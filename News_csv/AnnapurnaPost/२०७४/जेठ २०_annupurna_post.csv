शीर्षक,विवरण
आदिम मन्त्रजस्तो शैली,"बजारमा केही पसल छन्, केही झुन्ड छन् । तिनलाई केही स्कुल भनिदिँदा हुन्छ । धेरैजस्तो कवि तिनै स्कुलबाट बन्छन्, धेरैजस्तो कविता तिनै स्कुलबाट आउँछन् । स्कुलमा शिक्षकले पढाएको नै तिनलाई सबथोक लाग्छ, त्यतै सुनेको नै कविता लाग्छ । ती केटाकेटी कवि उही स्कुलमा बसेर कविता लेख्छन्, आआफ्ना शिक्षकलाई देखाउँछन् । शिक्षकले लगेर पत्रपत्रिकामा छापिदिन्छन्, केटाकेटीहरू रातारात कवि हुन्छन् । अचानक एका दुई त्यो भीडबाट हराउँछन्, कलेजको कोठाबाट हराएको कुनै विद्यार्थी जस्तो । ती अक्सर जीवनसँग सोझो संवाद गर्न हिँडेका हुन्छन् । शिक्षकले पढाएकोले नपुगेर बजारका स्कुलबाट बाहिर निस्कने त्यस्ता कवि एक्लै हिँड्छन्, चुपचाप लेख्छन् अनि केही वर्षपछि चुपचाप कविताको पुस्तक ल्याएर पाठकको हातमा थमाइदिन्छन् । त्यसरी बजारका स्कुलबाट बाहिर निस्केर, एक्लै हिँडेका कवि नवीन प्राचीनले नयाँ कविता संग्रह 'उभिएर एक्लै' पाठकको हातमा थमाएर आफू भने गोष्ठी, बहस कतै नदेखिएर फेरि बेपत्ता छन् । नवीन बहसको मञ्च, गोष्ठी, दारुमहल, चिया महल, कवि कुना कतै भेटिँदैनन् । यी कविका जीवनसाथी क्यानडा बस्छिन्, यिनी बस्छन् दमक । तैपनि यिनी एक्लो लाग्दैनन्, खाली लाग्दैनन् । आफैंमा भरिपूर्ण लाग्छन् जसले जीवनलाई कविताले भरिपूर्ण बनाएको छ । यस्ता कवि यो सहरमा बिरलै भटिन्छन् । यस्ता सर्जकका सिर्जना पढ्दा ओठमा मिठास आउँछ । यिनको बारेमा दुई वर्षसम्म सुनेँ एउटा कवि छ जो भीडमा आउँदैन, राम्रो कविता लेख्छ । दुई वर्षपछि खोज्दै गएर भेटें । केही कविता सुनेँ र फर्किएँ ।अचानक आयो यिनको किताब 'उभिएर एक्लै', जब कि यहाँका साहित्यिक सेलिब्रेटीको किताबको बारेमा एक वर्ष अगाडि नै थाहा हुन्छ । राम्रा लेखकहरू आफ्नो समयमा झुर हुने परम्परा पुरानै हो, जुन जारी छ । 'उभिएर एक्लै' भित्रका कविताको विषय जिन्दगी हो, जुन सबैको साथमा हुन्छ । जति नै खोजे पनि कविताको विषय जीवनभन्दा पर देखिँदैन । विमोचनमा गएँ, वक्ता थिए उपेन्द्र सुब्बा । 'यी भाइ आइरहन्थे मेरोमा तर यति मीठा कविता लेख्छन्, थाहा नै थिएन । आफूले त दुइओटा केही न केहीको संग्रह निकालेपछि मात्रै हो, कविता के हो भन्ने जानेको । तर, नवीन भाइले त पहिलो कृतिमै यति मीठा कविता लेखे,' उपेन्द्र सुब्बाको लिम्बू लवजमा यिनै शब्दमा परेका थिए। 'उभिएर एक्लै' भित्रका कविताको विषय नै जिन्दगी हो, जुन सबैको साथमा हुन्छ । जति नै खोजे पनि कविताको विषय जीवनभन्दा पर देखिँदैन । जीवनले बोकेको सपना र स्वासभन्दा पर हुँदैन । तथापि टैगोरको कविता अलग छ, खलिल जिब्रानको अलग छ । कवितामा आउने पनि उही जीवन हो, उही जीवनसँग गाँसिएका दैनिक विषय हो । उही जीवन अनि जीवनले बोकी हिँडेको विषयलाई जिब्रान एक तरिकाले हेर्छन्, टैगोर अर्को तरिकाले । कवि श्यामल अनि विमल निभालाई नै हेरौं, यो फरक देखिन्छ । जिन्दगी अलग हो, जसरी बाँच्ने शैली अलग हुनुपर्छ । सिर्जना अलग हुन् र त्यसको प्रस्तुति अलग । उही 'हेम्लेट'लाई विशाल भारद्वाजले 'हैदर' बनाइदिएका छन् । आफ्नो कथालाई प्रस्तुत गर्ने अलग शैलीले यस्तो हुन्छ । बजारका स्कुलमा बसेर लेख्ने धेरै कविलाई महसुस नभएको यही कुरा नवीनलाई महसुस छ, 'उभिएर एक्लै' पढ्दा थाहा हुन्छ । नेपाली कविता जबदेखि गद्यमा चल्न थाल्यो क्रमश: त्यसले छोड्दै गयो मन्त्रको पदचाप । यति लामो समयपछि मन्त्रको त्यो पदचाप नवीनको कवितामा महसुस हुन्छ । गद्यमा पनि मन्त्रको सहद राख्न सकिन्छ, यस्तो हुँदा कवितालाई रद्दिमा फालिने हैसियतबाट माथि उठाउन सकिन्छ । 'उभिएर एक्लै'मा नवीनबाट यो कोसिस भएको छ । टपटेनमा कतै यो किताब पर्ने छैन, राम्रो सिर्जनाको मूल्यांकन यत्ति चाँडो कहीँ कतै हुँदैन, यहाँ पनि हुँदैन । तर, २० वर्षपछि केही राम्रो पुस्तकको नाम लिनु पर्दा यो किताबको नाम छुट्ने छैन, अहिले टपटेनका थुप्रै पुस्तक भने पप गीत जस्तो कतै छुटिसकेका हुनेछन् अर्को वर्ष नै । टपटेनको लिस्ट बोकेर हिँड्ने कतिसँग यो पुस्तक नै हात परेको हुँदैन अहिले त । उनीहरूको हातमा त बजारले हल्ला गरेर व्यापार गरेका कमसल पुस्तक नै हुनेछन् । कुनै पार्टीको झन्डा बोकेर आन्दोलन गरिहिँडेको नेताजस्ता लेखकहरू सेलिब्रेटी भइरहन्छन् बजारमा, अनि उसैगरी हराउँछन् पनि । नवीनजस्ता कवि गुमनाम रहेरै पनि आउँछन् । पाठकले 'उभिएर एक्लै' संग्रहका कविता पढेपछि नवीनलाई नखोजी बस्नै सक्दैनन् । एकान्तमा बसेर कविता लेख्ने उपेन्द्र सुब्बालाई जसरी खोज्यो पाठकले, उसैगरी कुनै दिन नवीनलाई खोज्नेछ । मनु मञ्जिलको नयाँ कविता कहिले आउँछ भनेर खोजिरहने थुप्रै पठक भेटिन्छन् । केही समयपछि नवीनका नयाँ कविता पर्खिरहने पाठक भेटिनेछन् । 'उभिएर एक्लै' पढेपछिको मेरो विश्वास हो यो । जस्तो पायो उस्तै कवितालाई कवितै होइन, कवितै भएन भनेर भनिदिँदा धेरै कविहरूको तारोमा परिरहने मनु मञ्जिलले पनि यो पुस्तकबाट आफू प्रभावित भएको कुरा लेखेका छन् । मनु लेख्छन्, 'नवीनका कविता छ मेरो हातमा । उनको कविता पढ्पछि अरू केही पढ्ने मन छैन । आदिम मन्त्रजस्तो शैली । प्रत्येक शब्दको ध्वनि सुन्दै हरफहरूमा बुन्दै गए जस्तो । क्रमश: चाप बनाउँदै जाने र अन्तमा मनमा असर छाड्ने । यो वान्कीको कविता हामीमा नयाँ छ । झेन कविहरूको जस्तो ध्यानमा जाँदा आदिम ध्वनि संकलन गरेझैं गरी कविता लेख्दा रहेछन् प्रतिभाशाली नवीन प्राचीन । नितान्त आफ्नै शैली र भाषामा लेख्न सक्नु असामान्य खेल हो । उनको यो सुन्दर वान्कीको लेखनबाट म आफ्नो गहिराइसम्म प्रभावित छु ।' समाज अनि जीवनका जटिलतालाई सजिलोसँग बताउन नवीनले आफ्ना कवितामा मसिना कुरालाई विषय बनाएका छन् । 'जाने भयौ भने सँगै लिएर जानु मैले फेर्ने सास पनितिमी नहुँदा त मलाई सास फेर्नसमेत जाँगर चल्दैन' जान्छु भन्ने प्रेमिकालाई केही भन्ने उनको तरिका यस्तो छ । नुनको कथामा उनी भन्छन्  हरे ! कसकसको आँसुपसिनाको स्वाद लिइरहेछु म गाँसगाँसमा ? एकजना चाइनिज आउँछ अनि पोखरा नजिक भाडामा जमिन लिएर तरकारी खेती गरेर जिन्दगी बनाउँछ, एक इन्डियन आउँछ अनि तराईको जमिन भाडामा लिएर गहुँखेती गर्छ । अनि हामी भने यहाँ काठमाडौंमा कि त सरकारलाई गाली गरि बस्छौं, कि त मेनपावर कम्पनीमा धाउँछौ, अनि ४० वर्षपछि रमाउने कुरा गर्छौं । यही कुरा आउँछ नेपाली कवितामा पनि दिनहुँ । नेपाली समाजलाई पलायनतिर धकेल्न चाहनेहरूको खेल हो यो सब । यहीँनेर नवीन प्राचीनजस्ता कविहरू आवश्यक हुन्छन् । एउटा कविता छ 'दृष्टि' । मानसिकताले कसरी हिँडाउँछ हामीलाई त्यो उनले गज्जबसँग लेखेका छन् । कविता साधारण छ । तर, त्यही एउटा कवितालाई पनि ग्रहण गर्न सक्ने हो भने हामी यहाँ धेरै सुन्दर काम देख्न सक्छौं, हामी यतै सयांै सम्भावना देख्न सक्छौं । अर्को एउटा कविता छ फरक शीर्षकको । उनले कवितामा प्रेम गर्ने दुईटा तरिका प्रस्तुत गरेका छन् । पन्छीलाई स्वतन्त्र उडान भर्न दिएर गरिने प्रेम र पन्छीलाई पिँजडामा राखेर गरिने प्रेमको बारेमा बताएर उनले हाम्रो समाजको प्रेम गर्ने शैलीमाथि तिखो टिप्पणी गरेका छन्, त्यो टिप्पणी चट्टान काट्ने पानीको बगाइजस्तो छ । नेपाली समाजले छोरी चेलीमाथि गरेको प्रेम लगभग चरालाई पिँजडामा राखेर गरेजस्तै छ । कुनै आँधीमा हराउनु बेस हो, पिँजडामा रहनुभन्दा । यो कुरा यो समाजले मनन नगरेकोमा कवि दु:खी छन् । समाज, जीवन, जीवनका अनेक आयाममाथि कवि प्राचीनले गरेको कवितात्मक टिप्पणी हो, 'उभिएर एक्लै' । यो मीठो छ, नौलो छ अनि हृदयमा राख्ने धेरै थोक छ यसमा । संग्रहमा बलराम अधिकारीले गरेको कविताको अंग्रेजी अनुवाद पनि छ । संग्रहमा सबै कविता एक सय एक त छैनन्, कति कविताभित्र अनेक भाव एउटै कवितामा आएका छन्, त्यसलाई छुट्टाछुट्टै कविता बनाउँदा राम्रो हुन्थ्यो, अझै बढी मन्त्र जस्तो हुन्थ्यो, कविता पढ्दै गर्दा यो महसुस हुन्छ ।"
बजेटमा नपरेका अर्थमन्त्रीका आकर्षक २१ योजना,"काठमाडौं : निर्वाचन आचारसंहिता लागू भएकाले अर्थमन्त्री कृष्णबहादुर महराका दुई दर्जन योजना आर्थिक वर्ष २०७४०७५ को बजेटमा समावेश भएनन्। मन्त्री महराकै पहलमा जनतालाई प्रत्यक्ष प्रभाव पार्ने योजना तर्जुमा भए पनि बजेटमा समावेश गर्न नसकिएको उहाँका स्वकीय सचिव हिमाल शर्माले जानकारी दिनुभयो। आचारसंहिताका कारण महत्वपूर्ण करिब दुई दर्जन योजना समेट्न सकिएन, शर्माले भन्नुभयो। सार्वजनिक क्षेत्रमा कार्यरत व्यक्तिका सन्तानले कम्तीमा पाँच वर्ष सरकारी विद्यालयमा पढ्नै पर्ने, कर्मचारीको तलब २५ प्रतिशत वृद्धि गरी १५ प्रतिशत सेवामा आधारित पेन्सन र १० प्रतिशत आमाबुबाको नाममा जम्मा गर्नेजस्ता लोकप्रिय योजना बजेटमा पर्न सकेनन्। अर्थ मन्त्रालयले सहरी क्षेत्रमा भाडामा बस्नेलाई घरधनीले मनलाग्दी लिने घरभाडा नियन्त्रण गर्ने, महिला र पुरुषको नाममा संयुक्त जग्गा पास गर्नेलाई निःशुल्क रजिस्ट्रेसन, जग्गा बाँझो राख्नेलाई १ सय ५० प्रतिशतसम्म कर लगाउने योजना तयार पारेको थियो। स्वास्थ्य क्षेत्रलाई स्थानीय तहसम्म पुर्याउने योजनाअन्तर्गत प्रत्येक प्रदेशमा एउटा किसान अस्पताल स्थापना गर्ने र ५० प्रतिशत छुट दिने, एउटा आयुर्वेदिक औषधि उत्पादन, संकलन तथा प्रशोधन केन्द्र बनाउने, एउटा गाउँपालिकामा एउटा पशु तथा कृषि उत्पादन क्षेत्र घोषणा गर्ने योजना समेटिएका थिए। उत्तीर्ण विद्यार्थी संख्याका आधारमा शिक्षकलाई ५० प्रतिशतसम्म प्रोत्साहन भत्ता र स्थानीय तहमा एउटा प्राविधिक विद्यालय स्थापना गर्ने योजना बनाएको भए पनि समावेश गर्न नसकिएको शर्माको भनाइ छ। शैक्षिक गुणस्तर उकास्न स्नातकोत्तर उत्तीर्ण विद्यार्थीलाई तीन महिना गाउँमा अनिवार्य सेवा गर्ने प्रावधान, त्रिभुवन विश्वविद्यालयले पूरक परीक्षा दिने विद्यार्थीको मार्कसिटमा स्टार चिह्न लगाउने काम बन्द गर्ने योजनासमेत बनाएको थियो। मार्कसिटमा स्टार लगाउँदा विदेश जान चाहने विद्यार्थीले भोगेका समस्या दृष्टिगत गर्दै यस्तो योजना ल्याइएको मन्त्रालय स्रोतको दाबी छ। बालअधिकारमा ध्यान दिई १८ वर्ष उमेर नपुग्दै आमाबुबा गुमाएका बालबालिकालाई शिक्षा, स्वास्थ्य र खाद्यान्नको व्यवस्था र सामाजिक परिचालकलाई जीवन निर्वाह भत्ता दिनेसम्मका योजना थिए। सडक विकासतर्फ माओवादीले लुम्बिनीरारा राजमार्गसँगै पोखराबाग्लुङ ग्वालीचौर, गुल्मीको कुतलडाँडाप्युठानको ओखरकोटदाङ बिजौरी हुँदै वीरेन्द्रनगर जोड्ने राजमार्ग निर्माण, सशस्त्र द्वन्द्वकालको झझल्को दिने गरी रुकुमरोल्पाढोरपाटनम्याग्दी गुरिल्ला पदयात्रा मार्ग बनाउने योजना तयार पारेको थियो। बजारमा देखिएको खाद्यान्नको मूल्यवृद्धि नियन्त्रण तथा गुणस्तर कायम गर्न अर्थमन्त्री महराले प्रत्येक गाउँपालिकामा एउटा पैंचो पसल स्थापना गर्ने र ६० वर्षभन्दा मुनिका एकल महिला र अपांगलाई सीपमूलक तालिम दिएर आत्मनिर्भर बनाउनेलगायत योजना तर्जमा गरेको थियो। बजेटमा छुटेका २१ बुँदा १घरभाडा निर्धारण गर्न भाडादर निर्धारण आयोग गठन गर्ने र घर बहालकर तथा घरको भाडा निर्धारण गरी भाडामा बस्नेबाट राज्यले भाडा उठाई सोही आधारमा घरधनीलाई फिर्ता गर्ने, २ प्रत्येक प्रदेशमा कम्तीमा २ नयाँ पर्यटकीय तथा धार्मिक क्षेत्र पहिचान तथा प्रचारप्रसार गर्ने, ३ सशस्त्र द्वन्द्वको झझल्को दिने रुकुमरोल्पाढोरपाटनम्याग्दी गुरिल्ला पदयात्रा मार्ग स्थापना गर्ने, ४ ६० वर्षमुनिका उमेरका एकल महिला, अपांगलाई सीपमूलक तालिम प्रदान गरी आत्मनिर्भर बनाउने, ५ खाद्यान्नको मूल्यवृद्धि नियन्त्रण तथा गुणस्तर कायम गर्न प्रत्येक गाउँपालिकामा एउटा पैंचो पसल स्थापना गर्ने, ६ १८ वर्ष उमेर नपुग्दै आमाबुबा गुमाएका बालबालिकालाई शिक्षा, स्वास्थ्य तथा खाद्यान्नको व्यवस्था गर्ने, ७ एक स्थानीय तहमा एक प्राविधिक माध्यमिक विद्यालय स्थापना गर्ने, ८ शिक्षाको गुणस्तर उकास्न स्नातकोत्तर उत्तीर्ण विद्यार्थीलाई ३ महिना अनिवार्य गाउँगाउँमा सेवा गर्ने प्रावधान, ९ कर्मचारीको तलब २५ प्रतिशत वृद्धि गर्ने र जसमध्ये १५ प्रतिशत सेवामा आधारित पेन्सनमा र १० प्रतिशत आमाबुबाको नाममा जम्मा गर्ने प्रावधान गर्ने, १० महिला र पुरुषको नाममा संयुक्त रूपमा जग्गा पास गर्नेलाई निःशुल्क र महिलाको नाममा गर्नेलाई ५० प्रतिशत छुटको व्यस्था गर्ने, ११ प्रत्येक प्रदेशमा कम्तीमा १ श्रमिक तथा किसान अस्पतालको स्थापना गर्ने र उपचारमा ५० प्रतिशत छुट दिने, १२ जग्गा बाँझो राख्नेलाई १५० प्रतिशतसम्म कर लगाउने, १३ सामाजिक परिचालकलाई जीवन निर्वाह भत्ता सहायक स्तर तेस्रो तहको कर्मचारीसरह उपलब्ध गराउने, १४ लुम्बिनी रारा राजमार्गसँगै पोखराबाग्लुङ ग्वालीचौर, गुल्मीको कुतलडाँडा प्युठानको ओखरकोट दाङ बिजौरी हुँदै वीरेन्द्रनगर जोड्ने राजमार्ग स्थापना गर्ने, १५ प्रत्येक प्रदेशमा कम्तीमा १ आयुर्वेदिक औषधि उत्पादन, संकलन तथा प्रशोधन केन्द्र स्थापना गर्ने, १६ एक गाउँपालिका एक पशु तथा कृषि उत्पादन क्षेत्र घोषणा गर्ने, १७ सार्वजनिक क्षेत्रमा कार्यरत व्यक्तिका छोराछोरीलाई माध्यमिक तहमा कम्तीमा ५ वर्ष सरकारी विद्यालयमा पढाउनुपर्ने प्रावधान बनाई कार्यान्वयन गर्ने, १८ विद्यार्थी उत्तीर्णका आधारमा ५० प्रतिशतसम्म शिक्षकलाई प्रोत्साहन भत्ता उपलब्ध गराउने, १९ सार्वजनिक संस्थानमा कार्यरत कर्मचारीका छोराछोरीका लागि प्रत्येक प्रदेशमा एकएक विद्यालय सञ्चालन गर्ने, २० काठमाडौं उपत्यकाभित्र बध गर्न बन्द गर्ने सँगै महानगर र उपमहानगरभित्र पशुपक्षी पालनलाई बन्देज लगाउने, २१ त्रिभुवन विश्वविद्यालयले पूरक परीक्षा दिने विद्यार्थीको मार्कसिटमा स्टार चिह्न लगाउने काम बन्द गर्ने।"
आफ्नै निवास पुगेका देउवालाई ओलीको जवाफ संसद रोकिन्छ,"काठमाडौं : एमाले अध्यक्ष केपी ओलीले भरतपुरमा मतगणना नभएसम्म संसद चल्न नदिने पुरानै हठ दोहोर्याउनु भएको छ। शनिबार साँझ कांग्रेस सभापति देउवा ओली निवास बालकोट गएर संसद् अवरोध हटाउने विषयमा छलफल गर्नु भएको हो। तर, ओलीले तत्काल आफूहरु संसद् अवरोध हटाउन नसक्ने भन्दै आइतबार पार्टीको बैठकपछि थप छलफल गर्न सकिने आश्वासन देउवालाई दिनु भएको छ। ओलीको पुरानै हठ छ, देउवा निकट स्रोतले भन्यो, आइतबार पार्टीको बैठकपछि पुन छलफल गर्ने भन्नु भएको छ। देउवाले भने मतगणना जारी राख्नेकी मतदान गर्ने भन्ने विषयमा निर्णय गर्ने अधिकार निर्वाचन आयोगको भएको भन्दै संसद र सरकारको कुनै भूमिका नहुने भन्दै संसद अवरोध हटाएर अन्य विकल्पमा अघि बढ्न आग्रह गर्नु भएको छ। देउवाले निर्वाचन आयोग स्वतन्त्र निकाय भएकाले पनि त्यसलाई संसदले निर्देशन समेत दिन नमिल्ने भएकाले एमाले जस्तो जिम्मेवार पार्टीले संसद अवरोध हटाउन ओलीलाई आग्रह गर्नु भएको छ।"
राजपा र राप्रपाले देउवालाई समर्थन गर्ने,"काठमाडौं : राष्ट्रिय जनता पार्टी (राजपा) र राष्ट्रिय प्रजातन्त्र पार्टी (राप्रपा)ले प्रधानमन्त्रीमा देउवालाई समर्थन गर्ने संकेत गरेका छन् । शनिबार दिउँसो कांग्रेस संसदीय दलको कार्यालय सिहदरबारमा कांग्रेससँग भएको छलफलमा राजपा प्रधानमन्त्रीमा देउवालाई समर्थन गर्न सकिने जनाएको हो । उक्त बैठकमा राजपाका नेताहरुले देउवालाई अग्रिम बधाई दिँदै समर्थनका विषयमा औपचारिक निर्णय आइतबार विहान बस्ने बैठकबाट गर्ने जनाएका छन् । उहाँले सहयोग गर्न आग्रह गर्नुभयो, हामीले हाम्रा मुद्दामा सकरात्मक भए सहयोग गर्न सक्छौं भनेका छाै बैठकपछि राजपा नेता राजेन्द्र महतोले भन्नुभयो । यसैगरी राष्ट्रिय प्रजातन्त्र पार्टीले पनि देउवालाई समर्थन गर्ने संकेत गरेको छ । राप्रपाले आइतबार बिहान पार्टी बैठक बोलाएर औपचारिक निर्णय गर्ने प्रतिवद्धता जनाएको छ ।"
आयोगको निर्णयबारे भरतपुर महानगरका दलहरुको मिश्रित प्रतिक्रिया,"चितवन: निर्वाचन आयोगले भरतपुर महानगरपालिका१९ मा पुनः मतदान गर्ने निर्णय गरेसँगै यहाँका राजनीतिक दलहरुले मिश्रित प्रतिक्रिया व्यक्त गरेका छन्। यसअघि नेपाली काँग्रेस र (माओवादी केन्द्र)ले पुनः मतदान गर्नुपर्ने माग गर्दै आएको थियो भने नेकपा (एमाले)ले पुनः मतगणना गर्नुपर्ने बताउँदै आएका थिए। गत आइतबार राति मतगणनास्थलमा गणना हुँदै गर्दा ९० वटा मतपत्र उम्मेदवारका प्रतिनिधिले च्यातेसँगै मतगणना स्थगित भएको थियो। निर्वाचन आयोगले स्थानीय तह निर्वाचन ऐन २०७३ को दफा ५० को उपदफा १ को खण्ड (ख) बमोजिम मतगणना स्थलको अनधिकृत कब्जा भएको भन्ने पुष्टि हुन आए सोही दफाको उपदफा ४ बमोजिम कब्जाबाट असर परेको सो वडाको मतदान केन्द्रको सम्पूर्ण मतपत्रहरु अवैध घोषित गरी मतदान रद्द गर्ने जनाएको छ। आयोगको निर्णयसँगै नेपाली काँग्रेस, (माओवादी केन्द्र) र राप्रपाले आयोगको निर्णयअनुरुप अघि बढ्ने बताएका छन् भने नेकपा (एमाले)ले आयोगको निर्णयको विरोध गर्दै कानुनी प्रक्रियामा जाने जनाएको छ।नेपाली काँग्रेस चितवनका सभापति जीतनारायण श्रेष्ठले विधि र विधानसम्मत आयोगले गरेको निर्णयको कार्यान्वयनमा जाने बताउनुभयो। काँग्रेसका सबै उम्मेदवारको जीत सुनिश्चित भइसकेको अवस्थामा मतपत्र च्यातिएका कारण पुनः मतदानमा जानुपर्ने बाध्यता आए पनि आयोगको निर्णयलाई स्वीकार गरी आजैबाट प्रचार अभियानमा जुटेको बताउनुभयो। उता नेकपा (एमाले) चितवनका उपाध्यक्ष तेजेन्द्र खड्काले भने आयोगको निर्णय एकतर्फी भएको बताउनुभयो। उहाँले कानुनी प्रक्रियामा जाने र शान्तिपूर्ण आन्दोलन गरेर आयोगको निर्णयको विरोध गर्ने बताउनुभयो। माओवादी केन्द्रका जिल्ला इन्चार्ज ईश्वरी भट्टराईले आयोगले जे निर्णय गरेपनि मान्ने यसअघि नै बताएको भन्दै यो निर्णयअनुरुप पुनः हुने निर्वाचनमा जुट्ने बताउनुभयो। माओवादी केन्द्र र नेपाली काँग्रेसको संयुक्तरुपमा प्रमुख पदकी उम्मेदवार रेणु दाहालले ऐन नियम र कानुन सबैले मान्नुपर्ने भन्दै मिति घोषणासँगै प्रचारमा जुट्ने बताउनुभयो। भरतपुर महानगरका २९ वडामध्ये वडा नम्बर १९ को मत गणना हुँदै गर्दा मतपत्र च्यातिएको हो । योसहित वडा नम्बर २० को मात्र मतगणना गर्न बाँकी रहेको छ। दुई वडाको मत गणना गर्न बाँकी रहँदा एमालेका तर्फबाट प्रमुख पदका उम्मेदवार देवी ज्ञवाली माओवादी केन्द्रकी उम्मेदवार दाहालभन्दा ७८४ मतले अगाडि हुनुहन्थ्यो। यसैबीच एमालेसहित चार राजनीतिक दलले आज साँझ संयुक्त विज्ञप्ति जारी गरी निर्वाचन आयोगले गरेको निर्णयको विरोध गरेका छन्। एमालेका जिल्ला अध्यक्ष कृष्णभक्त पोख्रेल, नेकपा (माले)का जिल्ला सदस्य सन्तोष श्रेष्ठ, राष्ट्रिय जनमोर्चाका जिल्ला उपाध्यक्ष अमरबहादुर क्षेत्री र नयाँ शक्ति चितवनका सहसंयोजक पदमबहादुर गुरुङले संयुक्तरुपमा हस्ताक्षर गर्नुभएको विज्ञप्तिमा हार्नेहरुले मतपत्र च्यातेर पुनः मतदान गराउन पाउने सिद्धान्तलाई स्थापित गरिए निर्वाचन प्रणालीप्रति नै अनास्था जागृत हुने उल्लेख छ। रासस"
चितवनमा माओवादीले माग्यो एमालेबाट सुरक्षा,"चितवन : नेकपा माओवादी केन्द्र चितवनले भरतपुर महानगरपालिकाको निर्वाचन र त्यस क्रममा देखिएका विवादको विषयलाई लिएर एमालेले आफ्ना नेता कार्यकर्तालाई ज्यान मार्ने धम्की दिएको भन्दै जिल्ला प्रशासन कार्यालयमा उजुरी दिएको छ ।माओवादीले आफ्ना नेता कार्यकर्ताको जिउ ज्यानको सुरक्षा गरिदिन जिल्ला प्रशासन कार्यलय चितवनलाई आग्रह गरेको छ । शुक्रबार नेकपा माओवादी केन्द्र चितवनका जिल्ला इन्चार्ज ईश्वरी भट्टराईले जिल्ला प्रशासन कार्यलय चितवनमा दिनुभएको उजुरीमा सुरक्षाको माग गर्नुभएको हो ।उजुरीमा भरतपुर महानगरको निर्वाचनको विषयलाई प्रतिशोध बनाई एमाले निकट युवा संघ र अनेरास्ववियुका जिल्ला तथा केन्द्रका नेताले आफ्ना नेता कार्यकर्तामाथि निरन्तर ज्यान मार्नेसम्मको धम्की दिइरहेको भनी उल्लेख गरिएको छ । माओवादी केन्द्रका द्रोणबाबु सिवाकोटी, प्रकाश कँडेल, बोधराज न्यौपाने, अन्जन कुमार तिमल्सिना, साजन अधिकारी, सुरज सिहं ठकुरी, उत्तम गुरङ, दिलीप पौडेल, बसन्त आचार्य लगायतका कार्यकर्ता र जिल्लामा रहेका अन्य नेतालाई समेत एमाले सम्बद्ध व्यक्तिले निरन्तर रुपमा धम्की दिएको आरोप माओवादीले लगाएको छ । माओवादीले धम्कीका कारण आफ्ना कार्यकर्ताको दैनिक जीवन यापनमा असर पर्नुका साथै जिउ ज्यानको जोखिम भएकाले धम्की दिन विरुद्ध कारवाही गरी आफूहरुको सुरक्षा गरिदिन भन्दै जिल्ला प्रशासन कार्यालयलाई आग्रह गरेको छ ।"
प्रधानमन्त्री पदका लागि देउवाको मात्रै उम्मेदवारी दर्ता,काठमाडौ : प्रधानमन्त्री पदका लागि उम्मेदवारी दर्ता गराउने समय सकिएको छ । बिहान ११ बजेदेखि अपरान्ह ४ बजेसम्म उम्मेदवारी दर्ता गर्न संसद सचिवालयले कार्यतालिका सार्वजनिक गरेको थियो । संसद सचिवालयको कार्यतालिका अनुसार आइतवार संसदमा प्रधानमन्त्रीका लागि निर्वाचन हुनु पर्ने हो । सचिवालयले निर्धारण गरेको समयावधिमा काँग्रेस सभापति शेरबहादुर देउवाको मात्रै उम्मेदवारी परेको छ । प्रमुख प्रतिपक्षी दल एमालेले उम्मेदवारी दर्ता नै गराएन । अहिले संसद अवरुद्ध छ । प्रधानमन्त्रीको निर्वाचन गराउने संसदमा हो । अवरुद्ध संसदमा कसरी प्रधानमन्त्री निर्वाचित गराउने ? एमाले उपमहासचिव घनश्याम भुसालले अन्नपूर्णसँग भन्नुभयो प्रधानमन्त्री निर्वाचनमा भाग लिने ठाउँ नै छैन । एमालेसहितको विपक्षी गठबन्धनले उपाध्यक्ष बामदेव गौतमलाई प्रधानमन्त्रीको उम्मेदवार बनाउने तयारी गरेको थियो तर पराजित हुने निर्वाचनमा आफूले उम्मेदवारी नदिने अडान गौतमले लिनु भएको थियो । भरतपुरमा पुन मतगणना गराउने निर्वाचन आयोगको निर्णय प्रति रुष्ट भएको एमालेले आइतवार पनि संसद सञ्चालन हुन दिने संकेत दिएको छैन ।
प्रधानमन्त्री निर्वाचनका लागि एमालेले उम्मेदवारी नदिने,"काठमाडौं : प्रधानमन्त्री निर्वाचनका लागि नेकपा एमालेले उम्मेदवारी नदिने भएको छ । नयाँ प्रधानमन्त्रीका लागि नेपाली कांग्रेस र माओवादी गठबन्धनबाट शेरबहादुर देउवाको उम्मेदवारी बलियो हुने भएकाले एमाले प्रधानमन्त्रीका लागि उम्मेदवारी नै नदिने सोचमा पुगेको हो। प्रधानमन्त्री निर्वाचनका लागि आज ११ बजे हुने मनोनयनमा कसैको पनि उम्मेदवारी नपर्ने नेकपा एमाले प्रचार विभाग सचिव विष्णु रिजालले बताउनुभयो । यद्यपि, पार्टीको अनौपचारिक छलफल चलिरहेको र ४ बजेसम्मको मनोनयनको समय भएकाले पार्टीले आकस्मिक निर्णय पनि गर्न सक्ने उहाँको भनाई थियो। पार्टीले निर्णय गरे बामदेव गौतमले उम्मेदवारी दिने चर्चा चलेपनि कांग्रेसमाओवादी गठबन्धन बलियो भएकाले उम्मेदवारीका लागि मात्र उम्मेदवार नदिने एमालेका नेताहरुले अडान लिएका छन् । प्रचार विभाग सचिव रिजालले सभामुखले संसदीय प्रक्रिया मिचेको भन्दै प्रक्रियामै असहमति रहेको बताउनुभयो । प्रधानमन्त्रीका विषयमा निर्णय गर्न एमालेले शनिबार दिउँसो १ बजेको लागि स्थायी कमिटी बैठक बोलाएको छ। सिंहदरबारस्थित एमाले संसदीय दलको कार्यालयमा बस्ने बैठकमा भोलि हुने प्रधानमन्त्रीको निर्वाचनमा उम्मेदवार बनाउने या नबनाउने विषयमा निर्णय हुने भएको छ ।"
दाङमा ठूलो मात्रामा हतियार बरामद,"दाङ : स्थानीय निर्वाचनको तयारी भइरहेको बेला दाङमा ठूलो मात्रामा हतियार फेला परेको छ । ईलाका प्रहरी कार्यालय तुलसीपुर दाङले ठूलो परिमाणमा हतियार सहित एक ब्यक्तिलाई शनिवार पक्राउ गरेको हो । तुल्सीपुर उपमहानगरपालिका ४ सिमखोली निवासी ६३ बर्षका बिक्रम कामीको साथबाट चार वटा पेस्तोल, दुई वटा भरुवा वन्दुक, इन्सासमा लाग्ने नौ वटा गोली, एसएलआरमा लाग्ने एउटा गोली, १७ थान नाल, सात थान पेस्तोलमा लाग्ने नाल, दुई किलो बारुद, हतियार बनाउन प्रयोग गरिने पङ्खा, हथौडा, सनासो लगायतका औजारहरुसहित कामीलाई नियन्त्रणमा लिइएको इलाका प्रहरी कार्यालय तुलसीपुरका प्रमुख लोकनाथ तिम्सिनाले जानकारी दिनु भयो । प्रहरी उपरिक्षक तिम्लिसिनाका अनुसार एउटा लोड गरिएको अवस्थामा पेस्तोल पनि भेटिएको थियो । विशेष सुराकीको आधारमा प्रहरीले कामीलाई घरबाटै हतियार नियन्त्रणमा लिएको हो । प्रहरीले कामीलाई थप अनुसन्धानका लागि जिल्ला प्रहरी कार्यालय दाङ घोराहीमा राखेको छ । कामीले २०४३ सालदेखि हातहतियारको मर्मतको काम गर्दै आएको बताएका छन् ।"
खानेपानी मन्त्री शाहीको गाउँमा काँग्रेसको समानान्तर सरकार गठन,"सिमकोट : खानेपानी तथा सरसफाई मन्त्री जीवन बहादुर शाहीको घर भएको खार्पूनाथ गाउँपालिकामा नेपाली कांग्रेसको एक पक्षले समानान्तर सरकार गठन गरेको छ । वैशाख ३१ गते भएको स्थानीय तहको निर्वाचनमा मतदान गर्न नपाएका बिद्रोही पक्षका वडा अध्यक्षका उम्मेदवार प्रकाश बहादुर शाहीको अध्यक्षतामा काँग्रेसको विद्रोही पक्षले ११ सदस्यीय समानान्तर सरकार गठन गरेको हो । याङ्चु दुर्पा खर्पेलगाउ ताक्ला बाम्टा यताका लगायतका गाउँबाट आएका स्थानीय वासिन्दाको उपस्थितमा शनिवार खार्पेलगाउँको मान्धारा माध्यमिक विद्यालयमा भएको कार्यक्रम मार्फत गाउँपालिका स्तरिय छायाँ सरकार गठन गरेको भेलामा सहभागी देवीसिहं रोकायाले जानकारी दिनुभयो । भेलाले शाहीको अध्यक्षतामा देवीसिहं रोकाया, केन्द्रराज शाही, मन्दिर ऐडी, भउरे रावत, भक्त बहादुर शाही, दलजित कामी, तुलविर कामी, सुसिला नेपाली, धना रोकाया र बसलराज शाही रहेको रहनु भएको छ । स्थानीय तहको निर्वाचनमा नेपाली कांग्रेसबाट टिकट नपाएपछि खार्पुनाथ गाउँपालिका ५ को खार्पेलगाउँका वडा अध्यक्षका बागी उम्मेरदवार प्रकाश बहादुर शाहीको पक्षलाई वैशाख ३१ गते मन्त्री शाहीकै नेतृत्वमा मतदान गर्नबाट बञ्चित गरेकोले आफूले राज्यलाई चुनौती दिन समानान्तर सरकार गठन गरेको छाँया सरकारका अध्यक्ष प्रकाशबहादुर शाहीले बताउनुभयो । आफूहरुलाई सरकारका जिम्मेवार मन्त्रीले संविधान प्रद्धत्त अधिकार प्रयोग गर्नबाट रोक्दा समेत राज्यले न्याय नदिएपछि चुनौती दिन समानन्तर सरकारको गठन गरेको अध्यक्ष शाहीले बताउनुभयो ।"
देउवालाई प्रधानमन्त्रीमा प्रस्ताव गरेपछि प्रचण्डको प्रतिक्रिया प्रचुर संभावना र गम्भीर चुनौती,काठमाडौ : कामचलाउ प्रधानमन्त्री पुष्पकमल दाहाल प्रचण्डले काँग्रेस सभापति शेरबहादुर देउवालाई प्रधानमन्त्री पदमा निर्वाचित गरियोस भन्ने सूचनाको प्रस्तावक बनेपछि सबै मिलेर मुलुकलाई सफल पार्नु पर्ने बताउनु भएको छ । प्रचुर संभावना र गम्भीर चुनौती छन् । हामी सबै मिलेर देशलाई सफल पार्नु छप्रचण्डले भन्नुभयो । गत साउनमा काँग्रेससँग भएको समझदारी अनुसार देउवालाई प्रधानमन्त्री निर्वाचित गराउन प्रचण्डले प्रस्ताव गर्नु भएको हो । काँग्रेससँगको पूर्व सहमतिअनुसार प्रधानमन्त्री प्रचण्डले यही जेठ १० गते राजीनामा दिनुभएको थियो । यसअघि प्रचण्डको प्रस्तावमा एमालेका अध्यक्ष केपी शर्मा ओली र एमालेका पूर्व अध्यक्ष झलनाथ खनाल प्रधानमन्त्री हुनु भएको थियो ।
२८३ स्थानीय तहमा कर्मचारी पठाइँदै,काठमाडौं : मन्त्रिपरिषद् बैठकले असार १४ गते हुने दोस्रो चरणको ४६१ स्थानीय तहको निर्वाचन सफल गराउने निर्णय गरेको छ । साउन २० गतेदेखि प्रधानमन्त्री पदको जिम्मेवारी सम्हाल्नुभएका पुष्पकमल दाहालले शुक्रबार बसेको मन्त्रिपरिषद् बैठकपछि विशेष रात्रिभोजसमेत आयोजना गर्नुभएको छ। बैठकले कुनै विशेष एजेन्डामा नभएर नियमित प्रस्ताव मात्र पारित गरेको जानकारी जनसंख्या तथा वातावरणमन्त्री जयदेव जोशीले दिनुभयो । बैठकले स्थानीय तहमा आवश्यक कर्मचारी पठाउने निर्णय गरेको छ । पहिलो चरण निर्वाचन भएका २८३ स्थानीय तहमा कर्मचारी पठाउने निर्णय भएको हो । मन्त्रिपरिषद्ले गरिबसँग विश्वेश्वरलगायत गरिबी निवारणसम्बन्धी कार्यक्रम सहकारी विकास तथा गरिबी निवारण मन्त्रालयअन्तर्गत राख्ने निर्णयसमेत गरेको छ । मे २ लाई सूचना तथा सञ्चार प्रविधि दिवसका रूपमा मनाउने र नेपाल पत्रकार महासंघलाई महाधिवेशन गर्न ३० लाख रुपैयाँ दिने निर्णय भएको जानकारी सरकारका प्रवक्ता सुरेन्द्र कार्कीले दिनुभयो । बैठकले वन्यजन्तुको आक्रमणबाट मारिएकाको परिवारलाई दिने राहत ५ लाखबाट १० लाख पुर्याउने निर्णयसमेत गरेको छ ।
आयोगको निर्णय राजनीतिक द्वन्द्वको कारखाना: योगेश भट्टराई,"काठमाडौं : निर्वाचन आयोगले चितवनको भरपुर महानगरपालिका वडा नम्बर १९ मा पुनःमतदान गर्ने निर्णय गरेकोप्रति एमाले सचिव एवम् प्रचार विभाग प्रमुख योगेश भट्टराईले आपत्ति जनाउनु भएको छ। आयोगको निर्णय दुभाग्यपूर्ण र अत्यन्त लज्जास्पद मात्र नभएर राजनीतिक द्वन्द्व सिर्जना गर्ने खालको भएको भट्टराईको टिप्पणी छ। सामाजिक सञ्जाल फेसबुकमार्फत् आयोगको निर्णयप्रति आपत्ति जनाउँदै भट्टराईले यस्तो बताउनु भएको हो। निर्वाचन आयोगको निर्णय दुभाग्यपूर्ण, दुरासययुक्त छ, यसले लज्जास्पद र खराब नजिर बस्नेछ, भट्टराईले भन्नु भएको छ, राजनीतिक द्वन्द्वको कारखाना खोल्ने काम गरेको छ, बुद्धि पुर्याऊ निर्णय सच्याऊ।"
"नवलपरासीमा एमाले र माओवादीले उम्मेदवार टुंगो लगाए, कांग्रेसलाई सकस","परासी: जिल्ला तहमा सहमति हुन नसकेपछि नेपाली कांग्रेस नवलपरासीले स्थानीय तह उम्मेदवारहरुको नाम टुंगो लगाउन केन्द्रीय समितिमा नाम सिफारिस गरेर पठाएको छ। कांग्रेसलाईपछि पार्दै एमाले र माओवादी केन्द्रले भने उम्मेदवारहरुको नाम टुंगो लगाई सकेका छन्। गुट ,उपगुट र व्यक्तिगत लबिङ्गका कारण कांग्रेसले नगर र गाउँपालिका प्रमुखउपप्रमुखरुको नाम टुंगो लगाउन नसकेको हो। लामो रस्साकस्सी पछि वडाहरुको उम्मेदवारहरुको नाम भने जिल्ला समितिले टुंगो लगाएको छ। यद्यपी वडाको उम्मेदवारहरुको नामावली समेत सार्वजनिक गरिएको छैन। आकांक्षीहरु धेरै भएकाले नगर र गाउँपालिका प्रमुखउपप्रमुखहरुको नाम केन्द्रमा सिफारिस गरी पठाइएको नेपाली कांग्रेसका जिल्ला सभापति विष्णु लामिछानेले बताउनुभयो। एउटा तहको प्रमुख र उपप्रमुखमा चार देखि पाँच जना आकांक्षी छन्। वडाहरुका उम्मेदवारहरुको नाम टुंगोमा पुगेपनि सबै पदका उम्मेदवारहरुको नामावली एकै पटक सार्वजनिक गरिने जिल्ला सभापति लामिछानेले बताउनुभयो। नाम सार्वजनिक नगर्दा वडाहरुमा टिकट पाएको भन्दै चर्चामा आएका आकांक्षी उम्मेदवारहरु ढुक्क हुन सकेका छैनन्। टिकट पाएका उम्मेदवारहरु पनि फेरी अर्कैलाई टिकट दिइने हो की भन्नेमा शंसकित छन्। प्रमुख र उपप्रमुखहरुको नाम जिल्लामा सहमति हुन नसकेपछि जिल्ला सभापति विष्णु लामिछाने, केन्द्रीय सदस्य देबेन्द्रराज कँडेल, सांसदहरु विक्रम खनाल, देवकरण जयसवाललगायतका नेताहरु गत मंगलबार नै उम्मेदवारहरुको नामावली बोकेर काठमाण्डौं पुगेका छन्। नेताहरुसँगै पछिपछि लागेर उम्मेदवारका प्रवल दाबेदार रहेका आकांक्षीहरु पनि काठमाण्डौं पुगेका छन्। नवलपरासीको प्रदेश नम्बर ४ मा रहेको नवलपुर क्षेत्रका आठ स्थानीय तहमा पहिलो चरणमा निर्वाचन भइसकेको छ। प्रदेश नम्बर ५ को परासी क्षेत्रमा दोस्रो चरणको निर्वाचन हुँदै छ। तीन नगरपालिका र चार गाउँपालिकामा उम्मेदवार बन्ने आंकाक्ष देखाएका प्रमुख र उपप्रमुखहरु आआफ्ना निकटका नेताहरुलाई लिएर दिनहुँजसो केन्द्रीय समितिमा धाएका छन्। जिल्ला नेताहरुले पनि आफू निकट उम्मेदवारका आंकाक्षीहरुको जित्ने संभावना बढी रहेको भन्दै केन्द्रीय नेताहरुसँग लबिङ्ग शुरु गरेको बताइएको छ। स्रोतका अनुसार गाउँपालिका र नगरपालिकामा आआफ्ना निकटका व्यक्तिलाई उम्मेदवार बनाउन नेताहरुले टिकट बाँडफाँड गरिसकेको छन्। केन्द्रबाट टिकट अनुमोदन गराउन जिल्ला नेताहरु दिनहुँजसो शिर्ष नेताहरुको निवासमा पुग्ने गरेका छन्। नयाँ सरकार गठनका लागि नेताहरु व्यस्त रहेकाले स्थानीय तहका उम्मेदवारहरुको नाम टुंगो लगाउन अबेर भएको एक जिल्ला नेताले बताए। कांग्रेस सभापति शेरबहादुर देउवा स्वयं प्रधानमन्त्रीका उम्मेदवार रहेकाले नेताहरु त्यसतर्फ केन्द्रित भएका हुन् । संभवत बुधबारसम्म जिल्लाको उम्मेदवारहरुको नाम टुंगोमा पुग्ने जिल्ला सभापति लामिछानेले बताउनुभयो। यसैबीच उम्मेदवार चयनमा एमाले र माआवादी केन्द्रले कांग्रेसलाई पछि पारेका छन्। एमालेले सबै तहमा उम्मेदवारको नाउँ टुंगो लगाएको छ । एमाले उम्मेदवार मेयरमा विमला अर्याल र उपमेयरमा दधिराम अर्याल सुनवल नगरपालिका मेयरमा विमला अर्याल र उपमेयरमा दधिराम अर्याल रहनु भएको छ। बर्दघाट नगरपालिका मेयरमा धीरज शर्मा र उपमेयरमा माया पौडेल हुनुहुन्छ । रामग्राम नगरपालिका मेयरमा उमाशंकर चौधरी र उपमेयरमा उमा यादव हुनुहुन्छ। त्यसैगरी गाउँपालिकातर्फ सुस्तामा अध्यक्ष पदको उम्मेदवारबारे छलफल भइरहेको पार्टीले जनाएको छ। उपाध्यक्षमा इन्द्रकुमारी थरुनीलाई उम्मेदवार बनाइएको छ। सरावलको अध्यक्षमा प्रल्हाद पासवान र उपाध्यक्षमा पानमतीदेवी चौधरी फौजदार रहनु भएको छ । पाल्हीनन्दको अध्यक्षमा सुरेश तेली र उपाध्यक्षमा शकुन्तलादेवी पटनवार रहनु भएको छ। माओवादी केन्द्रका उम्मेदवार मेयरमा डोलराज भण्डारी र उपमेयरमा प्रतिमा कार्की सुनवल नगरपालिका मेयरमा डोलराज भण्डारी र उपमेयरमा प्रतिमा कार्की हुनुहुन्छ। बर्दघाट नगरपालिका मेयरमा रुद्रप्रकाश विप्लवी र उपमेयरमा सीमा गिरी रहनु भएको छ। रामग्राम नगरपालिका मेयरमा इजाहर मियाँ र उपमेयरमा जोगकुमारी चौधरी हुनुहुन्छ। गाउँपालिकातर्फ सुस्ताको अध्यक्षमा दीर्घजिवी पोखरेल र उपाध्यक्षमा गोमा पाण्डे हुनुहुन्छ । पाल्हीनन्दको अध्यक्षमा दिपक गुप्ता र उपाध्यक्षमा अष्ठभुजी चौधरी हुनुहुन्छ। प्रतापपुरको अध्यक्षमा सुदामा कोईरी र उपाध्यक्षमा हेमा हरिजन रहनु भएको छ। सरावल गाउँपालिकाको भने छलफल भइरहेको जिल्ला इन्चार्ज घनश्याम यादवले जानकारी दिनुभएको छ। यता राप्रपाले रामग्राम नगरपालिकामा रामभवन यादवलाई मेयर उठाएको छ । भने अन्य तहका लागि छलफल भइरहेको जनाएको छ ।"
"सरकारको अराजकता ठीक,न्यायालयको अराजकता बेठिक","न्यायाधिशले कानूनमा आधारित भएर निर्णय गर्ने कि भावनामा बगेर ? लोकमान प्रकरणमा एमालेको उक्साहटमा काँग्रेस हुन सक्दैन हिन्दी राष्ट्रभाषा विराटनगर : नेपाली काँग्रेसका केन्द्रीय सदस्य डाशेखर कोइरालाले सरकार अराजक नभई देश नचल्ने बताउनु भएको छ । विराटनगरमा गुराँस पुस्तकालयले काँग्रेस नेतृ शैलजा आचार्यको स्मृतिमा प्रकाशन गरेको स्मृति पुस्तक बरगाछीको शनिबार लोकार्पण गर्दै कोइरालाले भन्नुभयो,सरकार अराजकनभई देश चल्दैन तर त्यो अराजकतालाई सन्तुलन गर्ने काम न्यायालयको हो, तर न्यायालय नै अराजक भयो भने देश चलाउन गाह्रो हुन्छ । कोइरालाले प्रधानन्यायधिशको महाअभियोग गलत निर्णय भएपनि न्यायधिशले भावनामा बगेर मेरो मन रोएको छ र सतीले सरापेको देशआदि उद्धरण प्रयोग गरेर फैसला गर्न नमिल्ने तर्क गर्नुभयो । ऐन कानुन र संविधानको धारालाई आधार बनाएर फैसला गर्ने कि भावनामा बगेर ?कोइरालाको प्रश्नथियो न्यायलयले संसदको विशेष अधिकार हनन् गर्न नमिल्ने बताउँदै एमालेले लोकमानसिंह कार्कीको महाअभियोगको श्रृखंला सुरु गरेर काँग्रेसलाई समेत उक्साएको आरोप लगाउनु भयो । देश अराजकतातर्फ गएको दृष्टान्त भरतपुरमा मत च्यातिनु र एमालेले प्रधानमन्त्री चयन प्रक्रिया अवरुद्ध हुने गरी संसद चल्न नदिनु पनि भएको चर्चा गर्दै कोइरालाले भन्नुभयो,गलत रुपमा भएका काम गलत भयो भन्ने राजनीतिक चरित्र देखाउँ । कोइरालाले नेपाल हिमाल, पहाड र मधेशको संगम भएकोले उग्रराष्ट्रवाद अथवा उग्रमधेशवादले मात्र नचल्ने बताउँदै तीनै पक्षलाई जोडेर समतामुलक देश बनाउन काँग्रेस अग्रसर भएको चर्चा गर्नुभयो । राष्ट्रियताको विषयमा एउटै सोच, भावना र विचार बनेमात्र यो मजबुत हुने कोइरालाको भनाई थियो । असार १४ गते स्थानीय निर्वाचन हुने विषयमा शंका नगर्न भन्दै कोइरालाले पानी परेपनि मत हाल्न जान आग्रह गर्दै भन्नुभयो,पानी परे पनि मत हाल्न भने जानु होला । उहाँले मधेशीमोर्चाका धेरै माग सम्बोधन भएको कतिपय बाँकी रहेको बताउँदै हिन्दीभाषा लिंक भाषाको रुपमा प्रयोग हुन नसक्ने स्पष्ट गर्नुभयो । बरु भोजपुरी, मैथली, थारु, तामाङ, गुरुङ जस्ता भाषा हुन सक्ने तर हिन्दी राष्ट्र भाषा हुन नसक्ने उहाँले बताउनु भयो । काँग्रेसले ओखलडुङ्गा काण्ड गरेको बेला नेतृ शैलजा आचार्यले निर्वाह गरेको भूमिका चर्चा गर्दै कोइरालाले उ बेला हतियार खरिद गर्न आचार्यले भारतमा गएर आफ्नो साहस देखाएको स्मरण गर्नुभयो ।कार्यक्रममा समाजसेवीद्वय सदुन बहादुर कार्की, जगप्रसाद अज्र्याल र क्रिकेट खेलाडी पुष्कर थापालाई सम्मान गरिएको थियो । कार्यक्रममा काँग्रेस सांसद अमृत अर्याल, काँग्रेस केन्द्रीय सदस्य डिला संग्रौला र काँग्रेस विराटनगरका सभापति भीम पराजुलीले पनि बोल्नु भएको थियो ।"
उम्मेद्वार छनोटमा चरम असन्तुष्टि,"विर्तामोड : एमाले अध्यक्ष केपी शर्मा ओली र कांग्रेस नेता कृष्णप्रसाद सिटौलाको गृहजिल्ला झापामा दुईवटै दलका उम्मेद्वार छनोटको विषयलाई लिएर कार्यकर्तामाझ चरम असन्तुष्टि देखाएको छ । एमालले केही तहमा उम्मेद्वारको टुंगो लगाउनै सकेको छैन भने कांग्रेसले टुंगो लगाए पनि कार्यकर्ताले चरम असन्तुष्टि व्यक्त गरेका छन् । नेपाली कांग्रेसका नेता कृष्णप्रसाद सिटौलाको गृह नगर भद्रपुरमै उम्मेद्वार छनौटमा कार्यकर्ताले चित्त बुझाएका छैनन् । नगरका असन्तुष्ट कार्यकर्ताले त्यसको विरोध स्वरुप हस्ताक्षर संकलन अभियान चलाएको पत्र जिल्ला समितिदेखि केन्द्रीय समितिसम्म पठाएको छ । नगरमा रहेर वर्षौदेखि पार्टीलाई अगाडी बढाएर सांसद समेत भइसकेका तथा पार्टीको विभिन्न तहमा रहेर काम गर्दै आइरहेका कार्यकर्ताको भावना विपरित मेयर, उपमेयर, वडाध्यक्षदेखि वडा सदस्यसम्म छनौट गर्दा पार्टीले आफुहरुसंग कुनै छलफल नै नगरी उम्मेदवार छनौट गरेको विषयलाई पुनर्विचार गरिनुपर्ने भन्दै हस्ताक्षर संकलन अभियान चलाएको उक्त पत्रमा उल्लेख छ । उम्मेदवार छनौटमा वैठकवाट छलफल गराई जातीयता, क्षेत्रीयता, योग्यता, अनुभव आदिको आधारवाट सवैलाई समेटी पुनः उम्मेदवार छनौट गरियोस् भनि निवेदनमा उल्लेख गरिएको छ । हस्ताक्षर गर्नेमा पुर्वसांसद जितबहादुर पुरी, क्षेत्रीय प्रतिनिधी राजेन्द्र घिमिरे, केन्द्रीय सदस्य गोमा भट्टराई, ३ नम्बर महाधिवेशन क्षेत्रीय सभापती राजेन्द्रकुमार सापकोटा, मोहनसिहं कार्की, रुद्र भुर्तेल लगायत रहेका छन् । नगर क्षेत्रभित्र मेयर, उपमेयर, वडा अध्यक्षको उम्मेदवार छनौटमा कुनै वैठक, छलफलमा जानकारी समेत नगराई एकलौटी तवरमा गरिएको निर्णयले पार्टीलाई नगरको चुनावमा असर पर्ने भन्दै केन्द्रीय कार्यालयमा निवेदन दिएका छन् । उम्मेदवार छनौट प्रक्रियागत नभएकोले सच्याउन जरुरी देखिएकाले हस्ताक्षर अभियान सञ्चालन भएको क्षेत्रीय प्रतिनिधि राजेन्द्र घिमिरेले बताउनुभयो । काँग्रेसले चुनाव जित्नैपर्ने भएकोले तल्लो तहमा छलफल नभई उम्मेदवार छनौट भएमा पार्टीलाई घाटा हुने घिमिरेको भनाई छ । पार्टीमा कुनै पनि छलफल नहुने हो भने विभिन्न समिति खोलेर त्यसको मोहोरा नबनाउन उहाँले सझाव दिनुभयो । विपीको सिद्धान्तलाई आधार मानेर कमी कमजोरी हुनसक्ने भएकोले तल्लो तहसम्म गएर सम्बन्धित व्यक्तिलाई राखेर छनौट गरिनु पर्नेमा सो अनुसार नभएकोले हस्ताक्षर अभियान गरिएको उहाँको भनाई छ । पार्टीको बिरोध नभई यसलाई सही तरिकामा ल्याउने अभियान भएको उहाँले बताउनुभयो । आफ्नो वडामा उम्मेदवार छनौटमा समेत जानकारी नपाउनुमा दुःख लागेको उहाँले सुनाउनुभयो । एमालले झापाका केही तहमा उम्मेद्वारको टुंगो लगाउनै सकेको छैन भने कांग्रेसले टुंगो लगाए पनि कार्यकर्ताले चरम असन्तुष्टि व्यक्त गरेका छन् । भद्रपुर नगरपालिकामा मेयरमा गणेश पोखरेल र उपमेयरमा तारा भुर्तेल सार्वजनिक भइसकेका छन् भने अन्यको भित्रभित्रै छनौट गरिसकेको एक कार्यकर्ताले जनाएका छन् । ३ नम्बर क्षेत्र कृष्णप्रसाद सिटौलाको भएकोले सिटौलाका झोलेहरुलाई मात्र टिकट दिएको कार्यकर्ताको आरोप छ । त्यसैगरी नेकपा एमालेमा पनि उम्मेद्वार छनौटमा चरम असन्तुष्टि भएका केही स्थानीय तहमा अहिलेसम्म एमालेले उम्मेद्वारको टुंगो लगाउन सकेको छैन । केही दिनअघि एमालेले ११ वटा स्थानीय तहका उम्मेद्वारको टुंगो लगाएको थियो । तर केही तहका टुंगो लागेका उम्मेद्वारको नाम फेरि पार्टीले फिर्ता गरेकाले कार्यकर्तामा असन्तुष्टि सिर्जना भएको एमालेका दमक इन्चार्ज अम्बिका खनालले जानकारी दिनुभयो । पछिल्लो समय सबै भन्दा धेरै विवाद अध्यक्ष ओलीको निर्वाचन क्षेत्र अन्तर्गत कमल गाउँपालिकामा देखिएको छ । पार्टीको एक नम्बर प्रदेशको निर्णयले पार्टी एक नम्बर प्रदेश सदस्य समेत रहेकी मेनुका काफ्लेलाई अध्यक्षको उम्मेद्वार बनाए पनि पछि एकाएक निर्णय बदलेर उपाध्यक्षको उम्मेद्वार भनिएका बेणु सिवाकोटी आफू अध्यक्षको उम्मेद्वार भन्दै मत माग्दै हिड्नुभएको छ । शिवाकोटीको उम्मेद्वारीप्रति झापाका पछिल्लो समय पार्टी भित्रै विरोध भएको छ । पार्टीको कमल गाँउपालिकाका दुई जना पूर्व गाविस अध्यक्षले आसन्न स्थानीय तहको निर्वाचनमा वेणु सिवाकोटीलाई उम्मेद्वारी बनाउने निर्णय नमान्ने जनाएका छन् । साविक लखनपुर गाविसका पूर्व गाविस अध्यक्ष भोजकुमार घिमिरे र तोपगाछी गाविसका अध्यक्ष पदम पौडेलले एमालेबाट भीम राईलाई अध्यक्ष पदको उम्मेदवार बनाउन माग गरेका छन् । उनीहरुले संयुक्त विज्ञप्ति जारी गरी राईलाई अध्यक्षको उम्मेदवार बनाउन माग गरेका हुन् । उनीहरुले मेनुका काफ्लेलाई महिला भएकै कारण पूर्वाग्रही ढंगले उम्मेद्वार हुनबाट बञ्चित गराएको भन्दै आपत्ति जनाएका छन् ।"
प्रधानमन्त्री निर्वाचन प्रक्रियामा भाग नलिने एमालेको निर्णय,काठमाडौं : प्रमुख प्रतिपक्षी दल एमालेले नयाँ प्रधानमन्त्री चयन प्रक्रियामा भाग नलिने निर्णय गरेको छ । शनिबार दिउँसो बसेको एमालेको स्थायी कमिटीको बैठकले प्रधानमन्त्री निर्वाचन प्रक्रियामा भाग नलिने निर्णय गरेको हो । प्रधानमन्त्रीको निर्वाचन प्रक्रिया सूचनाद्वारा अगाडि बढाउने निर्णय नै संविधान विपरीत भएको भन्दै एमालेले प्रधानमन्त्रीको उम्मेदवारी दर्ता नगराउने निर्णय गरेको एमाले प्रमुख सचेतक भानुभक्त ढकालले जानकारी दिनुभयो। बैठकले भरतपुर महानगरपालिकामा पुन मतदान गर्ने निर्वाचन आयोगको निर्णयको विरोध गरेको छ।
प्रधानमन्त्रीको निर्वाचनबारे रणनीति तय गर्दै एमाले,"काठमाडौँ: नयाँ प्रधानमन्त्री चयन र विकसित राजनीतिक घटनाक्रमबारे छलफल गर्न प्रमुख प्रतिपक्षी नेकपा (एमाले) को स्थायी कमिटीको बैठक बस्दैछ। भरतपुर महानगरपालिकाको स्थगित मतगणना सुचारु नभएसम्म संसद् बैठक चल्न नदिने र प्रधानमन्त्री चयनको मनोनयन प्रक्रियामा भाग नलिने जनाएको एमालेले नेपाली काँग्रेसका सभापति शेरबहादुर देउवाको प्रधानमन्त्रीमा उम्मेदवारी दर्ता भइसकेको अवस्थामा आफ्नो रणनीति तय गर्ने प्रमुख सचेतक भानुभक्त ढकालले जानकारी दिनुभयो। एमालेले प्रधानमन्त्रीमा उम्मेदवारी दिने या नदिने, भरतपुर घटनाबारे किनारा नलागेको अवस्थामा भोलि बिहान ११ बजे बस्ने संसद् बैठक अवरोध गर्ने कि नगर्ने भन्ने विषयमा पार्टीको पछिल्लो धारणा तय गर्न लागेको हो। रासस"
पहिलो चरणमा सात मन्त्री,"काठमाडौं : संसद् सचिवालयले आइतबार प्रधानमन्त्री निर्वाचन गर्ने तयारी गरेपछि कांग्रेस सभापति एवं संसदीय दलका नेता शेरबहादुर देउवाले आफूलाई प्रधानमन्त्रीमा समर्थन गर्न सबै दलसँग औपचारिक रूपमा आग्रह गर्नुहुने भएको छ ।माओवादी केन्द्रको प्रस्ताव र फोरम लोकतान्त्रिकको समर्थनमा प्रधानमन्त्रीमा उम्मेदवारी दिने तयारीमा रहनुभएका देउवाले आफ्नो पक्षमा स्पष्ट बहुमत रहे पनि संसद्मा रहेका सबै दलको समर्थन जुटाउने प्रयास थाल्नुभएको हो । 'सकभर भेटेर र त्यो सम्भव नभए फोनबाट भए पनि संसद्का सबै दलका नेतासँग आफूलाई प्रधानमन्त्रीमा समर्थन गर्न आग्रह गर्ने तयारी छ', देउवानिकट स्रोतले भन्यो, 'त्यो प्रक्रिया शनिबार उम्मेदवारी दर्ता गरेपछि हुनेछ ।' स्रोतका अनुसार देउवाले आइतबार प्रधानमन्त्री निर्वाचित भए सोमबारै शपथ लिएर सानो आकारको मन्त्रिमण्डल गठन गर्ने तयारी गर्नुभएको छ । देउवाले पहिलो चरणमा सात सदस्यीय मन्त्रिमण्डल बनाउने स्रोतले दाबी गरेको छ । कांग्रेसबाट दुई, माओवादीबाट तीन र फोरम लोकतान्त्रिकबाट एक जना सहभागी मन्त्रिमण्डल बनाएर चुनावपछि मात्रै पूर्ण विस्तार गर्ने देउवाको तयारी छ । यसैबीच राष्ट्रिय जनता पार्टीलाई स्थानीय तह निर्वाचनको दोस्रो चरण निर्वाचनमा सहभागी हुन प्रोत्साहित गर्दै आएका भारतीय राजदूत मञ्जीवसिंह पुरीले देउवासँग गोप्य भेट गरेको बुझिएको छ ।कांग्रेस स्रोतका अनुसार मन्त्रालय भागबन्डाबारे भने छलफल टुंगिसकेको छैन । सरकारमा राष्ट्रिय प्रजातन्त्र पार्टी सहभागी नभए माओवादीले ८, कांग्रेसले १४ र फोरम लोकतान्त्रिकले तीन मन्त्रालय लिने अनौपचारिक छलफल भएको छ । तर, केही साना दल पनि सरकारमा सहभागी हुने र चुनावपछि मधेसी दल पनि सहभागी हुन सक्ने भन्दै मन्त्रालयको टुंगो पछि मात्रै लगाउने रणनीतिमा कांग्रेस र माओवादी छन् । मन्त्रालयको विषयमा भने गृह माओवादी, अर्थ कांग्रेस र स्थानीय विकास फोरम लोकतान्त्रिकले लिने लगभग सहमति भइसकेको स्रोतको दाबी छ । माओवादीले ऊर्जा, शिक्षा, श्रम, वन, खेलकुदलगायत मन्त्रालय र कांग्रेसले आवास तथा भौतिक योजना, सूचना तथा सञ्चार, पर्यटन, सामान्य प्रशासन, कानुन, स्वास्थ्य, सहरी विकासलगायत मन्त्रालय लिने सम्भावना छ। कांग्रेस बैठक आज कांग्रेसले प्रधानमन्त्रीमा पार्टी सभापति एवं संसदीय दलका नेता शेरबहादुर देउवालाई उम्मेदवार बनाउन पार्टीको केन्द्रीय कार्यसम्पादन समिति बैठक डाकेको छ ।संसद् भवन नयाँ बानेश्वरमा शनिबार बिहान ९ बजे बोलाइएको बैठकमा देउवालाई प्रधानमन्त्रीको उम्मेदवार बनाउने विषयमा छलफल हुनेछ । कांग्रेस विधानमा संसदीय दलको नेता नै प्रधानमन्त्रीको उम्मेदवार हुने व्यवस्था भएकाले त्यसलाई औपचारिकता दिन मात्रै कार्यसम्पादन बैठक डाकिएको हो । त्यस्तै, कांग्रेसले बिहान १० बजे सबै सांसदलाई संसद् भवनमा उपस्थित हुन पनि निर्देशन दिएको छ । ११ बजेदेखि अपराह्न ४ बजेसम्म प्रधानमन्त्रीको उम्मेदवारी दर्ताको समय तोकिएको छ । देउवाले सुरुमै उम्मेदवारी दर्ता गर्ने तयारी गर्नुभएको छ । माओवादीबाट नयाँ मन्त्री काठमाडौं : कांग्रेसका सभापति शेरबहादुर देउवा नेतृत्वको सरकारमा सहभागी हुने तयारीमा रहेको माओवादी केन्द्रले मन्त्रीमा नयाँ अनुहार पठाउने भएको छ । नयाँ सरकारमा कुनकुन मन्त्रालय लिने भन्ने टुंग्याउन माओवादीले वर्षमान पुन र कृष्णबहादुर महरामार्फत कांग्रेससँग छलफल गरिरहेको छ । वर्तमान सरकारमा लिएकै मन्त्रालय लिने विषयमा कांग्रेससँग छलफल भएको तर अर्थ मन्त्रालय कांग्रेसले लिने सहमति भएको नेता वर्षमान पुनले अन्नपूर्णलाई बताउनुभयो । उहाँका अनुसार आइतबारसम्म माओवादीले कुनकुन मन्त्रालय लिने भन्ने टुंगिनेछ । अहिलेभन्दा धेरै दललाई नयाँ सरकारमा सहभागिता गराउन छलफल चलेको उहाँले जानकारी दिनुभयो । निर्वाचन अगाडि पाँचदेखि सात जनासम्मको मन्त्रिमण्डल गठन गर्ने र त्यसपछि अन्य दललाई पनि सहभागी बनाउने विषयमा कांग्रेससँग मोटामोटी छलफल भएको उहाँले बताउनुभयो। सरकारमा जानुअघि माओवादीले कांग्रेससँग एकखालको सम्झदारी पनि गर्ने भएको छ । समझदारी गर्ने विषयमा कांग्रेससँग छलफल भइरहेको माओवादीनिकट स्रोतले जनाएको छ । कुनकुन नेता मन्त्रिमण्डलमा सहभागी हुने भन्ने विषय भने प्रधानमन्त्रीले शपथ लिएपछि पार्टी बैठकबाट टुंगो लगाउने माओवादी केन्द्रकी प्रवक्ता पम्पा भुसालले जानकारी दिनुभयो ।"
भरतपुरमा पुनः मतदान गर्ने निर्वाचन आयोगको निर्णय,"काठमाडौ : निर्वाचन आयोगले चितवको भरतपुर महानगरपालिकामा पुनःमतदान गर्ने निर्णय गरेको छ । शनिबार दिउँसो बसेको निर्वाचन आयोगका आयुक्तहरुको बैठकले भरतपुर महानगरपालिकाको वडा नम्बर १९ मा पुनः मतदान गर्ने निर्णय गरेको आयुक्त नरेन्द्र दाहालले जानकारी दिनुभयो। गत आइतार मतगणनाका क्रममा दलका प्रतिनिधिबीच विवादा हुँदा मतपत्र च्यातिएपछि मतगणना स्थगित भएको थियो । एमालेका देवी ज्ञवाली र कांग्रेस र माओवादी गठबन्धनकी मेयर उम्मेदवार रेणु दाहालबीचको तिब्र प्रतिस्पर्धा भइरहेका बेला प्रतिनिधिबीच विवाद भएको थियो । निर्वाचन आयोगले सहन्यायायाधिवक्ता गीताप्रसाद उपाध्याय संयोजक, सहसचिव महेश आचार्य र नेपाल प्रहरीका डीआइजी किरणमान सिंह सदस्य रहेको छानबिन समिति गठन गरेको थियो । बैठकपछि आयोगले सार्वजनिक गरेको विज्ञप्तिमा मुख्य निर्वाचन अधिकृत, भरतपुर महानगरपालिका, चितवनलाई पुनः मतदान गराउन निर्देशन दिएको छ । मतपत्र च्यातिएपछि छानबिन समितिले दिएको प्रतिवेदन अनुसार आयोगले वैशाख ३१ मा भएको १९ वडाका सबै मतपत्र अवैध घोषित गर्दै पुनः मतदान गर्ने निर्णय गरेको हो । स्थानीय तह निर्वाचन ऐन, २०७३ को दफा ५० को उपदफा (१) को खण्ड (ख) बमोजिम मतगणना स्थलको अनधिकृत कब्जा भएको भन्ने पुष्टि हुन आएको हुँदा सोही दफाको उपदफा (४) बमोजिम कब्जामा असर परेको चितवन जिल्ला भरतपुर महानगरपालिका वडा नम्बर १९ को मतदान केन्द्रको सम्पूर्ण मतपत्रहरु अवैध घोषित गरी मतदान रद्ध गर्ने, आयोगको निर्णयमा भनिएको छ, सोही ऐनको दफा ५० को उपदफा (५) बमोजिम मतदान रद्ध गरिएका मतदान केन्द्रको मतदान हुने स्थान, मिति र समय तोकी पुनःमतदान गराउने व्यवस्था मिलाउन भरतपुर महानगरपालिका चितवनका मुख्य निर्वाचन अधिकृतलाई निर्देशन दिने । स्थानीय तह निर्वाचन ऐन, २०७३ ले मतपत्र च्यातिएको अवस्थामा पुनः मतदान गर्नुपर्ने कानुनी व्यवस्था गरेको छ। ऐनको दफा ४९ मा उक्त व्यवस्था समेटिएको छ। निर्वाचन ऐन दफा ४९ को (१) मा भनिएको छ, मतगणना पूरा हुनुभन्दा पहिले कुनै मतदान केन्द्रमा प्रयोग गरिएको मतपत्र, मतपत्र रहेको मतपेटिका निर्वाचन अधिकृतको यिन्त्रणबाट गैरकानुनी तवरले अन्यत्र लगिएमा वा खोलिएमा वा नोक्सान गरिएमा वा तोडफोड गरिएमा वा हराएमा वा दुर्घटनावश नोक्सान भएमा निर्वाचन अधिकृतले मतगणनाको काम स्थगित गरी त्यसको प्रतिवेदन आयोगलाई तुरुन्त दिनु पर्नेछ। ४९ कै उपदफमा भनिएको छ, उपदफा (१) बमोजिम मतगणनाको काम स्थगित गरिएपछि आयोगले त्यस्तो मतदान केन्द्रको सम्पूर्ण मतदान अवैध भएको घोषणा गर्नेछ र आयोगको निर्देशनमा निर्वाचन अधिकृतले त्यस्तो मतदान केन्द्रमा पुनः मतदान गर्ने स्थान, मिति र समय यथाशिघ्र तोकी सूचना प्रकाशन गर्ने छ।"
शेरबहादुर देउवाको नाम अनुमोदन गर्न कांग्रेसको बैठक,"काठमाडौं : आइतबार हुने प्रधानमन्त्री निर्वाचनको तयारीका लागि नेपाली कांग्रेस कार्यसम्पादन समितिको बैठक सुरु भएको छ ।व्यवस्थापिका संसद भवन नयाँ बानेश्वरमा जारी बैठकले प्रधानमन्त्रीका लागि शेरबहादुर देउवाको नाम अनुमोदन गर्ने छ । प्रधानमन्त्रीको निर्वाचनका लागि आज ११ बजे हुने मनोनयन दर्ताको तयारीका लागि कांग्रेसको कार्यसम्पादन समितिको बैठक बसेको हो । प्रधानमन्त्रीको निर्वाचनका लागि नेपाली कांग्रेसले सभापति शेरबहादुर देउवालाई अघि सारेको छ । देउवा संसदीय दलको नेता भएकाले प्रधानमन्त्री उम्मेदवारका लागि निर्णय गरिरहनु नपर्ने भएपनि छलफलका लागि बैठक बोलाइएको कांग्रेस स्रोतले जानकारी दियो । शेरबहादुर देउवाको प्रस्तावकमा नेकपा माओवादी केन्द्रका अध्यक्ष एवम् प्रधानमन्त्री पुष्पकमल दाहाल हुनुहुने छ । समर्थकमा नेपाली कांग्रेसका वरिष्ठ नेता रामचन्द्र पौडेल र मधेसी जनअधिकार फोरम लोकतान्त्रिकका अध्यक्ष विजयकुमार गच्छदार हुनुहुने भएको छ । कांग्रेस, माओवादीलगायतको गठबन्धनबाट शेरबहादुर देउवा प्रधानमन्त्री बन्न लाग्नुभएको हो । प्रधानमन्त्रीको निर्वाचन भोलि हुने भएको छ ।"
भरतपुरमा पुन मतदान गराउने आयोगको निर्णय एमालेलाई अस्वीकार्य,काठमाडौ : चितवनको भरतपुर महानगरपालिकाको वडा नम्बर १९ मा पुन मतदान गराउने निर्वाचन आयोगको निर्णयलाई नेकपा एमालेले अस्वीकार गरेको छ । आयोगको निर्णयलाई एमालेले दुर्भाग्यपूर्ण रहेको बताएको छ । अध्यक्ष केपी शर्मा ओलीको अध्यक्षतामा सो पार्टीको स्थायी समितिको बैठकपछि उपमहासचिव घनश्याम भुसालले अन्नपूर्णसँग भन्नुभयो आयोगको निर्णय दुर्भाग्यपूर्ण छ । त्यो निर्णयलाई हामी अस्वीकार गर्छौ । आयोगले गराउने निर्वाचनलाई नै बहिस्कार गर्ने वा कस्तो प्रकृतिको अस्वीकृति हो भन्ने जिज्ञासामा भुसालले भन्नुभयो आगामी कदमका बारेमा हामी फेरी छलफल गर्छौ ।
राजनीतिक दलको घरदैलोसँगै मतदाता शिक्षा,"बैतडी: बदर मतको सङ्ख्या कम गराउन जिल्लामा क्रियाशील विभिन्न राजनीतिक दलले घरदैलोसँगै मतदाता शिक्षा कार्यक्रमलाई व्यापक बनाएका छन् । पहिलो चरणको स्थानीय निर्वाचनमा धेरै मत बदर भएपछि दोस्रो चरणका निर्वाचन हुने जिल्लामा दलका कार्यकर्ता आफैँ बदर मत घटाउन अग्रसर भएका हुन्। घरदैलो अभियानसँगै मतदाता शिक्षा पनि दिइरहेको नेपाली काँग्रेसका जिल्ला सचिव वीरबहादुर विष्टले बताउनुभयो। उहाँले भन्नुभयो, 'सकेसम्म मत बदर नहोस् भनेर लागेका छौँ ।' विष्टका अनुसार विभिन्न वडामा नमुना स्वास्तिक छाप र मतपत्रसहित अहिले पार्टीले मतदाता शिक्षा पनि दिइरहेको छ। नेकपा (एमाले)का जिल्ला सचिव लीलाधर भट्टले आफ्नो पार्टीले जिल्लामा प्रचारप्रसार अभियानसँगै मतदाता शिक्षामा पनि जोड दिएको बताउनुभयो । पहिलो चरणको निर्वाचनबाट पाठ सिकेकाले अहिले पहिलो प्राथमिकताका साथमा मतदाता शिक्षालाई घरदैलो सम्म पुराउन सबै तहका प्रचारप्रसार समितिलाई निर्देशन दिइएको छ। उहाँले भन्नुभयो, 'सकेसम्म जिल्लामा मत बदर कम गर्न एमाले लागि परेकोछ।' नेकपा (माओवादी केन्द्र)का संयोजक पे्रमप्रकाश भट्ट पनि आफूहरु निर्वाचन प्रचारसँगै मतदाता शिक्षामा क्रियाशील रहेको बताउनुहुन्छ । उहाँले भन्नुभयो, 'घरदैलोमा गएका कार्यकर्ताले मतदातालाई मत बदर नगर्न सिकाइरहेका छन् ।' त्यसैगरी जिल्ला निर्वाचन कार्यालयले पनि मतदाता शिक्षालाई जोड दिएको छ । मतसङ्केत कसरी गर्ने, कसरी बदर कम गर्ने विषयमा सचेतनामूलक काम जेठ ५ गतेदेखि भइरहेको कार्यालयका प्रमुख माधवप्रसाद फुयाँलले बताउनुभयो । रासस"
प्रचण्डको प्रस्तावमा प्रधानमन्त्री पदमा देउवाको उम्मेदवारी दर्ता,काठमाडौं : कांगेस सभापति शेरबहादुर देउवाले प्रधानमन्त्री पदका लागि आफ्नो उम्मेदवारी व्यवस्थापिका संसदमा दर्ता गराउनुभएको छ । देउवाको उम्मेदवारी दर्तामा नेकपा माओवादी केन्द्रका अध्यक्ष पुष्कमल दाहाल प्रस्तावक र कांग्रेसका वरिष्ठ नेता रामचन्द्र पौडेल समर्थक रहनुभएको छ। देउवाले उम्मेदवारी दर्ता गराउनु अघि काँग्रेस र माओवादीका नेताहरुको संसद भवन बानेश्वरमा बैठक बसेको थियो । नेपाली कांग्रेसनेकपा माओवादीको गठबन्धनबाट देउवाले प्रधानमन्त्री पदमा आफूलाई निर्वाचित गराइयोस् भनी उम्मेदवारी दर्ता गराउनुभएको हो।संविधानको धारा २९८ को उपधारा ३ बमोजिम नेपालको प्रधानमन्त्री पदमा निर्वाचित गरियोस भनी देउवाले उम्मेदवारीको सूचना संसदमा पेश गर्नु भएको हो । डढेलधुरा क्षेत्र नम्बर १ बाट निर्वाचित ७१ बर्षीय देउवाले अव आफूलाई प्रधानमन्त्रीमा निर्वाचित गराउन साँसदहरुसँग छलफल गर्नु हुनेछ । कांग्रेस कार्यसम्पादन समितिको बैठकले शेरबहादुर देउवालाई प्रधानमन्त्रीको उम्मेदवार बनाउने सर्वसम्मत निर्णय गरेको थियो । काँग्रेसका प्रमुख सचेतक चिनकाजी श्रेष्ठका अनुसार बरिष्ठ नेता पौडेलले प्रधानमन्त्री भएर पार्टीलाई पनि एक ढिक्का बनाएर अगाडि बढाउन सुझाव दिनु भएको थियो । हामीले सर्वसम्मत रुपमा शेरबहादुर देउवालाई प्रधानमन्त्रीको उम्मेदवार बनाउने निर्णय गरेका छौश्रेष्ठले भन्नुभयो । संसदमा कायम रहेको संख्या ५९३ बहुमतका लागि २९७ सत्ता गठबन्धनसँग कायम रहेको संख्या ३१० काँग्रेस २०७ माओवादी केन्द्र ८१ नेपाल लोकतान्त्रिक फोरम १७ नेकपा संयुक्त ३ अखण्ड नेपाल १ समाजवादी जनता पार्टी १ जम्मा ३१०
पुनःनिर्माणको जिम्मा स्थानीय सरकारलाई दिनुपर्नेमा जोड,"काठमाडौँ: भूकम्पपछिको पुनःनिर्माणको जिम्मा स्थानीय सरकारलाई दिनुपर्नेमा विज्ञहरुले जोड दिएका छन्।अल थ्री मिडिया घरद्वारा सञ्चालित टेलिभिजन कार्यक्रम 'बलियो घर' को पहिलो वार्षिकोत्सवका अवसरमा शनिबार आयोजित कार्यक्रममा स्थानीय तहको बारेमा स्थानीय तहलाई ज्ञान भएकाले भूकम्पको पुनःनिर्माण स्थानीय तहलाई दिनुपर्नेमा विज्ञहरुले जोड दिएका हुन्। कार्यक्रममा शिक्षामन्त्री धनिराम पौडेलले जनताको आवास निर्माणमा सरकारले वितरण गरेको अनुदान समयमा ठिक ढङ्गले जान नसकेको भन्दै स्थानीय तहलाई अधिकार दिए छिटो वितरण हुने बताउनुभयो। उहाँले भन्नुभयो, 'स्थानीय सरकारलाई अधिकार दिए पुनःनिर्माणको कामले तीव्रता पाउँछ।' सङ्घीय मामिला तथा स्थानीय विकास मन्त्रालयका सचिव दिनेशकुमार थपलियाले स्थानीय तहको निर्वाचनसँगै पुनःनिर्माणको काम तीव्रगतिमा हुने बताउनुभयो। उहाँले निजी आवास, सार्वजनिक पूर्वाधार, आयोजना निर्माण र सम्पदा निर्माण भएमात्र पुनःनिर्माणले सार्थकता पाउने विश्वास व्यक्त गर्नुभयो। भूकम्प प्रविधि राष्ट्रिय समाज नेपाल (एनसेट) का कार्यकारी निर्देशक डा आमोदमणि दीक्षितले प्रविधियुक्त बलियो घर निर्माणलाई सरकारले प्राथमिकता दिनुपर्ने बताउनुभयो । उहाँले छिमेकीमुलुकको पुनःनिर्माणलाई अनुशरण गरेर नेपालको पुनःनिर्माणलाई अगाडि बढाउनुपर्नेमा जोड दिनुभयो। राष्ट्रिय पुनःनिर्माण प्राधिकरणका विज्ञ सदस्य डा चन्द्रबहादुर श्रेष्ठले हरेक स्थानीय तहमा पुनःनिर्माणका लागि आवश्यक विज्ञ समूह खटाएर पुनःनिर्माणको कामलाई प्राधिकरणले तीव्रगतिमा गर्न लागेको बताउनुभयो। नेपाल पर्यटन बोर्डका प्रमुख दीपकराज जोशीले भूकम्पले क्षति पुर्याएका पर्यटकीय संचरनालाई चाँडो पुनःनिर्माण गरी धेरै भन्दा धेरै पर्यटकलाई भित्र्याउनुपर्ने बताउनुभयो। पुरातत्व विभागका महानिर्देशक भेषनारायण दाहालले विश्व सम्पदामा सूचीकृत भएका सांस्कृतिक सम्पदाको पुनःनिर्माणका लागि प्राधिकरणले विशेष ध्यान दिनुपर्ने विचार व्यक्त गर्नुभयो। बलियो घर कार्यक्रमका उत्पादक सुनिल कोइराला, राष्ट्रिय पुनःनिर्माण प्राधिकरणका सहसचिव द्वारिका श्रेष्ठ, प्रवक्ता डा भिष्मकुमार भुषाल, नेपाल पर्यटन बोर्ड सञ्चालक समितिका सदस्य राजेन्द्रप्रसाद सापकोटा, पत्रकार श्रीरामसिंह बस्नेत, सम्पदा विशेषज्ञ सूर्यभक्त सागाछेले पुनःनिर्माणमा दक्ष जनशक्ति नहुँदा पुनःनिर्माणमा समस्या भएको भन्दै आवश्यक जनशक्ति उत्पादनमा गर्नुपर्नेमा जोड दिनुभयो। रासस"
तराईमधेस आन्दोलनका घटना छानबिन : बल्ल १३ जिल्लाको अनुगमन,"काठमाडौं : तराईमधेस, थरुहटलगायत क्षेत्रमा आन्दोलनका क्रममा भएका हत्याहिंसा र तोडफोडलगायत गतिविधिको सत्यतथ्य छानबिन गर्न गठित उच्चस्तरीय जाँजबुझ आयोगले समयसीमाभित्रै काम सम्पन्न गर्न नसक्ने भएको छ । आयोगले एक वर्ष समय थप्न माग गरे पनि ०७३ चैतमा सरकारले जम्मा तीन महिना समय थपेको थियो । थपिएको समय सीमाअनुसार आयोगको समय आगामी असार मसान्तसम्म छ । हामीले उजुरी केलाउने काम गरिरहेका छौं । धेरै उजुरी आइरहेकाले अझ नौ महिना अवधिमा सम्पूर्ण तथ्य जम्मा पारी दोषीउपर कारबाही सिफारिससहितको प्रतिवेदन दिन सक्छौं, आयोग अध्यक्ष गिरीशचन्द्र लालले अन्नपूर्णसँग भन्नुभयो । ०७३ साल असोज २ मा गठित आयोगले कात्तिकदेखि काम सुरु गरेको हो । उच्चस्तरीय आयोगलाई २०७२ साउनदेखि २०७३ असोजसम्म तराई र थरुहट क्षेत्रमा आन्दोलनका क्रममा भएका हत्याहिंसाको छानबिन गर्ने अधिकार दिइएको छ । सर्वोच्च अदालतका पूर्वन्यायाधीश लाल अध्यक्ष रहेको आयोगमा सूर्यप्रसाद कोइराला, नवराज ढकाल, सुखचन्द्र झा, खुसीप्रसाद थारू र बालकृष्ण पन्थी सदस्य हुनुहुन्छ । धेरै उजुरी आइरहेको, घटना भएका जिल्लामा आन्दोलन र निर्वाचनका कारण काम गर्न समस्या भएको, समयमा सरकारले स्रोत तथा साधन उपलब्ध नगराएकाले काममा ढिलाइ भएको अध्यक्ष लालले बताउनुभयो । प्रमाण संकलन गर्ने प्रक्रिया नै लामो भएकाले काम ढिलो भएको आयोगका सदस्यहरूको भनाइ छ । आयोगमा अहिले १४ सयजति उजुरी संकलन गरेर सत्यतथ्य केलाउने काम भइरहेको छ । आयोगले तराई र थरुहट क्षेत्रका १३ जिल्लामा पुगी पीडित परिवार तथा घाइतेसँग भेटेर प्रमाण संकलन गरिसकेको छ । प्रमाण संकलन गर्ने प्रक्रिया नै लामो भएकाले काम ढिलो भएको आयोगका सदस्यहरूको स्पष्टोक्ति । कपिलवस्तु, रूपन्देही, सिरहा र सप्तरी जिल्लामा स्थलगत अध्ययन गर्न अझै बाँकी नै छ । स्थलगत अध्ययन गरी तथ्य संकलन गरिएका जिल्लामा सरकार र आन्दोलरत पक्ष दुवै उत्तिकै दोषी पाइएको आयोगको भनाइ छ । सुरक्षाकर्मीबाट जथाभावी गोली चलाएको पाइएको आयोगले जनाएको छ । आन्दोलनका क्रममा मानवअधिकार उल्लंघन भएनभएको छानबिन गर्न राष्ट्रिय मानवाधिकार आयोगको प्रतिवेदन मगाएर आयोगले अहिले अध्ययन गरिरहेको छ । आन्दोलनकारीबाट लुटपाट, चोरी र उच्छृंखल गतिविधि पनि भएको आयोगले जनाएको छ । अदालतमा मुद्दा चलाएका घटनाको भने आयोगले छानबिन गरेको छैन । काम गर्दा राजनीतिक दबाब नआएको र दोषी जोसुकैलाई पनि कारबाही सिफारिस गर्ने आयोगको भनाइ छ । घटनामा घाइते भएकालाई आयोगले क्षतिपूर्तिको सिफारिससमेत गर्नेछ । सरकारले टीकापुर घटनामा संलग्न रहेका व्यक्तिका मुद्दा फिर्ता लिने निर्णय गरे पनि ती घटनालाई आयोगले छानबिन गरिरहेको अध्यक्ष लालले बताउनुभयो । १८ जिल्लामा भएको घटनाको छानबिन गर्न गठित आयोगले १३ जिल्लाको अनुगमन सकेको छ । तराई आन्दोलनमा सुरक्षाकर्मीसहित ५२ जनाको ज्यान गएको गृह मन्त्रालयका प्रवक्ता तथा आयोग सदस्य बालकृष्ण पन्थीले बताउनुभयो ।"

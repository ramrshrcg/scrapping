शीर्षक,विवरण
अपांगमैत्री संरचना,"सरकारले स्कुलहरूमा शारीरिक अपांगता भएका विद्यार्थीलाई सहज रूपमा आउजाउ गर्न ह्विलचियर गुड्ने बाटो बनाउनुपर्ने नीति अख्तियार गरे पनि अझै विद्यालयहरू संरचनागत हिसाबले पूर्णतः अपांगमैत्री छैनन्। नयाँ निर्माण भएका कतिपय भवनमा र्याम्प (ह्विलचियरमा हिँड्ने बाटो) बनाइने गरेको पाइए पनि शौचालयमा बेग्लै संरचना बनाइएका छैनन्। विद्यालयहरू मात्रै होइन, सेवाप्रदायक कार्यालयहरू, स्वास्थ्यसँग जोडिएका सघसंस्था आदि थुप्रै कार्यालय अझै अपांगमैत्री छैनन्। भएका ठाउँ पनि यो सेवा पर्याप्त छैनन्। जसले गर्दा फरक क्षमता भएका नागरिकको दैनिक जीवन प्रभावित छ। राज्यले सबै नागरिकलाई सम्मानपूर्वक जीवनयापन हुन सक्ने र क्षमता विकास गर्न सक्ने वातावरण बनाउनुपर्छ। विभिन्न वर्ग, क्षेत्र र अवस्थाका जति धेरै नागरिकलाई उत्पादनमूलक काममा लगाउन सक्यो, समाज र राष्ट्र उत्तिनै विकसित हुन्छ। अहिले समावेशीको मुद्दा राजनीतिक र प्राज्ञिक बहसको केन्द्रमा आएका बेला फरक क्षमता (अपांग) हरूलाई राष्ट्रिय विकासको मूलधारमा ल्याउनु, उनीहरूको क्षमता अभिवृद्धि हुने अवस्था सृजना गर्नु राज्यको दायित्व हुन्छ। विभिन्न किसिमका शारीरिक र मानसिक अपागंता भएका व्यक्तिहरूलाई समाजमा दोस्रो दर्जाको मानिसको रूपमा बुझ्ने र व्यवहार गर्ने गरिन्छ। उनीहरूलाई अपमान गर्ने र उनीहरूको क्षमता अवमूल्यन गर्ने गरिन्छ। यस्तो बुझाइ र व्यवहारले उनीहरूलाई सम्मानपूर्वक जीवनयापन गर्ने र क्षमता प्रस्फुटन हुने अवसर दिइँदैन। अपांगहरूलाई समाज र राष्ट्रनिर्माणको मूलधारमा ल्याउने बहस अहिले अन्तर्राष्ट्रिय र राष्ट्रिय रूपमा पनि चल्दै आइरहेको छ। अपांगता भएका व्यक्तिहरूलाई समाजको मूलधारमा समावेश गर्न भौतिक संरचनामा उनीहरूको पहुँचलाई सहज बनाउनु पहिलो र अत्यावश्यक सर्त हो। पदमार्ग, सडक, सवारीसाधन, शिक्षण संस्था र स्वास्थ्य संस्था अनि अन्य सार्वजनिक सेवाका संस्थाहरूमा शारीरिक अपांगता भएका व्यक्तिहरूको पहुँच पुर्याउनु जरुरी छ। यसका अलवा पार्क, सिनेमा हललगायत मनोरञ्जनका क्षेत्र पनि उनीहरूको पहुँचमा हुनुपर्छ। निर्माण गर्दा धेरै महत्व नदिइने शौचालय पनि अपागंमैत्री हुन उत्तिकै आवश्यक छ। हाम्रा भौतिक पूर्वाधारहरू अपांगमैत्री छैनन्। अरू त अरू भूकम्पपछि पुनर्निर्माण भइरहेका विद्यालय, अस्पतालजस्ता संरचनाहरू पनि पूर्णरूपमा अपांगहरूको पहुँचमा छैनन्। उदाहरणका लागि काभ्रे, धादिङलगायतका ठाउँमा एसियाली विकास बैंक र गैरसरकारी संस्थाहरूले बनाइदिएका विद्यालयहरू पनि शारीरिक अपांगता भएका व्यक्तिहरूको पूर्णरूपमा पहुँचमा नभएको पाइएको छ। केही विद्यालयमा विद्यालयभित्र अपांगका लागि भनेर बनाइएका संरचना नै अपांगमैत्री छैनन्। अपागंमैत्री बाटो र कक्षा भएका विद्यालयहरूमा शौचालयहरू अपागंमैत्री छैनन्। शौचालय अपागंमैत्री नभएपछि कक्षा र बाटोमा उनीहरू सहज आवतजावत गर्न सक्नुको के अर्थ रह्यो र ? नेपालको संविधानमा समानता र सामाजिक न्यायको हकमा अपांगता भएका लगायत विभिन्न कारणले सीमान्तीकरणमा परेका व्यक्ति र समूहलाई कानुनको दृष्टिमा समान व्यवहार गरिने जनाइएको छ। उनीहरूका लागि आवश्यकताअनुसार विशेष व्यवस्था गर्न सकिने प्रावधान पनि संविधानमा छ। धारा ४२(३) त विशेषरूपमा अपांगता भएका व्यक्तिहरूसँग सम्बन्धित छ। उक्त धारामा अपांगता भएका नागरिकलाई विविधताको पहिचानसहित मर्यादा र आत्मसम्मानपूर्वक जीवनयापन गर्न पाउने र सार्वजनिक सेवा तथा सुविधामा समान पहुँचको हक हुनेछ भनिएको छ। यसै सन्दर्भमा नेपालमा अपांगता भएका व्यक्तिहरूका लागि पहुँचयुक्त भौतिक संरचना तथा सञ्चार सेवा निर्देशिका पनि जारी भएको छ। संविधानअनुरूप समानता र सामाजिक न्यायकै लागि पनि शारीरिक अपांगता भएका व्यक्तिहरू चाहेको ठाउँमा पुग्न सक्ने अवस्था हुनुपर्छ। हाम्रा भौतिक पूर्वाधारहरूको विकास तदनुरूप नै हुनुपर्छ। यो तहको नागरिक चेतनाको विकास भएको छैन, तर नीति निर्माण तहमा पनि यस किसिमको संवेदनशीलता नदेखिनुचाहिँ उदेकलाग्दो छ।"
प्रदेशको अस्थायी राजधानी तोक्न सरकारलाई राष्ट्रपतिको सुझाव,काठमाडौं : राष्ट्रपति विद्यादेवी भण्डारीले प्रदेशहरूको अस्थायी राजधानी तोकेर अगाडि बढ्न सरकारलाई सुझाव दिएकी छन्। सोमबार बिहान प्रधानमन्त्री शेरबहादुर देउवासँग भएको भेटमा राष्ट्रपतिले प्रदेशहरूको अस्थायी राजधानी तोक्न सुझाव दिएको राष्ट्रपतिका स्वकीय सचिव भेषराज अधिकारीले जानकारी दिए। भेटमा प्रदेश प्रमुखको नियुक्ति र माघ २४ गते हुने राष्ट्रिय सभा निर्वाचनको विषयमा पनि छलफल भएको अधिकारीले जानकारी दिए। प्रधानमन्त्री देउवा प्रदेश प्रमुख र प्रदेशको अस्थायी मुकामको सम्बन्धमा जानकारी गराउन राष्ट्रपति भवन शीतलनिवास पुगेका थिए। यता सरकारले भने काठमाडौंमा नै बोलाएर प्रदेशसभा सदस्यको सपथग्रहण गर्ने तयारी गरिरहेको छ। सम्बन्धित समाचारहरू 'प्रदेश राजधानी नतोक्नु संघीयताविरोधी' प्रदेश राजधानीको गलपासोमा सरकार
पार्टी एकताबारे जथाभावी नबोल्न एमालेको कडा निर्देशन,"काठमाडौं: नेकपा एमालेले नेकपा माओवादी केन्द्रसँग चलिरहेको एकता प्रक्रियाबारे जथाभावी नबोल्न कार्यकर्तालार्इ कडा निर्देशन दिएको छ । अध्यक्ष केपी शर्मा ओलीको बालकोटस्थित निवासमा सोमबार बसेको स्थायी कमिटी बैठकले पार्टी एकताको बिषयमा कार्यकर्तामाझ सार्वजनिक बहसमा रोक लगाउने निर्णय गरेको हो । नेताकार्यकर्ताले एकताकाबारे गुट उपगुटमा उत्रेर बहस र विवाद गर्न थालेपछि यसबारे निजी धारणा व्यक्त गर्न रोक लगाएको हो । त्यसैगरी एमालेले सरकार र निर्वाचन आयोगको काम संविधानबिपरित रहेको पनि ठहर गरेको छ । एमालेले लोकतान्त्रिक मूल्यमान्यताको धज्जी उडाउने गतिविधि सरकार र निर्वाचन आयोगबाट भइरहेको पनि निचोड निकालेको छ । प्रेस वक्तव्यको पूर्ण पाठ १ प्रतिनिधिसभा तथा प्रदेशसभाको निर्वाचन सकिएको एक महिनाभन्दा बढी र सम्पूर्ण मतगणना सकिएको तीन हप्ताभन्दा बढी समय बितिसक्दा पनि प्रतिनिधिसभाको समानुपातिक तर्फको परिणाम सार्वजनिक नगरिएको र त्यसैलाई आधार बनाएर नयाँ सरकार गठनको प्रक्रिया अवरुद्ध बनाइएको स्थितिप्रति नेकपा (एमाले) स्थायी कमिटीको गंभीर ध्यानाकर्षण भएको छ । नयाँ निर्वाचनपछि ताजा जनादेश अनुसार नयाँ सरकार गठन हुनु लोकतन्त्रको आधारभूत मान्यता हो । संसारका कुनै पनि लोकतान्त्रिक संविधान, कानुन या प्रणालीमा मतगणना भइसकेपछि पनि परिणाम सार्वजनिक नगरिने र निर्वाचनपछि नयाँ सरकार गठन नहुने कुराको परिकल्पना गरिँदैन । केही समस्या रहेछन् नै भने पनि संविधान र कानुनको भावनाका आधारमा तिनीहरुको समाधान गरिन्छ । तर संविधानको अपव्याख्या गर्दै वर्तमान सरकार जसरी आफ्नो आयु लम्ब्याउन र नयाँ सरकार गठनको ढोका थुन्न उद्यत् छ, यो संविधानको भावना र मर्म विपरितको बिषय हो । यो स्थिरता र समृद्धिको अपेक्षा सहित उत्साहपूर्वक निर्वाचनमा सहभागी भएका सार्वभौम जनताको भावना र मतमाथिको खेलबाड पनि हो । अध्यादेश जारी भएको लामो समय व्यतीत गरेर मात्र राष्ट्रियसभा निर्वाचनको मिति घोषणा गरिनु र छोटो समयमै सम्पन्न हुन सक्ने यस निर्वाचनका लागि एक महिनाभन्दा लामो समय तोकिनुले यसै कुरालाई थप पुष्टि गर्छ । संविधानको व्यवस्था अनुसार प्रदेशका राजधानीहरु प्रदेशसभाको दुई तिहाई बहुमतले निर्णय गर्ने व्यवस्था भए पनि त्यस्तो निर्णय नहुञ्जेल प्रदेशसभाका कामकार्बाहीहरुका लागि सरकारले अस्थायी केन्द्र तोक्ने व्यवस्था संविधानका धारा २८८ मा स्पष्ट उल्लेख गरिएको छ । तर प्रदेशका अस्थायी केन्द्र तोक्ने काम नगरी प्रदेश प्रमुखहरु मात्रै नियुक्त गर्ने र प्रदेशसभा सदस्यहरुको शपथ काठमाडौंमा गराउने सरकारको तयारीप्रति हाम्रो गंभीर ध्यानाकर्षण भएको छ । यसले सरकारको सङ्घीयता मर्म विपरीतको चरित्र मात्रै उजागर भएको छैन, यो सरकार आफ्नो संवैधानिक दायित्वबाट विमुख भएको र प्रदेश केन्द्र जस्तो बिषयमा सङ्कीर्ण दलीय स्वार्थबाट सञ्चालित भएको पनि प्रष्ट देखिन्छ । प्रदेश प्रमुखको नियुक्ति र प्रदेशको अस्थायी मुकाम तोक्ने काम संविधानको व्यवस्था अनुसार एकसाथ अगाडि बढाउन पनि माग गर्दछ । निर्वाचन आयोगले निर्वाचन परिणाम राष्ट्पतिसमक्ष नबुझाउने कुरा संविधानको भावना विपरीतको र अनुत्तरदायी विषय हो । यो बैठक निर्वाचन आयोगलाई कसैको दबाब र प्रभावमा नपरी आफ्नो संवैधानिक दायित्व पूरा गर्न, आफ्नो पूर्व प्रकाशित कार्यतालिका अनुसार निर्वाचन परिणाम सार्वजनिक गर्न ध्यानाकर्षण गर्दछ । त्यसरी नै नयाँ सरकार गठनका लागि मार्गप्रशस्त गर्नु वर्तमान कामचलाउ सरकारको दायित्व रहेको कुरा यो बैठक गंभीर ध्यानाकर्षण गराउन चाहन्छ । २ २०७४ साल असोज १७ गते नेकपा (एमाले) र नेकपा (माओवादीकेन्द्र) का बीचमा एउटै एकीकृत कम्युनिष्ट पार्टी निर्माण गर्ने उद्घोषकासाथ गठबन्धन बनाएर निर्वाचनमा सहभागी हुने निर्णय भएको यथार्थ सर्वविदितै छ । यस निर्णयप्रति आम नेपाली जनताबाट व्यक्त उत्साहपूर्ण स्वागत र निर्वाचन मार्फत् अत्यधिक मतदाताहरुले हाम्रो यस सङ्कल्पलाई गर्नुभएको अनुमोदनबाट हामी आभारी छौं । आम जनताको चाहना अनुरुप यस एकता प्रक्रियालाई यथासंभव छिटो निष्कर्षमा पुर्याउनु र एकीकृत पार्टीको अगुवाइमा राजनीतिक स्थायित्व तथा आर्थिक समृद्धिको जनचाहनालाई छिटोभन्दा छिटो साकार पार्नु हाम्रो काँधमा आएको ऐतिहासिक दायित्व हो । नेकपा (एमाले) यस दायित्वप्रति संवेदनशील, सजग र क्रियाशील छ । दुबै पार्टीबीच निकट भविष्यमै एकीकरण भएर एकीकृत कम्युनिष्ट पार्टी निर्माण हुने कुराप्रति निश्चिन्त हुन, यस सम्बन्धमा विभिन्न ढङ्गले व्यक्त हुने कुनै पनि भ्रम, अफवाह या अनुमानबाट प्रभावित नहुन सिङ्गो पार्टी पङ्क्ति र आम नेपाली जनतालाई यो बैठक आह्वान गर्दछ । एकीकरणका सम्बन्धमा सार्वजनिक रुपमा कुनै पोजिसन, अडान या शर्त तेस्र्याउने कुराले एकताको प्रक्रियालाई नसघाउने बरु उल्टै जटिल बनाउने हुनाले यसो नगर्न सम्बद्ध सबैको ध्यानाकर्षण गर्दछ । त्यसरी नै, एकीकरणलाई असहज तुल्याउने गरी सार्वजनिक सञ्चारमाध्यमबाट नीति, नेतृत्व र एकताका अन्य पक्षका बारेमा आफ्ना निजी धारणाहरु चर्चामा नल्याउन पनि आम पार्टी पङ्क्तिलाई निर्देशित गर्दछ । ३ निर्वाचन सकिएपछि र आफ्नो पार्टी निर्वाचन परिणामबाट विस्थापित भइसकेपछि पनि वर्तमान कामचलाउ सरकारले यस बीचमा गरिरहेका जथाभावी नियुक्ति, सरुवाबढुवा, राज्यकोषबाट करोडौं रकम वितरण र गंभीर नीतिगत निर्णयहरुप्रति पार्टीको गंभीर ध्यानाकर्षण भएको छ । सरकारका यस्ता कदमहरु लोकतन्त्रका न्यूनतम मान्यता विपरित मात्रै होइन, अनैतिक र गैरकानुनी समेत छन् । सरकारका यी क्रियाकलापहरुले मुलुकको अर्थतन्त्रलाई नै सङ्कटतिर धकेल्दै छन् र राज्यका विभिन्न अङ्गलाई नै अस्तव्यस्त बनाइरहेका छन् । पार्टी सरकारका यस्ता क्रियाकलापप्रति गंभीर आपत्ति प्रकट गर्दछ, यस्ता काम बन्द गर्न सजग गराउन चाहन्छ र यसबीचमा भएका सरकारका कुनै पनि निर्णयप्रति नयाँ बन्ने सरकारको कुनै दायित्व नरहने स्पष्ट पार्न चाहन्छ । ४ यही पुस २१ गते बिहान ११ बजे रुपन्देहीको देवदह नगरपालिकामा युवा सङ्घ, नेपालका अगुवा कार्यकर्ता एवं फर्निचर व्यवसायी वसन्त पौडेल (बलु) लाई आपराधिक समूहहरुले उहाँकै उद्योग परिसरमा गोली प्रहार गरी गरिएको कायरतापूर्ण हत्याबाट बैठक चिन्तित भएको छ । युवा सङ्घ नेपाल, रुपन्देहीका अध्यक्ष दुर्गा तिवारीको हत्या भएको ठिक १ बर्षपछि, उही स्थान र उस्तै आपराधिक तत्वहरुबाट भएको यस हत्याले वर्तमान सरकारको अक्षमता र आपराधिक सञ्जालका सामु निरिहतालाई समेत उजागर गरेको छ । हाम्रो पार्टी यस बर्बर हत्याकाण्डको घोर निन्दा र भत्र्सना गर्दछ । आपराधिक क्रियाकलापमा सङ्लग्नहरुलाई यथाशीघ्र कडा कार्बाहीको दायरामा ल्याउन, आम नागरिकको जिउधनको रक्षा गर्न र शृङ्खलावद्ध अपराध एवं हत्याहरुको जालो तोड्न सरकारको गंभीर ध्यानाकर्षण गर्दछ । दिवंगत वसन्त पौडेलप्रति हार्दिक श्रद्धाञ्जली अर्पण गर्दै शोक सन्तप्त परिवारजनमा हार्दिक समवेदना व्यक्त गर्दछु । ५केही दिन यता चलिरहेको शीतलहरका कारण तराई मधेसका सर्वसाधारणको जीवन अत्यन्त कष्टकर बनेको र २३ जनाभन्दा बढीको ज्यान गएको समाचारबाट पार्टी अत्यन्त चिन्तित र दुखित भएको छ । तर आफ्ना कार्यकर्ता र निकटस्थ व्यक्तिहरुलाई ८७ करोडभन्दा बढी बाँड्ने सरकारले तराई मधेसमा उत्पन्न यस मानवीय समस्याप्रति देखाइरहेको उदासीनता निन्दनीय छ । बैठक तत्काल शितलहरले आक्रान्त तराई मधेसका बस्तीहरुमा कम्बल, न्यानो कपडा र दाउराहरु वितरण गर्न सरकारसँग माग गर्दै स्थानीय जनप्रतिनिधिहरु, हाम्रा स्थानीय पार्टी कमिटीहरु र कार्यकर्ताहरुलाई राहत तथा उद्धार कार्यमा तत्काल सहभागी हुन आह्वान गर्दछ । ६मूल्यवृद्धि लगायत जनसरोकारका विषयहरुका सम्बन्धमा गत पुस १८ गते अनेरास्ववियुबाट निकालिएको शान्तिपूर्ण जुलुसमा रत्नपार्कमा भएको बर्बर प्रहरी दमनप्रति पार्टी अत्यन्त गंभीर भएको छ । शान्तिपूर्ण रुपमा भेला र प्रदर्शन गर्न पाउने संवैधानिक हकको उपभोग गर्दै निकालिएको शान्तिपूर्ण जुलुसमा अन्धाधुन्ध लाठीचार्ज गर्दै अनेरास्ववियुका उपाध्यक्ष महेश बर्तौला, महासचिव ऐन महर र नेता शेखर बोहरा लगायत कैयौं विद्यार्थीहरुलाई घाइते बनाइएको छ । पार्टी उक्त दमनको घोर निन्दा र भत्र्सना गर्दछ । उक्त घटनाको छानबीन गर्न र दोषीहरुमाथि कार्बाही गर्न माग गर्दछ र घाइते विद्यार्थी नेताहरुको शीघ्र स्वास्थ्यलाभको कामना गर्दछ । ७हालै भारत, चीन, अमेरिका र युरोपका विभिन्न स्थानहरुमा हिमपात र हिमआँधीका कारण भएको जनधनको क्षतिप्रति यो बैठक दुःख व्यक्त गर्दछ । साथै उक्त प्राकृतिक प्रकोपबाट भएको क्षतिको सामना गरिरहेका मित्र राष्ट्हरुप्रति ऐक्यवद्धता व्यक्त गर्दैै जलवायु परिवर्तनका कारण विश्वव्यापी रुपमा देखा परिरहेका असरहरुसँग जुझ्न थप समन्वयका साथ अगाडि बढ्न आह्वान गर्दछ । प्रदीप ज्ञवाली सचिव केन्द्रीय सचिवालय"
पूर्व राजा र योगी आदित्यनाथबीच भेटवार्ता,"काठमाडौं : पूर्वराजा ज्ञानेन्द्र शाह र भारतको उत्तर प्रदेशका मुख्यमन्त्री योगी आदित्यनाथबीच भेटघाट भएको छ। नेपालमा हिन्दु राष्ट्र फर्काउनुपर्न मत राख्ने मुख्य मन्त्री आदित्यनाथ र पूर्व राजा शाहबीच मुख्य मन्त्रीको सरकारी निवासमा भेटवार्ता भएको हो। नेपालगन्जमा आफ्नौ लागानीमा खोलिएको सोल्टी होटल उद्घाटन गर्न गएका पूर्वराजा ज्ञानेन्द्र लखनउ पुगेर मुख्य मन्त्री आदित्यनाथलाई भेटेका हुन्। भेटमा शाहलाई आदित्यनाथले दोसल्ला र कुम्भको लोगो उपहार दिएका छन्। आज लखनऊ स्थित सरकारी आवास पर नेपाल के पूर्व नरेश श्री ज्ञानेंद्र वीर विक्रम शाह जी ने भेंट की, उन्हें अंग वस्त्र व कुम्भ का लोगो भेंट किया।    ()  ,  पूर्वराजा ज्ञानेन्द्र परिवारका साथमा एकहप्तादेखि पश्चिम नेपाल घुमिरहेका थिए। परिवारका साथमा उनी लखनउ पुगेका हुन्।"
धनकुटामा प्रदेश मन्त्रालयको बोर्ड,"धनकुटा : प्रदेश १ को अस्थायी राजधानी धनकुटा तोक्नुपर्ने माग गर्दै आन्दोलनरत धनकुटावासीले आइतबार प्रदेश मन्त्रालयका लागि सिफारिस भएका भवनमा बोर्ड राखेका छन् ।प्रतिनिधिसभा सदस्य राजेन्द्र राई नेतृत्वको टोलीले ११ वटा सरकारी कार्यालयमा प्रदेशसभाअन्तर्गतका विभिन्न मन्त्रालयका बोर्ड राखेको हो । प्रदेशसभा बस्ने गरी सिफारिस भएको सामुदायिक भवनमा प्रदेशसभा भवनको बोर्ड राखिएको छ । दुई सय ५० जना अट्ने क्षमता रहेको सामुदायिक भवनमा तीन बैठक कोठा र पर्याप्त पार्किङ स्थल छ । सामुदायिक भवनसँगै रहेको सहरी विकास तथा भवन निर्माण विभागको कार्यालयमा प्रदेशसभा सचिवालयको बोर्ड राखिएको छ । पूर्वाञ्चल क्षेत्रीय स्वास्थ्य निर्देशनालयको भवनमा मुख्यमन्त्रीको बोर्ड राखिएको छ । प्रदेश प्रमुखको कार्यालयका लागि प्रस्तावित पूर्वाञ्चल क्षेत्रीय प्रशासन कार्यालयमा पनि बोर्ड राखिएको छ । प्रदेशस्तरको अर्थ मन्त्रालयको बोर्ड जिल्ला शिक्षा कार्यालय भवनमा राखिएको छ । गृह मन्त्रालयको बोर्ड सिँचाइ डिभिजन कार्यालय, आन्तरिक मामिला तथा कानुन मन्त्रालयको बोर्ड सहकारी डिभिजन, उद्योग मन्त्रालयको बोर्ड प्राविधिक कार्यालयको पुरानो भवन, पूर्वाधार विकास मन्त्रालयको बोर्ड प्राविधिक कार्यालयको नयाँ भवन, कृषि, भूमि व्यवस्था तथा पशु विकास मन्त्रालयको बोर्ड मालपोत र स्वास्थ्य, शिक्षा तथा सामाजिक विकास मन्त्रालयको बोर्ड सरकारी वकिलको कार्यालयमा राखिएको छ । तीन सय ९१ सरकारी भवनमध्ये अहिले ११ वटा मात्र प्रदेश मन्त्रालयका लागि सिफारिस भएका छन् । अन्य भवनमा विभाग, आवास र अन्य सरकारी निकायको कार्यालय राख्न सकिने प्रदेशसभा सदस्य निरन राईले बताए । धनकुटामा जारी आमहडतालको प्रभाव भने आइतबार आंशिक रूपमा मात्र परेको छ । धनकुटामा जारी आमहडतालको प्रभाव भने आइतबार आंशिक रूपमा मात्र परेको छ । राजधानी माग गर्दै पाँच दिनयता हडताल जारी रहे पनि कोसी राजमार्गमा सवारी साधन सञ्चालनमा आएका छन् । सरकारले तत्काल राजधानी नतोक्ने भएपछि आमहडताल खुकुलो पारेको जनाइएको छ ।"
एमाले र माओवादी केन्द्र आन्तरिक छलफलमा,"काठमाडौं : पार्टी एकताको तयारीमा रहेका नेकपा एमाले र नेकपा माओवादी केन्द्र आन्तरिक छलफलमा जुटेका छन्। एमालेले सोमबार दिउसो स्थायी कमिटी बैठक डाकेको छ भने माओवादी केन्द्रका अध्यक्ष पुष्पकमल दाहाल प्रचण्ड पनि पार्टीका उच्च नेताहरूसँग आन्तरिक छलफलमा छन्। दिउसो दुई बजे अध्यक्ष केपी शर्मा ओलीको निवास बालकोटमा बस्ने बैठकले नेकपा माओवादी केन्द्रसँग पार्टी एकताको लागि संगठनात्मक ढाँचा तथा वैचारिक राजनीतिक विषयमा छलफल हुने एमाले सचिव प्रदीप ज्ञवालीले जानकारी दिए। बैठकले संगठनको ढाँचा र सिद्धान्तका विषयमा छलफल गरी त्यसको टुंगो लगाउन एकता संयोजन समितिलाई म्याण्डेट दिने छ, उनले भने। पार्टी एकतामा ढिलाइ र शंका व्यक्त भइरहेका बेला आइतबार साँझ एमाले अध्यक्ष ओली र माओवादी केन्द्रका अध्यक्ष पुष्पकमल दाहाल प्रचण्डबीच भेटवार्ता भएको थियो। भेटमा उनीहरूबीच एकतापछिको कार्यदिशा र संगठन संरचना निर्माणका लागि कार्यदलमार्फत् अघि बढ्ने सहमति भएको छ। दुई पार्टीका अध्यक्षबीच आइतबार साँझ बालकोटमा भएको छलफलमा कार्यदलको गृहकार्यका आधारमा पार्टी एकता प्रक्रियालाई निष्कर्षमा पुर्याउने गरी एजेन्डा तय भएको बैठकपछि प्रचण्डले बताए। भेटमा सोमबार दुवै पार्टीका शीर्ष नेताहरूको आन्तरिक छलफल गर्ने र मंगलबार पार्टी एकता संयोजन समिति बैठक बसेर कार्यदल बनाई प्रक्रिया अगाडि बढाउने निर्णय भएको हो। पार्टी एकता प्रक्रिया जुन प्रक्रियामा अगाडि बढेको छ, त्यसलाई जसरी हामीले अगाडि बढाउने भन्दै आएका थियौं, त्यहीअनुसार अगाडि बढाउने निष्कर्ष निकालेका छौं, बैठकपछि माओवादी केन्द्रका अध्यक्ष दाहालले भने, भोलि (सोमबार) दुवैले आआफ्नो पार्टीको लेवलमा छलफल गर्छौं र पर्सि (मंगलबार) एकता संयोजन समिति बैठक बसेर प्रक्रियालाई थप अगाडि बढाउँछौं । नौ दिनपछि दुई नेताबीच आइतबार आइतबार साँझ झन्डै पौने दुई घण्टा छलफल भएको थियो। एकता संयोजन समिति बैठकको एजेन्डा निर्धारणका लागि ओलीदाहालबीच छलफल भएको हो। एकता संयोजन समितिको दुवै अध्यक्षले संयोजन गर्दै आइरहेका छन्। नयाँ सरकार गठनअगाडि नै सम्भव भएसम्म पार्टी एकता गर्ने रणनीति बनाएका एमालेमाओवादी अध्यक्षले पहिले छलफल गरी एजेन्डा तय गर्ने र त्यसपछि लगत्तै संयोजन समितिको बैठक बस्ने बताउँदै आएका थिए। मंगलबार बस्ने एकता संयोजन समितिले अब वैचारिकराजनीतिक कार्यदिशा तय गर्न वैचारिक राजनीतिक कार्यदल तथा संगठनात्मक संरचना मोडालिटी तयार पार्न संगठनात्मक कार्यदल गठन गर्ने भएको छ। एमालेमाओवादीबीच लोकतान्त्रिक विधिबाट समाजवाद ल्याउने रणनीतिका विषयमा साझा सहमति छ । तर, त्यसको कार्यनीति के हुने भन्नेमा भने सहमति जुटाउन बाँकी छ । एमालेले मान्दै आएको जनताको बहुदलीय जनवाद (जवज) र माओवादीले अंगीकार गदै आएको माओवादका विषयमा के गर्ने भन्नेमा टुंगो लगाउनु पर्नेछ। त्यस्तै, पार्टीको मूल नेतृत्वका विषयमा दुवै पार्टीको अध्यक्षको तहमा छलफल गरी टुंगो लगाउने सहमति भए पनि पार्टी एकतापछिको संक्रमणकालीन अवस्थामा संगठनात्मक संरचनाको मोडालिटी कस्तो बनाउने भन्ने विषय भने टुंग्याउन बाँकी छ। यो विषय टुंग्याउन मंगलबार एकता संयोजन समितिले कार्यदल बनाउनेछ। कार्यदललाई केही निश्चित समय निर्धारण गरी काम गर्न दिने र त्यसले दिने सुझावका आधारमा निर्णय लिई पार्टी एकताको काम टुंगो लगाउने विषयमा ओलीसँग समझदारी बनेको दाहालले बताए। संयोजन समितिमा ओलीदाहालका अतिरिक्त एमालेका तर्फबाट वरिष्ठ नेता झलनाथ खनाल, माधवकुमार नेपाल, उपाध्यक्ष वामदेव गौतम र महासचिव ईश्वर पोखरेल तथा माओवादी केन्द्रबाट नारायणकाजी श्रेष्ठ र रामबहादुर थापा सदस्य छन्। एकता संयोजन समितिको बैठक १५ कात्तिकयता बस्न सकेको थिएन। एमाले अध्यक्ष ओली बुधबार स्वास्थ्योपचारका लागि एक साताका लागि बैंकक जाने भएपछि त्यसअगाडि नै कार्यदल बनाई एकताको गृहकार्य गर्न दुवै अध्यक्ष सहमत भएका हुन्। एमाले सचिव प्रदीप ज्ञवालीका अनुसार शीर्षनेताहरुबीचको बैठक आजसम्मकै उत्साहपूर्ण हो। एकताका लागि आजको बैठकबाट थप बल मिलेको छ, ज्ञवालीले भने, कार्यदलबाट अघि बढ्छौं, एकता भएरै छाड्छ । हामीबीच कुनै भ्रम बाँकी छैनन्।"
माओवादी संगठन अद्यावधिक गर्दै,"काठमाडौं : माओवादी केन्द्रले पार्टीका नेताकार्यकर्ताको अद्यावधिक तथ्यांक राख्न सुरु गरेको छ। पार्र्टीको सर्वोच्च निकाय हेर्डक्वार्टर' देखि स्थानीय गाउँ कमिटीसम्म एकताका नाममा भद्रगोल' हुन थालेकाले नेताकार्यकर्ता र संगठनको अवस्था अद्यावधिक तथ्यांक राख्न थालिएको हो। संगठन विभाग प्रमुख रामबहादुर थापा बादल नेतृत्वको समितिले अहिले संगठनात्मक व्यवस्थापनका लागि तथ्यांक अद्यावधिक गर्न थालेको माओवादीले जनाएको छ। १९ पुसमा माओवादी केन्द्रको हेडक्वार्टरको विस्तारित बैठकले संगठनात्मक व्यवस्थापन गर्न नेता थापाको संयोजकत्वमा संगठन व्यवस्थापन समिति गठन गरेको थियो। समितिमा टोपबहादुर रायमाझी, गिरिराजमणि पोखरेल, मातृका यादव, शक्ति बस्नेत, लेखराज भट्ट, सावित्रीकुमार काफ्ले, देवेन्द्र पौडेल र सुनील मानन्धर सदस्य छन्। समितिको आइतबार बसेको बैठकले सात वटै प्रदेशबाट तथ्यांक संकलन गर्न नेताहरूको कार्यविभाजन गरेको छ। समितिले केन्द्रदेखि स्थानीयसम्म कमिटीको आकार (संख्या), नेताकार्यकर्ता जिम्मेवारी, दोहोरो भूमिकालगायत सबै तथ्यांक संकलन गरी प्रतिवेदन केन्द्रीय कार्यालयमा बुझाउने छ। ०७३ जेठ मा विभाजित पार्टीका विभिन्न घटकसँग एकतापछि माओवादीको संगठनात्मक संरचना अस्तव्यस्त थियो। पार्टीको सबैभन्दा माथिल्लो निकाय केन्द्रीय समितिकै कति नेता अहिले कुन अवस्थामा छन् नेतृत्वलाई नै जानकारी छैन। केन्द्रदेखि जिल्लास्तरसम्म कहाँ कति संख्याको कमिटीसम्बन्धी तथ्यांक पनि केन्द्रीय कार्यालयसँग छैन। भद्दा र ठूलो संगठनात्मक संरचनामा जेलिएकाले केन्द्रीय कार्यालयमा पार्टी सदस्य संख्या, कमिटी, नेताहरूको जिम्मेवारी केही पनि अद्यावधिक छैन। एमालेसँग पार्टी एकता प्रक्रिया र आफ्नै पार्टीको संगठनात्मक संरचना प्रभावकारी बनाउन पनि अद्यावधिक तथ्यांक उपयोगी हुने भएकाले काम सुरु गरेको समिति तथा सचिवालय सदस्य लेखराज भट्टले जानकारी दिए। पार्टी एकतामा आएका र त्यस क्रममा भएका संगठनात्मक निर्णय व्यवस्थित र अद्यावधिक थिएनन्', भट्टले भने, तिनलाई व्यवस्थित गर्न र पार्टी सदस्य र कमिटीसम्बन्धी तथ्यांक चुस्तदुरुस्त पार्ने काम सुरु भएको छ।' माओवादीको पार्टी सदस्य साढे ३ लाखभन्दा बढी रहेको अनुमान छ। तथ्यांक संकलन गर्न समितिका सदस्यलाई प्रदेश स्तरबाटै कार्यविभाजन गरेर परिचालन गरिएको छ। एक साताभित्रै काम सक्ने गरी द्रुत गतिमा काम भइरहेको भट्टले बताए। प्रदेश १ मा काफ्ले, प्रदेश २ मा यादव, प्रदेश ३ मा पोखरेल, प्रदेश ४ र ५ मा रायमाझी, प्रदेश ६ मा बस्नेत र प्रदेश ७ मा भट्टलाई जिम्मेवारी दिइएको छ। संगठनात्मक संरचनाको तथ्यांक संकलन गर्न कार्यदलको बैठक बसेर नेताको जिम्मेवारी बाँडफाँट गरिरहेका छौं, त्यसैअनुसार काम अघि बढिसकेको छ', भट्टले भने। कार्यदलमा अहिलेसम्म भएका प्रगति र थप योजना निर्माण गर्न सोमबार अर्को बैठक बस्दै छ। कार्यदलका सदस्य सुनील मानन्धरले ३ तहमा संगठनात्मक संरचना अद्यावधिक गरिने बताए। उनका अनुसार पहिलो चरणमा नेता रामबहादुर थापालगायत १० माओवादी घटकको एकतापछि कमिटीको अवस्था, जिम्मेवारीलगायत पहिलो तथ्यांक संकलन हुनेछ। समितिले त्यसपछि पार्टी एकतामा आएका नेताकार्यकर्ताको जिम्मेवारी दोस्रो चरणमा अध्ययन गरिने र तेस्रो चरणमा एमालेसँग एकता गर्दा पार्टी कमिटीको तथ्यांक राख्ने छ। माओवादीमा नेकपा संयुक्त, देवेन्द्र पौडेललगायत नयाँ शक्तिका नेतादेखि अन्य नेता आएपछि कमिटी भद्रगोल छ। पार्टी मूल नेतृत्वले कुनै कमिटीमा निर्णय नगरि जथाभावी जिम्मेवारी दिएपछि कुन नेताले कुन जिम्मेवारी पाए, कति नेता कार्यकर्ता जिम्मेवारीबाट विमुख भए माओवादीसँग कुनै अभिलेख छैन। मोटामोटी तथ्यांक तयार भएपछि संगठन परिचालन र जिम्मेवारी व्यवस्थित गर्न सहज हुने मानन्धरले बताए।"
प्रदेश राजधानीको गलपासोमा सरकार : राजधानीमा शपथ खुवाउने र बैठक बसाल्ने काम असंवैधानिक',"काठमाडौं : राजधानी नतोकेर प्रदेश संसद्को काम केन्द्रमै अघि बढाउने सरकारको तयारी असंवैधानिक र संघीयताको मर्मविपरीत' भन्दै आलोचना सुरु भएको छ। सरकारले गृहकार्य अघि बढाएलगत्तै प्रदेश राजधानीको माग गर्दै ठाउँ ठाउँमा आन्दोलन सुरु भएपछि राजधानी नतोकेर प्रदेशका सांसदलाई काठमाडौंमा शपथ खुवाउने, प्रदेश संसद्का केही बैठक काठमाडौंमै गर्ने तयारी सरकारले गरेको छ। संविधानले तोकेको जिम्मेवारी पूरा गर्न नचाहेर सरकारले असंवैधानिक काम गरेको भन्दै विज्ञहरूले विरोध गरेका छन्। संविधानविद् पूर्णमान शाक्य प्रदेश सांसदलाई काठमाडौंमै शपथ खुवाउने कुरा संविधान र संघीयताको भावनाविपरीत हुने तर्क गर्छन्। प्रदेश राजधानी तोक्न सरकार डराउनु हुँदैन', शाक्य भन्छन्, प्रदेशका सांसदहरूले सम्बन्धित प्रदेशमा शपथ खानुपर्छ र प्रदेशको कार्य सम्बन्धित प्रदेशमै हुनुपर्छ।' जाने बेलामा अलोकप्रिय' निर्णय किन गर्ने भन्दै सरकारले प्रदेश राजधानी नतोकेर प्रदेशसभाको काम अघि बढाउन खोजेको विज्ञहरूको आरोप छ। राष्ट्रियसभा निर्वाचन माघ २४ गते तोकिएका कारण त्यसअगावै प्रदेश प्रमुख नियुक्ति गरी प्रदेश सांसदहरूले शपथ खानुपर्ने बाध्यता छ। प्रदेश सांसदले शपथ नखाई राष्ट्रियसभाको मतदानमा सहभागी हुन नपाउने संविधानविद्हरूको तर्क छ। राष्ट्रियसभा गठन नभई प्रतिनिधिसभा समानुपातिकको नतिजा सार्वजनिक गर्न नमिल्ने भन्दै निर्वाचन आयोगले रोकेको छ र त्यसकारण, नयाँ सरकार गठनको बाटो अवरुद्ध छ। अस्थायी राजधानी तोक्न सरकार डराउनु हुँदैन', संविधानविद् चन्द्रकान्त ज्ञवाली भन्छन्, केन्द्रमै प्रदेशका सांसदहरूको शपथ गराउने र बैठक गराउने कुरा संविधानको उपहास हो। संघीयताको मर्म र भावनाविपरीत हो।' प्रदेशसभाले नै स्थायी राजधानी तोक्ने भए पनि प्रदेशसभा सञ्चालनका लागि सरकारले अस्थायी राजधानी तोकेर प्रक्रिया प्रारम्भ गर्नुपर्ने ज्ञवालीको भनाइ छ। प्रदेशसभाका बैठक केन्द्रमै भए संघीयता समाप्त भएर केन्द्रीकृत शासन प्रणाली पो लागु हुने हो कि भन्ने चिन्ता छ', ज्ञवाली भन्छन्, प्रदेशसभा काठमाडौंमै सञ्चालन गर्ने कुरा न संविधानले चिन्छ न त संघीयताको भावनाअनुसार नै छ।' प्रदेशका अस्थायी राजधानी सरकारले नै तोक्नुपर्छ भन्ने व्यवस्था संविधानले गरेको छ', एमाले नेता सुवास नेम्बाङले अन्नपूर्णसँग भने, संविधानबमोजिम जिम्मेवारी पूरा गर्न नसक्ने भए सत्ता छाडे हुन्छ। सक्नेले त्यो काम गर्छ।' संविधानको धारा २८८ को उपधारा २ ले प्रदेशसभाले सम्बन्धित प्रदेशको राजधानी तोक्ने व्यवस्था गरेको छ भने सोही धाराको उपधारा ३ ले स्थायी राजधानी नतोकिएसम्म सरकारले अस्थायी राजधानी तोकेर प्रदेशको कार्यसञ्चालन गर्ने कुरा उल्लेख छ। धारा ३८८ को उपधारा (२) मा भनिएको छ, यस संविधान बमोजिमका प्रदेशको राजधानी सम्बन्धित प्रदेशसभामा तत्काल कायम रहेका सदस्य संख्याको दुईतिहाइ बहुमतबाट निर्णय भएबमोजिम हुनेछ।' सोही धाराको उपधारा (३) मा उल्लेख छ, उपधारा (२) बमोजिम निर्णय नभएसम्म नेपाल सरकारले तोकेबमोजिम स्थानबाट प्रदेशको कार्य सञ्चालन हुनेछ।' यता, सरकार भने स्थायी राजधानी तोक्ने अधिकार प्रदेशसभाको भएको भन्दै प्रदेश प्रमुखको नियुक्ति गर्ने तर प्रदेश राजधानी नतोक्ने पक्षमा पुगेको छ। प्रदेशसभाका सांसदले काठमाडौंमै हुन्छ। उहाँहरूले शपथ लिनुभएपछि राष्ट्रियसभाको निर्वाचन हुन्छ', वाणिज्यमन्त्री मीनबहादुर विश्वकर्मा भन्छन्। तर, सरकारको उक्त तयारीले संघीयताको उपहास भएको तर्क गर्छन् राजपा नेता लक्ष्मणलाल कर्ण। विरोध होला भनेर सरकार किन डराउने', कर्ण भन्छन्, सरकारले अस्थायी राजधानी तोकेर प्रदेशसभाको काम कारबाही सुरु गर्नुपर्छ। सरकारले तोकेकैलाई सदर गर्ने कि अन्यत्र तोक्ने भन्ने काम प्रदेशसभाले गर्छ।' यता, मन्त्रिपरिषद्ले सोमबार प्रदेश प्रमुख नियुक्ति गर्ने तायरी गरेको छ। यद्यपि, मन्त्रिपरिषद् बैठकबारे आइतबार राति ८ बजेसम्म आधिकारिक जानकारी नआएको कानुनमन्त्री यज्ञबहादुर थापाले बताए। प्रदेश प्रमुखको अपरिहार्यता सबै दलले बुझिसकेकाले सरकारले मुलुकका लागि विशिष्ट योगदान गरेको व्यक्तिलाई प्रमुखमा नियुक्ति गर्न लागेको कानुनमन्त्री थापाले जानकारी दिए। उनले भने, सात प्रदेशको अस्थायी वा स्थायी मुकाम तोक्ने कार्य हुने छैन। यो कार्य गर्न सरकारलाई संविधानले पनि दिँदैन। संविधानले सरकारलाई अस्थायी राजधानी तोक्ने अधिकार दिएको छैन।' कुनै ठाउँलाई अस्थायी राजधानी भनेर सरकारले तोक्न नपाउने संवैधानिक व्यवस्थाबारे उनले स्पष्ट हुन सबै पक्षलाई आग्रह गरे। सभा बस्ने ठाउँ तोक्न सर्वदलीय बैठकमा सहमति खोज्ने प्रयास सरकारले गरे पनि सहमतिका लागि अन्य दलले चासो नदिएको मन्त्री थापाको आरोप छ।"
वीरगन्जको पक्षमा बाराका अगुवा,"वीरगन्ज : प्रदेश २ को राजधानी वीरगन्जलाई बनाउनुपर्ने माग गर्दै शुक्रबारदेखि जारी रिले अनशनमा बाराका दल र नागरिक समाजका अगुवा पनि सहभागी भएका छन् । वीरगन्जमा जारी अन्दोलनप्रति ऐक्यबद्धता जनाउँदै बाराका अगुवा आइतबार अनशन बसेका हुन् । आइतबार तेस्रो दिनको रिले अनशनमा बाराका १४ जना बसे । अनशन बस्नेमा तरुण दल बाराका अध्यक्ष लोकेश सिंह, प्रसौनीका नागरिक समाजका अध्यक्ष विनोद पटेल, महिला एकीकृत सञ्जालकी अध्यक्ष बबिता जयसवालसहित जुगलकिशोर साह, अनिलकुमार साह, विनेश महतो, राहुल गुप्ता, ललिन्द्र पटेल, मीना सिंह, सुरेन्द्र पटेल, गौरीशंकर साह, तेजनाथ पटेल, सकलदेव मुखिया, ललिदेव पटेल र राम एकवाल पटेल छन् । वीरगन्ज पर्सा र बाराको मात्र होइन, प्रदेश नम्बर २ कै प्रमुख सहर हो । वीरगन्ज विकसित र समृद्ध भयो भने यसको लाभ बारावासीलाई पनि पुग्नेछ, महिला एकीकृत सञ्जालकी अध्यक्ष जयसवालले भनिन्, वीरगन्जका लागि भइरहेको यो आन्दोलनमा पर्सा र बारा मात्र होइन, छिमेकका रौतहट र सर्लाहीका जनताले पनि साथ दिनुपर्छ । प्रदेश राजधानी वीरगन्जलाई बनाए सेवासुविधा लिन पर्सा, बारा, रौतहट र सर्लाहीका जनतालाई धेरै सहज हुने उनले बताइन् । भनिन्, प्रदेश २ का आठ जिल्लामध्ये राजधानीका लागि चाहिने भौतिक पूर्वाधार वीरगन्जमै छ । तर, सरकारले राजधानीका सवालमा वीरगन्जलाई विभेद गर्दै छ । यो विभेदविरुद्ध सम्पूर्ण बारावासी लड्छौं । वीरगन्जलाई राजधानी बनाइछाड्छौं । वीरगन्जलाई प्रदेश राजधानी बनाउनका लागि भइरहेको आन्दोलनमा दिलोज्यान दिएर लागेको तरुण दलका अध्यक्ष सिंहले बताए । हाम्रो निरन्तरको दबाब र आन्दोलनकै कारण अस्थायी राजधानी तोक्ने निर्णयबाट सरकार एक कदम पछाडि हटेको छ, उनले भने, राजधानीका लागि चाहिने सबै सूचक वीरगन्जमा छन् । तैपनि, अन्य सहरको नाम प्रस्तावमा ल्याएर सरकारले वीरगन्जलाई उपेक्षा गर्यो । हामीलाई राजधानी वीरगन्जमै चाहिन्छ । वीरगन्जमा चलिरहेको आन्दोलनप्रति ऐक्यबद्धता जनाउनेको संख्या बढ्दै गएको छ । प्लास्टिक उद्योग व्यवसाय संघ पर्साले आन्दोलनप्रति ऐक्यबद्धता जनाएको छ । संघका अध्यक्ष कुवेर गुप्ताको नेतृत्वमा अनशनस्थल पुगेका व्यवसायीले आन्दोलनका लागि जस्तोसुकै सहयोग गर्न तयार रहेको बताएका थिए । गोपाल सेवा समिति पर्साले पनि आन्दोलनप्रति ऐक्यबद्धता जनाएको छ । वीरगन्ज उद्योग वाणिज्य संघले आइतबार विज्ञप्तिमार्फत प्रदेश राजधानी वीरगन्जलाई बनाउन माग गरेको छ ।"
'प्रदेश राजधानी नतोक्नु संघीयताविरोधी',"काठमाडौं : नेकपा माओवादी केन्द्रका नेता नारायणकाजी श्रेष्ठले सरकारले प्रदेशको अस्थायी केन्द्र नतोकेर असंवैधानिक र संघीयताविरोधी काम गरेको आरोप लगाएका छन्। प्रदेशसभाले निर्णय नगरदासम्म अस्थायी केन्द्र तोक्ने जिम्मेवारीबाट सरकार पन्छिएको उनको आरोप छ। प्रदेशसभाको राजधानी प्रदेश सभा ले नै निर्णय नगर्दासम्म को लागि अस्थायी केन्द्र तोक्नु अनिवार्य छ र त्यो जिम्मेवारी सरकारको हो। अस्थायी केन्द्र तोक्न पर्दैन वा प्रदेश बाहिर भए पनि हुन्छ भन्नु असँबैधानिक, सँघियता बिरोधी एवँ अलोकतान्त्रिक गैर जिम्मेवार कार्य हो।  ()  ,  श्रेष्ठले ट्विट गर्दै अस्थायी केन्द्र तत्काल तोक्न र प्रदेश प्रमुखको नियुक्ति प्रक्रिया अगाडि बढाउन माग गरेका छन्। के छ संवैधानिक व्यवस्था? संविधानको धारा २८८ को उपधारा २ ले प्रदेश सभाले सम्वन्धित प्रदेशको राजधानी तोक्ने व्यवस्था गरेको छ भने सोही धाराको उपधारा ३ ले स्थायी राजधानी नतोकिएसम्म सरकारले अस्थायी राजधानी तोकेर प्रदेशको कार्य सञ्चालन गर्ने कुरा उल्लेख छ। धारा २८८ को उपधारा (२) मा भनिएको छ,यस संविधान बमोजिमका प्रदेशको राजधानी सम्वन्धित प्रदेश सभामा तत्काल कायम रहेका सदस्य संख्याको दुई तिहाई बहुमतबाट निर्णय भए बमोजिम हुनेछ। सोही धाराको उपधारा (३) मा उल्लेख छ ,उपधारा (२) बमोजिम निर्णय नभएसम्म नेपाल सरकारले तोके बमोजिमको स्थानबाट प्रदेशको कार्य सञ्चालन हुनेछ। यो पनि पढ्नस् : प्रदेश राजधानीको गलपासोमा सरकार"

शीर्षक,विवरण
सरकारी गाडीको उचित व्यवस्थापन,"प्रदेश सरकार र त्यसका महत्वपूर्ण निकायमा भएका विभिन्न समस्यामध्ये गाडी अभाव पनि एक हो। हालै मात्र प्रधानमन्त्री केपी शर्मा ओलीसँग भएको भेटमा मुख्यमन्त्रीहरूले प्रदेश सरकारका लागि चाहिने गाडीहरू सकेसम्म चाँडै व्यवस्था गरिदिन अनुरोध गरेका थिए। जनताको घरदैलोनजिकै सरकार पुर्याउने संघीयताको मर्मअनुसार स्रोत व्यवस्थापन र वितरणमा प्रदेश सरकारहरू स्वायत्त र शक्तिशाली हुनुपर्ने हो। तर अत्यावश्यक रहेका सवारी साधन किन्नसमेत संघीय सरकारको मुख ताक्नुपर्ने अवस्थाले उनीहरूको अप्ठेरो देखाउँछ। यसको व्यवस्थापन त समयक्रममा होला नै, तर संघीय राजधानीको शक्तिकेन्द्र सिंहदरबारमा भने तीन सयभन्दा बढी पुराना सरकारी गाडीहरू मर्मत हुन नसकेर थन्किएका छन्। त्यस्ता गाडीहरू गृह, परराष्ट्र, वातावरण, जलस्रोत, ऊर्जा तथा सिँचाइ, कृषि, भौतिक विकास मन्त्रालयलगायतका छन्। यस्तो अवस्था मन्त्रालयको मात्रै होइन। विभिन्न आयोग, नियोग र संसद् सचिवालयको अवस्था पनि यस्तै हो। राजधानी बाहिरका सरकारी निकायमा पनि यस्तो अवस्था देखिन्छ। त्यस्ता बिग्रिएका सवारी साधनमा मर्सिडिज, मित्सुबिसी, टोयोटा, कोरोलाजस्ता महँगा गाडी पनि छन्। ती गाडी थन्क्याएर राख्दा गाडीका पार्टपुर्जा हराउने, चोरिने, खिया लागेर काम नलाग्ने भएका छन्। तर उता कैयौं स्थानीय तह पनि गाडीकै अभाव खेप्दै छन्। यो अवस्थामा सरकारको ध्यान मर्मतसम्भारको अभावमा थन्किएका गाडीहरूको मर्मत गरेर सदुपयोग गर्न सक्नुपर्छ। सरकारी निकायमा पुराना गाडीहरू मर्मत गर्नेभन्दा पनि कमिसनको चक्करमा नयाँ गाडीहरू किन्ने प्रवृत्ति देखिन्छ। त्यस्तै नयाँ पाएसम्म पुराना गाडीहरू नचढ्ने प्रवृत्तिले पनि पुराना गाडीहरूलाई मर्मत गर्नेतर्फ ध्यान नदिने गरेको पाइएको छ। पुराना गाडीहरू मर्मत र बिक्री नगर्ने तर नयाँ गाडी किन्नतिर जोड दिने प्रवृत्तिले राज्यकोषमा अर्बौंको घाटा परिरहेको छ। त्यस्ता महँगा र अन्य गाडीहरू सकेसम्म मर्मत गरेर चलाउनुपर्छ। मर्मत हुन नसक्ने अवस्थामा छन् भने तिनीहरूलाई लिलाम गर्ने प्रक्रियामा जानुपर्छ। त्यस्ता गाडीहरू किनेर मर्मत गरी चलाउन वा संग्रहालय बनाउन मानिसहरूमा रुचि हुन सक्छ। त्यत्तिकै थन्क्याएर पछि कबाडीमा पनि नबिक्ने अवस्था आउनु उचित हुँदैन। बिग्रिएका गाडीहरू लिलाम बढाबढमा बिक्री गर्न प्रक्रिया लामो हुने र ती गाडीहरू किन्न मानिसले खासै रुचि देखाउँदैनन् भन्ने आशय कर्मचारीको छ। तर कर्मचारीका त्यस्ता तर्कहरूसँग सहमत हुन सकिँदैन। किनकि ती गाडीलाई त्यत्तिकै थन्क्याएर काम नलाग्ने बनाउनुभन्दा प्रक्रियासम्मत तरिकाले बिक्री गर्नु राज्यकोषका लागि फाइदाजनक हुन्छ। बिग्रनासाथ त्यसै सडाएर राख्ने परिपाटी बन्द गरिनुपर्छ। गाडीको मूल्यांकन गरी तत्काल कि मर्मत गरी चालु अवस्थामा राख्नुपर्छ कि लिलाम प्रक्रिया थालेर राज्यकोषको राजस्व वृद्धि गर्नेतर्फ सरकारी अधिकारीहरूको विशेष ध्यान जान जरुरी छ। ती पुराना गाडी मर्मत गरेर संघीय सरकार, प्रदेश सरकार र स्थानीय सरकारका लागि विभिन्न प्रयोजनमा ल्याउन सकिन्छ। सरकारी कामकारबाही र खरिदबिक्रीमा असल नियतको मितव्ययिता देखिनु जरुरी छ। तीनै तहका सरकारले गाडीलगायत अन्य वस्तुको खरिदबिक्री गर्दा सार्वजनिक खरिद ऐन र सार्वजनिक खरिद नियमावलीको उद्देश्यलाई आत्मसात गर्नुपर्छ। व्यक्तिगत र समूहको फाइदाका लागि राज्यकोषमा नकारात्मक असर पार्ने क्रियाकलाप स्वीकार्य हुन सक्दैन। समृद्धि र स्थिरताको लक्ष्य लिएको सरकारका लागि आर्थिक सुशासन र मितव्ययिताको यो पक्ष पनि उत्तिकै महत्वपूर्ण छ। त्यसैले अर्बौंका सरकारी गाडीको उचित व्यवस्थापन गर्न अब सरकारी स्तरबाट ढिलाइ गरिनु हुँदैन।"
जनप्रतिनिधिको तलबमा मात्र साढे २ अर्ब,"बुटवल : प्रदेश ५ मा जनप्रतिनिधिको तलब सुविधामा वार्षिक करिब २ अर्ब ४८ करोड खर्च हुने भएको छ। प्रदेश सरकारले संसद्मा दर्ता गरेको स्थानीय तहका जनप्रतिनिधिहरूको सेवासुविधासम्बन्धी विधेयकमा उल्लेख भएको सुविधाअनुसार उक्त रकम खर्च हुने देखिएको हो। यो खर्च टेलिफोन, बैठक, भ्रमण र चाडपर्व भत्ताबाहेक मासिक तलब मात्रै हो। विधेयक संसद्बाट पास भएपछि जनप्रतिनिधिहरूले कानुनतः सेवासुविधा पाउनेछन्। प्रदेश सरकारले मन्त्रिपरिषद् बैठकबाट पारित गरेको जनप्रतिनिधिहरूको सेवा सुविधासम्बन्धी विधेयक संसद्मा दर्ता भएको छ। संसद्मा छलफलका लागि टेबुल गर्ने तयारी भइरहँदा कार्यव्यवस्था समितिमा विधेयकका दफामा सहमति नजुटेपछि केही समय रोकिएको छ। त्यससँगै संसद्मा दर्ता भएको आर्थिक कार्यविधि भने संसद्बाट पारित भइसकेको छ। माओवादी केन्द्रका प्रमुख सचेतक दधिराम न्यौपानेले आगामी १५ गतेको संसद् बैठकमा विधेयक टेबुल हुने सम्भावना रहेको बताए। सबै सांसदलाई अध्ययनका लागि संसद् सचिवालयले विधेयक दिइसकेको छ, कार्यव्यवस्था समितिको बैठकमा भने छलफल भएको छैैन, उनले भने। सरकारले संसद्मा दर्ता गरेको विधेयकमा मेयर उपमेयर तथा गाउँपालिकाका अध्यक्ष उपाध्यक्षसहित वडाध्यक्षलाई मासिक पारि श्रमिकको व्यवस्था गरिएको छ। जनप्रतिधिले महिनैपिच्छे पाउने रकमलाई विधेयकमा पारि श्रमिक नभनी सेवासुविधा नामकरण गरिएको छ। नगर प्रमुखहरूले मासिक ३५ हजार, उपप्रमुखले ३० हजार र वडाध्यक्षले २५ हजार रुपैयाँ सुविधा पाउने विधेयकमा उल्लेख छ। प्रदेश ५ मा चार उपमहानगर, ३२ नगर र ७३ गाउँपालिका छन्। यी १ सय ९ तहमा ९ सय ८३ वडाध्यक्ष छन्। वडाध्यक्षले औसतमा २५ हजार मासिक तलब पाउँदा २४ करोड ५७ लाख खर्च हुनेछ। जिल्ला समन्वय समितिका प्रमुख र उपप्रमुखका लागि ९ लाख ३२ हजार, उपमहानगरका प्रमुख र उपप्रमुखलाई ३ लाख र नगरपालिकाका प्रमुख र उपप्रमुखलाई २० लाख ८० हजार मासिक खर्च हुनेछ। मस्यौदाको अनुसूची १ अनुसार गाउँपालिकाका अध्यक्षले मासिक ३० हजार, उपाध्यक्षले २५ हजार र वडाध्यक्षले २० हजार मासिक सेवासुविधा पाउनेछन्। त्यसका अलवा टेलिफोन खर्चबापत क्रमशः एक हजार ५ सय, ८ सय र एक हजार तथा कार्यपालिका सदस्यले पनि एक हजार पाउनेछन्। दैनिक भ्रमणभत्ता अध्यक्षलाई १ हजार ८ सय, उपाध्यक्षलाई १ हजार ६ सय र वडाध्यक्ष, कार्यपालिका सदस्य तथा सभाका सदस्यले १ हजार ५ सयका दरले भ्रमणभत्ता पाउनेछन्। विदेश भ्रमणको भत्ता भने अध्यक्षले १ सय ५० अमेरिकी डलर अथवा करिब १५ हजार पाउनेछन् भने अन्य पदाधिकारीसहितका सदस्यले १ सय २५ अमेरिकी डलर भत्ता पाउने व्यवस्था विधेयकमा गरिएको छ। वडाध्यक्ष र उपाध्यक्षलाई १० लाख र अन्यलाई साढे सात लाखको यात्रा बिमासमेत सुविधामा राखिएको छ। सभाको बैठकभत्ता भने सदस्यहरूले मात्रै दैनिक एक हजार पाउनेछन्। नगर प्रमुखहरूले मासिक ३५ हजार, उपप्रमुखले ३० हजार र वडाध्यक्षले २५ हजार रुपैयाँ सुविधा पाउने विधेयकमा उल्लेख गरिएको छ। टेलिफोन खर्चबापत मासिक २ हजार र भ्रमण भत्ता पनि २ हजार प्रमुखहरूका लागि तोकिएको छ। नगरका सदस्यहरूले बैठक भत्ताबापत १ हजार २ सय रुपैैयाँ पाउनेछन्। उपमहानगर प्रमुखले ४० हजार र उपप्रमुखले ३५ हजार मासिकसहित टेलिफोनबापत ३ हजार रुपैयाँ सेवासुविधा पाउने तोकिएको छ। उपमहानगरका वडाध्यक्षले ३० हजार मासिक तलब र टेलफोन खर्च पाउनेछन्। जिल्ला समन्वय समितिका प्रमुखले ४१ हजार र उपप्रमुखले ३६ हजार मासिक तलब पाउनेछन्। समन्वय समितिका सदस्यले बैठक भत्ताबापत १ हजार ५ सय रुपैयाँ सेवा सुविधा पाउने व्यवस्था विधेयकमा छ। संसद्मा दर्ता भएको विधेयकमाथि स्थानीय तहमा निर्वाचित सदस्यहरूले विरोध जनाइहेका छन्। दाङको घोराही उपमहानगरपालिकाका सदस्यले तलब पाउनुपर्ने भन्दै नगरसभा भने बहिष्कार गरेका छन्।"
"खुमबहादुर खड्काकोे उपचारमा आर्थिक अभाव, कार्यकर्ता रकम बटुल्दै","गोपाल शर्मा तुलसीपुरः निमोनिया र मिर्गाैला समस्माले दिल्लीको एपोलो अस्पतालमा उपचार गराइरहेका नेपाली कांग्रेसका केन्द्रीय सदस्य, तथा पुर्व गृहमन्त्री खुमबहादुर खड्काको उपचारका लागि पैसा अभाव भएको छ । भेन्टिेलटरमा राखेर उपचार भइरहेको अवस्थामा रकम अभाव भएको खड्का परिवारले जनाएको छ । खड्काका साइँला दाजु कृष्णबहादुरले उपचारका लागि आर्थिक अभाव रहेको बताए । उनले दैनिक कम्तिमा ८० हजार भारतीय रुपैयाँ खर्च हुने भएकाले आर्थिक समस्या बढ्दै गएको बताए । उपचारका लागि आर्थिक समस्या बढ्दै गएको छ, उनले भने, राज्य र पार्टीले अहिलेसम्म उपचारमा ध्यान दिएको छैन । यो विषयमा पार्टी र सरकारले सोच्नु पर्ने हो । खड्काको स्वास्थ्यमा क्रमिक रुपमा सुधार आइरहेको कृष्णले जानकारी दिए । खुमबहादुर उपचारमा आर्थिक अभाव भएपछि शुभेच्छुकहरुले दाङबाट केही रकम संकलन गरेर पठाउन थालेको नेपाली काग्रेस दाङ२ का सभापति भुपबहादुर डाँगीले बताए । डाँगीले देशमा प्रजातन्त्र स्थापना गर्ने, बिपीका सहयात्री खड्काको उपचारमा राज्यले उदासिनता देखाएको आरोप लगाए । खड्का राज्यका मान्छे हुन्, उहाँलाई राज्यले उपचारमा सहयोग गर्नुपर्छ, डाँगीले भने, अहिलेसम्म बेवास्ता हुदा हामी निराश भएका छौँ । डाँगीले मुत्युसँग लडिरहेका खड्काको उपचारमा आर्थिक अभाव हुन नदिन आम कार्यकर्ताहरु लागे पनि राज्य उदाशीन हुनु राम्रो नभएको बताए । कांग्रेसका पुर्व सभापति गेहेन्द्र गिरीले उपचारका लागि आर्थिक अभावको समाधान राज्यले गरिदिनुपर्ने बताए । राज्यले सहयोग गरेन, कार्यकर्ताले केही सहयोग गरिरहेका छौँ, गिरिले भने, राष्ट्रको नेतालाई उपचारमा आर्थिक समस्या आउन दिनुहुँदैन । २ वर्षअघि मिर्गौला प्रत्यारोपण गराएका खड्काको स्वास्थ्यमा समस्या देखिएपछि भारतको नयाँदिल्लीस्थित एपोलो अस्पतालमा उपचार भइरहेको छ । मृगौला, स्वास प्रस्वाश र निमोनियासम्बन्धी समस्याका कारण खड्का गम्भीर बिरामी परेका छन् ।"
ईयूलाई सांसद्हरुको चेतावनी: तिम्रो थिचोमिचो सहँदैनौं,"काठमाडौँ: प्रतिनिधिभसाको आजको बैठकमा सांसदहरुले युरोपेली संघ (ईयू)को निर्वाचन पर्यवेक्षण प्रतिनिधिमण्डलद्वारा प्रस्तुत निर्वाचन प्रतिवेदनले सार्वभौम मुलुकमाथि हस्तक्षेप गरेको भन्दै आपत्ति जनाएका छन् । हस्तक्षेप सहँदैनौँ बैठकमा विशेष समय लिएर बोल्दै नेकपा एमालेका भीम रावलले नेपाली जनताको चाहनामा निर्माण भएको संविधानका प्रावधानमाथि प्रहार हुने गरी ईयूले प्रतिवेदन दिएको भन्दै आपत्ति जनाए । 'कुनै पनि देशमा यस्तो खालको हस्तक्षेप सह्य हुँदैन', रावलले भने, 'नेपाल लोकतन्त्रमा विश्वास गर्ने राष्ट्र हो ।' नेपाल अन्तरराष्ट्रिय सम्बन्ध, संयुक्त राष्ट्रसंघको वडापत्रमा उल्लेख भएअनुसार अन्तरराट्रियस्तरमा राम्रो सम्बन्ध राख्न चाहन्छ भन्दै उहाँले नेपालको संविधान समानुपातिक समावेशीताको दृष्टिकोणबाट कुनै पनि देशको भन्दा कम नरहेको दाबी गरे । संविधानसभाबाट लेखिएको संविधानलाई समानुपातिक समावेशीताको अभ्यासद्वारा समृद्ध मुलुक बनाउने अभियानमा नेपाल रहेको सांसद रावलले बताए । 'अप्ठ्यारोमा परेका बेलामा मित्र राष्ट्रहरुले हाम्रो देशमा सहयोग गर्न सक्नुहुन्छ', उनले भने, तर, संविधान, सार्वभौमसत्तालाई आघात पुर्याउने काम गर्नु गलत हो ।' प्रतिवेदन आपत्तिजनक नेकपा माओवादी केन्द्रका सांसद देवेन्द्र पौडेलले नेपाल सार्वभौम राष्ट्र भएको बताउँदै आन्तरिक मामिलामा कसैले गरेको हस्तक्षेप सह्य नहुने बताए। उनले ईयूको निर्वाचन पर्यवेक्षण प्रतिवेदन अपमानजनक भएको पनि बताए । संघीय समाजवादी फोरम नेपालका राजेन्द्रप्रसाद श्रेष्ठले नेपालले बाह्य हस्तक्षेप नस्वीकार्ने बताए । उनले नेपालको संविधान संघीयता, गणतन्त्र, र समानुपातिकको मामिला हिजोको भन्दा एक कदम अघि रहेको दाबी गरे । नेपाल नयाँ युगमा नेपाली कांग्रेसका प्रदीप गिरीले संविधान जारीपछि नेपाल नयाँ युगमा प्रवेश गरेको बताए । संविधान कार्यान्वयनमा आउने सबै खालका चुनौतीको सामना गर्नुपर्ने उनको भनाइ थियो । एमालेका विरोध खतिवडाले पाकिस्तानी प्रधानमन्त्रीको नेपाल भ्रमणका विषयमा संसद्मा छलफल हुनुपर्ने बताए । बैठकमा नियमापत्ति गर्दै उनले यो भनाइ राखेका हुन् ।"
"प्रचण्डको शर्त: एमालेसँगको एकतामा ५०५०, नत्र हुँदैन","काठमाडौँ । नेकपा माओवादी केन्द्रका अध्यक्ष पुष्पकमल दाहाल प्रचण्डले एमालेसँगको पार्टी एकतामा बराबरी भागवण्ड हुनु पर्ने शर्त अघि सारेका छन् । दुवै पार्टीका समान सदस्य रहे मात्रै एमालेसँग एकता हुने जिकिर उनले गरेका हुन् । अखिल क्रान्तिकारीको प्रशिक्षणलाई सोमबार राजधानीमा सम्बोधन गर्दै प्रचण्डले एकतापछि पार्टीमा एमालेमाओवादीबाट बराबरी सदस्य रहनुपर्ने शर्ता अघि सारेका हुन् । 'एक जना पनि घटबढ भएमा एकता हुँदैन', उनले भने, 'संगठन बनाउँदा दुवैपक्षका बराबर हुन्छन् । एक जना पनि तलमाथि हुँदैन, बराबर नभए एकता हुँदैन । तत्कालका लागि एमाले अध्यक्ष केपी ओली र आफू नयाँ पार्टीको अध्यक्ष हुने प्रचण्डले बताए । 'महाधिवेशनपछि एकीकृत पार्टीको म हुन्छु', प्रचण्डले भने ।"
उपसभामुख राधिकाको स्पष्टिकरण: गाई काट्नुपर्छ भनेको होइन,"काठमाडौँ: प्रदेश नम्बर ३ की उपसभामुख राधिका तामाङले गाई काटेर खानुपर्छ भने आफूले अभिव्यक्ति नदिएको र त्यसका लागि कुनै लविङ पनि नगरेको स्पष्टिकरण दिएकी छन् । सोमबार एउटा प्रेस नोट जारी गर्दै उनले लडेर मरेको गाईलाई मारेको आरोप लगाएर पक्राउ गरिएका गाउँलेलाई न्यायका लागि पहल गर्दा आफूमाथि झुटो आरोप लगाएर बदनाम गर्न खोजिएको गुनासो गरेकी छन् । 'मकवानपुरको घटनामा व्यक्तिगत रिसिइबीका कारण लडेर मरेको गाईलाई मारेको आरोप लगाई सोझा गाउँलेसँग पैसा असुल्ने र दुःख दिने विचौलियाबाट पीडितहरु न्याय माग्दै भौतारिरहेको बेला सहयोग गरेकी हुँ', उनले भनेकी छन्, 'यस्ता विषयलाई सम्बन्धित निकायसम्म पुर्याई न्याय प्रदान गर्नु सबैको जिम्मेवारी हो । गृहमन्त्रीसमक्ष यो विषयको ध्यानाकर्षण गराउनु मेरो पनि कर्तव्य हो । निर्दोषले न्याय पाउनु पर्छ भन्ने मेरो भनाइ हो ।' उनले यो प्रसङ्गमा भएको गलत प्रचारको पछि लागेर अनावाश्यक बहस नगर्न पनि अपिल गरेकी छन् । 'देशमा ठूलो बलिदानको जगमा धर्मनिरपेक्षतासहितको नयाँ संविधान जारी भएको छ । संविधानको मूल मर्मसँग बाझिएका कानूनहरु क्रमशः संशोधन हुँदै जानेछ', उनले भने, 'यस सन्दर्भमा अनावश्यक बहस र गलत प्रचारको पछि नलाग्न आम जनसमुदायलाई आग्रह गर्दछु । साथै सञ्चारकर्मी र सामाजिक सञ्जाल प्रयोगकर्तालाई आमसञ्चारको मूल्य मान्यता एबम् साइबर कानुनको ख्याल गर्न पनि अनुरोध गर्दछु ।' उनले सञ्चारकर्मी र सामाजिक सञ्जाल प्रयोगकर्तालाई आमसञ्चारको मूल्य मान्यता तथा साइबर कानुनको ख्याल गर्न पनि अनुरोध गरेकी छन् । 'यस्ता गलत सूचना प्रवाह गरी सामाजिक सद्भावमा ठेस पुर्याउने, धर्म निरपेक्षता माथि प्रहार गर्ने र पराजित मानसिकताबाट ग्रसित भै राजनीतिक स्वार्थ पूर्तिका लागि उत्तेजना फैलाउनेसँग सतर्क रहन आग्रह गर्दछु', उनले भनेकी छन् । प्रेस नोटको पूर्ण पाठ मिति २०७४ चैत्र ७ गते नेपाल तामाङ घेदुङले मकवानपुर जिल्लाको हेउनपा १२ पदमपोखरीको घटना सम्बन्धमा गृहमन्त्री समक्ष ध्यानाकर्षण गराएको घटना सन्दर्भमा मेरो नाम जोडेर गरिएका गलत प्रचारबाजी प्रति गम्भीर ध्यानाकर्षण भएको छ । नेपाल तामाङ घेदुङले गृहमन्त्रीसमक्ष राखेका विषयवस्तु ध्यनाकर्षण पत्रमा स्पष्ट रुपमा उल्लेख गरिएको छ र सन्दर्भवश म त्यस टोलीमा सहभागी भएको हो । तर केही अनलाईन मिडियाले नियोजित रुपमा मसँग केही नबुझी, पत्रकारिताको सामान्य मूल्यलाई पनि ख्याल नगरी तथ्यलाई बंग्याएर जसरी प्रचार गरियो, यो सरासर झुठ र निन्दनीय छ । त्यही गलत समाचारको पछि लागेर सामाजिक सञ्जालमा आवेश पोख्ने र अमर्यादित गतिविधि समेत हुनु झनै दुःखद छ । मकवानपुरको घटनामा व्यक्तिगत रिसिइबीका कारण लडेर मरेको गाईलाई मारेको आरोप लगाई सोझो गाउँलेसँग पैसा असुल्ने र नाजायज दुःख दिने विचौलियाबाट पीडितहरु न्याय माग्दै भौतारिरहेको सन्दर्भमा यस्ता विषयलाई सम्बन्धित निकायसम्म पुर्याई न्याय प्रदान गर्नु सवैको जिम्मेवारी हो । गृहमन्त्री समक्ष यो विषयको ध्यानाकर्षण गराउनु मेरो पनि कर्तव्य ठान्दछु र निर्दोषले न्याय पाउनु पर्दछ भन्ने मेरो भनाइ हो । देशमा ठूलो बलिदानको जगमा धर्मनिरपेक्षता सहितको नयाँ संविधान जारी भएको छ । संविधानको मूल मर्मसँग बाझिएका कानूनहरु क्रमशः संशोधन हुँदै जानेछ । यस सन्दर्भमा अनावश्यक वहस र गलत प्रचारको पछि नलाग्न आम जनसमुदायलाई आग्रह गर्दछु । साथै सञ्चारकर्मी र सामाजिक सञ्जाल प्रयोगकर्तालाई आमसञ्चारको मूल्य मान्यता एवं साईबर कानुनको ख्याल गर्न पनि अनुरोध गर्दछु । यस्ता गलत सूचना प्रवाह गरी सामाजिक सद्भावमा ठेस पुर्याउने, धर्म निरपेक्षतामाथि प्रहार गर्ने र पराजित मानसिकताबाट ग्रसित भै राजनीतिक अभीष्ट पूर्तिका लागि उत्तेजना फैलाउनेहरुसँग सतर्क रहन सबैमा आग्रह गर्दछु । १२ चैत्र, २०७४ राधिका तामाङ उप सभामुख प्रदेश३"
चैत १५ गते संसदमा राष्ट्रपतिकाे सम्बाेधन,"काठमाडौँः राष्ट्रपति विद्यादेवी भण्डारीले चैत १५ गते दिउँसो ४ बजे संघीय संसदमा सम्बोधन गर्ने कार्यक्रम तय गरिएको छ । मन्त्रिपरिषद्को सोमबारको बैठकले राष्ट्रपति भण्डारीको सम्बोधनको मिति तय गरेको सञ्चार तथा सूचना प्रविधि राज्यमन्त्री गोकुलप्रसाद बाँस्कोटाले जानकारी दिए । बैठकले प्रधानमन्त्रीको प्रेस सल्लाहकारमा डा कुन्दन अर्याल र जनसम्पर्क सल्लाहकारमा अच्युत मैनालीलाई नियुक्त गरेको छ ।राज्यमन्त्री बाँस्कोटाका अनुसार घर बहालमा दोहोरो कर नलगाउने रानीजमरा सिँचाइ आयोजनाको जग्गाको क्षतिपूर्ति व्यवस्थापन गर्ने, निर्वाचनका समयमा बम विष्फोटन र महिला हिंसाका घटनामा परी घाइते भएकाहरुको अस्पतालमा लागेको खर्च व्यहोर्ने निर्णय भएको छ । यसैगरी बैठकले संघीय संरचनाअनुसार प्रदेश सरकार, प्रदेशसभा र जिल्ला समन्वय समितिका संयोजकसम्मलाई कूटनीतिक राहदानी प्रयोगको व्यवस्था गर्ने, नेपाली सेनाका १३ जना महासेनानीको सेवा अवधि दुई वर्ष थप गर्नेलगायत निर्णय गरेको छ ।प्रधानमन्त्री केपी शर्मा ओलीको आसन्न भारत भ्रमणका सम्बन्धमा सञ्चारकर्मीले जिज्ञासा राख्दा राज्यमन्त्री बाँस्कोटाले सो विषयले मन्त्रिपरिषद् बैठकमा प्रवेश नपाएको प्रष्ट पारे ।"
"शेरबहादुरलाई शेखरको प्रश्न: यो पटक हँसिया हथौडालाई भोट, अर्को चोटि के मा ?","काठमाडौँ: नेपाली कांग्रेसका केन्द्रीय सदस्य डा शेखर कोइरालाले पार्टी सभापति शेरबहादुर देउवामाथि प्रश्नको बर्षा गरेका छन् । सोमबार पार्टी मूख्यालय सानेपामा बसेको केन्द्रीय कार्य समिति बैठकमा कोइरालाले देउवाकै कारण पार्टी इतिहासमै सबैभन्दा कम्जोर अवस्थामा पुगेको आरोप पनि लगाए । 'प्रचण्ड प्रधानमन्त्री हुनेबित्तिकै मैले सभापतिज्यूलाई भनेको थिएँपार्टी त कब्जा गर्नुभयो तर देश कम्युनिष्टले कब्जा गर्छ । हो आज हामी त्यही बिन्दुमा आइपुगेका छौँ', लिखित धारणा राख्दै कोइरालाले भने, 'पार्टी सभापतिज्यू कांग्रेसले सबै क्रान्तिहरुको नेतृत्व गर्यो, सबै प्रकारका निरकुंशतालाई परास्त गर्यो, गणतन्त्र ल्यायो, संविधान जारी गर्यो, २० वर्षसम्म हुन नसकेको स्थानीय तहको निर्वाचन र्यो तर पनि आज आफैँ इतिहासमै कमजोर भएको छ यसको कारण खोजिन जरुरी छ ।' चितवनमा माओवादी अध्यक्ष पुष्पकमल दाहाल प्रचण्ड पुत्री रेणुलाई जिताउन कांग्रेस कार्यकर्तालाई हँसिया हथौडामा भोट हाल्न लाउनु देशभरकै चुनावी परिणामका लागि घातकसिद्ध भएको पनि कोइरालाको निचोड थियो । 'पार्टी सभापतिज्यू सायद स्थानीय निर्वाचनपछि चितवन जानुभएको छैन होला । यदि गए पनि कार्यकर्तालाई भेट्नुभएको छैन होला । महामन्त्रीजी धेरै पटक जानुभयो, तर कार्याकर्तासँग राम्ररी संवाद भएको छैन होला । चितवनका कार्याकर्ताले हामीलाई सोध्न थालेका छन्अब आउने निर्वाचनमा हामीले के मा भोट हाल्ने ? सभापतिजी हामीले कार्यकतालाई के जवाफ दिने ?', कोइरालाले प्रश्न गरेका छन्, 'जुन पार्टीभित्र आजसम्म पनि कम्युनिष्टसँगको सहकार्यको परिणामले देश र जनतालाई हित गर्यो कि गरेन भन्ने बहस छ । त्यही पार्टीको सभापतिले माओवादीको आमसभामा गएर हँसिया हथौडामा भोट माग्दा अन्य ठाउँमा माओवादीसँगै प्रतिस्पर्धा गरिरहेका कांग्रेसका उम्मेद्वारको मनोबल कहाँ पुग्यो होला ?' नेपाली कांग्रेसले देशका सबै परिवर्तनमा निर्णायक र नेतृत्वदायी भूमिका खेलेको स्मरण गराउँदै कोइरालाले अहिले कांग्रेस इतिहासमै कमजोर हुनुको कारण खोजिनुपर्ने माग गरे । 'केन्द्र र सातवटै प्रदेशमा कांगेसको न्युन उपस्थिति छ । अझ भन्नुपर्दा सबै ठाउँमा हामीले प्रतिपक्षको हैसियत पनि गुमाएका छौं', उनले भने, 'यस्तो अवस्थामा समानुपातिक र पपुलर भोटको आधारमा हामी हारेका छैनौँ भन्नु लज्जास्पद हो । नेतृत्वले हार स्वीकार्न सक्नुपर्छ । तब मात्र सुधार सम्भव छ ।' कांग्रेसका केन्द्रीय सदस्य डा शेखर कोइरालाले पार्टीको केन्द्रीय समिति बैठकमा राखेको मन्तब्यको सम्पादित अंश श्रद्धेय सभापतिज्यू, पदाधिकारी एवम् सदस्य साथीहरु । सर्वप्रथम्, स्वास्थ्य अवस्था अत्यन्त कमजोर भएर दिल्लीस्थित एपोलो हस्पिटलमा उपचार गराइरहनूभएका केन्द्रीय सदस्य खूमबहादुर खड्काको शीघ्र स्वास्थ्य लाभको कामना गर्दछु । उपचारका निम्ति उहाँलाई आर्थिक समस्या परेकाले सहयोगका निम्ति पार्टीको ध्यानाकर्षण गराउँदछू। पार्टी र लोकतन्त्रका निम्ति आफ्नो सम्पुर्ण जीवन बिताउनुभएका खड्काकोबारेमा पार्टी बेखबर हुनु दुर्भाग्य हो । संबिधानसभाबाट जारी गरिएको संविधानलाई नै च्यालेन्ज गर्ने गरी यूरोपियन यूनियनले गम्भीर र आपत्तिजनक प्रतिवेदन सार्वजनिक गरेर नेपाललाई जातीय द्वन्द्वमा लैजान लागेको छ । यसले कतै नेपाल अन्तराष्ट्रिय शक्तिहरूको खेल मैदान त बन्दै छैन भनेर हामीलाई झस्काएको छ । १ प्रचण्ड प्रधानमन्त्री हुनेबित्तिकै मैले सभापतिज्यूलाई भनेको थिएँपार्टी त कब्जा गर्नुभयो तर देश कम्युनिष्टले कब्जा गर्छ । हो आज हामी त्यही बिन्दुमा आइपुगेका छौं । २ पार्टी सभापतिज्यू सायद स्थानीय निर्वाचनपछि चितवन जानुभएको छैन होला । यदि गएको भएपनि कार्यकर्तालाई भेट्नुभएको छैन होला । महामन्त्रीजी धेरै पटक जानुभयो, तर कार्याकर्तासँग राम्ररी संवाद भएको छैन होला । चितवनका कार्याकर्ताले हामीलाई सोध्न थालेका छन्अब आउने निर्वाचनमा हामीले के मा भोट हाल्ने ? सभापतिजी हामीले कार्यकतालाई के जवाफ दिने ? ३ जुन पार्टीभित्र आजसम्म पनि कम्युनिष्टहरुसँगको सहकार्यको परिणामले देश र जनतालाई हित गर्यो कि गरेन भन्ने बहस छ । त्यही पार्टीको केन्द्रीय सभापतिले माओवादीको आमसभामा गएर हसिँया हथौडामा भोट माग्दा अन्य ठाउँमा माओवादीसँगै प्रतिस्पर्धा गरिरहेका कांग्रेसका उम्मेद्वारहरुको मनोबल कहाँ पुग्यो होला ? ४ नेपाली कांग्रेस, जुन पार्टीले सबै क्रान्तिहरुको नेतृत्व गर्यो, जसले सबै प्रकारका निरकुंशतालाई परास्त गर्यो, गणतन्त्र ल्यायो, संविधानसभाबाट संविधान जारी गर्यो, २० वर्षसम्म हुन नसकेको स्थानीय तहको निर्वाचन सम्पन्न गर्यो तर पनि आज नेपाली काग्रेंस इतिहासमै कमजोर भएको छ यसको कारण खोजिन जरुरी छ । ५ कम्युनिष्टहरुको प्रचण्ड बहुमतको नेतृत्व गरेका ओली सरकारका प्रारम्भिक क्रियाकलापहरुले नै मुलुकमा अधिनायकवाद निम्त्याउँने संकेत देखिइसकेको छ । यो सरकार राज्यसत्ता कब्जाको गर्ने तर्फ अगाडी बढ्दैछ । न्यायपरिषदको सचिवले प्रधानन्यायधिसलाई बर्खास्त गर्नू अधिनायकबादको प्रवेशको पहिलो खूड्किलो हो । ओली सरकारले अब बिस्तारै थाहा नपाउँने तरिकाले मिडिया सेन्सरसिप लगाउँछ । त्यसपछी सूरक्षा निकाय कब्जा गर्छ । काग्रेंसले अधिनायकवादका विरुद्ध लड्न नसक्ने होइन तर अहिलेको यस्तो काग्रेंसले अधिनायकवादका विरुद्ध लड्न सक्दैन । ६ केन्द्र र सातवटै प्रदेशमा कागेंसको न्युन उपस्थिति छ । अझ भन्नुपर्दा सबै ठाउँमा हामीले प्रतिपक्षको हैसियत पनि गुमाएका छौं । यस्तो अवस्थामा समानुपातिक र पपुलर भोटको आधारमा हामी हारेका छैनौं भन्नु लज्जास्पद हो । नेतृत्वले हार स्विकार गर्न सक्नुपर्छ । तब मात्र सुधार सम्भव छ । ७ सभापतिजीको व्यक्तिवादी चरित्र, सत्ता र शक्तिलाइ मात्रै सर्वेसर्वा मान्ने प्रवृति छ, जसका कारण उहाँ संगठनप्रति त्यति संवेदनशील देखिनुभएको छैन । ८ व्यक्ति हारेको हो, पार्टी हारेको होइन भनेर सभापतिजीले जुन अभिव्यक्ति दिनुभयो त्यो अत्यन्तै आपतिजनक छ । निर्वाचनमा हारका कारणहरुः १ नेकपा एमाले र माओवादीले एउटै घोषणापत्र र स्थिर सरकारको नारा लिएर गए । २ माओवादी हाम्रो सत्ता साझेदार थियो । गठबन्धन छाड्दै छ भन्ने कुराको अनुमान सभापतिजीलाई किन भएन ? तरपनि सभापतिजीले माओवादीप्रति किन पुरै भरोसा गर्नुभयो ? ३ जहाँसम्म लोकतान्त्रिक गठबन्धनको कुरा छ, किन र कसका लागि थियो लोकतान्त्रिक गठबन्धन ? अमुख व्यक्तिहरुलाई जिताउँन ? कि कांग्रेसी कार्याकर्ताहरुको आँखामा छारो हाल्ने काम त भएको होइन ? लोकतान्त्रिक गठबन्धन केवल मधेसी मोर्चाका लागी मात्रै थियो । निर्वाचन लगतै मधेसी मोर्चाकै २ जना व्यक्तिलाई किन प्रदेश प्रमुख बनाउन पर्यो ? नेपाली कांग्रेसमा मधेसी समुदायभित्र योग्य मान्छे थिएनन् ? मधेसी समुदायलाई पार्टीबाट किन टाढा पार्न खोजिदैंछ । मधेस काग्रेंसको उर्वर भूमि हो किन यसलाई कमजोर पारिँदैछ । ४ प्रहरी प्रमुखको नियुक्ति प्रकरण, महाअभियोग प्रकरण अनि राजदुत नियुक्तिमा आर्थिक चलखेल पुष्टि भएरै होला सायद आशा लामाको नाम हटाइयो । यी विषयले निर्वाचनमा काग्रेंसलाई पराजयका लागि मद्दत गर्यो । ५ पछिल्ला निर्वाचनमा पार्टी परिचालन पटक्कै भएन । अर्कोतर्फ पार्टीका भातृ एवं शुभेच्छुक संस्थाहरुको कुनै भूमिका र अस्तित्व देखिएन । सबैभन्दा दुर्भाग्य हामीले मतदातालाई क्रियाशिल सदस्य बनाएका रहेछौं । ६ भागबन्डा र गुट उपगुटको आधारमा राम्रोलाई भन्दा हाम्रोलाई उम्मेद्वार बनाइयो । स्थानीय निर्वाचन र समानुपातिकमा उम्मेद्वार छनौट गर्दा आर्थिक चलखेल भयो भन्ने कुरा व्यापक रुपमा बाहिर आएको छ । जसका कारण पार्टीमा लामो समयसम्म काम गरेका इमान्दार र योग्य व्यक्तिहरुलाई पाखा लगाइयो । यसैको प्रतिफल स्वरुप पार्टीको जग भत्किन पुग्यो । प्रत्यक्ष तर्फ उम्मेद्वार छनौट गर्दा हामीबाट पनि गल्ती र कमीकमजोरी भएका छन् त्यसको जिम्मेवारी संसदीय बोर्डमा बस्ने सबैले लिनुपर्छ । ७ नाकाबन्दीलाई हामीले नाकाबन्दी भन्न सकेनौं । राष्ट्रियताको सवालमा हामीलाई भारत परस्त बनाइयो । जब कि हामी न भारतपरस्त हौँ न चीनपरस्त हौँ हामी नेपाल परस्त हौं । मेरो विषयमा कुरा गर्दा म आफ्नै कारणले हारेको हो । आफू हारेकोमा मलाई केही चिन्ता छैन । मेरो चिन्ता पार्टी हारेकोमा छ । मेरो चिन्ता निरुत्साहित कार्यकर्तालाई कसरी उत्साह भर्ने भन्नेमा छ । म एक्लो प्रतिनिधिसभा सदस्य हुँ, जो ६७५ मतले हारेको छु, तर प्रदेशसभाका दुवै उम्मेद्वारहरुलाई क्रमश २२ सय र ३२ सय भन्दा बढी मतले जिताएको छु । अब के गर्ने ? १ क्षेत्र र जिल्लाले निर्वाचनको समिक्षा गर्दा विभेद र मनमुटाव हुनसक्छ । त्यसकारण १६५ क्षेत्रमै केन्द्रले प्रतिनिधि पठाएर सुक्ष्म ढंगले समिक्षा गरिनुपर्छ । २ पदाधिकारीहरु थपेर समस्या समाधान गर्ने सोच राखिएको छ भने त्यो कुनै हालतमा स्वीकार गर्न सकिदैन । अनि टालटुले नितिले पनि समस्या समाधान हुँदैन । ३ २ महिनामा गर्ने काम २ वर्षसम्म पनि गर्न सक्नुभएको छैन, त्यसकारण अब पदाधिकारीको मनोनयन र विभाग गठनको कुनै अर्थ छैन् । अब यसलाई मानिदैंन । ४ यही केन्द्रीय कार्यसमितिको बैठकबाट बैशाख महिनाभित्र महासमितिको बैठकको मिति तोकियोस । ५ संघीय र प्रादेशिक संरचना अनुसार पार्टीको विधान व्यापक संशोधन गरिनुपर्छ । विधान संशोधनका लागि यही बैठकबाट समिति गठन गरियोस् । ६ र २०७५ चैत्र या २०७६ बैशाखभित्र पार्टीको १४औं महाधिवेशन गरिनुपर्छ । सभापतिज्यू, यसभन्दा अगाडिका सभापतिहरुसुशील कोइराला, गिरिजा प्रसाद कोइराला र किसुनजीले पनि प्रायः आफु निकटकालाई जिम्मेवारी र अवसर दिनुहुन्थ्यो । त्यसका लागि एउटा मापदण्ड थियो । त्यो के भने कम्तीमा काग्रेंस हुनुपर्थ्यो। तर अहिले तपाईँको पालामा अवसर लिन कांग्रेस नभए पनि हुने रहेछ । केवल गूट र व्यक्ति निकट भए हुने रहेछ भन्ने कुरा दुरदराजका कार्याकर्ता माझ फैलिएको छ । यसमा के भन्नुहुन्छ ?"
ओलीको उदय: कसरी बने यति शक्तिशाली ?,"काठमाडौँ: १४ वर्षसम्म कठोर जेल जीवन बिताएका केपी शर्मा ओली मुलुककै सबैभन्दा शक्तिशाली व्यक्तिका रुपमा उदाएका छन् । तीन तिहाइ बहुमत पाएका प्रधानमन्त्री ओली पार्टीमा पनि उत्तिकै शक्तिशाली भएका छन् । साढे तीन वर्ष पहिलेको नवौँ महाधिवेशनमा रोगीलाई पार्टी अध्यक्ष बनाउनु हुँदैन भनेर चर्को प्रचारबाजी गरियो । तर पनि माधवकुमार नेपाललाई ४५ भन्दा धेरै मतले पराजित गर्दै उनै पार्टी अध्यक्ष बने, त्यसपछि पहिलो पटक प्रधानमन्त्रीमा निर्वाचित भए । 'रोगी' देखि शक्तिमान रोगीलाई दुई दिनका लागि अध्यक्ष बनाउनु हुन्न भन्नेहरु अहिले दुला पसेका छन् । ओली पहिलो पटक प्रधानमन्त्री बन्दा भारतले नाकाबन्दी लगाइसकेको थियो । तर, उनी भारतसँग झुकेनन्, अन्तत: उनकै कार्यकालमा नाकाबन्दी पनि खुल्यो । नाकाबन्दीको समयमा प्रधानमन्त्री बनेका ओलीले मुलुकमा रेल र पानी जाहज कुदाउने, लोडसेडिङ अन्त्य गर्ने, घरघरमा ग्यासको पाइप पुर्याउने र हावाबाट बिजुली निकाल्ने जस्ता योजना अघि सारे । उनले ती योजना ल्याउँदा आलोचकहरुले उनलाई हाँसको पात्र बनाए, मजाक गरेको भन्दै खिल्ली समेत उडाए । पछिपछि कांग्रेस तर उनै ओलीले अघि सारेको योजनाको चर्को आलोचना गर्ने नेपाली कांग्रेसले पनि आफ्नो चुनावी घोषणापत्रमा रेलको फोटो नछापी चित्त बुझाएन । ओलीले सारेका योजनासहित कांग्रेसले पनि रेल कुदाउने र लोडसेडिङ अन्त्य गर्नेसहितका विषय समेटेर कांग्रेसले पनि घोषणा पत्र ल्याएपछि आलोचक मुख थुन्न बाध्य भए । अडानमा कायम भारतीय नाकाबन्दीसँग जुध्दै पहिलो कार्यकाल बिताएका ओलीलाई जनताले पनि साथ दिए । खाना पकाउने ग्यासको हाहाकार भएका बेला ओली नेतृत्वको सरकारले दाउरा बाँडेर भए पनि जनताको चुल्हो निभ्न दिएन । तर त्यसबीचमा पेट्रोलियम पदार्थको चरम अभाव भयो । सर्वसाधारण नागरिक केही लिटर तेलका लागि रातदिन लाइन बसे तर ओलीको राष्ट्रवादी लाइनलाई साथ दिँदै कष्ट सहिरहे । ओलीलाई साथ दिएका सर्वसाधरणले भारतको चर्को विरोध गरे यो ओलीका लागि ठूलो सफलता थियो । नेतालाई गाली गर्ने युवापुस्ताको पनि ओलीले त्यो बेला मन जिते । २०७२ असोज ३ गते नयाँ संविधानको घोषणा गर्दा नेपालले इतिहासकै ठुलो चुनौतीको सामना गर्नुपरेको थियो । नेपाल आफैँले संविधान जारी गर्ने कुराले भारत रुस्ट भइसकेको थियो । तर ओलीसहितका केही नेताको अडानकै कारण संविधान घोषणा भयो । संविधान घोषणा गर्दा कांग्रेसका सुशील कोइराला प्रधानमन्त्री थिए । कोइरालासँगै ओली तत्काल संविधान जारी गर्ने पक्षमा थिए । संविधान जारी गर्न दबाब दिएकै कारण उनले मधेस र भारत विरोधीको बिल्ला पनि भिर्नु पर्यो । भारतले तत्काल संविधान जारी नगर्न भन्दै हस्तक्षेप नै गर्न खोज्यो । तर नेपालले यो कुराको नजरआन्दाज गर्दै संविधान जारी गर्यो । संविधान घोषणा गर्ने समयमा सबैभन्दा बढी सक्रिय नेताका रुपमा थिए ओली । माओवादीका कटु आलोचक माओवादीका कटु आलोचकरुपमा स्थापित ओलीले अहिले माओवादी केन्द्रसँगै पार्टी एकता गर्दैछन् । उखान टुक्का मार्फत माओवादी केन्द्रका अध्यक्ष पुष्पकमल दाहाल प्रचण्ड लगायतका नेतालाई प्रहार गर्न सीपालु उनैको नेतृत्वमा माओवादी पनि आइपुगेको छ। नाकाबन्दीताका भारतविरोधीका रुपमा आरोप खेपेका ओलीसँग भेट्न प्रधानमन्त्री नहुँदै विदेशमन्त्री सुष्मा स्वराज आइपुगिन् । मधेसवादी दललाई समेत ओली सरकारलाई सहयोग गरेर अघि बढ्न सुझाउँदै उनी फर्किइन् । मधेस आन्दोलनका बेला ओली विरोधी देखिका मधेसवादी दलले समेत अहिले उनलाई समर्थन गरेर तीन तिहाइको सरकार बनाउन साथ दिएका छन् । तीन तिहाइ बहुमतका साथ प्रधानमन्त्री बनेका ओलीको कार्यकालभर उनको सहमतिबिना अरुले टाउको उठाउन समेत गाह्रो देखिन्छ । पकड झन् बलियो आफुलाई सहयोग गर्ने नेता कार्यकर्ताको संरक्षण गर्ने ओलीको स्वभावका कारण पार्टीमा उनीको शक्ति बढेको छ । सात प्रदेशमध्ये एमालेले पाएका ४ प्रदेशमा उनीनिकट मुख्यमन्त्री छन् । प्रदेश १ मा मा पार्टी सचिव भीम आचार्यलाई हराएर ओलीनिकट शेरधन राई मुख्यमन्त्री बने । त्यस्तै प्रदेश तीनमा पार्टी उपाध्यक्ष एवम् वरिष्ठ महिला नेतृ अष्टलक्ष्मी शाक्यलाई हराएर मकवानपुरका डोरमणि पौडेल ओलीकै साथका मुख्यमन्त्री हुन सफल भए । प्रदेश चारमा पृथ्वीसुब्बा गुरुङ र प्रदेश ५ मा शंकर पोखरेल मुख्यमन्त्री हुन् । गुरुङ र पोखरेल ओलीका विश्वास पात्र हुन । रोगीलाई दुई दिनका लागि अध्यक्ष बनाउनु हुन्न भन्नेहरु अहिले दुला पसेका छन् । ओली पहिलो पटक प्रधानमन्त्री बन्दा भारतले नाकाबन्दी लगाइसकेको थियो । तर, उनी भारतसँग झुकेनन्, अन्तत: उनकै कार्यकालमा नाकाबन्दी पनि खुल्यो । पार्टीमा रहँदा ओलीको गुटलाई लामो समयदेखि साथ दिएकी विद्यादेवी भण्डारी दोस्रो कार्यकालका लागि राष्ट्रपति बनेकी छन् । राष्ट्रिय सभा अध्यक्षमा पनि ओलीकै नजिकका गणेशप्रसाद तिमिल्सिना निर्वाचित भए । शिवमाया तुम्बाहाम्फे प्रतिनिधि सभा उपसभामुख भएकी छन् । तिमिल्सिना र तुम्बाहाम्फे दुवै ओलीनिकट हुन् । महान्यायाधिवक्तामा अग्नि खेरल र प्रमुख राजनीतिक सल्लाहकारमा विष्णु रिमाल नियुक्त भएका छन् । दुवैले ओलीलाई अफठ्यारोमा कहिल्यै छोड्नन । संचार विज्ञको रुपमा रामशरण बजगाईँ नियुक्त भएका छन् । रोजाइमा इमान्दार ओलीले मन्त्रिपरिषद्मा दाग नलागेका र केही गर्न सक्ने आशा भएका नेतालाई समावेश गरेका छन् । अर्थमन्त्रीमा डा युवराज खडिवडा, संघीय मामला तथा सामान्य प्रशासन मन्त्रीमा लालबाबु पण्डित, परराष्ट्रमन्त्रीमा प्रदीप ज्ञवाली, श्रम तथा रोगजारमा गोकर्ण विष्ट र पर्यटन तथा नागरिक उड्ययनमा रवीन्द्र अधिकारी जस्ता आश लाग्दा नेतालाई मन्त्री बनाएर देशका लागि केही गर्छु भन्ने सन्देश दिएका छन् । शक्ति एकै मुठीमा ओलीले प्रधानमन्त्री पदलाई अझै बलियो बनाउँदै गइरहेका छन् । गृह, अर्थ र कानुन मन्त्रालय मातहतका केही महत्वपूर्ण कार्यलय प्रधानमन्त्रीको कार्यालय मातहतमा ल्याएका छन् । महान्यायाधिवक्ताको कार्यालय, ७७ जिल्लाकै न्यायाधिवक्ताको कार्यालय, सम्पत्ति शुद्धीकरण विभाग, राजस्व अनुसन्धान विभाग र राष्ट्रिय अनुसन्धान विभाग ओलीले आफ्नो मातहतमा ल्याएका छन् । महान्यायाधिवक्ता र न्यायाधिवक्ताको कार्यालय कानुन मन्त्रालयको मातहतमा थियो । सम्पत्ति शुद्धिकरण विभाग र राजस्व अनुसन्धान विभाग अर्थमन्त्रालय र राष्ट्रिय अनुसन्धान विभाग गृहमन्त्रालयको मातहतमा थिए । कष्टपूर्ण राजनीतिक यात्रा लामो समय कष्टपूर्ण राजनीतिक जीवन बिताएका ओली पहिलो पटक २०५१ सालको मनमोहन अधिकारीको नेतृत्वको पहिलो कम्युनिष्ट सरकारमा गृहमन्त्री बने । नौ महिनाको गृहमन्त्री बन्दा निष्कलंक रहे । ओली बाहेक गृहमन्त्री बनेका एमाले नेता वामदेव गौतम र भीम रावल समेतको कार्यकाल आलोचित रह्यो । कांग्रेसबाट गृहमन्त्री बनेका शेरबहादुर देउवा, गोविन्दराज जोशी, खुमबहादुर खड्का र पूर्णबहादुर खड्का अत्यन्त आलोचित हुँदा उनी विवादमा परेनन् । पहाडको छोरो मधेसमा गरिब किसान परिवारमा २००८ सालमा तेह्रथुमको इवा गाविस२ तीनसल्लेमा जन्मिएका ओलीले नेपालमा विकास र समृद्धि सम्भव छ भन्ने आशाको किरण छरेका छन् । स्पष्ट वक्ता र अडान राख्ने क्षमता भएका ओलीप्रति अन्य दलले पनि विश्वास बढाएका छन् । उनको मन्त्रिपरिषदको स्वरुपले ओलीप्रति केही आशा गर्नेहरु धेरै छन् । पुरा गर्लान् बाचा उनको कार्यकाल मुलुकले गति लिन सकेमा देश आर्थिक छलाङतिर बढ्न सक्छ । नेपालमा ओली युगको रुपमा इतिहासमा लेखिने सम्भावना पनि छ । उनले प्रधानमन्त्री भएलगतै नेपाललाई विकसित मुलुकको सूचीमा पुर्याउने उद्घोष गरेका छन् । विदेशी नेतालाई तुलना गर्नु भन्दा पनि ओलीलाई ओलीकै रुपमा विश्व इतिहासमा परिचित हुने अवसर अहिले आएको छ । धेरै छन् अपेक्षा ओलीसँग मानिसका धेरै अपेक्षा छन् । जनसराकोरका केही मुद्दाहरु सम्बोधन गर्न सके मात्रै ओलीको सफल नेता बन्नेछन् । जनताको अपेक्षा नै ओली प्रमुख चु्नौती हुन् । ओलीबाट अपेक्षा पूरा भएनन् भने जनतामा निराशाले सताउने छ । ओलीबाट मुलुकमा केही भएन भने देश बन्ने अवसरमा पनि लामो समय पूर्णविराम लाग्नेछ । गिरिजाप्रसाद कोइरालाले देश बनाउने अवसर पाएका थिए । तर २२ पटक उनले त्यसको सदुपयोग गर्न सकेनन् । त्यहीकारण देश ३० वर्ष पछाडि धकेलिएको छ । गिरिजाप्रसादपछि देश बनाउने अवसर ओलीको हातमा छ । यदि पहिलो पटक प्रम हुँदा गरेका बाचा पुरा गर्न सके भने ओली राज नेता कहलिने छन् ।"
ईयूको प्रतिवेदन अस्वीकार्य र निन्दनीयः एमाले,"काठमाडौँ: सत्तारुढ दल नेकपा एमाले ले प्रतिनिधिसभा तथा प्रदेशसभा सदस्य निर्वाचनको परिवेक्षणका सम्बन्धमा युरोपेली संघले दिएको प्रतिवेदन अस्वीकार्य एवं निन्दनीय रहेको जनाएको छ । 'युरोपेली संघ इलेक्सन अब्जरभेसन मिसनको व्यानरमा सार्वभौम नेपाली जनताले जारी गरेको संविधानविरुद्ध नेपाल सरकारलाई सुझाव दिन र हस्तक्षेप गर्न सक्दैन', पार्टीको अन्तर्राष्ट्रिय मामिला विभागद्वारा जारी प्रेस विज्ञप्तिमा भनिएको छ । नेपालको संविधानविरुद्ध आएको युरोपेली संघको निर्वाचन परिवेक्षण सुझाव झूटो भएको उल्लेख गर्दै संघको अभिव्यक्ति प्रचलित अन्तर्राष्ट्रिय कानूनअनुसार अस्वीकार्य मात्र नभई निन्दनीय भएको पार्टीका विदेश मामिला विभागका सचिव यादवचन्द्र शर्माद्वारा जारी विज्ञप्तिमा उल्लेख छ । यस्ता विषयमा सरकारले लिएको दरिलो अडानलाई सहयोग गर्ने उल्लेख गर्दै पार्टीले आगामी दिनमा हुन सक्ने यस्ता विषयलाई गम्भीरतापूर्वक लिन सरकारसमक्ष आग्रहसमेत गरेको छ । एमालेले संघको उक्त भनाइले अन्तर्राष्ट्रिय नियम एवं सिद्धान्तको खुलमखुला उल्लंघन गरेको भन्दै संयुक्त राष्ट्रसंघको बडापत्र र अन्तर्राष्ट्रिय कानूनले संरक्षण गरेको नेपालको राजनीतिक स्वतन्त्रताविरुद्ध रहेको विज्ञप्तिमा उल्लेख छ । 'सबै जाति, धर्म, लिंग एवं अल्पसंख्यक समुदायको प्रतिनिधित्व भएको जननिर्वाचित सार्वभौम संविधानसभाका ९० प्रतिशत संविधानसभा सदस्यले जारी गरेको नेपालको संविधानका विषयमा पुनरावलोकन गर्नुपर्छ भन्नु अन्तर्राष्ट्रिय सिद्धान्त र संयुक्त राष्ट्रसंघको घोषणापत्रविरुद्ध छ ।'"
"कांग्रेसको निचोड: ईयूले अधिकार क्षेत्र नाघ्यो, प्रतिवेदन आपत्तिजनक","काठमाडौँ: प्रमुख विपक्षी दल नेपाली कांग्रेसको जारी केन्द्रीय कार्यसमिति बैठकमा युरोपियन युनियन ९इयु०को निर्वाचन पर्यवेक्षण प्रतिनिधिमण्डलको प्रतिवेदनमाथि छलफल भएको छ । सोमबारको बैठकमा केन्द्रीय सदस्य रमेश लेखकले इयु निर्वाचन प्रर्यवेक्षण प्रतिनिधिमण्डलमाथि कांग्रेसले आधिकारीक धारणा सार्वजनिक गर्नुपर्ने बताएका थिए । इयु निर्वाचन पर्यवेक्षण प्रतिनिधिमण्डलले प्रतिनिधिसभा र प्रदेशसभा निर्वाचनमा गरेको पर्यवेक्षणका सम्बन्धमा प्रतिवेदन केही दिन अघि सार्वजनिक गरेको थियो । उक्त प्रतिवेदनका केही बुँदाले नेपालको संविधानका प्रावधानका बारेमा नकारात्मक टिप्पणी गरेको भन्दै आलोचना भइरहेको छ । बैठकपछि सञ्चारकर्मीसँग कुरा गर्दै कांग्रेस प्रवक्ता विश्वप्रकाश शर्माले बैठक सम्पन्न भएसँगै पार्टीले त्यसबारेमा आधिकारीक धारणा सार्वजनिक गरिने जानकारी गराए । उनले ईयू प्रतिनिधिमण्डलको प्रतिवेदनका केही अंशप्रति आपत्ति जनाउँदै क्षेत्राधिकार नाघेर प्रतिवेदन आएको आरोप लगाए । तेस्रो दिनको बैठकमा गोविन्द भट्टराई, रमेश लेखक, डा डिला संग्रौला र लक्ष्मी परियारले धारणा राखेका थिए । प्रतिनिधिसभाको बैठकका कारण सोमबारको कांग्रेस बैठक स्थगित भई पुनः अपराह्न बस्ने बताइएको छ ।"
संघ र स्थानीय तहको कर्मचारी दरबन्दी स्वीकृत गर्ने मन्त्रिपरिषद्को तयारी,"काठमाडौं : मन्त्रिपरिषद् बैठक सुरु भएको छ। प्रधानमन्त्री निवास बालुवाटारमा बसिरहेको बैठकमा संघ र स्थानीय तहमा रहने कर्मचारी दरबन्दीबारे निर्णय गर्ने कार्यसूचि छ। प्रधानमन्त्री तथा मन्त्रिपरिषद् कार्यालयले संघमा ३६ हजार तथा स्थानीय तहमा ५६ हजार कर्मचारी दरबन्दी रहने गरी तयार पारेको प्रस्तावबारे निर्णय गर्ने मन्त्रिपरिषद् बैठकको तयारी छ। सरकारले संघ, प्रदेश र स्थानीय तहमा गरी कुल १ लाख ७ हजार ६ सय ६५ कर्मचारी आवश्यक पर्ने निष्कर्षसहित दरबन्दी तयार पारेको छ। प्रधानमन्त्री तथा मन्त्रिपरिषद् कार्यालय, संघीय मामिला तथा सामान्य प्रशासन मन्त्रालय तथा अन्य मन्त्रालयका अधिकारी सम्मिलित टोलीले तीनै तहको कार्य सञ्चालन प्रभावकारी बनाउन तत्काल १ लाख ७ हजार ६ सय ६५ कर्मचारी आवश्यक भन्दै दरबन्दीको प्रारूप तयार पारेको हो। सरकारले पछिल्लो पटक तयार पारेको कर्मचारीको नयाँ दरबन्दीअनुसार अब केन्द्र सरकार र त्यसअन्तर्गतका कार्यालयमा गरी ३६ हजार ८ सय ४५ कर्मचारी रहनेछन् भने प्रदेश सरकार र त्यसअन्तर्गतका कार्यालयमा १६ हजार ४ सय २८ कर्मचारी रहनेछन् । सबैभन्दा बढी कर्मचारी भने स्थानीय तहमा रहनेछन्। स्थानीय तहमा ५४ हजार ३ सय ९२ कर्मचारी आवश्यक पर्ने गरी स्थानीय तहको दरबन्दी संरचना तयार पारिएको प्रधानमन्त्री कार्यालय स्रोतले जानकारी दिएको छ। प्रधानमन्त्री कार्यालयले तयार पारेको नयाँ दरबन्दीको प्रारूपअनुसार संघका प्रधानमन्त्री कार्यालयसहित २० मन्त्रालयमा मात्रै २ हजार ३ सय ३९ कर्मचारी आवश्यक पर्नेछन्। यसैगरी, संघअन्तर्गत संवैधानिक निकाय तथा आयोगमा २ हजार, विभागमा ४ हजार १ सय, संघमातहत प्रदेश तथा जिल्लामा रहने कार्यालयमा १५ हजार ८ सय ४५ कर्मचारी रहने प्रस्ताव गरिएको छ। यस्तै, श्रेणीविहीन (चालक, कार्यालय सहयोगी, वनरक्षक) आदि गरी १२ हजार ५ सय ६१ कर्मचारी संघमातहत नै छन् । यसैगरी, संघमातहत हुलाकी र हल्कारा गरी २ हजार ५ सय ३५ रहनेछन्। यसैगरी, सरकारले तयार पारेको प्रदेशको कर्मचारी संरचना दरबन्दीअनुसार प्रदेश मन्त्रालयमा १ हजार ४ सय २८ कर्मचारी रहनेछन् भने प्रादेशिक कार्यालयमा १३ हजार कर्मचारी रहनेछन्। साविकका क्षेत्रीय, अञ्चल तथा डिभिजन कार्यालय प्रदेशमा मर्ज हुनेछन्। स्थानीय तहमा रहने ५४ हजार ३ सय ९२ कर्मचारीमध्ये गाउँपालिका र नगरपालिकामा मात्रै अधिकृत र सहायकस्तर तहका गरी ३७ हजार १ सय ८६ कर्मचारी रहने गरी प्रस्ताव गरिएको छ। स्थानीय तहमा श्रेणीविहीन मात्रै १० हजार १ सय ६७ कर्मचारी रहनेछन्। यसैगरी, विषयगत इकाइ तथा सेवा केन्द्रमा गरी ६ हजार ५ सय कर्मचारी रहने गरी नयाँ दरबन्दी प्रारूप तयार पारिएको प्रधानमन्त्री कार्यालयले जनाएको छ। यो पनि पढ्नुस् तीन तहमा १ लाख ७ हजार कर्मचारी आवश्यक"
नेविसंघ नवलपरासीमा विवाद,"परासी : पश्चिम नवलपरासी नेविसंघमा विवाद चुलिएको छ। दुई गुटमा विभाजन भएपछि केन्द्रीय उपाध्यक्षले आफू अनुकुलका अध्यक्षसहितको नयाँ समिति गठन गर्न थालेका छन्।नयाँ समिति गठन गरेका दुवै गुटले जिल्ला तहमा पार्टीसँग छलफल गरेर नयाँ नेतृत्व चयन गरेको दाबी गरेका छन्। तर जिल्ला समितिले भने विवादमा नपर्ने भन्दै त्यसको टुंगो लगाउन नेविसंघको केन्द्रीय समितिमा पत्राचार गरेको जनाएको छ। महिना दिनअघि केन्द्रीय उपाध्यक्ष एवं प्रदेश ५ का नेविसंघ संयोजक प्रकाश रानाले दधिराम पौडेल अध्यक्ष रहेको ३१ सदस्यीय जिल्ला समिति गठन गरेका थिए। त्यसलगत्तै केन्द्रीय उपाध्यक्ष पवन यादव जिल्ला तहमा समिति गठन गर्न प्रतिनिधिको रुपमा आएका थिए। उनले फेरि राजन भण्डारी अध्यक्ष रहेको २२ सदस्यीय जिल्ला समिति गठन गरेपछि विवाद चुलिएको हो। दुवै समूहले आफूहरुले गठन गरेको समिति आधिकारिक भएको दाबी गरेका छन्। विद्यार्थीबीच विवाद देखिएपछि त्यसको टुंगो लगाउन चैत ५ गते बसेको पार्टी जिल्ला समितिको बैठकले नेविसंघको केन्द्रीय कार्यालयमा पत्रचार गरेको नेपाली कांग्रेस पश्चिम नवलपरासी जिल्ला समितिका कार्यबहाक अध्यक्ष अर्जुनकुमार पोखरेलले बताए। उनले नेविसंघमा केन्द्रदेखि नै विवाद रहेकाले जिल्ला समितिले त्यसमा हस्तक्षेप नगर्ने बताए। केन्द्रीय उपाध्यक्ष पवन यादवले पार्टी जिल्ला समितिको बैठकले विवाद टुंगाउन पत्र पठाएपछि आफूलाई केन्द्रीय अध्यक्ष नैनसिंह महरले प्रतिनिधि पठाएकाले राजन भण्डारीको नेतृत्वमा समिति गठन गरेको दाबी गरेका छन्। प्रदेश संयोजक प्रकाश रानाले नेविसंघको संशोधित विधान अनुसार प्रदेशमा रहेका जिल्ला र क्याम्पसको समिति गठन गर्ने अधिकार प्रदेशको रहेकाले सोही अधिकार प्रयोग गरेर दधिराम पौडेल नेतृत्वको तदर्थ समिति गठन गरेको बताए। 'नवलपरासी दुई जिल्लामा विभाजन भएपछि पश्चिम जिल्ला खाली थियो। त्यसैले विधानमा उल्लेख भएको अधिकार अनुसार समिति गठन गरिएको हो। त्यो समिति नै आधिकारिक हो।' उनले भने,' केन्द्रको हस्क्षेप विरुद्ध बैठकमा कुरा उठाउने छौं।'"
आज संसद बैठक,"काठमाडौं : संघीय संसदको प्रतिनिधिसभाको बैठक आज सोमबार बस्दैछ । बैठकमा राष्ट्रियसभा सदस्य निर्वाचन अध्यादेश, राष्ट्रिय चिकित्सा शिक्षा अध्यादेश र वेपत्ता व्यक्तिको छानबिन एवं सत्य निरुपण तथा मेलमिलाप आयोग पहिलो संशोधन अध्यादेश पेस हुन सक्ने संसद सचिवालयका प्रवक्ता भरतराज गौतमले जानकारी दिए । देउवा सरकारको पालाका यी अध्यादेश ६० दिन भित्र संसदले अनुमोदन नगरेमा स्वतः निष्कृय हुनेछ ।"
उपसभामुखद्वारा पार्टी सदस्यताबाट राजीनामा,काठमाडौँ : उपसभामुख शिवमाया तुम्बाहाङ्फेले आफू संलग्न दल नेकपा (एमाले) पार्टीको सदस्यलगायत सबै दलीय जिम्मेवारीबाट राजीनामा दिएकी छन्। उपसभामुख तुम्बाहाङ्फेले सोमबार संघीय संसद् भवनमा पत्रकार सम्मेलन गरी स्थापित संसदीय परम्परा बमोजिम पार्टी सदस्यबाट राजीनामा दिएको बताइन्। तुम्बाहाङ्फे यही चैत २ गते एमालेको तर्फबाट प्रतिनिधिसभाको उपसभामुखमा निर्वाचित भएकी हुन्।
"प्रतिपक्षबारे प्रदेश २ मा विवाद, कांग्रेसको एकल दाबी","जनकपुरधाम : नेपाली कांग्रेसले प्रदेश २ को संसदमा प्रतिपक्षबारेमा विवाद भएको छ। नेकपा एमाले र नेपाली कांग्रेसबीचमा प्रतिपक्षलाई लिएर विवाद भएको हो। सोमबारको प्रदेश सभाको बैठकमा कांग्रेसले एक्लै प्रतिपक्षमा बस्न पाउनु् पर्ने दाबी गरेको छ। प्रदेशसभाको आठौं बैठकको कार्यविधि सुरु हुन नपाउँदै कांग्रेसबाट प्रतिनिधित्व गर्ने प्रदेश सभा सांसदले टेबल ठोकेर सभामुख समक्ष विरोध जनाएका छन्।सभामुख सरोज यादवले विरोधमा उभिएका कांग्रेसका सांसदलाई बसेर कुरा राख्न आग्रह गरे। सभामुखको आग्रह स्विकार्दै कांग्रेसको तर्फबाट सर्लाही ४ का सांसद उपेन्द्रप्रसाद कुशवाहाले मधेसवादी दलको सरकारलाई कांग्रेस बाहेक सबै दलले समर्थन गरेकोले प्रतिपक्षमा बस्ने अधिकार आफुहरुले मात्र पाउनु पर्ने बताए। उनले प्रश्न गर्दै भने, सरकारलाई समर्थन गरिसकेका दललाई कसरी प्रतिपक्षी भन्ने, यस कुरालाई सभामुख महोदयले प्रष्ट्याई दिनु पयो ? कांग्रेसले सरकारलाई विश्वासको मत नदिएकोले प्रदेश सभामा कांग्रेसलाई मात्र प्रतिपक्षमा बस्ने सुविधा पाउने व्यवस्था मिलाउन कुशवाहाले माग गरे । हाल प्रदेश २ को संसदमा नेकपा एमाले र नेपाली कांग्रेसलाई प्रतिपक्षमा राखिएको छ।सभामुख यादवले प्रतिपक्षबारे चाँडै निश्कर्ष निकालिने आश्वासन दिएपछि संसद बैठक अघि बढेको थियो। सभामुख यादवले पाँच दिनभित्र अन्य स्थानमा भएका प्रावधानलाई अध्ययन गरी निर्णय गरिने आश्वासन दिएका छन्। सरकारलाई विश्वासको मत दिने क्रममा एमालेका संसदीय दलका नेता सत्यनारायण मण्डलले प्रतिपक्षमा बसेर सरकारलाई समर्थन गर्ने बताएका थिए। कांग्रेसले भने सरकारलाई समर्थन गरिसकेको पार्टीलाई विपक्षमा बस्ने अधिकार नरहेको बताउदै आएको छ।"
वाम कार्यदल : प्रतिवेदन अन्तिम कसरतमा,"काठमाडौं : एमालेमाओवादी केन्द्र एकतापछि बन्ने नेपाल कम्युनिस्ट पार्टीको अन्तरिम विधान तथा राजनीतिक प्रतिवेदन तयार पार्न गठित कार्यदल आफ्नो प्रतिवेदन तयारीको अन्तिम कसरतमा जुटेको छ । प्रधानमन्त्रीको भारत भ्रमणअगावै पार्टी एकतालाई निष्कर्षमा पुर्याउने गरी दुवै पार्टीका शीर्ष नेताबीच छलफल चलेपछि कार्यदलले आफ्नो प्रतिवेदन तयारीलाई अन्तिम रूप दिन कसरतमा लागेका हुन् । अन्तरिम विधान र राजनीतिक प्रतिवेदन तयार पार्न ७ फागुनमै एकता संयोजन समितिले दुई वटा छुट्टाछुट्टै कार्यदल बनाएको थियो । माओवादी नेता तथा गृहमन्त्री रामबहादुर थापाको नेतृत्वमा अन्तरिम विधान र एमाले नेता तथा पूर्वप्रधानमन्त्री माधवकुमार नेपाल नेतृत्वमा अन्तरिम राजनीतिक प्रतिवेदन बनाउन कार्यदल बनाएको थियो ।राजनीतिक प्रतिवेदन बनाउन गठित कार्यदलको आइतबार मात्रै पनि एमाले संसदीय दलको कार्यालयमा बैठक बसेको थियो । कार्यदलमा तयार भएको मस्यौदामा आइतबार सदस्यले सुझाव दिएको कार्यदलका सदस्य तथा एमाले नेता सुवास नेम्बाङले जानकारी दिए । नेता नेम्बाङका अनुसार अब १४ गते पुनः कार्यदलको बैठक बसी बुँदागत छलफल गर्दै पारित गर्ने, १४ नभए पनि १५ गतेभित्र प्रतिवेदन तयार पारी एकता संयोजन समितिलाई बुझाउने तयारी भइरहेको छ । आइतबारको बैठकमा कार्यदलले तयार पारेको मस्यौदामाथि सदस्यले छलफल गरी सुझाव दिने काम सम्पन्न भएको र सोमबार सुझावसहितको मस्यौदा सबै सदस्यले अध्ययन गरेपछि त्यसलाई छलफलपछि अन्तिम रूप दिनेछ, नेम्बाङले भने । दस्ताबेजमा अन्तर्राष्ट्रिय कम्युनिस्ट आन्दोलन, राष्ट्रिय परिस्थिति, राष्ट्रिय कम्युनिस्ट आन्दोलन, राजनीतिक शक्तिको सामान्य विश्लेषण, तत्कालीन कार्यनीति, रणनीति, पार्टी एकताको आवश्यकता, औचित्यता र त्यसको आगामी कार्यभार समेटिएको छ । ७ फागुनमा एकता संयोजन समिति बैठकमा भएको समझदारीलाई नै समेटिएको नेकपा माओवादीकी नेता तथा कार्यदल सदस्य तथा माओवादी केन्द्रकी प्रवक्ता पम्फा भुसालले बताइन् । अन्तरिम विधान बनाउन गठित कार्यदलले पनि आन्तरिक तयारी गरिरहेको छ । कार्यदलमा बहुमत सदस्य सरकारका मन्त्री रहेपछि सरकारभन्दा बाहिरै रहेका नेता बसेर मस्यौदालाई अन्तिम रूप दिने तयारीमा छलफल गरिरहेका छन् । कार्यदलमा पार्टी एकता गर्दा पार्टी कस्तो हैसियतको कमिटीमा प्रतिनिधित्व रहने, र उमेर हद लगाउने वा के गर्ने भन्नेमा टुंगो लागेको छैन । कार्यदल सदस्य वेदुराम भुसालका अनुसार ७० वर्षको उमेर हद लगाउने विषयमा पनि छलफल भएको छ ।पार्टीका अनुशासन आयोग, निर्वाचन आयोग र लेखा गरी तीन वटा आयोग रहनेछन् । केन्द्र र प्रदेशमा तीनै आयोग रहनेछ । त्यस्तै केन्द्र, प्रदेश र गाउँ तथा वडास्तरसम्म जनसंगठन रहने र ती कमिटीको कर्तव्य, अधिकार र ती पदका उम्मेदवारको योग्यतालगायत विषयमा टुंगिसकेको छ ।पार्टी एकता गर्दा जिल्ला तहमा भूगोलमा कुन पार्टीको अवस्था कस्तो छ भन्ने विषयलाई पनि ध्यान दिन खोजिएको माओवादी केन्द्रका नेता नारायणकाजी श्रेष्ठले खुलाएका छन् ।"
ईयू प्रतिवेदनमाथि प्रधानमन्त्रीको आक्रोश : 'हस्तक्षेप स्विकार्दैनौं',"काठमाडौं : प्रधानमन्त्री केपी ओलीले युरोपियन युनियनलाई निर्वाचनबारे दिएको सुझावसहितको प्रतिवेदन सच्याउन चेतावनी दिएका छन्। राष्ट्रिय निर्वाचन पर्यवेक्षण समिति (नियोक) को पर्यवेक्षण प्रतिवेदन आइतबार सार्वजनिक गर्दै प्रधानमन्त्री ओलीले युरोपियन युनियनले संविधानबारे दिएको सुझाव यथाशीघ्र फिर्ता गर्नुपर्ने चेतावनी दिए। प्रधानमन्त्री ओलीले नेपालमा बढ्दै गएको धर्म परिवर्तनबारे पहिलो पटक मुख खोल्दै अनुगमनका नाममा आएका धर्म प्रचारकलाई फिर्ता पठाइएकै कारण ईयूले प्रतिशोधपूर्ण व्यवहार गरेको आरोप लगाए। ईयूको प्रतिवेदनले हाम्रो सार्वभौमिकतामा हस्तक्षेप भएको छ। प्रतिवेदन सच्याउनुभन्दा उल्टो जिद्धी गर्दै सच्याउँदैनौं भन्दै छन्, प्रधानमन्त्री ओलीले थपे, निर्वाचनको पर्यवेक्षण र अनुगमनका नाममा धर्म प्रचार गर्नेहरूलाई फिर्ता पठाएपछि प्रतिशोध लिन निर्वाचन अनुगमनको प्रतिवेदन ल्याइएको छ। प्रतिवेदन साँच्चिकै प्रतिवेदन हुनुपर्छ, प्रतिशोधका लागि प्रतिवेदन हुनुहुँदैन। ईयूले प्रतिवेदनमा पुनर्विचार गर्नै पर्ने अडान राखेका उनले गरिब भनेर हेप्न नहुने जिकिर गरे। प्रधानमन्त्री ओलीले नेपालका करिब ५० लाख युवा विदेश हुँदा पनि ८० प्रतिशत मत खस्नु चानचुने कुरा नभएको बताए। संसारका कमै मुलुकको निर्वाचनमा नेपालमा जस्तै उत्साहजनक सहभागिता हुन्छ। ४०५० लाख मतदाता विदेशमा हुँदा पनि निर्वाचनमा ८० प्रतिशत मत खस्नु चानचुने कुरा होइन, ओलीले थपे, नेपाली मतदाता सचेत छन्। ८० प्रतिशत मतदाताले लोकतन्त्रप्रति निष्ठा देखाउँदै मतदान गरे। ६० प्रतिशत पनि मतदान गराउन नसक्नेले हामीलाई लोकतन्त्रको पाठ सिकाउनु जरुरी छैन। समावेशी मुद्दा ओलीले नेपालको लोकतन्त्रप्रतिको निष्ठामा शंका नगर्न ईयूलाई सम्झाए। लोकतन्त्रप्रतिको हाम्रो निष्ठा अरूभन्दा कम छैन, ओलीले भने, हामीलाई लोकतन्त्र र समावेशीको पाठ सिकाउनेले नेपालमा भन्दा १२ प्रतिशत कम भए पनि नीति निर्माण तहमा महिलाको संख्या देखाउन सक्छन् ? गरिबीको मुद्दा प्रधानमन्त्री ओलीले गरिब भएकैले हेप्नुपर्छ भन्ने मानसिकता त्याग्न पनि अन्तर्राष्ट्रिय समुदायलाई आग्रह गरेका छन्। हामी सार्वभौम मुलुक हौं, उनले सम्बोधनका क्रममा भने, युरोपियन युनियनको प्रतिवेदनले नेपालीलाई हेपेको छ, नेपालको उपलब्धिलाई कुल्चिन खोजेको छ। हाम्रा उपलब्धि चानचुने होइनन् भन्ने कुरा पनि ईयूलाई हेक्का होस्। प्रधानमन्त्री ओलीले विश्वसँग मिलेर काम गर्न तयार रहेको बताए। हामी विश्वसँग मिलेर काम गर्न चाहन्छौं, यसको मतलब यो होइन कि हस्तक्षेप पनि स्विकार्छौं, उनले भने, हामीले प्रजातन्त्रका लागि सानो संघर्ष गरेका छैनौं, प्रजातन्त्रप्रति हाम्रो प्रतिबद्धता कम छैन। उनले समावेशीको पाठ सिकाउन खोज्ने ईयूले आफ्ना देशमा समावेशी गरेर देखाउन पनि चुनौती दिए। नेपालले जस्तो नीति निर्माण तहमा ४१ प्रतिशत महिला सहभागी गराएर देखाऊ, ओलीले भने, त्यति नसके कम्तीमा एकदुई प्रतिशत कम भए पनि महिला सहभागिता गराएर देखाउनू। प्रम ओलीले वडा सदस्यदेखि राष्ट्रपतिसम्म महिला रहेको उदाहरण दिँदै यस्तो अनुभव अन्त कतै नभएको दाबी गरे। वडा सदस्यदेखि राष्ट्रप्रमुखसम्म महिला छन्, यस्तो अभ्यास विश्वका कमै मुलुकमा होला, उनले भने, हो, हामीकहाँ अझै पनि महिलापुरुषबीच केही विभेद छ। तर, ९ प्रतिशतको तलमाथिलाई हामी केही वर्षमै बराबरी हैसियतमा लैजान्छौं। आयोगमाथि प्रश्न आफूले निर्वाचन प्रचारका क्रममा कांग्रेसबाट अब शेरबहादुर देउवा नै अन्तिम प्रधानमन्त्री हुन् भन्दा निर्वाचन आयोगले स्पष्टीकरण सोधेकोप्रति ओलीले दुखेसो गरे। छेउमै बसेका निर्वाचन आयोगका प्रमुख आयुक्त डाअयोधीप्रसाद यादवतर्फ लक्ष्य गर्दै प्रधानमन्त्री ओलीले आयोग पनि पूर्वाग्राही हुन खोजेको गुनासो गरे। निर्वाचन आयोगलाई सशक्तीकरण गर्न आवश्यक भएको ओलीले बताए। आयोगको विश्वसनीयता बढाउन निष्पक्ष भूमिकामा पनि जोड दिनुपर्छ, उनले भने, कसैको दबाबमा परेर आयोगले निर्वाचनका क्रममा केही नाजायज काम गयो। त्यस्ता काम भविष्यमा दोहोरिनु हुँदैन। कार्यक्रममा नियोकका अध्यक्ष तथा पूर्वप्रमुख निर्वाचन आयुक्त सूर्यप्रसाद श्रेष्ठले नेपाली जनताले लोकतन्त्रको अभ्यास गरिसकेको उल्लेख गर्दै विदेशीले सिकाउन आवश्यक नभएको बताए। कूटनीतिक निकायका केही अधिकारीसमेत उपस्थित कार्यक्रममा उनले निर्वाचन आयोग सशक्त हुन सके नेपालमा विदेशी पर्यवेक्षकको आवश्यक नपर्ने उल्लेख गरे। के थियो ईयूको सुझाव युरोपियन युनियनले सोमबार प्रतिनिधिसभा तथा प्रदेशसभा निर्वाचनसम्बन्धी प्रतिवेदन सार्वजनिक गर्दै नेपालको संविधानमा रहेका त्रुटि सच्याउन भनेको थियो। प्रतिनिधिसभा तथा प्रदेशसभामा जातीय संरचनासम्बन्धी आरक्षण प्रणालीको प्रभावको पुनरवलोकन गर्ने। समावेश गरिएका समूहबाट खस आर्यलाई हटाउने। सकारात्मक कार्यका प्रावधान नकारात्मक विभेदबाट प्रभावित समूहमा मात्र लागू हुन्छन्, ईयूले आफ्नो प्रतिवेदनमा सुझाव दिँदै नेपाललाई भनेको थियो। ईयूले उसको प्रतिवेदनमा संविधानको धारा ८४ लाई संशोधन गर्न पनि सुझाव दिएको थियो।"
नेतृत्वमा जुझारु युवालाई ल्याउन दबाब,"काठमाडौं : जुझारु नेताकार्यकर्तालाई नेतृत्व हस्तान्तरण गर्न सके मात्रै कांग्रेसले वाम एकताको विकल्प दिन सक्ने धारणा कांग्रेसलाई नजिकबाट नियालिरहेका राजनीतिक विश्लेषकहरूको छ। उनीहरू भन्छन्, कांग्रेसको विकल्प, शेरबहादुर देउवा, रामचन्द्र पौडेल, डा शशांक कोइराला, प्रकाशमान सिंह, विमलेन्द्र निधिलगायत हुनै सक्दैनन्। उनीहरूका ठाउँमा गगनकुमार थापा, प्रदीप पौडेल, विश्वप्रकाश शर्माजस्ता जुझारु नेताकार्यकर्ता हुनुपर्छ, राजनीतिक विश्लेषहरूले तर्क गरे। २०१७ सालमा राजाले कांग्रेसको सत्ता कु गरे। अहिले वाम गठबन्धनले कांग्रेसको संगठन नै कु गरेका छन्। यस्तो अवस्थामा संस्थापनकालीन नीति तथा कार्यक्रमअनुसार संगठन गर्नुपर्नेमा राजनीतिक विश्लेषकले जोड दिएका छन्। स्थानीय, प्रदेश र संघीय संसद्मा पराजयको समीक्षा गर्न बसेको केन्द्रीय समिति बैठकमा पदाधिकारीस्तरकै नेताबाट दोष थोपर्ने काम हुँदा कांग्रेस नेतृत्व पार्टीको भविष्यतर्फ चिन्तित नभएको ठोकुवा उनीहरूको छ। राजनीतिक विश्लेषक पुरञ्जन आचार्य पराजयको लामो अवधिपछि जारी केन्द्रीय समिति बैठकले पार्टीको नेतृत्व, वैचारिक धार, संगठनात्मक स्वरूपमै परिवर्तन गर्न सक्नुपर्ने सुझाव दिन्छन्। उनका अनुसार ७० वर्षको इतिहास बोकेको पार्टी हार्ने र कम्युनिस्ट पार्टी जित्नुपर्ने अवस्था कसरी आयो भन्ने प्रश्नको सही उत्तर खोज्दै जनताबीच जानुको विकल्प छैन। उनले अन्नपूर्णसँग भने, एजेन्डा, नेतृत्व, संगठन र भूराजनीतिको विश्लेषण गर्नुपर्छ। स्थानीय तह निर्वाचनदेखिको निरन्तर पराजयको जरोमै पुग्नुपर्छ। २०१७ सालमा राजाले कांग्रेसको सत्ता कु गरे भने अहिले वाम एकताको नाममा संगठन नै कु भयो। सत्ता कु हुँदा संगठन जीवित थियो भने अहिले संगठन कु हुँदा पार्टी नै जीवनमरणको दोसाँधमा छ। पार्टी बचाउन पनि नयाँ नेतृत्वमा जानुपर्नेमा जोड दिँदै आचार्यले भनेका छन्, फाइल बढुवाअनुसार शेरबहादुर देउवापछि रामचन्द्र पौडेल, छाता बढुवामा रहेका डाशशांक, प्रकाशमान, विमलेन्द्र नभएर जुझारु नेतृत्व, गगन, प्रदीप र विश्वप्रकाशलाई सीधै नेतृत्व सुम्पनुको विकल्प छैन। देश कम्युनिस्टमय हुँदा र कांग्रेस कार्यकर्ताविहीन हुँदा पनि फाइल बढुवा र छाता बढुवाले प्रयास पाइरहँदा कांग्रेस ओगटेर बस्न नमिल्ने दाबी उनले गरे। कांग्रेसको जारी केन्द्रीय समिति कांग्रेसप्रति इमानदार हुनुपर्ने धारणा उनले व्यक्त गरे। कु को उपयुक्त विकल्प बीपीकालीन संगठन पुनःसंरचना मात्र हुन सक्नेमा आचार्यको जोड थियो। अर्का राजनीतिक विश्लेषक शंकर तिवारीले ४०४० प्रतिशत सेयर रहेका देउवा र पौडेलले कांग्रेसप्रति इमानदारी प्रदर्शन गर्न पनि २० प्रतिशत सेयर रहेको गगनलगायत युवा समूहलाई बिनाआग्रहपूर्वाग्रह सर्तविहीन रूपमा नेतृत्व हस्तान्तरण गर्ने प्रक्रियामा जानुपर्नेमा जोड दिए। उनले भने, पछिल्लो पटक कांग्रेसको कर्मचारी र शिक्षक संघमा भएको निर्वाचन परिणाम २० प्रतिशतको कांगे्रसको पक्षमा गएको अनुभूति गर्न पनि अबका दिन देउवा र पौडेलले युवा जगत्लाई नेतृत्व हस्तान्तरण गर्नै पर्छ। कांग्रेसमा मात्र होइन, अन्य पार्टीमा वैचारिक धारमा समस्या रहेको तिवारीले बताए। उनका अनुसार कांग्रेस आफंै सच्चिएर साँचो अर्थमा राष्ट्र र जनताप्रति इमानदार हुनुको विकल्प छैन।"
'न्यायपालिका एनजीओमुक्त बनाउँछु',"नेपालगन्ज : कानुन तथा न्यायमन्त्री शेरबहादुर तामाङले न्यायपालिकालाई एनजीओ र बाह्य नियन्त्रणबाट मुक्त गरिने उद्घोष गरेका छन्। नेपाल बार एसोसिएसनको सम्मेलन समापनमा मन्त्री तामाङले यस्तो उद्घोष गरेका हुन्। न्यायपालिका आईएनजीओ र एनजीओको प्रभावमा परेको भन्दै जनगुनासा बढिरहेका बेला मन्त्री तामाङबाट यस्तो भनाइ आएको हो। उनले न्यायाधीशहरू विदेशी कार्यक्रममा जाँदा सरकारको अनुमति लिएर मात्र जानुपर्नेसमेत बताए। उनले न्यायपालिकालाई सक्षम र प्रभावकारी बानाउन पर्याप्त स्रोत साधन सरकारबाट उपलब्ध हुने बताउँदै बाहिरबाट आएका कुरामा न्यायाधीश चल्ने अवस्था रहन नहुनेसमेत भनाइ राखे। अब कोही न्यायाधीश पनि विदेश जाँदा राष्ट्रलाई जानकारी दिएर जानेछन्, एनजीओ र कसैको नियन्त्रणमा जाने छैनन्, मन्त्री तामाङले भने, उहाँहरूलाई ससम्मान रूपमा दूत बनाएर राज्यले विदेशमा पठाउने नीति तय गर्छ, न्यायाधीशलाई चाहिने पर्याप्त स्रोतसाधन सरकारले उपलब्ध गराउन चाहन्छ। तर, बाहिरबाट आएका चिजबाट चल्नुपर्ने अवस्था रहनु हुँदैन। उनले न्यायपरिषद्का सबै सदस्यले सम्पत्ति विवरण सार्वजनिक गर्नुपर्ने बताए।न्यायाधीश नियुक्तिमा आर्थिक चलखेल भएका गुनासा आएको बताउँदै तामाङले परिषद्का सदस्यले पनि पारदर्शी हुन सम्पत्ति सार्वजनिक गर्नुपर्ने भनाइ राखेका हुन्। न्यायाधीश नियुक्तिमा आर्थिक चलखेल भयो भन्ने छ, तीन पुस्ताको सबै सम्पत्ति सार्वजनिक गर्न तयार छु, उनले भने, परिषद्मा रहेका प्रधानन्यायाधीशदेखि सबै सदस्यको सम्पत्ति सार्वजनिक हुन्छ, सार्वजनिक पदमा रहेका व्यक्तिको सम्पत्ति गोप्य भन्ने हुँदैन, सार्वजनिक नै हुन्छ। उनले न्यायाधीश र परिषद् सदस्य मात्र नभई प्रधानमन्त्रीदेखि वडाध्यक्षसम्मको सम्पत्ति बाहिर आउनुपर्ने पनि बताए। मन्त्री तामाङले सम्पत्ति सार्वजनिक र छानबिन हुने गरी कानुन बनाउने तयारी रहेको जानकारीसमेत दिए। उनले सिंगो बजेटभन्दा ठूलो भ्रष्टाचार भइरहेको समाचार आएको प्रसंग सुनाउँदै सरकार न्यायालयलगायत सबै निकायको पारदर्शीताको पक्षमा रहेको बताए। प्रधानन्यायाधीश र न्यायाधीशको उमेर विवाद सम्बन्धमा न्यायपरिषद्ले सबैको फाइल पल्टाएर जन्ममिति हेर्ने भनाइ राखे। सबैको फाइल पल्टाएर हेरिनेछ, उमेर विवादमा अवकाश मिति कुन पहिले हो भनेर निर्णय गर्नेछौं उनले भने, परिषद् यत्तिकै बस्दैन, उमेरको विवाद अब बाँकी राख्दैन। एक प्रसंगमा मन्त्री तामाङले न्यायाधीश हुन कतैबाट टीका लगाउन पाइन्छ कि भनेर कानुन व्यवयासी अलगअलग धारमा विभाजित भएकोसमेत बताए। उनले जिल्ला न्यायाधीशको जाँचमा एक जना कानुन व्यवसायी पनि उत्तीर्ण हुन नसकेको भन्दै दुःखसमेत व्यक्त गरे। कानुन व्यवसायी उत्तीर्ण हुन नसक्दा आवश्यक संख्याभन्दा कम न्यायाधीश नियुक्ति निर्णय गर्नुपर्ने अवस्था आयो, सबैतिर खुला प्रतिस्पर्धा भनिएको भए के अवस्था आउँथ्यो होला ? उनले भने। सम्मेलनमा मन्त्रीले बोल्नुअगाडि वरिष्ठ अधिवक्ता रमनकुमार श्रेष्ठ, माधव बास्कोटा, विजयकान्त मैनाली, विजयप्रसाद मि श्र, यदुनाथ खनाललगायतले न्यायालयको पारदर्शीता र उत्तरदायित्वको विषयमा गम्भीर बन्न सम्मेलनको ध्यानाकर्षण गराएका थिए। पूर्वमहान्यायाधिवक्ता रमनकुमार श्रेष्ठले न्यायालयको भ्रष्टाचार राष्ट्रिय रूपमा मात्र सीमित नभई अन्तर्राष्ट्रिय रूप लिएको बताए। अहिले नेपालभित्र नभएर रकम विदेशमा बुझिन्छ भन्ने सुनिन्छ, तीन वर्षको बीचमा भ्रष्टाचार झन् अन्तर्राष्ट्रियकरण भयो उनले भने।अर्का वरिष्ठ अधिवक्ता बास्कोटाले श्रीमान् भन्नलायक न्यायाधीश दिन परिषद्सँग आग्रह गरे। फरक मतबीच घोषणापत्र जारी बारको १४ औं राष्ट्रिय सम्मेलनले होहल्ला र फरक मतबीच आइतबार २८ बुँदे नेपालगन्ज घोषणापत्र जारी गरेको छ। तीन दिनसम्म चलेको सम्मेलनले विविध विषयमा व्यापक छलफल गर्दै घोषणापत्र पारित गरेको हो। घोषणपत्र पारित गर्नेबेला पूर्वप्रधानन्यायाधीश सुशीला कार्कीविरुद्धको महाभियोग, गोपाल पराजुलीको उमेर विवाद, महिलाविरुद्धका हिंसा, राजनीतिक आस्थाका आधारमा झुटा मुद्दा लगाइएको विषयलाई घोषणापत्रले सम्बोधन गर्न नसकेको भन्दै कतिपय कानुन व्यवसायीले आपत्ति जनाएका थिए। बारले न्यायाधीशबाट भएका फैसला र आदेशको व्यक्तिगत अभिलेख राख्ने व्यवस्थासमेत राख्न माग गरेको छ। बार घोषणापत्रमा न्यायपालिकामा व्याप्त भ्रष्टाचार निर्मूल गर्न न्यायपालिकाको नेतृत्वले प्रतिबद्धता व्यक्त गरे पनि निश्चित न्यायाधीश, कर्मचारी, कानुनव्यवसायी र बिचौलियाको मिलेमतोमा न्यायिक भ्रष्टाचार बढेको भन्दै निर्मूलका लागि प्रभावकारी संयन्त्र निर्माण गर्न प्रधानन्यायाधीशको ध्यानाकर्षण गराएको छ। बारले उक्त विषयमा न्यायपरिषद्, न्याय सेवा आयोग र कानुन व्यवसायी परिषद्को पनि ध्यानाकर्षण गरेको छ। साथै न्यायिक भ्रष्टाचार अन्त्यका लागि आवश्यक सबै उपाय अवलम्बन गर्न प्रधानन्यायाधीश र न्याय परिषद्का अध्यक्षको यो सम्मेलन ध्यानाकर्षण गराउँदछ, घोषणापत्रमा उल्लेख छ। बारले न्यायपालिकाको स्वतन्त्रतामा हस्तक्षेप हुने कुनै पनि गतिविधि नगर्न सचेत सबै पक्षलाई समेत गराएको छ। यस्तै लैंगिक हिंसालगायत मानवअधिकार उल्लंघनका घटना तत्काल रोक्न सरकारसँग माग पनि गरिएको छ। न्यायपालिकाभित्र देखिएका पछिल्ला घटनाप्रति गम्भीर ध्यानाकर्षण गर्दै आइन्दा यस्तो अवस्था आउन नदिनेतर्फ सचेत रहन ध्यानाकर्षण पनि गरिएको छ। न्यायाधीशको सम्पत्ति छानबिन गर घोषणापत्रमा न्यायपालिकाको स्वतन्त्रता अक्षुण्ण राख्न र जनआस्था जगाउन सबै तहका अदालतमा कार्यरत न्यायाधीशको सम्पत्ति अध्यावधिक रूपमा सार्वजनिक गर्ने व्यवस्था मिलाउन प्रधानन्यायाधीश र न्यायपरिषद्को ध्यानाकर्षण पनि गरेको छ। घोषणापत्रमा भनिएको छ, सबै तहका अदालतमा कार्यरत न्यायाधीशको सम्पत्ति अध्यावधिक रूपमा सार्वजनिक गर्ने व्यवस्था मिलाउन यो सम्मेलन प्रधानन्यायाधीश र न्यायपरिषद्सँग अपिल गर्दछ। यसैगरी, मुद्दाको पेसी तोक्दा न्यायपालिका पटकपटक विवादमा आएको भन्दै पेसी सूची तोक्न गोला (राफल) प्रणाली अवलम्बन गर्नसमेत बारले माग गरेको छ। यस्तै, न्यायमा देखिएको विकृति अन्त्यका लागि अन्तरिम तथा अन्तरकालीन आदेशको कार्यविधि बनाएर लागू गर्न सर्वोच्च अदालत (फुलकोट) को ध्यानाकर्षण गराइएको छ। एक वर्षभन्दा कम कैदका सजाय हुने मुद्दाको सुनुवाइ गर्ने क्षत्राधिकार सीडीओलाई दिँदा स्वच्छ सुनुवाइको हकमाथि प्रश्न उठेको भन्दै यस्ता मुद्दामा अदालतबाटै हेरिने व्यवस्था गर्न सम्मेलनले सरकारसँग माग गरेको छ। सम्मेलनमा घोषणापत्र तयारी समितिका संयोजक रहेका वरिष्ठ अधिवक्ता हरि उप्रेतीले पढेर सुनाउनेवित्तिकै एकथरी कानुन व्यवसायीबाट होहल्ला र आपत्ति प्रकट गरिएको थियो। उनीहरूले खासगरी पूर्वप्रधानन्यायाधीश सुशीला कार्कीविरुद्धको महाभियोग र उमेर विवादका कारण बहिर्गमन भएका गोपाल पराजुलीको विवादलाई घोषणापत्रमा सम्बोधन नगरिएको भन्दै मञ्च अगाडि उभिएर होहल्ला गरेका थिए। होहल्लाका कारण सम्मेलनका प्रमुख अतिथि रहेका कानुन तथा न्यायमन्त्री शेरबहादुर तामाङको सम्बोधनसमेत अवरुद्ध भएको थियो। त्यसपछि सहमतिमा मन्त्रीलाई सम्बोधन गर्न दिने भनेपछि उनले मन्तव्य दिएका थिए। एमालेनिकट कानुन व्यवसायी संगठन (पीपीएलए) सम्बद्ध अधिवक्ता टीकाराम भट्टराईको अगुवाइमा आपत्ति प्रकट भएको थियो। उनीहरूले आक्रामक हुँदै घोषणापत्र तत्काल स्थगन गरी बारका सल्लाहकारसँग छलफल गरेर मात्र सार्वजनिक गर्न माग गरे। तर, फरकमतबीच घोषणापत्र जारी गर्दै सम्मेलन सकिएको छ। फरक मतको सम्मान गर्दै २८ बुँदे घोषणापत्र जारी गरेर तीनदिने सम्मेलन समापन गरियो बार अध्यक्ष शेरबहादुर केसीले भने। घोषणापत्र समितिका संयोजक रहेका उप्रेतीले घोषणापत्रमा केही असहमति रहेको बताउँदै बार अध्यक्ष केसीले परिमार्जनसहित जारी गर्ने कुरा सुनाएर सम्मेलन समापन गरेको बताए। तर। परिमार्जनको भाषा के हो भनेर आफू स्पष्ट नभएको उनको भनाइ थियो।"
'पाँच वर्षमा नमुना प्रदेश',"देवीघाट : मुख्यमन्त्री डोरमणि पौडेलले पाँच वर्षभित्र प्रदेश ३ लाई देशकै नमुना प्रदेशका रूपमा उभ्याउने बताएका छन्। स्थानीय स्रोतसाधन उपभोग गरेर ३ नम्बरलाई नमुना प्रदेश बनाउने योजना रहेको उनको भनाइ छ। विदुर नगरपालिका५, देवीघाटमा रहेको देवीघाट ज्येष्ठ नागरिक संरक्षण तथा अध्ययन प्रतिष्ठानको भवन उद्घाटनमा मुख्यमन्त्री पौडेलले यस्तो बताएका हुन्। उनले यो प्रदेशका १३ वटै जिल्लालाई जनसहभागिताबाट विकास र स्रोतका हिसावले सम्पन्न बनाइने बताए। उनले समृद्ध नेपाल बनाउने योजनालाई साकार बनाउन हरेक जिल्लाले एक वर्षमा एउटा नमुना आयोजना सम्पन्न गर्नुपर्ने पनि बताए। उनले अब सानातिना योजनामा बजेट छर्नुभन्दा ठूला योजना ल्याउनुपर्ने धारणा व्यक्त गरे। यो वर्ष जनताको जीवनस्तर उकास्ने योजना ल्याउनुहोस्, म जसरी पनि बजेट पार्नेछु, उनले भने, जसले मुलुकलाई समृद्धिको बाटोमा लैजान भूमिका खेल्छ। पाँच वर्षमा यस्ता महत्वपूर्ण पाँचवटा योजना सम्पन्न गराऔं, जसले जिल्लाको कायापलट गर्नेछ। बजेट छरेर मात्र विकास हुँदैन। उनले गुरुयोजना बनाएर व्यवस्थित सहरीकरणसहितको आधुनिक प्रदेशका रुपमा स्थापित गराइने बताए। यो प्रदेशमा विकासको पर्याप्त सम्भावना रहेको उनको भनाइ थियो।उनले स्थानीय तह र प्रदेशबीच सहकार्य हुनुपर्ने पनि बताए। अधिकारसम्पन्न प्रदेश र स्थानीय तहलाई केन्द्रले बढी अधिकार भयो भनिरहेको छ, उनले भने, यसलाई जोगाउन प्राप्त अधिकार कार्यान्वयन गर्न सबै एकजुट हुनुपर्छ। उनले प्रतिष्ठानले नमुना भवन बनाएको उल्लेख गर्दै कतिपय स्थानमा वृद्धा श्रमका नाममा व्यापार हुने गरेको तीतो यथार्थ रहेको सुनाए। एउटा जिल्लामा एउटा सुविधासम्पन्न भवन भए पुग्छ, उनले भने,े वृद्धा श्रमका नाममा व्यापारको भने अन्त्य हुनुपर्छ। वृद्धा श्रमका नाममा सरकारबाट र समुदायबाट पैसा ल्याउने तर काम भने नगर्ने प्रचलन भने हुनुहुँदैन। उनले पछिल्लो समय वृद्धवृद्धालाई परिवारले नहेर्ने समस्या बढेको सुनाउँदै परिवारबाटै हेरचाह गराउने अभियानसमेत प्रतिष्ठानले सञ्चालन गर्नुपर्ने बताए। बाबुआमालाई पाल्ने वा उनीहरूको संरक्षणका लागि छोराछोरीको निश्चित पैसा दिने व्यवस्था नगरीकन अंश मात्र बन्डा गर्न नहुने उनको भनाइ थियो।"

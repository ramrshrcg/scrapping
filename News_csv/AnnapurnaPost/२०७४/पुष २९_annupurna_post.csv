शीर्षक,विवरण
कांग्रेस सरकार छाड्न आतुर छ : सिंचाई मन्त्री,"बर्दिया : सिंचाई मन्त्री सञ्जयकुमार गौतमले नेपाली कांग्रेस सरकार छाड्न आतुर रहेको बताएका छन् । कानुनी प्रक्रिया पुर्याई जतिसक्यो चाँडो आफूहरु सरकारबाट बाहिरिन तम्तयार रहेको उनको प्रष्ट पारे । बर्दियाको बाहबर्दिया नगरपालिकास्थित जयनगर बजारमा नेपाली कांग्रेसले आयोजना गरेको माघी मिलन तथा शुभकामना आदान प्रदान संगीतिक कार्यक्रममा सम्बोधन गर्दै प्रमुख अतिथी मन्त्री गौतमले यतिखेर अनावश्यक बखेडा गर्ने समय नभएकाले प्रदेश प्रमुखलगायत अस्थायी मुकामको टुङ्गो लगाउनु पर्ने बताए । देशकै संवेदनशील अवस्थामा जिम्मेवार दलले अनावश्यक उल्झनसहितका मुद्दा ल्याउन नहुने मन्त्री गौतमको जोड छ । एमाले अध्यक्ष केपी ओली र माओवादी केन्द्रका अध्यक्ष प्रचण्डले संविधान कार्यान्वयनको पक्षमा अगाडि बढेको अवस्थामा राजनेताको भूमिका खेल्न नसकेको आरोप उनको छ । स्थानियतह, प्रदेश तथा प्रतिनिधिसभा तिनै तहको निर्वाचन सम्पन्न भइसकेको अवस्थामा केही कानुनी जटिलताले आफूहरु सरकारमा बस्नुपरेको बताउँदै प्रकृया पुर्याएर सरकार छाड्न नेपाली कांग्रेस आतुर रहेको उनको भनाइ थियो । कांग्रेस सरकारमा रहेपनि नरहे पनि समृद्ध बर्दिया बनाउने अभियानमा आफू निरन्तर लागिरहने उनले प्रतिबद्धता व्यक्त गरे । बर्दियामा बबई, कर्णाली नदीबाट प्रशस्त सिचाई सुविधा उपलब्ध गर्दे बर्दियालाई कृषि उपजले भरिपूर्ण बनाउने लक्ष्य रहेको उनलेब बताए । जिल्लामा विकासका धेरै सम्भावनाहरु रहेकाले यहाँको सडक, कृषि, शिक्षा, स्वास्थ्य र रोजगारका क्षेत्रमा ५ वर्ष भित्र आमूल परिवर्तन गर्ने मन्त्री गौतमले प्रतिवद्धता व्यक्त गरेका छन् । कार्यक्रममा बर्दिया, कैलाली, कञ्चनपुरबाट आएका ५० वटा थारु गीत तथा नृत्यहरु प्रस्तुत गरिएको थियो । स्थानीलगायत दर्शकहरुको बाक्लो उपस्थिती रहेको कार्यक्रममा हजारौं संगीत प्रेमीको सहभागीता थियो ।"
प्रचण्डपत्नी सीता उपचार गर्न आइतबार दिल्ली जाँदै,"काठमाडौं : माओवादी केन्द्रका अध्यक्ष पुष्पकमल दाहाल 'प्रचण्ड' पत्नी सीता उपचारका लागि दिल्ली जाँदैछिन् । उनी आइतबार फलोअप का लागि दिल्ली जान लागेकी हुन् । मधुमेहलगायत रोगका कारण उनी लामो समयदेखि बिरामी अवस्थामा छिन् । केही महिनाअगाडि मात्रै पनि उनको बैंककमा उपचार गरिएको थियो । एक मात्र छोरा प्रकाशको निधनका कारण उनी थप कमजोर बनेकी थिइन् । अहिले पनि बेलाबेला अर्धमूर्छित अवस्थामा देखिन्छिन् । विकसित राजनीतिक घटनाक्रमका कारण दाहाल भने पत्नी सीताका साथ उपचारमा सहभागी हुने छैनन् । सीताको उपचारका लागि पहिलोपटक दाहालले दुई छोरी रेणु र गंगालाई पठाउन लागेका हुन् । बुवा जानुहुन्न, हामी जाँदै छौं, भरतपुर महानगरकी मेयर रेणुले अन्नपूर्णसँग भनिन्, मेदान्तमा आमाको फलोअप उपचार हुन्छ । डाक्टरको सल्लाहका आधारमा उपचार गरेर फर्किन्छौं ।"
"प्रचण्डलाई बाबुरामको प्रश्न, प्रिय कामरेड ३० किलो मालाको राजनीतिक अर्थशास्त्र के हो ?","काठमाडौं : ३० किलोको माला लगाएको भन्दै नयाँ शक्तिका संयोजक बाबुराम भट्टाईले माओवादी केन्द्रका अध्यक्ष पुष्पकमल दाहाल प्रचण्डको चर्को आलोचना गरेका छन्। शनिबार बिहान प्रचण्डले एक कार्यक्रममा ३० किलोको माला लगाएको भन्दै बाबुरामले व्याङ्ग्यात्मक आलोचना गरेका हुन्। ट्विटरमा प्रचण्डको आलोचना गर्दै बाबुरामले ३० किलो मालाको राजनीतिक अर्थशास्त्रको नियम प्रतिपादन गर्न लागेको हो भन्दै प्रश्न गरेका हुन्। समृद्धिलाई मुख्य एजेण्डा मान्नुहुने मेरा प्रिय कमरेडले ३० किलोको माला ग्रहण गर्नुभएको फूलको बजार विस्तार गरेर देशको समृद्धिको आधार निर्माण गर्ने नयाँ राजनीतिक अर्थशास्त्रको नियम प्रतिपादन गर्नलाई हो कि कसो हो प्रकाश पारिदिनुभए हामी सबै अनुगृहित हुनेथियौं !, बाबुरामले भनेका छन्। समृद्धिलाई मुख्य एजेण्डा मान्नुहुने मेरा प्रिय कमरेडले ३० किलोको माला ग्रहण गर्नुभएको फूलको बजार विस्तार गरेर देशको समृद्धिको आधार निर्माण गर्ने नयाँ राजनीतिक अर्थशास्त्रको नियम प्रतिपादन गर्नलाई हो कि कसो हो प्रकाश पारिदिनुभए हामी सबै अनुगृहित हुनेथियौं!!    ()  ,  शनिबार म्याग्दीको बेनीमा आयोजित औद्योगिक महोत्सवमा प्रचण्डलाई ३० किलोको मालाले स्वागत गरिएको हो। कार्यक्रम बोल्दै प्रचण्डले वाम गठबन्धनले नयाँ सरकारको आर्थिक विकास र समृद्धिसम्बन्धि खाकाको गृहकार्य गरिरहेको बताएका छन्। महोत्सवको उद्घाटन गर्दै अध्यक्ष प्रचण्डले भने, àहामीले राजनीतिक स्थिरता र विकासको प्रतिवद्धता व्यक्त गरेका छौँ। चुनावी अभियानका क्रममा जनताले विकास र समृद्धिको आकांक्षा बोकेर नै वाम गठबन्धनलाई मतदान गरेका हुन्। प्रचण्डले अवाम गठबन्धनको एक मात्र ध्यान विकास र समृद्धि भएको प्रष्ट पारे। नयाँ बन्ने सरकारको विकास र समृद्धिको खाका कस्तो हुन्छ ?, प्रचण्डले भने, यसबारे हामीले गृहकार्य गरिरहेका छौं, छिटै हामीले ठोस योजना अघि सार्छौं र कार्यान्वयन गर्छौं। नेपाल प्रचुर साधन स्रोत र सम्भावना भएको मुलुक भएको बताउँदै प्रचण्डले प्राकृतिक साधनको उपयोग गर्न सक्नुपर्ने बताए। हाम्रा जडीबुटी, जलस्रोत, खनिज, जङ्गल लगायतका प्राकृतिक साधन स्रोतको अधिकतम् प्रयोग गरेर नै हामी विकसित देशमा फड्को मार्न सक्छौं, अध्यक्ष प्रचण्डले भने, विश्व नै समृद्धिको युगमा प्रवेश गरेका छ। हामीलाई पनि अब ढिलाई गर्ने छुट छैन। जुन प्रतिवद्धता व्यक्त गरेर हामीले निर्वाचन लड्यौं, त्यही प्रतिवद्धताको कार्यान्वयन हाम्रो प्राथमिकता हो। बेनीमा आयोजित कार्यक्रममा उनले म्याग्दी जिल्ला पनि जलस्रोत, जडीबुटी र पर्यटनका दृष्टिले निकै ठूलो सम्भावना बोकेको जिल्ला भएको र त्यहीबाट विकासमा अघि बढ्न सकिन्छ। विचार मिलेकै कारण एमालेमाओवादीबीच एकता हुन लागेको बताउँदै प्रचण्डले पार्टी एकता कसैका विरुद्ध लक्षित नभएको प्रष्ट पारे। विचार मिल्ने पार्टीहरु मिल्दा नै देशको हित हुन्छ। देशको बृहत्तर हितलाई ध्यानमा राखेर नै पार्टी एकताको संकल्प गरेका हौं, हाम्रो एकताका कसैका विरुद्ध लक्षित छैन, यसबाट कसैले शंका लिन जरुरी पनि छैन, प्रचण्डले भने।"
वाम कार्यदलले बनायो बाँडफाँट मापदण्ड,"काठमाडौं : वाम गठबन्धनको कार्यदलले प्रदेश मुख्यमन्त्री, सभामुख र राष्ट्रियसभाको सिट संख्या बाँडफाँटको मापदण्ड तय गरेको छ। कार्यदलले स्थानीय र प्रदेश निर्वाचनको परिणाम, एकताको भावना, योग्यता र सन्तुलनका चार आधारमा सिट बाँडफाँट गर्न लागेको हो। एमाले नेता सुवास नेम्वाङको अध्यक्षतामा शुक्रबार बसेको कार्यदल बैठकले प्रदेश सरकार, प्रदेश सभामुख र राष्ट्रियसभा निर्वाचनका लागि सिट संख्या बाँडफाँटको गृहकार्य गर्ने सहमति गरेको हो। राष्ट्रियसभा निर्वाचनका लागि माघ १० गते उम्मेदवारको मनोनयन तोकिएको छ। निर्वाचन आयोगले प्रदेशको समानुपातिकतर्फको नतिजा सार्वजनिक गरेपछि प्रदेश सरकार गठन (मुख्यमन्त्री र मन्त्री) र सभामुखको निर्वाचन प्रक्रिया अघि बढ्नेछ। प्र्रतिनिधिसभाप्रदेशसभा निर्वाचनमा ६० र ४० प्रतिशत उम्मेदवार लिएर चुनावमा भाग लिए एमाले र माओवादीले ७० र ३० प्रतिशत जित हासिल गरेका थिए। राष्ट्रियसभा निर्वाचनमा पनि ६० र ४० कै भागबण्डा गर्नेबारे एमाले र माओवादी नेताबीच अनौपचारिक कुराकानी भए पनि एकताको भावनाअनुसार अघि बढ्ने कुरालाई कार्यदलले जोड दिएको छ। चारवटा आधारमा रहेर बाडफाँट हुन्छ,' नेम्वाङले अन्नपूर्णसँग भने, हामी एक पार्टी हुँदै छौं भन्ने भावनालाई महत्व दिइनेछ।' आयोगले प्रदेशको समानुपातिकतर्फको नतिजा सार्वजनिक गरेपछि प्रदेश सरकार गठन र सभामुखको निर्वाचन प्रक्रिया अघि बढ्नेछ। वाम गठबन्धनको दुई नम्बर प्रदेशबाहेक अन्य प्रदेशमा एकल सरकार बन्ने अवस्था छ। ६ वटा प्रदेशमा मुख्यमन्त्री कसले लिने भन्ने कुराको निर्णय कार्यदलले गर्नेछ। यो प्रदेशमा यो दलले लिनेभन्दा पनि त्यहाँबाट प्रतिनिधित्व गर्ने व्यक्तिको योग्यता पनि हेरिनेछ,' उनले भने। १, ३, ४ र ५ को मुख्यमन्त्री एमालेले दाबी गरेको छ भने ६ र ७ को मुख्यमन्त्रीमा माओवादीले दाबी गर्ने अनुमान गरिएको छ। तर ६ र ७ नम्बरमा एमालेभन्दा माओवादीको उपस्थिति निकै कमजोर छ। प्रदेश १ मा एमालेका शेरधन राईको चर्चा छ। प्रदेश २ मा मधेसकेन्द्रित दलसँग मिलेर सरकार बनाउने योजनामा वाम गठबन्धन छ। प्रदेश ३ मा एमाले उपाध्यक्ष अष्टलक्ष्मी शाक्य, राजेन्द्र पाण्डे, काठमाडौंका पूर्वमेयर केशव स्थापितको चर्चा छ। प्रदेश ४ मा पृथ्वी सुब्बा गुरुङ र किरण गुरुङले मुख्यमन्त्री दाबी गरेका छन्। प्रदेश ५ मा एमाले नेता शंकर पोखरेल मुख्यमन्त्री बन्ने सहमति चुनावअघि नै भइसकेको एमालेको दाबी छ। प्रदेश ६ मा माओवादी केन्द्रका महेन्द्रबहादुर शाही र नरेश भण्डारीले दाबी गरेका छन् तर एमाले पोलिटब्युरो सदस्य प्रकाश ज्वाला र पूर्वमन्त्री यामलाल कँडेलले पनि दाबी छाडेका छैनन्। प्रदेश ७ मा एमाले र माओवादी केन्द्रका स्थापित नेता प्रदेशसभा सांसद नभएकाले धेरैको दाबी छ। एमालेका वैकल्पिक केन्द्रीय सदस्य प्रकाश शाह, कञ्चनपुर जिल्ला अध्यक्ष तारा लामा, कैलाली अध्यक्ष दीर्घ सोडारीले मुख्यमन्त्रीमा दाबी गरेका छन। माओवादी केन्द्रका वीरमान चौधरी, झपट बोहरा र अक्कल रावलले पनि ७ नम्बर प्रदेशको मुख्यमन्त्रीका लागि दाबी गरेका छन्। राष्ट्रियसभामा प्रत्येक प्रदेशबाट आठ जनाका दरले निर्वाचित हुने व्यवस्था छ। वामगठबन्धनले ६ नम्बर प्रदेशमा आठवटै जित्ने आधार देखिए पनि १, ३, ४, ५, ६ र ७ प्रदेशमा खुलातर्फ दुई र महिला कोटाबाट दुईदुई जना जित्ने देखिन्छ। यी प्रदेशमा दलित र अपांगता भएका व्यक्ति वा पिछडिएको कोटाका एकएक जना सदस्य पनि वामगठबन्धनले नै जित्ने अवस्था छ। प्रदेश २ मा भने वाम गठबन्धनले एक खुला र एक महिला सदस्य मात्र जित्ने देखिन्छ। कांग्रेसले प्रदेश ६ बाहेकमा एक खुला र एक महिला सदस्य जित्ने सम्भावना छ। हामीले स्थानीय र प्रदेशसभाको नतिजा र सन्तुलनका आधारहरू बाँडेका छौं,' एमाले नेता नेम्वाङले भने, यी सबै आधारमा बाँडफाँट हुन्छ।' एमाले अध्यक्ष केपी ओली बैंककबाट फर्किनुअघि नै कार्यदलले बाँडफाँटको टुंगो लगाउने नेताहरू बताउँछन्। शुक्रबारको कार्यदल बैठकमा एमाले सदस्य सुरेन्द्र पाण्डे काठमाडौंबाहिर रहेकाले अनुपस्थित रहे भने पूर्वनिर्धारित जिल्लाको कार्यक्रमका लागि एमालेकै सदस्य शंकर पोखरेल पनि अनुपस्थित रहे। कार्यदलमा रहेका माओवादी केन्द्रका वर्षमान पुनः झाडापखालाबाट बिरामी भन्दै अनुपस्थित रहे पनि रामबहादुर थापा र मातृका यादव उपस्थित थिए। कार्यदलको अर्को बैठक आइतबार बस्ने तय भएको नेताहरू बताउँछन्।"
छैटौं इपिजी बैठक : १९५० को सन्धि परिमार्जन गरिने,"नयाँ दिल्ली : नेपालले उठाउँदै आएको सन् १९५० को शान्ति तथा मैत्री सन्धिलगायत असमान सन्धिसम्झौता परिमार्जन गर्ने सहमतिसहित नेपालभारत प्रबुद्ध समूहको छैटौं बैठक शुक्रबार सकिएको छ। दिल्लीको इन्स्टिच्युट फर डिफेन्स एन्ड अनालाइसिस (आईडीएसए) भवनमा शुक्रबार सकिएको दुईदिने बैठकले प्रतिवेदनको विषय लेखन सुरु गर्ने, छलफल भएका विषयवस्तुलाई अन्तिम स्वरुप दिने तथा आगामी बैठक फागुन १२ र १३ (फेब्रुअरी २४ र २५) मा नेपालमा गर्ने सहमतिसमेत गरेको छ। नेपालले उठाउँदै आएको १९५० को सन्धि यथास्थानमा नरहनेमा दुवै पक्ष सहमतिमा पुगेको नेपाली पक्षले जानकारी दिएको छ। बैठकपछि नेपाली दूतावासमा अन्नपूर्णसँग कुरा गर्दै समूहका संयोजक डा भेषबहादुर थापाले भने, १९५० को सन्धिलगायत असमान सन्धिसम्झौता परिमार्जनको विषयमा भारतीय पक्ष सकारात्मक छ। आगामी बैठकमा अहिलेसम्म छलफल भएका विषयको दस्तावेज तयार पारेर अन्तिम स्वरुप दिन दुवै पक्ष सहमत भएका छौं।' विगतको बैठकमा छलफल गरिएका सीमा सुरक्षा, सीमा नाका, व्यापार, जलस्रोत, कनेक्टिभिटीलगायत विषयमा भारतीय पक्षको सहमति रहेको भए पनि सन् १९५० को सन्धि परिमार्जनको विषयमा सकारात्मक देखिएको थिएन। यसपटक नेपालले उठाएका विषयमा राम्रो सुनुवाइ भएको छ', थापाले भने, लेखनको क्रममा जेजति सुझाव राखिन्छ, त्यो विगतबाट निर्देशित नभएर भविष्यमुखी हुन्छ।' नेपालभारत सम्बन्धको इतिहासमै पहिलोपटक असमान सन्धिसम्झौतालगायत विषयमा छलफल र सहमति जुट्नु उपलब्धिमूलक भएको समूहका सदस्य एमाले नेता राजन भट्टराईले जानकारी दिए। नेपालभारत सम्बन्धको इतिहासमै पहिलोपटक असमान सन्धिसम्झौतालगायत आर्थिक, सामाजिक, सांस्कृतिक सम्बन्धका वृहत पक्षको बारेमा एउटै टेबलमा छलफल भएको छ। यो निकै सकारात्मक पक्ष हो', उनले। १९५० को सन्धिलगायत असमान सन्धिसम्झौता परिमार्जनको विषयमा भारतीय पक्ष सकारात्मक छ। नेपालले उठाएका विषयमा यसपटक राम्रो सुनुवाइ भएको छ।'  डा भेषबहादुर थापा, संयोजक प्रतिवेदनमा सन्धि परिमार्जनको विषयमा नेपालले चाहेअनुसार परिमार्जनको सुझाव राख्न सकिने संकेत बैठकअगावै अन्नपूर्णसँग कुरा गर्दा भारतीय पक्षका संयोजक भगतसिंह कोसियारीले दिएका थिए। प्रबुद्ध समूह नेपाली पक्षको सम्मानमा दिल्लीमा बुधबार साँझ आयोजना गरिएको रात्रिभोज कार्यक्रममा कुरा गर्दै उनले भनेका थिए, नेपालको मुख्य चासो १९५० को सन्धिमा देखिएको हुँदा त्यसलाई सहज बनाउने विषयमा हामी सकारात्मक भएर छलफल गर्छौं।' त्यसो त नेपालमा पछिल्लो परिवर्तित राजनीतिक घटनाक्रम तथा चीनको बढ्दो प्रभावले झस्किएको भारतले प्रबुद्ध समूहका माध्यमबाट नेपालसँगको सम्बन्धलाई सुधारोन्मुख बनाउने रणनीति बनाएको बुझिएको छ। उच्च स्रोतका अनुसार इपीजी समूहलाई सकेजति लचक भएर अगाडि बढ्नका लागि भारतीय प्रधानमन्त्री नरेन्द्र मोदीले स्पष्ट निर्देशन दिएका थिए। नेपालको तर्फबाट उठाएका १९५० सन्धि लगायत अन्य मुद्दालाई सकेजति लचक भएर सम्बोधन गर्न मोदीले समूहलाई विन ओभर नेपाल (नेपालको मन जित) भन्ने सिंगल लाइन अर्डर दिएको उच्च स्रोतले जनाएको छ। त्यही भएर यो बैठकमा भारतीय पक्ष निकै लचिलो गरी प्रस्तुत भयो। बैठकमा सहभागी एक सदस्यले भने, विगतमा भन्दा उहाँहरू निकै सकारात्मक देखिनुभयो, भाषा (टोन) नै परिवर्तन थियो।' शुक्रबारको बैठकमा भारतका तर्फबाट प्राध्यापक महेन्द्र पीलामाले नेपालमा भारतको वैदेशिक सहायताका बारेमा प्रस्तुति राखेका थिए। सन्धिको मोडालिटी अर्थात् कुनकुन बुँदा कसरी परिमार्जन गर्ने भन्ने सुझावको विषयमा आगामी बैठकमा थप छलफल हुने बुझिएको छ। बैठकमा भारतका तर्फबाट समूहका संयोजक भगतसिंह कोशियारी तथा सदस्यहरू प्राध्यापकद्वय महेन्द्र पीलामा तथा बीसी उप्रेती तथा स्वास्थ्यलाभ गर्दै गरेका नेपालका लागि पूर्वभारतीय राजदूत जयन्त प्रसादसमेत सहभागी थिए। नेपालका तर्फबाट संयोजक भारतका लागि पूर्वराजदूत डाभेषबहादुर थापा तथा सदस्यहरू पूर्वमन्त्री नीलाम्बर आचार्य, अख्तियारका पूर्वप्रमुख आयुक्त सूर्यनाथ उपाध्याय र एमाले नेता राजन भट्टराई सहभागी भएका थिए।"

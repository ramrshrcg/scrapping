शीर्षक,विवरण
सरकारी तालिमका उपलब्धि,"सरकारले हरेक वर्ष तालिमको नाममा अर्बौं खर्च गर्दै आएको छ । सरकारी तहबाट सञ्चालन भएका तालिम औपचारिकतामा मात्र सीमित हुँदै गएको देखिन्छ । जसले गर्दा तालिमका नाममा भएको खर्चको औचित्य पुष्टि हुन सकेको छैन । चालू अर्थिक वर्षमा तालिममा मात्र ७ अर्ब रुपैयाँ छुट्याएको छ । गत वर्ष छ अर्ब खर्च भएको थियो । वार्षिक अरबौंको तालिम दिइँदा पनि विदेशी श्रम बजारमा जाने नेपाली भने आजका दिनमा प्रायः अदक्ष र अर्धदक्ष छन्, जुन आफैंमा विडम्बनापूर्ण हो । नेपालमा उद्योगधन्दा कम भएकाले सोही कारण दैनिक हजार हाराहारीमा युवा विदेशमा रोजगारीका लागि जाने गरेको सन्दर्भमा यस्ता तालिमले वैदेशिक रोजगारीमा जाने कामदारलाई लक्षित गर्नुपर्ने हो । त्यसो हुँदा नेपाली कामदारको विदेशी रोजगारी दिगो त हुने नै थियो, उनीहरूको आम्दानीसमेत बढ्ने थियो । अन्ततः त्यसले राज्यलाई फाइदा पुग्ने थियो । अहिलेसम्म यस्ता तालिम सर्वसाधारणका लागि लक्षित छन् । सर्वसाधारणले तालिम लिएर आम्दानी बढाएका केही उदाहरण छन्, तर तालिमपछिका त्यस्ता उद्यम प्रायः गुजारामुखी मात्रै देखिएका छन् । त्यस्ता तालिम नेपाली मौलिक सीप र शैलीभन्दा पश्चिमा शैलीबाट बढी प्रभावित देखिन्छ । अंग्रेजीमै छापिएका अमेरिकनयुरोपियन तालिम ढाँचा नेपालीमा अनुवाद गरी सोहीअनुसार गर्नगराउन लगाउँदा त्यसले चाहेअनुसारको माटो सुहाउँदो सीप र ज्ञान नबढेको देखिन्छ । मानवीय क्षमता अभिवृद्धिभन्दा होटेल, भत्ता, परामर्श र प्रशिक्षणमा बढी खर्च गर्ने परिपाटीले पनि यस्ता तालिमका उपादेयता घटाउने गरेका छन् । तालिम भन्नेबित्तिकै महँगा रिसोर्ट र होटेलमा गएर चमकधमकपूर्ण कार्यक्रम गर्ने भन्ने बुझाइ छ आम सर्वसाधारण र सरकारी कर्मचारीमा । रामरमितामै बढी पैसा सक्ने त्यस्ता तालिमले कति नै ज्ञान र क्षमता अभिवृद्धि गर्न सक्ला, त्यसतर्फ पनि ध्यान पुअयाउन आवश्यक छ । व्यवहारमा पनि त्यस्तै हुने गरेको छ । तालिमका कार्यक्रम कसलाई र किन भन्ने विषयमा पनि तालिम दिने निकायले पर्याप्त गृहकार्य गर्नुपर्छ । हाम्रोमा विरलै त्यस्तो हुने गरेको छ । हाम्रोमा जनप्रतिनिधि या राजनीतिक दलका नेताले चिनेका, तिनका आफन्त या कार्यकर्ताले मात्र सरकारी तालिम पाउने आम प्रचलन छ र जीवनोपयोगी त्यस्ता तालिम प्राप्त गर्न निश्चित योग्यता नतोक्दासम्म त्यस्ता तालिमले लक्षित वर्ग लाभान्वित हुने छैनन् । तालिम बेकार र निरर्थक हुन्छन् भन्ने पक्कै होइन, तर अर्बौं लगानी गरिसकेपछि त्यसबाट राज्य र समाजले पनि यथोचित लाभ प्राप्त गर्न सक्नुपर्छ । त्यसका लागि राज्यले ककसलाई तालिम दिने, प्राप्त तालिम र सीपबाट समुदायलाई लाभान्वित बनाउन कसरी सम्बन्धित व्यक्तिलाई निश्चित समयका लागि उत्तरदायी बनाउने भन्नेबारे रणनीतिसमेत बनाउन आवश्यक छ । भूकम्पपछि नेपाललाई हजारौंको संख्यामा योग्य निर्माणसम्बन्धी जनशक्ति चाहिएको छ । तालिम दिएर तालिम लिने व्यक्तिलाई उत्तरदायी बनाउन सक्दा पुनर्निर्माण प्रक्रिया पनि सहज रूपमा सम्पन्न हुनसक्थ्यो । अर्को कुरा, अत्यन्त न्युन आय भएका व्यक्तिको हकमा तालिमले मात्र पनि सहजै उद्यम सुरु गर्न सकिँदैन । त्यस्तो अवस्थाका परिवार र व्यक्तिलाई पुँजी उपलब्ध गराउनसमेत सरकारले पर्याप्त पहल गर्नुपर्छ ।"
अझै टुंगिएन वाम गठबन्धनको क्षेत्र बाँडफाँट,"काठमाडौं: एमालेमाओवादी गठबन्धनले चुनावी तालमेलका लागि क्षेत्र बाँडफाँटको अझै टुंगो लगाउन सकेका छैनन्। प्रतिनिधिसभा तथा प्रदेशसभा निर्वाचनको प्रत्यक्षतर्फ ६०४० प्रतिशतका आधारमा क्षेत्र बाँडफाँट गर्ने समझदारी गरेका वाम गठबन्धनलाई प्रतिनिधिसभातर्फका केही निर्वाचन क्षेत्रको भागबन्डा टुंग्याउन सकस परेको छ। चितवन, झापा, सुनसरी, उदयपुर र सल्यानका केही निर्वाचन क्षेत्रमा गठबन्धनले क्षेत्र बाँडफाँट मिलाउन सकेका छैनन्। यसमध्ये पनि झापा क्षेत्र २ र चितवन २ को विवाद मिलाउन एमालेमाओवादीका शीर्ष नेतालाई नै सकस परेको छ। झापा२ मा एमालेका तर्फबाट पूर्वकानुनमन्त्री अग्नि खरेल तथा माओवादीका तर्फबाट पूर्वसञ्चारमन्त्री सुरेन्द्र कार्की (राम कार्की) तथा चितवन२ मा माओवादीका तर्फबाट वरिष्ठ नेता रामबहादुर थापा (बादल) तथा एमालेका तर्फबाट पूर्वसांसद तथा जिल्ला अध्यक्ष कृष्णभक्त पोखरेल आकांक्षी छन्। एमालेले चितवनमा माओवादीलाई एउटै मात्र क्षेत्र दिन चाहे पनि माओवादीले दुई वटा निर्वाचन क्षेत्र मागिरहेको छ। अध्यक्ष पुष्पकमल दाहाल चितवन ३ र वरिष्ठ नेता थापा चितवन २ बाट उठ्ने गरी माओवादीले एमालेसँग दुई क्षेत्र मागेको हो। तर, एमाले क्षेत्र २ मा जिल्ला अध्यक्ष पोखरेललाई टिकट दिनुपर्ने अडानमा छ। थापा ०६४ सालको संविधानसभा निर्वाचनमा सोही क्षेत्रबाट निर्वाचित भएका थिए। तर, ०७० को निर्वाचनमा उनी निर्वाचन बहिष्कार अभियानमा रहेका कारण निर्वाचनमा उठेका थिएनन्। ०७० को निर्वाचनमा पोखरेलले निर्वाचन जितेको क्षेत्र ३ पनि अहिले सोही क्षेत्रमा परेका कारण पनि उनले त्यहाँको दाबी छाडेका छैनन्। माओवादी नेता बादललाई समानुपातिक वा अन्यत्र लगेर चितवन२ एमालेलाई दिने प्रयास गरे पनि उनले चितवन२ बाटै उठ्न चाहेपछि वाम गठबन्धनलाई उक्त निर्वाचन क्षेत्रको भागबन्डा मिलाउन अप्ठ्यारो परेको हो। कार्यदलमा सहमति जुट्न नसकेपछि अब भागबन्डा मिल्न नसकेका निर्वाचन क्षेत्रको टुंगो भने एमाले तथा माओवादी दुवै पार्टीका अध्यक्षसहित शीर्ष नेता बसेर टुंग्याइने भएको छ। केही क्षेत्रमा मिलेको छैन, नमिलेका क्षेत्रमा दुई पार्टीका अध्यक्षसहित बसेर टुंग्याउने कुरा छ', कार्यदल सदस्य तथा माओवादी केन्द्रका नेता मातृका यादवले भने। एमालेको आन्तरिक छलफल र माओवादी अध्यक्षको काठमाडौंबाहिरको कार्यक्रमका कारण सोमबारै टुंग्याउने बताइए पनि क्षेत्र बाँडफाँटमा टुंगो लाग्न नसकेको हो। अब भने मंगलबारै दुवै पार्टीका शीर्ष नेता बसेर टुंगो लगाउने तयारी गरिएको नेताहरूले बताएका छन्। हामीलाई मंगलबारसम्म क्षेत्र भागबन्डा टुंग्याउने जानकारी आएको छ', माओवादी नेता कार्कीले भने।"
'मानवअधिकार परिषद् सदस्य बन्नु अवसर',"काठमाडौं: संयुक्त राष्ट्रसंघका लागि पूर्वउपमहासचिव ज्ञानचन्द्र आचार्यले संयुक्त राष्ट्रसंघीय मानवअधिकार परिषद् सदस्यमा निर्वाचित हुनुलाई नेपालले मानवअधिकारप्रतिको प्रतिबद्धता अझ सशक्त रूपमा व्यक्त गर्ने अवसरका रूपमा लिनुपर्ने बताएका छन्। दुई साताअघि नेपाल मानवअधिकार परिषद् सदस्यमा निर्वाचित भएको थियो। एसियाबाट परिषद्मा निर्वाचित चार सदस्यमध्ये सबैभन्दा धेरै मत नेपालले प्राप्त गरेको थियो। मानवअधिकारप्रतिको हाम्रो प्रतिबद्धता अझ सुस्पष्ट रूपमा राख्न र परिषद्मा प्रस्तुत हुने विश्वव्यापी मानवअधिकारका मुद्दामा निर्णय लिँदा नेपालको पनि भूमिका रहनेछ। त्यसकारण मानवअधिकार परिषद्मा सदस्य बन्नु हाम्रा लागि नयाँ अवसर हो', आचार्यले सोमबार अन्नपूर्णसँग भने। विगतमा नेपालको मानवअधिकार अवस्थाबारे सरकारले मानवअधिकार परिषद्मा आफ्नो धारणा मात्रै राख्न पाउने अवस्था रहे पनि अब परिषद्को सदस्य नै बनेपछि मानवअधिकारका सवालमा हुने निर्णायक बहसमा सहभागी हुने अर्को अवसर प्राप्त गरेको आचार्यले बताए। नेपालले मानवअधिकारसम्बन्धी राष्ट्रसंघीय घोषणापत्र र अन्तर्राष्ट्रिय कानुनहरूमा हस्ताक्षर गरी पक्षराष्ट्र बनेको र अबका दिनमा तीनको कार्यान्वयनप्रति जिम्मेवार रूपमा प्रस्तुत हुनसमेत परिषद्को सदस्यता महत्वपूर्ण रहेको उनले बताए। पूर्व परराष्ट्रसचिवसमेत रहेका आचार्यले नेपालको संक्रमणकालीन न्यायको मुद्दामा अन्तर्राष्ट्रिय समुदायको पनि चासो रहेको बताए। उनले अन्तर्राष्ट्रिय मापदण्ड र मान्यताअनुरूप संक्रमणकालीन संयन्त्रले स्वतन्त्र रूपमा काम गर्न पाउनुपर्ने बताए। दसबर्से द्वन्द्वका घटनाको अनुसन्धान र छानबिनका लागि सत्य मेलमिलाप आयोग र बेपत्ता आयोग गठन भएका हुन्। ती आयोगलाई स्वतन्त्र रूपमा काम गर्ने वातावरण आवश्यक छ', उनले भने। संक्रमणकालीन न्यायको सवालमा मुलुकका प्रमुख राजनीतिक शक्तिबीच साझा सहमति आवश्यक रहेको उनको धारणा थियो। हाल प्रधानमन्त्रीका आर्थिक सल्लाहकार रहेका आचार्यले नेपालको राष्ट्रिय हित र स्वार्थ एवं बदलिँदो विश्व सन्दर्भ हेरी विदेश नीति सञ्चालन गरिनुपर्ने बताए। विदेशी नीतिका सन्दर्भमा प्रमुख राजनीतिक शक्तिबीच साझा सहमति आवश्यक रहेको उनले बताए। उनले प्रान्तीय र संसदीय दुई चरणका निर्वाचन सम्पन्न भएपछि राजनीतिक संक्रमण पूरा भई मुलुक समृद्धितर्फ अघि बढ्ने आशा व्यक्त गरे। उनले दुई छिमेकीसँगको सम्बन्धलाई प्राथमिकतामा राख्दै राष्ट्रसंघ, अमेरिका र युरोपसँगको सम्बन्धलाई पनि नेपालले एकसाथ प्रभावकारी रूपमा अघि लानुपर्ने बताए।"
उपेन्द्र यादवविरुद्ध राजपाका नेता ठाकुर,"राजविराज : सुरक्षित क्षेत्र खोज्दै सुनसरी र मोरङ छाडेर सप्तरीबाट चुनाव लड्न आएका संघीय समाजवादी फोरम नेपालका अध्यक्ष उपेन्द्र यादवविरुद्ध राजपाका नेताले वागी उम्मेदवारी दिने भएका छन्। सप्तरी निर्वाचन क्षेत्र २ बाट प्रतिनिधिसभाका लागि फोरमका अध्यक्ष उपेन्द्र यादवको उम्मेदवारी निश्चित भएपछि राजपाका सहमहामन्त्री जयप्रकाश ठाकुरले मंगलबार उम्मेदवारी घोषणा गरेका हुन्। राजविराजमा आयोजित पत्रकार सम्मेलनमा ठाकुरले पार्टीको गलत निर्णयविरुद्ध स्वतन्त्र उम्मेदवारी दिने घोषणा गर्दै पार्टीको सह महामन्त्रीलगायत साधारण सदस्यसमेत परित्याग गरेको घोषणा गरे। यसैगरी गत शनिबारदेखि आमरण अनसन बसेका राजपाका क्षेत्रीय सभापति लक्ष्मण यादवले समेत प्रदेश सभाका लागि मंगलबार स्वतन्त्र उम्मेदवारी घोषणा गरेका छन्। निष्ठावान र सक्रिय कार्यकर्तालाई पाखा लगाई पार्टीले टिकट वितरणमा भेदभाव गरी नातावाद, पहुँच र व्यक्तिवादका आधारमा टिकट वितरण गरेको भन्दै सुरु गरेको अनसन भने मंगलबार अपरान्हदेखि उनले स्थगित गरेका छन्। उनले प्रदेशसभामा आफ्नो स्वतन्त्र उम्मेदवारी घोषणा गर्दै अन्य उम्मेदवारको खोजी गरी बागी उम्मेदवारी दिने बताए।"
चुनावी प्रचारमा दलहरु व्यस्त,"चरीकोट: प्रतिनिधिसभा र प्रदेशसभा सदस्यका उम्मेदवार आआफ्ना नारा लिएर गाउँ लागेका छन्। शान्ति र संविधान, नेपाली कांग्रेसको अभियान' भन्ने मूल नाराका साथ कांग्रेस दोलखाले निर्वाचन प्रचार थालेको छ। राप्रपा र राप्रपा (प्रजातान्त्रिक)सहितको लोकतान्त्रिक गठबन्धनले प्रचार अभियान सुरु गरेको निर्वाचन प्रचारप्रसार समितिका संयोजक उद्धवराज काफ्लेले जानकारी दिए। सोमबार जिल्लाका दुइटै निर्वाचन क्षेत्रमा भोट माग्न नेताहरू हिँडेको उनको भनाइ छ। दोलखामा प्रतिनिधिसभातर्फ एक र प्रदेशसभातर्फ दुई निर्वाचन क्षेत्र छन्। लोकतान्त्रिक गठबन्धनबाट प्रतिनिधिसभा सदस्यमा रुद्रबहादुर खड्का, प्रदेशसभातर्फ क्षेत्र नम्बर १ (१) मा बर्मा लामा र (२)मा केशवराज चौलागाईं उम्मेदवार छन्। वाम गठबन्धनले पनि सोमबारै निर्वाचन अभियान सुरु गरेको छ । उत्तरी क्षेत्र सिँगटीमा निर्वाचन परिचालन समितिको सम्पर्क कार्यालय स्थापना गरेको माओवादी केन्द्र दोलखाका नेता एवं क्षेत्र नम्बर १ (१) का उम्मेदवार विशाल खड्काले जानकारी दिए । वाम गठबन्धनबाट प्रतिनिधिसभातर्फ एमाले केन्द्रीय सदस्य पार्वत गुरुङ र क्षेत्र नम्बर १ (१) मा माओवादी केन्द्रका विशाल खड्का र (२) मा एमाले पोलिटब्युरो सदस्य पशुपति चौलागाईं उम्मेदवार छन्। २०५१ सालमा भीमबहादुर तामाङले क्षेत्र नम्बर १ मा निर्वाचन जितेका थिए। त्यसयता एमालेले जित्दै आए पनि २०६४ सालको निर्वाचनमा भने दुवै क्षेत्रमा माओवादी विजयी भएको थियो। दोस्रो संविधानसभा निर्वाचनमा पुनः एमालेले नै दुवै क्षेत्रमा जित हासिल गरेको थियो।"
थापालाई भोट नहाल्ने कांग्रेसको चेतावनी,"हेटौंडा: कांग्रेस मकवानपुरले राप्रपा अध्यक्ष कमल थापालाई भोट नहाल्ने चेतावनी दिएको छ। लोकतान्त्रिक गठबन्धनबाट क्षेत्र नम्बर १ मा प्रतिनिधिसभा सदस्य उम्मेदवार बन्न लागेका थापालाई भोट नहाल्ने भन्दै कांग्रेस मकवानपुरले असन्तुष्टि जनाएको हो। हेटौंडामा सोमबार साँझ पत्रकार सम्मेलन गरी कांग्रेस मकवानपुरले केन्द्रीय कार्यसमितिले जिल्लाको भावना नबुझे निर्णय उल्लंघन गर्ने जानकारी दिएको छ। कांग्रेसका कार्यवाहक जिल्ला सभापति विष्णुप्रसाद लामिछानेले राप्रपासँगको तालमेल मान्य नभएको बताए। यो गठबन्धन कांग्रेसका लागि हानिकारक हुन्छ', उनले भने, २०५४ सालको स्थानीय निर्वाचनमा राप्रपासँगको गठबन्धनका कारण कांग्रेस मकवानपुर २०७० सालसम्म तेस्रो हुनुपरेको पीडा हामीले भुल्न सकेका छैनौं।' क्षेत्र नम्बर १ मा जिल्ला सभापति इन्द्र बानियाँलाई उम्मेदवार बनाउनुपर्ने माग कांग्रेसले गरेको छ। बानियाँ निवर्तमान सांसद पनि हुन्। मकवानपुरमा निर्वाचन जित्न कांग्रेसले अन्य दलसँग सहकार्य गर्न जरुरी नरहेको कोषाध्यक्ष गोपीलाल विकले बताए। यदि कमल थापाले कांग्रेसको मतका आधारमा उम्मेदवार बन्न खोजेको भए त्यस्तो भ्रममा नपर्न अनुरोध छ', उनले भने।"
नारायणकाजीलाई बाबुरामको यस्तो व्यंग्य,"काठमाडौं : नयाँ शक्ति पार्टी नेपालका संयोजक डा बाबुराम भट्टराईले आफ्नो चुनावी अभियान विपक्षीको जस्तो खाली सांसद बन्नका लागि मात्रै नभएको भन्दै प्रतिस्पर्धी नरायणकाजी श्रेष्ठप्रति व्यंग्य गरेका छन् । मंगलबार आफ्नो फेसबुस पेजमा पोस्ट गर्दै उनले यस्तो अभिव्यक्ति दिएका हुन। उनले लेखेका छन मेरो गोरखाको चुनावी अभियान मेरो विपक्षी जस्तै फगत् एउटा सांसद बन्ने अभियान होइन, देश विकास र समृद्धिको आम नेपालीहरुको चाहनासंग जोडिएको एउटा महत्वपुर्ण पाटो हो। गोर्खालीहरुले यो राम्ररी नै बुझेका छन्। उनका समर्थकले बाबुराम भट्टराईको समर्थनमा युवा नामबाट सामाजिक सञ्जाल फेसबुकमा उनको पक्षमा सञ्चालन गरेको अभियानप्रति खुसी व्यक्त गरेका छन् । उक्त अभियान सञ्चालन गर्ने युवाहरुसँग टेलिफोनमा कुराकानी गरेको र खुसी लागेको उनले बताएका छन् । पहिले एउटै पार्टीमा रहेका दुई हस्ती बाबुराम भट्टराई र नारायणकाजी श्रेष्ठको प्रतिस्पर्धाका कारण अहिले गोरखा क्षेत्र नं २ निकै चर्चामा छ । बाबुरामले घुमाउरो पारामा श्रेष्ठले जितेमा सांसद मात्रै बन्ने र आफूले जितेमा देशकै विकासको नेतृत्व गर्ने बताएका छन् ।"
"पोखरेल प्रदेशमा, महरा केन्द्रमा","घोराही: वाम गठबन्धनले दाङका तीनवटै निर्वाचन क्षेत्रमा उम्मेदवारीको टुंगो लगाएको छ। क्षेत्र नम्बर २ मा माओवादी केन्द्रका नजेकृष्णबहादुर महरा र एमालेका शंकर पोखरेलले दाबी गरेपछि टिकट बाँडफाँटमा समस्या भएको थियो। महरा प्रतिनिधिसभा र पोखरेल प्रदेशसभा सदस्य उम्मेदवार हुने गरी टिकटको टुंगो लागेको हो। एमाले जिल्ला अध्यक्ष टीकाराम खड्काले आफ्नो पार्टीका सबै उम्मेदवारको टुंगो लागिसकेको र माओवादी केन्द्रबाट प्रदेशसभातर्फ दुई उम्मेदवार टुंगिन बाँकी रहेको जानकारी दिए। दाङमा प्रतिनिधिसभातर्फ दुई क्षेत्र एमालेलाई र एउटा क्षेत्र माओवादी केन्द्रले लिएका छन्। एमालेले प्रदेशसभासहित ६ र माओवादी केन्द्रले तीन क्षेत्र पाएका छन्। एमालेले क्षेत्र नम्बर १ मा प्रतिनिधिसभाका लागि वैकल्पिक केन्द्रीय सदस्य मेटमणि चौधरीलाई उम्मेदवार बनाउने भएको छ। प्रदेशसभातर्फ (१) मा माओवादी केन्द्रका इन्द्रजित थारू, (२)मा एमालेका रेवतीरमण शर्मा उम्मेदवार बन्नेछन्। क्षेत्र नम्बर ३ मा हीराचन्द्र केसी प्रतिनिधिसभा सदस्य उम्मेदवार बन्नेछन् भने प्रदेशसभातर्फ (१) मा माओवादी केन्द्रले उम्मेदवार उठाउनेछ। (२) एमालेका उत्तर ओली उम्मेदवार हुने पक्का भएको छ। क्षेत्र नम्बर २ मा प्रतिनिधिसभाका लागि माओवादीका महरा उम्मेदवार बन्दै छन् भने प्रदेशसभातर्फ (१) मा एमालेका स्थायी कमिटी सदस्य शंकर पोखरेल र (२)मा एमालेकै अमरबहादुर डाँगी उम्मेदवार बन्नेछन्। कांग्रेसले भने अहिलेसम्म दाङमा उम्मेदवार छनोट गर्न सकेको छैन।"
"प्रमुख निर्वाचन आयुक्तको निर्देशन, 'चुनावमा भरपर्दो सुरक्षा व्यवस्था मिलाउनुस्'","काठमाडौँ: प्रमुख निर्वाचन आयुक्त डा: अयोधीप्रसाद यादवले समग्र निर्वाचन प्रक्रिया शान्तिपूर्ण रुपमा सम्पन्न गर्न भरपर्दो सुरक्षा व्यवस्था मिलाउन सुरक्षा निकायलाई निर्देशन दिए। आगामी मंसिर १० र २१ गते हुने प्रतिनिधि सभा तथा प्रदेश सभा सदस्य निर्वाचनमा शान्ति सुरक्षा कायम गर्ने सन्दर्भमा निर्वाचन आयोगमा बसेको उच्चस्तरीय सुरक्षा समितिको बैठकमा उनले आगामी निर्वाचनका लागि तयार गरिएको सुरक्षा योजना र त्यसको कार्यान्वयनको तयारीप्रति सन्तोष व्यक्त गरेको आयोगका सहसचिव एवम् प्रवक्ता नवराज ढकालले जानकारी दिए। दोस्रो चरणमा निर्वाचन हुने प्रतिनिधि सभाका १२८ सदस्य र प्रदेश सभातर्फ २५६ सदस्यको निर्वाचनका लागि कात्तिक १६ गते उम्मेदवारको मनोनयनपत्र दर्तालगायत समग्र निर्वाचन प्रक्रिया शान्तिपूर्णरुपमा सम्पन्न गर्न आवश्यक सुरक्षा प्रबन्ध मिलाउन सो अवसरमा प्रमुख निर्वाचन आयुक्त डा यादवले सुरक्षा निकायका पदाधिकारीलाई सुझाव दिए। निर्वाचन आयुक्त सुधीरकुमार शाहले निर्वाचनका लागि तयार गरिएको सुरक्षा योजनालाई त्रुटिरहित ढंगबाट कार्यान्वयन गर्नका लागि चारवटै सुरक्षा निकायलाई उच्चस्तरको समन्वय र सम्पर्कमा रही काम गर्न निर्देशन दिए। शान्ति सुरक्षालगायत निर्वाचन सञ्चालनका लागि आवश्यक पर्ने सम्पूर्ण सहयोग नेपाल सरकारबाट प्राप्त हुनेप विश्वास व्यक्त गर्दै उनले जिल्ला तहमा मतदान कार्यमा खटिने कर्मचारीहरूको खटनपटनमा मुख्य निर्वाचन अधिकृत, निर्वाचन अधिकारी र प्रमुख जिल्ला अधिकारी बीचमा सहयोग र समझदारी कायम गरी काम गर्न सुझाव दिए। सो अवसरमा गृह मन्त्रालयका सचिव मोहनकृष्ण सापकोटाले निर्वाचन आयोगको निर्देशनअनुसार आगामी निर्वाचनलाई शान्तिपूर्ण रुपमा सम्पन्न गर्नका लागि आवश्यक सुरक्षा प्रबन्ध मिलाइएको र आयोगको सुझावअनुसार सुरक्षा योजनालाई आवश्यक परिमार्जन गरी निर्वाचनमा उच्चस्तरको सुरक्षा प्रदान गर्ने प्रतिबद्धता व्यक्त गरे। रक्षा मन्त्रालयका सचिव श्रीधर सापकोटाले नेपाल सरकारले दिएको जिम्मेवारीअनुसार अन्य सुरक्षा निकायसँग मिलेर निर्वाचनमा सुरक्षा प्रदान गर्न नेपाली सेना तयार रहेको बताए। बैठकमा आयुक्तहरु इला शर्मा, नरेन्द्र दाहाल र ईश्वरीप्रसाद पौड्याल तथा आयोगका सचिव बेगेन्द्रराज शर्मा पौड्याल, नेपाली सेनाका बलाध्यक्षरथी पूर्णचन्द्र थापा, नेपाल प्रहरीका प्रहरी महानिरीक्षक प्रकाश अर्याल, सशस्त्र प्रहरी बल, नेपालका सशस्त्र प्रहरी महानिरीक्षक सिंहबहादुर श्रेष्ठ र राष्ट्रिय अनुसन्धान विभागका मुख्य अनुसन्धान निर्देशक दिलीपराज रेग्मी सहभागी थिए।"
गाउँ पसे हुम्लाका उम्मेदवार,"सिमकोट: दुर्गम हिमाली जिल्ला हुम्लामा पनि दलहरूले मंसिर १० हुने निर्वाचनको प्रचारलाई अघि बढाएका छन् । हुम्लाबाट प्रतिनिधिसभा र प्रदेशसभा सदस्यका लागि मनोनयन दर्ता गराएका दलहरूले निर्वाचनको परिणाम आफ्नो पक्षमा पार्न प्रचार अभियानलाई तीव्रता दिन थालेका हुन्। निर्वाचनको मिति घोषणालगत्तै पहिलो चरणमा प्रचार अभियान सकाएको बताएका कांग्रेस, एमाले र माओवादी केन्द्र मंसिर १० मा केन्द्रित भएका हुन्। दोस्रो संविधानसभा निर्वाचनमा निर्वाचित कांग्रेसले खार्पुुनाथ र सिमकोट गाउँपालिकाका केही वडामा कार्यकर्ता भेटघाट सम्पन्न गरेको छ। एमालेमाओवादी केन्द्र गठबन्धनले सिमकोटको ठेहेमा वडास्तरीय घरदैलो कार्यक्रम सम्पन्न गरेको एमाले सचिव तीर्थराज रोकायाले जानकारी दिए। उनका अनुसार वाम गठबन्धनको मनोनयनकै क्रममा बागी उम्मेरदवार परेपछि कात्तिक ८ गतेसम्म उनलाई मनाउनमै केही समय खर्चिनुुपरेकाले प्रचार अभियान ढिला भएको हो। कांग्रेसले प्रदेश नम्बर ६ को मुख्यमन्त्री पदलाई निर्वाचनको पहिलो एजेन्डा बनाएको छ। पार्टी केन्द्रीय सदस्य जीवनबहादुर शाही जिल्लाबाटै पहिलो मन्त्री भएपछि कार्यकर्तामाझ हौसिएको कांग्रेसले उनलाई प्रदेश ६ को मुख्यमन्त्री उम्मेदवारका रूपमा अघि सारेको छ। त्यही एजेन्डालाई निर्वाचन प्रचारमा प्राथमकितासाथ उठाएको कांग्रेस जिल्ला सभापति जयपति रोकायाले जानकारी दिए। हुम्लाका नागरिकले प्रदेशकै नेतृत्व गर्न पाए जिल्ला निकै प्राथमिकता पाउने भन्दै कांग्रेसले आसन्न निर्वाचनमा भोट मागिरहेको छ। कांग्रेस प्रदेशसभा (२) का उम्मेरदवार शाही नेतृत्वको टोली उत्तरी क्षेत्र नाम्खा गाउँपालिकामा प्रचार सकाएर सिमकोट आसपासमा प्रवेश गरेको छ', सभापति रोकायाले भने। कांग्रेसभन्दा केही ढिलो प्रचार थालेको एमालेमाओवादी केन्द्र गठबन्धनले तीनै सिट जित्ने दाबीसहित प्रचार अभियानमा लागेको छ। स्थानीय निर्वाचन परिणामअनुसार पहिलो र दोस्रो पार्टी दाबी गरेका एमाले र माओवादी केन्द्रले साझा उम्मेरदवार बनाएका कारण जित निश्चित रहेको दाबी गरेका छन्। राजनीतिक अस्थिरताका कारण हुम्लालगायत पछि परेका क्षेत्रको विकास हुन नसकेकाले स्थायी सरकार निर्माण र राष्ट्रियतालाई जोगाउन वाम गठबन्धनलाई भोट हाल्नुपर्ने नारा एमालेमाओवादी केन्द्रले अघि सारेका छन्। गठबन्धनले वामपन्थी नेतृत्वका सरकारले उल्लेखनीय काम गरेको उदारहण मतदातासमक्ष बताउँदै हिँडेको प्रदेशसभा (२) का उम्मेरदवारसमेत रहेका माओवादी केन्द्रका जिल्ला संयोजक विजय भण्डारीले जानकारी दिए । सिमकोट आसपास प्रचार थालेर कात्तिक १६ गते सिमकोटमा आमसभा गर्ने तयारी छ। साना दल पनि निर्वाचन प्रचारमा लागेका छन् । जिल्लाका सबै सिटमा मनोनयन दर्ता गराएको नयाँ शक्तिले शुुक्रबारदेखि गरिरहेको छ । नाम्खा गाउँपालिकाको लिमीबाट प्रचार अभियान सुरु गरेको नयाँ शक्तिका केन्द्रीय सचिवालय सदस्य वीरजंग शाहीले जानकारी दिए । मंसिर ५ गतेसम्ममा सबै क्षेत्रमा प्रचार अभियान गरिसक्ने उनले बताए। प्रतिनिधिसभामा मात्र मनोनयन दर्ता गराएको जनसमाजवादी पार्टीले पनि नाम्खा गाउँपालिकाबाट प्रचार थालेको छ । दक्षिणी क्षेत्रमा आफ्ना मतदाता बढी रहेको पार्टीका प्रदेश संयोजकसमेत रहेका उम्मेदवार रणबहादुर रम्तेलले बताए। अधिकांश दल र उम्मेदवारले निर्वाचन प्रचार उत्तरी क्षेत्रबाट सुरु गरिरहेका बेला स्वतन्त्र उम्मेदवार छक्कबहादुर लामा भने दक्षिणी भेगतर्फ लागको छन् । कम्युनिस्ट बाहुल्य मानिएको दक्षिणी भेगका मतदातालाई लक्षति गरी प्रचार अघि बढाउने उनले बताएका छन् । उनी वाम गठबन्धनका बागी उम्मेदवार हुन्।"
टिकटमा भागबन्डा नमिलेपछि एमाले कार्यालयमा आमरण अनशन,"राजविराज: उचित ढंगले टिकट बाँडफाँड नभएको भन्दै आक्रोशित नेकपा एमालेका जिल्ला नेताहरुले मंगलबार अपरान्हदेखि आमरण अनशन थालेका छन्। दोस्रो चरणको प्रतिनिधिसभा तथा प्रदेशसभा निर्वाचनमा एमाले बलियो भएको क्षेत्रमा माओवादीलाई उम्मेदवारी छाडेको भन्दै जिल्ला सदस्यहरु दुर्गानन्द ठाकुर, अखिलेश झा, सलिम राइन मियाँ र अनेरास्ववियुका जिल्ला अध्यक्ष ललित रजकले अनशन थालेका हुन्। एमाले सप्तरी र प्रदेश कमिटीले प्रतिनिधि सभा निर्वाचन क्षेत्र नम्बर एकका लागि सर्वसम्मत रुपले सिफारिश पठाएका केन्द्रीय सदस्य एवं जिल्ला इन्चार्ज सुमनराज प्याकुरेलले उम्मेदवारी पाउनु पर्ने उनीहरुको माग छ। राजविराजस्थित जिल्ला पार्टी कार्यालयमा अनशन बसेका उनीहरुले अनशनमा नेताकार्यकताहरुको समर्थन थपिदै जाने दावी गरे। लामो समय पार्टीलाई योगदान पुर्याएका र जनताले रुचाएका प्याकुरेलको टिकट सुनिश्चित गर्न अनशनकारीहरुले माग गरेका छन्। बाम गठबन्धनमा प्रतिनिधि सभा एक र दुई माओवादीलाई, तीन एमालेलाई र चार सुर्य चुनाव चिन्हबाट स्वतन्त्रलाई भागमा परेको छ। यस्तै प्रदेश सभातर्फ एमाले र माओवादीको भागमा चारचार सिट परेको छ। पार्टीको संगठन विस्तारदेखि पार्टीकै लागि जीवन अर्पण गरेका व्यक्तिको मूल्याँकन गरेर टिकट वितरण नगरे चुनाव जित्न गाह्रो हुने अनशनकारीहरुले प्रतिक्रिया दिए।"
ओली र दाहालविरुद्ध अवहेलना मुद्दा,"राजपाका नेता सर्वेन्द्रनाथ शुक्लले एमाले अध्यक्ष केपी शर्मा ओली र माओवादी केन्द्रका अध्यक्ष पुष्पकमल दाहालविरुद्ध सर्वोच्च अदालतमा सोमबारै अवहेलना मुद्दा हालेका छन्। ओली र दाहालले कात्तिक ९ गते आयोजित पत्रकार सम्मेलनमा अदालतको अवहेलना हुने गरी अभिव्यक्ति दिएको दाबीसहित एक वर्षसम्म कैद र १० हजार रुपैयाँसम्म जरिवानाको माग गर्दै मुद्दा दर्ता भएको हो। उनीहरूले आयोगले पूर्व निर्णयअनुरूप मतपत्र छपाइ प्रक्रिया अघि बढाउने,' कुनै हालतमा मतपत्र छपाइको अर्को निर्णय हुन नदिने,' विभिन्न निहुँमा अलगअलग मतपत्र छाप्ने प्रक्रिया अघि बढ्न नदिने' जस्ता अभिव्यक्तिका कारण अदालतको आदेशको मर्यादा र न्यायालयको गरिमा गिराउने कार्य भएको दाबी शुक्लको छ। नेताद्वयलाई सर्वोच्चमा उपस्थित गराएर बयान लिनसमेत निवेदकको माग छ।"
कांग्रेसको आरोप : सुनियोजित भ्रष्टाचारका अखडा एमाले र माओवादी,"काठमाडौं : सत्तारुढ कांग्रेसले मंसिर १० र २१ गते दुई चरणमा हुने प्रतिनिधिसभा र प्रदेशसभा निर्वाचनका लागि जारी गरेको चुनावी घोषणापत्रमा प्रमुख प्रतिपक्षी एमाले र सत्ता साझेदार माओवादी केन्द्रको वामपन्थी गठबन्धनको उद्देश्य लोकतान्त्रिक आन्दोलन अन्त्य गर्नु र सर्वहारा वर्गको राज्यसत्ता स्थापना गर्नु रहेको आरोप लगाएको छ । कांग्रेसले वाम गठबन्धनसँग एक दशकयता रहेका असन्तुष्टिको शृंखला सार्वजनिक गर्दै वर्तमान कम्युनिस्ट गठबन्धन अन्ततः लोकतन्त्रविरुद्धको गठबन्धन हुने दाबी गरेको छ । कांग्रेस उच्च स्रोतले अन्नपूर्णलाई उपलब्ध गराएको ८४ पानाको चुनावी घोषणापत्रमार्फत कांग्रेसले सत्ता साझेदार राप्रपा र राप्रपा (प्रजातान्त्रिक), सत्ता सहयोगी मधेसवादी दलहरूको उच्च प्रशंसा गर्दै संविधान कार्यान्वयनमा महत्वपूर्ण भूमिका निर्वाह गरेकोमा धन्यवादसमेत दिएको छ । संविधान निर्माणपछिको राष्ट्रिय राजनीतिमा अतिवादको जोखिम र चुनौती कायमै रहनुमा प्रमुख बाधक एमाले रहेको ठहर कांग्रेसको चुनावी घोषणापत्रले गरेको छ । संविधान निर्माणदेखि प्रतिस्पर्धी दलहरूप्रति निरन्तर असहिष्णु र आक्रामक रूपमा क्रियाशील एमालेलाई कांग्रेसको नेतृत्वको सरकारमा सहभागी, संविधान निर्माणमा सहकर्मी, आफू सहभागी सरकारको निर्णय प्रक्रियामा खुला मनले सहयोगी र लचिलो भूमिकामा प्रस्तुत हुन नसकेको आरोपसमेत कांग्रेसले लगाएको छ । संसदीय पद्धति र आचरणअनुरूप आफू सहभागी सरकारको काम र निर्णयमा उत्साहपूर्ण सहकार्य गर्नुभन्दा गुटगत राजनीतिक भागबन्डा खोज्ने प्रवृत्तिको एमालेले पटकपटक असहयोगी र अवसरवादी राजनीतिक चरित्र देखाउँदै गएकाले उसको राजनीतिक असहिष्णुता झनै बढेको निष्कर्षमा कांग्रेस पुगेको छ । वामपन्थी गठबन्धन एकअर्कालाई धृतराष्ट्रको अँगालोमा बाँध्नेगरी क्रियाशील राष्ट्रियता र लोकतन्त्रको संरक्षक र पहरेदार मधेस एमालेले सत्तामा रहुन्जेल संविधान संशोधनद्वारा संविधानसम्बन्धी असन्तोषलाई समाधान गर्ने लोकतान्त्रिक विधिलाई समेत समर्थन नगरेको परिणाम उसको अतिवादी राजनीतिक अडानले तराईमधेसको आन्दोलन झनै चर्को बन्दै गएको उल्लेख छ । एमालेको यो अनुदार प्रवृत्तिका कारण संविधानसभाबाट संविधान निर्माण गर्ने प्रक्रियासमेत जोखिममा परेको थियो । नेपालको लोकतान्त्रिक आन्दोलनमा साना दलको पनि महत्व र भूमिकासमेतलाई एमालेले आत्मसात् गर्न सकेन र ऊ साना दलप्रति पनि अनुदार देखिएको घोषणापत्रमा छ । लोकतन्त्रले नेपाली राजनीतिमा ल्याएको अभूतपूर्व जागरणले मुलुकमा विभिन्न प्रकृतिका अधिकारका आन्दोलनप्रति एमालेले देखाएको नकारात्मक र असहिष्णु व्यवहारले नेपाली राजनीतिलाई गम्भीर र जटिल बनाउँदै लगेको पनि घोषणापत्रमा उल्लेख छ । मधेसको आन्दोलनलाई विखण्डनको आन्दोलन र मधेसी जनताप्रति निरन्तर अशोभनीय टिप्पणी गर्दै एमाले यतिखेर अतिवाद र नक्कली राष्ट्रवादको पासोमा पर्दै गएको छ । मधेस र पहाडबीच मतभेद चर्काउने र एमालेको अतिवादी विचारले देशको एकता र सामाजिक सद्भाव, संविधान कार्यान्वयन र लोकतान्त्रिक अभ्यासलाई ठूलो क्षति पुर्याएको छ । संविधान संशोधनको शान्तिपूर्ण र मध्यमार्गी बाटो अवरुद्ध गर्ने, कम्युनिस्ट वर्चस्वको एकदलीय एवं निरंकुश शासनका लागि एमालेको नेतृत्वमा कम्युनिस्ट गठबन्धन निर्माण गर्ने प्रयासले नयाँ संविधानका उपलब्धि, आर्थिक प्रगति, राष्ट्रिय एकता र सामाजिक सद्भाव जोखिममा पर्दै गएको छ । कम्युनिस्ट गठबन्धनको नाममा एमाले र माओवादी केन्द्र कम्युनिस्ट वर्चस्वको सरकार, प्रत्यक्ष निर्वाचित कार्यकारी राष्ट्रपति, त्यसबाट प्राप्त हुने कथित राजनीतिक स्थिरता र आर्थिक समृद्धिको नारा उचालेर देश र जनतालाई भ्रममा पार्न खोज्दै छन् । वस्तुतः संसद्मा कम्युनिस्टहरूको वर्चस्वले स्थिरताको ग्यारेन्टी गर्दैन । व्यक्तिमा केन्द्रित कार्यकारी अधिकार भएको राष्ट्रपतीय प्रणालीले पनि स्थिरताको ग्यारेन्टी गर्न सक्दैन । यस्तो अवस्था देशलाई केवल निरंकुश कम्युनिस्ट शासनतर्फ लैजाने तथा मुलुकमा लामो समयसम्म द्वन्द्व सिर्जना गर्ने एउटा खतरनाक प्रयोग मात्र हुन सक्ने कुरामा घोषणापत्रले जोड दिएको छ । दोस्रो विश्वयुद्धपछिको ७० वर्षमा एसिया, अफ्रिका र दक्षिण अमेरिकाका थुप्रै मुलुक प्रत्यक्ष निर्वाचित कार्यकारी राष्ट्रपति प्रणालीको प्रयोग गर्र्दै तानाशाही व्यवस्थामा परिवर्तित हुँदै राजनीतिक अस्थिरताको भुमरीमा फसेका छन् । एमाले र माओवादी सुनियोजित रूपमा भ्रष्टाचार गर्ने पार्टी प्रमाणित भएको उदाहरण आफ्नो लेबी बुझाउने सक्रिय नेता र कार्यकर्ताका भ्रातृसंगठनको माध्यमबाट अस्पतालमेडिकल कलेज, एनजीओ सञ्चालन, सहकारी संस्था, उद्योग, जलविद्युत्, आवास र बैंकिङ क्षेत्रमा लगानी र स्वार्थका कारण व्यावसायिक घरानाको भूमिकामा आफूलाई परिवर्तित गर्दै लगेको कुरा पनि घोषणापत्रमा उल्लेख छ । माओवादीको ढुलमुले चरित्रले मुलुकमा दीर्घकालीन अस्थिरता पुष्पकमल दाहाल नेतृत्वको माओवादी पार्टी एक दशकदेखि अस्थिर राजनीतिक समीकरण, सत्ता स्वार्थको गठबन्धन, वैचारिक अस्पष्टता र असफलताको केन्द्र बन्दै आएको छ । पहिलो संविधानसभामा ठूलो पार्टीको भूमिका र सरकार नेतृत्वको अवसर पाएर माओवादीको परिचय संविधान निर्माण गर्न नसक्ने, दोस्रो संविधानसभामा संविधान निर्माणको महत्वपूर्ण जिम्मेवारी र अवसर पाएर पनि संविधानसभामा ध्वंस मच्चाएर संविधान सडकबाट लेख्न उद्दत हुने, कहिले एमालेसँग र कहिले कांग्रेससँग मिलेर सरकारमै बसी प्रतिपक्षसँग गठबन्धन गर्ने गम्भीर वैचारिक विचलन र भरोसा गर्न नसकिने पार्टी बन्दै आएको छ । एउटा विचार र दर्शनमा आबद्ध भएर एघार वर्ष सशस्त्र द्वन्द्वमा होमिएको सिंगो माओवादी पार्टी एक दशकमा टुक्राटुक्रा भएको छ । आफू निरन्तर विभाजित भइरहेको माओवादी र एमाले अब एउटै कम्युनिस्ट पार्टी बनाउने नारामा अहिले एकअर्कालाई धृतराष्ट्रको अंगालोमा बाँध्नेगरी क्रियाशील भएका छन् । गठबन्धनको घोषित उद्देश्य आगामी प्रतिनिधिसभा र प्रदेशसभा निर्वाचनबाट तालमेल गरी एउटै कम्युनिस्ट पार्टीको वर्चस्वको सरकार बनाउने र देशमा साम्यवाद स्थापना गर्ने रहेको छ । यो कम्युनिस्ट गठबन्धनका नेता र योजनाकारहरूले संविधानका आधारभूत लोकतान्त्रिक मूल्यपद्धति र शासन प्रणालीलाई संशोधन गर्दै प्रत्यक्ष राष्ट्रपतीय प्रणालीका माध्यमबाट एकदलीय कम्युनिस्ट पार्टीद्वारा सत्ता नियन्त्रण गर्ने उद्देश्य राखेका छन् । कांग्रेस र यसका लाखौं ऊर्जाशील साथी र समर्थकहरूको पंक्तिले लोकतन्त्र स्थापनाका लागि सामाजिक न्याय र समतामूलक विकाससहितको लोकतान्त्रिक समाजवाद स्थापनाको अभियानलाई अवरुद्ध हुन दिने छैन । कम्युनिस्ट गठबन्धनले अन्ततः संविधानले प्रत्याभूत गरेको संघीय समावेशी लोकतन्त्रका आधारभूत संरचना र अधिकार भत्काउने र अपहरित गर्ने नियत राखेको देखिन्छ । एकदलीय कम्युनिस्ट शासनको सपना र प्रयोगले धेरै मुलुकका स्वाधीनता, स्वतन्त्रता र समृद्धि गुमेको इतिहास छ । पहिलोपटक नेपाललाई यस्तो जोखिमतर्फ धकेल्ने कुचेष्टा वर्तमान कम्युनिस्ट गठबन्धनले गरेको छ । राष्ट्रवादको अन्धनारामा मात्र बहकिँदा लोकतन्त्र र देशको एकतामा गम्भीर आघात पुग्न सक्छ, अनि लोकतन्त्र मात्रको कागजी नारामा अलमलिँदा देशको अस्तित्व र स्वाधीनता जोखिममा पर्न सक्छ । यो चुनौतीलाई सामना गर्न कांग्रेस सम्पूर्ण राष्ट्रवादी, लोकतान्त्रिक र प्रगतिशील दलबीच साझा सहमति र सहकार्य आवश्यक छ भन्ने ठहर गर्छ । राष्ट्रिय एकता, मेलमिलाप, सहमति र सहकार्यको साझा अभियानमा कांग्रेस नागरिक समाज, जनताका स्वतन्त्र र पेसागत संगठन, किसान र श्रमिक संगठनसँगै १८ वर्षदेखि ४५ वर्ष समूहका युवाको ऊर्जाशील चेतनालाई एकताबद्ध गर्न चाहन्छ । वर्तमान कम्युनिस्ट गठबन्धन अन्ततः लोकतन्त्रविरुद्धको गठबन्धन बन्नेछ । किनभने यो कम्युनिस्ट गठबन्धनले राष्ट्रिय एकता र सहमतिलाई होइन, कम्युनिस्ट एकता र वर्चस्वको शासन र संरचनाको आह्वान गर्दै छ । ११ वर्ष लामो माओवादी द्वन्द्व समाधान गर्न, ०६२६३ को जनआन्दोलनको सफलताको आधार निर्माण गर्न र लामो बहस र संवादबाट सबै राजनीतिक विचार र दर्शनको साझा अभिव्यक्तिको संविधान निर्माण गर्न हामीले प्रयोग गरेको राष्ट्रिय एकता, सहमति र सहकार्यको भावना यो कम्युनिस्ट गठबन्धनले भत्काउने प्रयास गरेको छ । यो दुष्प्रयासलाई पूर्णतः पराजित नगरी देशका राष्ट्रवादी, लोकतान्त्रिक र प्रगतिशील शक्तिले वि श्राम लिने छैनन् । संवाद र सहकार्यको बाटोमा मधेसकेन्द्रित दल आन्दोलनको लामो चक्रव्यूहबाट निस्किएर संविधान संशोधनको माध्यमबाट समस्या समाधान गर्न अग्रसर भएका मधेसकेन्द्रित दलको राजनीतिक निर्णयलाई कांग्रेस प्रशंसा र स्वागत गर्छ । राष्ट्रियता र लोकतन्त्रको संरक्षक र पहरेदार मधेस राष्ट्रियता र लोकतन्त्रको संरक्षक र पहरेदारका रूपमा मधेसका जनताले राष्ट्रिय एकतालाई सुदृढ बनाएकामात्र नभएर अन्न भण्डार र कृषि उत्पादनको केन्द्र बनेर मधेसले राष्ट्रिय समृद्धिको आधार खडा गरेको घोषणापत्रमा उल्लेख छ । सभ्यता र सांस्कृतिक वैभवको राजधानी बनेर मधेस र मधेसी जनताले देशको इतिहास र पहिचान बनाएका छन् । अब मधेसलाई अशान्त र सामाजिक मतभेदको केन्द्र बन्न दिनु हुँदैन भन्ने संकल्पसाथ कांग्रेस सबै मधेसकेन्द्रित दललाई राष्ट्रिय एकता र सहमतिको साझा लोकतान्त्रिक प्रतिबद्धता र सहकार्यमा स्वागत गरेको छ । राप्रपा (प्रजातान्त्रिक) र राप्रपा नेपालसँग विश्वसनीय सहकार्य देशको नयाँ संविधानप्रतिको गम्भीर प्रतिबद्धता तथा लोकतन्त्रका विश्वव्यापी मूल्यपद्धतिमाथिको विश्वास नै कांग्रेस तथा राप्रपा (प्रजातान्त्रिक) एवं राप्रपा नेपालको सहकार्यको आधार हो । राष्ट्रियता र लोकतन्त्र, सामाजिक न्यायसहितको प्रतिस्पर्धात्मक आर्थिक ढाँचा र देशको समृद्ध सांस्कृतिक वैभव र पहिचानको संरक्षण गर्ने संवैधानिक प्रतिबद्धता पनि हाम्रो सहकार्यको आधार हो । कम्युनिस्टहरूको षड्यन्त्रलाई परास्त गर्दै लोकतन्त्र र आर्थिक समृद्धिको बाटोमा देशलाई डोर्याउने उद्देश्यसहित राप्रपा (प्रजातान्त्रिक) र राप्रपा नेपालसँग साझा प्रतिबद्धता र सहकार्यमा कांग्रेस क्रियाशील छ । राष्ट्रिय राजनीतिमा पुनः उठ्न थालेको अतिवादी र एकदलीय कम्युनिस्ट वर्चस्वको शासनको सोच र प्रवृत्ति राष्ट्र र लोकतन्त्रका लागि जोखिमपूर्ण छ । दलहरूले सत्ताका निम्ति मात्र दलीय प्रतिस्पर्धा गर्नुको साटो लोकतन्त्र र आर्थिक समृद्धिको मुद्दालाई केन्द्रमा राखेर सहकार्य गर्ने तत्परता देखाउनु जरुरी छ । लोकतन्त्रले प्रदान गरेको ऊर्जा र सिंगो देशको सामथ्र्य र साधनस्रोतलाई आर्थिक समृद्धिको एजेन्डामा केन्द्रित गर्नुपर्छ भन्ने कांग्रेसको निष्कर्ष छ ।"
वाम गठबन्धनसँग भिड्न आरजु धनगढीमा,"धनगढी : नेपाली काँग्रेसको संसदीय बोर्डको बैठकले कैलाली ५ बाट उठाउँने निर्णय गरेपछि प्रधानमन्त्री शेरबहादुर देउवा पत्नी डाक्टर आरजु राणा देउवा मनोनयनका लागि मंगलबार कैलाली आइपुगेकी छिन् । उनलाई कांग्रेस कार्यकर्ताले विमानस्थलमास्वागत गर्दै र्यालीसहित धनगढी ल्याएका छन । सोमबार बसेको नेपाली काँग्रेस संसदीय बोर्डको बैठकले आरजुलाई कैलाली निर्वाचन क्षेत्र नम्बर ५ बाट प्रतिनिधि सभाका लागि टिकट दिने निर्णय गरेको थियो । कैलाली क्षेत्र नम्बर ५, २०७० सालमा शेरबहादुर देउवाले जितेको क्षेत्र हो । २०७० सालको संविधान सभा निर्वाचनमा देउवाले डडेल्धुरा र तत्कालीन समयको कैलाली ६ बाट चुनाव जितेका थिए । यसपाली आरजुसँग बाम गठबन्धनका नारदमुनी राना भिडेने छन् । राना २०६४ सालमा नेकपा एमालेबाट समानुपातिक सांसद भएका थिए । एमाले माओवादी गठबन्धनबाट रानाले टिकट पाएका हुन । बाम गठबन्धनबाट कैलाली निर्वाचन क्षेत्र नम्बर ३ र ४ मा माओवादी केन्द्र र १, २ र ५ मा एमालेका उमेदवारहरु चुनावी प्रतिस्पर्धामा छन् । कैलाली क्षेत्र नम्बर १ बाट एमालेकी केन्द्रीय सदस्य गरिमा शाह, २ नम्बरबाट एमालेकै केन्द्रीय सदस्य झपट रावल, ३ बाट माओवादीका गौरीशंकर चौधरी, ४ नम्बरबाट माओवादीका पोलिटब्यूरो सदस्य लेखराज भट्ट र ५ नम्बरबाट एमालेका रानाले टिकट पाएका छन । काँग्रेसले कैलालीमा आरजु बाहेक कसैको पनि टिकटको टुंगो लगाउन सकेको छैन ।"
निर्वाचनको मुखमा ढुंगेल पक्राउ गर्नु षड्यन्त्र : माओवादी प्रवक्ता भुसाल,"काठमाडौं : कर्तव्य ज्यान मुद्दामा फरार रहेका माओवादीका पूर्व सांसद बालकृष्ण ढुंगेलको गिरफ्तारीलाई माओवादी केन्द्रले षड्यन्त्र भनेको छ । माओवादी केन्द्रकी प्रवक्ता पम्फा भुसालले जनयुद्धका मुद्दामा पार्टी नेतालाई निर्वाचनको मुखमा पक्राउ गर्नु विस्तृत शान्तिसम्झौता विपरित भएको बताइन् । भुसालले द्वन्द्वकालीन मुद्दा टुंग्याउन बनेको सत्य निरुपण तथा मेलमिलाप आगोग क्रियाशिल रहेकै बेला ढुंगेललाई पक्राउ गर्नु षडयन्त्र भएको बताइन् । यो घटना शान्तिसम्झौता विपरित हो, सरकारले क्षेत्राधिकार भन्दा बाहिर गएर ढुंगेललाई पक्राउ गर्यो। चुनावको मुखमा उनको गिरफ्तारी षढयन्त्र हो, भुषालले अन्नपूर्णसँग भनिन् । सर्वोच्च अदालतबाट सर्वश्वसहित जन्मकैदको फैसला सुनाइएका ढुंगेल लामो समयदेखि फरार थिए । माओवादीले द्वन्द्वकालीन मुद्दा भएको भन्दै ढुंगेलको बचाउ गर्दै आएको थियो । माओवादीकै दबाबका कारण प्रहरी नेतृत्वले ढुंगेललाई पक्राउ गर्न सकेको थिएन । सर्वोच्च अदालतले हत्याका दोषी ठहर भएका ओखलढुंगा पोकली२ का पूर्व सभासद ढुंगेललाई पक्राउ गर्न यसअघि पटकपटक प्रहरी महानिरीक्षकलाई आदेश दिएको थियो। पछिल्ला दिनमा ढुंगेल पक्राउ नगरेको भन्दै नेपाल प्रहरीका महानिरीक्षक (आईजीपी) प्रकाश अर्यालविरुद्ध सर्वोच्चमा मुद्दा दायर भएको थियो । ओखलढुंगाका उज्जनकुमार श्रेष्ठको हत्या प्रकरणमा ढुंगेललाई सर्वोच्च अदालतको संयुक्त इजलासबाट ०६६ पुस १९ गते सर्वस्वसहित जन्मकैदको फैसला सुनाइएको थियो । डा बाबुराम भट्टराई नेतृत्वको सरकारले २०६८ मंसिर २२ मा ढुंगेलमाथि लगाइएको मुद्दा द्वन्द्वकालिन भएको भन्दै आममाफीका लागि राष्ट्रपति समक्ष सिफारिस गरेको थियो। तर, सर्वोच्चले हत्याका दोषीलाई आममाफी दिन नहुने भन्दै फैसला कार्यान्वयन गर्न आदेश दिएको थियो। प्रहरीको कुन आँखाले देख्यो ढुंगेललाई ? कर्तव्य ज्यान मुद्दामा फरार माओवादी नेता ढुंगेल पक्राउ"
'मधेसी जनताको पहिचान र अधिकारको पक्षमा छौ',"काठमाडौं: माओवादी केन्द्रका अध्यक्ष पुष्पकमल दाहाल प्रचण्डले मधेसी जनताको पहिचान र अधिकारका निम्ति आफ्नो पार्टी सबैभन्दा ठूलो लडाईं लडेको बताएका छन्। मंगलबार अध्यक्ष प्रचण्ड निवास लाजिम्पाटमा पूर्वमन्त्री तथा नेपाली कांग्रेसका नेता सुरेशचन्द्र दाससहित नेपाली कांग्रेस, राष्ट्रिय जनता पार्टी (राजपा), संघीय समाजवादी फोरम र चुरेभावर राष्ट्रिय पार्टीका नेताहरुलाई प्रवेश गराउँदै यस्तो बताएका हुन। उनले भने, 'मधेसी जनताको पहिचान र अधिकारका निम्ति आफ्नो पार्टी सबैभन्दा ठूलो लडाईं लडेको छु।झन्डै दुई हप्ता स्थानीय तहको निर्वाच्नको समयमा तराईं मधेसका धेरै गाउँमा घुम्ने मौका पाए। स्थानीय तहमा मेहनत गरेको भए एक नम्बर पार्टी बन्थ्यौँ।' उनले तराईमधेसभरी नै तपाईंहरुको प्रवेशले बाम गठबन्धनमा लहर आउने दाबी गरे। उनले भने, 'वाम तालमेलले गर्दा माओवादी पार्टीले मधेसको मुद्दा बिर्सिन्छ भनेका छन् तर म के अपिल गर्छु भने माओवादी पार्टीले कदापि मधेसको मुद्दामा गलत ढंगले सम्झौता गर्ने छैन।' अध्यक्ष दाहालले प्रतिनिधि सभा र प्रदेश सभाको निर्वाचनको घडीमा जनपक्षीय उम्मेदवारलाई विजयी गराउनुपर्ने दायित्व आएको बताउँदै मधेसको मुद्दालाई थप सशक्त बनाउन जरुरी रहेको बताए। स्थानीय तहको तेस्रो चरणको निर्वाचनको क्रममा आफूले तराई मधेसका विभिन्न स्थानमा सहभागी भएको र जनताको भावनालाई बुझने मौका पाएको स्मरण गर्दै उनले आगामी निर्वाचनमा विजय हासिल गर्न प्रतिवद्ध भएर लाग्न नेता तथा कार्यकर्तालाई आग्रह गरे। अध्यक्ष दाहालले संघीय लोकतान्त्रिक गणतन्त्रको स्थापनाका लागि एक हजार ३०० बढी मधेसी नेता तथा कार्यकर्ताले बलिदान गरेको स्मरण गर्दै अधिकार प्राप्तिको संघर्षमा आफू निरन्तर लागिपर्ने स्पष्ट पारे। कार्यक्रममा राजपा सिराहाका अध्यक्ष दिनेशराय यादव र सो पार्टीसंग आवद्ध सुरेश राय, राजकुमार राय, तेजनारायण राय, नरेश राय, सुरेन्द्र महत्तो, नागेन्द्र रायलगायत ३० जना नेता तथा कार्यकर्ता माओवादी केन्द्रमा प्रवेश गरेका थिए।"
समृद्ध नेपालका लागि म कांग्रेस भएँ : उद्योगपति चौधरी,"काठमाडौं : उद्योगपति विनोद चौधरीले समृद्ध नेपाल बनाउने नेपाली कांग्रेसको पहलबाट आफू उत्साहित भएर कांग्रेसमा प्रवेश गरेको बताएका छन्। मंगलबार प्रेस विज्ञप्ति प्रकाशित गरी उद्योगपति चौधरीले विश्वमा लोकतान्त्रिक शासन पद्धती र खुलाबजार अर्थतन्त्र विवादरहित विषय भएको र उक्त अभियानमा आफूलाई सरिक बनाउन प्रधानमन्त्री शेरबहादुर देउवाले अवसर दिएको भन्दै प्रसन्नता व्यक्त गरेका छन्। आफ्नो जीवनकालमा समृद्ध नेपाल देख्ने मेरो सपना हो। यसलाई तपाई हामी सबैले हाम्रो साझा एजेण्डा बनाउनुपर्छ र यसका लागि आआफ्नो ठाउँबाट योगदान गर्नुपर्छ, चौधरीले विज्ञप्तिमा भनेका छन्, यो सपना साकार पार्न म आफ्नो तर्फबाट कुनै कसर बाँकी राख्नेछैन। नेपाली कांग्रेस पार्टीबाट सार्वजनिक गरिएको सो आव्हान तथा पहलबाट म झनै उत्साहित भएको छु। आजको विश्वमा लोकतान्त्रिक शासन पद्धति र खुलाबजार अर्थतन्त्र विवादरहित विषय भएको उल्लेख गर्दै चौधरीले भनेका छन्, यही बाटो मार्फत् विश्वले आर्थिक समृद्धि हासिल गर्न सम्भव भएको छ भने नेपाल अपवाद बन्न सक्दैन। यस वृहत्तर सोंचको एक सहयोगी बन्ने अवसर प्रदान गर्नु भएकोमा म सम्माननीय प्रधानमन्त्रीज्यू र नेपाली कांग्रेसको नेतृत्व गणप्रति आभार व्यक्त गर्दछु। समृद्ध नेपाली, समृद्ध समाज र समृद्ध राष्ट्र निर्माण गर्नु नेपालीको साझा लक्ष्य रहेको चौधरीले बताएका छन्। पहिलो संविधानसभामा प्रतिनिधित्व गरिरहदा मैले समृद्ध नेपाल निर्माणका लागि उदार अर्थव्यवस्था एवं गतिशिल निजी क्षेत्रको पक्षमा सदनभित्र र सार्वजनिक रुपमा पनि संघर्षरत रहें। फरकफरक पृष्ठभुमीबाट आएका सभासदहरुको उपस्थिती रहेको उक्त संविधानसभामा मेरा सम्पूर्ण प्रयास भावी संविधानमा आर्थिक विकासमा नकारात्मक प्रभाव पर्ने गरि कुनै बुँदा नलेखियोस् भन्नेतर्फ केन्द्रित थियो।ु राष्ट्रिय एवं अन्तर्राष्ट्रिय मञ्चहरूमार्फत् राष्ट्रको प्रतिष्ठा अभिवृद्धि र लगानी प्रवर्धनलाई आफूले प्रमुख एजेण्डा बनाउदै आएको उल्लेख गर्दै चौधरीले विज्ञप्तिमा भनेका छन, यस्ता मञ्चहरुमा मेरो जोड नेपाल र नेपालीको स्वाभिमान एवं समुन्नत नेपाली अर्थतन्त्रको विकासमा केन्द्रित रहने गर्दछ। वल्र्ड इकोनोमिक फोरम देखि फोब्र्ससम्मका विश्वविख्यात अन्य फोरमहरुमा पनि नेपाललाई दक्षिण एसियाको नमूना राष्ट्रका रुपमा स्थापित गर्न सम्भव छ भन्ने बारेमा मैले अन्तर्राष्ट्रिय जगतको ध्यानकर्षण गराउदै आएको छु। कांग्रेसका सभापति एवं प्रधानमन्त्री शेरबहादुर देउवाले पत्रमार्फत् आफूमाथि सद्भाव दिएको भन्दै चौधरीले कृतज्ञता व्यक्त गरेका छन। यसबाट मलाई नेपालको नयाँ उचाईको आर्थिक विकासमा आफ्नो क्षमताले भ्याएसम्म योगदान गर्न हौसला मिलेको छ, विज्ञप्तिमा भनिएको छ,यो हौसला एवं सद्भाव व्यक्तिगत रुपमा मात्रै नभई उद्यम, व्यवसायको माध्यमद्वारा राष्ट्रको आर्थिक विकासमा योगदान पुयाइरहनु भएका सम्पूर्ण महानुभावप्रति समर्पित छ भन्ने मैले बुझेको छु। २०४६ सालको राजनीतिक परिवर्तनपछि नेपालको दीर्घकालिन आर्थिक रुपान्तरणको प्रारम्भिक चरणमा आफुले नेपाल उद्योग वाणिज्य महासंघको उपाध्यक्ष एवं अध्यक्षका हैसियतले तत्कालीन प्रधानमन्त्रीद्वय स्वकृष्णप्रसाद भट्टराई र स्व गिरिजाप्रसाद कोइरालासँग काम गर्ने शौभाग्य प्राप्त गरेको कुरा पनि चौधरीले स्मरण गरेका छन्। आर्थिक विकासका लागि निजी क्षेत्रको भूमिका सहायक हैन, अग्रणी हुनुपर्छ भन्ने मेरो धारणा सधै नै रहयो, चौधरीले भनेका छन, अर्थतन्त्रको फराकिलो एवं उच्च वृद्धिका लागि निजी क्षेत्रलाई निर्णायक भूमिका दिइनुपर्छ भन्ने मान्यता स्थापित गर्न म संघर्षरत रहदै आएको छु। आर्थिक विकासको इन्जिननिजी क्षेत्र नै हो भन्ने सोंचलाई व्यवहारमा कार्यान्वयन गर्न मैले सक्दो योगदान पुर्याउनेछु।"
लोकतन्त्रको संरक्षण कांग्रेसले मात्र गर्न सक्छ : देउवा,"काठमाडौँ : प्रधानमन्त्री एवं नेपाली काँग्रेसका सभापति शेरबहादुर देउवाले लोकतन्त्रको स्थायित्व र आर्थिक समृद्धिका लागि आगामी निर्वाचनमा काँग्रेसले जित्नु अपरिहार्य भएको बताएका छन्। प्रतिनिधिसभा र प्रदेशसभा सदस्यको निर्वाचन २०७४ का लागि काँग्रेसको घोषणापत्र मंगलबार एक समारोहमा सार्वजनिक गर्दै उनले काँग्रेसको नेतृत्वमा नै २००७ सालयता मुलुकमा ठूला परिवर्तन सम्भव भएको र मुलुकमा अब आर्थिक समृद्धि गर्न पनि आसन्न निर्वाचनमा पनि काँग्रेस विजयी हुनुपर्ने धारणा व्यक्त गरे । कम्युनिष्ट शासन व्यवस्थामा व्यक्तिगत स्वतन्त्रता र मानवाधिकार हनन हुनाका साथै त्रासको वातावरण हुने बताउँदै प्रधानमन्त्री देउवाले भने, जनतालाई देशको मालिक बनाउन लोकतन्त्र नै चाहिन्छ र लोकतन्त्रको संरक्षण काँग्रेसले मात्र गर्न सक्छ । हिमाल, पहाड र मधेशलाई जोड्ने एक मात्र पार्टी काँग्रेस भएको दाबी गर्दै उनले समावेशी अधिकार स्थापित गर्न, राष्ट्रिय एकता बलियो बनाउन र राष्ट्रिय अन्तरराष्ट्रिय विश्वासका लागि पनि मुलुकमा काँग्रेसको विजय अपरिहार्य भएको प्रष्ट पारे । कार्यक्रममा काँग्रेसका वरिष्ठ नेता रामचन्द्र पौडेलले सात दशकपछि मुलुकमा नयाँ संविधानमार्फत राजनीति व्यवस्थाको टुंगो लागेको बताउँदै मुलुकमा अब आर्थिक समृद्धि आवश्यक भएको र यसका लागि काँग्रेसले घोषणापत्रमार्फत प्रतिबद्धता सार्वजनिक गरेको जानकारी दिए । संविधान जारी गर्दाका सहयात्री दलहरु नै संविधानको मौलिकता परिवर्तन गरी अधिनायकवादतर्फ उन्मुख भएकामा चिन्ता व्यक्त गर्दै वरिष्ठ नेता पौडेले भने, त्यस्तो प्रयासलाई काँग्रेसले कदापि सफल हुन दिँदैन । पार्टीका महामन्त्री डा शशांक कोइरालाले कम्युनिष्ट पार्टीहरु एक ठाउँमा उभिनु काँग्रेसका लागि चुनौती भएको उल्लेख गर्दै आगामी निर्वाचनमा सम्पूर्ण काँग्रेस नेता कार्यकर्ता एक ढिक्का भएर निर्वाचनमा होमिन आग्रह गरे । पार्टीका नेता एवं घोषणापत्र तयारी समितिका संयोजक महेश आचार्यले घोषणापत्रका बारेमा जानकारी दिँदै राजनीतिक स्थायित्व, लोकतन्त्रको सुदृढीकरण र मुलुकको समृद्धिका लागि आगामी निर्वाचनमा काँग्रेसलाई विजयी गराउनुपर्ने बताए ।"
काम नगर्नेले भोट पाउँदैनन्',"सुर्खेत: हरेक निर्वाचनका बेला भोट माग्न गाउँ पुग्ने उम्मेदवार र नेताहरूसँग पश्चिमी सुर्खेतका बासिन्दाले उही माग गर्दै आएका छन्। २०४८ सालपछिका निर्वाचनमा यस क्षेत्रका मतदाताले गाउँमा बिजुली र सडक कालोपत्रेको माग गर्दै आए पनि कसैले सम्बोधन गरेका छैनन्। साविकको क्षेत्र नम्बर ३ र हालको २ अन्तर्गत प्रदेशसभा (२) ले समेट्ने क्षेत्रका मतदाताका माग अझै पूरा हुन नसकेको हो। यही क्षेत्रबाट निर्वाचित भएकाहरू मन्त्रीसम्म बने पनि बिजुली पुग्न सकेको छैन । बड्डीचौरबाट गुटु हुँदै लगामसम्म जोड्ने सडकको अवस्था पनि दयनीय छ । स्थानीयले माग गर्दै आए पनि कालोपत्रे भएको छैन। हामीलाई अरू केही चाहिएको छैन, सडक कालोपत्रे गरिदिए हुन्थ्यो, गाउँमा बिजुली जोडिदिए पुग्छ', बराहताल गाउँपालिका६ का ५७ वर्षीय डम्बर बीसी भन्छन्, तर, आजसम्म कसैले सुनेनन् । मैले त २०४८ सालमै भोट माग्न आउने नेताहरूसँग यही माग गरेको थिएँ ।' बिजुली र सडक राम्रो नहुँदा पश्चिमी क्षेत्रको विकास हुन नसकेको उनी बताउँछन् । आजसम्म धेरै निर्वाचन भए, धेरैले जितेर पनि गए', उनी भन्छन्, हाम्रो अवस्था उस्तै छ, बिजुली देख्न नपाएरै उमेर ढल्कियो । कालोपत्रे सडकमा यात्रा गर्ने सपनै भयो, कोही नेताले पनि यसमा सोचेनन् ।' यसपटक पनि भोट माग्न आउने नेतासँग यही माग गर्ने उनी सुनाउँछन् । बराहताल गाउँपालिका, पञ्चपुरी नगरपालिका र चौकुने गाउँपालिकामा बिजुली पुगेको छैन । बाबियाचौरमा स्थानीय उत्पादनमा थोरैले बिजुली उपभोग गर्न पाएका छन् । बाँकी अहिले पनि दियालो र सोलारकै भरमा छन् । हाम्रो नेता नै जिम्मेवार भएनन्, सडक र बिजुलीको बारेमा सोच्दै सोचेनन्', पञ्चपुरीका खगेन्द्र कँडेल भन्छन्, मैले भोट हाल्न थालेदेखि नै नेताहरूलाई गाउँमा बिजुली आवश्यक छ भन्दै आएको छु, आजसम्म यसको सुनुवाइ भएन । निर्वाचनका बेला बाटो बनाउँछु भनेर वाचा गर्छन्, अहिले हामीले यो कच्ची सडकमा छतमा यात्रा गर्नुपर्ने बाध्यता छ ।' बड्डीचौरबाट लगाम जोड्ने सडक कालोपत्रे नहुँदा पश्चिमका नागरिकले धेरै सास्ती बेहोर्नुपरेको छ । हरेक निर्वाचनमा प्रायः दलका उम्मेदवार पनि पश्चिममा बिजुली पुर्याउने र सडकलाई कालोपत्रे गर्ने नारा लिएर मतदाताको आँगनमा पुग्दै आएका छन् । वर्षौं बित्यो न नेताले बचन पूरा गरेका छन् न त स्थानीयले आफ्नो माग नै परिवर्तन गरेका छन् । बरु आसन्न निर्वाचनमा पनि यहाँका नागरिक यही माग तेस्र्याउने तयारीमा छन् । सालकोटका हर्कबहादुर बुढा भन्छन्, हामीले उहिलेदेखि यो कुरा भन्दै आएका छौं, यसपटक पनि यही माग गर्ने हो । नेताले नगरेर अब कसले गर्छ विकास ? काम नगर्नेले अब भोट पाउनेवाला छैनन् ।' पश्चिमबाट संसदीय र संविधानसभा निर्वाचन गरी कांग्रेसले चारपटक जितेको छ । एकपटक माओवादीले जितेको छ । तर, स्थानीयका माग जस्ताको त्यस्तै रहेको चौकुनेका विष्णु नेपालीको दुखेसो छ । भन्छन्, हामी जनता पनि उस्तै हौं, भोट मात्र हाल्यौं । विकास भएन भनेर कसैले खबरदारी नगर्दाको परिणाम हो यो, अब भोट हाल्दा बिचार गर्नुपर्ने भो ।'"

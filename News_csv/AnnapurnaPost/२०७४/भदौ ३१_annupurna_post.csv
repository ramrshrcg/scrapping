शीर्षक,विवरण
निर्वाचनको लागि सबै तयारी पूराः गृहराज्यमन्त्री श्रेष्ठ,"काठमाडौं: गृह राज्यमन्त्री श्यामकुमार श्रेष्ठले असोज २ गते प्रदेश नम्बर २ मा हुने स्थानीय तहको निर्वाचनको लागि सुरक्षा व्यवस्था कडा पारिएको बताएका छन्। उनले निर्वाचनलाई स्वच्छ निष्पक्ष र भयरहित ढंगले सम्पन्न गराउन सरकारले सम्पूर्ण गृहकार्य पूरा गरेको बताएका हुन्। तीन वटै तहको निर्वाचन सम्पन्न गर्न सरकार प्रतिबद्ध रहेको बताउदै गृह राज्यमन्त्री श्रेष्ठले संविधान कार्यान्वयनको कामलाई सरकारले पहिलो प्राथमिकतामा राखेको बताए। उनले स्थानीय तहको निर्वाचन सम्पन्न भए लगत्तै सरकारले आगामी मंसिर १० र २१ गते हुने प्रदेशसभा र प्रतिनिधिसभाको निर्वाचनको लागि पनि काम थालि सकेको बताए। 'तीन वटै तहको निर्वाचन सम्पन्न गर्नु सरकारको दायित्व हो', गृह राज्यमन्त्री श्रेष्ठले भने,तीन तहकै निर्वाचन सम्पन्न भएपछि देश दिगो विकासमा अगाडि बढछ।' पटकपटक सरकार परिवर्तन हुँदा देशले आर्थिक समृद्धि र दिगो विकासले गति लिन नसकेको बताउदै उनले समृद्धिको लागि प्रत्यक्ष निर्वाचित कार्यकारी राष्ट्रपतिय प्रणालीमा जानुको विकल्प नभएको बताए। स्थानीय तहको निर्वाचन सम्पन्न भएको ६ वटा प्रदेशमा निर्वाचित जनप्रतिनिधिहरु आएपछि विकासले गति लिन सुरु गरेको बताउदै मन्त्री श्रेष्ठले विकास निर्माणमा सबै मिलेर अगाडि बढनु पर्नेमा जोड दिए। राजनीतिक उपलब्धिलाई संस्थागत गर्दै रामेछापलाई सक्षम, समृद्ध र शान्त बनाउन राजनीतिक दलहरुले मात्र सम्भवन नहुने भएकाले सबै रामेछापवासी जुटनु पर्छ, उनले भने। उज्यालो रामेछाप बनाउने अभियान सुरु भएको छ, विद्युतीकरणको लागि ठेक्का भएर सर्भेको काम भइरहेको छ',मन्त्री श्रेष्ठले भने,कृषि, पर्यटन र जलविद्युतको क्षेत्र मार्फत रामेछापलाई आर्थिक समृद्धिको दिशामा अगाडि बढाउनु पर्छ।' रामेछाप सांस्कृति समाजले शनिवार राजधानीमा आयोजना गरेको दशैको शुभकामना तथा सष्टा सम्मान कार्यक्रमलाई सम्बोधन गर्दै गृह राज्यमन्त्री श्रेष्ठले प्रतिनिधिसभा र प्रदेशसभाको निर्वाचन सम्पन्न भएपछि विकास निर्माणको लहर चल्ने दावी गरे। रामेछापको विकास निर्माणमा बजेट विनियोजन भएपनि अपेक्षा अनुसार कार्यान्वयन हुन नसकेकोप्रति चिन्ता व्यक्त गर्दै उनले स्थानीय राजनीतिक दलहरु मिलेर विकास निर्माणको कार्यलाई सामुहिक ढंगले अगाडि बढाउनु पर्नेमा जोड दिए । मन्त्री श्रेष्ठले सांसद हुँदा जसरी रामेछापको विकास निर्माणमा भूमिका निर्वाह गरे त्यो भन्दा शसक्त रुपमा जिल्लाको विकासको लागि लाग्ने प्रतिबद्धता व्यक्त गरे। कार्यक्रममा रामेछाप क्षेत्र नम्बर १ का सांसद आङटावा शेर्पाले जिल्लाको विकासको लागि आफूले सक्दो भूमिका निर्वाह गर्ने बताए। उनले भने, 'रामेछापको विकासको लागि प्रतिबद्ध भएर लागेको छु, आगामी दिनमा पनि लाग्छु।' उक्त कार्यक्रममा रामेछापकी सांसद कमला सुवेदीले रामेछाप जिल्लाको विकास निर्माणको कार्यमा सबै एकताबद्ध भएर अगाडि बढनु पर्नेमा जोड दिइन्। उनले समृद्ध रामेछाप बनाउनको लागि राजीतिक आग्रह र पूर्वाग्रहबाट माथि उठनु पर्ने बताइन्। त्यसैगरी कार्यक्रममा पूर्व सदभासद लक्ष्मी गुरुङले संविधान कार्यान्वयनको कार्यसँगै अब आर्थिक समृद्धिको गतिमा देशलाई अगाडि बढाउनु पर्ने बताइन्। कार्यक्रममा विभिन्न क्षेत्रमा योगदान पुर्याउने स्रष्टाहरुलाई सम्मान गरिएको थियो। सम्मानित हुनेहरुमा कलाकार बेदबहादुर कार्की, पत्रकार मातृका पौडेल, खेलाडी भावना सुनुवार,अभिनेत्री मिथिला शर्मा, लोक गायक नारायण रायमाझी, लोक गायक रेशम थापा, लोक गायिका सीता थापा, गायक रोज मोक्तान, कलाकार अमृत बहादुर सुनुवार र कायक राजेन्द्र बहादुर कार्कीलाई सम्मान गरिएको थियो।"
"उदयपुर, भोजपुर र खोटाङ जोड्नेगरी सुन र दूधकोशीमा दुई पक्की पुलको शिलान्यास","गाईघाट : प्रधानमन्त्री शेरबहादुर देउवाले संविधान निर्माणसँगै देश आर्थिक विकासमा अघि बढेको बताएका छन् । शनिबार उदयपुर, भोजपुर, खोटाङ जिल्लालाई जोडने सुनकोसी र दुधकोसीमा दुई वटा पक्की पुलको एकसाथ शिलान्यास गर्दै उनले यस्तो बताएका हुन् । उनले स्थानीयतह, प्रदेश र केन्द्रीय संघको निर्वाचनपछि अझ विकास निर्माणले गति लिने बताए । तीन चरणमा सरकारले सफलताको साथ स्थानीय तहको निर्वाचन सम्पन्न गरिसकेको छ, प्रधानमन्त्री देउवाले भने, फेरि सरकारले एक साथ मंसिरमा प्रदेश र केन्द्रीय संसदको निर्वाचन गराउँदै छ, त्यो गरिसकेपछि देशमा आर्थिक सम्बृद्धि सुरु हुनेछ । जनताको आवश्यकता आर्थिक भएकाले भन्दै उनले सवै राजनीतिक दललाई आर्थिक विकासमा लाग्नु पर्ने बताए । राष्ट्रिय राजनीतितर्फ खासै बोल्न नचाहेका प्रधानमन्त्री देउवाले उदयपुर, खोटाङ र भोजपुर जोड्ने सुनकोसी नदीको पुल तीन वटै जिल्लाको आर्थिक सम्वृद्धिको आधार भएको बताए। चौदण्डिगढी नगरपालिका १ रानिटार र भोजपुरको आमचोक गाँउपालिका र त्रियुगानगरपालिका १४ साउने धाम्पलाङबाट खोटाङको खोटेहाङ गाँउपालिका बीचमा पर्ने सुनकोसी नदीमा पक्की पुलनिर्माणको लागि देउवाले शिलन्यास गरेका हुन् । उदयपुर र भोजपुर जोडने पुल उदयपुरको बेल्टाररानीटार हुँदै भोजपुर सडकखण्डमा पर्दछ । त्यसैगरी उदयपुर र खोटाङ जिल्ला जोडने पुल गाईघाटसाउनेधाप्लाङ हुँदै दिक्तेल सडकखण्ड अन्र्तगत पर्दछ । दुवै पुलको निर्माणको जिम्मा एउटै कम्पनीले बराबरी लागतमा लिएको छ । निर्माणको जिम्मा पाएको रसुवा स्वच्छन्द पप्पुल जेभी काठमाडौंले एउटा पुल २२ करोड २५ लाख गरी दुबै पुल ४४ करोड ५० लाखमा सम्पन्न गर्नु पर्ने छ । ५ स्पान भएको पुल २ सय मिटर लम्बाई र १० दशमलव ५ मिटर चौडाई रहेको निर्माण कम्पनीका ठेकेदार नारायणप्रसाद भुसालले जानकारी दिए । २०७६ साल असार २९ गते भित्र निर्माण सम्पन्न गर्न सक्ने गरी निर्माण कम्पनीले २०७३ असार ३० गते ठेक्का सम्झौता गरेको पुल योजना पूर्वी सेक्टर कार्यालय धरानले जानकारी दिएको छ । कार्यक्रममा भौतिक योजना तथा यातायात व्यवस्था मन्त्री वीरबहादुर बलायर, पूर्व सञ्चारमन्त्री शेरधन राई, पूर्व शहरी विकास मन्त्री डा नारायण खड्का, पूर्व सहरी विकास राज्यमन्त्री मन्जु चौधरी र खोटाङका सांसद विशाल भटटराईले मन्तव्य राखेका छन्।"
विकासमा राजनीति नगर्न आग्रह ओलीको आग्रह,"इटहरी : विकासमा राजनीति नगर्न पूर्व प्रधानमन्त्री एवं नेकपा एमालेका अध्यक्ष केपी शर्मा ओलीले आग्रह गरेका छन् । सुनसरीको इटहरीमा शनिबारबाट सुरु भएको नगर सभाको उद्घाटन गर्दै उनले विकासलाई राजनीतिले प्रभावमा पार्न नहुनेमा जोड दिएका थिए । उनले नगरको विकासको लागि गुरुयोजना बनाउन जोड दिँदै त्यसमा नगरका सबै दल तथा नगरवासीको सहभागिता हुनुपर्ने बताए । तपाईहरु कुनै राजनीतिक दलको लागि मात्र भनेर आउनुभएको होइन, जनताको काम गर्दा दल नहेर्न आग्रह गर्दै उनले इटहरी उपमहानगरपालिकाका मेयर र उपमेयरलाई हेर्र्दै भने, जितेर आइसकेपछि कुनै दल हेर्नु हुँदैन, सबैलाई समेट्नुपर्छ । उनले देशमा धेरै आर्थिक अवसरहरु रहेको बताउँदै सबै नगरले त्यसलाई लिन सक्नुपर्ने बताए । उनले देशमा लगानीको लागि पैसाको अभाव नरहेको समेत प्रष्ट पारे । यस्तै उनले संविधान संशोधन भन्दा संविधानको कार्यान्वयन आवश्यक रहेको बताउँदै भने, संविधान रहे पो संशोधन, संविधानै नरहे के को संशोधन ?"
सुगमका तहमा मात्रै कर्मचारी,"काठमाडौं : सामान्य प्रशासन मन्त्रालयले सुगम स्थानीय तहमा मात्रै छानीछानी कर्मचारी पठाएको भन्दै स्थानीय विकास मन्त्रालयले असन्तुष्टि जनाएको छ। स्थानीय विकास मन्त्रालयले शुक्रबार सामान्य प्रशासनलाई पत्र लेख्दै आइन्दा गाउँपालिका र नवगठित नगरपालिकालाई केन्द्रित गरेर कर्मचारी सरुवा गर्न आग्रह गरेको छ। निश्चित मापदण्ड बनाएर मात्रै स्थानीय तहमा कर्मचारी पठाउन पनि उसले ध्यानाकृष्ट गराएको छ। सामान्यले बिहीबार मात्रै नायब सुब्बा ६ सय ३२ जना र खरिदार ३ सय ५५ गरी ९ सय ८७ कर्मचारीलाई स्थानीय तहमा पठाएको थियो। सामान्यले कर्मचारी पठाउँदा विभेदपूर्ण नीति अपनाएको, आधाभन्दा बढीलाई विभिन्न निकायमा तोकेरै पठाएको र केहीलाई स्थानीय विकास मन्त्रालयअन्तर्गत भनेर पठाएको हो। दोहोरो मापदण्ड अपनाएर कर्मचारी पठाएकाले उनीहरूलाई स्थानीय तहमा पदस्थापन गर्न कठिन भएको स्थानीय विकासले जनाएको छ। स्थानीय विकासका अनुसार अहिले महानगर, उपमहानगरलगायत २०७२ सालअघि स्थापना भएका नगरपालिकामा कामै रोकिने गरी कर्मचारी अभाव छैन। तर, हालै गठन भएका गाउँपालिका र नगरपालिकामा सामान्य कार्य अगाडि बढाउन पनि कर्मचारी छैनन्। कर्मचारी नहुँदा गाउँपालिका र नवगठित नगरपालिकामा काम अवरुद्ध छ। पुराना नगरपालिकालाई केन्द्रित गरी कर्मचारी सरुवा गरिदिएपछि स्थानीय विकास मन्त्रालय सामान्यसँग रुष्ट बनेको हो। स्थानीय विकास सचिव दिनेशकुमार थपलियाले स्थानीय तहमा कर्मचारी सरुवा गर्दा निश्चित मापदण्ड र आधार बनाउन जरुरी रहेको बताए। सामान्यले स्थानीय तहमा पठाएका कर्मचारीमध्ये अधिकांश बूढाखाडा र महिला छन्। त्यस्ता कर्मचारीले स्थानीय तहमा गएर संघीयताको मर्मअनुसार काम गर्न कठिन हुने स्थितिसमेत आउनसक्ने विश्लेषण मन्त्रालयको छ। युवा र फ्रेस जनशक्ति पठाउनुपर्नेमा रिटायर्ड हुन लागेका र वृद्ध भइसकेका कर्मचारीलाई छानीछानी पठाइएको छ, यसले स्थानीय तहलाई झनै कमजोर बनाउने निश्चित छ', स्थानीय विकास मन्त्रालयका एक अधिकृतले अन्नपूर्णसँग भने। सामान्यले महिला र बूढाखाडा कर्मचारी मात्रै स्थानीय तहमा पठाएको भन्दै स्थानीय विकासको असन्तुष्टि सामान्यले सुगम स्थानका लागि तोकेरै कर्मचारी पठाएको तर दुर्गम र विकट स्थानमा त्यसो नगरेको आरोप स्थानीय विकासले लगाएको छ। दुर्गमका तहमा पनि तोकेरै कर्मचारी पठाउन उसले आग्रह गरेको छ। दुर्गममा कसरी पठाउने भन्नेमा समस्या भएको मन्त्रालयका उपसचिव विजय सुवेदीले बताए। सुवेदीले दुर्गममा कर्मचारी जान नमान्ने र त्यसमा पनि उमेर पुगिसकेका कर्मचारीलाई दुर्गममा पठाउन झनै समस्या हुने तर्क गरे।"
१२ ज्योतिर्लिंग नेपालमै,"काठमाडौं : सत्ययुगमा धपधपी बल्ने विश्वास गरिएका शिवजीका बाह्र लिंग नेपालमा फेला परेका छन्। नेपाली १२ ज्योतिर्लिंग दर्शनार्थ भारतका विभिन्न स्थानमा धाउँदै आएका छन्। भगवान् शिव (शंकर) का साक्षात् अवतार भएकाले ज्योतिर्लिंगको दर्शन र पूजाआजाले पुण्य प्राप्ति हुने शास्त्रमा उल्लेख छ। १२ ज्योतिर्लिंगको दर्शन र पूजाआजा गर्दा तत्कालीन राजालगायतले पाएका फलबारे १२ वटै कथा पनि शास्त्रमा वर्णन गरिएका छन्। नेपालका जगद्गुरु बालसन्त मोहनशरण देवाचार्य महाराजले स्कन्द पुराणको मानस खण्ड, हिमाद्री बराह पुराण र शिव पुराण अध्ययन गरी ०७२ कात्तिकदेखि हालसम्म स्थलगत अवलोकनबाट नेपालमै १२ ज्योतिर्लिंग रहेको तथ्य पहिलोपटक पत्ता लगाएका हुन्। उनका अनुसार दार्चुलामा मल्लिकार्जुन, दार्चुलाकै नाघुमा नागेश्वर, महाकाली नदीतटमा विश्वनाथ, महाकाली र सरयू नदीतटमा रामेश्वरम्, बैतडीको रावलाद्री पर्वतमा केदारनाथ, अछामको साफेबगरमा वैद्यनाथ, मुस्ताङको शालग्राम क्षेत्रमा सोमनाथ, कौशिकी नदीको तट दोलखामा भीमाशंकर, खोटाङ रेवा नदीतटमा ओमकारेश्वर, सिन्धुलीको गौतमी नदीतटमा त्र्यम्बकेश्वर, तमोरी (ताप्लेजुङ) र काबेली (पाँचथर) नदीको संगमको गुफामा महाकालेश्वर र हिमालयबाट प्रकट भएको घुस्मा नदीतट (खोजी भइरहेको) मा घुस्मेश्वर ज्योतिर्लिंग फेला परेका हुन्। भारतको उत्तराखण्डमा केदारनाथ, उत्तरप्रदेशको विश्वनाथ, झारखण्डको वैद्यनाथ, मध्यप्रदेशको ओमकारेश्वर र महाकालेश्वर, महाराष्ट्रको घुस्मेश्वर, त्र्यम्बकेश्वर र भीमाशंकर, गुजरातमा नागेश्वर र सोमनाथ, तमिलनाडुमा रामेश्वरम् र आन्ध्र प्रदेशमा मल्लिकार्जुन गरी १२ ज्योतिर्लिंग स्थापित रहेको मानिन्छ। प्राचीनकालदेखि अस्तित्वमा रहेका १२ ज्योतिर्लिंग विभिन्न कालखण्डमा पुनःस्थापन गरिँदै आएको छ। जगद्गुरु बालसन्तले १८ पुराणमध्ये स्कन्द पुराणमा नेपालमा रहेका ज्योतिर्लिंगबारे उल्लेख र वर्णन गरिएको जानकारी दिए। भारतका ज्योतिर्लिंगका विषयमा शिव पुराणमा बताइएको छ, बरु तिनका बारेमा केही कुरा शंकास्पद छन्', उनले अन्नपूर्णसँग भने, तर नेपालका ज्योतिर्लिंगका विषयमा स्कन्द पुराणको मानस खण्ड, हिमाद्री बराह पुराण र शिव पुराणले प्रस्ट ढंगले ठाउँ, नदीकिनार र ज्योतिर्लिंगको नाम किटान गरेको पाएँ।' नेपाल र नेपालीको शिर उचो बनाउन जगद्गुरुले नेपालका ७५ जिल्लालाई समेटेर महाकालीको कञ्चनपुरस्थित शारदापीठको भम्केनीधाममा प्रतीकस्वरुप ७५ फिट अग्लो नेपाल आमा' को अष्टधातुको मूर्ति बनाउन लागेका छन्। उक्त मूर्तिमा सबैको अपनत्व होस् भनी प्रत्येक नेपालीको कम्तीमा एक रुपैयाँ भए पनि लगानी होस् भनेर उनले महाकालीदेखि मेचीसम्मको पैदलयात्रा गरिरहेका छन्। मैले १२ ज्योतिर्लिंगबारे अध्ययन गरी तत्तत् ठाउँमा तिनको अस्तित्व फेला पारेको हुँ', उनले थपे, अनुसन्धानका क्रममा मेलम्ची इन्द्रावती गौतमी भीमाशंकर, त्र्यम्बकेश्वरजस्ता महत्र्वपूर्ण ज्योतिर्लिंग र गंगाहरूको अनुसन्धान अन्तिम चरणमा पुगेको छ।' जगद्गुरु बालसन्त सिन्धुलीको त्र्यम्बकेश्वरलाई प्रवद्र्धन गर्न शनिबार गौतमी नदी पुग्दै छन्। उनले अन्नपूर्णसँग भने, यी सबै १२ ज्योतिर्लिंगका लागि संरचना निर्माणदेखि ती ठाउँमा बाटो निर्माण गरी विश्वका करोडौं हिन्दु धर्मावलम्बीलाई सूचना पुग्ने गरी सरकारले प्रचारप्रसार गरे नेपाल उत्कृष्ट पर्यटकीय गन्तव्य बन्नेछ।'"

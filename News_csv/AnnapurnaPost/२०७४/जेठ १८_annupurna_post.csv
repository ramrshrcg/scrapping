शीर्षक,विवरण
आयोगले माग्यो च्यातिएका मतपत्रको रेकर्ड,"अन्नपूर्णकाठमाडौंनिर्वाचन आयोगले भरतपुर महानगरपालिकाको मतगणनाको क्रममा च्यातिएका मतपत्रको संख्या यकिन गरी प्रतिवेदन पठाउन त्यहाँका मुख्य निर्वाचन अधिकृतलाई निर्देशन दिएको छ । भरतपुरस्थित मुख्य निर्वाचन अधिकृतको कार्यालय र केन्द्रबाट खटिएको अनुगमन टोलीले च्यातिएका मतपत्रको यकिन विवरण नदिएकाले मुख्य निर्वाचन अधिकृतसँग विवरण माग गरिएको आयोगले जनाएको छ । जेठ १५ गते मतगणना क्रममा माओवादी केन्द्रका प्रतिनिधिले मतपत्र च्यातेपछि स्थगित मतगणनासम्बन्धमा निर्णय गर्न बुधबार बसेको आयोग बैठकले च्यातिएका मतपत्रको संख्या हेरेर अघि बढ्ने निष्कर्ष निकालेको हो । गणना भएका र गणनाका क्रममा च्यातिएका मतपत्रको स्थिति लेखिपठाउन मुख्य निर्वाचन अधिकृतलाई निर्देशन दिएका छौं', आयुक्त नरेन्द्र दाहालले भन्नुभयो । आयोगले सहन्यायाधिवक्ता गीताप्रसाद उपाध्यायको संयोजकत्वमा अनुगमन टोली बनाएर स्थलगत अध्ययनमा पठाएको थियो । तर, टोलीले के कति संख्यामा मतपत्र च्यातिएको हो यकिन विवरण नदिएकाले आयोगले मुख्य निर्वाचन अधिकृतसँग विवरण मागेको जनाएको छ । ०७४ वैशाख ३१ गते सम्पन्न स्थानीय तहको निर्वाचनअन्तर्गत भरतपुर महानगरपालिका, चितवनको मतगणना क्रममा मतपत्र च्यातिएको घटनासम्बन्धमा मुख्य निर्वाचन अधिकृतको कार्यालय, चितवन तथा जिल्ला निर्वाचन कार्यालय चितवनको मिति ०७४।२।१५ को प्रतिवेदन तथा यस आयोगबाट खटिएको अनुगमन टोलीको मिति ०७४।२।१७ को प्रतिवेदन समेतको आधारमा उक्त घटनामा केही मतपत्र च्यातिएको व्यहोरा उल्लेख भएको तर केकति संख्यामा मतपत्र च्यातिएको यकिन उल्लेख नभएको', आयोगको निर्णयमा उल्लेख छ, गणना भएका तथा गणना क्रममा रहेका मतपत्र जहाँ जेजस्तो अवस्थामा थिए, सोही अवस्थामा एकै पोको पारी सिलबन्दी गरी राखिएको उल्लेख भई आएको देखिँदा उक्त सिलबन्दी पोको पर्याप्त सुरक्षा व्यवस्थासहित सम्भव भएसम्म भरतपुर महानगरपालिकामा प्रमुख, उपप्रमुख र सम्बन्धित वडाका उम्मेदवार वा निजका एकएक जना प्रतिनिधि, प्रमुख जिल्ला अधिकारी एवं जिल्ला प्रहरी कार्यालयका प्रमुख समेतको रोहवरमा खोली गणनाका क्रममा रहेका मतपत्रमध्ये च्यातिई नोक्सान भएका मतपत्रको संख्या यकिन गरी प्रतिवेदन पठाउन मुख्य निर्वाचन अधिकृत, भरतपुर महानगरपालिका चितवनलाई लेखी पठाउने ।' आयोगले चितवनका सीडीओ, प्रहरी प्रमुख, उम्मेदवारको रोहवरमा सिलबन्दी खोल्न पनि निर्देशन दिएको छ । मतगणना गर्न माग गर्दै एमालेद्वारा संसद् अवरोध एमालेले भरतपुरमा स्थगित मतगणना अविलम्ब सुरु गर्न माग गर्दै संसद् अवरुद्ध गरेको छ । संसद्को बुधबारको बैठकमा एमाले नेता सुरेन्द्र पाण्डेले हार्ने पक्षले मतपत्र च्यात्दै जाने र आयोगले पुनः मतदान गराउँदै जाने हो भने पाँच वर्षमा पनि चुनाव नसकिने तर्क गर्नुभयो । भरतपुरमा अविलम्ब मतगणना नगर्ने हो भने एमालेले सडकबाटै उम्मेदवार विजयी भएको घोषणा गरेर अघि बढ्नेछ', पाण्डेले चेतावनी दिनुभयो, नतिजा प्रभावित पार्ने गरी जुन काम भएको छ, यो जनताको सार्वभौमिकतामाथिको बलात्कार हो ।' एमालेले अवरोध गरेपछि संसद् बैठक बिहीबारसम्मका लागि स्थगन भएको छ ।"
राष्ट्रिय खेललाई बजेटको अभाव हुँदैन,"काठमाडौं : युवा तथा खेलकुदमन्त्री दलजित श्रीपाइलीले राष्ट्रिय खेल भलिबललाई बजेटको अभाव नहुने बताउनु भएको छ । भलिबललाई राष्ट्रिय खेल घोषणा गरेको अवसरमा नेपाल भलिबल संघद्वारा आयोजित बधाई तथा कृतज्ञताज्ञापन कार्यक्रममा मन्त्री श्रीपाइलीले हालै सार्वजनिक भएको आर्थिक वर्ष २०७४०७५ को बजेट मन्तव्यमा भलिबल खेल सम्बोधन नभए पनि राष्ट्रिय खेललाई बजेटको अभाव नहुने बताउनु भयो । भलिबल राष्ट्रिय खेल घोषणा हुँदा सरकारको नीति तथा कार्यक्रम सार्वजनिक भइसकेको थियो । त्यही कारण राष्ट्रिय खेलले बजेट वक्तव्यमा स्थान पाउन सकेन । तर भलिबलका लागि बजेट अभाव हुँदैन' मन्त्री श्रीपाइलीले भने । कार्यक्रममा युवा तथा खेलकुद मन्त्रालयका सचिव महेश दाहालले राष्ट्रिय खेल घोषणा भएपछि अवसरसँगै चुनौती पनि थपिएकाले भलिबल संघ, राष्ट्रिय खेलकुद परिषद् र मन्त्रालयले समन्वय गरेर अगाडि बढेमात्र भलिबलको विकास हुने बताउनु भयो । राष्ट्रिय खेलकुद परिषद्का सदस्यसचिव केशवकुमार विष्टले सबैको प्रयासबाट मात्रै राष्ट्रिय खेल भलिबललाई उचाइमा पुर्याउन सकिने बताउनु भयो । कार्यक्रममा भलिबललाई राष्ट्रिय खेल घोषणा गर्न सहयोग पुर्याउने मन्त्री, सचिव र सदस्यसचिवलगायतलाई प्रशंसापत्रबाट सम्मान गरिएको थियो । कार्यक्रममा नेपाल भलिबल संघका अध्यक्ष मनोरञ्जनरमन शर्माले खेलाडी कल्याणका लागि अक्षयकोष स्थापना गर्न १० लाख रुपैयाँ प्रदान गर्ने घोषणा गर्नु भएको थियो । कार्यक्रममा मन्त्रालयका प्रतिनिधि, परिषद्का पदाधिकारी तथा कर्मचारी, राष्ट्रिय खेलाडी, विभिन्न संघका पदाधिकारी, प्रशिक्षकलगायतको उपस्थिति रहेको थियो ।"
चुनावी र्याली,विराटनगर ४ र ५ स्थित जामुनगाछीमा बिहीबार एमालेले निकालेको र्याली । दोस्रो चरणको स्थानीय निकाय निर्वाचनलाई लक्षित गरेर दलहरुले चुनावी गतिविधी पनि बढाएका छन् । तस्बिर : किशोर बुढाथोकी
राजनीतिमा अदालत,"सर्वोच्च न्यायालय यता आएर विभिन्न कारणले विवादमा घेरिएको छ । न्यायको शैली, न्यायिक निष्पादनमा फरक मान्यता र विरोधाभास, पछिल्लो चरणमा पहिलेका फैसला उल्टाउन बृहत् संवैधानिक इजलासको अति प्रयोग र देखिने गरी इजलासको दलीयकरणका कारण सर्वोच्च न्यायालयप्रति जनताको विश्वास घट्दो छ । यसैबीच अवकाशको केही साता मात्र बाँकी रहँदा प्रधानन्यायाधीश सुशीला कार्कीविरुद्ध आएको महाभियोग' प्रस्ताव फिर्ता भएको छ । प्रस्ताव दर्ता र फिर्ताको शैली र नियत दुवै राजनीतिक या दलीय प्रकृतिको भएको स्पष्ट भएको छ । अझ दुःखद् र दुर्भाग्यपूर्ण विषय यो महाभियोग फिर्ता गराउन सर्वोच्चका वर्तमान र केही पूर्व न्यायाधीशहरूले अन्तर्राष्ट्रिय फोरम' मा गरेका लबिङ' हुन् । ०६३ यता न्यायपरिषद्को संरचनामा परिवर्तनसँगै न्यायाधीश नियुक्तिमा संसदीय सुनुवाइको प्रवेशले दलीय आशीर्वाद या आबद्धता अनिवार्य सर्त बनेको छ, न्यायाधीश नियुक्तिमा । नियुक्ति समयको दलीय साँठगाँठ र समीकरण पछि फेरिन पुग्दा कतै त्यसका आधारमा फैसला त प्रभावित हुँदैन पछि गएर ? आशंका त्यत्तिकै बढेको छ । न्यायपालिका र न्यायाधीशबाट हुने यस्ता त्रुटि सच्याउन कठोर संरचनात्मक परिवर्तनसँगै न्यायपरिषद्मा दलीय भागबन्डा र संसदीय सुनुवाइ पद्धतिको अन्त्य, रिक्त न्यायाधीश पदमा तत्काल पूर्ति आवश्यक कदम सावित हुन सक्छन् । बदलाको भाव र नियतबाट प्रेरित महाभियोगले अदालतलाई ब्ल्याकमेल' को निशाना बनाउन सक्ला, तर त्यसको चरित्र, विश्वसनीयता र स्तरीयतामा सुधार ल्याउन सक्तैन । अर्कोतिर महाभियोगजस्तो दुलर्भ अस्त्र एकपछि अर्को यो रूपमा आउने र त्यसको प्रयोजन कुनै न्यायाधीश, प्रधानन्यायाधीश या कुनै संवैधानिक अंगका पदाधिकारीलाई कामबाट रोक्न ल्याइने परम्परा स्थापित भएमा त्यो ब्ल्याकमेल' को शैली बन्न जान्छ । दुर्भाग्य हिजो लोकमानसिंह कार्की र आज सुशीला कार्की त्यो अस्त्रको दुरुपयोगको निशाना बनेका छन् । अख्तियार प्रमुख कार्कीलाई महाभियोग दर्ता गर्नेहरूले सर्वोच्च न्यायालयको आदेश देखाउँदै प्रस्ताव अगाडि नबढाउनु र अर्कोतिर सर्वोच्चको अपमान गरेको आरोप सदनमा लगाउँदै महाभियोग प्रस्ताव छापामार शैलीमा दर्ता गरिनु त्यत्तिकै बचपना र हास्यास्पद विषय हुन् । त्यसरी कुनै पनि संसद्मा महाभियोग ल्याइँदैन । राजनीतिक मामिलामा या राजनीतिक सन्देश जाने मुद्दाहरूमा सर्वोच्च न्यायालयले धेरै नै सक्रियता देखाएको छ यता । सर्वोच्चमा २२ हजार मुद्दा थुप्रिएका र तिनलाई टुंग्याउन निर्धारित संख्यामा न्यायाधीशहरू नियुक्त हुनुपर्ने अडानका साथ सुशीला कार्कीले नेतृत्व सम्हाल्नुभएको हो । तर यसबीचमा कतिजना न्यायाधीशहरूको उपयोग' भयो ती संख्या कम गर्नमा ? या केही हाइ प्रोफाइल' मुद्दाहरूले मात्र बढी प्राथमिकता पाए ? त्यो पनि आम चासोको विषय बनेको छ ।जे होस्, महाभियोग प्रस्ताव फिर्ता गरेर राज्यका प्रमुख अंगहरूबीच ब्ल्याकमेल' र राजनीतिक प्रतिशोध' का आधारमा आउने तीक्तताको सम्भावना घटेको हुन सक्छ, तर यसले दुवै संस्था र प्रमुख राजनीतिक दलको नेतृत्व तहमा अपरिपक्कता देखा परेको छ । महाभियोग फिर्ता भए पनि सर्वोच्च लेनदेन' को राजनीतिमा प्रवेश गरेको या अमूक दलको विस्तारित स्वरूप बन्न पुगेको सन्देश नै न्यायपालिकाको स्वतन्त्रता, निष्पक्षता र तटस्थताको लागि सबभन्दा बढी घातकसिद्ध हुनेछ ।"
राष्ट्रिय जनता पार्टीले चुनावमा भाग लिन्छ: मन्त्री देव,"सप्तरी: संस्कृति, पर्यटन तथा नागरिक उड्डयन मन्त्री जितेन्द्रनारायण देवले राष्ट्रिय जनता पार्टी नेपालले चुनावमा भाग लिने दावी गर्नुभएको छ।पहिलो पटक मन्त्री बनेर गृहजिल्ला आउनुभएका देवले बिहिबार राजविराजमा आयोजित पत्रकार सम्मेलनमा राजपालाई चुनावमा ल्याउने वातावरणकै लागि मिति सारिएको बताउनुभयो। सरकारले चाहेर पनि संख्या नपुगेकाले संविधान संशोधन हुन नसकेको कुरा राजपाले बुझेकोले चुनावमा सहभागी हुने मन्त्री देवले विश्वास व्यक्त गर्नुभयो। उहाँले भन्नु भयो जे गर्छौ अहिलेको सरकार र राजपा मिलेर नै गर्छौ, राजपा पनि चुनावमा जान्छ, चुनाव पछि हामि मिलेर नै संविधान संशोधन गर्छौ।' कार्यपालिका र न्यायपालिकाबीचको झगडा तथा व्यवस्थापिका र न्यायपालिकाबीच भइरहेको संघर्षले जटिलता उत्पन्न गरेको र यथास्थितीवादी, प्रतिगामी शक्तिहरु सक्रिय रहेको बेला राजपाले चुनाव वहिष्कार गर्ने गल्ती नगर्ने उहाँको भनाई थियो। थप गरिएको २२ स्थानीय तहलाई अदालतले रोकेकोमा असन्तोष ब्यक्त गर्दै मन्त्री देवले राजनीतिक भागवण्डाका आधारमा न्यायाधीशको नियुक्ति, न्यायपालिकामा अनावश्यक हस्तक्षेप र न्यायमुर्ति वन्नकै लागि राजनितिक पछ्यौरा समाउनु पर्ने परम्पराको दुष्प्रभाव यतिवेला सरकार सञ्चालनमा परिरहेको बताउनुभयो।"
धोकेबाज उपेन्द्रसँग मधेसी जनता सजग हुनुपर्छ: महामन्त्री सोनल,"वीरगन्ज: राष्ट्रिय जनता पार्टीका महामन्त्री जितेन्द्र सोनलले संविधान संशोधनको ग्यारेन्टी सरकारले गरे राष्ट्रिय जनता पार्टी स्थानीय तहको निर्वाचनमा जान तयार रहेको बताउनु भएको छ। बाराको देवताल गाँउपालिकाको अमवामा बिहिबार आयोजित पार्टी प्रवेश कार्यक्रममा बोल्दै महामन्त्री सोनलले संविधान संशोधनको ग्यारेन्टी र सरकारले तत्काल गर्नु पर्ने काम गरि दिए असार १४ को चुनावमा राष्ट्रिय जनता पार्टी जान तयार रहेको स्पष्ट पार्नुभयो। उहाले भन्नु भयो , सरकारले संविधान संशोधनको ग्यारेन्टी गरोस् , मधेसमा जनसंख्याको आधारमा स्थानीय तहको संख्या थप गरिदिओस् ,झुठा मुद्धा फिर्ता र शहिद घोषणाको प्रकृया अगाडि बढाओस् हामी चुनावमा जान तयार छौं।केही दिन अघि सरकारले मधेसमा २२ वटा स्थानीय तहको संख्या थप गर्न गरेको निर्णय लागु नहुनुमा एमाले नै मुख्य दोषी रहेको भन्दै महामन्त्री सोनलले भन्नुभयो, संख्या थप्ने सरकारको निर्णयको विरोधमा सर्वोच्च अदालतमा रिट हाल्ने व्याक्ति, बहश गर्ने वकिल र अन्तरिम आदेश जारी गर्ने न्यायधिश सबै एमाले नै हुन् , यसबाट पनि पुष्टि हुन्छ कि एमाले मधेस विरोधी दल हो, उसले मधेसीलाइ अधिकार सम्पन्न बनाउन चाहदैन। राष्ट्रिय जनता पार्टीका महामन्त्री सोनलले संघीय समाजवादी फोरम नेपालका अध्यक्ष उपेन्द्र यादवलाइ धोकेबाजको संज्ञा दिनुभयो। मधेस र मधेसीको अधिकार प्राप्तिको संघर्षमा रहकै बला उपेन्द्रले बिच बाटोमै छाडेर धोका दिएको भन्दै सोनलले भन्नु भयो ,आफुलाइ मधेसको मसिहा भन्ने उपेन्द्रले अहिले मात्र नभइ २०६४ सालको मधेस आन्दोलनमा पनि मधेसी जनतालाइ धोका दिएर सरकारसंग सम्झौता गरेका थिए , अब उनीबाट मधेसी जनता सजग र सतर्क हुनुपर्छ। मधेसको मुराठा बाँधेर लललीप खानका लागि पहिलो चरणको चुनावमा भाग लिएका उपेन्द्रलाइ पहाडका जनताले लोप्पा खुवाएर पठाइदिएको सोनलले बताउनुभयो। फोरम नेपालका अध्यक्ष उपेन्द्र अहिले चु्नाव चिन्ह नपाएको बहानामा राष्ट्रिय जनता पार्टी चुनावमा जान नमानेको भन्दै भ्रामक प्रचार गर्दै हिडेको भन्दै महामन्त्री सोनलले भन्नु भयो , राजपाको अहिलेको आन्दोलन चुनाव चिन्हका लागि होइन , मधेसको अधिकारका लागि हो , राजपासंग ६६ वटा चुनाव चिन्ह छ, उपेन्द्रजीले राजपाको चुनाव चिन्हको बारेमा टेन्सन लिनु पर्दैन। राष्टिय जनता पार्टीका स्थानीय नेता जोगेन्द्र महत्तोको अध्यक्षतामा भएको कार्यक्रममा केन्द्रिय सदस्यहरु श्याम गुप्ता , पिंकी यादव ,जिल्ला अध्यक्ष नवलकिशोर सिंह , विधार्थी नेता सन्तोष यादव लगायतले मन्तव्य व्यक्त गरेका थिए। कार्यक्रममा काँग्रेस , एमाले लगायतका पार्टी परित्याग गरि दुइ सय २५ जना राष्ट्रिय जनता पार्टीमा प्रवेश गरेको राष्टिय जनता पार्टी बाराका प्रवक्ता रमेश सर्राफले जानकारी दिनुभयो।"
चाँगुनारायण नपाको पहिलो निर्णय : भूकम्प पीडितलाई निःशुल्क नक्सापास,"भक्तपुर : भक्तपुरको चाँगुनारायण नगरपालिकामा नवनिर्वाचित जनप्रतिनिधिहरुले नगरका भूकम्प पीडितहरुलाई एक वर्षसम्म निःशुल्क नक्सापास गर्ने निर्णय गरेको छ। नपामा निर्वाचित जनप्रतिनिधिहरुको सपथग्रहणपछि बिहीबार बसेको पहिलो बोर्ड बैठकले पुनर्निर्माणको लागि अनुदान सम्झौता गरेका भूकम्प पीडितहरुको निःशुल्क नक्सपास गर्ने निर्णय गरेको हो। नपाका नवनिर्वाचित प्रमुख सोमप्रसाद मिश्रले भूकम्पमा घर भत्किएर लाभग्राही सूचीमा नाम नभएर गुनासो फारम भरेका भूकम्प पीडितहरुलाई पुनर्निर्माणको लागि अनुदान रकम दिलाउन पहल गर्ने निर्णयसमेत भएको जानकारी दिनुभयो। पुनर्निर्माणको लागि अनुदान लिएका भूकम्प पीडितहरुको नक्सा निःशुल्क पास गर्ने निर्णय गरेका छौं, उहाँले भन्नुभयो, भूकम्पले घर भत्किएर लाभग्राही सूचीमा नाम नभएकाहरुलाई पनि अनुदान दिलाउन पहल गर्ने निर्णय पनि भएको छ। उहाँका अनुसार बैठकले गएको वैशाख ३१ गते भएको निर्वाचनमा मतदान गर्ने नगरवासी, निर्वाचन सम्पन्न गर्ने कर्मचारी र सुरक्षाकर्मीलगायतलाई धन्यवाद ज्ञापन गरेको छ। भ्रष्टाचारमुक्त नपा घोषणमा मौन बोर्ड बैठकमा चाँगुनारायण नगरपालिकालाई भ्रष्टाचारमुक्त नगर घोषणा गर्नुपर्ने प्रस्ताव प्रस्तुत भए पनि कुनै निर्णय हुन सकेन। उक्त प्रस्ताव प्रस्तुत गर्ने एक वडा अध्यक्षबाहेक मेयर, उपमेयर र अन्य वडा अध्यक्षहरुले मौन बसेर यसबारे कुनै प्रतिक्रिया नदिएपछि निर्णय हुन नसकेको हो। सपथलगत्तै पहिलो बैठक भएकाले धेरै निर्णय गर्न नहुने भन्दै बैठकमा अन्य अजेन्डा प्रस्तुत भएपनि निर्णय नगरिएको भ्रष्टाचारमुक्त नगर घोषणा गर्नुपर्ने प्रस्ताव प्रस्तुत गर्नुभएका वडा नं ९ का अध्यक्ष गणेश त्यातले जानकारी दिनुभयो। भाडाको घरमा नपा कार्यालय बोर्ड बैठकअघि नवनिर्वाचित प्रमुख सोमप्रसाद मिश्र र उपप्रमुख वीणा बाँस्तोलाले भाडामा रहेको चाँगुनारायण नपा कार्यालयमा पदभार ग्रहण गर्नुभएको थियो। चाँगुनारायण नपा ५ खरिपाटीस्थित एक निजी घरमा नगरपालिका कार्यालय भाडा बसिरहेको छ। उक्त घरको दोस्रो तल्लामा प्रमुख मिश्र र उपप्रमुख बाँस्तोलाको लागि कार्यकक्ष व्यवस्था गरिएको छ। दोस्रो तलाको दक्षिण पश्चिम कोठामा प्रमुखको कार्यकक्ष बनाइएको छ। प्रमुखको कार्यकक्षको ठीक पूर्वतिर उपप्रमुख बाँस्तोलाको कार्यकक्ष बनाइएको छ। त्यस्तै प्रमुख र उपप्रमुखको कार्यकक्षको उत्तर बैठक कक्षको व्यवस्था गरिएको छ। सोही कक्षमा बिहीबार चाँगुनारायण नपाको पहिलो बोर्ड बैठक बसेको हो। नगरको विकासमा सबैसँग हातेमालो यसअघि भएको नवनिर्वाचित जनप्रतिनिधिहरुको सपथग्रहणमा प्रमुख मिश्रले सबैसँग हातेमालो गरी चाँगुनारायण नगरपालिकाको विकास गर्ने दृढता व्यक्त गर्नुभयो। सबै मिलेर नगरपालिका बनाओैं, उहाँले भन्नुभयो, हातमा हात मिलाएर अघि बढौं। हाम्रो नपा हामीले नै बनाउने हो। नवनिर्वाचित प्रमुख सिंहदरबारको ४० प्रतिशत काम गर्ने स्थानीय तहलाई १७ प्रतिशत बजेट अपुग भएको उहाँको भनाइ थियो। सिंहदरबारको ४० प्रतिशत काम गर्ने स्थानीय निकायलाई १७ प्रतिशत बजेट कम हो, उहाँले भन्नुभयो, त्यस्तै जनताका आकांक्षा र भावना पनि बढी छन्। तैपनि सीमित स्रोतसाधनको अधिकतम प्रयोग गरी नगरवासीका भावना र आकांक्षा पूरा गर्नेतिर लाग्नेछौं। कार्यक्रममा निर्वाचन अधिकृत रिम्जा डंगोलले निर्वाचित प्रमुख मिश्र र उपप्रमुख बाँस्तोला तथा नौवटा वडाका अध्यक्षहरुलाई पद तथा गोपनीयताको सपथ गराउनुभएको थियो। त्यस्तै नवनिर्वाचित प्रमुख मिश्रले नगरपालिका निर्वाचित महिला सदस्य, दलित महिला सदस्य र खुला वडा सदस्यहरुलाई पद तथा गोपनीयताको सपथ ग्रहण गराउनुभएको थियो। सपथ ग्रहण कार्यक्रममा भक्तपुरका मुख्य निर्वाचन अधिकृत भोजराज शर्मा, भक्तपुर प्रमुख जिल्ला अधिकारी द्रोण पोखरेललगायतले स्थानीय तह स्थानीय सरकार भएकाले जनताको भावना र आकांक्षाअनुसार कार्य गर्नुपर्ने धारणा राख्नुभयो। उहाँले स्थानीय तहसम्बन्धी पूर्ण ऐनकानुन नआए पनि नगरपालिकाभित्रै कार्यपालिका, न्यायपालिका र व्यवस्थापिका हुने भएकाले सोहीअनुसार काम गर्न जनप्रतिनिधिहरुलाई सुझाव दिनुभयो। चाँगुनारायण नगरपालिकाको प्रमुख र उपप्रमुख एमालेले जितेको हो। नपाको नौवटा वडामध्ये एमाले र कांग्रेस चारचार तथा नेमकिपाले एउटा वडामा अध्यक्ष जितेका छन्। जसअनुसार एमालेबाट चाँगुनारायण नपा ३ मा श्यामसुन्दर धिमाल, ४ वडामा बुद्धिलाल महर्जन, ६ वडामा सन्ते वाइबा र ८ वडामा परासर सापकोटा वडा अध्यक्षमा निर्वाचित हुनुभएको छ। त्यस्तै कांग्रेसको तर्फबाट चाँगुनारायण १ वडामा राजेश खड्का, २ वडामा शिवहरि केसी, ५ वडामा जयेन्द्र खड्का र ७ वडामा ज्ञानबहादुर केसी अध्यक्षमा निर्वाचित हुनुभएको छ। ९ वडामा भने नेमकिपाका गणेश त्यात अध्यक्ष निर्वाचित हुनुभयो।"
"प्रचण्ड प्रश्नले घेरिएर बालुवाटार भित्रिए,जवाफ दिएर बाहिरिए","काठमाडौ : प्रधानमन्त्री पुष्पकमल दाहाल प्रचण्डले आफनो सचिवालयमा काम गर्नेहरुलाई बिहिबार बधाइ दिएर विदाई गर्नु भएको छ । राष्ट्रपति विद्यादेवी भण्डारीले बहुमतीय प्रक्रियाबाट प्रधानमन्त्री निर्वाचन गर्न व्यवस्थापिका संसदका सभामुख ओनसरी घर्तीलाई पत्र पठाए लगत्तै प्रधानमन्त्री प्रचण्डले सिंहदरवार र बालुवाटारको सचिवालयमा रहेर आफूलाई सहयोग गर्नेहरुलाई बधाई दिएर विदाई गर्नु भएको हो । प्रधानमन्त्री पदमा निर्वाचित भएर बालुवाटार आउँदा मैले जति बधाई पाएको थिए,त्योभन्दा बढी बधाई अहिले बालुवाटार छोडदा पाइरहेको छुप्रधानमन्त्री प्रचण्डले भन्नुभयो । आफूलाई सत्ता पक्षको एउटा हिस्सा,प्रमुख प्रतिपक्ष र राष्ट्रपति भण्डारीले पनि प्रधानमन्त्री पद नत्याग्न सुझाव दिएको पनि उहाँले जानकारी गराउनुभयो । सरकार गठन हुने वेलामा हामी माथि प्रश्न थिए । फाष्ट ट्रयाक के हुन्छ ? हुलार्की मार्ग के हुन्छ ? ओविओर के हुन्छ ? भन्ने प्रश्नको कामद्धारा जवाफ दिइएको छ प्रधानमन्त्री प्रचण्डले भन्नुभयो स्थानीय तह कि स्थानीय निकाय भन्नेमा विवाद थियो । काँग्रेस र एमाले स्थानीय निकायको चुनाव गराउन चाहन्थे,हामीले स्थानीय तहको पहिलो चरणको निर्वाचन गरायौ । सुशासन र विकासलाई गति दिएर मानक स्थापित गरिएको प्रधानमन्त्री प्रचण्डले बताउनुभयो । काँग्रेससँगको गठबन्धन राम्रो हुँदैन कि ? राष्ट्रियताको मामिलामा के हुन्छ ? भन्ने प्रश्न पार्टी भित्रैबाट उठेको थियो प्रधानमन्त्री प्रचण्डले भन्नुभयो । १० महिना अघि एमालेसँगको गठबन्धन तोडेर नेकपा माओवादी केन्द्रका अध्यक्ष प्रचण्ड काँग्रेससँग गठबन्धन बनाएर प्रधानमन्त्री हुनु भएको थियो ।"
भरतपुरमा मतपत्र च्यातेको आरोपमा पक्राउ परेका माओवादी कार्यकर्ता रिहा,चितवन : भरतपुर महानगरपालिकाको मतगणनाका क्रममा मतपत्र च्यातेको आरोपमा पक्राउ परेका नेकपा (माओवादी केन्द्र)का कार्यकर्ता धरौटीमा रिहा भएका छन्। चितवन जिल्ला अदालतले मतपत्र च्यातेको आरोपमा पक्राउ परेका माओवादी कार्यकर्ता मधुकर न्यौपाने र द्रोण सिवाकोटीलाई धरौटीमा रिहा गरेको हो। न्यायाधीश वासु पौडेलको एकल इजलासले बिहीबार जनही एक लाख रुपैयाँ धरौटीमा रिहा गरेको हो। भरतपुर महानगर वडा नम्बर १९ को मतगणनाका क्रममा आइतबार राति न्यौपाने र सिवाकोटीले मतपत्र च्यातेको आरोप लागेको थियो। निर्वाचन आयोगले च्यातिएको मतपत्रको छानबिन गर्न गठन गरेको समितिका अनुसार ९० वाटा मतपत्र च्यातिएको छ। मतपत्र च्यातिएपछि भरतपुर महानगरपालिकाको मतगणना आइतबार रातिदेखि नै स्थगित भएको छ। वैशाख ३१ मा सम्पन्न पहिलो चरणको स्थानीय तहको निर्वाचनको सबै परिणाम आइसक्दा समेत मतपत्र च्यातिएपछिको विवादका कारण भरतपुरको मतपरिणाम आउन सकेको छैन्। भरतपुर महानगरको मेयरमा एमालेका देवी ज्ञवाली र कांग्रेसमाओवादी गठबन्धनकी रेणु दाहालको चर्को प्रतिस्पर्धा भएपछि मतगणनामा प्रतिनिधि बसेका दलका कार्यकर्ताबीच विवाद हुँदा मतपत्र च्यातिएको थियो।
भरतपुरको १९ नम्बर वडाका ९० वटा मतपत्र च्यातिएको भेटियो,"चितवन : चितवनको भरपुर महानगरपालिका वडा नम्बर १९ को मतगणनाका क्रममा राजनीतिक दलका प्रतिनिधिको विवादमा ९० वटा मतपत्र च्यातिएको भेटिएको छ। बुधबारको निर्वाचन आयोगको निर्देशनपछि बिहीबार पुगेको छानबिन समितिले राजनीतिक दलका प्रतिनिधि, वडा नम्बर १९ का उम्मेदवार, सिडिओ, सुरक्षा निकायका प्रमुख र निर्वाचन अधिकृतको उपस्थितिमा च्यातिएका मतपत्रको गणना गरेको हो। गणनाका क्रममा ९० वटा मतपत्र च्यातिएको अवस्थामा भेटिएको एक प्रतिनिधिले अन्नपूर्ण अनलाइनलाई जानरकारी दिनुभयो। वडा नम्बर १९ मा कुल २८ सय ९७ मत खसेको थियो। जसमध्ये १९ सय ९ मत गणना भइसकेको छ भने ९ सय ९८ मत गन्न बाँकी छ। आइतबार राति मतगणनाका क्रममा माओवादी र एमालेका प्रतिनिधिबीच विवाद हुँदा मतपत्र च्यातिएको थियो। वैशाख ३१ गते भएको पहिलो चरणको स्थानीय चुनावको सबै मतपरिणाम आइसकेको भए पनि विवादका कारण आइतबारबाट भरतपुरमा मतगणना स्थगित भएको छ। बुधबार साँझ निर्वाचन आयोगले विज्ञप्ति सार्वजनिक गर्दै च्यातिएको मतपत्रको संख्यासहित पूर्ण विवरण ल्याउन निर्देशन दिएको थियो । आयोगले शिलबन्दी भएको पोको पयाप्त सुरक्षा व्यवस्थासहित सम्भव भएसम्म भरतपुर महानगरपालिकाका प्रमुख, उपप्रमुख र सम्बन्धित वडामा उम्मेदवारी दिएका उम्मेदवार वा निजका एकएक जना प्रतिनिधि, चितवन जिल्लाका प्रमुख जिल्ला अधिकारी एवम् जिल्ला प्रहरी कार्यालयका प्रमुख समेतको रोहवरमा खोली गणनाको क्रममा रहेका मतपत्र मध्ये च्यातिइ नोक्सान भएका पतपत्रको संख्या यकिन गरी प्रतिवेदन पठाउन मुख्य निर्वाचन अधिकृत, भरपुर महानगरपालिका चितवनलाई लेखी पठाउन दिएको निर्देशन अनुसार नै बिहीबार च्यातिएका मतपत्रको गणना भएको हो । निर्वाचन आयोगले चितवनको गणनाको छानबिन र निर्णय गर्न ढिलाइ गरे पनि स्थानीय तह निर्वाचन ऐन, २०७३ ले मतपत्र च्यातिएको अवस्थामा पुनः मतदान गर्नुपर्ने कानुनी व्यवस्था गरेको छ। च्यातिएको मतपत्र गणनाका लागि मतगणनास्थलको ताला खोल्दै निर्वाचन आयोगका प्रतिनिधि । तस्बिर : अन्नपूर्ण"
महानगरका प्रतिनिधिले लिए शपथ,"काठमाडौं : काठमाडौं महानगरपालिकाले आफ्ना वडा अन्तर्गतका वृद्धवृद्धालाई वार्षिक १२ हजार रुपैंया भत्ता दिने भएको छ । महानगरपालिकाको नगरप्रमुख, उपप्रमुखसँगै ३२ वडाका वडा अध्यक्ष र सदस्यहरुले सपथ खाएसँगै बुधबार बसेको नगर कार्यपालिकाको प्रथम वैठकले सर्वसम्मत रुपमा उक्त निर्णय पारित गरेको हो । महानगरपालिकाका नव नियुक्त प्रमुख विद्यासुन्दर शाक्यसँगै ३२ वडा अध्यक्षले राष्ट्रिय सभागृहमा मुख्य निर्वाचन अधिकृत एवं जिल्ला न्यायाधिशबाट सपथ खानुभएको थियो । पहिलो वैठकले गरेको निर्णय अनुसार ८० वर्ष उमेर पुरा भएका पुरुष र ७५ वर्ष उमेर पुरा भएका महिला बरिष्ठ जेष्ठ नागरिकहरुलाई महानगरपालिकाले आन्तरिक बजेट बाटै वार्षिक १२ हजार बजेट दिन लागेको जानकारी नगर प्रमुख शाक्यले दिनुभयो । उहाँले जेष्ठ नागरिकलाई घर दैलोमै दक्ष चिकित्सक टोली पठाएर स्वास्थ्य परिक्षण तत्काल थालिने बताउनुभयो । काठमाडौं नगरवासी धुँवा, धुलो र प्रदुषणबाट प्रताडित रहेका बेला बिहिबारबाटै क्लिन द सीटी' अर्थात सहर सफाई अभियान सुरु गरिने भएको छ । बिहिबार विहान ६ बजे चक्रपथस्थित गंगालाल हृदयरोग केन्द्रको उत्तरबाट सफाई गरिने भएको छ । अब सडक मात्रै होइन, सडकको पेटी पनि बडारिन्छ, बालुवा र धुलोको कण पनि छाडिंदैन, शाक्यले भन्नुहुन्छ, सहर सफा गर्ने सबैको परिकल्पना हो, हाम्रो काम सबैले महशुस गर्ने खालको हुन्छ ।' महानगरपालिका भित्र उत्पादन हुने फोहोर सुर्यादय अगावै विसर्जन र व्यवस्थापनको काम तत्काल थालिने जानकारी वैठकले दिएको छ । महानगरको पहिलो निर्णय  जेष्ठ नागरिकलाई वार्षिक १२ हजार भत्ता  सहर सफा गर्न क्लिन द सिटी अभियान सुरु  सेवा प्रवाह चुस्त र भ्रष्टाचार शुन्यसहनशीलता  भवन निर्माण ईजाजत दस्तुरमा सतप्रतिशत छुट  सरकारी कामकाजमा नेपाली र नेपाल भाषाको प्रयोग  सांस्कृतिक, धार्मिक एवं पर्यटकीय क्षेत्रमा फ्रि वाईफाई  महानगरपालिका र वडा कार्यालय निर्माण  सार्वजनिक शौचालय निर्माण  २४ सै घण्टा काठमाडौं सहर खुला गर्न पूर्वाधार निर्माण स्थनीय निकायलाई भ्रष्टाचार शुन्यसहनशिलता कायम राख्नु आफ्नो मुख्य एजेन्डा रहेको जनाउँदै शाक्यले महानगरपालिकाका सबै वडा कार्यालय र सम्पूर्ण विभागबाट प्रभाव हुने सेवा छिटो, छरितो, प्रभावकारी र पारदर्शी बनाउँदै जफावदेही र असल शासन अभ्यास आरम्भ गरिने उल्लेख गर्नुभयो । २०७२ वैशाख १२ को भूकम्पबाट पीडित महानगरवासीहरुका निजी आवासीय प्रयोजनका घर निर्माण गर्दा निशुल्क परामर्श र भवन निर्माण ईजाजत दस्तुरमा सतप्रतिशत छुट सुविधा उपलब्ध गराउने निर्णय वैठकले गरेको छ । महानगरपालिकाको सरकारी कामकाजेको भाषको रुपमा नेपाली र नेपाल भाषाको प्रयोग गरिने, नेपाल भाषका विज्ञ दोभाषेको समेत व्यवस्था मिलाई सेवाग्राहीलाई सहज सेवा पुर्याउने प्रबन्ध गरिने जानकारी दिएको छ । संयुक्त राष्ट्र संघमा नेपालको पहिचानका रुपमा सूचिकृत भएको रञ्जना लिपीलाई समेत महानगरपालिकाको सबै कार्यालयको बोर्ड र लेटरप्याडमा प्रयोग गरिने भएको छ । नगरप्रमुख शाक्यले महानगरपालिका क्षेत्रभित्र अवस्थित ऐतिहासिक, सांस्कृतिक, धार्मिक, पर्यटकीय क्षेत्र, महत्वपूर्ण सार्र्वजनिक स्थल र पार्कहरुमा फ्रि वाईफाई जोन' को व्यवस्था गरिने जानकारी दिनुभयो । विनाशकारी भूकम्पबाट थिलोथिलो बनेको बागदरबार स्थित महानगरपालिकाको साविकको भवन निर्माण कार्य तत्काल सुरु गरिने बताउँदै शाक्यले भन्नुहुन्छ, पहिला बागदरबार बनाउन सुरु गर्छौं, यसका लागि अन्य निकायसँग समन्वय गर्छौं र अधिकांश वडा कार्यालय भवन सञ्चालनका लागि भवन निर्माणमा प्राथमिकता अगाडी बढाउँछौं।' काठमाडौं महानगर क्षेत्रमा संभावित स्थान पहिचान गरि आवश्यक संख्यामा सार्वजनिक शौचालय निर्माय तत्कालन थालिने र महानगरपालिकालाई २४ सै घण्टा खुला जीवन्त शहरको रुपमा विकास गर्न आवश्यक पूर्वाधारहरुको विकास एवं निर्माण कार्य थालिने जानकारी शाक्यले दिनुभयो । शाक्यले हिजोको सहर र भोलीको सहर कस्तो हुन्छ भन्नेबारे सबैले महशुस हुनेगरि हेर्न लायकको सहरको रुपमा विकास गर्नेगरि काम थालिने बताउनुभयो । राष्ट्रिय सभागृहमा सपथ खाएपछि नगरप्रमुख, उपप्रमुख र वडा अध्यक्षले पदबहाली गर्नुभएको थियो । पदबहालीपछि नगरप्रमुख, उपप्रमुख लैनचौरस्थित सहिद स्मारक, शान्तिबाटिका रत्नपार्क, मंगलादेवी पार्क शोभाभगवती, पुष्पलाल स्मृति पार्क चम्पादेवी, मदन भण्डारी शालिक बल्खु, कुमारी घर बसन्तपुर गई आदर्श व्यक्ति तथा संस्कृतिको सम्मान तथा सम्झना गर्दै मार्गदिर्नेशन अनुसार अगाडी बढ्ने प्रण गर्नुभएको थियो ।"
एमालेले पैसा बाँडेर संख्या बढाएको बिजुक्छेंको आरोप,भक्तपुर : नेपाल मजदुर किसान पार्टीका अध्यक्ष नारायणमान बिजुक्छेंले स्थानीय तहको पहिलो चरणको निर्वाचनमा काँग्रेसको तुलनामा एमालेले पैसा बाँडेर आफ्नो सिट संख्या बढाएको आरोप लगाउनु भएको छ । बिजुक्छेंले १५ सालदेखि काँग्रेसले र अहिले आएर चुनावका समयमा मतदातालाई प्रलोभनमा पार्दै ठूलो धन राशी एमालेले खर्च गरेको आराप लगाउँदै त्यसको उदारहण भक्तपुरको सूर्यबिनायक र चाँगुनारायण नगरपालिकामा गरेको खर्चले प्रष्ट पारेको बताउनु भयो । रफत सञ्चार क्लबमा आयोजित साक्षात्कार कार्यक्रमा बोल्दै उहाँले एमालेले कम्युनिष्टको क समेत उचारण गर्न मन नपराउने र ब्यवहारले पुँजीबादी चरित्र प्रष्ट पारेको बताउँदै बिगत देखि नै भन्दै आएको भनाई पहिलो चरणको स्थानीय तहको निर्वाचनमा एमालेले ब्यवहारमा देखाएको आरोप लगाउनु भयो । चुनावको समयमा आचारसंहिता उल्लघन गर्दै संसारमा कहिं नभएको काम वर्तमान सरकारले गरेको भन्दै बिजुक्छेंले यो सरकारले मनपरी रुपमा नीति तथा कार्यक्रम ल्याएको र सरकार फेरबदल समेत गरेको बताउनु भयो । वर्तमान सरकारले राजपालाई चुनावमा ल्याउन स्थानीय तहको २२ सिट संख्या थपेर गलत काम गरेको बताउँदै राजपालाई चुनाबमा आउन प्रधानमन्त्रीले गरेको आग्रह केटाकेटी खेल जस्तै भएको उहाँको भनाई छ । सञ्चारकर्मीको एक जिज्ञाशामा प्रति प्रश्न गर्दै उहाँले राजपाले गोप्य कोठामा बसेर पुरै भाग माग्यो भने के गर्ने ? कार्यक्रममा बोल्दै अध्यक्ष बिजुक्छेंले नयाँ बन्ने बहुमतीय सरकारमा नेमकिपा नजाने तर पार्टीले केही सर्तहरु भने राख्ने बताउनुभयो । यदि नयाँ बन्ने सरकारले नेमकिपाका केही सर्त मानेको अबस्थामा प्रतिपक्षमै बसेर भएपनि सरकारलाई सहयोग गर्न सकिनेतर्फ उहाँले संकेत गर्नुभयो ।
देउवालाई प्रधानमन्त्री बनाउन आजदेखि बहुमतीय प्रक्रिया सुरु हुँदै,काठमाडौ : नेपाली काँग्रेसका सभापति शेरबहादुर देउवाको नेतृत्वमा सरकार गठन गर्न बिहिबारदेखि प्रक्रिया सुरु हुँदैछ । राष्टपति विद्यादेवी भण्डारीले बिहिवार सभामुख ओनसरी घर्तीलाई बहुमतीय प्रक्रियाबाट प्रधानमन्त्री निर्वाचन गर्न पत्र पठाएपछि देउवाले आफू नेतृत्वको सरकार गठन गर्न पहल थाल्नु हुनेछ । सहमतीय प्रक्रियाबाट प्रधानमन्त्री निर्वाचित गर्न राष्टपति भण्डारीले दिएको सात दिनको समयसीमा बुधबार रातीबाट सकिएको छ । देउवाका लागि प्रधानमन्त्री हुन आवश्यक बहुमत सत्ता गठबन्धनसँग पर्याप्त देखिन्छ । हाल संसदमा कायम रहेको साँसदको संख्या पाँच सय ९३ छ भने बहुमतका लागि दुई सय ९७ मत आवश्यक पर्नेछ । सत्ता गठबन्धनसँग तीन सय ११ मत छ भने राप्रपाले पनि सरकारमा सहभागी हुन काँग्रेस सभापति शेरबहादुर देउवालाई सकारात्मक सन्देश दिएको छ । संसदमा राप्रपाको साँसद संख्या ३७ छ । राप्रपा पनि सरकारमा सहभागी भएको अवस्थामा देउवाको पक्षमा तीन सय ४८ साँसद हुनेछन । गत साउनमा काँग्रेस र माओवादी केन्द्र वीच भएको समझदारी अनुसार माओवादी केन्द्रका अध्यक्ष पुष्पकमल दाहाल प्रचण्डले राजीनामा दिएपछि देउवाका लागि प्रधानमन्त्री बन्ने बाटो खुलेको हो । आगामी असार १४ गते भन्दा पहिले देउवाले सानो आकारको मन्त्रिपरिषद गठन गर्ने एक काँग्रेस नेताले बताए । स्रोतका अनुसार मन्त्रिपरिषदमा नपर्ने नेताहरु असन्तुष्ट हुन सक्ने भएकोले देउवाले निर्वाचन भन्दा पहिले सानो आकारको सरकार गठन गर्न खोजेका हुन । संसदमा कायम रहेको संख्या ५९३ बहुमतका लागि २९७ सत्ता गठबन्धनसँग कायम रहेको संख्या ३११ काँग्रेस २०७ माओवादी केन्द्र ८२ नेपाल लोकतान्त्रिक फोरम १७ नेकपा संयुक्त ३ अखण्ड नेपाल १ समाजवादी जनता पार्टी १ जम्मा ३११
प्रधानन्यायाधिश नियुक्तिमा राजनीतिक चलखेल सुरु,काठमाडौं : दलीय आधारमा धुर्वीकृत सर्वोच्च अदालतमा भावी प्रधानन्यायाधिश नियुक्तिलाई लिएर चलखेल सुरु भएको छ । जेठ २४ गते उमेर हदका कारण अवकाश लिन लाग्नुभएका प्रधानन्यायाधिश सुशीला कार्कीपछि वरिष्ठता र परम्पराका आधारमा गोपाल पराजुलीको पात्रता निर्विवाद भएपनि बुधबार उहाँको शैक्षिक योग्यता र उमेर' मा प्रश्न गर्दै सर्वोच्चमा रिट परेको छ । सर्वोच्चमा परेको सार्वजनिक चासोको रिट र सर्वोच्च नेतृत्वले त्यसलाई लिएको अत्याधिक प्राथमिकताले अदालतमा राजनीति प्रवेश गरेको पुष्टी गरेको छ । बुधबार राति नै प्रधानन्यायाधिश सुशीला कार्कीको निवासमा पराजुलीलाई कसरी रोक्ने भनी रणनीति तयार गर्न दुईजना पूर्व प्रधानन्यायधिश र प्रधानन्यायधिश कार्की नजिक मानिएका सात जना न्यायाधिश उपस्थित भएको थाहा भएको छ । आज बिहीबार सुनुवाईको लागि राखिएको उक्त मुद्वाको इजलासमा प्रधानन्यायाधिश कार्कीको निवासमा रात्री बैठकमा एकत्रित न्यायधिशहरु नयाँ प्रधानन्यायाधिश नियुक्तिको क्रम र परम्परा प्रभावित हुने अड्कल बाजी न्यायक्षेत्रले गरेको छ ।
नयाँ निर्देशक आएपछि सुधारको बाटोमा भरतपुर क्यान्सर अस्पताल,"चितवन : भरतपरको क्यान्सर असपतालमा सिटी स्क्यान गर्नका महिनौ कुर्नु पथ्र्यो। पालो नपाएपछि निजी असपतालमा गएर चर्को शुल्क तिरेर सिटी गर्नुपर्ने बाध्यता थियो। अस्पतालको रेडियोलोजी विभागमा दैनिक १० वटा मात्र सिटी हुने गरेको थियो। अहिले ४५ वटासम्म हुने गरेको छ। सिटी गराउनका लागि १५ दिनसम्म पालो तोकिथ्यो। तर, अहिले पालो तोकिने नियम हटाइएको छ। अस्पतालमा जाने विरामीले उही दिनमा परीक्षण गर्न पाएका छन्। रेडियोलोजीमा हुने सम्पूर्ण सेवाका लागि विरामीले पालो पर्खनु नपर्ने भएको छ। सिटी स्क्यान, एमआरआई, भिडियो एक्सरे, एक्सरे, मेमोग्राफी उही दिनमा हुने गरेको छ। कर्मचारीलाई अतिरिक्त स्वास्थ्य सेवा नियम लागु गरेर अस्पतालको सेवा सुचारु गरिएको छ। महिनौसम्म पनि मेसिन विग्रदा काम हुन नसकको हो, रेडियोलोजीका वरिष्ठ प्राविधिक अनिल पण्डितले भन्नुभयो व्यवस्थापनले काम गर्ने वातावरण बनाएपछि काम छिटो भएको छ। मेसिन राम्रो भएपछि पहिला भन्दा अहिले निकै राम्रो भएको पण्डितले बताउनुभयो। अस्पतालको नयाँ व्यवस्थापन आएसँगै क्यान्सर अस्पतालमा सुधारको संकेत देखिएको छ। अस्पतालको कार्यकारी निर्देशकमा डा विजय आचार्य नियुक्त हुनु भएको छ। उहाँ आएलगत्तै अस्पतालको रोकिएको सेवा सुचारु गर्न लागि परे। सेवा सुचारु नहँुदा विरामीले दुःख पाएको भन्दै अस्पतालका आलोचना हुने गरेको थियो। चार महिनादेखि विग्रिएर रोकिएको एमआरआई मेसिन पनि मर्मत गरेर सुचारु गरिएको छ। डा आचार्य वैशाख २५ गते कार्यभार सम्हाल्नु भएको हो। १० दिनको अन्तरालमा उनले रोकिएको सेवा सुचारु गरेका हुन्। उनले निजीमा काम गर्न समेत छोडेका छन्। पहिला अस्पतालमा सिस्टम नभएपछि बाँदरको हातमा नरिवल भएको थियो, अस्पतालका छिमेकी भरतपुरका दीपककुमार रानाले भन्नुभयोे अस्पतालको छवि सुर्धानका लागि काम गर्ने मान्छे भए अस्पतालको सेवा निकै प्रभावकारी हुन्छ। अवरुद्ध भएको प्याथोलोजीको सेवालाई पनि सुचारु गरिएको छ। रिपोर्ट आउनका लागि हप्तौ कुर्ने बाध्यता हटाइएको छ। रिजेण्ट केमिकल नभएर रोकिएपछि समयमा रिपोर्ट नआउदा विरामी बाहिर जाने गरेका थिए। यसको खरिदको लागि प्रकृया अघि बढाइएको छ। क्यान्सर परीक्षणका लागि गरिने वायोप्सी मेसिन रिपोर्टको समयमा निकाल्न अतिरिक्त समयमा काम लगाएर रिपोर्ट छिटो निकाल्ने व्यवस्था मिलाइएको छ। रेडियोथेरापी विभागमा विग्रिएका चार मेसिनमध्ये तीन वटा बिग्रिएका छन्। दुई वर्षदेखि दुई वटा लिनियाक मेसिन बिग्रिएका हुन्। भित्री सेकाई गर्ने ब्राकीथेरापी मेसिन चार वर्षदेखि विग्रिएको थियो। अन्य सेकाइका लागि पहिला दैनक २ सय ५० विरामीले सेवा पाउने गरेका थिए। अहिले काम चलाउ गरेर ४५ जनाले सेवा पाएका छन्। ब्राकीथेरापी मेसिनका लागि प्रकृया पूरा गरी खरिद गरिसकेको र दुई महिनामा नयाँ मेसिन ल्याइने अस्पतालले जनाएको। अस्पतालका प्रशासकीय अधिकृत गृहीनारायण महतोले ६ महिनामा लिनियाक मेसिन ल्याउने बताउनुभयो। विरामीलाई बाहिर जान नदिन प्रभावकारी सेवा प्राथमिकतामा रहेको कार्यकारी निर्देशक डा विजयचन्द्र आचार्यले बताउनुभयो। अधिकार प्राप्त व्यक्तिले निर्णय गर्न नसक्दा अस्पताल चौपट भएको छ कार्यकारी निर्देशक डा आचार्यले भन्नुभयो, अस्पतालमै भएका कुरालाई व्यवस्थापन गरेर सेवा प्रभावकारी बनाउने प्रक्रियामा लागेका छौँ। चीन सरकारको सहयोगमा क्यान्सर अस्पतालको स्थापना गरिएको हो। १ सय बेड क्षमता भए पनि अस्पतालमा एक सय ९० बेड संचालनमा छन्। साउन १ गतेदेखि ७५ बेड सुचारु गर्ने तयारी गरिएको छ।"
एमालेको अवरोधका कारण संसद् चलेन,काठमाडौँ: व्यवस्थापिकासंसद्को बिहीबारको बैठक पनि प्रमुख प्रतिपक्षी नेकपा (एमाले)को अवरोधका कारण कार्यसूचीमा प्रवेश नगरी स्थगन भएको छ। भरतपुर महानगरपालिकाको मतगणना जारी रहँदा मतपत्र च्यातिएको घटनाको विरोध गर्दै आएको एमालेले आज दोस्रो दिन सदन अवरोध गरेको हो। बैठक आरम्भ हुनासाथ एमालेका सांसदहरु आफ्नो स्थानबाट उठेर विरोध जनाउनुभएको थियो। एमालेका सांसदहरु उठेपछि नियमापत्ति गर्दै नेकपा (माओवादी केन्द्र)का रामनारायण बिँडारीले बोल्न समय माग गर्नुभयो तर उहाँले बोल्न पाउनुभएन। विरोध जनाइरहेका सांसदहरुलाई बस्न आग्रह गर्दा नमानेपछि सभामुख ओनसरी घर्तीले विपक्षीले अवरोध गरेको अवस्थामा संसद्को कार्यबाही अघि बढ्न नसक्ने जनाएर बैठक यही जेठ २१ गते आइतबार बिहान ११ बजेसम्मका लागि स्थगन गरिएको घोषणा गर्नुभयो। स्थानीय तहको निर्वाचनअन्तर्गत भरतपुर महानगरपालिकामा केही मतपत्र च्यातिएका नाममा पुनः मतदान नगराई मतगणना जारी राख्नुपर्ने एमालेको माग छ। आजको बैठकमा बहुमतका आधारमा प्रधानमन्त्रीको निर्वाचन गर्नेसम्बन्धी राष्ट्रपतिको कार्यालयबाट प्राप्त पत्रको व्यहोरा पढेर सुनाउने र आगामी आर्थिक वर्षको सरकारको बजेटमाथि छलफल गर्ने कार्यसूची थियो। रासस
राष्ट्रपतिद्वारा बहुमतीय आधारमा प्रधानमन्त्री चयन गर्न आह्वान,काठमाडौ : राष्ट्रपति विद्यादेवी भण्डारीले बहुमतीय आधारमा प्रधानमन्त्री चुन्न आह्वान गर्नुभएको छ । राष्ट्रपतिको आह्वानसँगै बिहिबारदेखि बहुमतीय आधारमा प्रधानमन्त्री छान्ने प्रक्रिया सुरु हुने छ । बहुमतीय आधारमा नेपाली काँग्रेसका सभापति शेरबहादुर देउवाको नेतृत्वमा सरकार गठन हुने निश्चितप्रायः छ । राष्ट्रपति कार्यालयका प्रवक्ता माधवप्रसाद वाग्लेद्वारा जारी विज्ञप्तिमा राजनीतिक सहमतिको आधारमा समयसीमाभित्र प्रधानमन्त्री छनोट हुन नसकेको भन्दै संविधानको धारा २९८ उपधारा ३ अनुसार व्यवस्थापिका संसदमा उपलब्ध सांसदको बहुमतको आधारमा सरकार गठनका लागि आह्वान गरिएको हो । विद्यादेवी भण्डारीले सभामुख ओनसरी घर्तीलाई बहुमतीय प्रक्रियाबाट प्रधानमन्त्री निर्वाचन गर्न पत्र पठाएसँगै देउवाले आफू नेतृत्वको सरकार गठन गर्न पहल थाल्नु हुनेछ । सहमतीय प्रक्रियाबाट प्रधानमन्त्री निर्वाचित गर्न राष्ट्रपति भण्डारीले दिएको सात दिनको समयसीमा बुधबार रातीबाट सकिएको थियो। देउवाका लागि प्रधानमन्त्री हुन आवश्यक बहुमत सत्ता गठबन्धनसँग पर्याप्त देखिन्छ । हाल संसदमा कायम रहेको साँसदको संख्या पाँच सय ९३ छ भने बहुमतका लागि दुई सय ९७ मत आवश्यक पर्नेछ । सत्ता गठबन्धनसँग तीन सय ११ मत छ भने राप्रपाले पनि सरकारमा सहभागी हुन काँग्रेस सभापति शेरबहादुर देउवालाई सकारात्मक सन्देश दिएको छ । संसदमा राप्रपाको साँसद संख्या ३७ छ । राप्रपा पनि सरकारमा सहभागी भएको अवस्थामा देउवाको पक्षमा तीन सय ४८ साँसद हुनेछन । गत साउनमा काँग्रेस र माओवादी केन्द्रबीच भएको समझदारी अनुसार माओवादी केन्द्रका अध्यक्ष पुष्पकमल दाहाल प्रचण्डले राजीनामा दिएपछि देउवाका लागि प्रधानमन्त्री बन्ने बाटो खुलेको हो । आगामी असार १४ गते भन्दा पहिले देउवाले सानो आकारको मन्त्रिपरिषद गठन गर्ने एक काँग्रेस नेताले बताए । स्रोतका अनुसार मन्त्रिपरिषदमा नपर्ने नेताहरु असन्तुष्ट हुन सक्ने भएकोले देउवाले निर्वाचन भन्दा पहिले सानो आकारको सरकार गठन गर्न खोजेका हुन् । संसदमा कायम रहेको संख्या ५९३ बहुमतका लागि २९७ सत्ता गठबन्धनसँग कायम रहेको संख्या ३११ काँग्रेस २०७ माओवादी केन्द्र ८२ नेपाल लोकतान्त्रिक फोरम १७ नेकपा संयुक्त ३ अखण्ड नेपाल १ समाजवादी जनता पार्टी १ जम्मा ३११
निर्वाचन विरोधी दुई व्यक्ति पकाउ,"भोजपुर : निर्वाचन विरोधी गतिविधि गरेको भन्दै भोजपुरमा दुईजनालाई प्रहरीले प्रक्राउ गरेको छ । पौवादुङ्मा गाउँपालिका४ वास्तिमबाट नेपाल कम्युनिस्ट पार्टीका सगरमाथा ब्यूरो सदस्य जीवन राई र गाउँ पार्टी सदस्य मानबहादुर राईलाई प्रहरीले बुधबार पक्राउ गरेको हो । उनीहरुले पौवादुङ्मा गाउँपालिका४ को वडा कार्यालयमा संयुक्त क्रान्तिकारी जनपरिषद्को नाममा बोर्ड लेखेपछि पक्राउ गरिएको भोजपुरका प्रहरी नायब उपरीक्षक काजीकुमार आचार्यले जानकारी दिनुभयो । उनीहरुको थप अनुसन्धान भइरहेको छ । यसैबीच, आफ्ना कार्यकर्ता पकाउ परेपछि नेपाल कम्युनिस्ट पार्टीले बिनासर्त रिहा गर्न माग गर्दै विज्ञप्ति निकालेको छ । रासस"

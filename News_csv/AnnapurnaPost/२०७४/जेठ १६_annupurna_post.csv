शीर्षक,विवरण
पदक र सम्मान,"हरेक वर्ष राष्ट्रले राष्ट्रिय जीवनका विविध पक्षमा महत्र्वपूर्ण योगदान पुर्याएका व्यक्तिहरूलाई सम्मान गर्ने चलन छ । पहिले राजाको जन्मोत्सवको अवसरमा यो सम्मान घोषणा गरिन्थ्यो, अहिले संविधानसभाबाट जबर्जस्ती र प्रक्रियाविहीन तरिकाबाट राजसंस्था हटाइएको दिन गरिन्छ, गणतन्त्रको नाममा । गणतन्त्रको मौलिक मान्यता जनताको सामूहिक आत्मनिर्णयको अधिकारको सम्मान हो, तर नेपालमा गणतन्त्रको निर्णय गर्दा जनता त्यो अधिकारबाट वञ्चित गरिए । त्यसैले यो विवाद र प्रश्न त्यो बेलासम्म जारी रहनेछ, जबसम्म जनताको त्यो अधिकार एउटा असंवैधानिक सरकारले निरीह बनाइएको संविधानसभा र बाहिरबाट आदेश लिएका नेताहरूले त्यसमा सुधार र समीक्षा गर्ने छैनन् । यो महत्र्वपूर्ण फरक प्रसंग हो । अहिलेको विवाद विभूषण वितरण शैली र मरणोपरान्त महान् व्यक्तिहरूलाई 'तक्मा' भिराएर अपमान गर्ने सिलसिलाको निरन्तरतामा केन्द्रित छ । आफ्नै हातमा डाडुपन्यु लिएको केपी ओली सरकारले गत वर्ष मदन भण्डारीलाई 'नेपाल रत्नपदक प्रदान गर्यो । संयोगले यसपटक पदक दिने राष्ट्रपति भण्डारीकी पत्नी र थाप्ने उनकी छोरी परिन् । मदन भण्डारी सम्भवतः विलक्षण राजनीतिक कुशलता र सम्भाव्यता बोकेका व्यक्ति थिए, उनले साम्यवादलाई नेपाली माटो र मुटुसँग गाँस्ने प्रयास गरे र सिद्धान्तविहीनताको राजनीतिबाट टाढिने कोसिस गरे । तर यो सम्भावनालाई अगाडि बढाउने क्रममै उनको रहस्यमय हत्या भयो । एमाले सरकारले त्यो हत्याको छानबिन गर्ने हिम्मत गरेन, तर 'नेपाल रत्न' मरणोपरान्त प्रदान गरेर एउटा विवाद उत्पन्न गर्यो । के जीवित रहेका भए उनले यो पदक स्विकार्थे होलान् ? अथवा के उनको राजनीतिक अभीष्टबारे एमाले बुझाइ झन्डै ६ दसकको राजनीतिक संघर्ष, आफ्नै गल्ती र असफलताबाट सिक्न सदैव तत्पर रहने र अन्त्यमा आएर राष्ट्रियता र प्रजातन्त्रको सहकार्यबिना नेपालको स्वतन्त्र अस्तित्व सम्भव छैन भन्ने सिद्धान्त प्रतिपादन गर्न सफल बीपी कोइरालालाई पनि 'नेपाल रत्न' द्वारा विभूषित गरिएको छ, भौतिक निधनको ३५ वर्षपछि । यसबीच खासगरी ०६३ यता नेपाली कांग्रेस स्वयंले बीपीको राजनीतिक हत्या र अपमान पटकपटक गरेको छ । के राष्ट्रले साँच्चै सम्मान गरेको हो त बीपी र भण्डारीलाई अथवा के यो सम्मानबिना उनीहरूको हैसियत र आदर जनताको नजरमा कम थियो ? अथवा दलीय कोटा या दाम्लोमा उनीहरूलाई मरणोपरान्त बाँधेर कतै उनीहरूलाई अपमानित त गरिएको छैन ? किनकि केही व्यक्तिहरूको फराकिलो व्यक्तित्वलाई भावी पुस्ताका उदार, राष्ट्रवादी र सामाजिक सद्भावमा विश्वास गर्नेहरूले प्रेरणाको रूपमा अनुशरण गर्ने वातावरण नधमिल्याउनु उचित हुनेछ । त्यस्तै दलीय र क्षेत्रीय कोटा सिस्टममा महेन्द्रनारायण निधिदेखि सुशील कोइराला सबैलाई समेटिएको छ । सिद्धान्ततः सम्मानित व्यक्तिहरूको छनोट पारदर्शी र उचित पात्रताको आधारमा नगरिएसम्म र सत्ताको उपल्लो तहमा बस्नेहरूले आभूषणमा स्वयं र्याल चुहाउने परम्परा नबनेसम्म सम्भवतः राज्यढुकुटीमाथि हरेक वर्ष बोझ नबढाउनु नै विवेकसम्मत कदम हुनेछ ।"
बेल्ट एन्ड रोड को व्यवहारिक कार्यान्वयनमा अघि बढौं : ओली,"काठमाडौं : पूर्वप्रधानमन्त्री एवं एमाले अध्यक्ष केपी शर्मा ओलीले चिनियाँ अवधारणा बेल्ट एन्ड रोड बाट लाभ लिन नेपालले आवश्यक व्यावहारिक कदम चाल्ने बेला आएको बताउनुभएको छ । इन्टरनेशन कन्सर्न सेन्टरले सोमबार आयोजना गरेको ओबिओआर : इन्ह्यान्सिङ् कनेक्टिभीटी बिषयक एक दिने सम्मेलनमा अध्यक्ष ओलीले भन्नुभयो, बेल्ट एन्ड रोड अवधारणाबाट कसरी लाभ लिने भनेर आवश्यक रणनीति लिने बेला आएको छ।यस अवधारणालाई अर्थपूर्ण ढंगले नेपालमा व्यवहारिक कार्यान्वयन गर्न हामीले अब काम गर्नुपर्छ । बेल्ट एन्ड रोड अवधारणा नेपालको आर्थिक विकासका लागि दुरगामी महत्वको रहेको अध्यक्ष ओलीले बताउनुभयो । अघिल्लो महिना हामीले चीनसँग बेल्ट एन्ड रोडमा सहभागि हुन समझदारी पत्रमा हस्ताक्षर गरेसँगै यसमा हाम्रो सहभागिता सुनिश्चित भएको छ।यो अत्यन्त सकारात्मक कुरा हो।हामी अब कानुनी रुपमा बेल्ट एन्ड रोड अवधारणामा सदस्य बनेका छौँ, उहाँले भन्नुभयो । ओलीले अघिल्लो बर्ष आफ्नो प्रधानमन्त्रीत्व कालमा चिनियाँ राष्ट्रपति सी जीनपिङ्ले अघि बढाएको बेल्ट एन्ड रोड अवधारणामा नेपाल सहभागि हुनेगरी काम अघि बढेको सोही अनुसार अहिलेको सरकारले समझदारी पत्रमा हस्ताक्षर गरेको बताउनुभयो । प्राचिन सिल्क रोडको अवधारलाई चीनले पुर्नताजगी गरी बेल्ट एन्ड रोड अवधारणा ल्याएको र त्यसबाट सीमापार रेल, सडक, जनस्तरको सम्पर्क, लगानी र भौतिक पूर्वाधार विकासमा सहयोग लिन नेपाललाई नयाँ अवसर प्राप्त भएको बताउनुभयो । चीनसँग अघिल्लो बर्ष भएको पारवहन तथा यातायात सम्झौताले नेपालको विकासमा नयाँ अवसरको ढोका खोलेको उल्लेख गर्दै उहाँले अब भारत र चीन दुवै तर्फबाट नेपालले समुन्द्री मार्गसम्म पहुँच पाउने अवस्था आएको बताउनुभयो । मेरो चीन भ्रमणले चीनसँगको सम्बन्ध नयाँ उचाईमा पुगेको थियो।पारवहन सम्झौता दुई देशको सम्बन्धमा ऐतिहासिक कदम थियो, उहाँले भन्नुभयो । हामी अब बलिया दुई छिमेकी मुलुकका बीचमा कुजिएर बस्नुपर्ने अवस्था छैन।अथवा कुनै एक छिमेकीसंग मात्रै परनिर्भर भएर बस्नुपर्ने अवस्था छैन, ओलीले भन्नुभयो । कार्यक्रममा कांग्रेसका नेता डा रामशरण महतले चीनले अघि बढाएको बेल्ट एन्ड रोड अवधारणामा सक्रिय सहभागि भइ नेपालले प्रचुर लाभ लिने अवसर रहेको बताउनुभयो । प्राचीन कालमा चिनियाँ सिल्क रोडमा नेपालका कालिगण्डकी करिडोरलगायत व्यापारिक मार्गका रुपमा रहेका थिए।चीनको तिब्बतबाट नेपाल हुँदै ब्रिटिस भारतसम्म व्यापार हुने गरेको थियो महतले भन्नुभयो, प्राचीन सिल्क रोडको अवतारका रुपमा चीनले यतिबेला अघि बढाएको बेल्ट एन्ड रोड अवधारणाले नेपाललाई चीन र एसियाबीचको ब्यापार बिन्दुका रुपमा विकास गर्न मार्ग प्रशशस्त गरेको छ । पूर्व अर्थमन्त्री समेत रहुनुभएका डा महतले बेल्ट एन्ड रोड अवधारणा विश्वमा शान्ति, कनेक्टििभीटि प्रबर्धन, भौतिक पूर्वाधार विकास, प्रबिधि हस्तान्तरण र ज्ञान आदान प्रदान गर्नका लागि नयाँ अवसर रहेको बताउनुभयो । नेपाल क्षेत्रीय र विश्वब्यापी रुपमा विकासमा पछि परेको बताउँदै उहाँले नेपाललाई अतिकमविकसित भूपरिबेष्ठित मुलुकबाट विकाशशील मुलुकमा परिणत गर्न बेल्ट एन्ड रोड महत्वपूर्ण रहेको बताउनुभयो । सो अवसरमा चीनको हेवेई विश्वविद्यालयका प्राध्यापक झाङ् सुबिनले नेपाल चिनियाँ अवधारणा बेल्ट एन्ड रोड अवधारणामा सदस्य बन्नु उत्साहजनक रहेको बताउनुभयो।यसले नेपाल र चीनबीचको संबन्धमा नयाँ आधार खडा गरेको छ उहाँले भन्नुभयो अब ओबिओआर अन्र्तगत कसरी पूर्वाधार विकासका परियोजना छनोट गरी चीनको सहयोग लिने भन्नेबारे एउटा बिशेष प्रभावकारी सरकारी संयन्त्र बनाउन बनाउन म नेपाललाई सुझाव दिन्छु । पूर्वराजदूत हिरन्यलाल श्रेष्ठले नेपालले बेल्ट एन्ड रोड अवधारणाबाट चीन र विश्वसँग रेल र सडकबाट कनेक्टिभीटी बढाउने नयाँ अवसर आएको बताउनुभयो।हामी अब चीनियाँ समुन्द्री बन्दरगाह हुँदै मध्य एसिया, युरोप र अफ्रिकासम्म व्यापार गर्र्ने अवसर आएको छ, उहाँले भन्नुभयो, भारतमा मात्र निर्भर हुनुपर्ने अवस्था छैन।अब भारतले फेरि नाकाबन्दी गरेर नेपाललाई समस्यामा पार्ने अवस्था अब छैन । उहाँले भारत पनि चीनको बेल्ट एन्ड रोड अवधारणामा चाँडै सहभागी हुने दाबी गर्नुभयो।पूर्वराजदूत डा दिनेश भट्टराईले चीनले अघि बढाएको बेल्ट एन्ड रोड अवधारणामा नेपाल सदस्य बन्नु खुशीको बिषय रहेको बताउनुभयो। बेल्ट एन्ड रोड अवधारणाअनुशार चिनियाँ रेल नेपालतर्फ विस्तार हुने क्रममा रहेको बताउँदै उहाँले चीनबाट नेपालतर्फ एकतर्फी व्यापार हुने तर नेपालबाट चीनतिर ब्यापार नहुने अवस्था आउन नहुने बताउनुभयो।नेपालका उत्पादन पनि चीनतिर निर्यात हुने वातावरण बन्नु आवश्यक छ, उहाँले भन्नुभयो । एमाले नेता प्रदीप ज्ञवालीले भारतले संविधान जारी भएपछि नाकाबन्दी गर्दा जनताले पीडा झेल्नु परेको बताउँदै चिनियाँ अवधारणा बेल्ट एन्ड रोड अवधारणामा सदस्य बनेसँगै अब नेपाल भारतमा मात्र नेपाल परनिर्भर भएर रहनुपर्ने अवस्था नरहेको बताउनुभयो। बेल्ट एन्ड रोड अवधारणाबाट हामी रेल, सडक लगायत पूर्वाधार विकासमा चिनियाँ लगानी भित्र्याउन सक्छौँ उहाँले भन्नुभयो हामी भूपरिबेष्ठित मुलुक भएर बस्नुपर्ने अवस्था रहनेछैन ।"
जमिन बाँझो राखे जरिवाना गर्ने गाउँपालिकाको निर्णय,"मादी (कास्की) : कास्कीको मादी गाउँपालिकाले जमिन बाँझो राख्नेलाई कारबाही गर्ने निर्णय गरेको छ । नवनिर्वाचित अध्यक्ष वेदबहादुर गुरुङ, उपाध्यक्ष विष्णुमाया पौडेलसहित वडाध्यक्षहरुको पहिलो बैठकले मंगलबार यस्तो निर्णय गरेको हो । गाउँमा कृषि क्रान्ति गर्नुपर्छ, जमिन बाँझो राख्नु हुँदैन भनेर यस्तो निर्णय गरेका हौं, अध्यक्ष वेदबहादुर गुरुङले अन्नपूर्णसँग भन्नुभयो । सिँचाइ सुविधा पुगेका जमिन बाँझो राखे दण्ड जरिवाना गर्ने निर्णय भएको उहाँले बताउनुभयो । आफूहरुको कार्यकालभित्र प्रत्येक गाउँटोलसम्म मोटरबाटो पुर्याउने, प्रत्येक घरमा खानेपानीको धारा पुयाउने, प्रत्येक घरमा बिजुली पुयाउने र १२ वटै वडामा वाइम्याक्स इन्टरनेट जोडेर सेवाग्राहीका सेवा चुस्त पार्ने, अनलाइन सेवा दिने निर्णय पनि जनप्रतिनिधिहरुले गरेका छन् । मादी गाउँपालिकाका नवनिर्वाचित अध्यक्ष वेदबहादुर गुरुङ र उपाध्यक्ष विष्णुमाया आचार्य पौडेलले मंगलबारै पदभार ग्रहण गर्नुभएको हो । ब्राम्हण र गुरुङ पुरेतहरुको पूजापाठ, मंलबाचन र आशीर्वादसहित उहाँहरुले गाउँपालिका केन्द्र याङ्जाकोटस्थित कार्यालय प्रांगणमा उपस्थित जनसमुदायका बीच पदभार सम्हाल्नुभयो । गुरुङ पुरेतहरु पोच्यु, ध्याब्री र लामाले गुरुङ भाषामै मंगल कामना गरे भने ब्राम्ह्ण पुरेतले संस्कतमा मंगलोच्चारण गरे । त्यसपछि संस्कृतिविद् प्राडा जगमान गुरुङले अध्यक्ष र उपाध्यक्षलाई विधिपूर्वक घाँटीमा पहेंलो डोरो लगाइदिनुभयो । उहाँले रक्त र श्रीखण्ड चन्दनको टीका, सिन्दुर लगाएर फेता गुथाइदिएपछि ब्राम्हण र गुरुङ पुरेतहरुले रक्षा बन्धन बाँधिदिनुभयो । उहाँहरु सबैले आशीर्वचन पनि प्रदान गर्नुभयो । अहिलेका जनप्रतिनिधि जातीयताको धरातल भन्दा माथि उठ्नुपर्छ भन्ने सन्देश दिनका लागि गुरुङ र ब्राम्ह्ण संस्कृति अनुसार शुभकार्यमा गरिने रीतिरिवाज पालना गरेको बताउनुभयो । हामी यो गाउँमा बस्ने सबै जातिबीच समन्वय जरुरी छ, सबै संस्कृतिको सम्मान जरुरी छ, उहाँले भन्नुभयो । दलित समुदायलाई समेत समावेश गर्न बाजा समूहलाई पदभार ग्रहणमा सहभागी गराइएको थियो । त्यसै गरी अध्यक्ष र उपाध्यक्षसहित वडाध्यक्षले स्थानीय दुर्गा मन्दिरमा पूजाआजा गर्दा दलित समुदायबाट विश्वकर्मा, ब्राम्ह्ण र गुरुङ कन्या समावेश गराइएको थियो । मन्दिरमा धार्मिक विधिअनुसार जनप्रतिनिधिले सपथ लिएको प्राज्ञ जगमानले बताउनुभयो । आफ्नो गाउँपालिका संस्कृतिको धनी भएको र संस्कृति सम्बद्र्धनमा आफूहरुको प्रतिबद्धता भएकैले समावेशी तवरका धार्मिक विधि अपनाएको अध्यक्ष वेदबहादुर गुरुङले सुनाउनुभयो । हामी गाउँपालिकाको गुरुयोजना बनाएर विकासमा जुट्छौं, संस्कृति र भाषाभेषको पनि संरक्षण गर्छाैं, उहाँले भन्नुभयो। जनप्रतिनिधिको पदभार ग्रहण कार्यक्रमकै सिलसिलामा गुरुङ जातिमा प्रसिद्ध कृष्ण चरीत्र पनि प्रस्तृत गरिएको थियो । पदभार ग्रहणपछि उपाध्यक्ष विष्णु आचार्यले बफादार भएर गाउँको विकासमा जुट्ने प्रतिबद्धता व्यक्त गर्नुभयो । जनप्रतिनिधिहरुलाई बधाई दिन गाउँपालिका केन्द्र थुमाकोडाँडाको याङ्जाकोटमा मंगलबार स्थानीय बासिन्दा ठूलो संख्यामा उपस्थित थिए । बाजागाजाका साथ उहीहरुले आफ्ना प्रतिनिधिलाई भव्य स्वागत र सम्मान गरे । फूलमाला, अबिर, फेता र खादाले जनप्रतिनिधि सम्मानित भए । गाउँमा जनप्रतिनिधि निर्वाचित भएको हर्षउल्लासमा नाचगानसमेत गरियो । एमाले कास्कीका उपाध्यक्ष मनबहादुर गुरुङ, कांग्रेस नेता देवीजंग गुरुङ, माओवादी नेता मित्र गुरुङले पनि अध्यक्ष, उपाध्यक्षसहितलाई बधाई दिनुभयो । निर्वाचन अधिकृत गुरुदत्त ढकालले टीका लगाएर अध्यक्ष उपाध्यक्षलाई बधाई ज्ञापन गर्नुभयो । गाउँपालिकाका कार्यकारी अधिकृत नारायणप्रसाद अधिकारीले अध्यक्ष उपाध्यक्षलाई रजिस्ट्ररमा हाजिर गराउनुभएको थियो ।"
विमान दुर्घटनाप्रति काँग्रेसद्वारा दुःख व्यक्त,"काठमाडौँ: नेपाली काँग्रेसले बाजुराको कोल्टी विमानस्थलमा नेपाली सेनाको एनए ४८ स्काई प्लग जहाज आज दुर्घटनामा परी विमान चालकको मृत्यु र दुई जना घाइते भएको घटनाप्रति दुःख व्यक्त गरेको छ। सभापति शेरबहादुर देउवाले घटनामा परी दिवङ्गत हुनुभएका विमान चालक कैलाश गुरुङप्रति श्रद्धाञ्जलि अर्पण गर्दै घटनाका घाइतेको शीघ्र स्वास्थ्य लाभको कामना गर्नुभएको काँग्रेस पार्टी कार्यालयद्वारा जारी विज्ञप्तिमा जनाइको छ। साथै काँग्रेसले दाङ लमही निवासी पार्टीका क्रियाशील सदस्य, साहित्यकार एवम् पत्रकार मेदिनीकुमार केवल ९तिवारी० को निधनप्रति गहिरो दुःख व्यक्त गरेको छ। दार्जिलिङ र सिक्किममा आयोजना हुन लागेको साहित्यसम्बन्धी कार्यक्रममा सहभागी हुन त्यसतर्फ जाने क्रममा शनिबार उहाँको ६० वर्षको उमेरमा हृदयघातबाट निधन भएको थियो। स्व केवलले नेपाली जनसम्पर्क समिति भारतको विभिन्न पदमा रहेर कार्य समेत गर्नु भएको थियो। नेपालमा लोकतन्त्र स्थापना र पुनःस्थापना तथा लोकतान्त्रिक आन्दोलनमा स्वर्गीय केवलले सक्रिय भूमिका निर्वाह गर्नु भएको थियो। रासस"
जेठ २१ गते देउवा प्रधानमन्त्री,"काठमाडौं : सत्तारुढ दल नेकपा (माओवादी केन्द्र) का नेता एवम् पूर्वअर्थमन्त्री वर्षमान पुनले जेठ २१ गते कांग्रेस सभापति शेरबहादुर देउवा प्रधानमन्त्री बन्ने बताउनु भएको छ। मंगलबार रिपोर्टर्स क्लब नेपालले गरेको साक्षात्कारमा बोल्दै नेता पुनले कांग्रेस सभापति शेरबहादुर देउवालाई अब प्रधानमन्त्री बन्नबाट कसैले पनि रोक्न नसक्ने दाबी गर्दै यस्तो बताउनु भएको हो। सकेसम्म सहमति अनुसार नै उहाँ प्रधानमन्त्री बन्नुहुन्छ, यदि सम्भव भएन भने उहाँ बहमुतको प्रधानमन्त्री बन्नुहुन्छ, नेता पुनले भन्नुभयो, हामी ढुक्क छौं, देउवा यही २१ वा २२ गते नै प्रधानमन्त्री बन्नुहुन्छ। सँगै पुनले देउवालाई सहमतीय सरकारको नेतृत्व गर्नको लागि सबैभन्दा सुविधाजनक अवस्था आएको समेत जिकिर गर्नुभयो। कम्तिमा पनि तीन तहकै निर्वाचन सम्पन्न नहुँदासम्म प्रमुख तीन दल मिलेर जानुपर्छ, सहमतिय सरकारका लागि यो नै उपयुक्त समय पनि हो, नेता पुनले भन्नुभयो, देउवा नेतृत्वको सरकारमा एमाले आए राम्रो हुन्छ नआए पनि हाम्रो गठबन्धन अगाडि बढ्छ। पूर्वअर्थमन्त्री समेत रहेका पुनले समयमै बजेट आउनु र यसमा सबै दलहरुको समर्थन रहनु सुखद् पक्ष रहेको बताउनु भयो। यसपाली समयमै बजेट आएको छ, सम्मानीय प्रधानमन्त्री प्रचण्ड र अर्थमन्त्री महराको नेतृत्वमा संघीय बजेटको रुप दर्ज भएको छ, पुनले भन्नुभयो, यो खुशीको कुरा हो यो बजेटले एउटा इतिहास लेखेको छ। दोस्रो चरणको निर्वाचनकै बीचमा बजेट आएकाले आचारसंहितालाई ध्यान दिएर ल्याइएको पुनले प्रष्ट पार्नुभयो। संघीय स्वरुप अनुसार नै स्थानीय तह वा सरकारलाई पर्याप्त बजेट गएको छ, पुनले भन्नुभयो। मनाङमा ५ सय जनसंख्या भएको गाउँपालिकामा पनि न्यूनतम् दश करोड बजेट गएको भन्दै पुनले खुशी व्यक्त गर्नुभयो।"
"राजविराजमा राजपा कार्यकर्ता र प्रहरीबीच झडप, एक घाइते",सप्तरी: दोस्रो चरणको स्थानीय निर्वाचनको विरोधमा उत्रिएका राजपाका कार्यकर्ता र प्रहरीबीच झडप भएको छ।राजराजस्थित मुख्य निर्वाचन अधिकृतको कार्यालयमा तालाबन्दी गर्न खोज्दा राजपा कार्यकर्ता र प्रहरीबीच झडप भएको हो। झडपबाट राजपा कार्यकर्ता सतिशकुमार सिंह घाइते भएका छन्।घाइते सिंहको गजेन्द्रनारायण सिंह सगरमाथा अस्पतालमा उपचार भइरहेको छ। निर्वाचन अधिकृतको कार्यालयमा तालाबन्दी गर्न नदिन ठूलो संख्यामा प्रहरी परिचालन गरिएको थियो भने आन्दोलनकारीले जसरी पनि तालाबन्दी गर्नु पर्ने प्रदर्शन गरकेा थिए। उक्त आन्दोलनमा संयुक्त लोकतान्त्रिक मधेसी मोर्चाका संघीय समाजवादी फोरमका कार्यकर्ता भने सहभागी भएनन्। राजपासहितको गठबन्धनले मंगलबार केन्द्रले तय गरको कार्यक्रम अन्तर्गत तराईका देशभरका स्थानीय निकायमा रहेको निर्वाचन अधिकृतको कार्यालयमा तालाबन्दी गर्ने कार्यक्रम रहेको थियो।
दोस्रो चरणको स्थानीय चुनाव असार १४ गते !,"काठमाडौं : दोस्रो चरणको स्थानीय चुनाव फेरि पाँच दिन सार्ने विषयमा राजनीतिक नेतृत्वबीच छलफल सुरु भएको छ। मन्त्रिपरिषद्को बुधबार बिहान बस्ने बैठकले यस विषयमा निर्णय गर्न सक्ने ऊर्जामन्त्री जनार्दन शर्माले जानकारी दिनुभयो। असार ९ गते मुस्लिम समुदायको रमझान पर्व पर्ने भएकाले उहाँहरुबाट चुनावको मिति सार्न दबाब आएको छ, ऊर्जामन्त्री शर्माले भन्नुभयो, त्यसैले यस विषयमा केही निर्णय गर्नुपर्ने अवस्था छ। स्रोतका अनुसार चुनावको मिति सार्ने विषयमा प्रधानमन्त्री प्रचण्डले निर्वाचन आयोगका पदाधिकारीसँग बालुवाटारमा मंगलबार नै छलफल गर्नु भएको छ। असार ९ गते दोस्रो चरणको चुनावको मिति तोकिएको भए पनि मुस्लिम समुदायको मुख्य पर्व रमजान पर्ने भएकाले निर्वाचनको मिति सार्ने विषयमा मंगलबार बसेको सर्वदलीय बैठकमा छलफल भएको थियो। बैठकमा राष्ट्रिय जनता पार्टी (राजपा) का नेताले मुस्लिम समुदायको पर्व रमजान असार ९ गते पर्ने भएकाले चुनावको मिति पाँच दिन सार्न प्रधानमन्त्रीको ध्यानाकर्षण गराएका थिए। त्यसैगरी असार ९ गते चुनाव नगर्न मुस्लिम समुदायले प्रधानमन्त्री पुष्पकमल दाहाल प्रचण्डलाई मंगलबार नै ज्ञापनपत्र बुझाइसकेको छ। ज्ञापनपत्र बुझ्दै प्रधानमन्त्रीले मुस्लिम समुदायको मागप्रति आफू सकारात्मक भएको प्रतिक्रिया दिनुभएको थियो।"
उम्मेदवारले आफ्नै निर्वाचन चिन्ह बिर्संदा,"भक्तपुर: स्थानीय तहको निर्वाचनका लागि उम्मेदवारी दर्ता गर्ने दिन गत वैशाख १९ गते स्थानीय तह मध्यपुर थिमि नगरपालिकाको निर्वाचन अधिकृतको कार्यालयको वातावरण उल्लासमय थियो। राजनीतिक दल मात्र होइन सर्वसाधारणको समेत निर्वाचन कार्यालयमा उत्सुकतापूर्ण भिड थियो । यही भिडमा स्वतन्त्र उम्मेदवारको हैसियतले मध्यपुर थिमि नगरपालिकाका प्रमुख पदका लागि उम्मेदवारी दर्ता गराउनेमध्येका एक हुनुहुन्थ्योमध्यपुर थिमिका बाबुकष्ण श्रेष्ठ। वैशाख ३१ गते निर्वाचन सम्पन्न भयो र जेठ १ गते बिहानदेखि सुरु भएको मतगणना८ गते बिहान सम्पन्न भयो तर श्रेष्ठले एक मत पनि प्राप्त गर्न सक्नुभएन। श्रेष्ठको चुनाव चिन्ह थियो 'ब्याडमिन्टन र कर्क' । निर्वाचन अधिकृत चन्द्रकुमार पोखरेलका अनुसार चुनाव चिन्ह ब्याडमिन्टन र कर्कमा एक मत पनि आएन। पहिलो चरणको स्थानीय तहको निर्वाचन अन्तर्गत भक्तपुरका चार नगरपालिकामा सम्पन्न निर्वाचनमा शून्य मत प्राप्त गर्ने बाबुकृष्ण श्रेष्ठ एक प्रतिनिधि पात्र मात्र होइन । उहाँजस्तै एक मत पनि प्राप्त नगर्ने अरु पनि उम्मेदवार छन् । सो नगरपालिकाको प्रमुखका लागि १४ जनाले उम्मेदवारी दर्ता गराएका थिए भने उपप्रमुखमा ६ जनाले। उक्त नगरपालिकामा शून्य मत प्राप्त गर्ने अर्का नगर प्रमुख पदका उम्मेदवार रोमन बज्राचार्य पनि हुनुहुन्छ। उहाँको चुनाव चिन्ह चमेरो थियो । बज्राचार्यले निर्वाचनको प्रचारप्रसारको क्रममा कतै पनि आफ्नो प्रचार सामग्री समेत राख्नुभएन । निर्वाचनमा आफैंले आफूलाई मत नदिनुको कारणबारे उहाँसँग प्रतिक्रिया माग्दा बोल्न चाहनु भएन। बज्राचार्यले यसलाई समाचार बनाउनुपर्ने र यस बारेमा कुनै प्रतिक्रिया दिनुपर्ने आवश्यकता नभएको बताउनुभयो। त्यसैगरी मध्यपुर थिमिको वडा नं ७ का वडा अध्यक्ष पदका कङ्गारु र गमबुट चिन्हका उम्मेदवारले पनि शून्य मत पाउनुभएको थियो। मध्यपुरमा एक मत पनि प्राप्त नगर्नेमा वडा अध्यक्षका उम्मेदवार दुईजना पनि छन्। मध्यपुर थिमिमा १० भन्दा कम मत प्राप्त गर्ने उम्मेदवारको सङ्ख्या नगरप्रमुखमा दुईजना, वडा अध्यक्षमा ११ र वडा सदस्यमा ३५ जना छन् । निर्वाचन अधिकृतको कार्यालयकाअनुसार नगरप्रमुखका उम्मेदवार बिरालो चिन्हका महाप्रसाद पराजुलीले एक, ब्याट्री चिन्हका सरिता दुवाले दुई मत प्राप्त गर्नुभएको थियो। निर्वाचनमा १० भन्दा कम मत ल्याउने वडा अध्यक्ष र वडा सदस्यका उम्मेदवार अधिकांश राष्ट्रिय जनमोर्चा, नेकपा माले र सङ्घीय समाजवादी फोरम र नयाँ शक्ति पार्टीको गठबन्धनका उम्मेदवार रहेका छन्। त्यसैगरी भक्तपुर नगरपालिकामा शून्य मत ल्याउने उम्मेदवारको सङ्ख्या ११ छ। मुख्य निर्वाचन अधिकृतको कार्यालयबाट प्राप्त विवरण अनुसार भक्तपुर नगरपालिकाका वडा अध्यक्षमा उम्मेदवारी दिने १० जना र वडा सदस्यमा उम्मेदवारी दिने एक गरी कुल ११ उम्मेदवारले शून्य मत प्राप्त गरेका हुन् । कार्यालयले उपलब्ध गराएको विवरण अनुसार भक्तपुर नगरपालिका२ का वडा अध्यक्षका स्वतन्त्र उम्मेदवार टि टेबल चुनाव चिन्हका सूर्यनारायण फाँजू,वडा नं ३ का लसुन चुनाव चिन्हका हरिसुन्दर लवजू,४ का विश्वराम त्वायना चुनाव चिन्ह जाँतो, ५ का नारायणभक्त भेलेको चुनाव चिन्ह ओखरले शून्य मत प्राप्त गरेका थिए। त्यसैगरी वडा नं६ का भूइँकटर निर्वाचन चिन्ह प्राप्त गरेका विद्यान धुसा, चुलेसी निर्वाचन चिन्हका पूर्णभक्त सुवाल,७ का टडी निर्वाचन चिन्ह प्राप्त गरेका रोमश्वर प्रजापति,८ का डाक्टर निर्वाचन चिन्हका कृष्णप्रसाद कोजू,९ का सोली निर्वाचन चिन्हका विष्णुभक्त कुसीर १० का ह्याट निर्वाचन चिन्ह प्राप्त गरेका भरतप्रसाद भद्राले शून्य मत प्राप्त गरेका हुन्। त्यसैगरी वडा नं१० का वडा सदस्यका स्वतन्त्र उम्मेदवार मोहन कुमार ह्योगोजूले पनि शून्य मत प्राप्त गर्नुभएको छ। उहाँको चुनाव चिन्ह बाघ थियो। रासस"
असार ९ गते रमजान पर्छ भन्ने हामीलाई हेक्का भएन: प्रधानमन्त्री,"काठमाडौं : स्थानीय तहको दोस्रो चरणको निर्वाचनका लागि सरकारले तोकेको असार ९ गतेका दिन मुस्लिम समुदायको मूख्य पर्व रमजान चाड पर्ने भएकाले निर्वाचनको मितिमा पूनर्विचार गर्न माग गर्दै मुस्लिम प्रतिनिधिहरुले प्रधानमन्त्री पुष्पकमल दाहाल प्रचण्डलाई ज्ञापन पत्र बुझाएका छन् । मुस्लिम समुदायको ज्ञापन पत्र बुझ्दै प्रधानमन्त्री प्रचण्डले भन्नुभयो, आज तपाईहरुलाई मैले नै यहाँ बोलाएको हुँ। हिजो मात्रै हामीले मन्त्रिपरिषदबाट चुनावको मिति सार्ने निर्णय गरेका थियौं । तर, असार ९ गते रमझान चाड पर्छ भन्ने कसैलाई पनि हेक्का रहेनछ । सरकार तपाईहरुको मागप्रति सकारात्मक छ, निर्वाचन आयोग र दलहरुसँग छलफल गरेर तपाईहरुको माग सम्बोधन गर्छाैं । प्रधानमन्त्री प्रचण्डले भन्नुभयो, असारमा चुनावको मिति तोकिएको छ, मनसुनका कारण चुनाव प्रभावित होला कि भन्ने चिन्ता पनि छ । हामीले जुनकुनै हालतमा चुनाव गर्नुपर्छ । निर्वाचनले मात्रै राजनीतिक संक्रमणको अन्त्य गरी देशलाई राजनीतिक स्थिरता र विकासतिर लैजानेछ । तसर्थ, निर्वाचन गर्नैपर्छ । तर, रमझान पर्व प्रभावित नहुने व्यवस्था गर्न हामीले आवश्यक निर्णय गर्नेछौं । निर्वाचन नभए संघीयता, धर्मनिरपेक्षता, गणतन्त्र जस्ता उपलब्धिहरुलाई संस्थागत गर्न कठिन हुने बताउँदै प्रधानमन्त्रीले निर्वाचनको बिकल्प निर्वाचन मात्रै भएकोमा जोड दिनुभयो । भेटमा मुस्लिम समुदायका प्रतिनिधिहरुले असार ९ गते रमजान पर्व पर्ने भएकाले मुस्लिम समुदाय निर्वाचनमा सहभागी हुन कठिनाई हुने बताउँदै असार ९ गतेको निर्वाचन सार्न र सो दिनका लागि कक्षा ११ को परीक्षासमेत स्थगित गर्न प्रधानमन्त्री प्रचण्डसँग माग गर्नुभएको थियो ।"
नेपालभारत सीमा बन्द गर्ने सहमति !,"भैरहवा : नेपालभारतका सीमा अधिकारीहरुले असार ९ गते हुने स्थानीय तहको निर्वाचनको अवधिमा ४८ घण्टा सीमा बन्द गर्न सहमति जनाएका छन्। नेपालका असार ९ गते हुने दोस्रा चरणको स्थानीय तहको निर्वाचनलाई मध्यनजर गरी उच्च सुरक्षा सर्तकता अपनाउन मतदान पूर्व ४८ घण्टा बोर्डर सिल गर्ने सहमति भएको हो । भारत तर्फ उत्तर प्रदेसका सिद्धार्थनगर, महाराजगंज, वलरामपुर जिल्लाका डिएम तथा सिमा सुरक्षा वल एवं जनपद प्रहरी र नेपाल तर्फ लुम्विनी अञ्चलका सिमावर्ती तराईका रुपन्देही, नवलपरासी र कपिलवस्तु जिल्लाका सुरक्षा अधिकारीले मंगलवार भैरहवामा संयुक्त बैंठक गरी उक्त निर्णय गरेका हुन । जिल्ला प्रशासन कार्यालयका प्रमुख जिल्ला अधिकारी विनोद प्रकाश सिंहले मतदानका दिन सिमा वन्द गर्नका लागि राखेको प्रस्तावलाई भारतीय अधिकारीहरुले सहर्ष स्वीकारी सिमामा शान्ति सुरक्षा कायम राख्न र चुनावी वातावरण मिलाउनलाई आवश्यक सहयोग एवं समन्वय गर्ने प्रतिवद्धता व्यक्त गरेको बताउनुभयो । दुवै मुलुकका अधिकारीहरुले संयुक्त रुपमा दसगजा अतिक्रमण एवं सीमा अपराध नियन्त्रण गर्न र सीमाक्षेत्रमा कडा चेकजाँच गर्नुका साथै चुनाव शान्तिपुर्ण वातावरणमा सम्पन्न गर्न सिमावर्ती क्षेत्रमा दुवै देशका सुरक्षाकर्मीहरुको संयुक्त गस्ती टोली व्यापक रुपमा परिचालन गर्न सहमति भएको बैंठकपछि भारत महारजगंज जिलाका डिएम विरेन्द्र कुमार सिंहले अन्नपुर्णकर्मीलाई जानाकारी दिनुभयो । प्रदेस नंं ५मा पर्ने नेपालभारतका सिमावर्ती यी जिल्लाका मुल, सहायक सवैं नाकाहरु बन्द गर्न दुवैदेशका सिमावर्ती सुरक्षा अधिकारीहरु सहमत भएका छन् । नेपालले नेपालभारतका सिमानाका तथा सुरक्षा संवेदनशील क्षेत्रहरुमा तालिम प्राप्त कुकुरहरु समेत परिचालन गरी थप सुरक्षा एवं अनुसन्धान कार्वाहीको योजना वनाएको छ । सुरक्षा संवेदनशिलतालाई ध्यानमा दिई जिल्ला सुरक्षा समितिले चुनावमा चार घेराको सुरक्षा व्यवस्था मिलाएको छ । खतरा, अतिसंवेदनशील, संवेदनशील, सामान्य स्थानहरुको वर्गीकरण गरी सोही अनुसार सुरक्षा रेखा वनाएर सुरक्षाको प्रवन्ध मिलाउने कार्य भईरहेको रुपन्देहीका प्रमुख जिल्ला अधिकारी विनोद प्रकाश सिंहले जानकारी दिनुभयो । दुईदेशका सुरक्षा अधिकारीहरुको काउन्टर पार्ट मिटिङमा भरपर्दो सुरक्षा र चुनाव सफल पार्न नया सुरक्षा रणनीतिहरु अपनाउने निर्णय गरिएको अधिकारीहरुले बताएका छन । दुवै देशका अधिकारीहरुले आआफनो क्षेत्र सिमानाकाहरुमा सुरक्षा व्यवस्था कडा बनाउने निर्णय गरेका छन् । कपिलवस्तुका प्रमुख जिल्ला अधिकारी विष्णु प्रसाद ढकालले चुनावको मात्रै नभई सर्वसाधारण नागरिकमा समेत सुरक्षाको अनुभुत हुनेगरी नेपाली सेना, सशस्त्र प्रहरी, म्यादी प्रहरी, राष्ट्रिय अनुसन्धानका कर्मचारीहरु सादा पोशाकमा समेत खटिएर विशेष सुरक्षा प्रदान गर्ने रणनीति बनाएर अगाडी बढेको बताउनुभयो । मतदान केन्द्र एवंं निर्वाचन स्थलहरुमा प्रहरीलाई अगाडी राखिनेछ । उनीहरुको पछाडी हतियारधारी संशस्त्र प्रहरी र बाहिरी घेरामा नेपाली सेनाले कडा सुरक्षा दिने प्रजिअ ढकालले वताउनुभयो । चुनावी सुरक्षा वातावरण बनाउन यसक्षेत्रका सवै सुरक्षा अधिकारीहरु गंभिर भएर लागि परेका छन् । भारतीय क्षेत्रमा नेपाली सिमकार्डको प्रयोग नियन्त्रण, सिमावर्ती अपराध नियन्त्रणमा एकले अर्कालाई सूचना तथा सहयोग आदनप्रदान गर्ने दुवै देशका सुरक्षा अधिकारीहरु वीच साझा रणनीति बनाई प्रभावकारीढंगले कार्यान्वयनमा लाग्ने निर्णय भएको प्रहरी उपरिक्षक रविन्द्र धानुकले जानकारी दिनुभयो । नेपालीपक्षको नेतृत्व रुपन्देहीका प्रमुख जिल्ला अधिकारी विनोद प्रकाश सिंहले गर्नु भएको थियो । बैठकमा कपिलवस्तुका प्रमुख जिल्ला अधिकारी विष्णुप्रसाद ढकाल, प्रहरी उपरीक्षक भोजजंग शाह, संशस्त्र प्रहरी उपरीक्षक सुदिश कुमार गुरुङ, अनुसन्धान अधिकृत सरद वन्धु डिसि, रुपन्देहीका प्रहरी उपरीक्षक रविन्द्र धानुक सशस्त्र प्रहरी उपरीक्षक वेणी प्रसाद पाठक, राष्ट्रिय अनुसान्धान प्रमुख ठाकुरचन्द्र केसी, नवलपरासीका प्रमुख जिल्ला अधिकारी उदय बहादुर राना मगर, प्रहरी उपरीक्षक राजेन्द्र प्रसाद चोधरी, सशस्त्र पहरी उपरीक्षक टंक बहादुर खडका, राष्ट्रिय अनुसन्धानका प्रमुख रमेश चन्द्र यादव, राष्ट्रिय अनुसन्धान सहायक प्रमुख विनय चतुर्भेदी लगायतको उपिस्थिति रहेको थियो । यसैगरी भारतीय पक्षबाट महाराजगंज जिल्लाका डिएम विरेन्द्र कुमार सिंहको नेतृत्वमा प्रहरी अधिकृत एसपी आरपी सिंह, सिमा सुरक्षा वलका कमान्डेड शिव दयाल, सिद्धार्थनगर जिलाका डिएम कुमाल शिलकु, एसपी सत्यन्द्र कुमार, एस्एसवीका रमेश कुमार, वलरामपुर जिलका एडिएम शिव पुजमलगायत सिमा सुरक्षा वल, जनपद प्रहरीका उच्च सुरक्षा अधिकारीहरु बैठकमा सहभागी हुनुहुन्थ्यो।"
सर्वोच्चको फैसलाविरुद्ध सरकारले 'भ्याकेट' हाल्ने,"काठमाडौं : सरकारले प्रधानन्यायाधीश सुशीला कार्कीविरुद्ध संसद्मा दर्ता महाभियोग प्रस्तावका सम्बन्धमा सर्वोच्चका न्यायाधीश चोलेन्द्रशमशेर राणाले गरेको आदेश रद्द गर्न माग गर्दै सर्वोच्चमा 'भ्याकेट' हाल्ने भएको छ ।सोमबार दिउँसो बसेको मन्त्रिपरिषद् बैठकले यसअघि न्यायाधीश राणाको इजलासले प्रधानन्यायाधीश कार्कीविरुद्ध संसद्मा दर्ता महाभियोग प्रस्ताव अघि बढाउन रोक लगाएको अन्तरिम आदेश संविधानविपरीत भएको भन्दै भ्याकेट हाल्ने निर्णय गरेको हो । सरकारले राणाले गरेको फैसला रद्द गर्ने मागसहित सर्वोच्चमा निवेदन पेस गर्नेछ । 'प्रधानन्यायाधीशको महाभियोगसम्बन्धी सर्वोच्चको पछिल्लो फैसलामा सरकारले भ्याकेट हाल्ने निर्णय गरेको छ', मन्त्रिपरिषद् बैठकपछि स्वास्थ्यमन्त्री गगन थापाले भन्नुभयो ।न्यायाधीश राणाको फैसलाले महाभियोग प्रस्तावसँगै निलम्बनमा पर्नुभएकी प्रधानन्यायाधीश कार्कीलाई पदमा फर्काएको थियो । संविधानअनुसार संसद्को गतिविधिमा सर्वोच्चले छलफल गर्न नपाउने स्पष्ट व्यवस्था हुँदाहुँदै फैसलामा संसद्को अधिकार मिच्ने गरी आदेश भएको भन्दै भ्याकेट हाल्ने निर्णयमा सरकार पुगेको हो । न्यायाधीश राणाको फैसलाले संविधान र कुनै पनि ऐनकानुनको उल्लेख नै नगरी भावनात्मक रूपमा संसद्को गतिविधिमाथि रोक लगाएको थियो । राणाको उक्त फैसलाबाट सर्वोच्चले सार्वभौम संसद्को अधिकारमाथि हस्तक्षेप गरेको भन्दै चर्को विरोधसमेत भएको थियो । सरकारले भ्याकेटका लागि सर्वोच्चमा निवेदन दिने र सर्वोच्चले फैसलामा फेरि इजलास गठन गरेर फैसला ठीकबेठीक सुनुवाइ गरी फैसला गर्ने गर्छ । राणाको फैसलामा दुई न्यायाधीशको इजलास गठन गर्नुपर्ने हुन्छ । राणाको आदेश भ्याकेटबाट रद्द भए प्रधानन्यायाधीशमाथिको महाभियोग संसद्मा फेरि ब्युँतिनेछ । तर, सरकारले प्रधानन्यायाधीश कार्कीविरुद्ध संसद्मा पेस गरेको महाभियोग प्रस्ताव फिर्ता नलिए सरकारलाई बजेट ल्याउन नदिन संसद् अवरोध गर्ने अडान एमालेले राखेपछि सोमबार महाभियोग प्रस्ताव फिर्ता लिने सत्तापक्षका दलले सहमति गरेका छन् । सर्वोच्चको फैसला सच्याउन पनि उक्त मुद्दामा भ्योकट हालेर सच्याउने तयारी गर्दै सरकारले यस्तो निर्णय गरेको हो । महाभियोग प्रस्ताव फिर्ता प्रधानन्यायाधीश कार्कीविरुद्ध कांग्रेस र माओवादी केन्द्रका सांसदले संसद्मा पेस गरेको महाभियोग प्रस्ताव आइतबार फिर्ता भएको छ ।महाभियोग प्रस्ताव फिर्ता नलिए सरकारलाई बजेट ल्याउन नदिने प्रतिपक्षी एमालेको अडान नछाडेपछि सत्तारुढ दल उक्त प्रस्ताव फिर्ता लिन तयार भएका हुन् । एमालेसँग बजेट भाषणअघि संसद् भवन नयाँ बानेश्वरमा भएको सत्तारुढ दलको बैठकपछि सरकारले महाभियोग प्रस्ताव फिर्ता गरेको हो । प्रस्तावका प्रस्तावक मीनबहादुर विश्वकर्मा र समर्थक माओवादी केन्द्रका प्रमुख सचेतक टेकबहादुर बस्नेतले फिर्ताको निवेदन संसद् सचिवालयमा दर्ता गरेका छन्। चुनाव इदमा परेकाले सार्न माग काठमाडौं : सरकारले दोस्रो चरणको चुनावको मिति घोषणा गरेको असार ९ गते मुस्लिम समुदायको इदका दिन परेकाले उनीहरू मतदानमा सहभागी हुन नसक्ने भन्दै सार्न माग गरेका छन् । असार ९ गते शुक्रबार मुस्लिम समुदायको पर्व इद परेकाले त्यसदेखि विशेष नमाज अदा गरेर दिनभर मनाउने प्रचलन छ । सरकारले रमजानको विशेष पर्वमा चुनाव घोषणा गरेकोमा मुस्लिम समुदायले विरोध गर्दै सार्न माग गरेका छन् । 'असार ९ गते मुस्लिम समुदायको रमजानको अन्तिम शुक्रबार भएकाले पनि मतदान केही दिन पर सार्नुपर्ने हुन्छ', एक जना मुस्लिम अधिकारवादीले भने, 'हामीले यस विषयमा गृहमन्त्रीसँग आग्रह गरेका छौं।' यस वर्ष मुस्लिम समुदायको पर्व इदउलफित्र परेको छ । यो दिन पवित्र दिनका रूपमा विशेष प्रार्थना गरी आपसमा बधाई साटासाटसाथ मनाउने गरिन्छ ।"
दर्तावाल हतियारबाटै खतरा,"बर्दिबास : दोस्रो चरणको स्थानीय निकायको निर्वाचनको वातावरण बन्दै गर्दा महोत्तरीमा राज्यले दर्ता गरेर व्यक्तिलाई आत्मसुरक्षाका लागि घरघरमा राख्न दिएका हातहतियार र विभिन्न घटनाका फरार प्रतिवादी प्रहरी प्रशासनलाई टाउको दुखाइको विषय बनेका छन् । चुनावी गतिविधिलाई दर्तावाल हातहतियार, फरार प्रतिवादीबाट चुनावी वातावरणमा हुन सक्ने आपराधिक गतिविधिका कारण महोत्तरी प्रहरीलाई चुनावी 'सुरक्षा थ्रेट' बढाएको हो । जिल्ला प्रशासन कार्यालय, जिल्ला प्रहरी कार्यालयले दर्तावाल हतियार बुझाउन हतियारधनीलाई सार्वजनिक सूचना र चिठी नै पठाए पनि उनीहरू प्रहरी प्रशासनसमक्ष हतियार बुझाउन आलटाल गरिरहेका छन् । महोत्तरीमा तीन सय ९ जनाको नाममा तीन सय ३२ थान हतियार दर्ता रहेकोे जिल्ला प्रशासन कार्यालय जलेश्वरको तथ्यांक छ । जिल्ला प्रशासन कार्यालयले निर्वाचनलाई मध्यनजर गर्दै लाइसेन्सप्राप्त हतियार बुझाउन पत्रचार गरेकोमा हालसम्म ३८ जनाले मात्र एकनाले, दुईनाले, भरुवा बन्दुकजस्ता हतियार बुझाएको जिल्ला प्रहरी कार्यालय महोत्तरीका इन्स्पेक्टर केदार बस्नेतले बताउनुभयो । निर्वाचनको समयमा वैध हतियार पनि प्रयोग भएर मतदातालाई त्रासमा राखेर चुनावी गतिविधि अराजक बन्न सक्ने सम्भावना हुन्छ । खुला सीमाका कारण चुनावको समयमा ससाना हतियार प्रहरीका लागि झनै सुरक्षा चुनौती बन्ने गरेका छन् । प्रशासनले चुनावलाई दृष्टिगत गरी दर्तावाल हतियार नै आफ्नो नियन्त्रणमा लिन लागेको प्रमुख जिल्ला अधिकारी वीरेन्द्र यादवको दाबी छ । जिल्लामा अनुमतिप्राप्त हतियारमध्ये पेस्तोल १२ थान, बाह्र बोरको एकनाले बन्दुक १ सय ८० थान, दुईनाले बन्दुक १ सय २३ थान, बाइस बोरको एकनाले बन्दुक ६ थान, भरुवा एकनाले २ थान र हावादारी बन्दुक ९ थान रहेको जिल्ला प्रसासन कार्यालय महोत्तरीको तथ्यांक छ । महोत्तरीमा तीन सय नौ जनाको नाममा तीन सय ३२ थान हतियार दर्ता रहेकोे जिल्ला प्रशासन कार्यालय जलेश्वरको तथ्यांक छ । शान्तिपूर्ण वातावरणमा चुनाव सम्पन्न गराउन महोत्तरी प्रहरीले चुनावी सुरक्षा योजना बनाएर त्यसलाई लागू गरिसकेको जिल्ला प्रहरी कार्यालय महोत्तरीका डीएसपी दीपक पोखरेलले बताउनुभयो । सशस्त्र प्रहरी सीमा सुरक्षा बल र सशस्त्र प्रहरी बल राजस्व तथा भन्सार सुरक्षा गुल्मले नेपालभारतको सीमा नाकामा हतियार भित्रिन सक्ने सम्भावनालाई ध्यानमा राखी सीमाक्षेत्रमा सुरक्षा जाँचमा कडाइ गरेको छ । महोत्तरीमा १ हजार ९ सय ९ म्यादी पनि प्रहरीसँगै सुरक्षार्थ खटिएका छन् । यता जिल्ला अदालत महोत्तरीबाट दण्डजरीवाना फैसला सुनाएका दुई हजार नौ सय ८ जना प्रतिवादी फरार रहेको तथ्यांक छ । त्यसमध्ये फरारको सूचीमा १७ विदेशी नागरिक पनि छन् । आपराधिक मानसिकता भएका फरार प्रतिवादीलाई चुनावी वातावरण भड्काउन कुनै समूहले उनीहरूलाई प्रयोग गर्न सक्ने र आफै पनि सक्रिय हुन सक्ने सम्भावना रहेको बताइएको छ । 'फरार प्रतिवादीबाट चुनावमा हामीलाई सुरक्षा थ्रेट अवश्य रहन्छ । हामीले यसलाई दृष्टिगत गरेर फरार प्रतिवादीलाई पक्राउ गर्ने काम गरिरहेका छौं', जिल्ला प्रहरी कार्यालय महोत्तरीका प्रहरी उपरीक्षक (एसपी) राजकुमार लम्सालले भन्नुभयो, 'अदालतबाट सजाय पाई फरार २ सय २३ जना अभियुक्तलाई ४० दिनमा पक्राउ गरेका छौं ।' स्थानीय निकायको चुनावलाई लक्ष्य गरी फरार प्रतिवादीलाई पक्राउ गर्न प्रहरीले विशेष अभियान सुरु गरेको छ ।"
नमुना मतदानमै १० प्रतिशत मत बदर,"बैतडी : जिल्ला सदरमुकाम गढीमा गरिएको मतदानमा १० प्रतिशत मत बदर भएको छ । जिल्ला निर्वाचन कार्यालयले बदर मतदानको संख्या घटाउन आयोजना गरेको नमुना मतदानमै १० प्रतिशत मत बदर भएको हो । नमुना मतदानमा सहभागीहरूले लामो मतपत्र भएकाले अलि झन्झटिलो भएको बताएका छन् । लामो मतपत्र भएकाले कसलाई भोट दिने भन्ने कुरा साह्रै गाह्रो भएको दशरथचन्द नगरपालिका ४ का हर्क नेपालीले बताउनुभयो । 'हामी सदरमुकामबासीलाई त लामो मतपत्र हुँदा मतदान गर्न असजिलो भयो भने दुर्गम ग्रामीण क्षेत्रमा मतदाता शिक्षा प्रभावकारी बनाउन नसके मत बदर हुने सम्भावना धेरै छ । कुन चिह्न कसका लागि भनेर छुट्ट्याउन मतदातालाई गाह्रो हुन सक्छ', उहाँले भन्नुभयो । दशरथचन्द नगरपालिका ४ की लक्ष्मी सार्की पनि नमुना मतदानमा सहभागी हुनुभयो । उहाँले पनि मतदान गर्दा निकै अप्ठ्यारो भएको प्रतिक्रिया दिनुभयो । 'मलाई त मतदान गर्न निकै सकस पर्यो । कुन चिह्नमा कसरी मतदान गर्ने भन्ने अलमल भयो । मेरो मत पनि बदर भयो कि जस्तो लाग्यो ।'ग्रामीण क्षेत्रमा महिलाको मत बदर हुने धेरै सम्भवाना रहेको दशरथचन्द नगरपालिका ४ का देवु ठगुन्नाले बताउनुभयो । 'नमुना मतदानले हामीले धेरै कुरा सिक्यौं । मतपत्र कसरी पट्याउने, कसरी मतदान गर्ने ? त्यसैले यस्ता कार्यक्रम गाउँगाउँमा लैजानुपर्यो । मतदाता शिक्षा कार्यक्रमलाई प्रभावकारी बनाउनुपर्यो', उहाँले भन्नुभयो । नमुना मतदान कार्यक्रम मतदातालाई कसरी मतदान गर्ने भन्ने विषयमै केन्द्रित रहेर आयोजना गरिएको जिल्ला निर्वाचन अधिकारी माधव फुँयालले जानकारी दिनुभयो । बदर मतको संख्या कम गर्ने र मतदाता शिक्षा प्रभावकारी बनाउने प्रयासस्वरूप नमुना मतदान गरिएको उहाँको भनाइ छ । स्थापना भयो निर्वाचन अधिकृत कार्यालय स्थानीय तहको दोस्रो चरणको निर्वाचनका लागि जिल्लाका १० ओटै स्थानीय तहमा निर्वाचन अधिकृत कार्यालय स्थापना भइसकेका छन् । मुख्य निर्वाचन अधिकृतको कार्यालय जेठ ६ गतेबाट नै सञ्चालन आएको र बाँकी रहेका नौ ओटा स्थानीय तहमा सोमबारदेखि निर्वाचन अधिकृतको कार्यालयय स्थापना भई काम सुरु गरिएको जिल्ला निर्वाचन अधिकारी फुँयालले बताउनुभयो । 'निर्वाचन आयोगको निर्देशनअनुसार हामीले जिल्लाका सबै स्थानीय तहमा निर्वाचन अधिकृतको कार्यालय स्थापना गरी कामसमेत सुरु गरिसकेका छौं । सबै कार्यालयमा निर्वाचन अधिकृतसहितका कर्मचारी खटिसकिएका छन्', उहाँले भन्नुभयो । बदर मतको संख्या कम होस् भन्ने उद्देश्यले नमुना मतदान गरिएको हो । जिल्ला निर्वाचन कार्यालयका अनुसार दशरथचन्द नगरपालिकामा मुख्य निर्वाचन अधिकृतको कार्यालय स्थापना गरिएको छ भने मुख्य निर्वाचन अधिकृतका रूपमा जिल्ला न्यायाधीश धु्रवकुमार शाहले काम गरिरहनुभएको छ । पाटन नगरपालिकामा सिद्धराज जोशी, मेलौली नगरपालिकामा दीपक ढकाल, पुरचौडी नगरपालिकामा शम्भुकुमार बस्नेत र सिगास गाउँपालिकामा रामकुमार थापा निर्वाचन अधिकृतका रूपमा खटिनुभएको छ । यस्तै सुर्नया गाउँपालिकामा यामप्रसाद बाँस्कोटा, पञ्चेश्वर गाउँपालिकामा यमप्रसाद ढुंगाना, दोगडाकेदार गाउँपालिकामा वासुदेव रिजाल, शिवनाथ गाउँपालिकामा तुलसीराम गैरे र डिलासैनी गाउँपालिकामा मोतीलाल शर्मालाई निर्वाचन अधिकृतका रूपमा खटाइएको जिल्ला निर्वाचन अधिकारी फुँयालले जानकारी दिनुभयो । गाउँगाउँमा सुरक्षाकर्मी स्थानीय तहको निर्वाचनलाई लक्षित गरेर गाउँगाउँमा सुरक्षाकर्मी खटाइएको जिल्ला प्रहरी कार्यालयले जनाएको छ । निर्वाचन अधिकृतका कार्यालय स्थापना भएसँगै प्रत्येक स्थानीय तहमा सुरक्षाकर्मी परिचालन गरिएको जिल्ला प्रहरी कार्यालय बैतडीका प्रमुख प्रहरी नायव उपरीक्षक हेरम्ब शर्माले जानकारी दिनुभयो । 'हामीले जिल्लाका मुख्य ठाउँमा प्रहरी परिचालन गरेका छौं । म्यादी प्रहरीलाई पनि प्रहरीसँगै खटाएका छौं', उहाँले भन्नुभयो । मदिराको कारोबारमा रोक स्थानीय तहको निर्वाचनलाई लक्षित गरेर जिल्लामा मदिरा तथा मदिराजन्य वस्तुको बिक्रीवितरणमा रोक लगाउने निर्णय भएको छ । मदिराका कारण निर्वाचन सुरक्षामा असर पर्न सक्ने भएकाले मदिराको बिक्रीवितरणमा रोक लगाइएको प्रमुख जिल्ला अधिकारी तुलसीराम पौडेलले जानकारी दिनुभयो । 'हामीले स्थानीय प्रशासन ऐन २०२८ अनुसार निर्वाचनको अवसरमा मदिरा कारोबारमा पूर्ण रूपमा रोक लगाउने निर्णय गरेका छौं । कसैले अवज्ञा गरेमा कारबाही गर्छौं', उहाँले भन्नुभयो । मदिराका कारण निर्वाचनको समयमा विभिन्न हिंसात्मक घटना हुन सक्ने भन्दै स्थानीय प्रशासनले यसको कारोबारमा रोक लगाउने निर्णय गरेको हो ।"
भरतपुरमा मतगणना सुरु गर्न माग गर्दै एमाले शीर्ष नेता निर्वाचन आयोगमा,"काठमाडौं : चितवनको भरतपुर महानगरपालिकामा मतपत्र च्यातिएपछि विवादका कारण स्थगित भएको मतगणना सुरु गर्ने विषयमा निर्वाचन आयोगमा छलफल भएको छ । एमालेका शीर्ष नेताले स्थगित भएको मतगणना तत्काल प्रारम्भ गर्न आयोगसँग माग गरेका छन् । मतगणना तत्काल सुरु गर्न माग गर्दै एमाले अध्यक्ष केपी ओली, वरिष्ठ नेता माधव नेपाल, एमाले संसदीय दलका उपनेता सुवासचन्द्र नेम्वाङ, नेता प्रदीप ज्ञवालीलगायत निर्वाचन आयोगमा पुग्नु भएको थियो। एमालेका नेतासँगको छलफलमा निर्वाचन आयोगका प्रमुख आयुक्त डा अयोधिप्रसाद यादवले मतगणना पुनः सुरु गर्ने विषयमा पहल भइरहेको आश्वासन दिनुभएको छ ।"
भक्तपुर चाँगुनारायणको मेयरमा एमालेका मिश्र र उपमेयरमा बास्तोला निर्वाचित,"भक्तपुर : स्थानीय तह निर्वाचन अन्तर्गत भक्तपुरको चाँगुनारायण नगरपालिकाको मेयरमा नेकपा एमालेका सोमप्रसाद मिश्र निर्वाचित हुनुभएको छ । नेपाली कांग्रेसका राजाराम खड्कालाई पछाडि पार्दै उहाँ चाँगुनारायण नगरपालिकाको पहिलो मेयर बन्न सफल हुनुभएको हो । निर्वाचित मिश्रले ८,५१२ मत ल्याउनु भएको छ । उहाँका निकटतम प्रतिद्वन्द्वी खड्काले ६,८६९ मत पाउनुभएको छ । त्यस्तै राप्रपाका मेयर उम्मेदवार रवीन्द्रप्रताप शाहले ५,१९८ र नेमकिपाका न्हुछेभक्त फोजूले ४४४२ मत पाउनुभएको छ। त्यस्तै उपमेयरमा पनि एमालेकी वीणा बाँस्तोला निर्वाचित हुनुभएको छ । उहाँले ८,७७९ मत पाउँदा उहाँका निकटतम प्रतिद्वन्द्वी नेपाली कांग्रेसकाकी सरु बानियाँले ७,४८६ मत ल्याउनुभयो । राप्रपाकी यवती कार्कीले ४,५४५ र नेमकिपाकी गीता काफ्लेले ४,२७१ मत ल्याउनुभएको छ । चाँगुनारायण नगरपालिकाका नवनिर्वाचित मेयर मिश्रले चाँगुनारायण नगरपालिकाका साविक आठ गाविसलाई सडक सञ्जालले जोड्नु आफ्नो पहिलो प्राथमिकता हुने बताउनुभयो । 'विकासको आधार सडकपछि पर्यटन प्रवद्र्धन गर्नु हाम्रो दोस्रो कार्यभार हुनेछ', उहाँले अन्नपूर्णसँग भन्नुभयो, 'नेपाल आएका पर्यटकहरुलाई एक पटक नगरकोट पुग्दै पर्ने वातावरण निर्माण गरिनेछ ।' उहाँले पब्लिक प्राइभेट पार्टनरसीप अवधारणामा नगरभित्र गुणस्तरीय शिक्षाको व्यवस्था गरिने प्रतिबद्धता व्यक्त गर्नुभयो । बुहप्राविधिक तालिम केन्द्र सञ्चालन गरी सामान्य, मध्यम र उच्च दक्षता भएका प्राविधिक जनशक्ति तयार गर्ने आफ्नो योजना रहेको उहाँले सुनाउनुभयो । उहाँले कृषिलाई आधुनिकीकरण गरिँदै निर्वाहमुखी कृषिको ठाउँमा अर्गानिक तथा बेमौसमी खेतीलाई बढावा दिइने बताउनुभयो । वडामा मिश्रित परिणाम नगरपालिकाको वडामा भने मिश्रित परिणाम आएको छ । नौ वटा वडा मध्ये एमालेले चार वडा अध्यक्ष जितेको छ । त्यस्तै कांग्रेसले चार र नेमकिपाले एक वडा अध्यक्ष जितेको छ । मंगलबार मतगणना सकिएकोे ९ नं वडामा भने नेमकिपाले वडा अध्यक्षसहित प्यानलै जितेको छ । नेमकिपाका गणेश त्यात ६७ मतान्तरले वडा अध्यक्ष निर्वाचित हुनुभएको हो । उहाँले १०५१ मत पाउँदा उहाँका निकटत्तम प्रतिद्वन्द्वी एमालेका सुवास ढुंगानाले ९८४ मत ल्याउनुभएको थियो। उक्त वडामा नेमकिपाकै महिला सदस्य कमला भारती, दलित महिला सदस्य सुमित्रा दर्जी र खुला दुई सदस्यमा विद्यापति प्वार थापा र कृष्णराम बासुकला निर्वाचित हुनुभएको छ । यसअघि एमालेको तर्फबाट वडा नं ३ मा श्यामसुन्दर धिमाल, ४ मा बुद्धिलाल महर्जन, ६ मा सन्ते वाइबा र ८ वडामा परासर सापकोटाले वडा अध्यक्ष जित्नुभयो । कांग्रेसका तर्फबाट १ वडामा राजेश खड्का, २ वडामा शिवहरि केसी, ५ वडामा जयेन्द्र खड्का र ७ वडामा ज्ञानबहादुर केसी वडा अध्यक्षमा निर्वाचित हुनुभएको छ ।"
"जागिर गयो, टिकट पनि खोसियो","इलाम : पाँच दिनअघि सूर्योदय नगरपालिकाको उपमेयर पदमा एमालेका तर्फबाट उम्मेदवार छानिएको भन्दै सामाजिक सञ्जाल र अनलाइन समाचार माध्यममा छाएकी सूर्योदय नगरपालिका ६ की एमाले नेतृ चित्रकला बराइली अहिले निराश हुनुहुन्छ । निकै अघिदेखि उपमेयरको दौडमा रहनुभएकी उहाँको ठाउँमा एमालेकै अर्की नेत्री दुर्गा भट्टराईले उपमेयरका रूपमा भोट माग्न थालेपछि उहाँमा निराशा चुलिएको हो । पार्टीको आधिकारिक निर्णय नआए पनि आफ्नो ठाउमा अर्कैले भोट माग्न थालेको थाहा पाएपछि निराश बनेको उहाँले बताउनुभयो । 'पहिले पनि धोका पाएकाले टिकट पाउने आस अहिले पनि मरेको छैन', उहाँले भन्नुभयो । दोस्रो संविधानसभा निर्वाचनमा दलित समुदायबाट समानुपातिक उम्मेदवारमा उठाएपछि बराइलीले १० वर्षदेखि कार्यरत शिक्षकको जागिर छोड्नुभएको थियो । सुनपा ६ तारगाउँको सरस्वती निम्न माध्यमिक विद्यालयमा राहत शिक्षकका रूपमा काम गरिरहेको अवस्थामा एमालेले समानुपातिक उम्मेदवारमा उठाएपछि जागिरबाट राजीनामा दिएको उहाँले बताउनुभयो । तर निर्वाचनपछि उहाँलाई एमालेले सांसद बनाएन । 'खाँदै गएको जागिर पनि गयो, पछि केही होला भनेको अहिले पनि यस्तै भयो', उहाँले भन्नुभयो । आफ्नो ठाउँमा एमालेकै अर्की नेत्री दुर्गा भट्टराईले उपमेयरका रूपमा भोट माग्न थालेपछि चित्रकला बराइलीमा निराशा छाएको हो । दोस्रो चरणको निर्वाचन नजिकिँदै जाँदा सक्रिय बन्नुभएकी उहाँ पछिल्लो समय निर्वाचन अभियानमा देखिन छोड्नुभएको छ । पछि न्याय पाइएला भनेर जागिर छाडेर बस्नुभएकी उहाँको हातबाट उपमेयरको उम्मेदवारी पनि उम्किएको कतिपयको भनाइ छ । बराइलीले भने प्रदेश कमिटीको बैठक जारी रहेकाले आफ्नो नाम आउने आशा व्यक्त गर्नुभयो । एमालेले सूर्योदय नगरपालिकाबाट उपमेयरमा धेरै आकांक्षी भएको भन्दै प्रदेश कमिटीमा चारजनाको नाम पठाएको थियो । यता एमालेको स्थानीय तह निर्वाचन प्रचारप्रसार समितिका प्रमुख नवराज शंकरले सूर्योदय नगरपालिकाको मेयरमा आरबी राई र उपमेयरमा दुर्गा भट्टराई उम्मेदवारमा छनोट भएको जानकारी दिनुभयो ।"

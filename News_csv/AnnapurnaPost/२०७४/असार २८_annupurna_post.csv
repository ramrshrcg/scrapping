शीर्षक,विवरण
गाडी विवाद,"नेपालमा ठूलो राशिका खरिदबिक्रीहरू अक्सर विवादमा आउने गरेका छन् । भ्रष्टाचार र कमिसनको र्यालमा यस्ता खरिदबिक्रीहरू चोबिने हुँदा विवाद स्वतः आउने गर्छ । प्रायः यस्ता खरिदबिक्रीहरूमा नियम मिचिँदा आशंका बढ्ने गर्छ । अहिले संसद् र सामाजिक सञ्जालमा राष्ट्रपतिको लागि सरकारले खरिद गर्न लागेको १६ करोड मूल्यको गाडीसम्बन्धी विवाद चर्को रूपमा उठेको छ । राष्ट्रपति वर्तमान संविधानअन्तर्गत राष्ट्राध्यक्ष या राष्ट्रप्रमुख हुन् । राष्ट्रपतिको सुरक्षा, संविधान निर्देशित र सम्मान तथा मर्यादित कार्यसञ्चालनको लागि उपयुक्त वातावरण दिने जिम्मेवारी सरकारको हुने गर्छ । त्यति मात्र हैन, विभिन्न राज्य प्रमुखहरूको भ्रमणको आदानप्रदानमा नेपालसमेत सामेल हुने अवस्थामा अनावश्यक तडकभडक नदेखाउँदानदेखाउँदै पनि केही न्यूनतम भौतिक संरचना राष्ट्रपति तथा कार्यालयको लागि आवश्यक हुन जान्छ । नेपाल त्यस अर्थमा निरिह र विचरा देखिनु हुँदैन । तर केही गौरव गर्नलायक प्रसंग र परम्परा पनि छन् नेपालमा, खासगरी राष्ट्राध्यक्षले प्रयोग गर्ने गाडीका सम्बन्धमा । पहिलोपटक प्रधानमन्त्री बनेपछि गिरिजाप्रसाद कोइरालाले राजा वीरेन्द्रसँग उहाँले चढ्ने गरेको 'मर्सिडिज बेन्ज' कार पुरानो भएको र त्यसको साटो नयाँ किन्ने तयारी सरकारले गरेको सूचना दिँदा राजाको सोचभन्दा भिन्न थियो । राजाका कारण देशलाई व्ययभार बढ्न नहुने र आफू पुरानो गाडीसँग नै सन्तुष्ट रहेको तर यदि राजाले चढेको गाडीलाई लिलाम गर्दा सरकारलाई फाइदा हुने भए त्यो विकल्प हेर्न सुझाव दिएपछि कोइराला अचम्ममा परेका थिए, जुन प्रसंग उनले अनेकौं पटक सार्वजनिक गरेका थिए । राजा ज्ञानेन्द्र त्यो परम्पराबाट बाहिरिएनन् । पहिलो राष्ट्रपति बनेका रामवरण यादवले त्यति फराकिलो सोच र आचरण प्रस्तुत गरेनन् । अन्त्यमा, पदमुक्त भएपछि आवासको प्रसंगमा उनले त्यो पद ग्रहण गरिसकेको व्यक्तिबाट अपेक्षित उदारता र उदाहरण प्रस्तुत गर्न सकेनन् । अहिले राज्य ढुकुटी दोहनबाट विलासिता वाहन खरिद गर्ने होडबाजीमा निर्वाचन आयोगका आयुक्तदेखि मन्त्री, सचिवसँगै सबै लागेकाले राष्ट्रपति कार्यालयमा अरूभन्दा महँगो साधन खरिदमा लोभ बढ्नु अस्वाभाविक हैन ।तर यो विषयमा सरकारले अत्यधिक पारदर्शिता प्रदर्शन गर्न सकेन भने त्यसलाई सरकारलाई आलोचनाको घेरामा ल्याउन सक्छ, तर बद्नामी राष्ट्रपतिको हुनेछ । आवश्यकता र फजुल खर्च तथा विलासिताबीचको सीमा कोर्ने काम राष्ट्रपति स्वयंको हुनेछ, विवाद चर्किएको यो अवस्थामा । सरकारले पटकपटक मितव्ययितालाई राज्यको व्यवहारका रूपमा प्रस्तुत या प्रदर्शन गर्ने घोषणा गर्दै आएको छ । महत्वपूर्ण र उच्चतम पदमा आसीनहरूका हकमा त्यस्तो व्यवहार पारदर्शी रूपमा प्रदर्शित गरिएमा अन्य सबै क्षेत्रमा मितव्ययिता अपनाउन सहज हुनेछ ।"
राजपामा ६ अध्यक्ष : ८ सय १५ केन्द्रीय सदस्य !,"काठमाडौं : राष्ट्रिय जनता पार्टी (राजपा) नेपालले निर्वाचन आयोग समक्ष बुधबार पार्टीगत मान्यताका लागि ८ सय १५ सदस्यीय केन्द्रीय समितिको नाम बुझाएको छ। पार्टी अध्यक्ष महन्थ ठाकुर, अध्यक्ष मण्डलका नेता राजेन्द्र महतो र अनिलकुमार झा सो नाम लिएर निर्वाचन आयोग जानु भएको थियो। राजपाका नेता केशब झाका अनुसार ८ सय १५ सदस्यीय केन्द्रीय समितिमा ६ सदस्यीय अध्यक्ष मण्डल, सहअध्यक्ष ३, वरिष्ठ उपाध्यक्ष ८, उपाध्यक्ष २४, महासचिव ३१, सहसचिव ३४, सचिव १२, कोषाध्यक्ष ५, सहकोषाध्यक्ष २, प्रवक्ता ६, सहप्रवक्ता १ रहनुभएको छ। १ सय ३४ पदाधिकारीमा तमलोपाबाट २५, सद्भावना पार्टी ३३, तमसपार्टी १९, तमसपा १५ नेसपा २८ र फोरम गणतान्त्रिकबाट १४ जना रहनुभएको छ। यसैगरी ८ सय १५ सदस्यीय केन्द्रीय समितिमा तमलोपा २ सय ५, सद्भावना १ सय ६८, तमसपा १ सय ३१, रामसपा १ सय १, नेसपा १ सय ६० र गणतान्त्रिक ५० जना रहनुभएको झाले बताउनुभयो। सहअध्यक्ष ३, वरिष्ठ उपाध्यक्ष ८, उपाध्यक्ष २४, महासचिव ३१, सहसचिव ३४, निश्चित कार्य सम्पन्न गरुन्जेल अध्यक्षमा ठाकुर नै २०७४ साल वैशाख ८ गते ६ वटा पार्टी मिलेर घोषणा भएको राजपा अध्यक्ष मण्डलको अध्यक्ष तमलोपाका अध्यक्ष महन्थ ठाकुर गत वैशाख १९ गतेबाट जिम्मेवारी सम्हाल्दै आउनु भएको छ। राजपाको विधान अनुसार दुई दुई महिनामा अध्यक्ष मण्डलका ६ सदस्य चक्रीय प्रणालीबाट परिवर्तन हुने हुँदा ठाकुरको म्याद गत असार १९ गतेबाट सकिएको छ। राजपाले सबै कुरा सहमति र सहकार्यको नीतिले गरेकोले संविधान संशोधन, स्थानीय निर्वाचन, संसदीय मान्यताका लागि निर्वाचन आयोगमा पार्टी दर्ता लगायतका मुख्य एजेण्डाको कार्यान्वयनसम्म ठाकुरलाई अध्यक्ष दिनु पर्ने हुँदा केही समय उहांँनै अध्यक्ष हुने जानकारी पार्टी नेता राजकिशोर यादवले दिनुभयो। यादवले भन्नुभयो, आगामी असोज २ गते प्रदेस नं २ मा हुने तेस्रो चरणको निर्वाचनमा सहभागिता र संविधान संशोधन जस्तो मुख्य बिषय ठाकुर कै नेतृत्वमा सम्पन्न गर्नु पर्ने हुन्छ। राजपाका अर्का नेता झाले भने,राजपा एकताका समय भएको सहमति अनुसार पार्टीको आगामी बैठकबाट ठाकुरबाट राजेन्द्र महतोमा नेतृत्व हस्तान्तरण हुनेछ। राजपाका वरिष्ठ नेताहरु नै पार्टी परित्याग गरी कांग्रेस, एमाले माओवादी केन्द्र, मधेसवादी दलमा प्रवेश गरिरहेको सम्बन्धमा जिज्ञासा राख्दा अध्यक्ष मण्डलका एक सदस्यले एउटा जीवन्त पार्टीमा नेताहरु आउने जाने क्रम भइरहने बताउनुभयो। उहाँंले भन्नुभयो,अन्य पार्टीका जिल्ला, नगर र गाउँ स्तरका नेताहरु राजपामा आइरहेका छन्। राजपा मधेस र मधेसीका लागि संघर्षरत पार्टी भएकोले संघर्षभन्दा सत्ता प्यारो ठान्नेहरु सत्तामुखी पार्टीमा जानु कुनै ठूलो कुरा होइन। प्रदेस २ को चुनाव परिणमले रजपा के रहेछ भन्ने कुरा स्पष्ट हुने बताउदै ती नेताले प्रदेस २ म आफ्नो पार्टी पहिलो हुने दाबी गर्नुभयो। संविधान संशोधन भएमा आफने पार्टीले स्थानीय तको चुनावमा सहभागी हुने ती नेताले बताउनुभयो।"
संसद्को मर्यादाका लागि पहिलो सभामुख किसुनजी,"काठमाडौं : संसद्को मर्यादा र गरिमाका लागि पहिलो जननिर्वाचित संसद्का सभामुख स्वर्गीय कृष्णप्रसाद भट्टराईबाट पाठ सिक्नुपर्नेमा जानकारले जोड दिएका छन् । ०१५ सालमा पहिलोपटक जननिर्वाचित संसद्का सभामुख भट्टराईले संसद्मा पारदर्शी र गहन छलफल गराएको, सांसद र संसद्को गरिमालाई उच्च राखेको भन्दै उनीहरूले सांसदलाई पार्टीको मजदुर बनाउन नहुनेमा जोड दिएका हुन् । संसदीय अध्ययन तथा विकास संस्थापनद्वारा प्रथम सभामुख भट्टराईको स्मृतिमा मंगलबार आयोजित प्रवचनमाला कार्यक्रममा पूर्वसभामुख दमननाथ ढुंगानाले किसुनजीले नैतिकता र निष्ठाको राजनीति सँगसँगै अघि बढाउनुभएको बताउनुभयो । हामीले प्रजातन्त्रका लागि जति ठूलो योगदान गरेका छौं तर किसुनजीको जस्तो संस्कृति निर्माणमा योगदान गर्न सकेका छैनौं, उहाँले भन्नुभयो, प्रजातन्त्रलाई स्थिरता दिनु र जनतासँग जोड्नु ठूलो कुरा हो । मूल्यमान्यता भएका नेता थोरै मात्र भएको उल्लेख गर्दै उहाँले भन्नुभयो, जनता र जनप्रतिनिधि सार्वभौम भएको घोषणा गरेका छौं तर वास्तविकतामा त्यो भएको छैन कि भन्ने प्रश्न हो । प्रधानमन्त्री शेरबहादुर देउवाले गणतन्त्र आवश्यक छैन भनेर किसुनजीले मान्यता राख्नुभए पनि गणतन्त्र आइसकेपछि धेरै विरोध नगरेको बताउनुभयो । किसुनजीसँग झन्डै ६ दशक मित्रता र सहकार्य गर्नुभएका पूर्वगृहमन्त्री योगप्रसाद उपाध्यायले त्यसबारे जानकारी गराउनुभएको थियो । मैले एक दिन किसुनजीलाई सोधें तपाईंको राजसंस्थाबारे सोच के हो? उहाँले भन्नुभयो जे भए पनि हामीलाई एक राष्ट्रप्रमुखको आवश्यक पर्छ । र, जब यो संस्था छँदै छ र जनताबाट स्वीकार्य पनि छ भने हामीले निर्वाचित राष्ट्रप्रमुख खोजेर अस्थिरता निम्त्याउनुहुँदैन । त्यसैले हाम्रो प्रयास संवैधानिक राजतन्त्र स्थापना गर्नतर्फ केन्द्रित हुनुपर्छ । किसुनजीको यो कुरा सुनेपछि मलाई अत्यन्तै खुसी लाग्यो, उपाध्यायले पुरानो कुरा सहभागीलाई सुनाउनुभयो । प्राडा वीरेन्द्र मि श्रले संसद् र लोकतन्त्रको गरिमाका लागि पहिलो सभामुख किसुनजीबाट पाठ सिक्नुपर्ने बताउनुभयो । हाम्रो व्यवस्था प्रधानमन्त्रीय होइन, सभामुखीय हो, उहाँले भन्नुभयो, संसद् र लोकतन्त्रको गरिमा सभामुखको कुशलतामा भर पर्छ । कांग्रेस नेता भक्तबहादुर बलायरले प्रजातन्त्रको कुरा जनतामा जाओस् भन्ने किसुनजीको मान्यतालाई आत्मसात् गर्नुपर्ने बताउनुभएको थियो ।"
स्कुल बसमा आगजनी हाम्रो पार्टीले गरेको हो : विप्लव,गाईघाट : सोमबार राति उदयपुरको त्रियुगा नगरपालिका ४ सालघारीस्थित क्रिमसन बोडिङ स्कुलको बस आगजानीको नेत्रविक्रम चन्द विप्लव नेतृत्वको नेपाल कम्युनिस्ट पार्टीले जिम्मा लिएको छ। मंगलबार पार्टीको भ्रातृ संगठन अखिल क्रान्तिकारीका सगरमाथा ब्युरो संयोजक सन्तोषी भट्टराईले विज्ञप्ति प्रकाशित गर्दै घटनाको जिम्मेवारी लिनु भएको हो। विज्ञप्तिमा विद्यार्थीमाथि चर्को शुल्क लिएकाले संगठनले कारवाही स्वरुप आगजानी गर्नु परेको बताइएको छ। विज्ञप्तिमा भोजपुर र खोटाङ जिल्लाका केही विद्यालयले पनि चर्को शुल्क लिएको पाइएकाले चेतावनी दिइएको बताइएको छ। क्रान्तिकारीले सोमबार राति १०ः३० बजेको समयमा स्कुलको को १ ख ५०४० नम्बरको बस विद्यालयको हाताभित्रै राखिएको अवस्थामा आगजानी गरेको थियो। बस आगजानी गर्नु अघि उक्त समूहले गेट र भित्र रहेको बली रहेको विजुलीको वल्व झिकेर बत्ती मारेको विद्यालयका सञ्चालक सुमन चौधरीले बताउनुभयो। यता घटनाको निन्दा गर्दै निजी विद्यालयको संगठन एन प्याब्सनले प्रेस विज्ञप्ती प्रकाशित गर्दै दोषीलाई कडा कारवाही गर्ने चेतावनी दिइएको छ।
गाउँ र नगर कार्यपालिकाका सबै सदस्य निर्विरोध,"धनकुटा: जिल्लाको सात वटै स्थानीय तहका गाउँ कार्यपालिका र नगर कार्यपालिका सदस्यहरु निर्विरोध निर्वाचित भएका छन् । मंगलबार भएको उम्मदवारी दर्ता कार्यक्रममा नेकपा एमालेको तर्फबाट मात्रै उम्मेदवारी परेपछि ४८ जना सदस्य निर्विरोध निर्वाचित भएका हुन् । सबै स्थानीय तहमा एमाले धनकुटाको वहुमत भएको कारण अन्य दलले उम्मेदवारी नै दिएनन् । धनकुटा, पाख्रीबास र महालक्ष्मी नगरपालिकामा ५ महिला सदस्य र ३ जना दलित र अल्पसंख्यक क्षेत्रबाट गरी आठआठ जना सदस्य निर्विरोध निर्वाचित भएको जिल्ला निर्वाचन कार्यालय धनकुटाका सूचना अधिकारी केशव पौडेलले जानकारी दिनुभयो । त्यस्तै चौविसे, साँगुरीगढी, खाल्सा छिन्ताङ शहीदभुमी र छथर जोरपाटी गाउँपालिकामा ४ महिला र २ जना दलित र अल्पसंख्यकबाट गरी छछ जना सदस्य निर्वाचित भएका छन् । नगर र गाउँपालिकामा निर्वाचित प्रमुख, उपप्रमुख, वडाध्यक्ष र सदस्यहरुको मतदानबाट निर्वाचित हुने सदस्यहरुको वडाध्यक्षसरहको हैसियत हुनेछ । सबै सदस्यहरु निर्वाचित भएसँगै गाउँपालिका र नगरपालिका कार्यपालिकाको समितिले पुर्णता समेत पाएको छ ।"
देउवा र बाबुरामले सम्झिए २२ बर्ष अघिको ज्ञापनपत्र,"काठमाडौ : प्रधानमन्त्री शेरबहादुर देउवा र नयाँ शक्ति नेपालका संयोजक बाबुराम भट्टराईले २२ बर्ष अघिको ज्ञापनपत्रको स्मरण गर्नु भएको छ । बुढी गण्डकी जलबिद्युत आयोजनाका बारेमा ज्ञापनपत्र बुझाउन भट्टराई सिंहदरवारस्थित प्रधानमन्त्री कार्यालयमा पुग्दा २२ बर्ष अगाडिको ज्ञापनपत्रको स्मरण गराउनु भएको हो । ०५२ माघ २२ गते ४० सुत्रीय माग लिएर तत्कालीन संयुक्त जनमोर्चा नेपालको अध्यक्षको हैसियतमा भट्टराई प्रधानमन्त्री देउवालाई ज्ञापनपत्र बुझाउन जानु भएको थियो । आफना ४० सुत्रीय माग पूरा नगरे फागुन ५ गतेदेखि सशक्त आन्दोलनमा उत्रिने चेतावनी पनि भट्टराईले त्यतिवेला दिनु भएको थियो । नेकपा माओवादी समर्थित संयुक्त जनमोर्चा पनि ०५२ फागुन १ गतेदेखि सशस्त्र विद्रोहमा होमिएको थियो। २२ बर्षपहिले पनि ज्ञापनपत्र दिएको थिए । सम्झनु भएको होला भट्टराईले बुधवार सिंहदरवारमा देउवालाई स्मरण गराउनु भयो । आज बुढी गण्डकी बारेको ज्ञापनपत्र दिनुभयो । ५ गतेसम्मको अल्टीमेटम दिएर १ गते नै हानिदिनुभयो जवाफमा देउवाले हास्दै भन्नुभयो । दुई नेता वीच छलफलमा भट्टराईले निर्वाचन ऐन संशोधन गरेर नयाँ दलहरुलाई चुनाव चिन्ह दिने वातावरण बनाउन देउवालाई आग्रह गर्नुभयो । यस्तो छ बाबुरामले देउवालाई बुझाएको ज्ञापनपत्र श्री सम्माननीय प्रधानमन्त्री प्रधानमन्त्रीको कार्यालय सिंहदरवार, काठमाडौं । विषय: बुढीगण्डकी जलविद्युत आयोजना सम्वन्धी ज्ञापनपत्र विश्वका सबैजसो मुलुकमा औद्योगीकरणको शुरुको चरणमा सडक, एयरपोर्ट, विद्युत उत्पादन जस्ता आधारभूत ठूला पूर्वाधारहरुको निर्माण राज्यद्वारा गरिएको ऐतिहासिक तथा अन्तर्राष्ट्रिय अनुभवले देखाउँदछ । काठमाडौं, पोखरा, चितवनजस्ता विजुली प्रशस्त खपत हुने स्थानहरुबाट नजिक, पहुँचमार्ग र प्रशारण लाइन पुगेको एवं वार्षिक रुपमा राम्रो उर्जा उत्पादन भई मुलुकको उर्जा क्षेत्रमा विशिष्ट योगदान पुर्याउने जस्ता विशेषताहरु भएकाले डा बाबुराम भट्टराई नेतृत्वको तत्कालीन सरकारले बुढीगण्डकी जलविद्युत आयोजनालाई राष्ट्रिय गौरवको आयोजनाको रुपमा विकास समिति मार्फत निर्माण गर्ने निर्णय गरेको थियो । यस समिति मार्फत गरिएको अध्ययनले यस आयोजनाको जडित क्षमता १२०० मेगावाट र वार्षिक रुपमा ४२५० गिगावाट आवर अर्थात ४२५ करोड यूनिट बिजुली उत्पादन गर्न सकिने कुरा देखाएको छ । यस आयोजनालाई सम्पन्न गर्न २ खर्ब ६० अर्ब नेपाली रुपियाँ लाग्ने अनुमान गरिएको छ । आयोजना क्षेत्रमा पोखराको फेवाताल भन्दा १५ गुणा ठूलो जलाशय बन्न जाने भएकोले यो ठाउँ मुलुककै मूख्य पर्यटकीय गन्तव्य बन्नुको साथै नेपालको २४ जिल्ला भएर जाने पुष्पलाल मध्यपहाडी लोकमार्गले पूर्वदेखि पश्चिमसम्म तथा उत्तर र दक्षिण सडकले चीन र भारतसँग जोड्ने भएकाले बुढीगण्डकी कोरिडोरलाई मुलुककै एक गतिशील आर्थिक केन्द्रको रुपमा विकास गर्न सकिने वस्तुगत सम्भावना छ । डिटेल डिजाइन र टेन्डर डकुमेण्ट समेत तयारी अवस्थामा रहेको नेपालको एक मात्र आयोजनालाई यथाशीघ्र अन्तर्राष्ट्रिय प्रतिष्पर्धा गराएर निर्माणमा जानु पर्नेमा मिति २०७४०२१० मा तत्कालीन सरकारले मन्त्रीपरिषदबाट राजीनामा दिँदै गर्दा हतारमा गैरकानूनी प्रक्रियाबाट चीनको गेजुवा ग्रुप कम्पनी लिमिटेडसँग गरेको समझदारीले आयोजनामाथि गम्भीर कुठाराघात हुन गएको छ । यसर्थ सरकारसँग यस सम्बन्धमा नयाँ शक्ति पार्टीको निम्न मागहरू रहेका छन्: समझदारीका सम्बन्धमा १ राजनीतिक रुपमा अनैतिक, गैरकानूनी, राष्ट्रिय स्वाभिमान विपरीत, प्राविधिक रुपले गलत तथा आर्थिकसामाजिक दृष्टिकोणबाट मुलुकलाई दीर्घकालीन असर पर्ने गरी उर्जा मन्त्रालयले चीनको गेजुवा ग्रुप कम्पनी लिमिटेडसँग गरेको समझदारी तुरुन्त खारेज गरियोस् । २ ६० मेवाको त्रिशुली ३ए को कार्य समयमा सम्पन्न नगर्ने, चिलिमे जलविद्युत आयोजनाको निर्माण कार्य गर्न नसकेर ठेक्का तोडी धरौटी रकम जफत गरिएको, माथिल्लो साञ्जेन जलविद्युत आयोजनामा कालोसूचीमा परेको, ३० मेवाको चमेलिया जलविद्युत आयोजना निर्माण गर्न १० वर्ष भन्दा बढी समय मात्र लगाएको होइन एक अर्ब १६ करोड करछली जस्तो गैरकानूनी काम गर्ने कम्पनीसँग गैरकानूनी समझदारी गर्ने व्यक्तिहरुलाई नेपालको कानून बमोजिम कडाभन्दा कडा कारवाही गरियोस् । निर्माणका सम्बन्धमा ३ अन्तर्राष्ट्रिय प्रतिष्पर्धा गराएर यथाशीघ्र सुपरविजन कन्सल्ट्यान्ट र आयोजना निर्माण कन्ट्रयाक्टर छनोट गरी निर्माण कार्य तुरुन्त शुरु गरियोस् । ४ यो आयोजना नेपाल सरकारको लगानी, मुलुकभित्रका बैंकहरू, कर्मचारी सञ्चय कोष, नागरिक लगानी कोष, नेपाली सेनाको कल्याणकारी कोष र सर्वसाधारणको शेयर र आवश्यक पर्ने भएमा अन्य देशका एक्जिम बैंकहरुसँग न्यून ब्याजदरमा पाउने ऋण समेत लिएर नेपालीद्वारा नै निर्माण गरियोस् । संस्थागत संरचना र समग्र विकासका सम्बन्धमा ५ यस आयोजनालाई वहुउद्देश्यीय जलस्रोत विकास आयोजनामा रुपान्तरण गरियोस् । ६ बुढीगण्डकी कोरिडोरलाई आर्थिक केन्द्रका रुपमा विकास गर्न प्रथम चरणमा बुढीगण्डकी जलविद्युत आयोजना विकास समितिलाई निरन्तरता दिने र दोस्रो चरणमा यसलाई स्तरोन्नति गरी बुढीगण्डकी कोरिडोर विकास प्राधिकरण बनाइने व्यवस्था गरियोस् । ७ बुढीगण्डकी कोरिडोर विकास प्राधिकरण अन्तर्गत रहने गरी एउटा कम्पनी र ४ वटा निर्देशनालयहरु बनाएर निम्नानुसारका कार्यहरु गरियोस: (क) बुढीगण्डकी जलविद्युत आयोजना विकास कम्पनी मार्फत बुढीगण्डकी नदीमा १२०० मेवाको जलाशययुक्त जलविद्युत आयोजना निर्माण एवं सञ्चालन गर्ने, त्रिशुली र बुढीगण्डकी नदीमा निर्माण गर्न सकिने जलविद्युत आयोजनाहरुको पहिचान, विकास र व्यवस्थापनको काम गर्ने । (ख) बुढीगण्डकी कोरिडोर पर्यटन विकास निर्देशनालय मार्फत बुढीगण्डकी कोरिडोरलाई पर्यटकीय केन्द्रको रुपमा विकास गर्ने । (ग) बुढीगण्डकी कोरिडोर बस्ती एवं पूर्वाधार विकास निर्देशनालय मार्फत जलाशयको वरिपरि आधुनिक वस्ती विकास गर्ने, बुढीगण्डकी जलाशय र यसको वरिपरि आवश्यक यातायात सञ्जाल बनाउने, बुढीगण्डकी कोरिडोरमा बसोवास गर्ने नागरिकहरुका लागि चाहिने भौतिक तथा सामाजिक पूर्वाधारहरुको विकास गर्ने । (घ) बुढीगण्डकी कोरिडोर आर्थिक विकास निर्देशनालय मार्फत यसले बुढीगण्डकी कोरिडोरमा हुनसक्ने र गर्न सकिने आर्थिक विकासका कार्यहरु गर्ने । (ङ) जलस्रोत एवं जलाधार विकास निर्देशनालय मार्फत सिँचाइ, माछापालन, एकीकृत जलाधार क्षेत्र विकासका कामहरु गर्ने । संचित पानीका सम्बन्धमा ८ यस आयोजनाबाट बन्ने जलाशयमा हुने संचित पानीलाई यथासम्भव मुलुकभित्र नै सिँचाइ, खानेपानी, तल्ला तटहरुमा अन्य जलविद्युत उत्पादन केन्द्रहरुको निर्माण, मनोरञ्जन तथा औद्योगिक प्रयोजनमा ल्याउने व्यवस्था गरियोस् । ९ जलाशयमा हुने पानी संचितीकरणले तल्लो तटीय मुलुकहरु (खासगरी भारत)मा वर्षायाममा बाढी आउन नदिन सहयोग पुर्यासउने र हिउँदको सुख्खायाममा विभिन्न प्रयोजनको लागि आवश्यक पर्ने पानी बढाइदिने हुनाले अन्तर्राष्ट्रिय प्रचलन एवं मापदन्ड अनुरुप नेपालले पाउने लाभांश सम्बन्धी कुटनैतिक संवादको थालनी गरियोस् । पुनर्वास र पुनस्र्थापनाका सम्बन्धमा १० आवश्यक कर्मचारी र रकमको विशेष व्यवस्था गरी पुनर्वास र पुनस्र्थापनाको कार्यलाई प्राथमिकताकासाथ अघि बढाइयोस् । ११ आयोजनाका लागि अधिग्रहण गर्नुपर्ने जग्गाहरू (खहरे, आरूघाट र आर्खेत क्षेत्रका डुवानमा पर्ने जग्गाहरूस पुनर्वास गराइने जग्गा र रिङरोडको लागि चाहिने जग्गा) अधिग्रहण गर्ने कार्य तुरुन्त प्रारम्भ गरियोस् । १२ मुआब्जा समितिबाट गरिएको मुआब्जामा पुनरावलोकन गरी, मुआब्जा न्यायोचित नभएका ठाउँहरुका जनतालाई उचित मुआब्जा दिने ब्यवस्था मिलाइयोस् । १३ गोरखा र धादिङ्गका मुआब्जा समितिले मुआब्जा तथा पुनर्वास, पुनस्र्थापना सम्बन्धी सिफारिस गरेका विषयहरुको यथाशीघ्र सम्बोधन गरियोस् । नेपालको विकास र नेपालीको समृद्धिको लागि बुढीगण्डकी आयोजना यथाशीघ्र नेपाली पूँजीबाट निर्माण गरी अगाडि बढाउनु आजको राष्ट्रको आवश्यकता भएकाले माथि प्रस्तुत गरिएका मागहरु यथाशीघ्र सम्बोधन गर्न नयाँ शक्ति पार्टी नेपाल, नेपाल सरकारसँग अनुरोध गर्दछ । यो वा त्यो वहानामा यसलाई ढिलो गर्ने वा निर्माण हुन नदिने काम हुन गएमा हाम्रो पार्टी त्यस विरुद्धमा कठोर कदम चाल्न बाध्य हुनेछ भन्ने कुरा पनि यसै ज्ञापनपत्र मार्फत जानकारी गराउन चाहन्छ । धन्यवाद । (डा बाबुराम भट्टराई) संयोजक नयाँ शक्ति पार्टी, नेपाल"
गृहमन्त्री श्रीलंकातर्फ,"काठमाडौं : आसन्न १९औं दक्षिण एसियाली क्षेत्रीय सहयोग संगठन (सार्क)को तयारी बैठकमा भाग लिन गृहमन्त्री जनार्दन शर्मा मंगलबार श्रीलंका प्रस्थान गर्नुभएको छ । क्षेत्रीय सुरक्षाको विषयमा साझा रणनीति तथा एजेन्डा तय गर्न बिहीबार हुने सार्क गृहमन्त्रीस्तरीय बैठकमा सहभागी हुन गृहसचिव लोकदर्शन रेग्मीसहित मन्त्री शर्मा श्रीलंका जानुभएको हो । गृहमन्त्रीस्तरीय बैठक बिहीबार श्रीलंकाको राजधानी कोलम्बोमा हुँदै छ । बैठकमा नेपालले आतंकवाद नियन्त्रणलाई छलफलको मुख्य एजेन्डा बनाएको छ । आतंकवादको सञ्जाल विश्वभर फैलँदै गएकाले जो पनि त्यसको सिकार बन्न सक्ने भएकाले नेपालका तर्फबाट आतंकवाद नियन्त्रणलाई मुख्य एजेन्डा बनाइएको स्रोतको भनाइ छ । बैठकमा मानव बेचबिखन, अध्यागमनबाट हुने अपराध, आतंकवाद, लागुऔषध, सीमापार अपराधलगायत विषयमा पनि छलफल हुनेछ । १९औं सार्क शिखर सम्मेलन पाकिस्तानमा हुने भनिए पनि भारतपाकिस्तान बढ्दो तिक्तताका कारण मिति तय हुन सकेको छैन । बैठकले नेपालमा भएको १८ सार्क शिखर सम्मेलनले गरेका निर्णय र त्यसको कार्यान्वयनको समीक्षासमेत गर्ने कार्यक्रम छ । बैठकले आसन्न शिखर सम्मेलनमा उठाउने एजेन्डा तय गर्नेछ । मन्त्रीस्तरीय बैठकमा साइबर अपराधबारे पनि छलफल हुने भएको छ । गृह मन्त्रालयका प्रवक्ता दीपक काफ्लेले नेपालका तर्फबाट आतंकवाद र क्षेत्रीय सुरक्षाका विषयमा छलफलका लागि एजेन्डा तय गरिएको बताउनुभयो । सार्क शिखर सम्मेलनको तयारी बैठक हो । समग्र क्षेत्रीय सुरक्षाका विषयमा कुरा उठाउँछौं', प्रवक्ता काफ्लेले अन्नपूर्णसँग भन्नुभयो । गृहमन्त्रीस्तरीय बैठकका एजेन्डा तय गर्न मंगलबार सार्कस्तरीय अध्यागमन प्रमुखहरूको बैठक बसेको थियो । बैठकमा नेपालका तर्फबाट अध्यागमन विभागका महानिर्देशक गंगाराम गेलालले सहभागिता जनाउनुभएको थियो । बैठकमा महानिर्देशक गेलालले अध्यागमनको पछिल्लो अवस्था, अध्यागमनबाट हुने अपराध र त्यसको नियन्त्रणका लागि नेपाल सरकारले निर्वाह गरेको भूमिकाको विषयमा जानकारी गराउनुभएको थियो । उहाँले नेपालको अध्यागमनको स्तरोन्नति हुने अन्तिम तयारीमा रहेको र आतंकवादलाई नियन्त्रण गर्न बोर्डर कन्ट्रोल सिस्टम लागू गर्न लागिएको बताउनुभएको थियो । सार्क अध्यागमनले उठाएका विषयवस्तुलाई बुधबार हुने सार्क सचिवस्तरीय बैठकमा छलफल हुने र बैठकले परिमार्जनसहित थप एजेन्डा गृहमन्त्रीस्तरीय बैठकमा पेस गर्नेछ ।"
भारतपाकिस्तान तनावमै सार्क बैठक,"काठमाडौं : भारतपाकिस्तानबीचको तनावकै अवस्थामा दक्षिण एसियाली क्षेत्रीय सहयोग संगठन (सार्क)का मन्त्रीस्तरीय बैठक आयोजना हुन थालेका छन् । भोलि (बिहीबार) श्रीलंकामा सार्क गृहमन्त्रीस्तरीय बैठक हुँदै छ । बैठकमा क्षेत्रीय आतंकवाद नियन्त्रण, सीमापार आतंकवादबाट उत्पन्न समस्या हल, साइबर अपराध नियन्त्रण गर्नेलगायत विषयमा छलफल हुने भएको छ । सार्क सचिवालयका अनुसार सार्कका स्वास्थ्यमन्त्रीस्तरीय बैठक पनि जुलाई अन्तिम साता कोलम्बोमा बस्नेछ । संयुक्त राष्ट्रसंघीय महासभाको दौरान सार्कका विदेशमन्त्रीहरूको बैठक (सार्क काउन्सिल अफ मिनिस्टर्स) अगस्टमा न्युयोर्कमा हुनेछ । सार्कका विदेशमन्त्रीहरूको बैठकले सार्क शिखर सम्मेलनबारे पनि छलफल गर्नेछ । 'सार्कका मन्त्रीस्तरीय बैठकहरूले १९औं शिखर सम्मेलन आयोजना गर्न सकारात्मक माहोल निर्माण हुने विश्वास लिइएको छ', परराष्ट्र मन्त्रालयका एक अधिकारीले भने । सार्कको वर्तमान अध्यक्ष मुलुक नेपालले पनि शिखर सम्मेलन आयोजनाका लागि सकारात्मक वातावरण बनाउन भारत र पाकिस्तानलाई आग्रह गरिसकेको छ । हालैको भारत भ्रमणमा परराष्ट्रमन्त्री कृष्णबहादुर महराले भारतीय समकक्षी सुष्मा स्वराजसँग सार्क सम्मेलनका लागि भारतको भूमिका महत्वपूर्ण हुने स्मरण गराउनुभएको थियो । मन्त्री महराका अनुसार भारतीय विदेशमन्त्री स्वराजले सार्क सम्मेलन गर्नुपर्छ भन्नेमा भारत सकारात्मक रहेको बताउनुभएको थियो । 'तर, सार्क शिखर सम्मेलनका लागि पाकिस्तानले माहोल बनाउन आवश्यक छ', स्वराजले भन्नुभएको थियो । नेपालमा मन्त्रिपरिषद् विस्तार भएलगत्तै सार्कका यातायात र ऊर्जामन्त्रीस्तरीय बैठक काठमाडौंमा आयोजना गर्ने तयारी छ । यसअघि पाकिस्तानले अप्रिल १२ र १३ मा इस्लामावादमा सार्क 'साउथ एसियन इकोनोमिक युनियन' बनाउने अवधारणाबारे बैठक आयोजना गरेको थियो । उक्त बैठकमा भारतलगायत सार्कका सबै सदस्य मुलुकको सहभागिता थियो । त्यसअघि फेब्रुअरी १ देखि ३ सम्म नेपालमा सार्क कार्यक्रम समितिको बैठक आयोजना भएको थियो । सार्कका अन्य संयन्त्रका बैठक सुचारु गर्ने तयारी पनि भइरहेको परराष्ट्रका एक अधिकारीले बताए । सार्कको ३२ वर्षे यात्रामा भारत र पाकिस्तानबीच कस्मिरलगायत विषयमा विवाद हुँदै आएका कारण सार्कका नियमित बैठक रोकिने र पुनः आयोजना हुने घटना प्रशस्त छन् । 'गत वर्ष सार्क शिखर सम्मेलन स्थगन भएपछि केही महिना सार्कका बैठक प्रभावित भए पनि फेरि हुन थालेका छन् । यसले सार्क शिखर सम्मेलनको वातावरण बनाउने हाम्रो अपेक्षा छ', परराष्ट्रमा सार्क महाशाखा हेर्ने सहसचिव मणिप्रसाद भट्टराईले भन्नुभयो । नोभेम्बर ८ देखि १० का लागि प्रस्तावित सार्कको १९औं शिखर सम्मेलन भारतसहित चार मुलुकले सहभागी हुन अस्वीकार गरेपछि स्थगन भएको थियो । एक वर्षयता कस्मिरमा भएका आतंककारी आक्रमणमा पाकिस्तान जिम्मेवार रहेको भारतको आरोप छ । पाकिस्तानले भने भारतको आरोपलाई अस्वीकार गर्दै आएको छ । सार्क सम्मेलनको नयाँ मिति अझै तय हुन सकेको छैन ।"

शीर्षक,विवरण
खै सुरक्षा ?,"रुपन्देही, देवदहका फर्निचर व्यवसायी वसन्त पौडेलको शुक्रबार भएको हत्याले राज्य नागरिकको सुरक्षामा कमजोर रहेको फेरि पुष्टि भएको छ। व्यवसायी पृष्ठभूमिका व्यक्तिको बारम्बारको हत्या दोहोरिइरहनु शंकास्पद छ। यस्तो शृंखलाबद्ध घटनाले देशमा कोही पनि सुरक्षित नरहेको संकेत दिन्छ। रुपन्देहीकै देवदहमा एक वर्षअघि इँटा व्यवसायी तथा युवा संघका स्थानीय नेता दुर्गा तिवारीको हत्या भएको थियो। तिवारीको हत्या र शुक्रबार भएको पौडेल हत्याको प्रकृति र जिम्मा लिने व्यक्तिसमेत एकै हुन्। यस्ता हत्याका घटनाका कारण प्रायःजसो लेनदेन र चन्दाको विषय देखिने गरेका छन्। अलिकति पैसा कमाएका व्यक्ति देखेपछि आपराधिक प्रकृतिका व्यक्तिले रकम तोकेरै चन्दा माग्ने र नदिनेलाई हत्या गरेर अरूको समेत सातो लिएर उठाउने रणनीति लिएको देखिन्छ। गत वर्ष तिवारीको हत्यापछि अपराधीको धम्की झेल्न नसकेर अन्य स्थानीय व्यापारीले हुन्डीमार्फत नै चन्दा पठाउने गरेको समेत बताएबाट अपराधीहरू झनै बलियो बन्दै गएको बुझ्न सकिन्छ। एकै वर्षमा देवदह क्षेत्रमा यस्तै प्रकृतिबाट ३ जनाको हत्या हुनुले यो क्षेत्र त त्रस्त छँदै छ, देशका अन्य भागका सर्वसाधारणले पनि असुरक्षित महसुस गरेका छन्। काठमाडौंमा केही महिनाअघि निर्माण व्यवसायी शरदकुमार गौचनको यस्तै प्रकृतिको हत्या भएको थियो। बारम्बार उस्तै प्रकृतिका घटना हुनुले केही संकेत गर्छन् तर सुरक्षा निकायले त्यस्ता संकेतलाई केलाएर घटनाको चुरोसम्म पुग्न नसकेको देखिन्छ। अथवा, राजनीतिक संरक्षणका कारण सुरक्षा निकाय सक्रिय हुन सकेको छैन। अहिले हत्याको जिम्मा लिने मनोज पुन कुनै बेला आफैं एमालेको युथफोर्समा आबद्ध थिए। पाँच वर्ष अघिसम्म युथफोर्समा रहँदा पनि पुन स्वयं फिरौती माग्नेजस्ता आपराधिक गतिविधिमा संलग्न थिए। पछि उनी माओवादीको वाईसीएलसँग नजिक भएका थिए। तिनै पुनले एक वर्षअघि युवा संघ नेपालका रुपन्देही अध्यक्ष दुर्गा तिवारीको हत्या गरेका थिए। शरदकुमार गौचन हत्यामा पनि मनोजकै हात रहेको खुलिसकेको छ। गत वर्ष भारतमा रहेको बताउने उनले अहिले आफू मलेसियामा रहेको बताइरहेका छन्। पहिले भारतीय अपराधी नेपाल आएर व्यक्तिहत्या गर्थे तर अहिले नेपालभित्रैका गुन्डा समूह भारत र अन्य देशमा लुकीछिपी बसेर हत्याकाण्ड मच्चाइरहेका छन्। यसबाट इन्टरपोलजस्तो विश्वव्यापी प्रहरी सञ्जाललाई हामीले उपयोग गर्नसमेत पछि परेको देखिन्छ। अझ, पछिल्लो समयमा कसैको यस्ता हत्यापछि मिडिया र प्रहरीलाई फोन गरी घटना आफूले गरेको दाबी गर्ने प्रवृत्ति बढ्दो छ र त्यो डरलाग्दो छ। पहिले हत्याराकै पहिचान गर्न धेरै समय लाग्थ्यो अहिले अभियुक्तले नै राज्यको सुरक्षा संयन्त्रलाई खुला चुनौती दिँदै घटनाको जिम्मेवारी लिने विषय चानचुने होइन। त्यस्ता व्यक्तिलाई राज्यले कानुनी दायरामा समयमै ल्याउन नसक्दा पनि यस्ता घटना दोहोरिने गरेको छ। त्यस्तै, दक्षिणतर्फको खुला सिमानाको आडमा सहज रूपमा हतियार ल्याएर यता व्यक्तिको हत्या गरेर फेरि दक्षिणतर्फ भाग्ने अपराधीलाई सहज र सुरक्षा निकायलाई चुनौती भएको छ। प्रत्येक नागरिकको जिउधन सुरक्षा गर्नु राज्यको दायित्व हो। बन्दुकको बढ्दो पहुँचसँगै बढेका अपराध नियन्त्रण गर्ने क्रममा प्रहरीले केही पेसेवर अपराधीलाई पक्राउ पनि गरेको छ तर कतिपय त्यस्ता अपराधीले आफ्नो सञ्जाल जेलभित्रैबाट सञ्चालन गरिरहेको पनि खबर छ। जेलभित्रैबाट अपराध धन्दा सञ्चालन गर्दासमेत जेल प्रशासन, गृह मन्त्रालय र सरकार के रणनीति बनाइरहेको छ ? या केही पनि गरिरहेको छैन ? यसर्थ, उपलब्ध सबै प्रविधि प्रयोग गरेर कल गरिएको स्थान र व्यक्ति ट्र्याक गरी अपराधीसम्म पुग्ने गम्भीर प्रयासमा प्रहरी तत्काल लाग्नुपर्छ। सरकार र प्रहरी प्रशासन नागरिक सुरक्षामा चुक्नु हुँदैन।"
कर्मचारी ट्रेड युनियनबारे पुनर्विचार हुन्छ : श्रेष्ठ,"गोरखा : माओवादी वरिष्ठ नेता नारायणकाजी श्रेष्ठले कर्मचारी ट्रेड युनियनबारे वाम सरकारले पुनर्विचार गर्ने चेतावनी दिएका छन्। वाम गठबन्धनका कर्मचारी ट्रेड युनियनले नै गोरखामा आयोजना गरेको वनभोज कार्यक्रममा उनले कर्मचारी नेतृत्वको रवैयाका कारण कटु वचन बोल्न बाध्य भएको तर्क गरे। कर्मचारी ट्रेड युनियनको भूमिका नेपालमा आलोचनामुक्त छैन, श्रेष्ठले भने, कर्मचारी ट्रेड युनियनले केकस्तो भूमिका निर्वाह गर्ने भन्नेबारे गम्भीर आत्मसमीक्षा गर्न जरुरी छ। सरकारले गरेको निर्णय कार्यान्वयन गर्नु कर्मचारीको मुख्य भूमिका भन्दै उनले सुविधाका लागि दायराभन्दा माथिका काममा हात हाल्ने प्रवृत्ति रोक्नुपर्ने बताए। सरकारले गर्ने जनपक्षीय निर्णयलाई प्रभावकारी ढंगले कार्यान्वयन गर्नु कर्मचारीको मुख्य भूमिका रहन्छ। कर्मचारी ट्रेड युनियनले यसका लागि कर्मचारीलाई उत्प्रेरित गर्ने हो। तर, त्योभन्दा बाहिर गएर काम गर्नु सर्वथा अनुचित हुन्छ। नेता श्रेष्ठले आफू सरकारमा हुँदा ट्रेड युनियनका नेताले विदेश भ्रमण र सरुवा बढुवाको फाइलमा हात हाल्ने दुष्साहस गरेको उदाहरण पनि प्रस्तुत गरेका थिए। वैचारिक रूपमा सरकारसँग नजिक हौं भन्नेलाई अझ बढी गम्भीरतापूर्वक सोच्न म आग्रह गर्छु, नेताले श्रेष्ठले भने, अबको सरकारले आर्थिक क्रान्तिलाई मुख्य मुद्दा बनाउने हो। हाम्रो सरकार भएका बेला हाम्रा लागि विशेष हुनुपर्छ भन्ने मान्यता हटाउनुपर्छ। हाम्रो सरकार भएका बेला अप्ठ्यारोजति आफूले भोग्न तयार हुनुपर्छ। उनले जसरी राजनीतिक नेतृत्व सच्चिनुपर्छ भनेर तयार भएका छन् त्यसैगरी कर्मचारी साथीले पनि सच्चिन तयार हुनुपर्ने बताए। वामपन्थीबाहेकको सरकार सम्भव छैन माओवादी केन्द्रका वरिष्ठ नेता नारायणकाजी श्रेष्ठले अबको पाँच वर्षसम्म वामपन्थीबाहेकको सरकार असम्भव दाबी गरेका छन्। गृहजिल्ला गोरखाका पत्रकारसँग वामबाहेकको मिलिजुली सरकार हल्ला मात्रै भएको स्पष्ट पारे। वामपन्थी गठबन्धनबाहेक पाँच वर्ष नेपालमा अरू कसैको सरकार बन्दैन, श्रेष्ठले भने। वामपन्थी एकताका लागि चुनावमा जनताले वाम गठबन्धनलाई म्यान्डेट दिएको भन्दै श्रेष्ठले जनादेशभन्दा बाहिर जाने कुरा कल्पना गर्न नसकिने दाबी गरे। पार्टी एकताका लागि आइतबार बैठक बसेर थप अघि बढ्ने उनले जानकारी दिए। एमाले अध्यक्ष केपी ओली उपचारका लागि विदेश नजाँदै सुझाव लिएर सोहीअनुसार अघि बढ्ने उनले बताए। पार्टी एकताबारे अहिले वैचारिक, राजनीतिक लाइनका सम्बन्धमा छलफल भइरहेको उनले जानकारी दिए। नेतृत्व निर्माण र संगठनात्मक एकीकरणको आधार के बनाउने भन्नेबारे पनि छलफल भइरहेको उनको भनाइ थियो।"
लगातारको बन्दले डोटीको जनजीवन अस्तव्यस्त,"डोटी : राजधानीको माग राख्दै गरिएको बन्दले डोटीको जनजीवन अस्तव्यस्त बन्दै गएको छ। लगातार छैटौं दिनदेखिको आमहड्ताले गर्दा जनजीवन प्रभावित बनेको हो। प्रदेश नम्बर ७ को राजधानी डोटीको दिपायलमा कायम गरिनुपर्ने माग राख्दै उद्योग बाणिज्य संघको नेतृत्वमा आन्दोलन गरिएको छ। बजार समेत पूर्णरुपमा बन्द गरिएको छ। आन्दोलन दिन प्रति दिन शसक्त बन्दै गएको छ। डोटीमा क्रियाशील राजनीतिक दल, निजी क्षेत्र, नागरिक समाजलगायत सम्पूर्ण निकायको सहभागीतामा दिनप्रतिदिन आन्दोलन चर्किदै गएको हो। लगातारको आन्दोलनले यातायात पूर्णरुपमा बन्द रहेका छन् भने डोटी हुँदै अछाम, बाजुरालगायतका जिल्लामा जाने सवारी साधन बीच बाटोमै अलपत्र परेका छन्। डडेल्धुरा र डोटीको सिमानामा कैलालीबाट आएका सवारी साधन तथा यात्रुको चाँप समेत बढ्दै गएको छ। चिसो मौसममा बन्दका कारण बीचबाटोमै अलपत्र परेका कारण यात्रुले सास्ती व्यहोर्नु परेको छ। यातायात चल्न नसक्दा दैनिक उपभोग्यका सामानहरु समेत भित्रिन सकेका छैनन्। लगातारको बन्दका कारण जिल्लाभरी तरकारी लगायत खाद्यान्नको अभाव सृजना हुन थालेको छ। खाद्यान्नको अभावका कारण दिपायल तथा सिलगढीमा संचालनमा रहेका होटलहरु समेत बन्द हुने अवस्थामा रहेका छन्। लगातारको बन्दले गर्दा होटल पनि बन्द गर्नुपर्ने अवस्था आएको छ।, होटल संचालक सिद्धराज जोशीले भने, बजार खुल्दैन, साँझ बिहान खुलेपनि तरकारीदेखि अन्य खाद्यान्नका सामान पाइदैनन्। होटलमा ग्राहकहरु आउँछन् तर फर्केर गइरहेका छन्, उनले भने। छिमेकी जिल्ला डडेल्धुरा तथा कैलाली हुँदै इन्डीयाबाट आउने तरकारी तथा अन्य उपभोग्यको सामग्रीहरु आउन सकिरहेको छैन। आन्दोलनका लागि गाउँगाउँबाट दिपायल तथा सिलगढीमा मान्छे आएपछि उपभोग्यको सामग्रीको माग बढेपनि आपूर्ति हुन नसक्दा अभाव सृजना हुन थालेको हो। यदि सरकारले डोटीको पक्षमा निर्णय नगरे अझै आन्दोलन लम्बिने संघर्ष समितिका संयोजक नरेन्दबहादुर खड्काले बताए। आन्दोलन अझै शसक्त रुपमा लैजान्छौं।, खड्काले भने, बजार क्षेत्रमा खाद्यान्न अभाव भएपनि गाउँगाउँबाट खाद्यान्न ल्याएर पनि पूर्ति गराउने छौं। हामी राजधानी कायम नहुन्जेलसम्म आन्दोलन गरिराख्ने छौं, थाक्ने छैनौं उनले भने, सबै पहाडी जिल्ला ठप्प हुनेगरी आन्दोलन छेड्ने छौं। सडक बन्यो खेलमैदान लगातारको बन्दका कारण डोटीका सडकहरु सुनसान रहेका छन्। बन्दका कारण सडकमा गाडीहरु नचल्दा बच्चाहरुले सडक खेलमैदानको रुपमा प्रयोग गरिरहेका छन्। शैक्षिक संस्थाहरु समेत बन्द भएका कारण अहिले बिद्यार्थी सबै सडकमा खेलिरहेका देखिन्छन्। खुल्ला सडक भएका कारण विद्यार्थी क्रिकेट, फुटबललगायतका खेल खेल्दै रमाइरहेका छन्। स्कुलमा बिदा पनि भयो, सडकहरु खुल्ला पनि भए, मोनिङ लाईट स्कुलमा कक्षा नौ मा अध्ययनरथ विद्यार्थी उत्सब कार्कीले भने, स्कुल संचालन भयो भने यसरी खेल्न पाइदैन।, अहिले साथीहरुसँग रमाइलो पनि भइरहेको छ। बन्दका कारण सडकमा क्रिकेट खेल्दै बिद्यार्थी।"
एकता प्रक्रिया लम्बिने,"काठमाडौं : सरकारको नेतृत्व गरिरहेको कांग्रेसले नयाँ सरकार गठन प्रक्रिया लम्ब्याइदिँदा एमालेमाओवादी एकता प्रक्रिया पनि लम्बिने भएको छ। नयाँ सरकार गठन र पार्टी एकता प्रक्रियालाई सँगसँगै अगाडि बढाउन चाहेका दुई पार्टी एकताका विषयमा समय लिएरै छलफल गर्ने निष्कर्षमा पुगेका छन्। एमाले अध्यक्ष केपी ओली र माओवादी अध्यक्ष पुष्पकमल दाहालबीच एजेन्डा निर्धारणका लागि पहिले छलफल हुने र लगत्तै पार्टी एकता संयोजन समितिको बैठक बस्ने भनिए पनि दुई नेताबीचमै भेट भएको छैन। एक साताको बीचमा ओलीदाहालबीच एजेन्डा निर्धारणका लागि भेट हुने भने पनि कहिले ओलीको अस्वस्थता त कहिले दाहालको चितवन बसाइका कारण सम्भव हुन सकिरहेको छैन। शनिबार दाहाल चितवनबाट काठमाडौं फर्केर सकभर त्यही दिन, नभए आइतबार दुई अध्यक्षको बीचमा छलफल भएपश्चात एकता संयोजन समितिको बैठक बसेर प्रक्रियाअगाडि बढाउने भनिए पनि बैठक बस्नै सकेन। दाहाल शनिबार मौसमको प्रतिकूल अवस्थालाई कारण देखाउँदै काठमाडौं फर्केनन्। एमाले अध्यक्ष ओली पनि पुस २६ गते उपचारका लागि एक साता लामो बैंकक भ्रमणमा निस्कने तयारीमा छन्। त्यसअगाडि नै दाहाल र ओलीबीच एकता संयोजन समिति बैठकको एजेन्डा निर्धारणका लागि कुरा भए पनि समितिले प्रक्रियालाई तीव्र नपार्ने माओवादीका एक नेताले बताए। उनका अनुसार सत्तापक्षले नयाँ सरकार गठन प्रक्रिया लम्ब्याइदिएपछि एमालेमाओवादी एकता प्रक्रियाको छलफल पनि लम्बिएको हो। हतारिएर छलफलमा बस्नुपर्ने अवस्था नै छैन, सत्तापक्षले नै नयाँ सरकार गठन प्रक्रिया लम्ब्याइदिएपछि ढुक्कैले विस्तारै छलफल गर्दै अगाडि बढ्न समय मिलेको छ,' ती नेताले भने। नेतृत्व निर्माण र संगठनात्मक संरचना केकस्तो बनाउने भन्नेमा दुई पार्टी अध्यक्षको छलफलपछि एकता संयोजन समितिले गृहकार्य अगाडि बढाउँछ।'  नारायणकाजी श्रेष्ठ, माओवादी नेता एकता हुन नदिन शक्तिकेन्द्रहरूको चलखेल बढेकाले एकता प्रक्रिया सुषुप्त रूपमा अगाडि बढाइने उनले बताए। राष्ट्रियसभा निर्वाचनका लागि सत्तापक्षले झन्डै दुई महिनाको समय बाँकी राखेर मिति घोषणा गर्यो। यस हिसाबले पनि एकता प्रक्रिया धिमा गतिमा अगाडि बढेको हो,' उनले भने, यो कुनै खटपट, आशंकाका कारण लम्बिरहेको भने होइन।' एकताका लागि पार्टीको मूल नेतृत्व, संगठनात्मक संरचना र वैचारिक राजनीतिक पक्षका विषयमा टुंगो लगाउनुपर्ने छ। प्रधानमन्त्री र पार्टी अध्यक्ष अलगअलग व्यक्तिले नेतृत्व लिने कि ओलीलाई प्रधानमन्त्री दिएर ओलीदाहाल दुवैलाई पार्टी नेतृत्वको पनि कार्यकारी भूमिका दिएर जाने भन्ने विकल्पमा छलफल भइरहेको छ। तर, यो विषयमा नेताहरूले मिलन बिन्दु निकालिसकेका छैनन्। पार्टी एकतापछिको संगठनात्मक संरचना कस्तो बन्ने, कुन आकारको संगठन बनाउने भन्ने विषयमा पनि नेताहरूले छलफल टुंगोमा पुर्याउन सकिरहेका छैनन्। त्यस्तै, वैचारिकराजनीतिक विषयमा लोकतान्त्रिक तरिकाले समाजवाद ल्याउने साझा बिन्दु पहिचान गरे पनि जनताको बहुदलीय जनवाद, माओवाद या अर्काे कुनै नाम दिने भन्ने विषयमा पनि मिलन बिन्दु पहिल्याउन सकेका छैनन्। तर, अहिले वैचारिक राजनीतिक लाइनका विषयमा भने छलफल भइरहेको माओवादी नेता नारायणकाजी श्रेष्ठले बताए। उनले नेतृत्व निर्माण र संगठनात्मक संरचना केकस्तो बनाउने भन्नेमा नेताबीच छलफल चलिरहे पनि दुई पार्टी अध्यक्षको छलफलपछि एकता संयोजन समितिको बैठक बसेर गृहकार्य अगाडि बढ्ने बताए।"
कसरी हुँदैछ राष्ट्रिय सभाको निर्वाचन ? कसले गर्छ मतदान ?,"सुरेन्द्र काफ्ले काठमाडौं : सरकारले राष्ट्रिय सभाको निर्वाचन माघ २४ को लागि तोकेको छ । सरकारले निर्वाचन तोकेसँगै मतदाता र उम्मेदवारका विषयमा चर्चा चल्न थालेको छ । राष्ट्रिय सभाका मतदाता को हुन त ? कसले मतदान गर्छन् ? कति मतदाता छन् ? राष्ट्रिय सभाको निर्वाचन हालै सरकारले जारी गरेको अध्यादेशको आधारमा हुन गइरहेको छ । यी हुन् मतदाता सातवटै प्रदेशबाट एक दलित, एक अपाङ्गता भएका व्यक्ति वा अल्पसख्यक, कम्तिमा ३ महिलासहित ८ जनाको दरले ५६ जना राष्ट्रिय सभा सदस्य चुनिनेछन् । ११ दलित र महिला गरी १४ जनाको बहुमतीय प्रणालीबाट निर्वाचन हुनेछ भने ३ महिला र ३ खुलाको लागि गरी ४२ को निर्वाचन एकल संक्रमणीय प्रणालीको आधारमा गरिँदैछ । सरकारको सिफारिसमा कम्तिमा १ महिलासहित ३ जना राष्ट्रपतिले मनोनित गर्ने व्यवस्था छ । सातवटै प्रदेशमा माघ २४ गतेको लागि तोकिएपछि राष्ट्रिय सभाको निर्वाचनमा स्थानीय तह प्रमुख र उपप्रमुख तथा प्रदेश सभा सदस्य मतदाता हुनेछन् । स्थानीय तहका प्रमुख र उपप्रमुखको मतभार १८ तोकिएको छ भने प्रदेश सभा सदस्यको मतभार ४८ छ । यति छन् सबै प्रदेशमा मतदाता राष्ट्रिय सभा निर्वाचनमा ७५३ स्थानीय तहका १५०६ र प्रदेश सभा सदस्य ५५० गरी २०५६ मतदाता हुनेछन् । प्रत्येक प्रदेशको मतसख्या र मतभार फरक फरक हुनेछ । प्रदेश १ का १३७ स्थानीय तहका २७४ र प्रदेश सभा सदस्य ९३ गरी ३६७ मतदाता हुनेछन् । प्रदेश १ मा स्थानीय तहको ४९३२ र प्रदेश सभाको ४४६४ गरी ९३९६ मतभार हुनेछ । प्रदेश २ मा १३६ स्थानीय तह छन् । जसमा स्थानिय तहबाट २७२ र प्रदेश सभाबाट १०७ गरी ३७९ मतदाता हुनेछन् । प्रदेश २ मा स्थानिय तहको मतभार ४८९६ छ भने प्रदेश सभा सदस्यको मतभार ५१३६ रहेको छ । प्रदेश २ को कुल मतभार १००३२ हुनेछ । प्रदेश २ मा सबैभन्दा बढी मतभार छ । ११९ स्थानिय तह रहेको प्रदेश ३ मा ११० प्रदेश सभा सदस्य छन् । यो प्रदेशमा स्थानिय तहको २३८ र प्रदेश सभाको ११० गरी ३४८ मतदाता रहेका छन् । स्थानीय तहमा ४२८४ र प्रदेश सभा सदस्यमा ५२८० गरी ९५६४ मतभार रहेको छ । प्रदेश ४ मा ५ स्थानीय तह रहेका छन् । यो प्रदेशमा स्थानीय तहको १७० र प्रदेश सभाको ६० गरी २३० मतदाता रहेका छन् । स्थानिय तहको ३०६० र प्रदेश सभातर्फ २८० गरी ५९४० मतभार रहेको छ । प्रदेश ५ मा १०९ स्थानीय तह रहेका छन् । यो प्रदेशमा स्थानीय तहका २१८ र प्रदेश सभाका ८७ गरी ३०५ मतदाता रहेका छन् । जसमा स्थानीय तहको ३९२४ र प्रदेश सभाको ४१७६ गरी ८१०० मतभार हुनेछ । प्रदेश ६ मा स्थानीय तहको १५८ र प्रदेश सभा ४० गरी १९८ मतदाता रहेका छन् । प्रदेश ६ मा ७९ स्थानीय तह रहेका छन् । यो प्रदेशमा स्थानीय तहको २८४४ र प्रदेश सभाको १९२० गरी ४७६४ मतभार रहेको छ । प्रदेश ७ मा ८ वटा स्थानीय तह रहेका छन् । यो प्रदेशमा स्थानीय तहको १७६ र प्रदेश सभाका ५३ गरी २२९ मतदाता रहेका छन् । प्रदेश ७ मा स्थानीय तहको ३१६ र प्रदेश सभाको २५४४ गरी ५७१२ मतभार रहेको छ । स्थानीय तहमा १५०६ मतदाताको २७१०८ मतभार हुन्छ । प्रदेश सभाको ५५० मतदाताको २६४०० मतभार रहेको छ । राष्ट्रिय सभा निर्वाचनको कुल ५३५०८ मतभार हुन्छ ।"
सरकारी कार्यालयमा प्रदेश मन्त्रालयको बोर्ड,"धनकुटा : प्रदेश नम्बर १ को अस्थायी राजधानी धनकुटा तोकिनुपर्ने माग राख्दै आन्दोलनरत धनकुटाबासीले आइतबार प्रदेश मन्त्रालयका लागि सिफारिस भएका कार्यालयमा मन्त्रालयका बोर्ड राखेका छन्। प्रतिनिधिसभा सदस्य राजेन्द्र राईको नेतृत्वमा गएको जिल्लाबासीको टोलीले जिल्लाको ११ ओटा सरकारी कार्यालयमा प्रदेशसभाअन्तर्गतका विभिन्न मन्त्रालयका बोर्ड राखेका हुन्। प्रदेशसभा बस्ने गरी सिफारिस भएको सामुदायिक भवनमा प्रदेशसभा भवनको बोर्ड राखिएको छ। २ सय ५० जना अट्ने क्षमता रहेको सो सामुदायिक भवनमा ३ वटा बैठक कोठा र पर्याप्त पार्किङस्थल रहेको छ। सामुदायिक भवनसँगै रहेको सहरी विकास तथा भवन निर्माण विभागको कार्यालयमा प्रदेश सभा सचिवालयको बोर्ड राखिएको छ। त्यस्तै पूर्वाञ्चल क्षेत्रीय स्वास्थ्य निर्देशनालयको भवनमा प्रदेश मुख्य मन्त्रीको बोर्ड राखिएको छ। क्वाटर समेत रहेको सो भवन करिब ३ करोड रुपैयाँको लागतमा निर्माण भएको हो। यसैगरी जिल्लाबासीको टोलीले प्रदेश प्रमुख (गभर्नर)को कार्यालयको लागि प्रस्ताव गरिएको पूर्वाञ्चल क्षेत्रीय प्रशासन कार्यालयमा पनि बोर्ड राखिएको छ। प्रदेशस्तरको अर्थ मन्त्रालयको बोर्ड जिल्ला शिक्षा कार्यालय भवनमा राखिएको छ। गृह मन्त्रालयको बोर्ड सिंचाई डिभिजन कार्यालयको भवनमा, आन्तरिक मामिला तथा कानून मन्त्रालयको बोर्ड सहकारी डिभिजन कार्यालयमा, उद्योग मन्त्रालयको बोर्ड प्राविधिक कार्यालयको पुरानो भवनमा, पूर्वाधार विकास मन्त्रालयको बोर्ड प्राविधिक कार्यालयमा नयाँ भवनमा, कृषि, भुमी व्यवस्था तथा पशु विकास मन्त्रालयको बोर्ड मालपोत कार्यालयमा र स्वास्थ्य, शिक्षा तथा सामाजिक विकास मन्त्रालयको बोर्ड सरकारी वकिलको कार्यालयमा राखिएको छ। मन्त्रालयको लागि सिफारिस भएका यी सरकारी कार्यालयमा पार्किङस्थल र आवास सुविधा रहेको छ। जिल्लामा रहेका ३ सय ९१ वटा सरकारी भवनमध्ये अहिले ११ वटा मात्रै प्रदेश मन्त्रालयको सिफारिस भएका छन्। अन्य भवनमा मन्त्रालयका विभाग, आवास र अन्य सरकारी निकायको कार्यालय राख्न सकिने प्रदेशसभा सांसद निरन राईले बताए। आमहडतालको प्रभाव आंशिक धनकुटामा जारी आमहडतालको प्रभाव आइतबार आंशिक परेको छ। राजधानी माग गर्दै पाँच दिन देखि आमहडताल जारी भएपनि आइतबार कोशी राजमार्गमा सवारी यात्रुबाहक, मालबाहक सवारी साधन चलेका थिए। सरकारले तत्काल राजधानी नतोक्ने भएपछि आमहड्ताल खुकुलो पारिएको बताइएको छ। काठमाडौंमा पनि धनकुटाबासीको धर्ना राजधानी माग्दै धनकुटाबासीले काठमाडौंमा पनि दबाबमुलक गतिविधि गर्दै आएको छ। धनकुटाबासीले आइतबार पनि प्रधानमन्त्री कार्यालय बालुवाटारमा बिहान ८ः३० देखि १२ बजेसम्म नाराजुलुससहित धर्ना दिएका थिए। धर्ना कार्यक्रममा काठमाडौंमा बस्ने धनकुटाबासीको बाक्लो उपस्थिति रहेको नेपाली कांग्रेस धनकुटाका सचिव विजयसन्तोषी राईले टेलिफोनमार्फत जानकारी दिए। धर्ना कार्यक्रमा प्रदेससभा सांसद ईन्द्रमणी पराजुली, जुली श्रेष्ठ, पूर्व सांसद मनोहरनारायण श्रेष्ठलगायत नागरिक समाजका अगुवाहरु धर्नामा सहभागी भएका थिए। धर्ना कार्यक्रम सोमबार पनि जारी हुने सचिव राईले बताए।"
कर्मचारी अभावमा स्थानीय तहका काम प्रभावित,"ताप्लेजुङ : वडासचिव भानु श्रेष्ठले एक वर्षयता फक्ताङ्लुङ गाउँपालिकाका वडा नम्बर ६ र ७ को काम गरिरहेका छन्। यी वडामा ओलाङ्चुङ्गोला र लेलेप पर्छन्। एउटा वडा कार्यालयबाट अर्कोमा पुग्न तीन दिन लाग्छ। ठूलो क्षेत्र भएकाले दुई वडाको काम भ्याउन गाह्रो भइरहेको श्रेष्ठ बताउँछन्। वडामा कर्मचारी नहुँदा स्थानीयवासीले सामान्य सिफारिस बनाउनै सास्ती बेहोर्नुपरिरहेको गाउँपालिका अध्यक्ष सरोज एभेङको भनाइ छ। यो गाउँपालिकामा एक महिनायता प्रमुख प्रशासकीय अधिकृतसमेत छैनन्। धमाधम योजना सम्झौता गरी विकासका काम गर्नुपर्ने बेला प्रशासकीय अधिकृत नहुँदा काम ठप्प भएको एभेङ बताउँछन्। फक्ताङ्लुङ गाउँपालिका मात्र होइन, जिल्लाका सबै स्थानीय तहमा कर्मचारी अभाव छ। यहाँका ६१ मध्ये ३० वडामा वडासचिव नहुँदा सेवाग्राहीले सुविधा पाएका छैनन्। ६ वडा रहेको याङ्वरक गाउँपालिकामा दुई जना मात्र वडासचिव छन्। एक जना सचिवले तीनवटा वडाको काम गरिरहेको प्रमुख प्रशासकीय अधिकृत रमेश राई बताउँछन्। मैवाखोलाका वडा पनि तीन सचिवले धानिरहेका छन्। मिक्वाखोलामा दुई जना सचिवले धानिरहेको गाउँपालिका अध्यक्ष रामकुमार साँवाको भनाइ छ। संघीय मामिला तथा स्थानीय विकास मन्त्रालयले जिल्लाबाट सरुवा गर्ने तर त्यस ठाउँमा कर्मचारी नपठाउँदा स्थानीय तह कर्मचारीविहीन भएको जिल्ला समन्वय अधिकारी नरहरि भण्डारीको भनाइ छ। फागुनमा म यहाँ सरुवा भएर आउँदा ४९ जना सचिव थिए, उनी भन्छन्, त्यसयता नौ महिनामा १९ जनाको सरुवा भयो। उनका अनुसार वडामा सचिव नहुँदा पञ्जीकरण र सिफारिसका कामबाहेक योजना सर्भे, डिजाइन स्टिमेट, मूल्यांकनसमेत प्रभावित बनेका छन्। मन्त्रालयले व्यक्तिको सुविधालाई मात्र हेर्यो, नागरिकको सुविधालाई हेरेन, उनी भन्छन्। दुर्गमका जनता राज्यबाट हेपिँदै आएका छन्, फक्ताङ्लुङका अध्यक्ष लिम्बू भन्छन्, सरुवा गर्न जन्नेले त्यो ठाउँमा पठाउन पनि जान्नुपर्छ। जिसस अधिकारी भण्डारीका अनुसार मन्त्रालयले कर्मचारी विवरण पठाउन जिल्लालाई निर्देशन दिने गरेको छ। यहाँबाट कर्मचारी अभाव रहेको विवरण तीनपटक पठाएर उपलब्ध गराइदिन अनुरोध गरे पनि सुनुवाइ नभएको उनी सुनाउँछन्। कर्मचारी अभाव भएपछि कतिपय ठाउँमा प्राविधिक र कार्यालय सहयोगीका भरमा वडाको काम चलिरहेको छ। आफ्नो वडा कार्यालयमा एक महिनायता सहयोगी मात्र रहेको सिरिजंगा३ का वडाध्यक्ष सन्तोष चाम्लिङ बताउँछन्। फुङ्लिङ नगरपालिकामा पनि तीन वडा सचिवविहीन छन्। सुरुदेखि नै कार्यालय व्यवस्थापनको कामसमेत गर्न नसकेको वडाध्यक्ष मोहन न्यौपाने बताउँछन्। बजार क्षेत्रसमेत पर्ने भएकाले दैनिक १० जनासम्म सिफारिस लिन आउँछन्, उनी भन्छन्, जनशक्ति नभएसम्म काम गर्न सकिँदो रहेनछ। गाउँपालिकामा प्राविधिकतर्फका कर्मचारीसमेत पूरा छैनन्। एक इन्जिनियर र दुई सबइन्जिनियरको दरबन्दी भए पनि आठवटै गाउँपालिकामा कर्मचारी छैनन्। गाउँपालिकाले करारमा इन्जिनियर नियुक्त गर्न आवेदन खुलाए पनि कोही आवेदन दिन आएका छैनन्। दुईपटक आवेदन खुलाउँदा पनि आवेदन दिन कोही नआएको सिरिजंगा गाउँपालिका अध्यक्ष टीकाराम गुरुङ बताउँछन्। उनका अनुसार प्राविधिक नहुँदा विकासका योजना सम्झौता र अनुगमन प्रभावित भएको छ।"
सरकार र पार्टी एकता सँगसँगै : महरा,"तुलसीपुर : माओवादी केन्द्रका नेता तथा सरकारका उपप्रधानमन्त्री कृष्णबहादुर महराले माओवादी केन्द्र र नेकपा एमालेको पार्टी एकता र नयाँ सरकार गठन सँगसगै हुने बताएका छन्। दाङको टरिगाउँ एरपोर्टमा हवाई सेवा सञ्चान भएको अवसरमा आयोजित कार्यक्रममा बोल्दै नेता महराले दुबै काम सँगसँगै हुने बताएका हुन्। दुई पार्टीको एकीकरण कसैले चाहेर पनि रोक्न नसकने भन्दै नयाँ सरकार बन्दासम्म पार्टी पनि एक हुने उनको भनाइ छ। कानुनी जटिलताले सरकार बन्न केही ढिला भएको उनले प्रष्ट पारे। अब वाम सरकार बढीमा तीन हप्ता भित्रमा निर्माण हुन्छ। त्यो संगै पार्टी एकताको तयारीमा छौँ, महराले भने, माओवादी एमालेको गठबन्धन र एकतालाई भाड्न ठूलै शक्तिको चलखेल देखिन्छ तर, त्यो शक्तिले केही गर्न सक्दैन। महराले ५ नम्बर प्रदेशको राजधानीले दाङ नै हुने जिकिर पनि गरे। कसले कता भन्छ भन्दा पनि आवश्यकता र आधारलाई हेर्दा राजधानी दाङ नै हाे, उनले भने दाङ राजधानी बनाउन कसैले रोक्न सक्दैन। हामी दाङलाई राजधानी बनाएर छोड्छौँ। उनले एरपोर्टमा नियमित रुपमा हवाई सेवा सञ्चालनको लागि सबै प्रयास भइरहेको र अब चाँडै दैनिक उडान हुने बताए।"
शोकमा डुब्यो देवदह,"बुटवल : दुर्गा तिवारी हत्यापछि शोकको आँसु ओभाउन नपाउँदै देवदहवासीले अर्का व्यवसायी वसन्त पौडेललाई गुमाएका छन्। दिनदहाडै दुई युवाको हत्यापछि देवदहवासीमा शोकसँगै त्रास पनि बढेको छ। खैरनी बजारको दुई सय मिटर वारिपारि यी दुई युवाको घर छ। आफ्नै क्षेत्रमा व्यवसाय चलाउँदै आएका युवाको हत्याले परिवार मात्रै होइन, सिंगो नगर शोकाकुल बनेको छ। दुई युवाको हत्याको जिम्मा देवदहकै अर्का युवा मनोज पुनले लिएका छन्। प्रहरी त्यही कुरामा भर परेर घुमिरहेको छ। देवदहवासीले जोसुकैले हत्या गरे पनि छानबिन गरी कारबाही गर्नुपर्ने माग गरिरहेका छन्। प्रहरीको असावधानीका कारण देवदहले होनहार युवा गुमाउनुपरेको देवदह नगरपालिकाका मेयर हीरा केसी बताउँछन्। अघिल्लो पटक दुर्गा तिवारीको हत्या भयो, अहिले बलुको। घटनामा संलग्नलाई समयमा कारबाही नहुँदा घटना दोहोरिएको छ', उनले भने। वसन्तको मृत्युपछि परिवारमा शोक छ। पत्नी सुमित्राको अझै आँसु रोकिएको छैन। आफ्नैअगाडि गोली लागी ढले पनि उनलाई बलु जीवितै रहेको विश्वास छ। सुमित्राको रोदनले देवदहलाई शोकमा डुबाएको छ। अझै आँखा ओभाएको छैन। बोल्न सकेकी छैनन्', एक जना आफन्तले भने। पौडेलका जेठा छोरा सैनिक स्कुलबाट एसईई परीक्षा तयारी गर्दै छन्। सानो छोरा र काखे छोरी देवदहकै स्कुलमा पढ्छन्। मैले त छोरा गुमाएँ। अब फर्केर आउँदैन, अरूले पनि अनाहकमा छोराछोरी गुमाउनु नपरोस्', पौडेलका बुबा नीलकण्ठले भने, प्रहरीले अपराधीलाई छिटो कारबाही गरोस्।' शोक र डरले आक्रोशित देवदहवासी दिनभर सडकमा उत्रिए। प्रहरीको कमजोरीका कारण बलु र तिवारीको ज्यान गएको भन्दै यस्तै अवस्था रहिरहे धेरै युवाको ज्यान जाने उनीहरूमा चिन्ता छ। दुर्गा तिवारीको हत्या भएपछि देवदहवासीले देवदहमा इलाका प्रहरी चौकी र ढेकावारमा अस्थायी प्रहरी चौकी मागेका थिए। प्रशासनले आश्वासन मात्रै दियो, काम गरेन। प्रहरीको उपस्थिति नभएकाले अपराधीले बिनाडर गोली हान्न सके', आक्रोशित स्थानीयले भने। पौडेलको सब अझै अञ्चल अस्पतालमा छ। पोस्टमार्टम भएको छैन। दुर्गा तिवारीको हत्या हुँदादेखिका माग पूरा नहँुदासम्म शव नउठाउने स्थानीय र परिवारको अडान छ। दुई स्थानमा प्रहरी चौकी, अपराधीलाई कारबाही र दुवै युवालाई सहिद घोषणा गर्नुपर्ने उनीहरूको माग छ। मोटरसाइकल नक्कली पौडेलको हत्यामा प्रयोग भएको भनिएको लु ४ प १४ नम्बरको मोटरसाइकल नक्कली भएको प्रहरीले जनाएको छ। जिल्ला प्रहरी कार्यालयका प्रवक्ता प्रहरी नायब उपरीक्षक डिल्लीनारायण पाण्डेले घटनाको विषयमा अनुसन्धान भइरहेको बताएका छन्। धैरै पाटाबाट अनुसन्धान गरिरहेका छौं, उनले भने, अनुसन्धानका लागि केन्द्रीय अनुसन्धान टोली नै रुपन्देही आएको छ।' वरिष्ठ प्रहरी उपरीक्षकको नेतृत्वमा आएको टोलीले अनुसन्धान सुरु गरिसकेको छ। संघीय प्रहरी इकाइ कार्यालय भैरहवाले प्रहरी नायब उपरीक्षक धर्मराज भण्डारीको नेतृत्वमा अनुसन्धान टोली बनाएर खटाएको छ। सबै निकायबाट अनुसन्धान भइरहे पनि नक्कली नम्बरको मोटरसाइकल फेला पार्नुबाहेक अन्य प्रगति हुन सकेको छैन।"
जनादेशलाई दराजमा थन्काउन पाइँदैन : नेम्वाङ,"काठमाडौं : नेकपा (एमाले) नेता सुवास नेम्वाङले निर्वाचनमा दिइएको जनादेशलाई दराजमा थन्काएर राख्दा जनताको अधिकार हनन हुने बताएका छन्। सञ्चार केन्द्र नेपालले आइतबार यहाँ आयोजना गरेको वाम गठबन्धनका चुनौती र अब बन्ने स्थायी सरकार विषयको अन्तरक्रियामा उनले जनादेशलाई चाँडोभन्दा चाँडो निष्कर्षमा पुर्याउनुमा जोड दिँदै निर्वाचन आयोगलाई जनादेशलाई व्यवहारमा उतार्न आग्रह गरे । अद्यावधिक निर्वाचन भइसकेपछि मुलुकलाई तार्किक निष्कर्षमा पुयाउने काम गर्नुपर्छ, उनले भने लोकतान्त्रिक मूल्यमान्यताअनुसार निर्वाचन भएपछि मत परिमाण सार्वजनिक गर्नुपर्दछ । पूर्वसभामुख नेम्वाङले प्रतिनिधिसभाको मत परिमाण सार्वजनिक नगरेर सरकार गठनको समयलाई लम्ब्याउन खोजिएको आरोप पनि लगाए । उनले सरकारले प्रदेश प्रमुख मात्र नभई प्रदेश मुकाम पनि तोक्नुपर्ने बताए । जिम्मेवारी पूरा गर्ने ठाउँमा बस्न रहर गर्ने तर बसिसकेपछि त्यो जिम्मेवार पूरा नगर्ने काम हुनुहुँदैन, उनले थपे, कि जिम्मेवारी पूरा गर्न नसक्ने हो भने कुर्सी छोड्नुपर्यो । प्रदेश सांसदलाई प्रदेश मुकाममा नभएर काठमाडौँमा नै शपथ खुवाउने काम सरकारले गरिरहेको भन्दै त्यसले सम्बन्धित प्रदेशका सांसद र जनताको भावनाविपरीत हुने तर्क गरे। नेता नेम्वाङले प्रतिनिधिसभा अगाडि राष्ट्रियसभा गठन भए संघीय संसद महिलाको ३३ प्रतिशत नपुग्ने जिकिर गरे ।"
प्रमुख नहुँदा प्रदेशसभाको नतिजामा ढिलाइ : आयोग,"काठमाडौं : निर्वाचन आयोगले प्रदेशसभाको सम्पूर्ण नतिजा तयार पारे पनि सार्वजनिक गर्न सकेको छैन। सरकारले प्रदेश प्रमुख नतोक्दा प्रदेशसभाको समानुपातिक परिणाम सार्वजनिक गर्न कानुनी रूपमा अप्ठ्यारो परेको आयोगले बताएको छ। आयोगले प्रदेशसभा समानुपातिकतर्फ समावेशी क्लस्टरअनुसार पेस नगर्ने ६ वटा दललाई गत साता ३ दिनभित्र सूची सच्याउन समय दिएको थियो। कांग्रेस, संघीय फोरम, राजपा, राष्ट्रिय जनमोर्चा र संघीय लोकतान्त्रिक राष्ट्रिय मञ्चले नामावली सच्याएर पठाएका थिए। दलले सूची सच्याएर पठाएसँगै आयोगले परिणाम तयार पारिसकेको छ। निर्वाचन आयोगका प्रवक्ता नवराज ढकालले परिणाम तयार भइसकेको जनाए। आयोगका एक सदस्य भन्छन्, प्रदेश प्रमुख नियुक्त नहुँदा अन्तिम परिणाम सार्वजनिक गर्न कानुनी जटिलता पैदा भएको हो।' आयोगले प्रदेशका सबै परिणाम सार्वजनिक गरेको ७ दिनभित्र प्रदेश प्रमुखलाई बुझाउनु पर्ने प्रावधान प्रदेशसभा कानुनमा छ। प्रदेश प्रमुखले नै प्रदेशसभा सदस्यलाई सपथ खुवाउनु पर्ने ऐनमा व्यवस्था छ। प्रदेशसभा कानुनमा निर्वाचित उम्मेदवारको नाम आयोगले प्रदेश प्रमुखलाई पठाएर मात्रै राजपत्रमा प्रकाशन गर्नुपर्ने प्रस्ट व्यवस्था छ। त्यसैले प्रदेशसभाको निर्वाचन परिणाम सार्वजनिक गर्न आयोगले चाहे पनि कानुनअनुरूप प्रदेश प्रमुख नतोकिँदा आयोग समस्यामा परेको हो। आयोगका पदाधिकारी सरकारले प्रदेश प्रमुख नियुक्त गर्नासाथ परिणाम सार्वजनिक गर्ने तयारी गरिरहेका छन्। हामीले परिणाम तयार गरिसकेका छौं तर सार्वजनिक गर्न प्रदेश प्रमुखको नियुक्ती पर्खिरहेका हौं', आयोगका एक सदस्यले भने। प्रदेश प्रमुख नियुक्तीमा सहमति गर्न यसै साता प्रधानमन्त्री शेरबहादुर देउवाले सर्वदलीय बैठक गरेका थिए। वाम गठबन्धनले प्रदेश प्रमुख नियुक्तिमा सहमति नगर्ने र नियुक्त भएपछि उनीहरूलाई फिर्ता गरी आफैं नियुक्त गर्ने जनाएको थियो। वाम गठबन्धनको यस्तो रणनीतिका कारण सरकारले प्रदेश प्रमुख नियुक्ति गर्न सकिरहेको छैन। सरकारले राष्ट्रियसभाको चुनाव २४ माघमा गर्ने निर्णय गरिसकेको छ। तर प्रदेश प्रमुख नियुक्तीमा ढिलाइ हुँदा राष्ट्रियसभा निर्वाचनको तयारी गर्न समेत आयोग अलमलमा परेको छ। प्रदेशसभाका सदस्य नै राष्ट्रियसभा निर्वाचनका मतदाता हुने भएकाले मतदाता नामावली प्रकाशनलगायत काम समयमै गर्नु पर्ने हुँदा तयारी अघि बढाउन प्रदेश प्रमुख छिटो नियुक्त गर्नुपर्ने आयोगको भनाइ छ। राष्ट्रियसभाको निर्वाचन कार्यतालिका भने आयोगले एकदुई दिनमा सार्वजनिक गर्ने भएको छ। कार्यतालिका सार्वजनिक भएपछि तयारी तीव्र पार्ने आयोगका प्रवक्ता ढकालले बताए। प्रदेशसभाको समानुपातिकतर्फ २ सय २० सिटमध्ये एमालेले ७५, कांग्रेसले ७२, माओवादी केन्द्रले ३५, संघीय फोरमले १३ र राजपाले १२ सिट पाएका छन्। राप्रपा र विवेकशील साझाले क्रमशः ३३ सिट पाएका छन्। राष्ट्रिय जनमोर्चाले दुई सिट पाएको छ। नयाँ शक्ति पार्टी नेपाल, संघीय लोकतान्त्रिक राष्ट्रिय मञ्च, संघीय समाजवादी, नेमकिपा र राप्रपा (प्रजातान्त्रिक) ले क्रमशः ११ सिट पाएका छन्।"
प्रचण्ड र ओलीको बालकोट वार्ता : मंगलबार पार्टी एकता संयोजन समितिको बैठक,"काठमाडौं : नेकपा एमालेका अध्यक्ष केपी शर्मा ओली र माओवादी केन्द्रका अध्यक्ष पुष्पकमल दाहाल प्रचण्डबीच आइतबार साँझ भएको भेटवार्ता सकिएको छ । ओली निवास बालकोटमा प्रचण्ड र ओलीबीच भएको भेटमा दुई पार्टीबीच एकता संयोजन समितिको बैठक मंगलबार बस्ने सहमति भएको छ । बैठकले राजनीतिक, वैचारिक र संगठनात्मक समिती बनाएर एकता प्रक्रियालाई अगाडि बढाउने सहमति गरेको भेटपछि प्रचण्डले पत्रकारलाई जानकारी दिए । पार्टीका अध्यक्षबीच १४ पुस यता प्रत्यक्ष छलफल हुन सकेको थिएन। आइतबार साँझको छलफलमा सोमबार दुवै पार्टीका शीर्ष नेताको आन्तरिक छलफल गर्ने र मंगलबार पार्टी एकता संयोजन समिति बैठक बसेर कार्यदल बनाएर अगाडि बढ्ने सहमति भएको हो। पार्टी एकता प्रक्रिया जुन प्रक्रियामा अगाडी बढेको छ, त्यसलाई जसरी हामीले अगाडी बढाउने भन्दै आएका थियौं, त्यही अनुसार अगाडी बढाउने निष्र्कष निकालेका छौं, बैठकपछि प्रचण्डले भने, भोलि (सोमबार) दुवैले आआफनो पार्टीको तहमा छलफल गर्छौँ र पर्सी (मंगलबार) एकता संयोजन समिति बैठक बसेर प्रक्रियालाई थप अगाडि बढ्छौँ। दुई पार्टी अध्यक्षबीच झण्डै पौने दुई घण्टा छलफल भएको हो। एकता संयोजन समिति बैठकको एजेण्डा निर्धारणका लागि ओलीदाहालवीच छलफल भएको हो। एकता संयोजन समितिको दुवै अध्यक्षले संयोजन गदै आइरहेका छन्। नयाँ सरकार गठन अगाडि नै सम्भव भएसम्म पार्टी एकता गर्ने रणनीति बनाएका एमालेमाओवादी अध्यक्षले पहिले छलफल गरि एजेण्डा तय गर्ने र त्यसपछि लगत्तै संयोजन समितिको बैठक वस्ने बताउदै आएका थिए। दुई सातायता अस्वस्थ्य रहेका ओली नियमित चेकजाँचका लागि विदेश जानुअघि नै पार्टी एकताका विषयमा ठोस निर्णय गर्ने विषयमा दुई नेताबीच सहमति भएको छ । भेटमा पछिल्लो राजनीतिक विकासक्रम, पार्टी एकता, नयाँ सरकार गठन लगायत विषयमा छलफल भएको छ । ओली नियमित स्वास्थ्य चेकजाँचका लागि २६ गते थाइल्याण्ड जाने तयारीमा छन्। आइतबार बस्ने भनिएको नेकपा एमाले र नेकपा माओवादी केन्द्रको एकता संयोजन समिति बैठक स्थगित भएको थियो। माओवादी केन्द्रका अध्यक्ष पुष्पकमल दाहाल प्रचण्ड मौसम प्रतिकुलताका कारण काठमाडौं आउन नसकेपछि बैठक स्थगित भएको हो। केही दिनदेखि गृह जिल्ला चितवनमा रहेका प्रचण्ड खराब मौसमका कारण जहाज नचलेपछि त्यहीँ रोकिएका थिए। प्रचण्डको निजी सचिवालयका अनुसार उनी आइतबार सडकमार्ग हुँदै काठमाडौं अाएका हुन्। पार्टी एकता संयोजन समितिमा एमालेबाट अध्यक्ष ओलीसहित नेताहरू माधवकुमार नेपाल, झलनाथ खनाल, वामदेव गौतम, ईश्वर पोखरेल छन्। समितिमा माओवादी केन्द्रबाट अध्यक्ष प्रचण्डसहित नेताहरू नारायणकाजी श्रेष्ठ र रामबहादुर थापा बादल छन्। सरकारको नेतृत्व गरिरहेको कांग्रेसले नयाँ सरकार गठन प्रक्रिया लम्ब्याइदिँदा एमालेमाओवादी एकता प्रक्रिया पनि लम्बिने भएको छ। नयाँ सरकार गठन र पार्टी एकता प्रक्रियालाई सँगसँगै अगाडि बढाउन चाहेका दुई पार्टी एकताका विषयमा समय लिएरै छलफल गर्ने निष्कर्षमा पुगेका छन्। पढ्नुस् : किन लम्बियो एमाले माओवादी एकता प्रक्रिया?"
एकता संयोजन समिति बैठक स्थगित,"काठमाडौं : आइतबार बस्ने भनिएको नेकपा एमाले र नेकपा माओवादी केन्द्रको एकता संयोजन समिति बैठक स्थगित भएको छ। माओवादी केन्द्रका अध्यक्ष पुष्पकमल दाहाल प्रचण्ड मौसम प्रतिकुलताका कारण काठमाडौं आउन नसकेपछि बैठक बस्न ढिलाई भएको हो। केही दिनदेखि गृह जिल्ला चितवनमा रहेका प्रचण्ड खराब मौसमका कारण जहाज नचलेपछि त्यहीँ रोकिएका थिए। प्रचण्डको निजी सचिवालयका अनुसार उनी आइतबार सडकमार्ग हुँदै काठमाडौं आउँदैछन्। उनी काठमाडौं आएपछि राजनीतिक भेटघाट हुने सम्भावना भने छ। एमाले अध्यक्ष केपी शर्मा ओलीको निजी सचिवालय र प्रचण्डको निजी सचिवालयले दुई अध्यक्षहरूबीच भेट हुने सम्भावना नकारेनन्। 'उहाँ आएपछि भेटघाट हुन पनि सक्छ तर टुंगो लागेको छैन', अध्यक्ष ओलीका प्रेस सहयोगी चेतन अधिकारीले भने। माओवादी केन्द्रका अध्यक्ष प्रचण्डका प्रेस सहयोगी मनहरि तिमल्सिनाले पनि काठमाडौं आएपछि भेटबारे टुंगो लाग्ने जानकारी दिए। एमाले अध्यक्ष ओली आगामी २६ गते उपचारका लागि थाइल्यान्ड जाँदैछन्। त्यसअघि एकताका एजेन्डा तय गर्ने तयारीमा नेताहरू छन्। पार्टी एकता संयोजन समितिमा एमालेबाट अध्यक्ष ओलीसहित नेताहरू माधवकुमार नेपाल, झलनाथ खनाल, वामदेव गौतम, ईश्वर पोखरेल छन्। समितिमा माओवादी केन्द्रबाट अध्यक्ष प्रचण्डसहित नेताहरू नारायणकाजी श्रेष्ठ र रामबहादुर थापा बादल छन्। सरकारको नेतृत्व गरिरहेको कांग्रेसले नयाँ सरकार गठन प्रक्रिया लम्ब्याइदिँदा एमालेमाओवादी एकता प्रक्रिया पनि लम्बिने भएको छ। नयाँ सरकार गठन र पार्टी एकता प्रक्रियालाई सँगसँगै अगाडि बढाउन चाहेका दुई पार्टी एकताका विषयमा समय लिएरै छलफल गर्ने निष्कर्षमा पुगेका छन्। पढ्नुस् : किन लम्बियो एमाले माओवादी एकता प्रक्रिया?"
"प्रदेश प्रमुख भोलि, राजधानी निर्णय प्रदेशसभाबाटै","काठमाडौं : कानुनमन्त्री यज्ञबहादुर थापाले आगामी मन्त्रिपरिषद् बैठकबाट सातै प्रदेश प्रमुख नियुक्त गर्ने बताएका छन् । माघ २४ गते राष्ट्रियसभा चुनाव तय भइसकेकाले सोमबार बस्ने मन्त्रिपरिषद्बाट प्रदेश प्रमुख तोकेर प्रादेशिक सांसदको शपथ गराउने सरकारी योजना उनले सुनाए । एकातिर अस्थायी प्रादेशिक राजधानीबारे उठिरहेका विभिन्न माग, अर्कातिर वाम गठबन्धनसँग असहमति । यस्तोमा सरकारले के गर्ने भन्ने विषयमा गृहकार्य गरिरहेको जानकारी मन्त्री थापाले दिए । सहमति नभएको अवस्थामा सरकारले राजधानी बनाउने र नागरिकले भत्काउने कार्य ठीक हुँदैन, अन्नपूर्णसँग थापाले भने, त्यसैले सोमबारसम्म सहमति जुटाउन कोसिस गर्छौंं । नजुटे प्रदेशको अस्थायी राजधानी तोक्दैनौं । सरकारले राजधानी बनाउने र नागरिकले भत्काउने कार्य ठीक हुँदैन । सोमबारसम्म सहमति जुटाउन कोसिस गर्छौंं, नजुटे प्रदेश राजधानी तोक्दैनौं । यज्ञबहादुर थापा, कानुनमन्त्री प्रदेश प्रमुखलाई राष्ट्रपतिले शपथ गराउने, प्रमुखले प्रदेशका ज्येष्ठ सांसदलाई र प्रदेश प्रमुखले प्रदेश सांसदलाई शपथ खुवाउने कार्य राजधानीमै हुन सक्ने जानकारी पनि कानुनमन्त्रीले दिए । सहमति भए प्रदेशको राजधानीमै शपथ खुवाउने थापाले बताए । सरकारले सहमतिका लागि केकस्तो प्रयास गरिरहेको छ भन्ने जिज्ञासामा उनले वाम गठबन्धनका शीर्ष नेताहरूसँगै प्रधानमन्त्री सम्पर्कमा रहेको जानकारी दिए । प्रदेशका सांसदको बहुमतले तोकेको स्थानलाई प्रदेशको राजधानी बनाउने कुरा त संविधानमै रहेकाले सो प्रक्रिया पनि राजधानीमै हुन सक्ने थापाले बताए । सर्वदलीय बैठकपछि सरकारले हामीसँग कुरा गरेको छैन । कुर्सीमा बसेर निर्णय गर्न नजान्ने अनि अन्तिममा सहमति खोज्ने प्रवृत्ति ठीक होइन ।  अग्नि खरेल, एमाले नेता एमालेका नेता अग्निप्रसाद खरेलले संविधानसम्मत काम गर्न सहमति नचाहिने र सरकार गठनमा ढिलाइ गर्न नहुने बताए । संविधानसम्मत काम गर्न सरकारलाई सहमति चाहिँदैन, योे वा त्यो नाममा सरकार गठनमा ढिला गर्न पाइँदैन, उनले भने । बिहीबारको सर्वदलीय बैठकपछि सरकारले एमालेका जिम्मेवार नेताहरूसँग छलफल नगरेको उनले जानकारी दिए । सर्वदलीय बैठकपछि सरकारले हामीसँग वार्ता गरेको छैन । कुर्सीमा बसेर निर्णय गर्न नजान्ने अनि अन्तिममा सहमति खोज्ने प्रवृत्ति ठीक होइन, उनले भने ।"
ओलीलाई भेट्न प्रचण्ड बालकोटमा,"काठमाडौं : आइतबार साँझ एमाले अध्यक्ष केपी शर्मा ओलीलाई भेट्न माओवादी केन्द्रका अध्यक्ष पुष्पकमल दाहाल प्रचण्ड ओली निवास बालकोट पुगेका छन्। दुई सातायता अस्वस्थ्य रहेका ओली नियमित चेकजाँचका लागि विदेश जाने तयारी भइरहेका बेला ओलीलाई भेट्न प्रचण्ड बालकोट पुगेका हुन्। अघिल्लो सातासमेत प्रचण्ड ओलीलाई भेट्न बालकोट पुगेका थिए। भेटमा पछिल्लो राजनीतिक विकासक्रम, पार्टी एकता, नयाँ सरकार गठन लगायत विषयमा छलफल भइराखेको अालीका प्रेस संयोजक चेतन अधिकारीले अन्नपूर्णलाई जानकारी दिए । ओली नियमित स्वास्थ्य चेकजाँचका लागि २६ गते थाइल्याण्ड जाने तयारीमा छन्।"

शीर्षक,विवरण
राजनीतिक कोसेढुंगा,"आशा, आशंका र विभिन्न राजनीतिक उतारचढाव हुँदाहुँदै प्रतिनिधिसभा र प्रदेशसभाको पहिलो चरणको निर्वाचनमा आइतबार (आज) सम्पन्न हुँदैछ । ११ दिनपछि दोस्रो चरणको निर्वाचन सम्पन्न भएपछि ३ असोज २०७२ मा जारी संघीय गणतान्त्रिक नेपालको संविधानको सफलतापूर्वक पूर्ण कार्यान्वयन भएको मानिनेछ । त्यसो त जारी मितिबाटै संविधानको कार्यान्वयन प्रारम्भ भइसकेको हो । यद्यपि केही असन्तुष्टि र त्यसलाई सम्बोधन गर्न उठेको संविधान संशोधनको मुद्दाले नयाँ संविधानप्रति आम स्वीकारोक्ति कायम हुन समय लाग्यो । यतिबेला सबै राजनीतिक शक्ति उत्साहका साथ चुनावी उत्सवमा हेलिएका छन् । आगामी ७ माघभित्र स्थानीय, प्रदेश र केन्द्र तिनै तहको निर्वाचन सम्पन्न हुन नसक्दा संवैधानिक संकट आउने जोखिम थियो । चुनाव हुन नसक्ने आशंका र हुन नदिने कुत्सित नियतलाई चिर्दै तिनै तहका निर्वाचन हुने भएको छ । स्थानीय हुँदै प्रदेश र केन्द्रका यी निर्वाचन नेपाली राजनीतिक इतिहासमा कोसेढुंगा सावित भएका छन् । ०७४ साल चुनाव वर्ष भएको छ । वर्षको प्रारम्भदेखि नै स्थानीय तह हुँदै अहिले प्रदेश र केन्द्रको चुनावमा मुलुक होमिएको छ । यो ठूलो राजनीतिक उपलब्धि हो । चुनावसँगै मुलुकले एउटा लामो राजनीतिक संक्रमणलाई बिट मार्दैछ । चुनावपछिका सत्ता राजनीतिका प्रक्रियामा नयाँ खाले अप्ठेरा र चुनौती आउलान्, यद्यपि अहिले चुनावअघि जुन संशय र आशंका थियो, त्यसलाई चिरेर यी निर्वाचनहरूले एउटा लामो संक्रमणलाई पार गरेका छन् । त्यस अर्थमा पनि यो चुनाव अर्थपूर्ण छ, महत्वपूर्ण छ । संघीयता नेपाली सन्दर्भमा नयाँ प्रयोग हो । लामो समयदेखि संघीयतामाथि तर्कवितर्क चल्दै आएको छ । यसको नेपाली सन्दर्भमा प्रयोग सफल हुने हो होइन, अनेक विमर्श चलिरहेको छ । कागजमा हामी संघीय व्यवस्थामा प्रवेश गरिसक्यौं र त्यसको प्रारम्भिक अभ्यास पनि थालेका छौं । यो चुनालले कागजमा रहेको संघीयतालाई व्यवहारमा उतारेको छ । प्रदेशको निर्वाचन हाम्रा लागि नयाँ अभ्यास हो र ठूलो राजनीतिक उपलब्धि हो । यसलाई सफल र प्रभावकारी पार्दै लैजाने दायित्व राजनीतिक नेतृत्वसामु छ। यसअघि सम्पन्न स्थानीय निकायको निर्वाचनले पनि लामो समयदेखि रिक्त स्थानीय निकायहरूलाई निर्वाचित जनप्रतिनिधिहरू दियो । लामो समयदेखि स्थानीय निकाय जनप्रतिनिधिविहीन हुँदै कर्मचारीका भरमा चल्दा ती निकाय अव्यवस्थित र अनियमितताका अखडा भएको आरोप लाग्दै आएको थियो । दुई दशकपछि भएको स्थानीय निकाय निर्वाचनले तल्लो तहसम्म लोकतन्त्रको अभ्यासलाई पुनः जागृत गर्यो । स्थानीय निकायमा बदलिएका नयाँ संरचनाहरू थप अधिकारसम्पन्न भएका छन् र लोकतन्त्रको मजबुत आधार तल्लो तहसम्म पुगेको अनुभूति भएको छ । लोकतन्त्र भनेको जनमत प्रतिविम्बित हुने शासन व्यवस्था हो । त्यसकारण यो पद्धतिमा चुनावको अत्यन्त महत्व हुन्छ । २०१५ सालमा भएको पहिलो आमचुनावपछि हामीले बालिक मताधिकारका आधारमा पटकपटक चुनावमा भाग लिएका छौं, तर राजनीतिक शक्तिहरूबीचको आपसी द्वन्द्व, स्वार्थ र छिनाझप्टीका कारण राजनीतिक स्थायित्व प्राप्त गर्न सकेका छैनौं । घरेलु र बाह्य शक्ति केन्द्रहरूको स्वार्थका खेलमैदान नेपाली राजनीति हुने क्रम नरोकिएकाले लोकतन्त्र प्राप्त हुने र गुम्ने गोलचक्करबाट पनि हामीले धेरै अवधि छुटकारा पाएनौं । लामो गोलचक्कर र उतारचढावपछि हामी नयाँ राजनीतिक परिवेशमा छौं, जसलाई सही ढंगले उपयोग गर्न सके अबको मुलुकको बाटो राजनीतिक स्थायित्व, स्थिरता हुँदै समृद्धि र विकासतर्फ बढ्न सक्छ । आज प्रदेशसभा र केन्द्रको पहिलो चरणको चुनाव ३२ जिल्लामा हुँदैछ । त्यसकारण आजको यो चुनावलाई ऐतिहासिक राजनीतिक उपलब्धिका रूपमा ग्रहण गर्दै आम जनताले विवेकपूर्ण ढंगले आफ्नो अभिमत जाहेर गर्नुपर्छ । चुनावी राजनीति विकृत हुँदै गएको यो अवस्थामा योग्य, समाज र राष्ट्रप्रति प्रतिबद्ध नेताको छनोट गर्न मतदाताको विवेकको सही प्रयोग आवश्यक छ ।"
पश्चिम रुकुममा एसिड छर्केपछि दुई स्थानमा मतदान स्थगित,मुसिकोट : पहिलो चरणको निर्वाचनअन्तर्गत रूकुम पूर्वका ३१ र पश्चिमका ७३ गरी एक सय चार मतदानस्थलमा आइतबार मतदान सम्पन्न भएको छ। पश्चिम रूकुमका दुई स्थानमा भने मतपेटिकामा एसिड राखेका कारण मतपत्र जलेपछि मतदान नै स्थगित भयो। यसबाहेक अन्य स्थानमा मतदान शान्तिपूर्ण भएको दुवै जिल्लाका मुख्य निर्वाचन अधिकृतले जनाएका छन्। रूकुम पश्चिमको बाफिकोट गाउँपालिका वडा नम्बर ५ स्थित रत्न आधारभूत विद्यालय काँडामा रहेको क मतदान केन्द्रमा दिउँसो १ बजेतिर प्रतिनिधिसभातर्फको मतपेटिकामा एसिड राखिएको थियो। त्यस बेलासम्म खसेका दुई सय ५० मतपत्र नष्ट भएका कारण प्रत्यक्षतर्फको मतदान स्थगित भएको हो। यस घटनामा संलग्न रहेको आशंकामा स्थानीय ३५ वर्षीया कल्पना केसीलाई प्रहरीले नियन्त्रणमा लिएको छ। त्यस्तै आठबिसकोट नगरपालिका११ को राष्ट्रिय मावि गतासैनामा रहेको ख मतदान केन्द्रको समानुपातिकतर्फको मतपेटिकामा पनि दिउँसो १३० बजेतिर एसिड राखिएको थियो। त्यस बेलासम्म खसेको तीन सय तीन मतपत्र नष्ट भएपछि समानुपातिकतर्फको मतदान स्थगन गरी बाँकी मतदान सुचारु भएको प्रमुख जिल्ला अधिकारी वंशीकुमार आचार्यले जानकारी दिए। यस घटनामा संलग्न भएको आरोपमा कांग्रेस प्रतिनिधि केशव खड्कालाई प्रहरीले नियन्त्रणमा लिएको छ। खड्कालाई नियन्त्रणमा लिन प्रहरीले दुई राउन्ड हवाई फायर गर्नुपरेको थियो। पुनः मतदानका विषयमा निर्वाचन आयोगले निर्णय गर्ने रुकुम पश्चिमका सहायक निर्वाचन अधिकृत तेजप्रसाद पौडेलले बताए। पूर्वी रूकुमका सबै मतदानस्थल र केन्द्रमा भने मतदान शान्तिपूर्ण ढंगले सम्पन्न भएको रूकुम पूर्वका मुख्य निर्वाचन अधिकृत दुर्गाबहादुर भुसालले जानकारी दिए।
संविधानसभामा शून्य मतदान भएको थबाङमा ३० प्रतिशत मत खस्यो,"लिबाङ : दोस्रो संविधानसभा निर्वाचनमा शून्य मतदान भएको थबाङमा यसपटक करिब ३० प्रतिशत मत खसेको छ। थबाङ गाउँपालिकाको वडा १ र २ मा पर्ने साविकको थबाङ गाविसमा ८ सय २२ मत खसेको हो, जुन २९६५ प्रतिशत हुन आउँछ। स्थानीय तह निर्वाचनमा स्वतन्त्रबाट उम्मेदवारी दिएका नेपाल कम्युनिस्ट पार्टी (नेकपा) का कार्यकर्ताले जितेको वडा १ मा यसपटक २ सय ७६ मत खसेको छ। त्यहाँ एक हजार दुई सय ६७ मतदाता थिए। स्थानीय तहमा माओवादी केन्द्रले जित हासिल गरेको वडा नम्बर २ मा पाँच सय ४६ मत खसेको छ। त्यहाँ एक हजार पाँच सय पाँच मतदाता थिए। नेकपाले रातिदेखि नै बिहानसम्म विस्फोट गराएर मतदातालाई अवरोध गर्न खोजे पनि सुरक्षा गस्तीसहित मतदाता मतदान केन्द्रमा आएका थिए। मतदाता फर्किंदै गर्दा दिउँसो पनि विस्फोट भएको जनाइएको छ। नेकपाले चुनाव खारेज गर्ने र माओवादी केन्द्रले चुनावमा मतदान गर्ने रणनीति अख्तियार गरेका थिए। जसले गर्दा थबाङी मतदाता चर्को दबाबमा थिए। सुरक्षा दृष्टिकोणले उच्च संवेदनशील मानिएको रोल्पामा चुनाव अवधिभर दर्जनौं विस्फोटका घटना भएका थिए। निर्वाचनको अघिल्लो रातिदेखि नै ठाउँठाउँमा विस्फोट गरिएको थियो। थबाङ, उवा, इरिबाङ, पेदीखोला, पाखापानी, जिनाबाङ, गैरीगाउँ, बुढागाउँ, ब्याङखोला लगायतका स्थानमा विस्फोट भएको सुरक्षा अधिकारीले जनाएका छन्। मतदाता तर्साउन विस्फोट गरिएका दुई स्थानका बमलाई नेपाली सेनाले डिस्पोज गरेको खड्ग दल गणका गणपति अजय गुरुङले बताए। मतदातालाई रोक्नका लागि थबाङ, पाखापानी, जिनाबाङ, घर्तीगाउँको ब्याङखोलामा पटकपटक अज्ञात समूहले बम विष्फोट गराएका थिए।नेकपाका संयोजक नेत्रविक्रम चन्द विप्लवको जन्मथलो इरिबाङमा मतदातालाई अवरोध गरिएको थियो। मतदाता रोकेको सूचना पाएर त्यहाँ पुगेको सशस्त्र प्रहरीलाई सुतली बम प्रहार गरेका थिए। सशस्त्र प्रहरीले केही राउन्ड जवाफी फायरिङ गरेको थियो। हवाई गस्ती, नेपाली सेना र सशस्त्र प्रहरीले उच्च सुरक्षा गस्ती गरेका थिए। विष्फोटका घटना भए पनि कुनै मानवीय क्षति भएन। माओवादी नेता वर्षमान पुन अनन्त, कांग्रेसका अमरसिंह पुन, निवर्तमान सभामुख ओनसरी घर्तीले आआफ्नो मतदान स्थलमा मत हालेर मतदान सुरु गरेका थिए। रोल्पा नगरपालिका र सुवर्णावती गाउँपालिकाका मत पेटिका रातिसम्म सदरमुकाम ल्याइएको छ। दुर्गम गाउँपालिका मत पेटिका सोमबार बिहान मात्र ढुवानी गरिने प्रजिअ डा डिजन भट्टराईले बताए। जिल्ला निर्वाचन कार्यालयका अनुसार ५५०९ प्रतिशत मतदान भएको छ। निर्वाचन अधिकारी लिलु गिरीका अनुसार ७० हजार ३ सय २१ मत खसेको हो।"
"मतदानको समय सकियो, मतपेटिका संकलनको काम हुँदै",काठमाडौं: पहिलो चरण अन्तर्गतको प्रदेश र प्रतिनिधि सभा निर्वाचनको मतदानको समय सकिएको छ। विहान ७ बजेदेखि सुरु भएको मतदानको समय साँझ ५ बजेसम्मका लागि तोकिएको थियो। देशभरका ३२ जिल्लामा आज निर्वाचन भएको थियो। मतदानको समय सकिएलगत्तै मतदान केन्द्रबाट मतपेटिका संकलनको कार्य सुरु भएको छ। आज भएको मतदानको मतगणना भने मंसिर २१ गते हुने दोस्रो चरणको निर्वाचनपछि मात्र हुनेछ।
"११४ वर्षीयाद्वारा मतदान, ' देशको समृद्धिका लागि मेरो मत'","बैतडी : सुर्नया गाउँपालिका८, कठमडाकी ११४ वर्षीया पशुपति साउदले आइतबार नवौं पटक मतदान गरिन्। पशुपतिले देशको समृद्धिका लागि मतदान गरेको बताइन्। भनिन्, म यति बूढी मान्छेले पनि मतदान गरें। यसको अर्थ अबको पिंढीले दुःख नभोगोस् भन्ने हो। हाम्रो आउँदो पिंढी समृद्ध र समुन्नत होऊन् भन्ने मेरो चाहना छ। भूमिराज आधारभूत ढोले केन्द्रमा बिहान मतदान गरेकी उनले आफ्नो मतले देशको विकासमा टेवा पुर्याउने बताइन्। भनिन्, मैले २०४८ सालदेखिका निर्वाचनमा मतदान गर्दै आएकी छु। हाम्रो क्षेत्रका समस्या समाधान गर्ने नेताले जितोस् भन्ने मेरो कामना छ। उनका कान्छा छोरा प्रतापले पिठ्युँमा बोकेर पशुपतिलाई मतदान केन्द्रमा पुर्याएका थिए। भनिन्, हामी महिलाहरूले धेरै समस्या भोग्नुपरेको थियो। अब त्यस्तो नहोस्। यो निर्वाचनबाट निर्वाचित जनप्रतिनिधिले हामी ज्येष्ठ नागरिकका लागि पनि केही गरून्। चार सन्तानकी आमा पशुपतिले ग्रामीण क्षेत्रमा अझै धेरै समस्या रहेकाले समाधान गर्ने नेतृत्व चयन होस् भनेर मतदान गरेको बताइन्। २०४८ सालमा भर्खर बहुदलीय व्यवस्था आएको थियो। त्यो बेला भोट हालें। २०५१ सालको मध्यावधि निर्वाचन, २०५४ सालको स्थानीय निकाय निर्वाचन र २०५६ को आमनिर्वाचनमा पनि भोट हाले, उनले भनिन्, संविधान बनाउने निर्वाचनमा पनि भोट हालें। अब त नेताहरूले केही गर्लान् कि भनेर भोट हालेकी हुँ। शारीरिक रूपमा गल्दै गएकी उनले विकास र समृद्धिको आशा भने गलाएकी छैनन्। भनिन्, म एक सय चौध वर्षकी भएँ। यो उमेरसम्म आइपुग्दा धेरै परिवर्तन भएका छन्। अब विकास, समृद्धि अनि समुन्नतिको बाटोमा सबै लाग्नुपर्छ। हामीजस्ता बूढाबूढीलाई छाडेर छोराहरू विदेश जाने बाध्यताको अन्त्य हुनुपर्छ। मैले दिएको भोटले पनि राम्रो काम गर्नेले जितोस् भनेर दिएकी हुँ। स्थानीय तह निर्वाचनमा पनि मतदान गरेकी उनले यसपटक पनि मत दिने इच्छा व्यक्त गरेपछि बोकेर मतदान केन्द्र पुर्याएको छोरा प्रतापले बताए। भने, आमाले मेरो एक भोटले सक्षम नेतृत्व चयन हुन्छ भनेपछि हामीले पनि उहाँलाई मतदान केन्द्रमा पुर्यायौं। पुरचौंडी नगरपालिका८ मल्लादेहीमा रहेको डिलासैनी केन्द्रबाट ८८ वर्षीया सरुली बोहराले मतदान गरेकी छन्। उनले बिहान ७ बजे मतदान गरेको स्थानीय राजेन्द्र लुहारले बताए। सरुलीले भनिन्, हाम्रो भोट शान्तिका लागि हो। बुढेसकालमा देशमा शान्ति र विकास भएको हेर्न चाहन्छौं। सुर्नया गाउँपालिकाकै भुमेश्वर मावि पत्थरकोट केन्द्रबाट ९० वर्षीय गगनसिंह कुँवर र रौलेश्वर मावि मतदान केन्द्रबाट १०८ वर्षीया नन्दा लुहारले पनि मतदान गरे। त्यस्तै, सुर्नया४, भौनेलीकी ९९ वर्षीया मानमतीदेवी चन्दले पनि मतदान गरिन्। राष्ट्रिय मावि फाटिगडा मतदान केन्द्रबाट मतदान गरेकी उनले अबको पुस्ताको सुखद भविष्यका लागि भोट दिएको बताइन्। भनिन्, अहिलेसम्म विभिन्न राजनीतिक संघर्ष भए अब त्यसो नहोस्। हाम्रा छोरानातिले यही देशमा केही गरेर खान सक्ने वातावरण बनोस्।पाटन नगरपालिका भुमेश्वरका ८४ वर्षीय जितबहादुर विष्टले ज्येष्ठ नागरिकको चाहना दिगो शान्ति रहेको बताए। भने, हामी त डुब्न लागेका घाम हौं। अब उदाउने पुस्ताले स्वदेशमै केही गर्न सक्ने वातावरण बनोस्, जसले हाम्रो देशको समुन्नति पनि होस्। बैतडीमा ६० प्रतिशतभन्दा बढी मत खसेको मुख्य निर्वाचन अधिकृतको कार्यालयले जनाएको छ। शान्तिपूर्ण रूपमा मतदान सम्पन्न भएको मुख्य निर्वाचन अधिकृत विष्णुप्रसाद गौतमले बताए। आइतबार नै मतपेटिका ढुवानीको काम सुरु गरेको र सोमबारसम्म सबै मतपेटिका सदरमुकाम पुगिसक्ने उनले बताए। मंसीर २१ गतेपछि मतगणना हुने भएकाले मतपेटिकालाई दशरथचन्द नगरपालिकाको हलमा भण्डारण गरिने भएको छ। त्यहाँ नेपाली सेना, सशस्त्र प्रहरी र नेपाल प्रहरीले सुरक्षा दिने मुख्य निर्वाचन अधिकृत गौतमले बताए।"
ताप्लेजुङको याङ्मामा १६ मत खस्दा मतदान सकियो,"ताप्लेजुङ : ताप्लेजुङको सबैभन्दा टाढाको मतदान स्थल याङ्मामा १६ मत खसेको छ। ५७ मतदाता रहेको फक्ताङलुङ गाउँपालिका ७ मा रहेको याङ्मामा ४१ जना मतदाता अनुपस्थित भएका छन्। गाउँमा रहेका मतदाता सबैले भोट खसालेपछि याङ्मामा दिउँसो तीन बजेनै मतदान सकिएको प्रमुख जिल्ला अधिकारी मोहनबहादुर जिसीले जानकारी दिए। चार हजार दुई सय मिटर उचाईमा रहेको गाउँका अधिकांश मतदाता गाउँ भन्दा बाहिर रहेका कारण कम भोट खसेको वडाध्यक्ष छेतेन शेर्पाले बताए। मतदान सकिएपनि पाँच बजेसम्म कर्मचारी कुरेर बस्ने शेर्पाको भनाइ छ। प्रजिअ जिसीका अनुसार याङ्माको मतपत्र भोली हेलिकप्टरबाट सदरमुकाम ल्याइने छ। यो चीनको तिब्बत र भारतको सिक्किमसँग सीमा क्षेत्र जोडिएको क्षेत्र हो। जहाँ पुग्न जिल्ला सदरमुकामबाट पैदल हिँडेर तीन दिनमा पुगिन्छ। यो बाहेक कम मतदाता भएका उच्च हिमाली गाउँहरु गोला, ग्याब्ला र घुन्सामा भने सम्पर्क हुन नककेको जिसीको भनाइ छ। गोलामा २ सय २२, ग्याब्लामा ४९ र घुन्सामा १ सय ३१ मतदाता छन्। जिल्लाका अरु मतदान केन्द्रमा अपरान्ह २ बजेसम्म ५५ प्रतिशतभन्दा बढी मत खसेको जिल्ला निर्वाचन कार्यालयले जानकारी दिएको छ। छिटफुट घटना बाहेक शान्तिपूर्ण रुपमा मतदान भइरहेको निर्वाचन अधिकारी महेश ठाकुरले बताए।"
रुकुमको एक मतपेटिकामा एसिड आक्रमण : कांग्रेस प्रतिनिधि पक्राउ,रुकुम : रुकुमको आठबिसकोट नगरपालिका वडा नम्बर ११ को नेपाल राष्ट्रिय मावि मतदान केन्द्र ख को समानुपातिक तर्फको मतपेटिकामा एसिड आक्रमण भएको छ।उक्त मतदान केन्द्रका निर्वाचन अधिकृत कृष्ण शर्माका अनुसार समानुपातिक तर्फको मतपेटिकामा अज्ञात व्यक्तिले एसिड हालेका हुन्। एसिड हाले लगत्तै समानुपातिकको मतदान रोकेर प्रत्यक्ष तर्फको मतदान सुचारु गरिएको प्रमुख जिल्ला अधिकारी वंशीकुमार आचार्यले जानकारी दिए। घटनामा संलग्न भएको आरोपमा प्रहरीले नेपाली कांग्रेसका प्रतिनिधि केशव खड्कालाई नियन्त्रणमा लिएको छ। रुकुमका विभिन्न क्षेत्रमा विस्फोट तथा आक्रमणका घटनाहरू भइरहे पनि प्रहरीले भने मतदाता सुरक्षित रहेको दाबी गरेको छ। यसअघि पश्चिम रुकुमको बाफीकोट गाउँपालिका ५ काँडामा रहेको रत्न आधारभूत विद्यालयको क केन्द्रको प्रतिनिधिसभाको प्रत्यक्ष तर्फको मतपेटिएकाबाट धुँवा आएपछि मतदान स्थगित भएको थियो। एक्कासी मतपेटिकाबाट कसरी धुँवा आयो भन्ने विषयमा अनुसन्धान भइरहेको जिल्ला निर्वाचन कार्यालयले जनाएको छ। अज्ञात व्यक्तिले एसिड हालेको हुनसक्ने आशंका कर्मचारीले गरेका छन्।
मतदान केन्द्रमा एसिड राख्न गएकी महिला पक्राउ,रुकुम : रुकुमको आठबिसकोट नगरपालिका ३ स्यालाखदीको हिमालय मावि मतदान केन्द्रमा एसिड राख्न गएकी एक महिलालाई पक्राउ परेकी छिन् । एसिड बोकेर मतदान स्थलतर्फ गएकी स्थानीय २६ वर्षीया रुपा कामीलाई पक्राउ गरेको हो । पक्राउ परेकी रुपामाथि अनुसन्धान भइरहेको जिल्ला प्रहरी कार्यालय रुकुमका प्रहरी नायव उपरीक्षक राजेन्द्रप्रसाद धमलाले जानकारी दिए ।
एक घरका सात किरियापुत्रीले दिए भोट,"कुञ्चोक (सिन्धुपाल्चोक) : इन्द्रावती गाउँपालिका३, कुन्चोकस्थित खुदुमे डाँडा मतदान केन्द्रमा सात किरियापुत्रीले मतदान गरेका छन्। आठ दिनदेखि बुवाको किरिया बसेका बुढीचौरका सात दाजुभाइ र उनीहरूका पत्नीले आइतबार वडा कार्यालयमा रहेको मतदान केन्द्रमा डेढ घन्टा हिँडेर मतदान गरेका हुन्। बुवा अम्बबहादुर बानियाँको किरिया बसेकै अवस्थामा छोराहरू दीपबहादुर, पदमबहादुर, बालचन्द्र, रामबहादुर, भीमबहादुर, सन्तोष र बाबुरामका साथै ६ बुहारीले मतदान गरे। किरियापुत्री र उनीहरूका पत्नीले अरूलाई छुन नहुने मान्यताका कारण मतदानस्थलमा उपस्थित उनीहरूका तर्फबाट इच्छाइएका दीपबहादुरका छोरीहरू मनीषा र नम्रता बानियाँले मतदान गरेका थिए। लोकतन्त्र संस्थागत गर्न निर्वाचन अपरिहार्य भएकाले आफूहरू असहज परिस्थितिमा पनि मतदान गर्न आएको बाबुरामले बताए। नयाँ संविधान कार्यान्वयनको चरण भएकाले पनि यो अवसर छुटाउनु हुँदैन भन्ने सोचेर डेढ घन्टा हिँडेर भए पनि भोट हाल्न आयौं, उनले भने, अझ प्रदेशसभामा पहिलो पटक जनप्रतिनिधि छान्ने अवसर नगुमाऊँ भन्ने लाग्यो। उनीहरू १३ जनाले नै मत दिनुअघि मनीषा र नम्रतालाई कहाँ मत हाल्ने भनेर जानकारी गराएका थिए। मतदानस्थलमा आए पनि औंठाछाप लगाउन र अन्य व्यक्तिलाई छुन नहुने भएपछि उनीहरूले मतदान अधिकृतसमक्ष छोरीहरूलाई मतदान गर्ने अधिकार प्रत्यायोजन गरेका थिए। बुवा र आमाहरूको इच्छाअनुसार उनीहरूले चाहेको उम्मेदवार र पार्टीलाई मतदान गरेको मनीषाले बताइन्। मतदान अधिकृतले आफैं अगाडि गएर मत हाल्न लगाउनु भने पनि सामाजिक मर्यादालाई देखाउँदै दुई छोरीले सामूहिक रूपमा हालेको मत नै आफ्नो इच्छाअनुसार हुने उनीहरूको भनाइ थियो।"
गलकोटमा चित्रबहादुर केसीको भोट,"बागलुङ : राष्ट्रिय जनमोर्चाका अध्यक्ष चित्रबहादुर केसीले आइतबार पहिलो चरणको प्रतिनिधिसभा तथा प्रदेशसभा निर्वाचनमा गृहजिल्लाको गलकोटमा मतदान गरेका छन्। गलकोट नगरपालिका९, मल्मको लक्ष्मीनारायण आधारभूत विद्यालय केन्द्र पुगी केसीले बिहान ७ बजे मतदान गरेका हुन्। केसीले मतदान गरेपछि अरू मतदाताले उत्साहजनक रूपमा मतदान गरेको सहायक मतदान अधिकृत ससबहादुर पुनले बताए। सहकारी तथा गरिबी निवारण राज्यमन्त्री चम्पादेवी खड्काले बागलुङ नगरपालिकाकै बालमन्दिर आधारभूत विद्यालय केन्द्रबाट मतदान गरेकी छन्। यो जिल्लामा एमाले, माओवादी केन्द्र र राष्ट्रिय जनमोर्चा चुनावी एकता गरेर मैदानमा उत्रिएका छन्। कांग्रेस राष्ट्रिय प्रजातन्त्र पार्टीको समर्थनमा चुनावी मैदानमा छ।"
मतदातादालाई उपराष्ट्रपतिले दिए धन्यवाद,"काठमाडौं : उपराष्ट्रपति नन्दबहादुर पुन पासाङले प्रतिनिधिसभा र प्रदेशसभाको पहिलो चरणको निर्वाचन भव्य रुपमा सम्पन्न भएकोमा खुशी व्यक्त गरेका छन्। उनले मतदानमा सहभागी आम मतदातालाई बधाइ तथा धन्यवाद दिएका छन्। निर्वाचन सम्पन्न भएलगतै उपराष्ट्रपतिका प्रेस संयोजक मनोज घर्तीमगरले प्रेस नोट जारी गरेर निर्वाचन सम्पन्न हुँदा उपराष्ट्रपति खुशी भएको र आम मतदातालाई धन्यवाद दिएको जानकारी दिएका हुन्। उपराष्ट्रपतिले निर्वाचन सम्पन्न भएकोमा सरका, निर्वाचन आयोग, राजनीतिक दल, कर्मचारी, सुरक्षा निकायलगायतलाई धन्यवाद दिएका हुन्। उपराष्ट्रपतिले पहिलो चरणको निर्वाचनलाई महाउत्सवको रुपमा लिएर सहभागी भई आफ्नो सार्वभौम मताधिकार प्रयोग गर्नुहुने सम्पूर्ण मतदाताहरुलाई बधाइ तथा धन्यवाद ज्ञापन गर्नुभएको छ, प्रेस नोटमा भनिएको छ, साथै, निर्वाचन शान्तिपूर्ण एवम् ऐतिहासिक रुपमा सम्पन्न भएकोमा नेपाल सरका, निर्वाचन आयोग, राजनीतिक दल, राष्ट्रसेवक कर्मचारी, सुरक्षा निकाय, सञ्चारकर्मी, पर्यवेक्षक र स्वयम्सेवकलगायत सबैलाई धन्यवाद ज्ञापन गर्नुभएको छ। उपराष्ट्रपतिले प्रतिनिधिसभा र प्रदेशसभाको निर्वाचन सम्पन्न भएको दिन ऐतिहासिक र गौरवपूर्ण भएको बताएका छन्। उनले प्रतिनिधिसभा र प्रदेशसभाको निर्वाचन सम्पन्नसँगै संविधानले सुखद पूर्णता पाउने र देश समृद्धिको मार्गमा दु्रुतमार्गमा अगाडि बढ्ने विश्वास गरेका छन्। उपराष्ट्रपतिज्यूले प्रतिनिधिसभा र प्रदेशसभाको निर्वाचनसँगै संविधान कार्यान्वयनले सुखद पूर्णता पाएपछि संघीयता संस्थागत भई देश समृद्धिको मार्गमा दु्रतगतिमा अगाडि बढ्नुका साथै लोकतन्त्र पनि सुदृढ् हुने विश्वास व्यक्त गर्नुभएको छ, प्रेस नोटमा भनिएको छ। उपराष्ट्रपतिले पहिलो चरणको जस्तो दोस्रो चरणको प्रतिनिधिसभा र प्रदेशसभाको निर्वाचन पनि महाउत्सवको रुपमा सम्पन्न हुने विश्वास व्यक्त गरेका छन्।"
"सिरहामा प्रहरीमाथि गोली प्रहार, दुई घाइते, एकको अवस्था गम्भीर",सिरहा : सिरहाको कल्यणपुर नगरपालिका ५ निर्दनामा दुई प्रहरीमाथि अज्ञात समूहले गोली प्रहार गरेको छ। कल्याणपुर प्रहरी चौकीमा कार्यरत प्रहरी जवान मायाराम यादव र म्यादी प्रहरी आदर्श कुँवरलाई गोली लागेको हो। प्रहरी जवान यादवको पेटमा र म्यादी प्रहरी कुँवरको कुममा गोली लागेको जिल्ला प्रहरी कार्यालय सिरहाका प्रहरी नायब उपरीक्षक राजन भेटवालले जानकारी दिए। उनले गोली प्रहारबाट घाइते प्रहरीद्वयको उपचारका लागि कर्जन्हास्थित फूलकुमारी महतो मेमोरियल अस्पताल लगेको बताए। उनका अनुसार प्रहरी जवान यादव अवस्था चिन्ताजनक छ। रातो रंगको मोटरसाइकलमा चढेका दुई व्यक्तिले प्रहरी जवान यादव र कुँवरमाथि गोली प्रहार गरेको प्रहरीले जनाएको छ। गोली प्रहार गर्ने व्यक्ति फरार भएका छन्। उनीहरुको खोजी भइरहेको प्रहरी नायव उपरीक्षक भेटवालले जानकारी दिए। घटनाको विस्तृत विवरण आउँन बाँकी छ।
सिन्धुपाल्चोकमा ६० प्रतिशत मत खस्यो,"सिन्धुपाल्चोक: सिन्धुपाल्चोकमा ६० प्रतिशत भन्दा बढि मत खसेको छ। प्रारम्भिक जानकारी अनुसार ६० देखि ६५ प्रतिशत मत खसेको प्रमुख जिल्ला अधिकारी अश्मान तामाङले बताए। तामाङका अनुसार सबैभन्दा ढिला मतदान सुरु भएको पाँचपोखरी थाङपाल गाउँपालिका ८ स्थित लाँगर्चेमा पनि मतदान सम्पन्न भएको छ। शनिबार राति दुई गठबन्धनबीच भएका झडपका कारण मतदान झण्डै साढे तीन घण्टा ढिलो सुरु भएको थियो। झडपलाई नियन्त्रणमा लिन दुई मतदान केन्द्रमा हवाई फायर गरिएको प्रजिअ तामाङले बताए। तामाङका अनुसार प्रतिनिधिसभा क्षेत्र नं १ को थुम्पाखरस्थित देउराली प्राविमा एक र बलेफी गाउँपालिका८, मांखाको मतदान केन्द्रमा दुई राउण्ड हवाइ फायरपछि स्थिति सामान्य भएको थियो। जिल्लाका एक सय ४४ स्थानमा रहेका दुई सय ८५ मतदान केन्द्रको निर्वाचन सकिएकाले मत पेटिका सदरमुकाम ल्याउने क्रम सुरु भएको जिल्ला निर्वाचन अधिकृतको कार्यालयले जनाएको छ।"
गोप्य मतदान सार्वजनिक गरे के हुन्छ कारबाही ?,काठमाडौं : अाइतबार राजनीतिक दलका कतिपय नेताकार्यकर्ताले आफूले कुन चिह्नमा मत हालेको भनेर फेसबुकमा तस्बिर सार्वजनिक गरे। उदाहरणका लागि नेकपा माओवादी केन्द्र निकट अखिल क्रान्तिकारीका अध्यक्ष रञ्जित तामाङ। उनले मतसंकेत गरेको मतपत्रको फोटो फेसबुकमा हालेका छन्। तामाङ एक उदाहरणमात्र हुन्। आफ्नो व्यक्तिगत एकाउन्टबाट आफ्नो राजनीतिक आस्था झल्काउन मतसंकेत गरेको फोटो प्रचार गर्नुलाई समान्य पनि भन्न सकिन्छ तर कानुनी हिसाबले हेर्ने हो भने यो दण्डनीय हो। निर्वाचन कसुर तथा सजाय ऐन २०७३ को दफा ९ मा मतसंकेत सार्वजनिक गर्न नहुने व्यवस्था छ। यसो गरेमा मतदान अधिकृतले १५ हजार रुपैयाँसम्म जरिबाना गर्न सक्ने व्यवस्था उपदफा २ मा व्यवस्था छ। कानुनले समाजिक सञ्जालमा मतसंकेत सार्वजनिक गरे के हुने भन्ने विषयमा नबोले पनि मतसंकेत गरेको मतपत्र कसैलाई देखाउन वा सार्वजनिक गर्न नहुने स्पष्ट उल्लेख गरेको छ। ऐनमा मतसंकेत सार्वजनिक गरेको मतपत्र मतपेटिकामा नखसालेको भए मतगणना नहुने पनि उल्लेख छ। हेर्नुस् कानुनी व्यवस्थाः प्रतिनिधिसभा सदस्य निर्वाचन ऐन र प्रदेशसभा सदस्य निर्वाचन ऐनमा कसैले मतसंकेत गर्ने क्रममा बढी समय लगाएमा मतदान अधिकृतले निरीक्षण गर्न सक्ने व्यवस्था छ। दुबै ऐनको दफा ४३मा उल्लेख छ 'कुनै मतदाता मत सङ्केत गर्ने स्थानमा मनासिब समयभन्दा बढी समयसम्म बसेमा वा मतदान अधिकृतलाई कुनै शङ्का लागेमा निजले मत सङ्केत गर्ने स्थानमा प्रवेश गरी निरीक्षण गर्न सक्नेछ।'
रोल्पामा ५२ प्रतिशत मतदान,"रोल्पा: दिनभरजसो विष्फोटका घटना भएपनि रोल्पामा ५२ प्रतिशत मत खसेको छ। मतदातालार्इ त्रसित बनाउन खोजिएपनि मतदान प्रक्रिया शान्तिपुर्ण रुपमा सम्पन्न भएको प्रमुख जिल्ला अधिकारी डा डिजन भट्टराईले जनाए। रोल्पा नगरपालिका र सुबर्णावती गाउँपालिकाका मतदान स्थलबाट रातिसम्म्म मतपेटिका लिबाङ ल्याउने र अन्य दुर्गम ठाउँका मत पेटिका भोली बिहानमात्र ढुवानी गरिने निर्वाचन अधिकारी लिलु गिरिले बताए। नेपाली सेना, सशस्त्र, जनपद प्रहरीको उच्च सुरक्षासहित मत पेटिका ओसार्ने काम भइरहेको छ।"
"पर्चा, झण्डा, तुल, व्यानरबिनै घरदैलोमा","काठमाडौँ : काठमाडौँ महानगरपालिकाका पूर्वमेयर समेत रहनु भएका वाम गठबन्धनका तर्फबाट काठमाडौँ क्षेत्र नम्बर६ क' का उम्मेदवार केशव स्थापित आइतबारबाट चुनावी प्रचारका लागि घरदैलो कार्यक्रममा व्यस्त भएका छन्। बागबजारका स्थानीय स्थापित चुनावी घरदैलोमा निस्किएसँगै उनले त्यस क्षेत्रका वृद्धवृद्धा, युवा सबैको राम्रो समर्थन प्राप्त गरेका छन्। आइतबार काठमाडौँ महानगरपालिकाको वडा नम्बर२८ वागबजारबाट उनले चुनावी घरदैलो सुरु गर्दै गर्दा ९० वर्षीया नानीमैया खड्कीले शुभकामना दिइन्। तडकभडकसहितको चुनावी प्रचार नगर्ने तयारीमा रहेका स्थापित आइतबार यसरी चुनावी प्रचारमा निस्किदाँ न उनको हातमा पर्चा थिए न त कुनै ठूलाठूला झण्डा र तुल ब्यानर नै। बरु उनलाई हरेक घरदैलोमा पुग्दा मतदाताले स्वागत गरेका खादा भने गलाभरी टन्न थिए। मैले जनताबाट अपार माया पाएको छु,' उनले भने,म जनप्रतिनिधि नहुँदा पनि काठमाडौँको विकासमा अहोरात्र खटिएको व्यक्ति हुँ। त्यसैले मैले यसो गर्छु, उसो गर्छु भनेर भोट माग्न जरुरी छैन।' उनले जनताको घरदैलोमा जाँदा पाँच वर्षको स्थायी सरकार वाम गठबन्धनले बनाउने र देशको मुहार फेर्ने एक मात्र एजेण्डा लिएर गएको बताए। कांग्रेसको जस्तो जाली कुरा गर्न हामीलाई जरुरी छैन,' उनले भने, मसँग प्रतिस्पर्धा गर्ने उम्मेदवार मेरो क्षेत्रमा छैन। मतदाताको घरमा जाँदा उहाँहरुले देखिएको सहभागिता र सहानुभूति देख्दा मैले जिते सरह भएको छ।' उनले आफू विजयी भएपछि प्रदेशसभा कस्तो बन्ने, सभा कहाँ गर्ने, मन्त्री कहाँ बस्ने, राजश्व कसरी उठाउने लगायतका विषयमा योजना ल्याएको पनि दाबी गरे। उनले ६ नम्बरका साथै समग्र उपत्यकाको विकासका लागि दर्जनौं योजना अघि बढाएको भन्दै काठमाडौँका १० वटै निर्वाचन क्षेत्रमा वाम गठबन्धने जित्ने पनि दाबी गरे। उनले प्रदेश हाँक्न सक्ने क्षमता भएको व्यक्ति पनि आफू भएको भन्दै जनताले विजयी गराएर पठाउनेमा ढुक्क भएको उनले बताए।"
परनिर्भरता अन्त्य गर्ने प्रतिवद्वता,"काठमाडौं : नेकपा (एमाले)का महासचिव ईश्वर पोखरेलले लामो समयदेखि चल्दै आएको राजनीतिक दुर्दशाको अन्त्य चाँडै हुने बताएका छन्। राजनीतिक अस्थिरताकै कारण मुलुक अस्तव्यस्त भएको भन्दै उनले वामपन्थी नेतृत्वमा सरकार बन्ने र र परनिर्भरताको अन्त्य गरिने प्रतिवद्वता व्यक्त गरे। महासचिव पोखरेलले ६ ६ महिनामा सरकार बनाउने र गिराउने सिलसिलाको अन्त्य नभई मुलुकको सम्वृद्धिको रथ अघि नबढ्ने धारणा बताए। काठमाडौं निर्वाचन क्षेत्र नं ५ का प्रतिनिधिसभा उम्मेदवार समेत रहेका पोखरेलले बहुदलीय व्यवस्थापछि सरकार बनाउने र गिराउने षडयन्त्रमै राजनीति रुमलिरहेको भन्दै अब त्यसो हुन नदिने जिम्मा मतदाता समक्ष आइपुगेको बताए। सरकार गिराउने खेलले देशको अर्थतन्त्र चौपट गर्यो, हाम्रो सामाजिक सांस्कृतिक अवस्थालाई कमजोर गरायो, राष्ट्रिय स्वाभिमानलाई कमजोर भयो, विदेशसितको हाम्रो सम्वन्धलाई कमजोर बनाइदियो, हामी हामी परनिर्भर हुने स्थिती पैदा भयो, कुनै उत्पादन हुने कारखाना निर्माण गर्ने सकेनौं, अब पनि त्यस्तो सिलसिलाले निरन्तरता पाउनुहुँदैंन' उनले भने। राजनीतिक स्थिरतामा मात्रै राजनीतिक नेतृत्वको योग्यताको सही मापन हुने भन्दै अब वामगठवन्धनलाई एकपटक दुईतिहाई बहुमत दिएर मुलुक बनाउने जिम्मेवारी सहित अवसर प्रदान गर्ने महासचिव पोखरेलले आग्रह गरे। मुलुकको भाग्य र भविष्यको रथ सम्वृद्धि तर्फ लैजाने कि फेरी उही दुस्चक्रमा फसाउने अब फैसला गर्नुस' उनले भने, विगतमा कहिले दुई तिहाइ र कहिले बहुमत सहितको जनमत पाएर पनि योग्यता प्रदर्शन गर्ने नसक्ने कांग्रेसलाई होइन, अब हामीलाई असबर दिनुहोस।' महासचिव पोखरेलले वामगठवन्धनले वहुमत प्राप्त गरेर एक महिनाभित्र सरकार बनाएपछि आम जनताले अनुभूती हुने गरि काम गरेर देखाउने प्रतिवद्वता व्यक्त गरे। उनले वामपन्थी गठवन्धनको साझा संकल्प र प्रतिवद्धतामा आधारित भएर काम गर्ने बताए। कार्यक्रममा काठमाडौं ५ प्रदेशसभा १ तर्फका उम्मेदवार नारायण सिलवालले जनताको शिर उचो पार्ने गरि काम गर्ने बताए।"
"निर्वाचनमा ६५ प्रतिशत मतदान, बाजुरामा ८० प्रतिशत मत खस्यो",काठमाडौँ: पहिलो चरणमा आज भएको प्रतिनिधिसभा प्रदेशसभा निर्वाचनमा औषत ६५ प्रतिशत मतदान भएको छ। निर्वाचन आयोगका अनुसार पहिलो चरणमा भएको निर्वाचनमा मुलुकभर ६५ प्रतिशत मत खसेको छ। बाजुरामा सबैभन्दा बढी ८० प्रतिशत मतदाताले मतदान गरेको आयोगले जनाएको छ । मुलुकभरबाट मतदानको विस्तृत विवरण आउने क्रम जारी रहेको छ। उच्च पहाडी र हिमाली ३२ जिल्लामा आज पहिलो चरणको निर्वाचन भएको हो भने बाँकी ४५ जिल्लामा मंसिर २१ गते निर्वाचन हुँदैछ।
किरियाबाटै उम्मेदवारको भोट,"बैतडी : कांग्रेसका तर्फबाट प्रदेशसभातर्फ क्षेत्र नम्बर १ का उम्मेदवार हरिमोहन भण्डारीले किरियाबाटै उठेर मतदान गरेका छन्। भण्डारीकी आमा ७६ वर्षीया रत्नादेवी भण्डारीको यही मंसिर ६ गते राति हृदयघात भएर निधन भएको थियो। आमाको किरियामा बसेका उम्मेदवार भण्डारीले कृष्ण मावि पाटन केन्द्रबाट मतदान गरेका हुन्। किरियामै भए पनि मताधिकार प्रयोग गरेको उनले बताए। लोकतन्त्रको संस्थागत विकास र स्थायित्वका लागि आफूले कठिन परिस्थितिबाट मतदान गरेको उनले सुनाए। भने, आफ्नो धार्मिक परम्पराअनुसार आमाको किरियामा बसेको छु। किरियाबाटै उठेर लोकतन्त्रको संस्थागत विकासका लागि मतदान गरें।"
नयाँ शक्ति मकवानपुरका संयोजक र कांग्रेस पूर्वसचिव एमाले प्रवेश,हेटौंडा : पूर्वसभासद् तथा नयाँ शक्ति पार्टी नेपालको मकवानपुर १ का प्रतिनिधिसभा सदस्य उम्मेदवार प्रल्हाद लामिछाने र कांग्रेस मकवानपुरका पूर्वसचिव विष्णु दाहाल नेकपा एमालेमा प्रवेश गरेका छन्। छुट्टाछुट्टै कार्यक्रमबीच लामिछाने र दाहाल आइतबार एमाले प्रवेश गरेका हुन्। लामिछानेसँगै नयाँ शक्ति पार्टी नेपालको मकवानपुर १ (क) प्रदेससभा सदस्यका उम्मेदवार नारायण सापकोटा पनि एमाले प्रवेश गरेका छन्। लामिछाने नेकपा माओवादीबाट २०६४ सालमा मकवानपुर ३ बाट सभासद निर्वाचित भएका थिए। उनी नयाँ शक्ति पार्टी नेपाल मकवानपुरका संयोजक पनि हुन्। उनीहरुलाई एमाले मकवानपुरकी अध्यक्ष मुनु सिग्देलले पार्टीमा स्वागत गरिन्। पार्टी प्रवेशपछि बोल्दै लामिछानेले नयाँ शक्तिले समृद्धिको नारा लिएपनि पुरा गर्ने अभियान बिचलित भएकाले एमाले रोजेको बताए। कांग्रेस मकवानपुरका पूर्व सचिव दाहाललाई एमालेका केन्द्रीय सदस्य विरोध खतिवडा लगायतले स्वागत गरे। प्रवेशपछि बोल्दै दाहालले नेपाली कांग्रेसबाट मुलुक र मकवानपुरको सम्वृद्धि संभव नभएकाले एमाले प्रवेश गरेको बताए। उनीसहित कांग्रेसका जिल्ला स्तरका केही नेताहरु पनि एमाले प्रवेश गरेका छन्।
"प्रचण्ड बाँदरझुला पुग्दा यसरी असफल भयो, बाँदरमुढे पीडितको विरोध प्रयास","भरतपुर : माओवादी केन्द्रका अध्यक्ष पुष्पकमल दाहाल आइतबार माडीको बाँदरझुला जाने कार्यक्रम थियो। बाँदरमुढे घटनाका पीडितले विरोधका लागि अघिल्लो दिन नै कालो झन्डा र ब्यानर तयार गरेका थिए। तर बिहान उठ्दा घरमा सुरक्षाकर्मी र वाईसीएल कार्यकर्ताले घर घेरेको देखेपछि उनीहरू चकित भए। बिहान चार बजे उठ्दा त पूरै घर घेरिएको थियो, पीडित संघर्ष समितिका उपाध्यक्ष कृष्ण अधिकारीले भने, आफ्नै घरमा बस्दा प्रहरीकै अघि वाईसीएलले धम्काए। कीर्तनपुर, देवेन्द्रपुर र जीवनपुरमा १० जनाको समूूहले कालो झन्डा देखाउने पीडितको तयारी थियो। विरोधका कार्यक्रम गर्नुअघि नै नेपाल प्रहरी र सशस्त्र प्रहरीले पीडित पहिचान गरी उनीहरूलाई घरबाट निस्कन दिएन। कडा सुरक्षामै दाहाल चुनावी प्रचार गर्न बाँदरझुला पुगे। माओवादी केन्द्रका सचिवालय सदस्य नारायणप्रसाद दाहाल शनिबार बिहान पीडितसँग वार्ता गर्न गएका थिए। उनले बाँदरमुढे घटनालाई आममाफी गराउन दाहालको सन्देश लगेका थिए। पीडितले सत्य निरुपण आयोग या अदालती प्रकियामध्ये एउटा मार्गबाट न्याय मागेपछि वार्ता असफल भएको थियो। त्यसपछि पीडित विरोध गर्ने र दाहाल पक्ष विरोधको सामना गर्ने स्थितिमा पुगेका थिए। पीडितको घर घेर्नुलाई नारायणप्रसाद अध्यक्षको सुरक्षाको लागि बाटोमा बसेर सुरक्षाकर्मीले ड्युटी गरेको बताउँछन्। उनले भने, घर घेरेको भन्ने कुरालाई अतिरञ्जित गरिएको छ।बाँदरमुढे घटनामा आयोगले नमाने प्रहरीले तत्कालीन समयमा दर्ता गरेको मुद्दा अघि बढाउन पीडितले माग गरेका थिए। घटना भएको दुई दिनपछि प्रहरीले मुद्दा दायर गरे पनि राजनीतिक दबाबपछि प्रक्रिया अघि बढाउन रोक लगाइएको थियो। २३ जेठ २०६२ मा माडीको बाँदरमुढे खोलामा तत्कालीन विद्रोही माओवादीले बम विस्फोट गराएको थियो। विस्फोटमा परी ३९ जनाको ज्यान गएको थियो भने ७२ जना घाइते भएका थिए। जिल्लाबाट प्रतिनिधिसभा उम्मेदवार रहेका माओवादी केन्द्रका अध्यक्ष दाहालले पटकपटक पीडितलाई मनाउने कोसिस गरेका थिए। पीडित भने न्यायसँगै परिपूरणको व्यवस्था र बाँच्न पाउने अधिकारको सुनिश्चितताको माग गरिरहेका छन्।"
गोरखाको साम्दोमा मतदान सकियो,गोरखा : ७७ जना मतदाता रहेको साम्दो आधारभूत मतदान केन्द्रमा मतदान सकिएको छ। बिहान १० बजेदेखि सुरु भएको मतदान केन्द्रमा ६६ मत खसेको मतदान अधिकृत वडा सदस्य निमा दोर्जे लामाले जानकारी दिए। गोरखाको अन्तिम गाउँ साम्दो केन्द्रमा चिसोका कारण ढिलो मतदान सुरु भएको थियो।ं १० मतदाता अनुपस्थित रहेका उनले बताए। कोही निधन भएका र कोही गाउँ बाहिर गएका कारण उनीहरुको भोट नखसेको उनले बताए। मतदान सकिए पनि पाँच बजेसम्म मतदान केन्द्र कुरेर बस्नु पर्ने मतदान अधिकृत जीतबहादुर अधिकारीको भनाइ उद्धृत गर्दै लामाले जानकारी दिए। बौद्ध हिमाली आधारभूत विद्यालय मतदान केन्द्रमा पनि ७७ जना मतदानमा सहभागी हुदैछन्। सो केन्द्र चुमनुब्री गाउँपालिका ३ सिर्दिबासमा रहेको छ। नाम्रुङगुम्बा मतदानकेन्द्रमा जम्मा ७९ मतदाता रहेका छन्। प्रोकगुम्बा चुमनुब्री गाउँपालिका ४ प्रोकमा रहेको छ। त्यस्तै प्रोककै क्वाक गुम्बा मतदानकेन्द्रमा ९१ जना मतदाता रहेका छन्। हिमालचुली आधारभूत विद्यालय छाक मतदानकेन्द्रमा १०२ जना मतदाता रहेका छन्।
दुई मतदानस्थलमा बम विष्फोट,"भोजपुर: पहिलो चरण अन्तर्गतको प्रदेश र प्रतिनिधि सभा निर्वाचनको मतदान जारी भइरहेका बेला भोजपुरमा बिहीबार दुई मतदानस्थलमा बम विष्फोट भएको छ। भोजपुरको पूर्वी पौवादुङ्मा गाउँपालिकाको मतदान केन्द्र तिवारीभञ्जाङ र च्याङ्ग्रेमा बम विष्फोट भएको हो। मतदान भईरहेको स्थलमा दिउँसो अपरान्ह करिव सवा ११ बजेतिर तिवारीभञ्जाङको तिवारीभञ्जाङ माविको प्राङ्गण नजिकै र च्याङ्ग्रेको मतदानस्थल पञ्चकन्या माविको प्राङ्गण नजिकै बम विष्फोट भएको थियो। च्याङ्ग्रेको मतदानस्थल नजिकै भएको बम विष्फोटको आवाजबाट पौवादुङ्मा गाउँपालिका वडा नं ३, च्याङ्ग्रे औलियाकी ४२ वर्षीया मेनुका बोहोरा बेहोस भएकी छिन्। उनको जिल्ला अस्पतालमा उपचार भइरहेको छ। विष्फोटको ठूलो आवाजपछि मतदाताहरुको भागाभाग भएको प्रत्यक्षदर्शी स्थानीय मोहन दुरालले बताए। । उक्त विष्फोटपछि त्यहाँको सुरक्षामा कडाई गरिएको जिल्ला प्रहरी कार्यालय भोजपुरले जनाएको छ।"

शीर्षक,विवरण
उपप्रधानमन्त्री गच्छदारलाई निर्वाचन आयोगको २४ घन्टे स्पष्टीकरण,"काठमाडौं (अन्नपूर्ण): निर्वाचन आयोगले आचारसंहिता उल्लंघन गरेको भन्दै उपप्रधान तथा स्थानीय विकासमन्त्री विजयकुमार गच्छदारलाई २४ घन्टे स्पष्टीकरण सोधेको छ। गच्छदारकै दल फोरम लोकतान्त्रिकबाट वीरगन्ज महानगरपालिकाको प्रमुखका उम्मेदवार विमलप्रसाद श्रीवास्तवलाई पनि आयोगले उम्मेदवारी किन रद्द नगर्ने भनी स्पष्टीकरण सोधेको छ। प्रमुख निर्वाचन आयुक्त डाअयोधीप्रसाद यादवको अध्यक्षतामा शनिबार बसेको बैठकले उपप्रधान एवं संघीय मामिला तथा स्थानीय विकासमन्त्री गच्छदार र उनीसम्बद्ध पार्टीका नेताकार्यकर्ताले वीरगन्जमा २०२५ वटा गाडी र सय वटाभन्दा बढी मोटरसाइकलको र्यालीजुलुस निकालेर आचारसंहिता उल्लंघन गरेको भन्दै स्पष्टीकरण सोधेको हो। बैठकले आचारसंहिता उल्लंघन गरेबापत वीरगन्जका मेयर उम्मेदवार श्रीवास्तवलाई उम्मेदवारी किन रद्द गर्नु नपर्ने हो, २४ घन्टाभित्र स्पष्टीकरण उपलब्ध गराउन भनेको छ।"
यसकारण चितवनबाट चुनाव लड्दै दाहाल,"भरतपुर : माओवादी केन्द्रका अध्यक्ष पुष्पकमल दाहालले आगामी निर्वाचनमा गृहजिल्ला चितवनबाट चुनाव लड्ने खुलासा गरेका छन् । दोस्रोपटक प्रधानमन्त्री बनेसँगै वातावरण बनाएको भए पनि उनले शुक्रबार चितवन आएर उक्त घोषणा गरेका हुन् । समग्र देशको अनुभवलिएर चितवन आउँदैछु', उनले भने, राष्ट्रिय राजनीतिमा मैले खेलेको भूमिकाको जनताले मूल्यांकन गर्नेछन् भन्ने विश्वास गरेको छु ।' प्रेस सेन्टर भरतपुरले आयोजना गरेको पत्रकार सम्मेलनमा उनले चितवनबाट आफूले चुनाव लड्ने तयारी गरेको औपचारिक घोषणा गरे । माओवादी केन्द्रको वीरगन्जमा भएको सचिवालय बैठकले आफूलाई चितवनबाट चुनाव लड्ने निर्णय गरेको सुनाए । वीरगन्ज बैठकबाट निर्वाचनमा चितवनबाट प्रतिष्पर्धा गर्ने निर्णय भएकाले यसपटक निर्वाचन लड्न चितवन आउन लागेको उनले बताए । चितवनको भौगोलिक र राजनीतिक भूमिकालाई राष्ट्रियस्तरमा पुर्याउने कुरा दिमागमा राखेर म चितवन आउँदैछु', दाहालले भने, यो चितवन र यहाँका जनताका लागि लाभदायक हुन्छ भन्ने लागेको छ ।' शान्ति प्रक्रियामा आएसँगै अन्यत्रबाट चुनाव लडे पनि चितवनलाई उपेक्षा नगरेको उनले बताए । आफू कुन क्षेत्रबाट चुनाव लड्ने भन्ने नखुलाए पनि चितवन क्षेत्र नम्बर ३ बाट लड्ने उनको योजना छ । प्रतिनिधिसभाका लागि चितवनमा ३ क्षेत्र निर्धारण गरिएको छ । दाहालको घर क्षेत्र नम्बर ३ अन्तर्गतको भरतपुर महानगरपालिका ६ मा पर्छ । दाहालले कांग्रेससँगको तालमेलबाट उठ्ने संकेत गरे । केन्द्र र प्रदेशमा पनि कांग्रेससँग तालमेल हुने उनले बताए । संघीय लोकतान्त्रिक पक्षधरसँग तालमेल गर्ने पार्टीको निर्णय हो', दाहालले भने, शान्ति प्रक्रियाको सुरुवात कांग्रेससँग भएकाले हाम्रो प्राथमिकतामा कांग्रेस नै रहन्छ ।' कांग्रेस चितवनका सभापति जितनारायण श्रेष्ठले दाहालको उम्मेदवारी आफूहरूको सरोकारभन्दा बाहिरको कुरा भएको बताए । तीन नम्बर क्षेत्र कांग्रेसको पकड क्षेत्र हो', श्रेष्ठले भने, दाहाल किन र के आधारमा यहाँबाट लड्न लाग्नुभएको हो, त्यो उहाँको पार्टीले जान्ने हुरा हो ।' पत्रकार सम्मेलनमा पार्टीका पोलिटब्युरो सदस्यहरू अमिक शेरचन, नारायण दाहाल, सूर्य सुवेदी, भरतपुर महानगरपालिकाकी प्रमुख रेणु दाहाल उपस्थित थिए ।"
प्रधानमन्त्री र आयोगबीच उम्मेदवार सूची विवाद,"काठमाडौं : समानुपातिक उम्मेदवारको सूची पहिले बुझाउनुपर्ने निर्वाचन आयोगको प्रस्तावलाई प्रधानमन्त्री शेरबहादुर देउवाले ठाडै अस्वीकार गरेपछि निर्वाचन कार्यतालिका शुक्रबार सार्वजनिक हुन सकेन । आयोगले प्रतिनिधिसभा र प्रदेशसभा निर्वाचनका लागि समानुपातिक उम्मेदवारको सूची पहिले र प्रत्यक्षको मनोनयन सूची दोस्रो चरणमा गर्नुपर्ने प्रस्ताव प्रधानमन्त्री देउवासँग गरेको थियो । प्रधानमन्त्री कार्यालयमा शुक्रबार भएको छलफलमा आयोगले असोजको ६७ गतेतिर समानुपातिक र कात्तिकको १० गतेभित्र प्रत्यक्षको मनोनयन दर्ता हुने चुनावी कार्यक्रम प्रस्ताव गरेको थियो । तर, प्रधानमन्त्री देउवाले प्रत्यक्षतर्फ टिकट नपाई असन्तुष्ट बन्ने पार्टीका नेतालाई समेट्न समानुपातिकको सूची दोस्रो चरणमा बुझाउने गरी निर्वाचन कार्यक्रम बन्नुपर्ने अडान लिएका थिए । सरकारले मंसिर १० र २१ गते प्रतिनिधिसभा र प्रदेशसभाको निर्वाचन एकैपटक दुई चरणमा गर्ने तय गरिसकेको छ । उपप्रधान तथा परराष्ट्रमन्त्री कृष्णबहादुर महरा, उपप्रधान तथा शिक्षामन्त्री गोपालमान श्रेष्ठ, गृहमन्त्री जनार्दन शर्मालगायत मन्त्रीलाई राखेर प्रधानमन्त्री देउवाले आयोग पदाधिकारीसँग छलफल गरेका थिए । चुनाव गराउने हो भने आयोगले भनेको कार्यतालिकाअनुसार जानुपर्छ', आयोगका एक आयुक्तले अन्नपूर्णसँग भने, नत्र चुनाव हुने अवस्था छैन ।' समानुपातिकको सूची पहिले बुझाउने कार्यक्रम नराखिए मतपत्र छाप्न कठिन हुने र त्यसो हुँदा निर्वाचन गर्न सक्ने वातावरण नहुनेतर्फ प्रधानमन्त्री देउवालगायत मन्त्रीलाई जानकारी गराइएको ती आयुक्तले बताए । मतपत्र छाप्न नसके केको चुनाव ? ' ती आयुक्तले भने, आयोगले बनाएको कार्यक्रममा एक दुई दिन तलमाथि गर्न सकिएला । तर, प्रत्यक्षको मनोनयनपछि समानुपातिकको सूची बुझाउने कार्यक्रम राख्न सकिन्न ।' आयोगले चुनावको एक महिनापहिले नै प्रत्यक्षको मनोनयन दर्ता गर्ने कार्यतालिका आन्तरिक रूपमा तयार गरेको छ । तर, प्रधानमन्त्रीसँगको विवादपछि आयोगले शुक्रबार सार्वजनिक गर्ने तयारी गरेको चुनावी कार्यतालिका रोकिएको छ । प्रतिनिधिसभा र प्रदेशसभाको निर्वाचनमा भाग लिनका लागि भदौ २५, २६ र २७ गतेको समय तोकेर सूचना प्रकाशित गर्ने निर्णय आयोगले गरिसकेको छ,' आयोगका अर्का एक आयुक्तले भने, सरकारले जे गरे पनि आयोग आफ्नो काममा अघि बढिसकेको छ । प्रमुख निर्वाचन आयुक्त डा अयोधीप्रसाद यादवसहितका पदाधिकारीसँग प्रधानमन्त्रीसहितका मन्त्रीले आचारसंहिता केही दिनलाई हटाइदिन आग्रह गरेका थिए । आयोगले जारी गरिसकेको आचारसंहिता अब बीचमा फुकाउन सकिँदैन भनेर हामीले सरकारलाई स्पष्ट भनिसकेका छौं', आयोगका एक जना आयुक्तले भने, सरकारको विशेष जोड आचारसंहिता फुकाइदिनुपर्यो भन्ने पनि थियो । तर, आयोगले जारी भइसकेको आचारसंहिता एक मिनेट पनि फुकाउन नसकिने कुरा सरकारलाई स्पष्ट गरेको छ ।' प्रधानमन्त्री सहितका मन्त्रीले आचारसंहिताका कारण हालै तराई क्षेत्रमा गएको बाढीपीडितलाई राहत र उद्धारमा कठिनाइ भएको तथा राष्ट्रिय गौरवका आयोजनाको काम प्रभावित भएको भन्दै गुनासो पोखेका थिए । तर, निर्वाचन पदाधिकारीले राहत र उद्धारको काममा आचारसंहिता नलाग्ने तथा राष्ट्रिय गौरवका आयोजनामा बजेट छुट्याउनेदेखि काम अघि बढाउने विषयमा आयोगले हस्तक्षेप नगर्ने जानकारी सरकारलाई दिएका थिए । त्यस क्रममा प्रमुख निर्वाचन आयुक्त यादवले आगामी प्रतिनिधिसभा तथा प्रदेशसभाको निर्वाचनका लागि समानुपातिक निर्वाचन प्रणालीतर्फको निर्वाचन कार्यक्रम तथा प्रत्यक्षतर्फको निर्वाचन कार्यक्रम तयारीमा आयोग जुटिसकेको जानकारी गराएका थिए । प्रमुख आयुक्त यादवले प्रतिनिधिसभा तथा प्रदेशसभा निर्वाचन प्रयोजनका लागि आयोगमा दल दर्ताका लागि आवेदन दिएका राजनीतिक दलको दल दर्ताका साथै निर्वाचन चिह्नसमेत प्रदान गरिसकेको जानकारी गराएका थिए।"
माधव नेपालको उत्तर कोरिया भ्रमणबारे संसदमा जुहारी,"काठमाडौं : शुक्रबारको व्यवस्थापिका संसद बैठकमा एमाले वरिष्ठ नेता माधव नेपालको उत्तर कोरिया भ्रमणबारे राजपाका अकवाल अहमद साह र नेमकिपाका प्रेम सुवालबीच संसद्मा जुहारी चलेको थियो । राजपाका साहले संयुक्त राष्ट्रसंघलगायत शक्तिशाली मुलुकले नाकाबन्दी गर्ने तयारी गरिरहेका बेला एमाले नेता नेपालले उत्तर कोरियाको भ्रमण गरेको भन्दै आपत्ति जनाएका थिए । नेमकिपाका सुवालले उत्तर कोरिया र नेपालबीच कूटनीतिक सम्बन्ध रहेको भन्दै यसअघिका सरकारका प्रतिनिधिले पनि त्यहाँको भ्रमण गर्ने गरेको तर्क पेस गरेका थिए । ४० हजार अमेरिकी सेना दक्षिण कोरियामा बसेर उत्तर कोरियामाथि आक्रमणको तयारी गरिरहेको सुवालले बताए । उनले भने, पृथ्वीको अध्ययन गर्न र ऊर्जाका लागि उत्तर कोरियाले आणविक परीक्षण गर्दै छ । आफ्नो सार्वभौमिकता रक्षाका लागि उसले गरेको कार्यको समर्थन गर्नै पर्छ ।"
चरणबद्ध चुनावले खर्च बढ्यो,"काठमाडौं : निर्वाचन आयोगले स्थानीय तह निर्वाचन तीन चरणमा सम्पन्न गर्दा चुनाव खर्च पनि ह्वात्तै बढेको छ । पहिलो र दोस्रो चरणको स्थानीय निर्वाचन सम्पन्न गर्न ६ अर्ब ३० करोड खर्च गरेको आयोगले तेस्रो चरणअन्तर्गत असोज २ को निर्वाचनका लागि १ अर्ब ७५ करोड खर्च हुने अनुमान गरेको छ । यो खर्चमा विभिन्न मुलुक र दातृनिकायबाट प्राप्त भएका गाडी, कम्प्युटर, प्रिन्टर, मतपेटिकालगायत भौतिक सामग्री भने समावेश छैन । निर्वाचन आयोगले प्रतिनिधिसभा र प्रदेशसभा निर्वाचन पनि दुई चरणमा गर्दै छ । तर, यी दुवै निर्वाचनमा पनि चुनावी खर्च त्यत्तिकै बढ्ने देखिएको छ । स्थानीय तह निर्वाचन तीन चरणमा गरेर हामीले निकै गल्ती गर्यौं,' पूर्वप्रमुख निर्वाचन आयुक्त नीलकण्ठ उप्रेतीले अन्नपूर्णसँग भने, एकै चरणमा गर्न सकेको भए २५ प्रतिशत कम खर्च हुने स्थिति थियो ।' स्थानीय तह निर्वाचन चरणबद्ध रूपमा गर्दा सुरक्षा खर्च, न्यायाधीश र कर्मचारीलाई तलब सुविधामा धेरै खर्च भएको हो । दुई महिनाका लागि भर्ना गरिएका म्यादी प्रहरीलाई तीन महिनासम्म सुविधा दिनुपरेको थियो । आयोगले प्रतिनिधिसभा र प्रदेशसभा निर्वाचनका लागि हालै मात्र १० अर्ब ५३ करोड ४३ लाख रुपैयाँ माग गरेको छ । योसँगै यस आर्थिक वर्षमा मात्रै राज्यको ढुकुटीबाट १८ अर्बभन्दा बढी रकम चुनावका लागि मात्रै खर्च हुने देखिन्छ । चुनावलाई कम खर्चिलो बनाउन सकिने उपाय खोज्नुपर्छ,' पूर्वप्रमुख आयुक्त उप्रेतीले भने, एउटा मात्र मतपत्र प्रयोग गर्नेलगायत कम खर्च हुने विकल्प खोज्नुपर्छ ।' प्रतिनिधिसभा र प्रदेशसभाको निर्वाचन एकैपटक गर्दा कम समयमै गर्न सकिने र खर्च बचत हुने आयोगले बताएको छ । स्थानीय तहमा ८ अर्ब ५ करोड, प्रतिनिधिसभा र प्रदेश निर्वाचनमा १० अर्ब ५३ करोड स्थानीय तह निर्वाचनका लागि १० अर्ब रकम माग गरेको आयोगले पहिलो र दोस्रो निर्वाचन सम्पन्न भएपछि ४ अर्ब २५ करोड ४५ लाख रुपैयाँ सरकारलाई फिर्ता गरेको जनाएको छ । तेस्रो चरणका लागि भने १ अर्ब ७५ करोड रुपैयाँ माग गरेको छ । आयोगले स्थानीय तहको निर्वाचनमा स्थानीय भत्ताका लागि ३८ लाख र अन्य भत्तामा १ अर्ब १ करोड रुपैयाँ खर्च गरेको छ । त्यस्तै, इन्धनमा २ करोड ७७ लाख रुपैयाँ खर्च गर्यो । मतपत्र छपाइमा लागि ८७ करोड रुपैयाँ खर्च गरेको छ । भ्रमण शीर्षकमा मात्रै १ अर्ब ९१ करोड रुपैयाँ खर्च गरेको छ । कार्यक्रम खर्चका नाममा १ अर्ब ५४ करोड रुपैयाँ खर्च भएको छ । अन्य रकम विभिन्न शीर्षकमा खर्च गरेको आयोगले जनाएको छ । निर्वाचन आयोगले मंसिर १० र २१ मा हुने प्रतिनिधिसभा र प्रदेशसभाको निर्वाचनका लागि पनि यी शीर्षकमा यति नै रकम खर्च हुने अनुमान गरेको छ । दातृनिकायको भौतिक सहयोग पनि स्थानीय निर्वाचनका लागि सरकारको आर्थिक सहयोगका साथै आयोगले करोडौंको वैदेशिक सहयोग पनि प्राप्त गरेको छ । आयोगले विभिन्न दातृनिकाय र छिमेकी देशबाट भौतिक सामग्री प्राप्त गरेको छ । ९ सयवटा कम्प्युटर एक हजार ८ सय टोनर यूएनडीपीले प्रदान गरेको हो । त्यस्तै, चीनले स्वस्तिक छाप, मसी, घडी र क्यालकुलेटरलगायत १० थरीका सामग्री पनि प्रदान गरेको छ । भारतले ८६ वटा गाडी, ३५ वटा मोटरसाइकल ७ वटा जिप र पिकअप भ्यानलगायत साधन दिएको छ । दुई चरण स्थानीय निर्वाचन खर्च भत्ता १ अर्ब ३९ लाख इन्धन २ करोड ७७ मतपत्र छपाइ ८७ करोड भ्रमण १ अर्ब ९१ करोड कार्यक्रम १ अर्ब ५४ करोड त्यस्तै, यूनडीपीले मतदाता शिक्षाका लागि सहयोग गरेको छ । निर्वाचन सम्पन्न गर्न मुख्य विषयमा दातृनिकाय र विदेशी सहयोग नलिने नीति आयोगको रहेको आयुक्तहरूले बताए पनि आयोगले भौतिक सामग्री भने स्वीकार गरिरहेको छ ।"
पैसा र पहुँच हुनेलाई मात्र कांग्रेसको टिकटः पौडेल,"दमौली : नेपाली कांग्रेसका वरिष्ठ नेता रामचन्द्र पौडेलले पार्टीमा पैसा र पहुँच हुनेले मात्र टिकट पाएको भन्दै नेतृत्वको कटाक्ष गरेका छन् । पार्टी क्षेत्र नम्बर २ ले एक सय एक औं बीपी जयन्तीको अवसरमा शनिबार दमौलीमा आयोजना गरेको कार्यक्रममा उनले पहुँचवालालाई मात्र टिकट दिने प्रवृत्तिको अन्त्य हुनु जरुरी रहेको बताए । पार्टीमा गुण्डागर्दी र शक्ति देखाउनले मात्र टिकट पाएको दाबी गर्दै उनले यस्तो अवस्थाको अन्त्य नभए पार्टीलाई क्षति पुग्ने चेतावनी दिए । राजनीतिलाई घृणा गर्ने अवस्था आउन दिनुहुन्न,नेता पौडेलले भने,पार्टीभित्र जनताबाटै मत पाएर चुनाव जित्नेले मात्र टिकट पाउनुपर्छ । पार्टी नियम र व्यवस्थामा चल्न नसकेको संकेत गर्दै उनले भने,पार्टी नियम र व्यवस्थामा चल्नुपर्छ । अनि मात्र न्याय हुन्छ । बीपीले विपन्न वर्गकालाई समेत आर्थिक हिसाबले सबल बनाएर समतामूलक समाज बनाउन चाहेको स्मरण गर्दै उनले विपन्नलाई आय र निमुखालाई न्याय दिने बाटोमा पार्टी लाग्नुपर्ने बताए । बीपीको आदर्शलाई पार्टीले स्थापित गर्नुपर्नेमा जोड दिएका पौडेलले जनताको दिल र दिमागमा पार्टीलाई पुयाउने व्यवहार नेतृत्वबाट हुनुपर्ने बताए । यसका लागि नेतृत्वले आचरण सुधार्नुपर्ने उनको भनाई थियो ।"
प्रदेश नं २ का उम्मेदवारहरुलाई चुनाव चिन्ह प्रदान,"काठमाडौँ: स्थानीय तहको तेस्रो चरणमा आगामी असोज२ गते हुने प्रदेश नं २ का आठ जिल्लाका १३६ स्थानीय तहका विभिन्न पदमा उम्मदवारी दिने उम्मेदवारलाई शान्तिपूर्ण र व्यवस्थित ढंगबाट चुनाव चिह्न प्रदान गरिएको छ। प्रत्येक जिल्लाका मुख्य निर्वाचन अधिकृत र निर्वाचन अधिकृतको कार्यालयबाट शान्तिपूर्ण वातावरणमा उम्मेदवारलाई चुनाव चिह्न प्रदान गरिएको निर्वाचन आयोगका प्रवक्ता नवराज ढकालले जानकारी दिए। व्यवस्थापिकासंसद्मा प्रतिनिधित्व गर्ने राजनीतिक दलका उम्मेदवारलाई सम्बन्धित दलको निर्वाचन चिह्न प्रदान गरिएको छ भने अन्य दल र स्वतन्त्रले भने आयोगले निर्धारण गरेको चुनाव चिह्न प्राप्त गरेका छन्। निर्वाचन कार्यक्रम अनुसार शनिबार बिहान ११ बजेदेखि अपराह्न ५ बजेसम्म उम्मेदवारलाई चुनाव चिह्न प्रदान गर्ने कार्यसूची रहेको थियो।निर्वाचन चिह्नप्राप्त गरेसँगै उम्मेदवारलाई प्रचारप्रसारका लागि मार्गप्रशस्त भएको छ। कतिपय उम्मेदवार निर्वाचन चिह्न पाएलगत्तै घरदैलो र प्रचारप्रसारमा जुटिसकेका छन्।तेस्रो चरणको स्थानीय तहको निर्वाचन सकिएसँगै संविधान कार्यान्वयनको एउटा चरण पूरा हुनेछ। निर्वाचन आयोगस्थित संयुक्त निर्वाचन सञ्चालन केन्द्र (जेइओसी)का अनुसार ३७ हजारभन्दा बढीले स्थानीय तहको विभिन्न पदमा प्रतिस्पर्धा गर्दैछन्।स्थानीय तहमा उम्मेदवारी दर्ता गराएका मध्ये ५९१ जनाले उम्मेदवारी फिर्ता लिएका थिए। तेस्रो चरणको स्थानीय तहको यस निर्वाचनबाट एक महानगरपालिका, तीन उपमहानगरपालिका, ७३ नगरपालिका र ५९ गाउँपालिकाका गरी कूल छ हजार ६२७ जना प्रतिनिधि निर्वाचित हुने छन्। रासस"
नेपालचीन सम्बन्ध समस्यारहित : महरा,"काठमाडौं : उपप्रधान तथा परराष्ट्रमन्त्री कृष्णबहादुर महराले नेपालचीनबीचको सम्बन्ध समस्यारहित र मित्रवत् रहेको बताएका छन् । चीन भ्रमणमा रहेका उपप्रधानमन्त्री महराले बेइजिङमा शुक्रबार आयोजित सीमापार हिमालय विकासका लागि नेपालचीन साझेदारी' विषयक अन्तक्र्रियामा सन् १९५५ मा कूटनीतिक सम्बन्ध स्थापना भएपछि दुई मुलुकबीच असंख्य राजनीतिक परिवर्तन र रूपान्तरण भए पनि सम्बन्ध एकनासले विकसित हुँदै आएको बताए । फरक आकार र सामाजिक व्यवस्था भएका मुलुकका लागि नेपालचीन सम्बन्ध नमुना हो । हाम्रो सम्बन्ध समस्यारहित छ', उनले भने । चीनले नेपालसहित छिमेकी मुलुकसँगको सम्बन्धलाई आफ्नो विदेश नीतिको प्राथमिकतामा राखेकामा महराले खुसी व्यक्त गरे । चीनको शान्तिपूर्ण विकास दूरदर्शी र प्रतिबद्ध नेतृत्व एवं मिहिनेती जनताको लगावबाट सम्भव भएको उनले बताए । चीनको अभूतपूर्व विकास रूपान्तरण विश्वका विकासशील धेरै मुलुकका लागि प्रेरणादायी छ', उनले भने । चीनले अघि बढाएको बेल्ट एन्ड रोड अवधारणा (बआिरआई) मा नेपाल सहभागी भइसकेको उल्लेख गर्दै महराले चीनसँग सहकार्य र साझेदारीका लागि बीआरआई नयाँ अवसरका रूपमा आएको उनले बताए । बेल्ट एन्ड रोड अवधारणामा नेपालको सहभागितापछि सम्बन्धले नयाँ उचाइ लिएको उनले दाबी गरे । पूर्वाधार विकास, कनेक्टिभिटी सुदृढीकरण, निष्पक्ष व्यापार, लगानी, पर्यटन र जनताबीचको सम्बन्ध विकासमा यो अवधारणा महत्वपूर्ण छ', उनले भने । नेपालका जनताले चिनियाँ रेल उत्तरी नाकासम्म विस्तार होस् भन्ने दृढ इच्छा राखेको उनले बताए । चिनियाँ रेल आफ्नो सीमासम्म विस्तार होस् भन्ने नेपालको जायज माग हो । चिनियाँ स्रोतसाधन र प्रविधिबाट यो सम्भव छ भन्नेमा म आशावादी छु', उनले भने, नेपाल र चीन दुवैतर्फका नेता यसलाई अघि बढाउन प्रतिबद्ध देखिएका छन् ।' चिनियाँ रेल आफ्नो सीमासम्म विस्तार होस् भन्ने नेपालको जायज माग हो । चिनियाँ स्रोतसाधन र प्रविधिबाट यो सम्भव छ भन्नेमा म आशावादी छु ।'  कृष्णबहादुर महरा, परराष्ट्रमन्त्री नेपाल एक चीन नीतिप्रति प्रतिबद्ध रहेको बताउँदै महराले नेपालले छिमेकी मुलुकविरुद्ध आफ्नो भूमि दुरुपयोग हुन नदिने उल्लेख गरे । नेपालमा जुनसुकै दलले सरकारको नेतृत्व गरे पनि नेपालचीनबीचको मित्रता निकट र सौहार्दपूर्ण रहँदै आएको छ । यो नै हाम्रो मौलिकपन हो', उनले भने । नेपाल र चीनबीचको सम्बन्ध शान्तिपूर्ण सहअस्तित्वका सिद्धान्तमा आधारित रहेको महराले बताए । सार्वभौमिक समानता, अहस्तक्षेप र एकअर्काका साझा चासोका हितको सम्मान गर्नु हाम्रो सम्बन्धका विशेषता हुन्', महराले भने । नेपाल र चीनबीचको सम्बन्ध मजबुत आर्थिक सहकार्य र साझेदारीमा अडेको चर्चा गर्दै महराले चीन नेपालको सामाजिक आर्थिक प्रगति र रूपान्तरणका लागि विश्वासिलो र भरपर्दो साझेदार रहेको बताए । महराताव भेट परराष्ट्रमन्त्री महराले शुक्रबारै चिनियाँ कम्युनिस्ट पार्टीका विदेश विभाग प्रमुख सङ तावसँग भेटवार्ता गरेका छन् । भेटमा माओवादी केन्द्र र चिनियाँ कम्युनिस्ट पार्टीबीचको सम्बन्ध तथा नेपालको पछिल्लो राजनीतिक घटनाक्रमबारे छलफल भएको थियो । नेपालले दुई चरणको स्थानीय चुनाव सम्पन्न गरी तेस्रो चरणको चुनावका साथै प्रान्तीय र संसदीय चुनावका लागि तयारी अघि बढाएको उनले जानकारी गराएका थिए । चिनियाँ नेता तावले नेपालले दुई चरणको स्थानीय चुनाव सम्पन्न गरेकोमा बधाई दिए । तेस्रो चरणको चुनाव तथा बाँकी दुई चुनावको सफलताका लागि हामी कामना गर्छौं, नेपालमा राजनीतिक स्थिरता र समृद्धि चीनको चाहना हो', उनले भनेका थिए ।"
नयाँ शक्ति र विप्लवको सिंगो संगठन माओवादी केन्द्रमा समाहित,"भक्तपुर : बाबुराम भट्टराई नेतृत्वको नयाँ शक्ति पार्टी र विप्लव नेतृत्वको नेपाल कम्युनिष्ट पार्टीको भक्तपुरको सिंगो जिल्ला संगठन माओवादी केन्द्रमा समाहित भएको घोषणा गरिएको छ। नयाँ शक्ति भक्तपुरका संयोजक ओम वाग्ले र नेकपामा भक्तपुर इन्चार्ज युवराज आचार्यले आफूहरुको सिंगो जिल्ला संगठन समिति माओवादी केन्द्रमा ध्रुवीकृत भएको घोषणा गरेका हुन्। भक्तपुरमा शनिबार भएको उक्त वृहत वैचारिक तथा राजनीतिक ध्रुवीकरण कार्यक्रममा नयाँ शक्तिका भक्तपुर संयोजक वाग्लेले भक्तपुरमा रहेका नयाँ शक्तिका १२ जना केन्द्रीय परिषद् सदस्यसहित जिल्ला संगठनका ५० जना स्थानीय नेताहरु माओवादी केन्द्रमा समाहित भएको जानकारी दिए। नयाँ शक्तिमा यथास्थितिवादी एवं प्रतिगामीहरु हावी भएपछि जनयुद्ध र २०६२६३ को आन्दोलनका उपलब्धि रक्षा गर्न कम्युनिष्ट एवं क्रान्तिकारीहरु फुटेर होइन जुटेर अघि बढ्नुपर्ने निष्कर्षसहित माओवादी केन्द्रमा समाहित भएका हौं, उनले भने, अहिले छुटेका साथीहरु पनि क्रमशः ध्रुवीकरणमा आउनुहुन्छ। त्यस्तै नेकपा विप्लवका भक्तपुर संयोजक आचार्यले जनताको अधिकार स्थापित गर्न स्थानीय तहको निर्वाचन उपयोग गर्नुपर्नेमा पार्टी चुकेपछि नै पार्टीले जनताको हित नगर्ने निष्कर्षसहित माओवादी केन्द्रमा ध्रुवीकृत भएको सुनाए। नेकपाभित्र हुकुमी शैली हावी हुनुका साथै सिंगो पार्टी व्यक्ति विशेषको स्वार्थपूर्ति गर्ने गोटी बन्न थालेको उनको आरोप थियो। निर्णायक क्रान्ति गर्न बाँकी : बादल नयाँ शक्ति र नेकपा विप्लवको भक्तपुर जिल्ला संगठन माओवादी केन्द्रमा धु्रवीकरण कार्यक्रममा माओवादीका संगठन विभाग प्रमुख रामबहादुर थापा बादलले अझै निर्णायक क्रान्ति हुन बाँकी भएको ठोकुवा गरे। संविधानले नै दलाल पूँजीपति र नोकरशाहीहरुलाई अधिकार सम्पन्न बनाएको भन्दै उनले सर्वहारा एवं श्रमजीवी वर्गहरुको राज्य सत्ता प्राप्तिको लागि निर्णायक क्रान्ति गर्न बाँकी भएको बताएका हुन्। क्रान्तिको कुरा गरिरहँदा हतियार उठाउने तथा जंगल पस्ने जस्ता शब्द उच्चारण नगरेका नेता बादलले देशको परिस्थितिमा आमूल परिवर्तन ल्याउनु नै क्रान्ति भएको प्रस्ट्याए। मुलुकमा गणतन्त्र आए पनि शासनसत्तामा दलाल पूँजीपति, नोकरशाहीकै नेतृत्व कायम छ, उनले भने, अझै श्रमजीवी वर्ग शासनसत्ताको नेतृत्वमा पुगेका छैनन्। त्यसैले निर्णायक क्रान्ति गर्न बाँकी छ। प्रत्यक्ष निर्वाचित शासकीय स्वरुप पार्टीको लाइन पार्टीको सचिवालयले प्रत्यक्ष निर्वाचित शासकीय स्वरुप र पूर्ण समानुपातिक निर्वाचन प्रणालीलाई राजनीतिक आन्दोलनको रुपम अघि बढाउने निर्णय गरेको नेता बादलले जानकारी दिए। राजनीतिक अस्थिरताले मुलुक आर्थिक विकास र समृद्धितर्फ जान नसकेकाले पार्टीले प्रधानमन्त्री होस् या राष्टपति तर प्रत्यक्ष निर्वाचित शासकीय प्रणाली हुनुपर्ने निर्णय गरेको उनको भनाइ थियो। निर्वाचन महंगो हुँदै आएको छ। जुन स्थानीय तहको निर्वाचनले नै पुष्टि गरिसकेको छ, नेता बादलले थपे, जित्न पनि भोट किन्ने र हार्नेले पनि भोट बेच्ने प्रवृत्ति विकास भएको छ। जसले गर्दा लाखौं रुपैयाँ नहुनेले चुनाव जित्ने स्थिति छैन। यसो हुँदा अपराधी, तस्कर, माफियाहरुमात्रै जनताका प्रतिनिधि हुने भए। वास्तविक मजदुर किसानका प्रतिनिधि संसदमा नहुने खतरा बढेको छ। त्यसैले भोट किनबेच गर्न नपर्ने गरी निर्वाचन प्रणाली पूर्ण समानुपातिक बनाउनुपर्ने पार्टीको लाइन हो। उनले देशभर भइरहेको माओवादी केन्द्रतर्फको ध्रुवीकरणलाई अझ्र तीव्र बनाउनुपर्नेसमेत बताए। क्रान्तिकारी शक्तिहरुको एकता गर्दै समाजवादी क्रान्तितर्फ अघि बढ्ने राजनीतिक तथा वैचारिक ध्रुवीकरणलाई अझ तीव्र बनाउनुपर्छ, नेता बादलले भने।"
सडकमा कुर्लने सरकारमा गएर माखो नमार्ने एमाले,"चरीकोट : पूर्व परराष्टमन्त्री एवंम नेपाली काँग्रेसका केन्द्रिय सदस्य डाक्टर प्रकाशशरण महतले सडकमा कुर्लेर मात्र राष्ट्रवादी नभइने बताएका छन् । सडकमा चर्का कुरा गर्ने अनि सरकारमा गएपछि माख्खो नमार्ने एमालेको प्रचारबादी प्रवित्तिले देश संकटमा गएको आरोप उनले लगाएका छन् । नेपाली काँग्रेस जिल्ला कार्यसमिति दोलखाको आयोजनामा १०४ औ विपि जयन्तीको अवसरमा सदरमुकाम चरीकोटमा आयोजित कार्यक्रममा सम्बोधन गर्दै काँग्रेस नेता महतले काँग्रेसले गरेको कामहरुलाई प्रचार प्रसार गर्न नसक्दा पछि परेको बताए । उनले एमाले र माओवादीले थोरै काम गर्ने तर धेरै प्रचार गर्ने गरेको बताउदै धेरै काम गरेर पनि काँग्रेस पछि परिरहेको बताए । बृद्धा भत्ता काँग्रेसको सरकारले पनि बढाएको भएपनि चर्चा नभएको र एमालेको सरकारले बाढ्दा धेरै चर्चा भएर जनता भ्रममा परेको बताउदै उनले यस्ता भ्रमलाई चिर्न कार्यकर्ताहरुलाई गाउँअभियानमा लाग्न निर्देशन दिएका छन् । एक अर्को पसंगमा बोल्दै पूर्व मन्त्रि महतले दुई नम्वर प्रदेशमा काँग्रेस पहिलो पार्टी बन्ने बताउदै प्रदेश र संघको निर्वाचनमा पनि बहुमतको साथ देशकै ठुलो पार्टि बन्ने बताए । यसैगरी साँसद तिर्थ लामाले काँग्रेसकै नेतृत्वमा संविधान जारी भएको,स्थानीय तहको निर्वाचन भएको ,प्रदेश र सँघको निर्वाचनको पनि मिति निश्चित भइसकेको बताउदै देशको विकास चाहनेहरुले काँग्रेसलाई जिताउने बताए । यस्तै नेपाल विद्यार्थी सघंका महामन्त्री कुन्दनराज काफ्लेले विपिको विचार र सिद्धान्तलाई आत्मासाथ गर्ने हो भने काँग्रेसले कहिले नहार्ने बताउदै आफै भित्रका आत्माघातिहरुको कारण सधै दोलखामा हार्नुपरेको बताए । मंसिरमा हुने प्रदेश र संघको निर्वाचनलाई लक्षित गर्दै महामन्त्री काफ्लेले यो पटक तीन वटै सिट काँग्रेसको पोल्टामा पर्ने दावी गरे । गाउँ अनि सहरमा विद्यार्थी,युवाहरुलाई परिचालन गरी काँग्रेसको सिद्धान्तलाई विस्तार गरी देशको पहिलो पार्टि बनाउन आफुहरु लागि पर्ने प्रतिबद्धता जनाए ।"
तेस्रो बैठकमा पनि सांसदको कोरम पुगेन,"काठमाडौं : पटकपटक बैठक स्थगन गरी कोरम (गणपूरक संख्या) पुर्याउने सभामुख ओनसरी घर्तीमगरको पहलले सार्थकता नपाएपछि संसद् बैठक असोज ४ गतेसम्मका लागि स्थगन भएको छ ।थारू आयोग र मुस्लिम आयोग विधेयक पारित गर्न सांसदहरूको आवश्यक संख्या नपुगेपछि सभामुख घर्तीले शुक्रबार एकैदिन १५१५ मिनेटको फरकमा तीन वटा बैठक राखेकी थिइन् । तेस्रो पटक बोलाइएको बैठकमा पनि कोरम नपुगेपछि सभामुख घर्तीले थारू र मुस्लिम आयोग गठन विधेयक कार्यसूचीबाट हटाएर संसद् बैठक १२ दिनलाई स्थगन गरेकी थिइन् । सभामुख घर्तीले मधेसी, थारू र मुस्लिम आयोग गठन विधेयकलाई पारित गर्न संसद्को प्रक्रियामा लगेपछि नेमकिपाका सांसद प्रेम सुवालले कोरम नपुगेको भन्दै प्रश्न उठाएका थिए । त्यसपछि सभामुख घर्तीले तीन मिनेटको समय दिएर सांसदको संख्या गणना गर्न लगाउँदा जम्मा १ सय ३८ मात्र सांसद उपस्थित देखिए । संविधानले नै संसद्मा कुनै पनि प्रस्ताव निर्णयमा लैजान एक चौथाइ सांसदको उपस्थिति अनिवार्य गरेको छ । ५ सय ९२ सदस्यीय संसद्मा कोरमका लागि १ सय ४८ सांसदको उपस्थिति चाहिन्छ । सभामुख घर्तीले पहिलो बैठकमा कोरम नपुगेपछि १५ मिनेटलाई बैठक स्थगन गरिन् । दोस्रो बैठकमा १ सय ५७ सांसद उपस्थित भएपछि कोरम पुगेको थियो । मधेसी आयोग विधेयक पारित गरेपछि सांसदको उपस्थिति फेरि घट्दै गयो । नेमकिपाका सुवालले फेरि कोरमको प्रश्न उठाए । सभामुखले गणना गर्न लगाउँदा जम्मा १ सय २७ मात्र सांसद उपस्थित भेटिए र सभामुखले पुनः १५ मिनेटलाई बैठक स्थगन गरिन् । तेस्रो बैठकमा पनि कोरम नपुगेपछि सभामुखले कार्यसूचीबाट विधेयक हटाएर संसद् बैठक स्थगन गरिन् । संसद्मा विधेयक पारित हुने क्रममा रहे पनि सांसद भने कोही स्थानीय चुनाव त कोही आगामी प्रतिनिधिसभाको तयारी भन्दै जिल्लातर्फ जाने कार्यक्रम रहेको बताइरहेका थिए । सरकारले मंसिर १० र २१ गते प्रदेश र प्रतिनिधिसभाको निर्वाचन एकैपटक दुई चरणमा गर्ने निर्णय गरेपछि सांसदहरू जिल्ला दौडाहामा निस्कन थालेका छन् । पिछडिएको क्षेत्रलाई हटाइएकोमा तीव्र असन्तुष्टि प्रतिनिधिसभा निर्वाचन विधेयक संविधानविपरीत पारित गरिएको भन्दै सांसदले तीव्र असन्तुष्टि जनाएका छन् । समानुपातिक निर्वाचन प्रणालीमा पिछडिएको क्षेत्रबाट प्रतिनिधित्व गराउने व्यवस्था छुटाएर ऐन पारित गरिएको भन्दै सांसदले असन्तुष्टि जनाएका हुन् । संविधानको धारा ८४ (२) ले समानुपातिक निर्वाचन प्रणालीबमोजिम हुने प्रतिनिधिसभाको निर्वाचनका लागि राजनीतिक दलले उम्मेदवारी दिँदा जनसंख्याको आधारमा महिला, दलित, आदिवासी जनजाति, खस आर्य, मधेसी, थारू, मुस्लिम र पिछडिएको क्षेत्रबाट बन्दसूचीका आधारमा प्रतिनिधित्व गराउने व्यवस्था संघीय कानुनबमोजिम हुनेछ भन्ने व्यवस्था गरेको छ । तर, राज्यव्यवथा हुँदै संसद्बाट सोमबार पारित प्रतिनिधिसभा ऐनमा पिछडिएको क्षेत्रको कलस्टर हटाइएको थियो । संविधानसँग बाझिने गरी कानुन बन्न सक्दैन, कांग्रेस सांसद जीवनबहादुर शाहीले संसद्मा भने, पिछडिएको क्षेत्र समेट्न उक्त ऐनमा तत्काल संशोधन गरियोस् । एमाले सांसद कर्णबहादुर थापाले ०६४ र ०७० को संविधानसभा निर्वाचनमा पिछडिएको क्षेत्रले पाएको अधिकार कार्यान्वयन गरिसकिएको भन्दै संविधानविपरीत ऐन बन्न नसक्ने दाबी गरे । भौगोलिक पीडा व्यहोरेका जनताका लागि दिइएको अधिकार हो, थापाले भने, संविधानको भावना र मर्मविपरीत कुनै पनि ऐन बन्न सक्दैन । माओवादी केन्द्रका रामनारायण बिडारीले पिछडिएको क्षेत्रले पाएको अधिकार कटौती गर्न नहुने भन्दै प्रतिनिधिसभा ऐनमा अविलम्ब संशोधन गर्नुपर्ने बताए । समाजवादी जनता पार्टीका प्रेमबहादुर सिंहले पिछडिएको क्षेत्रको परिभाषा दिइए पनि प्रतिनिधित्व छुटाएर प्रतिनिधिसभा ऐन पारित गरिएको भन्दै आपत्ति जनाए । यो ऐन पारित गर्दा संविधानको मर्म र भावना बुझ्नुपथ्र्यो, पूर्वकानुनमन्त्रीसमेत रहेका सिंहले भने, संसद्ले नसच्याए अदालतको ढोका ढक्ढक्याउनुपर्ने बाध्यता आउन सक्छ । उत्तर कोरिया भ्रमणबारे जुहारी शुक्रबारको व्यवस्थापिका संसदको बैठकमा एमाले वरिष्ठ नेता माधव नेपालको उत्तर कोरिया भ्रमणबारे राजपाका अकवाल अहमद साह र नेमकिपाका प्रेम सुवालबीच संसद्मा जुहारी चलेको थियो । राजपाका साहले संयुक्त राष्ट्रसंघलगायत शक्तिशाली मुलुकले नाकाबन्दी गर्ने तयारी गरिरहेका बेला एमाले नेता नेपालले उत्तर कोरियाको भ्रमण गरेको भन्दै आपत्ति जनाएका थिए । नेमकिपाका सुवालले उत्तर कोरिया र नेपालबीच कूटनीतिक सम्बन्ध रहेको भन्दै यसअघिका सरकारका प्रतिनिधिले पनि त्यहाँको भ्रमण गर्ने गरेको तर्क पेस गरेका थिए । ४० हजार अमेरिकी सेना दक्षिण कोरियामा बसेर उत्तर कोरियामाथि आक्रमणको तयारी गरिरहेको सुवालले बताए । उनले भने, पृथ्वीको अध्ययन गर्न र ऊर्जाका लागि उत्तर कोरियाले आणविक परीक्षण गर्दै छ । आफ्नो सार्वभौमिकता रक्षाका लागि उसले गरेको कार्यको समर्थन गर्नै पर्छ । इम्बोस्डमा कमिसन खाएको हो ? सत्तासीन माओवादी केन्द्रका सांसद रामनारायण बिडारीले सवारीसाधनको इम्बोस्ड नम्बर प्लेटमा कमिसनको खेल भएको आशंका व्यक्त गरेका छन् । संयीयताविपरीत उक्त प्लेटमा अञ्चलको नाम राखिएको र नेपाली भाषाको सट्टा अंग्रेजी राखिएको भन्दै बिडारीले संसद् बैठकमा आपत्ति जनाए । संविधान जारी भएपछि पनि प्रदेशको नाम नराखी अञ्चलको नाम राख्ने गरी सरकारले किन सम्झौता गर्यो ? बिडारीले भने, कतै कमिसन पो लिइयो कि ? संघीयता कार्यान्वयन गर्ने बेला सरकार भने संघीयताविरोधी कार्यमा सक्रिय रहेको भन्दै उनले आपत्ति जनाए । कांग्रेस सांसद रामहरि खतिवडाले सरुवा, बढुवामा भएको अनियमितता र प्रहरी मुख्यालयभित्रै मन्त्रीका सल्लाहकारको कार्यालय राखेर प्रहरी प्रशासन ध्वस्त बनाइएको आरोप लगाए । सांसद खतिवडाले भदौ ३२ गतेको मिति राखेर गृह सचिवलाई सीडीओ सरुवाको कागजमा भदौ ७ गते हस्ताक्षर गराइएको दाबी गरे । उनका अनुसार गृहसचिव प्रधानमन्त्रीसँग भारत भ्रमणमा निस्कने क्रममा उनलाई अन्तर्राष्ट्रिय विमानस्थलमा सीडीओ सरुवाको कागजमा हस्ताक्षर गराइएको थियो ।"
आचारसंहिताको उलंघन गर्दै दलका नेता र कार्यकर्ता : निर्वाचन आयोगको कडाई,"बर्दिबास : निर्वाचन आचारसंहिता उल्लंघनविरुद्ध प्रमुख निर्वाचन कार्यालय महोत्तरीले कारबाही थालेको छ । चुनाव आचारसंहिता उल्लंघन गरेर सर्वाजनिक स्थलमा राखेका तुल ब्यानर, झण्डा जस्ता निर्वाचन प्रचार समाग्री मुख्य निर्वाचन अधिकृतको कार्यालयले नियन्त्रणमा लिएका छन् । महोत्तरीका स्थानीय विकाश अधिकारी युवराज पौडेल, शिक्षा अधिकारी ठूलोबाबु दाहाल र जिल्ला वन अधिकारी राजेन्द्र जयसवालको नेतृत्वमा छुट्टाछुट्टै आचारसंहिता अनुगमन टोली गठन गरी शुक्रबारदेखि आचारसंहिता पालनामा कडाई गरेको हो । सदरमुकाम जलेश्वर र वर्दिबासका सार्वजनिक स्थलमा टाँगिएका दलका झण्डा, चुनाव चिन्ह , ब्यानरलगाएत प्रचार सामग्री हटाएको मुख्य निर्वाचन कार्यालय महोत्तरीका मुख्य निर्वाचन अधिकृत किरण पोखरेलले बताए । असोज २ गते हुन लागेको स्थानीय तहको तेस्रो चरणको निर्वाचनका लागि चुनावी मैदानमा रहेका उमेदवार तथा कार्यकर्ताले खुलेआम निर्वाचन आचारसंहिता उल्लंघन गरिरहेकाका छन्। जिल्लाको सदरमुकाम जलेश्वर, गौशाला, बर्दिवास, औरही, रामगोपालपुर लगायतका स्थानमा स्थानिय राजनितीक दलले खुलेआम रुपमा निर्वाचन आचारसंहितको उल्लंघन गरेको पाइएको छ । चुनावी प्रचारमा बालबालिकको प्रयोग, ठूलो आवाडमा पार्टीको प्रसारप्रचार गर्दै कार्यकर्तालाई टिसर्ट र टोपीलगायतका पार्टीका चुनाव चिन्ह अंकित सामग्री वितरण गरिएको छ। मानव अधिकार रक्षक संजाल (ईन्सेक) का महोत्तरी प्रतिनिधी अजय कुमार साहका अनुसार, यहाँका कुनै पनि राजनीतिक दलले आचारसंहिता पालना गरेका छैनन् ।"

शीर्षक,विवरण
साझा विवेकशीलको भविष्य,"नेपाली राजनीतिमा वैकल्पिक शक्तिबारे पछिल्ला केही वर्षयता बहसविमर्शले निरन्तरता पाइरहेको छ । आफूलाई वैकल्पिक शक्तिको दाबी गर्दै यसबीच केही दलहरू खुले पनि । डा बाबुराम भट्टराईले नेतृत्व गरेको नयाँ शक्ति, रवीन्द्र मि श्र नेतृत्वको साझा पार्टी अनि उज्ज्वल थापा नेतृत्वको विवेकशील नेपाली नयाँ र वैकल्पिक राजनीतिक शक्तिको रूपमा यसबीच देखा परे । केहीअघि सकिएको पहिलो र दोस्रो चरणको निर्वाचनमा यी दलहरू पनि सहभागी थिए । तर नतिजा निराशाजनक हात लाग्यो । साझा पार्टी र विवेकशील नेपालीले उपत्यकामा सम्मानजनक मत हासिल गरे, जसबाट जनस्तरमा यी पार्टीका उम्मेदवारप्रतिको आकर्षण रहेको देखियो । यही पृष्ठभूमिमा साझा र विवेकशील पार्टीबीच एकीकरण भएर विवेकशील साझा पार्टीमा रूपान्तरण भएको छ । यो एकीकरणको मुख्य आधार पहिलो चरणको निर्वाचनमा यी दलले उपत्यकामा प्राप्त गरेको मतले विकास गरेको मनोविज्ञान हो । बेग्लाबेग्लै प्रत्याशी बन्दा राम्रो मत पाएका यी दलमा मिलेर चुनाव लड्दा जितिन्छ भन्ने मनोविज्ञान विकास भएसँगै एकीकरणले मूर्तरूप हासिल गरेको छ । लोकतन्त्रमा समान विचार भएका दलहरूबीच एकता हुनसक्छ । यो एकतालाई स्वाभाविक र सकारात्मक रूपमा लिनुपर्छ । तर सँगै अब विवेकशील साझा दलले आफ्नो वैचारिक धरातल प्रस्ट पार्न सक्नुपर्छ । त्यो किनभने दुई पार्टीका समकक्षी नेताहरूको बोलीमा वैचारिक एकरूपता भेटिँदैन। बैठकहरूको अध्यक्षता गर्ने भूमिका पाएका रवीन्द्र मि श्र यसलाई वामपन्थी विचार राख्ने मध्यमार्गी पार्टीको रूपमा परिभाषित गर्छन् भने सहसंयोजकको भूमिका पाएका उज्ज्वल थापा वाम वा दक्षिणपन्थी होइन, अग्रगामी पार्टी भन्छन् । दुई पार्टी एक भइसकेपछि अब यसले आफ्नो राजनीतिक, वैचारिक आधार र त्यसमा आधारित राजनीतिक, आर्थिक कार्यक्रमहरू प्रस्टरूपमा भन्न सक्नुपर्छ । छिटो विकास र समृद्धिको बाटो समात्नुपर्ने धारणा राख्दै आएको यो पार्टीले मुलुकले समृद्धिको खाका कसरी कोर्ने प्रस्ट पार्न सक्नुपर्छ । नेपाली राजनीतिमा अहिले पनि केही पुराना दलकै दबदबा छ । स्थानीय निकाय निर्वाचनले त्यो दबदबा देखाइसक्यो । नेपाली कांग्रेस, एमाले र माओवादी आदिकै वर्चस्व उक्त निर्वाचनले पुनः एकपटक प्रमाणित गर्यो । वैकल्पिक राजनीतिक शक्तिको खाँचोबारे चर्चा चलिरहँदा पुराना पार्टीहरूकै वर्चस्व राजनीतिमा कायम हुनुले नयाँ दलहरूको भविष्यलाई लिएर प्रश्न उठेका छन् । धेरैले चाँडै स्थापित हुनेमा शंका पनि गर्छन् । तर वास्तविकता के पनि सँगै छ भने ठूला पार्टीहरूप्रति जनस्तरमा गुनासा र असन्तुष्टि पनि उत्तिकै छ । वडास्तरसम्म फैलिएको संगठन सञ्जाल परिचालन गरेर ठूला पार्टीहरूले चुनावी नतिजा हातमा पारेका हुन् तर उनीहरूले पनि जनताका अपेक्षाहरूको उचित सम्बोधन गर्न सकेका छैनन् । जसले गर्दा वैकल्पिक राजनीतिक शक्तिहरूले आफ्नो ठाउँ बनाउन सक्छन् । तर त्यो त्यतिबेला सक्छन्, जुन बेला जनता तिनले उठाएको मुद्दा र नाराहरूप्रति विश्वस्त हुनेछन् । मुख्य दलहरूसँगको निराशाकै पृष्ठभूमिका वैकल्पिक शक्ति खडा हुने आधार तयार भएको हो । विवेकशील साझा पार्टीको एकता पनि त्यसैको एक कडी हो । यो एकताले यी दुई नवोदित दललाई निश्चय पनि केही उत्साहित बनाएको छ, यद्यपि यसको राजनीतिक भविष्यको निर्धारण यसले लिने नीति, त्यसप्रति जनताको आकर्षण र अझ प्रस्ट भन्नुपर्दा तेस्रो चरण हुँदै प्रदेश र केन्द्रको चुनावले तय गर्नेछ ।"
बाबुरामले मानेनन् प्रचण्डको एकता प्रस्ताव,"काठमाडौं: माओवादी केन्द्रका अध्यक्ष पुष्पकमल दाहालले पार्टी एकताका लागि राखेको प्रस्ताव नयाँ शक्ति पार्टीले अस्वीकार गरेको छ। दाहालले माओवादीबाट विभाजित भएका मोहन वैद्य, डाबाबुराम भट्टराई र नेत्रविक्रम चन्दलाई पुनः पार्टी एकतामा आउन सार्वजनिक अपिल नै गरेका थिए। तर, भट्टराईले दाहालको पार्टी एकताको सपना पूरा नहुने बताउँदै एकताको प्रस्ताव अस्वीकार गरिदिएका हुन्। पार्टीको केन्द्रीय कार्यकारी समिति र संघीय परिषद्को तेस्रो पूर्ण बैठकपछि भट्टराईले दाहालको प्रस्तावलाई अस्वीकार गरेका हुन्। प्रचण्डजीले सपना देख्नुभएको होला पार्टी एकताको, त्यो उहाँको सपना मात्रै हो', डा भट्टराईले शुक्रबार सञ्चारकर्मीसँग भने, त्यस्तो सपना पूरा हुनेवाला छैन, त्यसका लागि कुनै छलफल, बहस पनि हामीसँग केही भएको छैन।' साउन पहिलो साता बसेको पार्टी केन्द्रीय सचिवालय बैठकले माओवादीबाट विभाजितहरूलाई पार्टी एकतामा आउन आग्रह गर्ने निर्णय गरेको थियो। दाहालले भट्टराईको पार्टीमा आबद्ध नेताकार्यकर्तालाई पार्टीमा स्वागत गर्दा पनि भट्टराईले तत्काल एकतामा आउने पहल नगरे एक्लै पर्ने र एक्लै पार्टीमा आउनुको अर्थ नहुने धारणा व्यक्त गर्दै आएका थिए। डाभट्टराई ०७२ असोज ९ गते माओवादीबाट बाहिरिएर वैकल्पिक राजनीतिक शक्ति निर्माणमा लाग्ने भन्दै नयाँ शक्ति पार्टी निर्माणमा लागेका थिए। भट्टराईको पार्टीको उपेन्द्र यादव नेतृत्वको संघीय समाजवादी फोरमसँगको एकता प्रक्रियामा पनि ब्रेक' लागेको छ। दुई पार्टीबीच पार्टी एकताको चर्चा चलिरहेका बेला नयाँ शक्तिका संयोजक डाभट्टराईले संघीय समाजवादी फोमरसँग वैचारिक राजनीतिक र सांगठनिक विषयमा कुरा नमिलेकाले एकता प्रक्रिया रोकिएको बताए। उनले राजनीतिक रूपमै फोरमसँग अहिले नयाँ शक्तिको कुरा नमिलेको बताए। यद्यपि, २ नम्बर प्रदेशमा हुने स्थानीय तहको तेस्रो चरणको निर्वाचनमा चुनावी तालमेलका विषयमा भने संघीय समाजवादीसँग कुरा हुन सक्ने बताए। केन्द्रीय कार्यकारी समिति विघटन नयाँ शक्ति पार्टीले पार्टीको केन्द्रीय कार्यकारी समिति विघटन गरी महाधिवेशन आयोजक समिति बनाएको छ। संघीय परिषद् बैठकले आयोजक समिति विघटन गरी आयोजक समिति बनाउने निर्णय गरेको हो। बैठकले डाबावुराम भट्टराईको संयोजकत्वमै महाधिवेशन आयोजक समिति गठन गर्ने निर्णय गरेको हो। १ सय ५१ सदस्यबाट नबढाउने गरी डाभट्टराईलाई नै आयोजक समिति गठन गर्न दिने अधिकार पनि परिषद् बैठकले दिएको छ। महाधिवेशन भने आगामी केन्द्र र प्रदेशको निर्वाचनपछि गर्ने निर्णय बैठकले गरेको छ। नयाँ शक्तिले दुवै निर्वाचन एकै चरणमा गर्न पनि प्रस्ताव गरेको छ। प्रवक्ता देवकोटाको राजीनामा नयाँ शक्तिका प्रवक्ता खिमलाल देवकोटाले पदबाट राजीनामा दिएका छन्। उनले पार्टीको केन्द्रीय कार्यकारी समिति र संघीय परिषद्को बैठकसमेत बहिष्कार गरेका छन्। उनले स्थानीय तह निर्वाचनमा पार्टीले हार व्यहोरेकोमा जिम्मेवारी कसै न कसैले लिनुपर्ने भन्दै आफूले जिम्मेवारी लिएर राजीनामा दिएको पत्र डाभट्टराईलाई बुझाएका छन्। तर, उनको राजीनामा विचार र मुद्दा मिल्ने पार्टीसँग एकता गर्नुपर्ने उनको प्रस्तावमा डाभट्टराई र पार्टीपंक्ति असहमत देपिखएपछि आएको उनीनिकट स्रोतको भनाइ छ।"
डा केसीका मागमा स्वास्थ्यमन्त्रीको चासो,काठमाडौं: स्वास्थ्यमन्त्री गिरिराजमणी पोखरेलले डागोविन्द केसीका माग सम्बोधन गर्न आफू क्रियाशील रहने बताएका छन्। शुक्रबार मन्त्रालयमा कर्मचारीहरुसंगको छलफलका क्रममा मन्त्री पोखरेलले स्वास्थ्य क्षेत्रमा सुधारको माग गर्दै केसी अनसनमा बस्दै आएको उल्लेख गर्दै अब सम्झौता कार्यान्वयनका लागि आफ्नो तर्फबाट भूमिका खेल्ने बताए। केसी विगत ५ दिनदेखि आमरण अनसनमा छन्। यस्तै मन्त्री पोखरेले सात दिन भित्र स्वास्थ्य मन्त्रालयको आगामी कार्ययोजना पेश गर्ने भन्दै अबको दुई दिनमा मन्त्रालयका समस्या र योजनासहितको लिखित नोट' दिन कर्मचारीलाई निर्देशन दिएको मन्त्रीको नीजि सचिवालयले जनाएको छ। मन्त्री पोखरेले विदाको दिन कर्मचारीलाई बोलाएर मन्त्रालयको काम कारवाहीलाई कसरी प्रभावकारी बनाउन सकिन्छ भन्ने बारे दिनभर छलफल गरेका थिए।
'समयमै काम नसक्ने ठेकेदार र कर्मचारीलाई कारवाही',"वीरगन्ज : शहरी विकासमन्त्री प्रभु साहले सम्झौतामा उल्लेख गरिएको समय भित्र काम नसक्ने ठेकेदार र सम्बन्धित कार्यालयका कर्मचारीहरुलाई कारवाही गर्ने चेतावनी दिएका छन्। वीरगन्जमा भइरहेका विकास निर्माणका आयोजनाहरुको शुक्रबार स्थलगत अवलोकन गर्दै मन्त्री साहले विकास निर्माणमा ढिलाई कार्य सरकारलाई सह्य नहुने चेतावनी दिए। उनले भने विकास निर्माणको कामको जिम्मा लिने तर वर्षौसम्म नबनाउने प्रवृतिको अन्त्य गर्नैपर्छ, म्याद भित्र काम नसक्ने ठेकेदार र सम्बन्धित कार्यालयका अधिकारीलाइ कारवाही हुन्छ।' मन्त्री साहले वीरगन्जमा सञ्चालित विकास निर्माणका काम समयमै नसकिनुमा ठेकेदार भन्दा पनि सरकारी कार्यालयकका कर्मचारी बढी दोषी रहेको पाइएको भन्दै उनले अब कसैले पनि उन्मुक्ति नपाउने स्पष्ट पारे। एशियाली विकास बैंक (एडिबी) को ऋण अनुदानमा वीरगन्जमा सन्चालित मझौला सहर एकीकृत सहरी वातावरणीय सुधार योजना अन्तर्गत पावर हाउस चोक, भेडियाही र बाइपासमा निर्माण भइरहेको ढल र नाला तथा छपकैयामा बन्दै गरेको वाटर ट्रिटमेन्ट प्लान्ट, वीरगन्जको नगवामा निर्माणाधीन फोहोर व्यवस्थापन केन्द्र, भारतीय सरकारको सहयोगमा अलौमा निर्माणाधीन एकीकृत भन्सार जाँच चौकी (आइसीपी ) र नयाँ बसपार्कको स्थलगत अवलोकन गरेका हुन्। एडीबीको दुइ अर्ब ४८ करोडको ऋण अनुदानमा वीरगन्जमा सञ्चालित मझौला सहर एकीकृत सहरी वातावरणीय सुधार योजना अन्तर्गत तीन वर्ष देखि ढल र नालाको निर्माण काम भइरहेको छ। सन् २०१४ को अप्रिल देखि शुरु भएको ढल र नालाको निर्माण कार्य पहिलो सम्झौता अनुसार ठेकेदार कम्पनि कालीका कन्स्ट्रक्सन कम्पनिले २०१६ मे १७ मै सक्नु पर्नेथियो । तर मधेस आन्दोलन र भुकम्पका कारण काममा अवरोध भएको भन्दै समय थपको माग गरेपछि २०१७ मार्च नौ तारिख सम्म पहिलो पटक म्याद थपिएको थियो । थप गरिएको म्याद भित्रमा पनि काम नसकिएपछि उक्त आयोजनाको म्याद २०१७ अगष्ट आठ तारिख सम्मको लागि थप गरिएको छ।तर अहिले सम्म ८० प्रतिशत मात्रै काम सकिएकाले बाँकी २० प्रतिशत काम अबको एक महिना भित्र सक्ने सम्भावना कम छ।"
प्रदेशको भन्दा अघि प्रतिनिधिसभाको निर्वाचन हुनुपर्छ: ओली,"काठमाडौँः नेकपा एमालेका अध्यक्ष केपी शर्मा ओलीले संविधान बमोजिम समय कम भएकाले प्रदेशसभा भन्दा पहिला प्रतिनिधिसभाको निर्वाचन गर्नुपर्ने बताएका छन्। छिमेकी चीनको तिब्बतमा एक साताको भ्रमणबाट शुक्रबार स्वदेश फर्केपछि सञ्चारकर्मीसँग उनले दुवै तहको एकैपटक निर्वाचन गर्दा पनि आफ्नो पार्टीको आपत्ति नहुने तर प्रतिनिधिसभाको निर्वाचन समयमा हुन नसकेमा संविधान कार्यान्वयनमा जटिलता उत्पन्न हुने बताए। संविधानमा आगामी माघ ७ गतेभित्र ती निर्वाचन सम्पन्न हुनुपर्ने व्यवस्था छ। अध्यक्ष ओलीले भने,यो समय पर सर्नु हुँदैन, कम्तीमा संघीय संसद्को निर्वाचन हुनुपर्छ, दुवै निर्वाचन एकैपटक गर्दा मतपत्रको प्राविधिक समस्या पर्ने भए एउटै मतपत्र राखी प्रत्यक्ष प्रणालीमा प्राप्त मतलाई सम्बन्धित दलले समानुपातिक प्रणालीमा पनि उत्तिकै मत प्राप्त गरेको प्रावधानमा पनि जान सकिन्छ। अहिले मुलुक निर्वाचन केन्द्रित भएकाले संविधान संशोधनका लागि छलफल गर्ने समय नभएकाले निर्वाचनपछि त्यसबारे सोच्न सकिने उनले स्पष्ट पारे। रासस"
दुवै निर्वाचन सँगै गर्न प्रधानमन्त्रीको प्रस्ताव,"काठमाडौं : प्रधानमन्त्री शेरबहादुर देउवाले प्रतिनिधिसभा र प्रदेशसभा निर्वाचन एकैपटक गर्न निर्वाचन आयोगसँग प्रस्ताव गरेका छन् । आगामी माघ ७ गतेभित्र दुवै निर्वाचन सम्पन्न गर्नुपर्ने संवैधानिक व्यवस्थाका कारण समय कम रहेको तथा खर्च पनि घट्ने भन्दै प्रधानमन्त्री देउवाले एकैपटक दुवै निर्वाचन गर्ने विषयमा आयोगसँग छलफल गरेका हुन् । प्रधानमन्त्री तथा मन्त्रिपरिषद् कार्यालयमा भएको छलफलमा आयोगका पदाधिकारीले भने दुई निर्वाचन एकैपटक गर्नका लागि व्यवस्थापकीय र कानुनी जटिलता भए पनि सरकार र दलहरूबीच सहमति जुटे आयोग तयार रहेको बताएका थिए । 'प्रधानमन्त्रीज्यूले एकैपटक निर्वाचन गर्न सकिन्छ कि भनेर आयोगसँग परामर्श गर्नुभयो', निर्वाचन आयुक्त ईश्वरी पौडेलले अन्नपूर्णसँग भने, 'आयोगले व्यवस्थापकीय र कानुनी जटिलताबारे कुरा राखेको छ ।' आयोगले दुई निर्वाचन एकैचोटि गर्ने भए प्रतिनिधिसभा र प्रदेशसभाका लागि एउटै मतपत्र हुनुपर्ने, प्रत्यक्ष निर्वाचितले जति मत प्राप्त गर्छ त्यसलाई नै दलको समानुपातिक मत मानेर अघि बढ्नुपर्ने सर्त प्रधानमन्त्रीसँग राखेको थियो । 'राजनीतिक दल र सरकार स्पष्ट रूपमा एकै चरणमा निर्वाचन गर्न तयार रहे आयोग सकारात्मक छ भनेर हामीले जवाफ दिएका छौं', आयुक्त पौडेलले भने । प्रधानमन्त्रीसँग प्रमुख निर्वाचन आयुक्त डा अयोधीप्रसाद यादवले निर्वाचनका लागि समय कम रहेको स्पष्ट पार्दै चाँडै मिति घोषणा गर्न ध्यानाकर्षण गराएका थिए । 'दलहरूसँग कुरा गरेर मिति घोषणा हुन्छ', प्रधानमन्त्रीले भनेका थिए । प्रतिनिधिसभा र प्रदेशसभा निर्वाचन एकैचोटि गर्ने भए एउटै मतपत्र हुनुपर्ने आयोगको सर्त । आयोग पदाधिकारीले निर्वाचन गर्न संसद्मा रहेका निर्वाचनसम्बन्धी विधेयकहरू छिटो पारित गरी राजनीतिक वातावरण बनाउन प्रधानमन्त्रीलाई आग्रह गरेका थिए । सरकार माघ ७ भित्रै दुवै निर्वाचन गर्न प्रतिबद्ध रहेको देउवाले बताएका थिए । क्षेत्र निर्धारण आयोगले काम थालिसकेको तथा निर्वाचनसम्बन्धी दुईवटा कानुन पनि केही दिनभित्रै पास हुनेमा प्रधानमन्त्रीले आश्वस्त पारेको आयोगका कामु सचिव महेश्वर न्यौपानेले बताए । प्रधानमन्त्रीले जनताको 'एकएक मतको कदर हुनुपर्ने' भन्दै पद्धति सुधार गरेर मत बदर कम गर्न सुझाव दिएका थिए । प्रतिनिधिसभा तथा प्रदेशसभा निर्वाचनमा विद्युतीय मतदान स्रोतसाधन तथा समय आदि कारण सम्भव नभए पनि बदर मत घटाउन भने प्रयास गर्ने प्रतिबद्धता आयोग पदाधिकारीले प्रधानमन्त्रीसमक्ष गरेको कामु सचिव न्यौपानेले बताए ।"
एउटै मतपत्र बनाउन एमालेको संशोधन,"काठमाडौं: प्रमुख विपक्षी एमालेले प्रतिनिधिसभा र प्रदेशसभा निर्वाचनमा प्रत्यक्ष र समानुपातिकको मतपत्र एउटै बनाउन प्रस्ताव गर्दै संसद्मा विचाराधीन विधेयकमा संशोधन दर्ता गरेको छ। दुवै निर्वाचन एकैपटक गर्नुपर्ने चर्चा चलिरहेका बेला एमालेले त्यसलाई बल पुग्ने गरी बिहीबार संशोधन दर्ता गरेको हो । एमालेले एउटै मतपत्रमा प्रत्यक्ष र समानुपातिकको चुनाव चिह्न रहनेगरी एउटा मात्र मतपत्र हुने व्यवस्था प्रस्ताव गरेको छ । प्रमुख सचेतक भानुभक्त ढकाल, राजेन्द्रप्रसाद पाण्डे, अग्नि खरेल, कृष्णभक्त पोखरेलसहितका नेताले संयुक्त रूपमा संशोधन दर्ता गरेका छन् ।एउटै मतपत्रमा दुईवटै निर्वाचन प्रणालीअन्तर्गतको मतपत्र व्यवस्था गर्न बाधा पुगेको मानिने छैन,' प्रस्तावित प्रतिनिधिसभा निर्वाचन विधेयकको दफा ३५ मा संशोधन गर्न एमालेको प्रस्ताव छ। प्रत्यक्ष उम्मेदवार र पार्टीलाई समानुपातिकमा भोट हाल्न दुई चुनाव चिह्न समेटेर एउटै मतपत्र हुने व्यवस्थाका लागि संशोधन दर्ता गरेका हौं,' एमाले सांसद पोखरेलले भने, प्रतिनिधिसभा र प्रदेशसभाको दुईवटा मतपत्र भयो भने दुवै चुनाव एकैपटक गर्न सहज हुन्छ भन्ने हाम्रो मान्यता हो ।' यसअघि संविधानसभा निर्वाचनमा प्रत्यक्ष र समानुपातिकको अलगअलग मतपत्र थियो। यस्तै एमालेले मतगणनाक्रममा मतपत्र च्यातिएर वा अन्य कुनै कारण नोक्सान भएमा त्यस्ता मतपत्रलाई खामबन्दी गरी अरु मतपत्र गणना गरेर नतिजा प्रकाशित गर्ने व्यवस्था ऐनमा राख्न संशोधन दर्ता गरेको छ । स्थानीय तह निर्वाचनमा भरतपुरमा मतपत्र च्यातिएको विषयलाई मध्यनजर गर्दै एमालेले यस्तो प्रस्ताव गरेको नेताहरू बताउँछन् । कांग्रेस सांसद आरजु राणालगायत सांसदले ५५ वटा निर्वाचन क्षेत्रमा प्रत्यक्षतर्फ महिला आरक्षणका लागि संशोधन दर्ता गरेका छन । १ सय ६५ निर्वाचन क्षेत्रको ३३ प्रतिशतले हुन आउने ५५ क्षेत्रमा महिला उम्मेदवारबीच मात्र प्रतिस्पर्धा हुनेगरी क्षेत्र तोक्न उनीहरूले माग गरेका छन् । महिला सांसदहरूको समूह (ककस) को तर्फबाट दर्ता भएको संशोधन प्रस्तावमा एमालेकी श्रीमाया थकाली, माओवादी केन्द्रकी सीता नेपाली, राप्रपाकी कुन्तीकुमारी शाहीलगायतले हस्ताक्षर गरेका छन्। माओवादी केन्द्रका गिरिराजमणि पोखरेल र हितराज पाण्डेले मत बराबर भएमा गोला हाल्नेभन्दा कार्यकाल बाँड्ने व्यवस्थाका लागि विधेयकमा संशोधन दर्ता गरेका छन् । कांग्रेसका रामहरि खतिवडाले प्रतिनिधिसभामा प्रत्यक्ष निर्वाचित सांसद मात्र रहनुपर्ने भन्दै संशोधन दर्ता गरेका छन् । सांसदहरू जीवन परियार, खड्गबहादुर बस्याल र नरभान कामीले चक्रीय रूपमा निर्वाचित हुनेगरी दलित र महिलाको जनसंख्याका आधारमा प्रत्यक्षतर्फ आरक्षित सिट छुट्याउन प्रस्ताव गरेका छन्। प्रतिनिधिसभा विधेयकमाथि परेका ४२ वटा संशोधनमध्ये अधिकांशमा निर्वाचनको मिति ऐनमा तोकिनु नपर्ने प्रस्ताव छन्। प्रदेशसभा निर्वाचन विधेयकमा ३५ वटा संशोधन परेको संसद्को विधेयक शाखाले जनाएको छ।"
"राप्रपाको निर्णय: सरकारमा नजाने, समर्थन कायमै","काठमाडौँ: राष्ट्रिय प्रजातन्त्र पार्टी तत्काल वर्तमान सरकारमा नजाने प्रष्ट पारेको छ । राप्रपाको शुक्रबार बिहान बसेको केन्द्रीय पदाधिकारी बैठकले मधेस समस्या समाधान र संविधान कार्यान्वयन गर्न सरकार गम्भीर नभएको निष्कर्ष निकालेको छ। बैठकले आगामी भदौभित्र स्थानीय तहको निर्वाचन सम्पन्न भएका छ वटा प्रदेशमा अधिवेशन गर्ने निर्णय गरेको प्रवक्ता भुवन पाठकले जानकारी दिए। प्रदेश१ को झापा, ३ को हेटौँडा, ४ को पोखरा, ५ नेपालगञ्ज, ६ को सुर्खेत र ७ को कञ्चनपुरमा अधिवेशन गरिने र प्रदेश नं २ मा चुनाव पश्चात् अधिवेशन गर्ने निर्णय गरेको छ। पार्टीका जनवर्गीय संगठनको निर्वाचन आगामी मंसिरभित्र सम्पन्न गर्ने, प्रत्येक गाउँपालिका, नगरपालिका र प्रदेशमा हिन्दूराष्ट्र जागरणसभा आगामी भदौ मसान्तसम्म सम्पन्न गर्ने बैठकले निर्णय गरेको छ । आगामी भदौभित्र सातै प्रदेशमा वृहत सनातन धर्म सम्मेलन आयोजना गरिने कार्यक्रम समेत छ । मुलुकको समसामयिक राजनीतिक परिस्थितिकाबारे समीक्षा गरिएको बैठकमा पार्टीले सरकारलाई दिएको समर्थन तत्काललाई कायमै राख्ने र उपयुक्त समयमा उचित निर्णय गर्ने जनाइएको छ । रासस"
शक्तिको आडले आकर्षक ठाउँमा काज,"काठमाडौं : प्रहरी प्रधान कार्यालयले विभिन्न प्रहरी कर्मचारीको सामूहिक सरुवा गर्ने तयारी गरिरहेका बेला प्रहरी निरीक्षक वसन्त शर्माले सुटुक्क पोखरा लेकसाइडको बैदाम वडा प्रहरी कार्यालयमा आफ्नो सरुवा गराए । तर, प्रधान कार्यालयले सरुवा गरिनसक्दै गृहमन्त्री जनार्दन शर्माका भतिजा शर्माले लोभलाग्दो ठाउँमा बाजी मारे । गृहमन्त्री शर्माले सरुवा तथा बढुवामा शक्तिकेन्द्र धाउने प्रहरी कर्मचारीलाई कारबाही गर्ने चेतावनी दिइरहँदा उनले आफ्नै प्रभावमा भतिजाको काज सरुवा गराएका हुन् । आकर्षक ठाउँमा सरुवाका लागि प्रहरी कर्मचारी महानिरीक्षकदेखि गृहमन्त्री र राजनीतिक दलका नेतालगायत शक्तिकेन्द्र चाहार्ने गरेका छन् । काम गरेर देखाउन सक्ने र सबैले देख्न सक्ने ठाउँमा प्रहरी सरुवा चाहन्छन् । यसैले शक्तिकेन्द्र धाउने परम्परा बसेको हो, प्रधान कार्यालयका एक वरिष्ठ अधिकृत भन्छन् । ललितपुर प्रहरी परिसरअन्तर्गत नगर प्रहरीमा दरबन्दी रहेका शर्मा काजमा बैदाम पुगेका हुन् । निकै आकर्षक मानिने यो इलाका प्रहरी कार्यालयको इन्चार्ज नै प्रहरी निरीक्षक हुने भएकाले त्यहाँको इन्चार्ज बन्न दर्जनौं प्रहरी निरीक्षक आकांक्षी थिए । १६ महिनाअघि बैदाम प्रहरी कार्यालयका इन्चार्ज भएका प्रहरी निरीक्षक मोहनमणि अधिकारीलाई भने काजमा महानगरीय अपराध महाशाखा ल्याइँदै छ। शर्मा र अधिकारी दुवैको यसपटक सरुवा हुने निश्चितप्रायः थियो । नियमावलीअनुसार विशेष परिस्थितिबाहेक प्रहरी कर्मचारीको एक ठाउँको दरबन्दी एक वर्ष पुगेपछि सरुवा हुन्छ । कमाइका दृष्टिले आकर्षक मानिने जिल्ला, वृत्त, इलाका तथा वडा प्रहरी कार्यालय हुन् । नियमावलीमा प्रहरी कर्मचारीको सरुवा गर्दा शैक्षिक योग्यता, तालिमस्तर, ज्ञान र सीप, कार्यदक्षता, शारीरिक क्षमता तथा व्यक्तिगत चाहना र रुचिमा ध्यान दिइने उल्लेख छ । यस्तै, अतिरिक्त महानिरीक्षकलाई सरकारले, वरिष्ठ प्रहरी उपरीक्षक र नायब महानिरीक्षकलाई गृहमन्त्रीले, प्रहरी निरीक्षकदेखि उपरीक्षकसम्म महानिरीक्षकले सरुवा गर्ने अधिकार छ । एआईजीले आफ्नो क्षेत्र (हाल विकास क्षेत्र)भित्र प्रहरी निरीक्षक सम्मको सरुवा गर्ने अधिकार हुन्छ । प्रधान कार्यालयले अब सरुवा गर्दा जो जहाँ काजमा छ, उनीहरूको दरबन्दी पनि त्यहीं हुने सम्भावना बढी हुन्छ । त्यसैले यो हेर्दा काजजस्तो देखिए पनि दरबन्दीसरहको सरुवा हो, ती प्रहरी अधिकृत भन्छन् । समयमा सरुवा नहुँदा प्रहरीमा यतिबेला हजारौं कर्मचारी काजमा छन् । दोलखा प्रहरी प्रमुख डीएसपी रामेश्वर कार्की, संखुवासभा प्रहरी प्रमुख डीएसपी सुवास खड्का केही महिनायता काजमै छन् । सप्तरी र पर्साका जिल्ला प्रहरी प्रमुख विवादमा तानिएपछि त्यहाँ पनि काजमा एसपी खटाइएको छ । काजमा जाने एउटा बाध्यता हो भने अर्को रहर । ठाउँअनुसार काजमा जानेको रहर र बाध्यता निर्भर हुन्छ, केही समयअघि उपत्यकामै काजमा खटिएका एक प्रहरी अधिकृत भन्छन् । नियमावलीमा प्रहरी कर्मचारीलाई सामान्यतया काजमा नखटाइने र प्रधान कार्यालयले विशेष परिस्थितिमा काज खटाउन काजसम्बन्धी छुट्टै मापदण्ड बनाई लागू गर्न सक्ने उल्लेख छ । प्रहरीका केन्द्रीय प्रवक्ता पुष्कर कार्कीले संगठनमा काजको संख्या घटिरहेको बताए । काजको संख्या घटाउँदै लैजाने संगठनको नीति हो । हिजोभन्दा आज काजको संख्या धेरै घटेको छ । आवश्यकता र परिस्थितिअनुसार काज कम हुँदै जानेछ, प्रहरीका नवनियुक्त प्रवक्ता कार्कीले भने ।"
"'अघिल्लो दिन कालोपत्रे, भोलिपल्ट खन्ने काम अब हुँदैन'","काठमाडौँ: भौतिक पूर्वाधार तथा यातायातमन्त्री वीरबहादुर बलायरले पूर्वाधार निर्माणमा अन्तर्राष्ट्रिय मापदण्डस्तरको गुणस्तर कायम गरिने दृढता व्यक्त गरेका छन्। शुक्रबार आयोजित साक्षात्कारमा उनले भने, गुणस्तरीय पूर्वाधार निर्माणमा मन्त्रालयले अब विशेष ध्यान दिनेछ। अन्तरमन्त्रालयबीच समन्वय गर्ने संयन्त्र नहुँदा सडकसम्बन्धी समस्याको प्रश्न उठेको बताउँदै मन्त्री बलायरले भने, सडकको समस्या एउटै मात्रै नभई अन्तर मन्त्रालयसँग सम्बन्धित छ, अघिल्लो दिन कालोपत्र गर्ने अनि भोलिपल्ट खन्ने काम अब अन्त्य गरिनेछ। सडकका सामान्य खाल्टाखुल्टी पुर्न समेत प्रधानमन्त्री बोल्नुपर्ने अवस्था आउनु ठीक होइन भन्दै उनले काठमाडौँ उपत्यकामा मेलम्ची खानेपानीको पाइप बिच्छ्याउने कामले द्रुतता नपाउँदा उपत्यकावासीले केही समस्या झेल्नुपरेको उल्लेख गरे। कतिपय पूर्वाधार निर्माणमा गुणस्तरको प्रश्न उब्जिएका कारण स्वयं व्यवसायी, राजनीतिक दल, कर्मचारी तन्त्र र सरकारको काम कारबाहीमाथि प्रश्न उठेको पक्षलाई हेक्का गर्दै गुणस्तरका बारेमा अब कुनै पनि हालतमा सम्झौता नहुने प्रतिबद्धता उनले व्यक्त गरे। रासस"

शीर्षक,विवरण
प्रधानमन्त्री प्रचण्ड र एमाले अध्यक्ष ओलीबीच भेटवार्ता,काठमाडौँ : प्रधानमन्त्री पुष्पकमल दाहाल प्रचण्ड र प्रमुख प्रतिपक्षी दल नेकपा९एमाले०का नेता केपी शर्मा ओलीबीच मुलुकको पछिल्लो राजनीतिक अवस्थाका बारेमा छलफल भएको छ। प्रधानमन्त्री निवास बालुवाटारमा शनिबार भएको भेटवार्तामा सर्वोच्च अदालतका प्रधानन्यायाधीश सुशीला कार्कीका सम्बन्धमा सर्वोच्च अदालतका न्यायाधीश चोलेन्द्रशम्शेर जबराले दिनुभएको आदेशपछिको अवस्थाका बारेमा छलफल भएको बताइएको छ। मुलुकमा पछिल्लो राजनीतिक अवस्थाका बारेमा प्रधानमन्त्री र प्रमुख प्रतिपक्षी दलका नेताबीच छलफल भएको र सहमतिमा नै सबै प्रक्रिया अगाडि बढाउने विषयमा कुराकानी भएको प्रधानमन्त्रीका प्रेस सल्लाहकार गोविन्द आचार्यले जानकारी दिनुभयो। प्रधानमन्त्रीले सबैको सहमतिमा नै आफूले उचित कदम चाल्ने बताउनुभएको बुझिएको छ। एमाले महासचिव ईश्वर पोखरेलले भने प्रधानमन्त्रीलाई महाअभियोग प्रस्ताव फिर्ता लिन अध्यक्ष ओलीले आग्रह गर्नुभएको जानकारी दिनुभयो। रासस
संघीय गठबन्धनबाट उपेन्द्र यादव आउट,"काठमाडौ : संघीय गठबन्धनको संयोजकबाट संघीय समाजवादी फोरमका अध्यक्ष उपेन्द्र यादव हटाइनु भएको छ । राष्ट्रिय जनता पार्टीको कार्यालयमा बसेको सो पार्टीको बैठकले अध्यक्ष मण्डलका संयोजक महन्थ ठाकुरलाई सो पदमा सर्वसम्मत चयन गरिएको छ । हाम्रा मुद्दाहरुलाई अझ उचाईका साथ निष्कर्षमा पुरयाउन एवं संघर्षका कार्यक्रमहरु अगाडि बढाउनको निम्ति आजकै मितिबाट संघीय गठबन्धनको संयोजकमा राष्ट्रिय जनता पार्टीका अध्यक्षमण्डलका संयोजक महन्थ ठाकुरलाई सर्वसम्मत चयन गरिएको छ सो पार्टीले जारी गरेको प्रेस बिज्ञप्तिमा भनिएको छ । संघीय गठबन्धनले अगाडि सारेका मुद्दा एवंसरकारसँग भएको सहमति बमोजिम अवलम्बन संविधान संशोधन गरी सरकारले निर्वाचनको वातावरण बनाउन नसके संघीय गठबन्धन आन्दोलनका कार्यक्रमहरु अविलम्ब घोषणा गर्न बाध्य हुने चेतावनी नवनियुक्त संयोजक ठाकुरले जारी गरेको प्रेस बिज्ञप्तिमा उल्लेख छ । संघीय गठबन्धनको निर्णय,मूल्य,मान्यता,सिद्धान्त विपरित संघीय गठबनधनका तत्कालीन संयोजक यादवले मधेशी,थारु,आदिवासी,जनजाति,सिल्पी (दलित),मुस्लिम उत्पीडित लगायतका समुदायको मुद्दाहरु सिर्जन गरेको,आत्मसमर्पणको कित्तामा गएको,संविधान संशोधन विना जनतालाई धोका दिएर स्थानीय तहको निर्वाचनमा सहभागी भएको आरोप यादव माथि लगाइएको छ । ती आरोपका आधारमा यादवलाई संघीय गठबन्धनको जिम्मेवारीबाट हटाउने निर्णय गरिएको प्रेस बिज्ञप्तिमा उल्लेख छ ।"
सर्वोच्च अदालतको अन्तरिम आदेश संवैधानिक कु हो : मणि थापा,"काठमाडौः सत्तारुढ दल नेकपा माओवादी केन्द्रका नेता मणि थापाले प्रधानन्यायाधीश सुशीला कार्कीको महाअभियोग अघि नबढाउन सर्वोच्चले दिएको अन्तरिम आदेशलाई संवैधानिक क को संज्ञा दिनु भएको छ । नेता थापाले भन्नुभयो,अदालतको यो आदेश ब्लण्डर भुल हो, जनताको सार्वभौमसत्तामाथिको हस्तक्षेप हो,यो संवैधानिक कु हो। जनयुद्ध,जनआन्दोलन र मधेश आन्दोलनबाट प्राप्त भएका गणतन्त्र, संघीयता, धर्मनिरपेक्षता, समावेशी, समानुपातिक जस्ता उपलब्धिहरु कार्यान्वयन नहोस् भन्ने शक्तिहरुले नै यस्तो चलखेल गरेको आरोप उहाँले लगाउनुभयो । शनिबार रिपोर्टर्स क्लब नेपालले आयोजना गरेको साक्षात्कारमा थापाले भन्नुभयो,हिमाल, तराई र पहाडलाई विभाजन चाहनेहरुको ठूलो एउटा पूरानो शक्ति छ । उहाँले स्थानीय तहको निर्वाचनको मुखमा आएर यस्ता घट्नाहरु हुनु अत्यन्तै दुःखद् भएको समेत टिप्पणी गर्नु भयो । उहाँले भन्नुभयो,माओवादीको नेतृत्वमा चुनाव नहोस् भन्ने एउटा वर्ग जबरजस्त रुपमा चुनाव भाँड्ने षड्यन्त्रमा लागिरहेको छ,त्यही शक्तिले आज संसद बलियो भएको हेर्न चाहेको छैन । थापाले मुलुक गणतान्त्रिक यात्रामा होमिसकेको भएपनि आजको दिनसम्म अदालतमा गणतन्त्रको संस्कार आउन नसकेको गुनासो पोख्नुभयो । उहाँले भन्नुभयो,अदालतमा गणतन्त्रको कल्चर आउन सकेको छैन,अदालत स्वयम गणतन्त्र अनुसार चलेको छैन् । न्यायालयले कार्यपालिकामाथि हस्तक्षेप गरेको आरोप समेत उहाँले लगाउनुभयो । उहाँले भन्नुभयो,कार्यपालिकाको जो अधिकार छ, त्यही अधिकार अनुसार आईजीपी नियुक्त गरेको हो, तर नियुक्तीमा अदालतले हस्तक्षेप गर्यो, यो अदालतको हस्तक्षेपमात्रै नभएर अधिनायकत्व र ढिपी हो । उहाँले कार्यकारीलाई असफल बनाउनको लागि सर्वोच्च अदालतले बलात् हस्तक्षेप गरेको गम्भिर आरोप लगाउनुभयो । थापाले कार्यपालिकामाथि हस्तक्षेप गर्नेमा प्रधानन्यायाधिश कार्की मतियार बनेको आरोप पनि लगाउनुभयो । उहाँले शिशु गणतन्त्र कमजोर बनाउनको लागि एकैचोटी हस्तक्षेप गरेर अदालतले ईतिहाँसमै गम्भिर भुल गरेको बताउनुभयो । उहाँले भन्नुभयोएकैचोटी यस्तो हस्तक्षेप हुनु, संवैधानिक कु हो। थापाले संसद परिपक्व हुँदै गर्दाको अवस्थामा यसरी सुनियोजित ढंगले संसदमाथि प्रहार हुनु आश्चर्यजनक भएको टिप्पणी गर्दै भन्नुभयो,अदालतको यस्तो निर्णय आउनुमा ज्ञानेन्द्रसँगको एक्सेस जोडिएर आएको छ, र अर्को मधेशी जनतालाई विहारी भन्ने तल्लो स्तरको टिप्प्णी गर्ने कथित राष्ट्रवादको नारा घन्घकाउनेहरुको गोप्य भेटपछिको प्रतिफल हो भनेर अघि नै जितेन्द्र सोनलजीले भन्नुएको छ, त्यही अनुसार यो निर्णय भएको भन्ने हामीलाई लागेको छ । उहाँले सर्वोच्च अदालते उक्त आदेश फिर्ता लिनुपर्ने समेत माँग गरे । उहाँले संसदमा रहेको प्रधानन्यायाधिश कार्कीविरुद्धको महाअभियोग प्रस्ताव अघि बढाउने समेत जिकिर गर्नु भयो । उहाँले भन्नुभयो,संविधानसम्मत् ढंगले आएको महाअभियोग प्रस्ताव संसदमा अघि बढ्छ, बरु चोलेन्द्र शमशेरले फिर्ता लिनुपर्छ । उहाँले यस्तो गम्भिर निर्णय वा आदेश दिने कुरामा एकल ईजलास किन बोलाईएको हो भनेर प्रश्न समेत तेस्र्याउनुभयो । थापाले कार्कीविरुद्धको महाअभियोग प्रस्ताव गणतन्त्र जोगाउन र चुनावको लागि भएको समेत स्पष्ट पार्नुभयो । उहाँले यसबारेमा आफ्नो पार्टी सशक्त प्रतिरोधमा उत्रिने चेतावनी दिनुभयो ।"
राष्ट्रपतिले मधेसी मोर्चाका नेतालाई पकौडा खुवाएपछि,"काठमाडौं : राष्ट्रपतिले मोर्चाका नेताहरूलाई पकौडा खुवाएर सत्कार गर्नुभएको खुलेको छ। शीतलनिवासमा शुक्रबार साँझ ५ बजेदेखि ८ बजेसम्म भएको छलफलमा मोर्चाका नेताहरू महन्थ ठाकुर, राजेन्द्र महतो, शरतसिंह भण्डारी, अनिलकुमार झा, लक्ष्मणलाल कर्ण, सीपी सिंहलगायत १० जना नेतालाई राष्ट्रपतिले यसरी स्वागत गर्नु भएको हो। भेटमा राष्ट्रपतिका तर्फबाट उहाँका सल्लाहकार सुशील प्याकुरेल हुनुहुन्थ्यो। राष्ट्रपतिले आफ्ना भनाइ राख्दै ६ वटा मधेसवादी पार्टी मिलेर राष्ट्रिय जनता पार्टी नेपाल बनेकोमा शुभकामना दिनुभएको थियो। नेताहरूले पकौडा खाँदै गर्दा राष्ट्रपतिले सोध्नुभयो, पकौडा त मिठै होला ? नेताहरूले जबाफ दिए, हजुरको सम्धी (पूर्वराष्ट्रपति डा रामवरण यादव) ले त मिठाइ, दही र चिउरा खुवाउनुहुन्थ्यो। लगत्तै भण्डारीले आफ्नो भान्छामा पाकेको खुवाउन निम्ता गरेको बताउनुभएको र आफ्ना सम्धीको सत्कारलाई समेत ध्यान दिँदै मिठाइ, दही र चिउरा पनि खुवाउनुभएको जानकारी स्रोतले दियो। मधेसी नेताहरूले मैथिली परम्परा त सिक्नैपयो भन्दा राष्ट्रपतिले छोरी दिएपछि सिक्दैछु। त्योभन्दा अघि विराटनगरमा रहँदा मदन भण्डारीले पनि मिथिला खाना मन पराउनुहुन्थ्यो भन्नुभएको थियो। राष्ट्रपतिले अत्यन्त अनौपचारिक हुँदै मधेसको संस्कार, संस्कृति र रीतिरिवाजका विषयमा समेत परामर्श गर्नुभएको जानकारी स्रोतले दियो। मधेसी नेताहरुसँगको भेटमा राष्ट्रपतिले आफू मुलुकको विद्यमान परिस्थितिप्रति गम्भीर रहेकाले संविधानको संरक्षकको भूमिका निर्वाह गर्ने कुरामा राजपा नेताहरूलाई आश्वस्त गराउनुभएको जानकारी स्रोतले दियो। अभिभावकीय भूमिका खेल्न राष्ट्रपतिलाई आग्रह मधेसी मोर्चाका नेताले राष्ट्रपति भण्डारीलाई संविधानको अभिभावकको भूमिका निर्वाह गर्न र परिआएमा कठोर कदमसमेत उठाउन सुझाव दिएका छन् ।न्यायपालिका र व्यवस्थापिकाको भिडन्तकै क्रममा राष्ट्रपति र सभामुखसमेत ठूला दलको महाभियोगको निशानामा पर्न लागेको संकेत गर्दै उनीहरूले राष्ट्रपतिले तटस्थ र प्रभावकारी भूमिका निर्वाह नगरे राज्यका सबै निकाय अस्तित्वविहीन हुने चेतावनी पनि दिए । संकट चुलिँदै गएका बेला राष्ट्रपति भण्डारीले संविधानको अभिभावकका रूपमा आफूले निर्वाह गर्नुपर्ने भूमिकालगायत विषयमा छलफल गर्न मोर्चाका नेताहरूलाई बोलाउनुभएको थियो । हाँसीमजाक र राजनीतिक विषयबारे हल्का टिप्पणीकै क्रममा राष्ट्रपतिले मधेसी मोर्चालाई सबै पार्टीसँग सहमति बनाउने प्रयास गर्न र संसद्मा प्रमुख प्रतिपक्षी दल एमालेलाई टाढा नराख्न सुझाव दिएपछि मोर्चाका नेताहरूले आआफ्नो बोल्ने क्रममा आक्रामक शैलीमा टिप्पणी गरेका थिए । संविधानलाई गतिशील बनाउन र यसको उपलब्धि ग्रहण गर्ने कार्यमा सहभागी हुन आग्रह गर्छु । संवाद र सहमतिको प्रक्रियाबाटै सबै कुराले निकास पाउँछ, राष्ट्रपतिको भनाइ उद्धृत गर्दै फोरम गणतान्त्रिकका महासचिव सीपी सिंहले भन्नुभयो, एमालेसँग पनि दूरी कम गरी वार्ताका लागि अघि बढ्नुहोस् । राजपा नेता महन्थ ठाकुरले एमालेसँग दूरी बढ्नुमा मोर्चा नभएर केपी शर्मा ओलीसहित अन्य दलका नेता र कार्यकर्ता दोषी रहेको जानकारी राष्ट्रपतिलाई दिनुभएको दाबी स्रोतले गरेको छ । कांग्रेस, माओवादी केन्द्रलगायत दलसँग पनि कतिपय एजेन्डामा फरक मत छ तर उनीहरू ओलीले जस्तो कुनै अर्को पार्टी, जात, वर्ग र क्षेत्रप्रति विषवमन गर्दैनन्, ठाकुरको भनाइ उद्धृत गर्दै स्रोतले भन्यो । संसद्मा आफूभन्दा साना दलसँगको निकटतामा ठूलाको माया, ममता र स्नेह अपरिहार्य हुन्छ भन्ने पाठ सम्बद्ध पक्षले सिक्नुपर्नेमा राजपा नेताहरूले जोड दिएका थिए । राष्ट्र विषम परिस्थितिमा छ । हाम्रो कुरा संविधानमार्फत प्रतिनिधित्व गराइँदैन । ओलीजी त मधेस भन्यो कि उग्र भइदिनुहुन्छ । यस्तो कुराको निकास पनि राष्ट्रपतिबाटै होस् भन्ने अपेक्षा गरेका छौं, मोर्चाका नेताहरूले राष्ट्रपतिसँग भनेका थिए । संविधानमा आफूहरूको ठूलो मतभेद भए पनि निर्वाचनका लागि भाषा, नागरिकता, राष्ट्रिय सभामा प्रतिनिधित्वको व्यवस्था र जनसंख्याका आधारमा क्षेत्र निर्धारणमा सीमित भएको जानकारी दिँदै मधेसीलाई बाधक नमान्न राजपाका नेताहरूले राष्ट्रपतिसँग आग्रह गरेको स्रोत बताउँछ । संविधान निर्माणमा मोर्चाका तर्फबाट निर्णायक भूमिका निर्वाह गर्नुभएका लक्ष्मणलाल कर्णले सरकार र प्रतिपक्षी दलको भिडन्त कार्यपालिका र न्यायपालिकाबीचको हानथापमा जानु राम्रो नभएको बताउनुभयो । संविधानको संरक्षकको हैसियतमा त्रिपक्षीय युद्धलाई निकास दिनैपर्छ । तपाईंबाट अमूक दलको होइन, मुलुकका लागि मध्यमार्गी भूमिकाको खोजीमा हामी छौं, उहाँले राष्ट्रपतिसँग भन्नुभयो । मोर्चाका अर्का नेताले राष्ट्रपति संविधानको अभिभावक भएकाले कहिलेकहीं मुलुकको रक्षार्थ संविधानभन्दा माथि उठ्नैपर्ने बताउनुभयो । गिरिजाप्रसाद कोइरालाले अन्तरिम प्रतिनिधिसभामा माओवादीलाई प्रवेश गराउँदा ७९ सिट दिए । पूर्वराष्ट्रपति डा रामवरण यादवले नेपाली सेनाको संरचना र गरिमा बचाउन रुक्मांगत कटवालका पक्षमा निर्णय लिएझैं तपाईंबाट पनि यो त्रिपक्षीय भिडन्त रोक्न विशेष कदमको आवश्यकता छ, ती नेताको भनाइ उद्धृत गर्दै स्रोतले भन्यो ।"
सांसद र कार्यालय प्रमुखबीच कुटाकुट,"वीरगन्ज : पर्सा क्षेत्र नम्बर ३ का सांसद राजकुमार गुप्ता र वीरगन्जस्थित सहरी विकास तथा भवन निर्माण डिभिजन कार्यालयका प्रमुख सरोज गोइतबीच हात हालाहाल भएको छ ।जिल्ला प्रशासन कार्यालय पर्सा परिसरमा रहेको डिभिजन कार्यालयमा शुक्रबार साँझ कार्यालय प्रमुख गोइत र सांसद गुप्ताबीच कुटाकुट भएको हो । जनता आवास कार्यक्रमका विषयमा विवाद चर्किएपछि गुप्ता र गोइतबीच कुटाकुट भएको हो । जनता आवास कार्यक्रम पर्साको सदस्यसमेत रहेका गुप्ता जनता आवास कार्यक्रमको सूचना माग्न जाँदा विवाद भएको थियो । जनता आवास कार्यक्रमका लागि कार्यालय प्रमुख गोइतले करारमा ११ जना कर्मचारी नियुक्त गरेपछि यस विषयमा सूचना माग्न सांसद गुप्ताका प्रतिनिधि र कार्यक्रमका संयोजकसमेत रहेका पर्सा क्षेत्र नम्बर १ का सांसद राजेन्द्रबहादुर अमात्यका स्वकीय सचिव अवधेश साह शुक्रबार अपराह्न डिभिजन कार्यालय पुग्नुभएको थियो । तर कार्यालय प्रमुख गोइतले सूचना दिन आनाकानी गरेपछि सांसद गुप्ता आफैं गोइतको कार्यकक्षमा पुग्नुभयो । दुवैजनाबीच गालीगलौज भयो । सांसद गुप्ताले स्ट्याम्प प्याड र गोइतले मोबाइल प्रहार गरेपछि दुवैबीच कुटाकुट सुरु भयो । त्यसपछि सांसद गुप्तासँगै गएका कार्यकर्ताले गोइतलाई कुटपिट गर्दै घिसारेर नजिकै रहेको प्रमुख जिल्ला अधिकारी केशवराज घिमिरेको कार्यकक्षमा लगेको प्रत्यक्षदर्शीले बताएका छन् । 'मजस्तो माननीय जाँदा पनि उनले कुनै रेस्पोन्स नगरेपछि मैले किन यस्तो गरेको भनेर सोध्दा अचानक ममाथि मोबाइल प्रहार गरे । त्यसपछि त्यहाँ रहेका केही साथीहरूले सामान्य हातपात गरिदिए', सांसद गुप्ताले भन्नुभयो, 'अनि मैले उनलाई सीडीओ साबकहाँ लिएर गएँ । सीडीओ साबले यसबारे छानबिन गरेर कारबाही गर्ने आश्वासन दिनुभएको छ ।' यता कार्यालय प्रमुख गोइतले भने सांसद गुप्ताले गुन्डा पठाएर आफूलाई कुट्न लगाएको आरोप लगाउनुभएको छ । 'सुरुमा सांसद गुप्ताका पाँचसातजना कार्यकर्ता मेरो अफिसमा आए । कर्मचारी नियुक्तिको सूचना माग्ने बहानामा गालीगलौज गर्दै धम्क्याउन थाले । पछि सांसद गुप्ता आफैं मेरो कार्यालयमा आएर धम्की दिन थाले अनि टेबुलमा रहेको पेपर स्टोनले अचानक प्रहार गरे । मैले पनि प्रतिकार गरें', उहाँले भन्नुभयो ।"
रुकुममा कांग्रेस र माओवादी झडप : दुई घाइते,"रुकुम : सदरमुकाम मुसिकोट नगरपालिका २ रातामाटामा कांग्रेस र नेकपा (माओवादी केन्द्र)का कार्यकर्ताबीच भएको विवादले झडपको रुप लिएको छ। झडपमा माओवादी केन्द्रका दुई कार्यकर्ता घाइते भएको जिल्ला प्रहरी कार्यालय रुकुमका प्रहरी निरीक्षक थमन रजालीले बताउनुभयो । कांग्रेस कार्यकर्ताको घरमा राखेको झण्डा माओवादीका कार्यकर्ताले हटाउन खोजेपछि भएको विवादका कारण झडप भएको स्थानीयले बताएका छन् । झडप शनिबार दिउँसो दुई बजेतिर भएको थियो । प्रहरीका अनुसार घाइतेलाई उपचारका लागि जिल्ला अस्पताल सल्ले लगिएको छ । माओवादी केन्द्रका जिल्ला संयोजक गोपाल शर्माले भने चुनावी प्रचारका लागि गाउँमा पुगेको समयमा कार्यकर्तामाथि आक्रमण भएको बताउनु भएको छ । हाम्रा कार्यकर्ताले कसैको घरमा रहेको झण्डा फालेका छैनन्, संयोजक शर्माले भने, घरदैलो कार्यक्रममा गएका बेला एक्कासी ढुंगा प्रहार गरी आफ्ना कार्यकर्तामाथि योजनावद्ध आक्रमण भयो । संयोजक शर्माका अनुसार आठ जना कार्यकर्ता घाइटे भएका छन् । घाइतेमध्ये चार जनाको टाउकोमा गम्भीर चोट लागेको बताइएको छ । यता प्रहरीले भने घटनाको विषयमा अनुसन्धान भइरहेको बताएको छ।"
"प्रचण्ड र बाबुरामका कार्यकर्ताबीच गोरखामा झडप, चारजना घाइते","गोरखाः चुनाव प्रचारका क्रममा नेकपा माअोवादी केन्द्र र नयाँ शक्ति नेपालका कार्यकर्ताबीच गोरखामा झडप भएको छ। झडपमा नयाँ शक्तिका चार जना कार्यकर्ता घाइते भएका छन्। गोरखाको लक्ष्मी बजारमा शनिबार साँझ ६ बजेतिर भएको झडपमा परी नयाँ शक्ति नेपालका कार्यकर्ताहरु सुवास कुमाल, भीमबहादुर कुमाल, दिपक कुमाल र तिलक कुमाल घाइते भएकाे प्रहरीले जनाएकाे छ। चुनावको प्रचारमा हिडेको नयाँ शक्तिको टोलीलाई रोकेर पुष्पकमल दाहाल प्रचण्ड नेतृत्वको माओवादी केन्द्रको प्रचार टोलीले आक्रमण गरेको थियो। माओवादी केन्द्रका कार्यकर्ताको आक्रमणपछि लक्ष्मीबजारको अवस्था केहीबेर तनावपूर्ण बनेको थियो। आक्रमणबाट बा ३७ प २६०४ नम्बरको मोटरसाइकल, ग २ च ३३६४ नम्बरको बोलेरो जीपमा तथा प्रचारमा प्रयोग गरिएको माइकमा क्षति पुगेको प्रहरीले जनाएको छ। घटनापछि अहिले प्रहरी उपरीक्षक जनकराज पाण्डेको नेतृत्वमा प्रहरीको टोली घटनास्थल पुगेको छ।"
अन्तर्राष्ट्रिय समुदायलार्इ नेपालमा लगानी गर्न परराष्ट्रमन्त्री महतको आग्रह,"नयाँ दिल्ली : पराराष्ट्रमन्त्री डा प्रकाश शरण महतले नेपालमा लगानी गर्नकालागि अन्तराष्ट्रिय समुदायलाइ सामुहिक रुपमा आह्वान गर्नुभएको छ । नयाँ दिल्लीमा शुक्रबारदेखि शुरु भएको नेपाल मामिला हेर्ने कुटनीतिक नियोगका प्रमुखहरुको विचार गोष्ठीलाइ सम्बोधन गर्दै परराष्ट्र मन्त्री महतले अन्तराष्ट्रिय समुदायका नियोग प्रमुखहरु मार्फत लगानीकालागि आह्वान गर्नुभएको हो । मुलुकको आर्थिक विकासकालागि अन्तराष्ट्रिय लगानीका बारेमा नेपाल सरकार तथा सम्पूर्ण राजनीतिक दलहरुको साझा धारणा रहेको प्रष्ट पार्दै मन्त्री महतले भन्नुभयो, नेपालमा लगानीमैत्री वातावरण बनेको छ । तपाइहरुको लगानीको सुरक्षा नेपाल सरकारले गर्छ । कुनै पनि शंका नराखीकन लगानी गर्नुहोस ' गोष्ठीमा गैर आवासिय नियोगका सहभागीहरुलाइ सम्बोधन गर्दै परराष्ट्रमन्त्री महतले भन्नुभयो,, लगानीको बेस्ट प्रतिफल आर्जन गर्नकालागि नेपालमा सबै संभावना छ , आफनो इन्ट्रेस्टका क्षेत्र पहिल्याएर लगानी गर्न आउनुस । तपाइहरुले राम्रो प्रतिफल पाउनुहुन्छ । नेपाल र भारतबीच सीमावर्ती क्षेत्रमा भएको अन्तर देशीय पूर्वाधार तथा कनेक्टिभिटी बृद्धिका प्रयासले ब्यापार तथा लगानीलार्इ थप बिस्तार गर्न मदत पुग्ने भन्दै मन्त्री महतले बीबीआइएनको अवधारणाले अन्तरदेशीय आर्थिक विकासमा थप मदत पुग्ने विश्वास व्यक्त गर्दै गैर आवासिय कुटनीतिक नियोगलाइ विश्वस्त गर्न खोज्नुभयो । जलविद्युत, उर्जा, कृषि, पर्यटन, हस्पिटालिटि, शिक्षा, स्वास्थ्य, जडीबुटी,खनीज लगायतका लगानीका संभावना भएका क्षेत्रहरुका बारे बताउँदै मन्त्री महतले भन्नुभयो, दक्ष जनशक्ति , तुलनात्मक रुपमा न्यूनतम ज्यालादरमा अलाबा नेपालको प्राकृतिक सुन्दरता नै यस्तो छ । एक पटक भ्रमण गर्ने पटक पटक आफै आउँछन् । त्यसैले दिल्लीमा रहेका नियोगलाइ पहिलो पटक नेपाल भ्रमणकालागि प्रचास प्रसार गरिदिनकालागि आग्रह गर्नुभयो । गोष्ठीमा भारतीय विदेश मामिला राज्यमन्त्री जनरल बीके सिंह नेपालको विकासमा भारतको लगानी,व्यापार,पर्यटन तथा अन्य आर्थिक सहभागिताको बारे प्रष्ट पार्दै भारतले नेपाललाइ सदैव सहयोग गर्ने स्पष्ट पार्नुभयो । नीजी क्षेत्रको सहभागीतालाइ उत्प्रेरित गर्दै दुइ दिने सम्मेलनले गैर अवासीय कुटनीतिक नियोगहरुको ध्यानाकर्षण गर्न सफल रहने विश्वास व्यक्त गर्नुभयो । भारतकालागि नेपाली राजदूत दीपकुमार उपाध्यायले गोष्ठीमा कुटनीतिक नियोगका सहभागीहरुकालागि स्वागत मन्तव्य दिनुभएको थियो । त्यसै गरि उदघाटन सत्रमा नेपाल पर्यटन बोर्डका अध्यक्ष दीपकराज जोशीले पर्यटकीय संभावना तथा अन्तराष्ट्रिय समुदायमा नेपाल बारे रहेको भ्रम तथा यथार्थको बारे प्रस्तुति दिनुभएको थियो । नेपाल सरकारको परराष्ट्र मन्त्रालय ,दिल्ली स्थित नेपाली दूताबाससँगको सहकार्यमा इन्स्टिच्यूट फर स्ट्रटिजिक एण्ड सोसियो इकोनोमिक रिसर्च (आइएसएसआर) सँगको सहकार्यमा गोष्ठीको आयोजना गरिएको हो । गोष्ठीको अध्यक्षता आइएसएसआरका अध्यक्ष तथा श्रीलंकाकालागि नेपाली राजदूत प्राध्यापक डा विश्वम्भर प्याकुरेलले गर्नुभएको थियो । पहिलो पटक आयोजना गरिएको गोष्ठीको दोश्रो दिन शनिबार नेपालका लगानीका संभावनाका बारे कार्यपत्र प्रस्तुत हुँदैछ । कार्यक्रममा स्कटल्याण्डकी नेपालकी अनररी काउन्सिलर सुनिता पोद्दारले नेपालमा दुइ वर्षअघि भएको महाभुकंपकालािग स्कटल्याण्डमा संकलित ४५ हजार पाउण्ड बराबरको चेक परराष्ट्रमन्त्री महतलाइ हस्तान्तरण गर्नुभएको थियो । यसैबीच गोष्ठीमा सहभागी हुनकालागि शुक्रबारै नयाँ दिल्ली आउनुभएको परराष्ट्रमन्त्री महत र भारतीय विदेशमन्त्री सुषमा स्वराजबीच भेट वार्ता भएको थियो । भेटमा स्वराजले नेपालमा हुन गइरहेको स्थानीय तहको निर्वाचनको सफलताको कामना गनुभएको थियो । भेटवार्तामा नेपालमा हुन लागेको स्थानीय निर्वाचन तथा द्विपक्षीय सम्बन्धका बहुआयामिक विषयमा छलफल भएको थियो । महतले समाजका सबै तह र तप्कालाई समेटेर निर्वाचन गराउन सरकारका प्रयासबारे स्वराजलाई जानकारी गराउनुभएको थियो भने स्वराजले निर्वाचनकालागि भारत सरकारको सहयोगको प्रतिवद्धता दोहराउनुभएको थियो । निर्वाचनमा भारतको लजिस्टिक सहयोगकालागि मन्त्री महतले भारत सरकालाइ धन्यवाद पनि दिनुभएको थियो । पराष्ट्रमन्त्री भएयता सातौ पटक भारत भ्रमणमा रहनुभएका मन्त्री महत शनिबारै स्वदेश फर्किने कार्यक्रम रहेको छ ।"
प्रधानन्यायधिश विरुद्धको महाअभियोग प्रस्ताव अगाडि बढाउने काँग्रेस नेताको दृढता,"काठमाडौ : सत्तारुढ दल नेपाली काँग्रेसका केन्द्रिय सदस्य एनपी साउदले सर्वोच्च अदालतको अन्तरिम आदेशलाई लोकतन्त्रमाथिको प्रहारको संज्ञा दिनु भएको छ । उहाँले न्यायाधीश चोलेन्द्र शमशेर राणाको एकल ईजलासले दिएको उक्त आदेश भावनामा बहकिएर गरिएको र यो आदेशले संविधान कार्यान्वयन होस भनेर नचहानेहरुलाई नै बल पुगेको बताउनुभयो । साउदले भन्नुभयो,संविधान कार्यान्वयनको चरणमा राजनीति अघि बढिरहेको थियो, सरकार संविधान कार्यान्वयन गर्ने मुख्य जिम्मेवारीका साथ स्थानीय तहको निर्वाचनमा होमिएको थियो, तर पछिल्लो घट्नाहरु यसरी घटेका छन्, यी अनपेक्षित मात्रै नभएर प्रायोजित छन् । सरकारलाई केन्द्रमा राखेर अदालतबाट अतिक्रमण भएको उहाँले आरोप लगाउनुभयो । उहाँले भन्नुभयो,कार्यपालिकाले आफ्ना नियुक्तीहरु गर्न पाउने अधिकार छ, नियम र कानून बमोजिम नियुक्ती, सुरुवा बढुवा गर्न पाउँछ, मन्त्रिमण्डललाई किटान गरेर अधिकार तोकेको छ नि । साउदले सर्वोच्च अदालतकी प्रधानन्यायाधिश सुशिला कार्कीविरुद्ध नियमसंगत रुपमा नै महाअभियोग प्रस्ताव दर्ता गरेको स्पष्ट पार्नु भयो । उहाँले भन्नुभयो,तर सर्वोच्च अदालतले गरेको निर्णय र फैसलाहरु प्रचलित कानून बमोजिम छैनन्, आँफै निर्णय गरेर कानूनको नजिर स्थापित् गर्न खोजिएको छ,यो संविधान, कानून र संसदीय व्यवस्थामाथि उपहास भएको छ। उहाँले कृत्रिम रुपमा संवैधानिक संकट पैदा गराएर प्रक्रिया नै अवरुद्ध बनाउने काम भएको भन्दै त्यसका विरुद्ध आफ्नो पार्टी संसदमा पनि लड्न तयार रहेको चेतावनी दिनुभयो । कार्कीविरुद्धको महाअभियोग प्रस्ताव सदनमा अघि बढ्ने जानकारी गराउँदै उहाँले भन्नुभयोे,महाअभियोग प्रस्तव अघि बढ्छ, हामी ब्याक हुनेवाला छैनौं । प्रमुख प्रतिपक्षी दल नेकपा एमालेका सचिव प्रदिप ज्ञवालीले कार्यपालिका, न्यायापालिका र व्यवस्थापिकावीच द्धन्द्ध बढाउन नदिनको लागि पनि सत्तारुढ दलले प्रधानन्यायाधीश सुशिला कार्कीविरुद्धको महाअभियोगको प्रस्ताव फिर्ता लिनुपर्ने माँग गर्नुभयो । उहाँले सरकारले स्वेच्छचारी गर्न मिल्दैन भन्दै कार्यपालिका पछिल्लो समय स्वेच्छचारी निर्णय गर्नतिर लागेकोले यस्तो अवस्था आएको समेत जिकिर गर्नुभयो । उहाँले पछिल्लो समय राज्यका तीन महत्वपूर्ण अंग कार्यपालिका, न्यायापालिका र व्यवस्थापिकावीच शीतयुद्ध चलेको बताउँदै सकेसम्म यसलाई चाँडै निराकरण गर्नुपर्ने बताउनुभयो । सचिव ज्ञवालीले अहिलेको तीन अगंवीचको शीतयुद्ध अन्त्य गर्नको लागि महाअभियोग प्रस्ताव तत्काल फिर्ता लिनुपर्ने माँग गर्नुभयो । उहाँले भन्नभयो किनकी यो प्रस्ताव पारित हुने आधार पनि छैन, यो जान्दाजान्दै किन प्रस्ताव ल्याईएको हो ? सर्वोच्च अदालतको अन्तरिम आदेश स्वयम सरकारको लागि पनि सेफ ल्याण्डिङ् भएको दाबी गर्दै उहाँले भन्नुभयो,अब घट्ना चर्काउनेतिर भन्दापनि सल्ट्याउनेतिर जानुपर्छ । ज्ञवालीले अहिलेको संसद भर्सेस न्यायालयको स्थिति टुँगो लगाउनुपर्नेमा जोड दिनुभयो । उहाँले भन्नुभयो,म दाबीका साथ भन्छु, सर्वोच्चको यो अन्तरिम आदेशले सुरक्षित अवतरण गराएको छ, फैसला स्वीकार गरेर महाअभियोग प्रस्ताव फिर्ता लिनुपर्छ । ज्ञवालीले पछिल्लो समय व्यवस्थापिकासंसदकी सभामुख ओनसरी घर्तीमगरको भूमिका त्यति राम्रो नभएको समेत जिकिर गर्नुभयो । उहाँले भन्नुभयोसभामुखले मर्यादा बिर्सिनुभएको छ, उहाँले सहमतिको लागि पहल गर्नुपर्नेमा जबरजस्ती गर्नुभएको छ, अनि ट्विटरमा जवाफ दिएर बस्न मिल्छ ? सार्वजनिक महत्वको विषयमा यसरी हल्का रुपमा लिनुहुँदैन् । उहाँले आफ्नो पार्टीको प्रमुख ध्यान नै यतिवेला निर्वाचनतर्फ भएकोले प्रधानमन्त्रीको राजीनामा माग्नेतिर नरहेको बताउनुभयो । उहाँले भन्नुभयोयो सरकार नालायकीपनको शिखरमा पुगेको दुनियाँलाई थाहा छ, तर अहिले हाम्रो ध्यान चुनावमा केन्द्रित छ, प्रधानमन्त्रीको राजिनामा माँग्नेतिर हामीले सोच्दापनि सोचेका छैंनौं । जेठ ३१ गतेको दोस्रो चरणको स्थानीय तहको निर्वाचन सबै हिसाबले अव्यवहारिक भएको बताउँदै उहाँले यसलाई बजेट अगावै जेठ १०, ११ वा १२ गतेमध्ये कुनै एक दिन गर्दा उत्तम हुने प्रतिक्रिया दिनुभयो । राष्ट्रिय जनता पार्टी नेपालका शीर्ष नेता जितेन्द्र सोनलले सर्वोच्च अदालतको अन्तरिम आदेशलाई जनताको सर्वोच्चता र संसदमाथिको कुठराघातको संज्ञा दिनुभयो । उहाँले भन्नुभयो,यो घट्नाको जति निन्दा गरेपनि कमै हुन्छ। नेता सोनलले विगतमा स्वर्गीय गिरीजाप्रसाद कोईरालाले सर्वाेच्च अदालतलाई नारायणहिटीमा सार्नुपर्छ भनेको कुरा आज मननयोग्य भएको स्मरण गराउनुभयो । उहाँले भन्नुभयो,जनतालाई आफ्नो भाषाको अधिकार दिनुपर्छ भन्दा सर्वोच्चले अंकुश लगाउने ? यसले के देखाउँछ भने सर्वोच्च अदालतले प्रगति र परिवर्तन पचाउन सकेको छैन। साधारण अंशबण्डाको मुद्दामा त कानुनको धारा तथा उपधारा र ऐनहरु हेरिन्छ भन्दै प्रश्न तेर्साइने गरेको उहाँले बताउनुभयो । सर्वोच्च अदालतको आदेश भावनाको आधारमा, कवितावाचन गरेर मुलुक चल्दैन नि? उहाँले भन्नुभयो । अदालतको अन्तरिम आदेशलाई सवैधानिक संकट खडा गराउनेको उपजको संज्ञा दिदै भन्नुभयो,अदालतको यो आदेश लोकतन्त्रमाथिको आक्रमण हो। मुलुकको निकासको लागि सरकारले संविधान संशोधनमार्फत मधेशी जनताको अधिकार सुनिश्चित गर्न खोजिरहेको बेला यस्तो घट्ना हुनु दुःखद् भएको गुनासो उहाँको थियो । संशोधन प्रस्तावको पक्षमा सरकारले दुई तिहाई पुर्याउँदैथियो,त्यो पनि १९ गते नै, तर यो मुलुकमा १९ गते नै फेरि अर्को खेल भयो, त्यही दिन किन यस्तो खेल भयो ?उहाँले प्रश्न गर्नुभयोजुन दिन सरकारले संशोधन प्रस्तावको पक्षमा दुई तिहाई पुर्याउँदै थियो, त्यही दिन केपी ओलीको भेट, जनताले आन्दोलनबाट फ्याँकेको व्यक्तिसँग हुन्छ, यो के गर्न खोजेको हो ?"
फोरम र नयाँ शक्तिलाई निर्वाचन आयोगको २४ घण्टे स्पष्टीकरण,"काठमाडौं : ललितपुरको महालक्ष्मी नगरपालिकामा संघीय समाजवादी फोरम र नयाँ शक्ति पार्टीले निर्वाचन आचारसंहिताको उल्लंघन गरेको भन्दै निर्वाचन आयोगले २४ घण्टे स्पष्टीकरण सोधेको छ । फोरम र नयाँ शक्तिका मेयरका उम्मेदवार जनक थापाको नाममा आयोगले २४ घण्टाभित्र स्पष्टीकरण पेश गर्न आदेश जारी गरेको आयोग प्रवक्ता सूर्यप्रसाद शर्माले जानकारी दिनुभयो । फोरम र नयाँ शक्तिले महालक्ष्मी नगरपालिकामा निर्वाचन आचारसंहिताको उल्लंघन गरी मोटरसाईकल याली निकालेको आयोगले बताएको छ । प्रमुख निर्वाचन आयुक्त डा अयोधीप्रसाद यादवले अनुगमनको क्रममा उक्त नगरपालिकामा सप्रमाण फेला पारी तत्काल याली रोक्न निर्देशन दिनुभएको थियो । मेयरका उम्मेदवार थापाले प्रचारप्रसारका लागि बैशाख २३ गते निर्वाचन आचारसंहिताविपरीत मोटरसाइकल याली निकालेको आयोगले बताएको छ । आयोगले सोधेको स्पष्टीकरणमा भनिएको छ, निर्वाचन आचारसंहिताविपरीत काम कारबाही गरेको कसूरमा हदैसम्मको कारबाही किन नगर्ने ? कारबाही गर्नु नपर्ने कुनै कारण भए प्रस्तुत पत्र प्राप्त भएको मितिले चौबिस घण्टाभित्र आयोगसमक्ष स्पष्टीकरण पेश गर्नु हुन आदेशानुसार अनुरोध छ । निर्वाचन आचारसंहिता, २०७२ को परिच्छेद २ दफा ५ को क को १३ मा निर्वाचन प्रचार प्रसारको क्रममा मोटरसाइकललगायत मानिस वा मालसामान ढुवानी गर्न प्रयोग हुने साइकल, रिक्सा, टाँगा, एक्का तथा गोरुगाडाजस्ता सवारी साधनको याली गर्न वा गराउन नहुने उल्लेख छ । यसैगरी, आयोगले निर्वाचन आचारसंहिताविपरीत एक अनलाईन पत्रिकाले काठमाडौं महानगरपालिका मतदातामा मतसर्भेक्षण तथा मतदाताको धारणा संलकन गरेको भन्दै आयोगले उक्त कार्य रोक्न निर्देशन दिएको छ । आम जनताले आफूले कसलाई मत दिने र किन दिने भन्ने विषय गोप्य राख्न पाउने कानुनी प्रावधानलाई वेवास्ता गरी नागरिक हकविपरीत सर्भेक्षण कार्य गर्न निर्वाचन आचारसंहिता प्रतिकूल हुने भएको हुँदा अब आइन्दा यस प्रकारका सूचना, सन्देश र सर्वेक्षण गरी सार्वजनिक नगर्ननगराउन आयोगले निर्देशन दिएको छ, आयोग प्रवक्ता शर्माद्धारा जारी विज्ञप्तिमा उल्लेख छ । निर्वाचन आचारसंहिता, २०७२ को परिच्छेद २ दफा ४ को (त) मा उम्मेदवारको मनोनयन दर्ता भएको मितिदेखि मतपरिणामको घोषणा नभएसम्म उम्मेदवार वा राजनीतिक दलको परिणामको सम्बन्धमा मत सर्वेक्षण गर्न वा त्यस्तो सर्वेक्षणको परिणाम घोषणा गर्न नहुने व्यवस्था रहेको भन्दै आयोगले ध्यानाकर्षण गरेको छ ।"
अमेरिकी प्रभावशाली सिनेटहरुको टोली नेपाल भ्रमणमा,"काठमाडौं : अमेरिकी नेतृ न्यान्सी पेलोसीको नेतृत्वमा अमेरिकी सिनेटको एक टोली शनिबार नेपाल भ्रमणमा आएको छ। तीनदिने नेपाल बसाईका क्रममा अमेरिकी सांसदले राष्ट्रपति विद्यादेवी भण्डारी, प्रधानमन्त्री पुष्पकमल दाहाल प्रचण्ड, सभामुख आनेसरी घर्ती र परराष्ट्रमन्त्री प्रकाश शरण महतसँग भेटवार्ता गर्ने कार्यक्रम रहेको परराष्ट्र मन्त्रालयले जनाएको छ। अमेरिकी एयरफोर्सको विमानबाट अमेरिकी सांसद टोली शनिबार राति त्रिभुवन विमानस्थलमा आइपुगेको हो। नेतृ पेलोसी अमेरिकी संसद कांग्रेसको तल्लो सदन हाउस अफ रिप्रेजेन्टिटिभमा माइनोरिटी लिडर हुनुहुन्छ। टोलीमा भारतीय मुलकी पहिलो अमेरिकी सांसद प्रमिला जयपालसहित सात सिनेटर हुनुहुन्छ। नेते पिलोसी हाउस अफ रिप्रेजेन्टिटिभकी पूर्व सभामुख पनि हुनुहुन्छ। किन हुँदै छ भ्रमण ? एसियाली मुलुकहरु चीन र भारत आर्थिक रुपमा प्रभावशाली बन्दै नयाँ विश्व व्यवस्था निर्माणतर्फ विश्व अग्रसर हुंदै जाँदा विश्व महाशक्ति अमेरिकाले दक्षिण एसिया क्षेत्रमा आफ्नो राजनीतिक तथा रणनीतिक प्रभाव शशक्त पार्ने कोशिश गरिरहेको छ। अमेरिकी यस रणनीतिक तथा सामरिक उद्देश्यलाई एसिया क्षेत्रमा मूलतः भारतले साथ दिइरहेको छ। भारत र अमेरिकाबीच सैन्य, रणनीतिक र सामरिक मुद्दाहरुमा सहकार्य बढेको एक दशक भन्दा बढी भइसकेको छ। अमेरिकाको एसिया क्षेत्रमा चासो र प्रभाव बढिरहेकै बेला चीन र भारतका बीचमा रहेको नेपालमा अमेरिकी अधिकारीको भ्रमण पनि बाक्लिन थालेकाले नेतृ पेलिसोको भ्रमण पनि त्यसैको निरन्तरताका रुपमा लिनुपर्ने सरकारी अधिकारीको भनाइ छ। अमेरिकाले सैन्य रणनीतिक र सामरिक चासो एसियामा बढेसंगै अमेरिका र भारतको नेपाललाई हेर्ने नीति र व्यवहारमा समानता देखिने गरेको छ। खासगरी चीनको नेपालमा बढ्दो सहभागिता र चासो नियन्त्रण गर्नुपर्छ भन्नेमा अमेरिका, भारत, जापान एवं समग्र पश्चिमा मुलुकहरु एउटै कित्तामा छन्। पेलोसी नेतृत्वको टोलीले चीनद्वारा पृथकतावादी घोषित दलाई लामा र लोबसाङ् साङ्गेसंग भारतमा भेटवार्ता गर्ने भारतीय संचारमाध्यमले जनाएका छन्। दलाई लामाले हालै भारत नियन्त्रित अरुणाअंचल प्रदेश (जसलाई चीनले दक्षिण तिब्बत मान्छ) भ्रमण गरेपछि चीन र भारतबीचको सम्बन्धमा दरार आइरहेका बेला अमेरिकी सिनेटले दलाई लामालाई धर्मशालामा भेटेर तिब्बत पृथकतावादी आन्दोलनमा आफ्नो समर्थन रहेको दोहोर्याउन लागेको भारतीय संचारमाध्यमले जनाएका छन्। पेलोसीले सन् २००७ मा दलाई लामालाई अमेरिकी संसदमा कंग्रेसनल गोल्ड मेडल दिलाउन महत्वपूर्ण भूमिका निर्वाह गर्नुभएको थियो। उक्त कदमको चीनले कडा विरोध गरेको थियो। अहिले फेरि दलाई लामा र तिब्बतको सवाललाई लिएर चीन र भारतबीच तनाव बढेका अमेरिकी सिनेटहरु नेपाल र भारतको भ्रमणमा आउनुलाई महत्वका साथ हेरिएको छ। नेपालमा शरण लिइरहेका तिब्बतीबाट सन् १९९० पछि जन्मेका सन्ततीलाई नागरिकता परिचयपत्र दिन, उनीहरुको मानवअधिकार संरक्षण गर्न, उनीहरुको अभिव्यक्ति स्वतन्त्रता र भेला हुन पाउने अधिकारको सुनिश्चित गर्न नेपालका सरकारी अधिकारीलाई अमेरिकाले लामो समय यता आग्रह गर्दै आएको छ। तिब्बतीबाट भागेर नेपाल हुँदै भारतसम्म सहज रुपमा जान दिन र नेपाल फर्केर उनीहरुलाई राजनीतिक प्रदर्शनमा सहभागी हुनबाट नरोक्न अमेरिकाले आग्रह गर्दै आएको छ। अमेरिकाले दलाई लामा नेतृत्वमा चल्दै आएको तिब्बत चीनबाट स्वतन्त्रताको हुनुपर्ने मुद्दालाई चीन विरोधी कार्डका रुपमा लामो समय यता प्रयोग गर्दै आएको छ। तर नेपालले तिब्बतलाई चीनकै एक अभिन्न मानेर एक चीन नीतिप्रति प्रतिबद्दता जनाउँदै अमेरिकी यस धारणामा असहमति राख्दै आएको छ। नेपाल र अमेरिकाबीचको कुटनीतिक सम्बन्ध ६० औँ बर्षगाँठको अवसरमा अमेरिकी दूतावासले काठमाडौमा अघिल्लो साता आयोजना गरेको कार्यक्रममा अमेरिकी राजदूत एलाइना बि टेप्लिजले अमेरिका र नेपालबीचको बढ्दो सैन्य सम्बन्धमा अमेरिकाले रणनीतिक लाभ लिइरहेको बताउनुभएको थियो। अमेरिकाको भारत र नेपालसंगको सम्बन्ध्मा महत्वपूर्ण चरणमा रहेका बेला दुईदलीय सांसद टोलीको भ्रमण हुन लागेको छ। हाम्रो सांसद प्रतिनिधीमण्डलले भेटवार्तामा अमेरिकाको आर्थिक र सुरक्षा सम्बन्धलाई कसरी मजबुत पार्न सकिन्छ भन्नेबारे अध्ययन गर्नेछ, आफ्नो भ्रमणबारे अमेरिकी नेतृ पेलोसिले विज्ञप्तिमा भन्नुभएको छ। अमेरिकी सांसद टोली नेपाल भ्रमणपछि भारत, जर्मनी र बेल्जियम पुगेर रुसले गरेका मानवअधिकार हनन्लगायत अन्य क्षेत्रीय, बहुपक्षीय तथा विश्व अर्थतन्त्रका मुद्दाबारे छलफल गर्ने भएको छ।"
भ्रष्टाचार लुकाउन छापामार शैलीमा महाभियोगकाे षड्यन्त्र रचियाे,"गोरखाः पूर्व प्रधानमन्त्री तथा नयाँ शक्ति नेपालका संयोजक डा बाबुराम भट्टराईले भ्रष्टाचार ढाकछोप गर्न सत्तामा रहेका नेताहरुले प्रधानन्यायाधीश सुशीला कार्की र अख्तियारका पूर्व प्रमुख आयुक्त लोकमानसिंह कार्कीमाथि महाभियोगको षड्यन्त्र गरिएको आरोप लगाउनु भएको छ। गोरखाको सेराबजारमा शनिबार भएको कोणसभामा बोल्दै भट्टराईले ठूला माछालाई नछोड्ने चेतावनीपछि दुई प्रमुखमाथि महाभियोगको नाटक रचिएको बताउनुभयो। सुशीला कार्की खरो स्वभावको महिला हुनुहुन्छ, म राम्ररी चिन्छु, भट्टराईले भन्नुभयो,उहाँले नेपालका ठूला पार्टीका ठूला नेतामाथि भ्रष्टाचारको मुद्दा चलाउने सुइँको पाएपछि महाभियोगको षड्यन्त्र रचियो। कांग्रेस, एमालेभन्दा माओवादी दुई कदम बढी भ्रष्टाचारी भएको उहाँको आरोप छ। तपाईँहरुले देखिहाल्नु भयो, भ्रष्टाचार निवारण गर्ने आयोग जुन आयोग छ, अख्तियार दुरुपयोग अनुसन्धान आयोगका प्रमुख लोकमानसिंह कार्कीले अब साना माछा, खरदार, सुब्बामात्र होइन, ठूला माछा पनि समात्छु जब भनेका थिए, विभिन्न षड्यन्त्र गरेर उहाँलाई आयोगबाट हटाइयो, उहाँले भन्नुभयो, त्यसपछि महिला त हो, जे भन्यो त्यो मानिहाल्छिन् भनेर सरकारमा रहेका नेताहरुले भ्रष्टाचारका मुद्दाहरु लुकाउन आग्रह गरे। उनले टेरिनन् । त्यसैले रातारात, छापामार शैलीमा हटाउने कोशिश गरे। उहाँले माओवादी केन्द्र अहिले भ्रष्टाचारको आहालमा चुर्लुम्म डुबेको आरोप लगाउनुभयो। हुन न म पनि माओवादीकै नेता थिएँ कुनै समय, उहाँले भन्नुभयो,तर माओवादी भ्रष्टाचारको आहालमा चुर्लुम्म डुबेको छ। त्यो सहन नसकेर म नयाँ विकल्पमा गएको हुँ। उहाँले आफू भ्रष्टाचारी नभएको भन्दै आफूले भ्रष्टाचार गरेको थाहा पाए आफूलाई पनि नछोड्न आग्रह गर्नुभयो। उहाँले अब आफू प्रधानमन्त्री बन्न नचाहेको पनि दोहोर्याउनुभयो। कार्यकारी प्रधानमन्त्री भन्दा ठूलो नेपालमा अर्को पद छैन, उहाँले भन्नुभयो,त्यो पदमा तपाईँहरुले नेपालकै सबैभन्दा धेरै मत दिएर पुर्याइसक्नु भएको छ। त्यसैले त्यो पद मलाई पटकपटक चाहिएको छैन। तर, जतिबेलासम्म देश सम्वृद्ध बन्दैन त्यतिबेलासम्म म सुत्दिनँ।"

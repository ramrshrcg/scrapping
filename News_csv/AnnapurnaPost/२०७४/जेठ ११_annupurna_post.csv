शीर्षक,विवरण
विचलित प्रतिक्रिया,"संसद् सर्वोच्च जनप्रतिनिधि थलो हो । निर्वाचित संसद्ले संस्थागतरूपमा सधैं जनताप्रति उच्च सम्मान देखाउँदै उनीहरूको हितमा आफूलाई समर्पित गर्ने अपेक्षा राखिन्छ । यही मान्यता र तदनुसारको चरित्रले नै प्रजातन्त्रलाई सर्वाधिक प्रिय राजनीतिक व्यवस्था बनाउँछ । यस विपरीतको आचरण प्रजातन्त्रविरुद्ध मानिन्छ ।दुर्भाग्य, नेपालको संसद् खासगरी सन् २००६ मा प्रतिनिधिसभा ब्यूँताइएपछि जनताप्रतिको आफ्नो दायित्व क्रमिकरूपमा पन्छाउँदै उ केही नेताहरूको हित र महत्ववाकांक्षाको बन्दी बन्दै गएको छ । सार्वजनिक सुरक्षादेखि आम जनताको जीवनलाई कठिन बनाउँदै गएको मूल्यवृद्धि, मुलुकको छविलाई कलंकित गर्दै गएको भ्रष्टाचारबारे कुनै पनि बहस संसद्मा भएको छैन यस बीचमा । तर आआफ्ना दलीय हितमा व्यवधान पुग्दा छापामार' शैलीमा दुईदुईवटा महाभियोगहरू' दर्ता भएका छन् । राती कुनै मन्त्रीले नीतिगत तथा सैद्धान्तिक हिसाबले राजीनामा गर्दा सदनमार्फत मुलुकबासीलाई सूचित गर्ने, स्पष्टीकरण दिने संसदीय परम्परा छ । त्यस्तै प्रधानमन्त्रीहरूले यदाकदा अर्थात विशेष परिस्थितिमा संसद्मार्फत राजीनामा घोषणा गर्ने परम्परा पनि स्थापित भएको छ । नेपालमा केपी ओली स्वयंले गत साउनमा संसद्मार्फत राजीनामा घोषणा गरेका थिए । तर, दुर्भाग्य यसपल्ट प्रधानमन्त्री पुष्पकमल दाहालले संसद्मार्फत राजीनामा गर्ने योजनालाई एमालेले अवरोध पुर्याएपछि उनले अर्को बाटो अपनाए । अर्थात सदन चलिरहेको बेला आफ्नै कार्यकक्ष (सिंहदरबार) बाटै सञ्चारमाध्यममार्फत राजीनामा घोषणा गर्ने विकल्प रोजे । कस्तो विडम्बना ! अधिवेशनमा रहेको संसद्ले प्रधानमन्त्रीको राजीनामाको खबर सञ्चारमाध्यमबाट पाउनेछ । संसद् त्यस्तो जानकारीको प्रत्यक्ष सूचनाको पहिलो थलो बन्ने अधिकारबाट वञ्चित भएको छ । संसद्को अपेक्षित हैसियत पतन हुनुमा या गराइनुमा कुनै दल आफूलाई दोषी या दण्डको हकदार मान्दैन भने संसद्लाई विचरा' या निरीह बनाउने नियोजित षड्यन्त्रको पाटो हो । निरिह संसद्ले सार्वभौम जनताको स्वाभिमान र अधिकारलाई प्रतिनिधित्व र संरक्षण गर्न सक्दैन । यसका अनेक कारण छन् । तर मुख्य कारण ठूला दलहरूले आफ्नो शक्तिलाई सदन ठप्प पार्नमा दुरूपयोग गर्दा संसद्को हैसियतमा विचलन आउँछ । दोस्रो, सभामुखले नीति, नियम र परम्परा नाघेर दलीय हित बोके भने संसद्ले त्यो दुर्दिन भोग्नुपर्छ । त्यस अर्थमा ओनसरी घर्तीका केही गतिविधिले उनका पूर्ववर्ती सुवासचन्द्र नेम्बाङलाई निरन्तरता दिएका छन् । आसनबाटै रोम सन्धिपत्र' मा हस्ताक्षर गर्न सरकारलाई दिएको स्वेच्छाचारी आदेश र प्रतिनिधिसभाको संकल्प प्रस्तावमार्फत राजतन्त्र फ्याँक्न निर्वाचन हुन बाँकी नै रहेको पहिलो संविधानसभाको पहिलो बैठकलाई दिएको आदेश नेपालको संसदीय र संवैधानिक इतिहासमा कलंकित रहिरहने छन् । र तिनका दूरगामी कुअसर नेपालले केही समय अझ भोग्नुपर्नेछ । प्रमुख प्रतिपक्षका रूपमा तर्क भन्दा बाहुबल प्रदर्शन गर्दै एमालेले प्रधानमन्त्रीको राजीनामा रोक्ने प्रयास अर्को कुपरम्परामा हालेको जग हो । नियम र संविधानअनुसार मात्र संसद् चल्नुपर्छ, कुनै दलको मुढे बल या नियोजित स्वार्थबाट हैन ।"
राष्ट्रपति भण्डारीद्वारा नीति तथा कार्यक्रम प्रस्तुत (फोटो फिचर ),"काठमाडौं : राष्ट्रपति विद्यादेवी भण्डारीले व्यवस्थापिकासंसद्मा सरकारको आर्थिक वर्ष २०७४७५ को नीति तथा कार्यक्रम प्रस्तुत गर्नु भएको छ। प्रधानमन्त्री पुष्पकमल दाहाल प्रचण्डले सरकारको नीति तथा कार्यक्रमको राष्ट्रपति भण्डारीसमक्ष पेस गरेपछि उहाँले प्रस्तुत गर्नु भएको हो । मन्त्रिपरिषद्का यही जेठ ७ गतेको बैठकले सरकारको नीति तथा कार्यक्रम पारित गरेको थियो । यस वर्षको नीति तथा कार्यक्रममा संविधान कार्यान्वयनसहित सङ्घ र प्रदेशसभाको निर्वाचन तथा राष्ट्रिय गौरवका आयोजनालाई विशेष प्राथमिकता दिइएको छ । नीति तथा कार्यक्रममा दिगो आर्थिक वृद्धि, स्वरोजगार, उज्यालो नेपाल अभियान जस्ता विषयहरु समेटिएका छन् । निर्वाचन आचारसंहिता लागू भएकाले सरकारले यस वर्षको नीति तथा कार्यक्रममा नयाँ योजना नभई गत वर्षका कार्यक्रमलाई नै निरन्तरता दिएको छ । प्रधानमन्त्री दाहालले आफ्नो पदबाट राजीनामा गर्नुभएको भोलिपल्ट राष्ट्रपति भण्डारीले सरकारको आगामी आर्थिक वर्षको नीति तथा कार्यक्रम प्रस्तुत गर्नुभएको हो । सदनमा सबैभन्दा ठूलो दल नेपाली काँग्रेसको साथ र सहयोगमा नेकपा ९एमाओवादी केन्द्र०का अध्यक्ष दाहालले आफ्नो नेतृत्वमा २०७३ साउन २० गते नयाँ सरकार गठन गर्नुभएको थियो । वर्तमान सरकारले दोस्रो चरणको स्थानीय तह निर्वाचन अघि नयाँ कार्यक्रम नल्याउने र विगतका कार्यक्रमलाई नै निरन्तरता दिने जानकारी दिइसकेको छ । संसद् भवनमा आउनु हुँदा राष्ट्रपति भण्डारीलाई सभामुख ओनसरी घर्ती, उपसभामुख गङ्गाप्रसाद यादव र संसद् सचिवालयका महासचिव मनोहरप्रसाद भट्टले स्वागत गर्नुभएको थियो । सो अवसरमा राष्ट्रपतिको सम्मानमा नेपाली सेनाले सम्मान गारत अर्पण गरेको थियो । रासस तस्बिरहरु: रजेन्द्र केसी"
राजपालाई मनाउन कसरत,"काठमाडौं : राष्ट्रिय जनता पार्टी नेपालका अध्यक्ष महन्थ ठाकुर, नेपाल फोरम लोकतान्त्रिकका अध्यक्ष विजयकुमार गच्छदार र संघीय समाजवादी फोरम नेपालका अध्यक्ष उपेन्द्र यादवबीच बिहीबार स्थानीय तहको दोस्रो निर्वाचनमा सहभागी हुने अवस्थामा तीन पार्टीबीच तालमेल गर्ने सैद्धान्तिक सहमति भएको छ । भक्तपुरस्थित ठाकुर निवासमा भएको वार्तामा राजपा अध्यक्ष ठाकुरले चुनाव चिह्न, संविधान संशोधन र जनसंख्याका आधारमा निर्वाचन क्षेत्रको माग पूरा भए निर्वाचनमा जान सकिने प्रस्ताव राख्नुभएको छ । राजपा अध्यक्ष ठाकुरले निर्वाचन आयोगले पार्टी दर्ता गरेर चुनाव चिह्न दिनुपर्ने र संविधान संशोधन हुनुपर्ने मागलाई चुनावमा सहभागिताको सर्तका रूपमा लिनुभएको थियो । गच्छदार र यादवसँगको छलफलमा राजपा अध्यक्ष ठाकुरले चुनाव चिह्न नभएकाले निर्वाचनमा जान नसकिने बाध्यता देखाउनुभएको हो । स्रोतका अनुसार ठाकुरले निर्वाचन आयोगमा पार्टी दर्ता र चुनाव चिह्न दिलाइदिन तथा संसद्बाट संविधान संशोधन गराउनसमेत पहल गरिदिन यादव र गच्छदारलाई आग्रह गर्नुभएको थियो । 'हामी चुनावविरोधी होइनौं तर आयोगमा न पार्टी दर्ता छ न हामीले चुनाव चिह्न पाएका छौं, अनि चुनावमा कसरी जाने ? ' त्रिपक्षीय छलफलमा ठाकुरको भनाइ उद्धृत गर्दै स्रोतले भन्यो । ठाकुरको प्रस्तावमा गच्छदार र यादवले राजपालाई चुनाव चिह्न दिलाउने र सकेसम्म चुनावअगावै अन्यथा चुनावपछि संविधान संशोधन गराएरै छाड्ने आश्वासन दिनुभएको थियो । ६ वटा मधेसकेन्द्रित दल मिलेर हालै बनेको राजपा निर्वाचन आयोगमा दर्ता छैन । उसको कुनै चुनाव चिह्न छैन । पार्टी एकीकरणअघि राजपाका ६ वटै दलले पुरानो चुनाव चिह्न, लोगो र झन्डा प्रयोग नगर्ने निर्णय गरेका थिए । डेढ घन्टासम्म भएको छलफलमा गच्छदार र यादवले आफूहरूले राजपाको मागका सम्बन्धमा प्रधानमन्त्री पुष्पकमल दाहाल र कांग्रेस सभापति शेरबहादुर देउवासँग पुनः अनौपचारिक परामर्श गर्ने आश्वासन दिएको दाबी स्रोतले गर्यो । चुनाव जान महन्थ ठाकुरको प्रस्ताव  दल दर्ता र चुनाव चिह्न  संविधान संशोधन  जनसंख्याको आधारमा स्थानीय तह फोरम नेपालका अध्यक्ष यादवले चुनावमा साझा उम्मेदवारी दिन सहकार्य गर्न ठाकुर र गच्छदारसँग प्रस्ताव गर्नुभएको छ । मधेसी जनताको चाहना र भावनाअनुसार स्थानीय चुनावमा सहकार्य आवश्यक रहेको यादवको तर्क थियो । ठाकुरले स्थानीय तहको निर्वाचनमा मधेसवादी पार्टीसँग मात्र नभएर अन्य राजनीतिक दलसँग पनि तालमेल हुने जानकारी गच्छदार र यादवलाई दिनुभएको थियो । स्थानीय तहको दोस्रो निर्वाचनमा सहकार्य गरी साझा उम्मेदवार खडा गर्ने यादवको प्रस्तावलाई गच्छदारले सकारात्मक रूपमा लिँदै मिलेर अघि बढ्न सकिने बताउनुभएको छ । ठाकुरले आन्दोलनको प्रसंग निकाल्दा यादव र गच्छदारले मधेसको उपलब्धिलाई संस्थागत गर्न आन्दोलनकै रूपमा स्थानीय चुनावलाई सदुपयोग गर्न सुझाव दिएको स्रोत बताउँछ । राजपका नेता मनीषकुमार सुमनले राजपाका अध्यक्षमण्डलको बुधबारदेखि जारी बैठकमा आगामी आन्दोलनबारे पारमर्श भएको र शुक्रबार दिउँसो बस्ने बैठकले भावी आन्दोलन तय गर्ने बताउनुभएको छ । उहाँले भन्नुभयो, 'राजपाको बटनलाइन चुनावचिह्न, संविधान संशोधन र जनसंख्याको आधारमा निर्वाचन क्षेत्र नै हो ।' राजपाका अर्का नेता केशव झाले शुक्रबार बिहान राजपाको अध्यक्षमण्डल र दिउँसो संघीय गठबन्धनको बैठक बसी सांँझ भावी आन्दोलन घोषणा हुने बताउनुभयो । उहाँले भन्नुभयो, 'जिल्लाजिल्लाबाट सरकारले सोमबार थप गरेको २२ वटा स्थानीय तहको विरोधमा आन्दोलनको माग आइरहेको छ । हाम्रा नेताले समयमै निर्णय गर्न सकिरहनुभएको छैन ।'"
देवी ज्ञवाली र रेणु दाहालको मत अन्तर १२ सय ३५ मात्र (अपडेट),चितवन : चितवनको भरतपुर महानगरपालिकाको मतपरिणाम रोचक बन्दै गएको छ। एमालेका मेयर उम्मेदवार देवी ज्ञवाली र कांग्रेसमाओवादी गठबन्धनकी मेयर उम्मेदवार रेणु दाहालबीचको मत अन्तर घट्दै जाँदा प्रतिस्पर्धा रोचक बन्दै गएको हो। पछिल्लो मत परिणाम अनुसार एमाले मेयर उम्मेदवार ज्ञवाली माओवादीकी मेयर उम्मेदवार दाहाल भन्दा १२ सय ३५ मतले अगाडि हुनुहुन्छ। देवी ज्ञवालीले ३२ हजार ५ सय २ मत ल्याउनुभएको छ भने रेणु दाहालले ३१ हजार २ सय ६७ मत ल्याउनुभएको छ। उपमेयरमा कांग्रेसकी पार्वती शाहले ३४ हजार ९ सय २२ मत ल्याउनुभएको छ भने एमालेका दिव्या शर्माले २९ हजार ३ सय ६ मत ल्याउनुभएको छ। निर्वाचन आयोगका अनुसार वडा नम्बर १ देखि १५ र २५ देखि २९ वडासम्मको मतगणना भइसकेको छ। अब भने १६ देखि २४ वडाको मतगणना भइराखेको छ।
पोखरा महानगरको मेयर र उपमेयरमा एमालेका उम्मेदवार जित नजिक,पोखरा : देशकै ठुला पोखरा लेखनाथ महानगरपालिकामा बहुमत वडा सहित नेकपा एमालेका मेयर पदका उम्मेदवार मानबहादुर जिसी जित नजिक पुग्नु भएको छ । उपमेयर पदमा पनि नेकपा एमालेकी मञ्जुदेवी गुरुङ्को जित सुनिश्चित भएको छ । ३३ वडा रहेको महानगरपालिकामा २९ वडासम्म मतगणना भइसक्दा नेकपा एमालेले १९ वटा वडासहित बहुमत वडामा जित हासिल गरेको छ । नेपाली कांग्रेसले १० वटा वडामा जित हासिल गरेको छ । १ लाख २५ हजार ७ सय मत खसेकोमा समाचार तयार पार्दासम्म झण्डै एक लाख ९ हजार मत अर्थात करिव ८७ प्रशित मत गणना सम्पन्न भइसकेको छ । २९ वटा वडाका मत परिणाम आउँदा सम्म एमालेका उम्मेदवार मानबहादुर जिसी कांग्रेसका उम्मेदवार रामजी कुँवर भन्दा ११ हजार ८ सय २२ मतले अघि हुनुहुन्छ । एमालेका उम्मेदवार जिसीले ५१ हजार २ सय १७ मत प्राप्त गर्नु हुँदा कांग्रेसका कुँवरले ३९ हजार ३ सय ९५ मत प्राप्त गर्नुभएको छ । चार वटा वडाको मत आउन बाँकी छ । उपमेयर पदमा नेकपा एमालेकी उम्मेदवार मञ्जुदेवी गुरुङले ४८ हजार २ सय ८८ मत प्राप्त गर्नु भएको छ भने नेपाली कांग्रेसकी उपमेयर पदकी उम्मेदवार सरस्वती गुरुङले ३७ हजार ३ सय ३२ मत प्राप्त गर्नु भएको छ । गन्न बाँकी रहेका वडा नम्वर ३० मा ४ हजार ७ सय ४३ मत खसेको छ । यस्तै गरि वडा नम्वर ३१ मा ३ हजार ९ सय २१ वडा नम्वर ३२ मा ४ हजार ५ सय ८५ र वडा नम्वर ३३ मा ५ हजार २ सय ७८ मत खसेका छ । जितको नजिक पुग्नु भएका जिसीले सबै पाटीलाई समेटेर समग्र पोखराको विकासमा जुट्ने अन्नपूर्ण संग बताउँनु भएको छ । करिव दुई दर्शक पछि भएको स्थानीय तहको निर्वाचनमा पोखरेली मतदाताले विश्वास मानेर दिएको जिम्मेवरीलाई विश्वास नटुटने गरि इमान्दारिताका साथ सबैलाई समेटेर पोखराको विकास निमार्णमा जुट्ने बताउँनु भएको छ ।
महोत्तरीमा चुनावी चुनौती: सयौं दर्तावाल हतियार,"बर्दिबास: दोस्रो चरणको स्थानीय निकायको निर्वाचनको मार्हाल बन्दै गर्दा महोत्तरीमा राज्यले दर्ता गरेर व्यक्तिलाई आत्मसुरक्षाको लागि घरघरमा राख्न दिएको सयौं हातहतियार, विभिन्न घटनाका हजारौं फरार प्रतिवादी र चोरीका मोटरसाइकलहरु नै प्रहरी प्रशासनलाई टाउको दुखाइको बिषय बनेको छ। चुनावी गति विधीलाई दर्तावला हातहतियार, फरार प्रतिवादी र चोरीका मोटरसाइकलबाट चुनावी माहौलमा हुने सक्ने अपराधी गतिविधीले गर्दा महोत्तरी प्रहरीलाई चुनावी सुरक्षा थ्रेट बढाएको हो। जिल्ला प्रशासन कार्यालय, जिल्ला प्रहरी कार्यालयले दर्तावला हतियार बुझाउन हतियारधनीलाई सार्वजनिक सूचना र चिठ्ठ् नै पठाएपनि उनीहरु प्रहरीप्रशासन समक्ष हतियार बुझाउन आलटाल गरिरहेका छन्। महोत्तरीमा तीन सय ९ जनाको नाममा तीन सय ३२ थान हतियार दर्ता रहको जिल्ला प्रशासन कार्यालय जलेश्वरको एक तथ्यांक छ। जिल्ला प्रशासन कार्यालयले निर्वाचनलाई मध्यनजर गर्दै लाईसेन्स प्राप्त हतियार बुझाउन पत्रचार गरेकोमा हाल सम्म २५ जनाले मात्र एक नाले दुई नाले बरुवा बन्दुक जस्ता हतियर प्रहरीमा बुझाएको जिल्ला प्रहरी कार्यालय महोत्तरीका इन्स्पेक्टर केदार बस्नेतले बताउनुभयो। निर्वाचनको समयमा वैद्य हतियार पनि प्रयोग भएर चुनावी गतिविद्यी अराजक बन्न सक्ने सम्भावना हुन्छ। खुल्ला सीमाका कारण चुनावको समयमा ससना हतियार त प्रहरीको लागि झनै सुरक्षाको चुनौती बनेर आउने गर्छ। प्रमुख जिल्ला अधिकारी विरेन्द्र यादवले दर्तावला हतियार प्रशासनले चुनावलाई मध्यनजर गरेर आफ्नो नियन्त्रणमा लिन लागेको दावी गर्नुभयो । जिल्लामा अनुमति प्राप्त हतियारहरुमा पेस्तोल १२ थान, बारहवोरको बन्दुक एकनाले १८० थान, दुईनाले बन्दुक १२३ थान , बाईसवोरको एकनाले बन्दुक ६ थान, भरुवा एकनाले २ थान, हावादारी बन्दुक ९ थान गरि कुल ३३२ थान हतियार अनुमति प्राप्त रहेको जिल्ला प्रसासन कार्यालय महोत्तरीको तथ्यांक छ । खुल्ला सिमाका कारण अवैध हतिरयार भित्रिन सक्ने सम्भावना हुन्छ। चुनावलाई शान्तिपूर्ण वातावरणमा सम्पन्न गराउन महोत्तरी प्रहरीले चुनावी सुरक्षा योजना बनाएर लागु गरिसकेको जिल्ला प्रहरी कार्यालय महोत्तरीका डिएसपी दिपक पोखरेलले बताउनुभयो। शसस्त्र प्रहरी सिमा सुरक्षा बल र शसस्त्र प्रहरी बल राजश्व तथा भन्सार सुरक्षा गुल्मले नेपालभारतको सिमानाकामा हतियार भित्रिन सक्ने सम्भावनालाई मध्यनजर गर्दै सिमा क्षेत्रमा सुरक्षा चेकजाँचमा कडाई गरेको छ । महोत्तरीमा १ हजार ९ सय ९ म्यादी प्रहरी पनि प्रहरीसंग संगै सुरक्षार्थ खटिएका छन् । यता जिल्ला अदालत महोत्तरीबाट दण्ड जरिवना फैसला सुनाएका दुई हजार नौं सय ८ जना प्रतिवादी फरार रहेको एक तथ्यांक छ । जसमध्ये फरारहरुको सूचीमा १७ विदेशी नागरिक पनि छन्। अपराधी मान्सिकता भएका फरार प्रतिवादीहरुलाई चुनावी माहौल भड्काउन कुनै समुहले उनीहरुलाई प्रयोग गर्न सक्ने र आफैं पनि सक्रिय हुन सक्छ। फरार प्रतिवादीबाट चुनावमा हामीलाई सुरक्षा थ्रेट अवश्य रहन्छ। हामीले यसलाई दृष्टिगत गरेर फरार प्रतिवादीलाई पक्राउ गर्ने कार्य गरिरहेका छौं, जिल्ला प्रहरी कार्यालय महोत्तरीका प्रहरी उपरीक्षक(एसपी) राजकुमार लम्साले भन्नुभयो,अदालतबाट सजाय पाई फरार रहेका एक सय ५५ जना फरार अभियुक्तहरुलाई ३५ दिनको अवधिमा पक्राउ गरेका छौं।' स्थानीय निकायको चुनावलाई लक्षित गरेर फरार प्रतिवादीलाई पक्राउ गर्न प्रहरीले विशेष अभियान सुरु गरेको छ। महोत्तरी जिल्ला अदालतले जिल्ला प्रहरी कार्यालयलाई उपलब्ध गराएको लगतअनुसार चालु आवको चैतसम्म १७ विदेशीसहित ३ हजार ६३ फरार प्रतिवादी रहेकोमा १५५ जनालाई पक्राउ गरेपछि फरार प्रतिवादीको संख्या २ हजार ९ सय ८ मा झरेको छ।'फरारको यति ठूलो जमात नियन्त्रणमा लिन सानो प्रयासले सम्भव छैन। त्यसैले हामीले फरार प्रतिवादीलाई पक्राउ गर्न विशेष अभियानका साथ विशेष टोली प्ररिचालन गरेका छौं,' एसपी लम्सालले भन्नुभयो। महोत्तरीको ग्रामिण भेगमा चोरीको मोटरसाइकल छ्यापछयापती प्रयोग हुने गरेको छ। महोत्तरीको दक्षिणी भेगको सीमा नाकासंगै जोडिएको गाउँहरुमा चुनावको समयमा चोरीका मोटरसाइकलहरुबाट चुनावी गतिविधी विथोलन प्रयोग हुन सक्ने स्थानीय बासिन्हरु बताउँछन्। प्रहरीले महिना दिनमा चार वटा चोरीका मोटर चेक चाँजको क्रममा फेला परेका छन्।' जनपथ र ट्राफिकले संयुक्त नाम दिएर चुनावलाई लक्षित गरेर ( भिग्रस) सवारी चेकजाँच सुरु गरेका छौं,' जिल्ला ट्राफिक प्रहरी कार्यालय महोत्तरी इन्स्पेक्टर पोषण ढकालले बताउनुभयो। महोत्तरीमा ३ लाख ८ हजार चार सय चार मतदाता रहेको छ भने, १२ गाउँपालिका र ३ नगरपालिका गरि कुल १५ स्थानीय तहको संख्या छ ।"
बुढा नेताको बल मिच्याईंविरुद्ध मोरङ कांग्रेसमा युवा अभियान,"विराटनगर : महानगरपालिकामा नेपाली कांग्रेसका लोकप्रिय युवा नेतालाई वाइपास गरेर पुरानै अनुहारलाई मेयरमा ल्याउने तयारी भएपछि त्यसको विरोधमा युवाले अभियान सुरु गरेका छन्। काठमाडौं, पोखरा र भरतपुरमा पहिलो चरणको निर्वाचनमा पार्टीले भोगेको हार र त्यस्तै हविगतको श्रृङ्खला दोहोरिन नदिने भन्दै युवाले बिहीबारबाट अभियान छेडेका हुन्। राजनीतिक महत्वका हिसाबले निकै प्रभावशाली मानिएको विराटनगर उपमहानगरपालिका हुँदासम्म काँग्रेसका नगर सभापति भीम पराजुली मेयरको उम्मेदवारको रुपमा निकै बलियो मानिएका थिए तर, महानगर घोषणा भएलगत्तै केन्द्रीय राजनीतिमा पुगिसकेका कांग्रेसका सांसद तथा मोरङका पूर्वजिल्ला सभापति अमृत अर्याललाई मेयरको टिकट दिन ेतयारी भएसँगै काँग्रेस भित्रका युवा पुस्ताको ठूलो समूहले त्यसको खुलेरै विरोध गरेको छ। अर्याल २० वर्षअघि भएको स्थानीय निर्वाचनमा विराटनगरको मेयरमा एमालेका उमेदवारसँग पराजितहुनु भएको थियो। उमेदवार चयन गर्न विहीबार काँग्रेसका केन्द्रीय नेताको उपस्थितिमा जिल्ला पार्टी कार्यालयमा बैठक चलिरहँदा युवा अभियानको ब्यानरमा भुईंतलाको सभा हलमा युवा नेतृत्वले वृहत छलफल आयोजना गरिएको थियो। यो अभियानलार्इ महानगरका सबै वडा तथा जिल्ला तहसम्म बढाइने कार्यक्रममा जानकारी दिइएको छ। अभियानका संयोजक तथा युवा नेता हरि भट्टराईले भन्नुभयो,जनस्तरमै लोकप्रिय र विजयी हुने ताकत राख्ने युवा हुँदाहुँदै उनीहरुलाई वाइपास गरिन्छ भने हामी चुप लागेर बस्दैनौं। युवा सचेत छौं विराटनगरमा अरु महानगरको जस्तो काँग्रेसको पराजय नहोस भन्ने हाम्रो चाहना हो। भट्टराईले तल्लो तहबाट उठेर केन्द्रको राजनीतिमा पुगिसकेका व्यक्तिले फेरि तलै फर्कने हो भने युवाले केलाई आधार बनाएर राजनीति गर्नु ? भन्दै प्रति प्रश्न गर्नुभयो। काँग्रेस महासमिति सदस्य तथा युवा नेता केदार कार्कीले पुरानालाई सांसद बन्न, मन्त्रीबन्न र त्यसभन्दा पनि अघि बढ्ने बाटो भएकाले फेरि जहाँबाट सुरु गरेको त्यतै नफर्कन आग्रह गर्नुभयो। कार्कीले जनताले चाहेजस्तो उमेदवार दिन काँग्रेसको केन्द्रीय नेतृत्वलाई युवाले सचेत गराउन अभियान सुरु गरेको बताउनु भयो। युवालाई अवसर नदिए सानेपा र बुढानिलकण्ठ गएर धर्ना तथा आमरण अनसन गर्नुपर्ने अवस्था आउने उहाँले चेतावनी दिनुभयो। विराटनगर नेपाली कांग्रेस सम्बद्ध युवाले पहिलो चरणको निर्वाचनका लागि टिकट दिई सकेका युवाको हातबाट टिकट खोसेर समीकरणको नाममा बलमिच्याई गरेकोले काँग्रेसले महानगरहरुमा नराम्रो झट्का खाएको युवाले टिप्पणी गरेका छन्। युवा नेता दामोदर कोइरालाले युवा उम्मेद्वारलाई प्राथमिकता दिन माग गर्दै भन्नु भयो,पार्टीलाई बचाउने हो भने मनोगत हिसाबले निर्णय गरिनु हुन्न।उहाँले आवेग र उत्तेजनाको आधारमा युवालाई एक्ल्याउने काम नगर्न आग्रह गर्नुभयो। समाजमा भिजेको युवा उम्मेद्वार भएमात्रै चुनाव जित्न सहजहुने भन्दै युवाहरूले दोस्रो चरणको निर्वाचनमा युवा उम्मेद्वारलाई प्राथमिकता दिन मागअघि सारेको बताउँदै मेयरका दाबेदार भीम पराजुलीले भन्नुभयो,टिकट बाड्ने प्रजातान्त्रिक पद्धति नहुदा चुनावमा नेताले टिकट दिने र जनताले मान्नु पर्ने अवस्था रहेको छ। उहाँले टिकट दिने प्रणालीमै सुधार गर्नुपर्ने अवस्था रहेको धारणा राख्नुभयो। युवा नेता केदार कार्कीले समृद्धिको सपना पुरा गर्ने क्षमता युवामा हुने भएकाले युवालाई नेतृत्वमा पुर्याउनु जरुरी रहेको बताउनु भयो। जनताको घरदैलोमा पुग्ने र सुख दुःखमा साथदिने खालका उम्मेद्वारलाई टिकट नदिए काठमाडौं र पोखराकै हालत वेहुर्नुपर्ने चेतावनी उहाँले दिनुभयो। कसैले जनभावना विपरित सानेपाबाट टिकट लिएर आए त्यस्तो टिकट फिर्ता गराउने क्षमता पनि युवाहरूमा रहेको उहाँको भनाइ छ। जिल्ला सदस्य राजेश गुप्ताले युवाको भावना र चाहनाअनुसार पार्टीले युवा पंक्तीका उम्मेद्वारलाई निर्वाचनमा टिकटदिने र युवा उम्मेद्वारले नै चुनाव जित्ने विश्वास व्यक्त गर्नुभयो। कार्यक्रममा विराटनगरलाई महानगरपालिका बनाउन पहल गरेको भन्दै काग्रेस जिताउ अभियानका संयोजक हरि भट्टराईले महानगरका २८ वटै वडाको प्रतिकका रुपमा २८ वटा मालाले नगर सभापति पराजुलीलाई अभिनन्दन पनि गरेका थिए।"
"मध्यपुर थिमि नपामा श्रीमती उपमेयर, श्रीमान् प्रशासक","भक्तपुर : भक्तपुरको मध्यपुर थिमि नगरपालिकामा अहिले एउटा अचम्मको जोडी उपस्थित भएको छ। जुन जोडीमा श्रीमानले आफ्नै श्रीमतीलाई नमस्कारसमेत गर्नुपर्ने भएको छ। स्थानीय तहको निर्वाचनबाट मध्यपुर थिमि नगरपालिकाको उपमेयरमा अञ्जनादेवी मधिकर्मी निर्वाचित भएपछि यस्तो जोडी उपस्थित भएको हो। उपमेयर मधिकर्मीका श्रीमान धनकृष्ण श्रेष्ठ मध्यपुर थिमि नगरपालिकाका प्रशासन प्रमुख हुनुहुन्छ। मध्यपुर थिमि नगरपालिका स्थापनादेखि कार्यरत धनकृष्ण श्रेष्ठले गएको वैशाख ३१ गते भएको निर्वाचनबाट मध्यपुर थिमि नगरपालिकाको उपमेयरमा श्रीमती निर्वाचित हुनुभएपछि अब कार्यालयमा नमस्कार गर्नुपर्ने अवस्था आएको हो। मध्यपुर थिमि नपा वडा नं ४ मा बस्ने यो जोडीका एक छोरा र एक छोरीमसेत हुनुहुन्छ। घर समाजमा श्रीमानश्रीमती बराबर भए पनि नगरपालिकामा भने श्रीमानभन्दा श्रीमती माथिल्लो दर्जामा पुग्नुभएको छ। तर यस्तो अवस्था भए पनि आफूहरुलाई कुनै असहज एवं अप्ठ्यारो नहुने नवनिर्वाचित उपमेयर मधिकर्मीले बताउनुभयो। कार्यालयमा रहँदा मैले आफ्नो काम गर्ने हो, उहाँले आफ्नो काम गर्नुहुन्छ, उहाँले मन्दमुस्कानमा अन्नपूर्णसँग भन्नुभयो, त्यसैले कुनै अप्ठ्यारो र असजिलो महसुस हुने छैन। त्यस्तै नपाका प्रशासन प्रमुख श्रेष्ठले पनि कुनै असजिलो नहुने सुनाउनुभयो। घर र कार्यालय दुवै ठाउँमा केही फरक हुनेछैन, उहाँले भन्नुभयो, दुवैतिर आआफ्नो काम र कर्तव्य पूरा गर्ने हो। उहाँहरुले अहिले सँगै भएकाले झन् काम कारबाही र सम्बन्धमा राम्रो हुने प्रतिक्रिया दिनुभयो। केही कमीकमजोरी भए तत्कालै थाहा हुने र त्यसले दुवैले मिलेर सच्याउन पहिलेभन्दा बढी सजिलो हुने उहाँहरुको भनाइ थियो। बिहीबार नवनिर्वाचित जनप्रतिनिधिहरुको सपथ ग्रहण हुँदा उपमेयर मधिकर्मी मञ्चमा बस्नुभएको थियो भने प्रशासन प्रमुख श्रेष्ठ दर्शक दिर्घामा। दर्शक दिर्घामा भएका धनकृष्ण श्रीमतीको मान सम्मानले प्रफुलित भइरहनुभएको थियो। सपथग्रहणपछि पदभार ग्रहण गर्नेक्रममा भने धनकृष्णले अञ्जनालाई पछि नै पार्नुभयो। उहाँ पहिले नै उपमेयर अञ्जनाको कार्यकक्ष पुगेर उहाँको स्वागतमा बसिरहनुभएको थियो। अञ्जनाले कार्यभार सम्हालेको दृश्यलाई अभिरुचिपूर्वक अवलोकन गर्नुभएको थियो।यसबाहेक अरु बेला यी जोडी बिरलै सँगै देखिनुभएको थियो। काभ्रेको पनौती माइती भएकी अञ्जना विद्यार्थीकालदेखि नै नेपाली कांग्रेसको राजनीतिमा सक्रिय हुनुहुन्थ्यो। २०३८ सालमा राजनीतिमा प्रवेश गर्नुभएका उहाँ २०४२ सालको सत्याग्रहताका नौ महिना जेलसमेत पर्नुभएको थियो। त्यसपछि २०४६ सालको जनआन्दोलनमा झनै सक्रिय भएर लाग्नुभएका अञ्जना २०५२ सालमा विवाह भएर मध्यपुर आउनुहँुदा पनि राजनीतिलाई बिराम दिनुभएन। निरन्तर राजनीतिमा लाग्दै आउनुभएका उहाँ अहिले नेपाल महिला संघका महाधिवेशन प्रतिनिधि हुनुहुन्छ।"
राष्ट्रपतिद्वारा सहमतीय सरकार गठन गर्न आह्वान,काठमाडौं : राष्ट्रपति विद्यादेवी भण्डारीले बिहीबार नेपालको संविधानको धारा २९८ को उपधारा (२) बमोजिम सात दिनभित्र राजनीतिक सहमतिका आधारमा प्रधानमन्त्रीको निर्वाचन सम्पन्न गरी मन्त्रिपरिषद् गठन गर्न व्यवस्थापिका संसद्मा प्रतिनिधित्व गर्ने राजनीतिक दललाई आह्वान गर्नुभएको छ । प्रधानमन्त्री पुष्पकमल दाहालले बुधबार पत्रकार सम्मेलनमार्फत देशवासीका नाममा सम्बोधन गर्दै पदबाट राजीनामा दिनुभएको थियो । कांग्रेस र माओवादी केन्द्रबीच भएको भद्र सहमतिअनुसार दाहालले राजीनामा दिनुभएको हो ।
काठमाडौं महानगरमा विद्यासुन्दर शाक्य १४ हजार पाँच सयले अग्रता,काठमाडौं : काठमाडौं महानगरपालिकामा विद्यासुन्दर शाक्यले १४ हजार ५ सय ४ मतले अग्रता लिनुभएको छ । आफ्ना प्रतिष्पर्धीलाई निकै पछाडि पार्दै भारी मतले अग्रता लिइरहनुभएकाले उहाँ बलियो उम्मेदवार बन्दै जानुभएको हो । नेकपा एमालेका तर्फबाट मेयर उम्मेदवार बन्नुभएका शाक्यले ४९ हजार ८ सय ५४ मत ल्याउनुभएको छ भने उहाँका निकतम् प्रतिष्पर्धी नेपाली कांग्रेसका उम्मेदवार राजुराज जोशीले ३५ हजार ३ सय ५० मत ल्याउनुभएको छ । काठमाडौं महानगरपालिकामा २ लाख ७४ हजार ४ सय ३८ मतदाता रहेपनि गत वैशाख ३१ गते भएको स्थानीय तहको निर्वाचनमा काठमाडौं महानगरका १ लाख ७२ हजारले मात्र मदादान गरेका थिए । काठमाडौं महानगरमा तेस्रो स्थानमा विवेकशील पार्टी रहेको छ । विवेशीलकी रञ्जु दर्शनाले १८ हजार २ सय ९२ मत ल्याउनुभएको छ । त्यस्तै साझा पार्टीका उम्मेदवार किशोर थापाले १४ हजार ९ सय ५० मत ल्याउनुभएको छ ।
सालाभेना नै नगर प्रमुखमा विजयी,"स्याङ्जा : स्थानीय तह निर्वाचनमा स्याङ्जाको वालिङ र चापाकोट नगरपालिकामा सालाभेना विजयी हुनुभएको छ । विजयी दुवै युवा क्रियाशील राजनीतिकर्मी हुनुहुन्छ । जिल्लाकै प्रमुख व्यापारिक सहर वालिङमा कांग्रेसका नेता दिलीपप्रताप खाँण १० हजार ६ सय मत प्राप्त गरेर विजयी हुनुभएको हो । उहाँले निकटतम प्रतिस्पर्धी एमालेका पुण्यप्रसाद अर्याललाई १ हजार ८ सय ५१ मतले पराजित गर्नुभएको हो । अर्का कांग्रेस नेता शिवकुमार गिरी चापाकोट नगरपालिकाको प्रमुखमा निर्वाचित हुनुभएको छ । उहाँले पनि प्रतिस्पर्धी एमालेका डा बुद्धिमान श्रेष्ठलाई पराजित गर्नुभएको हो । गिरीले ९ सय ८१ मतले श्रेष्ठलाई पराजित गर्नुभएको हो । शिवकुमार गिरी भेना र दिलीपप्रताप खाँण नाताले सालाभेना हुनुहुन्छ । गिरीले २०४० सालमा दिलीपकी दिदी कल्पनासँग विवाह गर्नुभएको हो । यी दुवै स्याङ्जा कांग्रेसका स्थापित नेता हुनुहुन्छ । दिलीपले २०५४ सालको स्थानीय निकाय निर्वाचनमा वालिङ नगरपालिकाको उपप्रमुख जित्नुभएको थियो । गिरी भने तत्कालीन मल्यांकोट गाविसको अध्यक्ष, जिल्ला विकास समितिको सदस्य भएर २ कार्यकाल जनप्रतिनिधिका रूपमा जिम्मेवारी पूरा गरिसक्नुभएको छ । कांग्रेस पार्टीको जिल्ला सचिव भएर काम गरिसक्नुभएका गिरी हाल कांग्रेसका महासमिति सदस्य पनि हुनुहुन्छ । खाँण भने वालिङ नगर समितिको सभापति हुनुहुन्छ । सामाजिक क्षेत्रमा उल्लेखनीय ख्याती कमाएका सालाभेना खाँण र गिरी दुवै मिलेर आआफ्ना नगरवासीको अपेक्षा पूरा गर्न ५ वर्ष बिताउने सामूहिक प्रण गरेको बताउनुहुन्छ । २०५४ सालमा नगरपालिका घोषणा भएको वालिङ नगरपालिकालाई स्मार्ट सिटी, पर्यटकीय नगरी, हरेक वडा वडामा पक्की मोटरबाटो, शुद्ध खानेपानीको व्यवस्था, प्राविधिक शिक्षालय, अस्पताल, व्यवस्थित सहरीकरणलगायत आफ्ना प्राथमिकताका क्षेत्र रहेको खाँणले बताउनुभयो । यसैगरी, ३ वर्षअघि घोषणा गरिएको चापाकोट नगरपालिकाका प्रमुख गिरीले चापाकोटमा औधोगिक क्षेत्र, बस्तीबस्तीमा पक्की मोटरबाटो, शुद्ध खानेपानी, अस्पताल, चापाकोट फाँट संरक्षण, अस्पताल, प्राविधिक एवं व्यवसायिक शिक्षा, ज्याग्दी करिडोरलगायतका क्षेत्र आफ्ना प्रमुख प्राथमिकतामा रहेको बताउनुभयो।"
दाहालको राजीनामाको देउवाद्वारा स्वागत,"काठमाडौं : कांग्रेस सभापति शेरबहादुर देउवाले प्रधानमन्त्री पुष्पकमल दाहालको उच्च प्रशंसा गर्नुभएको छ । कांग्रेस र माओवादी केन्द्रबीच भएको भद्र सहमतिअनुसार दाहालले प्रधानमन्त्रीबाट राजीनामा दिएलगत्तै पूर्वप्रधानमन्त्री देउवाले धन्यवाद दिनुभएको छ । प्रधानमन्त्री दाहालले बुधबार देशवासीको नाममा सम्बोधन गर्दै कांग्रेस र माओवादी केन्द्रबीच संविधानको स्वीकार्यता विस्तार र कार्यान्वयन गर्ने उद्देश्यसाथ सरकार गठन भएको र दुई दलको सहमतिअनुसार सरकारको नेतृत्व परिवर्तन गर्न राजीनामा गरेकोमा देउवाले धन्यवाद दिनुभएको हो । देउवाले बुधबार साँझ जारी गरेको वक्तव्यमार्फत भन्नुभएको छ, सरकार परिवर्तनको प्रक्रियाले दोस्रो चरण निर्वाचन प्रभावित हुँदैन । पूर्वनिर्धारित समय जेठ ३१ गते नै निर्वाचन हुने कुरामा सबैलाई ढुक्क हुन आग्रह गर्दछु ।' देउवाले प्रचण्ड सरकारको १० महिनाको प्रशंसा गर्नुभएको छ । सरकार गठन भएको १० महिनाभित्र संविधान संशोधन प्रक्रिया अगाडि बढेको र १५ वर्षसम्म हुन नसकेको स्थानीय निर्वाचनअन्तर्गत पहिलो चरण स्थानीय तह निर्वाचन शान्तिपूर्ण र निष्पक्ष रूपले सम्पन्न भएको छ । सरकारले संविधानको स्वीकार्यता, विस्तार र कार्यान्वयनका लागि सराहनीय काम गरेको छ । यस अवधिमा देशमा शान्ति, स्थिरता कायम भई विकासनिर्माण र आर्थिक गतिविधि सुचारु भएको हुँदा आर्थिक वृद्धिदर उल्लेख्य रूपमा वृद्धि भई महत्ववपूर्ण उपलब्धि प्राप्त भएको छ ।' यस ऐतिहासिक सफलताका लागि प्रधानमन्त्री पुष्पकमल दाहालको कार्यको उच्च प्रशंसा गर्दै उहाँलाई हार्दिक बधाई दिन चाहन्छु', देउवाले भन्नुभयो । कांग्रेस सभापति देउवाले दुई दलबीच भएको राजनीतिक सहमतिअनुसार सहकार्य भविष्यमा पनि निरन्तर जारी रहने विश्वास व्यक्त गर्नुभएको छ । उहाँले सबै राजनीतिक दलसँग गरेका सहमति दृढतापूर्वक सदैव कार्यान्वयन गर्ने वचनसमेत दिनुभएको छ ।"
कांग्रेस बर्दियाको उम्मेद्वार घोषणा,"बर्दिया : लामो समयको छलफलपछि नेपाली कांग्रेसले आगामी जेठ ३१ गते हुने दोस्रो चरणको स्थानीय तहको निर्वाचनका उम्मेद्वारको नाम सार्वजनिक गरेको छ। पार्टी भित्रका धेरै आकांक्षीलाई मनाउदै दुई नगरपालिकाको उम्मेद्वारको नाम थाती राखेर बाँकी ६ वटा स्थानीय तहका उम्मेद्वारको नाम घोषणा गरेको हो। नेपाली कांग्रेस बर्दियाले सदरमुकाम गुलरिया नगरपालिकाको मेयर पदका लागि मुक्तिनाथ यादव (किट्टु) को नाम सार्वजनिक गरेको छ भने उपमेयर पदमा सुशीला गिरीको नाम सार्वजनिक गरेको हो। राजापुर नगरपालिकाको मेयर पदमा दीपक जंग शाह तथा उपमेयर पदमा तारा चौधरी छन्। त्यस्तै बारबर्दिया नगरपालिकाको मेयरमा परशुराम चौधरी, उपमेयरमा कोपिला गिरी रहेको पार्टीले जनाएको छ। बाँसगढी नगरपालिकाको मेयरमा गंगाधर पौडेल र उपमेयरमा रत्ना चौधरी छन्। गेरुवा गाउँपालिकाको अध्यक्ष पदमा जवान सिंह केसी उपाध्यक्षमा हेम कुमारी चौधरी रहेका छन्। बढैयाताल गाउँ पालिकाको अध्यक्षमा मानबहादुर वुढा र उपाध्यक्षमा भगनदैया चौधरी रहेको नेपाली कांग्रेस बर्दियाले जनाएको छ। मधुवन नगरपालिका र ठाकुरबाबा नगरपालिकामा आकांक्षीको संख्या धेरै भएपछि निर्णय गर्न नसक्दा केन्द्रमा नाम पठाइएको बताइएको छ। स्थानीय तहका सबै वार्डमा उम्मेद्वारको टुङ्गो लागि सकेको नेपाली कांग्रेस जिल्ला कार्य समिति बर्दियाले जनाएको छ।"
अब चुनावको छापमा रातो मसी प्रयोग हुने,"काठमाडौं : पहिलो चरणको स्थानीय तहको चुनावमा मत पत्र र छाप एउटै रंगको मसी प्रयोग भएपछि उत्पन्न विवादलाई साम्य पार्न निर्वाचन आयोगले छापमा रातो मसी प्रयोग गर्ने निर्णय गरेको छ। मतपत्र र छापमा एउटै रंग प्रयोग भएका कारण विवाद उत्पन्न भएपछि आयोगले यस्तो निर्णय गरेको हो। आयोगका सहसचिव नवराज ढकालले दोस्रो चरणको चुनावमा छापमा रातो मसी प्रयोग गरिने जानकारी दिनुभयो। पहिलो चरणको चुनावमा मतदाता शिक्षा उपलब्धिपूर्ण नभएको स्वीकार्दै आयोगले दोस्रो चरणको चुनावमा थप चेतना अभिवृद्धि गराइने जानकारी दिएको छ। उम्मेदवारले चुनावमा तोकिएको भन्दा बढी खर्च गरेको ठम्याई गर्दै आयोगले भनेको छ,चुनावमा उम्मेदवारले बढी खर्च गर्नुभयो, आचारसंहिताको कत्तिपनि पालना भएन। एउटा उम्मेदवारलाई एउटा मात्रै चारपांग्रे गाडी प्रयोग गर्न आयोगले स्वीकृति दिएपनि चार वटा भन्दा बढी प्रयोग गरेको दाबी गरिएको छ। दलका चिन्ह प्रयोग भएको बोर्ड, ब्यानर र टिर्सट लगाएर चुनावमा बालबालिकाको प्रयोग गरेर बालअधिकार हनन् गरेको ठम्याई आयोगको छ।"
झापामा काँग्रेसको चारवटा तहमा उम्मेदवार चयन,"काँकडभिट्टा (झापा): नेपाली काँग्रेसले स्थानीय तहको दोस्रो चारणको निर्वाचनका लागि चारवटा तहमा सर्वसम्मत उम्मेदवार चयन गरेको छ। दश नगरपालिका र पाँच गाउँपालिका रहेको झापामा बिर्तामोड, दमक, कमल र गौरादह नगरपालिकामा प्रमुख र उपप्रमुख पदका लागि उम्मेदवार चयन गरेको हो। बिर्तामोड नगरपालिकाको प्रमुखमा जलकुमार गुरुङ, उपप्रमुखमा पार्वता गिरी, दमक नगरपालिकाको प्रमुखमा ढुण्डीराज भण्डारी, उपप्रमुखमा रेगिना भट्टराई, कमल नगरपालिकाको प्रमुख उपप्रमुखमा क्रमशः हुकुमसिंह राई, दीपा गौतम र गौरादह नगरपालिकाको प्रमुखमा रोहित साहलाई चयन गरेको पार्टीका जिल्ला अध्यक्ष उद्धव थापाले बताउनुभयो । उहाँका अनुसार अन्य तहमा आकाङ्क्षी धेरै भएका कारण उम्मेदवार चयनमा सकस भइरहेको छ। सकेसम्म १२ गतेसम्ममा जिल्ला र क्षेत्रमै उम्मेदवारको टुङ्गो लगाउने र नसकेका स्थानको टुङ्गो केन्द्रीय समितिले लगाउने अध्यक्ष थापाको भनाइ छ। रासस"
जेठ ३१ गतेको निर्वाचन गराउन आयोग प्रतिवद्ध : प्रमुख आयुक्त डा यादव,"काठमाडौँ : प्रमुख निर्वाचन आयुक्त डा अयोधीप्रसाद यादवले ४६१ स्थानीय तहमा जेठ ३१ गते दोस्रो चरणको निर्वाचन गराउन आयोग प्रतिबद्ध र दृढ भएर अघि बढिरहेको बताउनुभएको छ । स्थानीय तहको पहिलो चरणको वैशाख ३१ गते भएको निर्वाचनमा खटिएका अनुगमन टोली प्रमुख र सुक्ष्म अनुगमनकर्तासँगको आजको छलफल कार्यक्रममा उहाँले भन्नुभयो 'कहीँकतै दुविधा र भ्रममा नपरी जेठ ३१ गते स्थानीय तहको दोस्रो चरणको निर्वाचन स्वच्छ र स्वतन्त्ररुपमा गर्न व्यवस्थापनको लागि हामी अघि बढिरहेका छौं । स्थानीय तहको सङ्ख्या बढाएको आधिकारिक जानकारी प्राप्त भएको छैन, सङ्घीय मामिला तथा स्थानीय मन्त्रालयबाट आएको अधुरो प्रतिवेदनको आधारमा निर्वाचन हुन नसक्ने बताउँदै प्रमुख निर्वाचन आयुक्त डा यादवले भन्नुभयो 'आयोगले ४६१ वटै स्थानीय तहमा केन्द्रित गरेर निर्वाचनको व्यवस्थापनलाई अघि बढाइरहेको छ । मुलुकका सबै स्थानीय तहमा एकै चरणमा निर्वाचनको तयारी गरिरहेको आयोगले राजनीतिक सहमतिको वातावरण बनोस् भनी जेठ ३१ गतेको निर्वाचनको लागि सहमति जनाएको प्रसङ्ग स्मरण गराउँदै उहाँले ४६१ स्थानीय तहको निर्वाचनको सामग्रीको व्यवस्थापन समेत भइसकेको बताउनुभयो। प्रमुख आयुक्त डा यादवले भन्नुभयो 'अघिल्लो निर्वाचनबाट पाठ सिक्दै दुःखद् घटना नदोहोरिउन र पहिलो चरणको भन्दा अबको निर्वाचन अझ राम्रो गर्न सकियोस् भन्नेमा आयोग सजग र सचेत रहेको छ । दोस्रो चरणको निर्वाचन चार प्रदेशको ठूलो क्षेत्रमा हुने भए पनि भूगोलको हिसाबले अघिल्लोको तुलनामा निकै सहज रहेको बताउँदै उहाँले राज्यले निर्वाचनको लागि खटाएको स्थानमा गएर दिएको जिम्मेवारी कर्तव्यनिष्ट भएर पूरा गरी असल अभ्यास प्रस्तुत गर्न पनि अनुगमनकर्तालाई निर्देशन दिनुभयो । पहिलो चरणको निर्वाचन अपेक्षा गरेकोभन्दा निकै शान्तिपूर्ण र व्यवस्थित रुपमा भएको दाबी गर्दै उहाँले निर्वाचनमा अनुगमनकर्ताले खेलेको भूमिकाको प्रसङ्ग गर्नुभयो । स्थानीय तहको पहिलो चरणको निर्वाचन प्रदेश नम्बर ३, ४ र ६ का ३४ जिल्लाका २८३ स्थानीय तहमा भएको थियो । सो निर्वाचनको सन्दर्भमा आयोगले सरकारका सचिव, सहसचिव, उपसचिव र शाखा अधिकृतलाई अनुगमन र सुक्ष्म अनुगमन कर्ताको भूमिकामा विभिन्न जिल्लामा खटाएको थियो । रासस"
माओवादी केन्द्रले गर्यो झापाका उम्मेदवार घोषणा,"झापा : नेकपा (माओवादी केन्द्र) झापाले दोस्रो चरणमा हुने स्थानीय तहको निर्वाचनका लागि १५ स्थानीय तह मध्ये १३ तहको छिनोफानो गरेको छ। एक नगरपालिका र एक गाउँपालिका बाहेकका स्थानीय तहमा माओवादी केन्द्रले उम्मेदवार छनोट गरेको हो । झापाका दश नगरपालिका मध्ये बुद्धशान्ति र पाँच गाउँपालिका मध्ये बाह्रदशीबाट उम्मेद्वारको अन्तिम टुङ्गो लाग्न बाँकी छ। बिर्तामोड नगरपालिकाको मेयर र उपमेयरमा दुबैमा केन्द्रीय सदस्यलाई उठाएको छ। प्रमुखमा पार्टीका केन्द्रीय सदस्य सिपी कडरिया र उपप्रमुखमा केन्द्रीय सदस्य लक्ष्मी न्यौपाने (सरु) लाई छनोट गरेको छ। त्यस्तै, दमक नगरको प्रमुख पदमा पार्टीका क्षेत्रीय इञ्चार्ज गगन पुरी रेवतराजले आफ्नो उम्मेदवारी दुई महिनाअघि नै घोषणा गरिसक्नु भएको छ। उप प्रमुख पदमा आदिवासी जनजाति महासङ्घकी केन्द्रीय सचिव शान्तिदेवी धिमाललाई चयन गरिएको छ। कमल नगरपालिकामा प्रमुखमा अधिवक्ता विमल सङ्ग्रौला र उपप्रमुखमा गौरी राईलाई चयन गरिएको छ। गौरादह नगरपालिकामा पार्टीका नगर इञ्चार्ज पुष्प ढकाललाई प्रमुखमा र अर्पना राजवंशीलाई उप प्रमुखका लागि छनोट गरेको पार्टीका नगर सहसंयोजक कुमार खतिवडाले जानकारी दिनुभयो। पार्टीले शिवसताक्षी नगरपालिकामा अखिल क्रान्तिकारीका केन्द्रीय सचिव महेन्द्र भट्टराई र कचाली ताजपुरियालाई छनोट गरेको छ। भद्रपुर नगरपालिका बाट शिवराज राजभण्डारी र स्वर्णिका सिंह, मेचीनगर नगरपालिका बाट हंसलाल राजवंशी र इन्दिरा कार्की, कनकाई नगरपालिमा कृष्णप्रसाद घिमिरे र शान्ता अधिकारी, अर्जुनधारा नगरपालिकामा भूपेन्द्र न्यौपाने र अस्मिता तामाङलाई माओवादी केन्द्रको तर्फबाट उम्मेदवार छनोट गरेको छ। माओवादी केन्द्रको बुद्धशान्ति नगरपालिका प्रमुखमा सुरेश बराइली र खड्ग बहादुर तिम्सिना (पवन) मध्ये एक जनाको निर्णय हुने भएको छ। कचनकवल गाउँपालिकाको अध्यक्षमा हंसनारायण राजवंशी र उपाध्यक्षमा ईश्वरीमाया गाइने, झापा गाउँपालिकाको अध्यक्षमा रुद्र बजगाईं र उपाध्यक्षमा पबित्रा राजवंशी छन्। त्यस्तै, गौरीगञ्ज गाउँपालिकामा विद्यानन्दसिंह राजवशींलाई गाउँपालिकाको अध्यक्ष र कल्पना राईलाई उपाध्यक्ष पदको उम्मेदवार बनाउने पार्टीले बताएको छ। हल्दिवारी गाउँपालिकाको अध्यक्षमा तुलसी ओली र उपाध्यक्षमा टुङ्गो लाग्न बाँकी छ। बाह्रदशी गाउँपालिकाको अध्यक्षमा देबेन्द्र चम्लागाईँ , देबी ओझा र लक्ष्मी राजवंशीको नाम चर्चामा आए पनि टुंगो लाग्न सकेको छैन्।"
"मध्यपुर थिमि नपाको पहिलो निर्णय, ज्येष्ठ नागरिकलाई घरघरमै भत्ता","भक्तपुर : स्थानीय तहको निर्वाचनअन्तर्गत भक्तपुरको मध्यपुर थिमि नगरपालिकामा निर्वाचित जनप्रतिनिधिहरुले नगरका ज्येष्ठ नागरिक, एकल महिला तथा अपांगता भएकाहरुको सामाजिक सुरक्षाभत्ता घुम्ती शिविरमार्फत घरघरै पुर्याउन पहल गर्ने निर्णय गरेको छ। मध्यपुर थिमि नगरपालिकामा निर्वाचित जनप्रतिनिधिहरुले बिहीबार सपथग्रहणपश्चात बसेको पहिलो बोर्ड बैठकले उक्त निर्णय गरेको हो। नपाका मेयरमा मदनसुन्दर श्रेष्ठको अध्यक्षतामा बसेको बैठकले घर पूर्ण भत्केर रातो कार्ड पाएका भूकम्प पीडितहरुको घर पुनर्निर्माणको लागि नक्सापासमा सहुलियत दिने निर्णयसमेत गरेको छ। नवनिर्वाचित मेयर श्रेष्ठले मध्यपुर थिमिका नगरवासीलाई जनप्रतिनिधि आएको प्रत्यक्ष अनुभूति दिने उद्देश्यले माथिका निर्णयहरु गरिएको जानकारी दिनुभयो। बोर्ड बैठकअघि पदभार ग्रहण गर्दै उहाँले मध्यपुर थिमि नपामा सुशासन कायम गर्दै हरेक गतिविधि पारदर्शी ढंगले हुने प्रतिबद्धता व्यक्त गर्नुभयो। मध्यपुर थिमि नगरवासीलाई निराश पार्नेछैन, उहाँले भन्नुभयो, नगरवासीको स्वाभीमानमा आँच आउने काम हुनेछैन। इमानदारीपूर्वक र जिम्मेवारीपूर्वक काम गर्नेछौं। त्यस्तै नवनिर्वाचित उपमेयर अञ्जनादेवी मधिकर्मीले महिला, बालबालिकाको क्षेत्रमा आफूले उल्लेखनीय कार्य गर्ने प्रतिबद्धता गर्नुभयो। महिलाका धेरै स्वास्थ्य समस्या हुने र बालबालिकाका शिक्षासम्बन्धी बढी समस्या हुने भएकाले त्यसलाई सम्बोधन गर्दै अघि बढ्छौं, उहाँले भन्नुभयो। नवनिर्वाचित मेयरको लागि मध्यपुर थिमि नगरपालिकाका कर्मचारीहरुले नपाको पहिलो भवनको पहिलो तल्लामा कोठा व्यवस्था गरिएको छ। पहिले कार्यकारी अधिकृतको कार्यकक्षलाई नै अहिले जनप्रतिनिधि आएपछि मेयरको कार्यकक्ष बनाइएको छ। त्यस्तै उपमेयरको लागि भने सोही भवनको दोस्रो तलामा कार्यकक्ष व्यवस्था गरिएको छ। पहिले उक्त कोठामा योजना शाखा रहेको थियो। योजना शाखालाई भने अर्को भवनमा रहेको सामुदायिक शाखामा मर्ज गरिएको छ। यसअघि निर्वाचन अधिकृत चन्द्र पोखरेलले नवनिर्वाचित मेयर श्रेष्ठ, उपमेयर मधिकर्मीसँगै नौ वटा वडाका वडा अध्यक्षहरुलाई पद तथा गोपनीयताको सपथ गराउनुभएको थियो। मेयर, उपमेयर र वडा अध्यक्षहरुले ईश्वर र देश तथा जनता दुवैको नाउँमा आफ्नो पद तथा गोपनीयताको सपथ खाएका थिए। त्यस्तै मेयर श्रेष्ठले नवनिर्वाचित महिला सदस्य, दलित महिला सदस्य र खुला वडा सदस्यहरुलाई पद तथा गोपनीयताको सपथ खुवाउनुभएको थियो। कूल ४७ जना जनप्रतिनिधि निर्वाचित हुनुपर्ने मध्यपुर थिमि नपामा ४५ जनामात्रै निर्वाचित भएका छन्। वडा नं २ र ५ मा दलित महिलाको उम्मेदवारी नपर्दा दुईजना निर्वाचित हुनबाट बञ्चित भएका हुन्। मध्यपुर थिमि नगरपालिकाको मेयरमा नेकपा एमाले र नेपाल मजदुर किसान पार्टीका संयुक्त उम्मेदवार एमालेका श्रेष्ठले १४ हजार मत ल्याएर निर्वाचित हुनुभएको हो। उहाँका प्रतिद्वन्द्वी नेपाली कांग्रेसका अष्टकुमार कवेले दस हजार आठ सय ४६ मत पाउनुभएको थियो। उपमेयरमा भने नेपाली कांग्रेसका अञ्जनादेवी मधिकर्मीले दस हजार ६ सय ७८ मत पाएर निर्वाचित हुनुभएको छ। उपमेयरमा एमाले र नेमकिपाको संयुक्त उम्मेदवार नेमकिपाका केदार खड्का आठ हजार एक सय ५७ मत पाएर दोस्रो स्थानमा रहनुभएको थियो। नौ वटा वडा रहेको मध्यपुर थिमि नपाको वडा तहमा भने मिश्रित परिणाम आएको छ। नपाको ६ वटा वडामा नेपाली कांग्रेस र एकएक वडामा एमाले, नेमकिपा र स्वतन्त्र उम्मेदवारले जितेका छन्।"
यस्ता छन् थपिएका २२ स्थानीय तह,"काठमाडौं : सरकारले तराईका १२ जिल्लामा २२ स्थानीय तह थप्ने निर्णय गरेको छ । दुई दिन लगाएर स्थानीय विकास मन्त्रालयको विज्ञ टोलीले स्थानीय तहको नाम र सिमाना तयार गरेको हो । जसअनुसार झापाको कमल, बुद्धशान्ति र झापा गाउँपालिकालाई नगरपालिकामा स्तरोन्नति गरिएको छ । भद्रपुर नगरपालिकाको वडा संख्या वृद्धि गरिएको छ भने वडा नम्बर ५ र ६ लाई टुक्रयाएर वडा नम्बर ५, ६ र ११ कायम गरिएको छ । त्यसैगरी, मोरङको विराटनगर उपमहानगरपालिकालाई महानगरमा स्तरोन्नति गरिएको छ । बूढीगंगा गाउँपालिकाको वडा नम्बर १, २, ३ र जहदा गाउँपालिकाको वडा नम्बर १ लाई विराटनगर उपमहानगरमा गाभेर महानगर बनाइएको हो । बूढीगंगा गाउँपालिकाको नाम परिवर्तन गरी मोधा बूढीगंगा नामकरण गरिएको छ । सुनसरीको इनरूवा नगरपालिकाको वडा नम्बर ६ लाई झिकेर गढी गाउँपालिकामा गाभिएको छ । गढी गाउँपालिकाको वडा नम्बर ५ र ६ तथा इनरूवा नगरपालिकाको वडा नम्बर १० लाई हरिनगरा गाउँपालिकामा गाभिएको छ । हरिनगराको वडा नम्बर १, २, ५, ६ र ७ लाई मिलाएर भुटाहा गाउँपालिका बनाइएको छ । कोशी गाउँपालिकाको वडा नम्बर १, २ र ३ तथा बराह नगरपालिकाको वडा नम्बर ११ लाई समावेश गरी लौकही गाउँपालिका थपिएको छ। सप्तरीको वोदेवरसाइन नगरपालिकाको वडा नम्बर ७, ८, ९, १०, ११ र १६ लाई झिकेर नयाँ झिकीवलानविहुल गाउँपालिका बनाइएको छ । छिन्नमस्ता गाउँपालिकाको वडा नम्बर १ झिकी वेलिहचपेना गाउँपालिकाको वडा नम्बर ६ कायम गर्ने र छिन्नमस्ता गाउँपालिकाको वडा नम्बर ८ लाई वडा नम्बर १ कायम गरिएको छ । कञ्चनरुप नगरपालिकाको वडा नं ११ लाई कृष्णसवरन गाउँपालिकामा लगेर वडा नम्बर ६ बनाइएको छ । कृष्णसवरन गाउँपालिकाको नाम परिवर्तन गरी अग्निसाइर कृष्णसवरन गाउँपालिका बनाइएको छ । डाक्नेश्वरी नगरपालिकाको वडा नम्बर १० लाई शम्भुनाथ नगरपालिकामा गाभिएको छ भने विष्णुपुर गाउँपालिकाको वडा नम्बर ५ लाई राजविराज नगरपालिकामा गाभिएको छ । सिरहाको कर्जन्हा गाउँपालिकालाई नगरपालिकामा स्तरोन्नति गरिएको छ । धनुषामा नगरान नगरपालिकाको वडा नं ९, औरही गाउँपालिकाको वडा नं ५, ६, ७ र ८ लाई मिसाएर नयाँ धनौजी गाउँपालिका बनाइएको छ । नगराइन वडा नम्बर १० लाई जनकपुर उपमहानगरपालिकामा गाभिएको छ । कमला सिद्धिदात्री गाउँपालिकालाई कमला नगरपालिका कायम गरिएको छ । हंसपुर र मिथिला विहारी गाउँपालिकालाई नगरपालिका बनाइएको छ । महोत्तरीका सात गाउँपालिकालाई नगरपालिका बनाइएको छ । बलवा र लोहारपट्टी गाउँपालिका नगरपालिका भएका छन् । एकडारा गाउँपालिकाको वडा नम्बर ५ र ६ लाई मनरा गाउँपालिकामा गाभेर नयाँ मनराशिसवा नगरपालिका बनाइएको छ । रामगोपालपुर गाउँपालिका, औरही गाउँपालिका, मटिहानी गाउँपालिका र भंगाहा गाउँपालिकालाई नगरपालिका बनाइएको छ । बर्दिवास नगरपालिकाको १ नम्बर वडालाई फुटाएर वडा संख्या बढाइएको छ । सर्लाहीको ब्रह्मपुरी गाउँपालिकाको वडा नं ६ र ७ तथा हरिपूर्वा नगरपालिकाको वडा नम्बर १,२,३ र ४ लाई गाभेर पर्सा गाउँपालिका थप गरिएको छ । चक्रघट्टा गाउँपालिकाको ६, ५ र ७ वडा र विष्णु गाउँपालिकाको ९, १०, ११ र १२ वडालाई गाभेर नयाँ कौडेना गाउँपालिका बनाएको छ । धनकौलीको ५ वटा वडा र चक्रघट्टा गाउँपालिकाको एउटा वडालाई मिलाएर छुट्टै नयाँ बसबरिया गाउँपालिका गरिएको छ । कविलासी गाउँपालिकालाई नगरपालिकामा स्तरोन्नति गरिएको छ । बलरा नगरपालिकाको वडा नम्बर ६ लाई गोडैटा नगरपालिकामा गाभिएको छ । रामनगर गाउँपालिकाको ३ वडालाई धनकौल गाउँपालिकामा राखिएको छ । रौतहटको गौर नगरपालिकाको सातवटा वडालाई समेटेर छुट्टै राजदेवी नगरपालिका बनाइएको छ । गौर नगरपालिकाको १३ नम्बर वडा र अन्य दुई गाउँपालिकाको केही वडालाई समेटेर नयाँ यमुनामाई गाउँपालिका बनाइएको छ । बौधीमाई गाउँपालिका, वृन्दावन गाउँपालिका, देवाही गोनाही गाउँपालिका र गढीमाई गाउँपालिकालाई नगरपालिका बनाइएको छ । गजुरा, कटहरीय, माधवनारायण, ईशनाथ, परोहा, राजपुर, फतुवा विजयपुर र मौलापुर गाउँपालिकालाई पनि नगरपालिका बनाइएको छ । फेटा र प्रसौनी गाउँपालिकाको केही वडालाई मिलाएर वि श्रामपुर गाउँपालिका बनाइएको छ । पचरौता गाउँपालिकालाई नगरपालिकामा स्तरोन्नति गरिएको छ । पर्साको वीरगन्ज उपमहानगरपालिकालाई महानगरपालिका बनाइएको छ । सुवर्णपुर र सुगौली गाउँपालिकाको केही वडा मिलाएर जिरा भवानी गाउँपालिका, पोखरिया नगरपालिकालाई फुटाएर नयाँ कालिकामाई गाउँपालिका, सुवर्णपुर गाउँपालिकाको नाम परिवर्तन गरी ठोरी गाउँपालिका बनाइएको छ भने बहुदरमाई गाउँपालिका र पर्सागढी गाउँपालिकालाई नगरपालिका बनाइएको छ । बाँकेको खजुरा गाउँपालिकालाई नगरपालिका बनाइएको छ । राप्ती गाउँपालिकाको केही वडा र साविकका केही गाविसलाई मिलाएर नयाँ सोनारी गाउँपालिका बनाइएको छ । कैलालीको जानकी गाउँपालिकालाई नगरपालिकामा स्तरोन्नति गरिएको छ । कैलारी गाउँपालिकाको केही वडा र गौरीगंगा नगरपालिकाको केही वडालाई मिलाएर नयाँ मोहना गाउँपालिका बनाइएको छ । कपिलवस्तुमा विभिन्न गाउँपालिकाको वडालाई फुटाएर नयाँ गौतमबुद्ध गाउँपालिका थप गरिएको छ । कृष्णनगर, अजिगरा, भिल्मी, पुरुषोत्तमपुर, शिवराज नगरपालिका र महाराजगन्ज नगरपालिकाको केही वडा मिलाएर नयाँ बहादुरगञ्ज गाउँपालिका बनाइएको छ । कनकमुनी गाउँपालिका थप गरिएको छ ।"
झापामा एमालेले उम्मेदवार घोषणा गर्यो : दमकमा केपी ओलीका भतिज मेयर उम्मेदवार,"दमक : राजनीतिक वृत्तमा प्रभावशाली मानिएका नेताको गृहजिल्ला झापामा एमालेले आफ्ना उम्मेदवारको नाम सार्वजनिक गरेका छन्। झापामा दोस्रो चरणको चुनावको माहोल बढ्दै गएपछि एमाले नयाँ २ नगरपालिकासहित ६ नगरपालिकाको लागि प्रमुख र उप्रमुख पदका उम्मेद्वार तय गरेको हो । लामो समयको पार्टी भित्रकै रस्साकस्सीपछि एमालेले जिल्लाका भद्रपुर, दमक, गौरादह, कमल, अर्जुनधारा र बुद्धशान्ति नगरपालिकाको प्रमुख र उपप्रमुखको टुंगो लगाएको हो । एमालेले भद्रपुर नगरपालिकाको मेयरमा जीवनकुमार श्रेष्ठ र उपमेयरमा चन्दा श्रेष्ठलाई उम्मेद्धार बनाउने निर्णय गरेको छ । त्यस्तै पार्टी अध्यक्ष केपी ओलीको गृहनगरमा उहाँकै भतिजा रोमनाथ ओली नगर प्रमुखमा उठ्ने पक्का भएको छ । उम्मेद्वार ओली पहिला पनि दमकको मेयर भइसक्नु भएको छ । पार्टीका नगर इन्चार्ज अम्बिका खनाल र ओलीबीच उम्मद्वार बन्ने चर्चा चले पनि अन्ततः ओलीले प्रमुखमा बाजी मार्नुभएको हो । गौरादह नगरपालिकाको मेयरमा मदन अधिकारीलाई उठाउने निर्णय भएको एमाले झापाका प्रचार विभाग प्रमुख माधव विद्रोहीले जानकारी दिनुभयो। यस्तै सरकारले केही दिन अघिमात्र घोषणा गरेको बुद्धशान्ति नगरपालिकाको प्रमुखमा एमालेका जिल्ला अध्यक्ष चिन्तन पाठक र उपप्रमुखमा मीना भूर्तेललाई उम्मेद्वार बनाउने भएको हो । अर्का नयाँ नगरपालिका कमल नगरपालिकामा भने महिलालाई प्रमुख पद दिइएको छ । एमालेले प्रमुखमा मेनुका काफ्ले र उपप्रमुखमा वेणु शिवाकोटीलाई उम्मेद्वार बनाएको छ । त्यस्तै अर्जुनधारा नगरपालिकामा हरि रानालाई नगरप्रमुख र कमला आचार्यलाई उपप्रमुखको उम्मेद्वार बनाउने तय गरेको छ । मेचीनगर, बिर्तामोड, कन्काई र शिवसताक्षी नगरपालिकाको उम्मेद्वार भने केही दिन भित्रै टुंगो लगाउने भएको छ । झापा गाउँपालिकाको अध्यक्षमा गजेन्द्र ताम्ली र उपाध्यक्षमा कुन्ती बुढाथोकीलाई उम्मेद्वार बनाइएको छ भने बाह्रदशी गाउँपालिकाको अध्यक्षमा लक्ष्मण पाठक र उपाध्यक्षमा गंगा धमलालाई अघि सारिएको छ । त्यस्तै ५ गाउँपालिका मध्ये गौरिगञ्ज र हल्दिबारी गाउँपालिकाको उम्मेद्वार पनि केही दिन भित्रमै टुंगो लाउने पार्टी स्रोतले जानकारी दिएको छ ।"
निर्वाचनबारे राजपाको निर्णय आज,"काठमाडौं : सरकारले सोमबार विराटनगर र वीरगन्ज उपमहानगरपालिकालाई महानगरपालिका, १२ जिल्लामा २२ स्थानीय तह र ९ जिल्लामा साविकका २४ गाउँपालिकालाई नगरपालिका बनाउनेलगायत निर्णयबारे राजपाले बिहीबार आधिकारिक निर्णय गर्ने भएको छ । बुधबार सुरु राजपाको बैठकले स्थानीय तह मात्र होइन, संविधान संशोधन, मधेस आन्दोलनमा पक्राउ परेकाको रिहाइ र धनजनको उचित क्षतिपूर्तिलगायत माग कार्यान्वयन नभएको निष्कर्षमा पुगेको छ । राजपाको मागअनुसार स्थानीय तहको संख्या वृद्धि नभएको धारणा राजपाको छ । राजपाले जनसंख्याको आधारमा स्थानीय तह थप गर्नुपर्ने धारणा राख्दै आएको छ । राजपाको केन्द्रीय अध्यक्ष मण्डललाई जिल्लाका राजपाका अध्यक्ष मण्डलले निर्वाचनको साटो आन्दोलनमा जानुपर्ने दबाब दिइरहेका छन् । राजपा केन्द्रीय अध्यक्ष मण्डलका सदस्य राजेन्द्र महतोले आफूहरूले स्थानीय तहको संख्या थप्ने मात्र नभएर सरकारतत्कालीन मधेसी मोर्चाको तीनबुँदे सहमतिमा सरकारको प्रतिबद्धता सहितको कार्यान्वयनको समीक्षा गरिरहेको बताउनुभयो । महतोले भन्नुभयो, बिहीबार सांझसम्म राजपाको आधिकारिक निर्णय आउन सक्छ ।' सरकारले संविधान संशोधनको कुरा गरिरहेको छैन, जनसंख्याको आधारमा स्थानीय तह थपेन भन्दै यस्तो परिस्थितिमा चुनावमा सहभागी हुनेनहुने निर्णय पनि अध्यक्ष मण्डलको बैठकले नै गर्ने उहाँले बताउनुभयो ।"
काठमाडौंका अधिकांश वडामा एमाले अगाडि,"काठमाडौं : सर्वाधिक चासो भएको काठमाडौं महानगरपालिकाका वडाहरूमा एमालेले अग्रता लिएको छ । महानगरप्रमुखमा एमालेका विद्यासुन्दर शाक्यले जित्ने निश्चितप्रायः छ भने महानगरको उपप्रमुखमा कांग्रेसकी हरिप्रभा खड्गी श्रेष्ठको जित हुने देखिन्छ । ३२ वडा रहेको काठमाडौंमा प्रमुख र उपप्रमुखको प्रभाव पनि यसरी नै परेको देखिन्छ । २० वटा वडाको मतगणना भइसकेको छ भने १२ वटाको मतगणना भइरहेको छ । बुधबार साँझसम्मको परिणामअनुसार एमालेले ११ वटा वडामा जितेको छ भने कांग्रेसले ९ वटा वडामा जितेको छ । वैशाख ३१ मा भएको पहिलो चरणको निर्वाचनमा प्रदेश नम्बर ३ मा रहेको काठमाडौंमा १ लाख ७२ हजार ६ सय ८६ मत खसेको थियो । जेठ १ मा मतगणना सुरु भएको काठमाडौं महानगरपालिकाको १० दिनमा भएको मतगणनाले एमालेको अग्रता देखाएको छ । एमालेलाई कांग्रेसले पछ्याइरहेको छ । हालसम्म १, २, ३, ४, ५, १७, १८, १९, २०, २१, २२, २३, २४, २५, २६, २७, २८, २९, ३० र ३२ नम्बर वडाको मत परिणाम आइसकेको छ भने वडा नम्बर ६, ७, ८, ९, १०, ११, १२, १३, १४, १५, १६ र ३१ को मतगणना जारी छ । निर्वाचन आयोगले दिएको जानकारीअनुसार १, २, ३, ४, १८, २१, २२, २३, २४, २७ र ३२ नम्बर वडामा एमालेले परिणाम आफ्नो पोल्टामा पारेको छ भने ५, १७, १९, २०, २५, २६, २८, २९ र ३० नम्बर वडामा कांग्रेसले जित हात पारेको छ । बाँकी वडाको परिणाम छिटोमा शुक्रबार र ढिलोमा शनिबारसम्म आउने दलका प्रतिनिधिको आकलन छ । वडा नम्बर १ मा एमालेका भरतलाल श्रेष्ठ विजयी हुनुभएको छ । कांग्रेसका बलराम थापाले ६३५ मत पाउनुभएको थियो । वडा नम्बर २ मा भने एमालेले एक हजारभन्दा बढी मतले कांग्रेसलाई उछिनेको छ । एमालेका राजेन्द्रकुमार श्रेष्ठले १ हजार ८ सय ४० र कांग्रेसका प्रमोदराज शर्माले ६ सय ८४ मत पाउनुभएको हो । वडा नम्बर ३ मा ३ हजार ६२ मत ल्याएर एमालेका दीपक केसी वडाध्यक्षमा विजयी हुनुभएको छ भने उहाँका प्रतिद्वन्द्वी कांग्रेसका विदुर कार्कीले १ हजार ५ सय ४१ मत ल्याउनुभएको थियो । वडा नम्बर ४ मा मोहनबहादुर विष्टले कांग्रेसका अनिशराम शर्मा भट्टराईको ३ हजार ४ सय ८० मतलाई जित्दै एमालेका तर्फबाट ३ हजार ८ सय १३ मत ल्याएर विजयी हुनुभएको छ । वडा नम्बर ५ मा एमालेका गणेश श्रेष्ठ ५ मतले कांग्रेससँग हार्नुभएको छ । श्रेष्ठले १ हजार ६ सय ७५ मत ल्याउनुभएको थियो भने कांग्रेसका रमेश डंगोलले १ हजार ६ सय ८० मत ल्याउनुभएको थियो । काठमाडौं महानगरपालिकाका २० वटा वडाको मतगणना भइसकेको छ भने १२ वटाको मतगणना भइरहेको छ । बुधबार साँझसम्मको परिणामअनुसार एमालेले ११ वटा वडामा जितेको छ भने कांग्रेसले ९ वटा वडामा जितेको छ । वडा नम्बर १७ मा कांग्रेसले जितेको छ । नवीन मानन्धरले २ हजार २ सय ७६ मत ल्याउनुभएको हो । वडा नम्बर १८ मा भने एमालेले कांग्रेसभन्दा करिब ३ सय मतले जितेको छ । एमालेका न्हुच्छेकाजी महर्जनले १ हजार ५६ मत ल्याउनुभयो भने उहाँका निकटतम प्रतिद्वन्द्वी कांग्रेसका राजन महर्जनले ७ सय ५८ मत ल्याउनुभयो । वडा नम्बर १९ को मत झन्डै १ हजार मतले परिणाम फरक छ । कांग्रेसका शशिलाल श्रेष्ठले १ हजार ८ सय ९९ मत ल्याएकोमा एमालेका आनन्दबहादुर शाहीले केवल ८ सय २१ मत मात्र पाउनुभएको छ । वडा नम्बर २० मा राजेन्द्र मानन्धरसँग विजयकृष्ण श्रेष्ठको प्रतिस्पर्धा रोचक छ । कांग्रेसका मानन्धरले ८ सय ६७ मत र एमालेका श्रेष्ठले ८४९ ल्याउनुभएको थियो । एमालेका उदयचुडामणि बज्राचार्यले वडा नम्बर २१ मा कांग्रेसका गोविन्द रञ्जितलाई भने भारी मतले पछाडि पार्नुभएको छ । उदयले २ हजार ६ सय ५७ मत र गोविन्दको ८ सय ३० मत छ । वडा नम्बर २२ मा भने ८ मतले मात्र कांग्रेसले हार व्यहोर्नुपरेको छ । एमालेका चिनिकाजी महर्जनले १६५७ ल्याउनुभएको छ भने कांग्रेसका शालीग्राम तण्डुकारले १६४९ मत पाउनुभएको हो । वडा नम्बर २३ मा एमालेका मचाराजा महर्जनले १ हजार १ सय ९८ मत ल्याएर विजयी हुनुभएको छ भने कांग्रेसका लक्ष्मणनारायण मानन्धरले ८ सय ८० मत ल्याउनुभएको छ । ९ सय १४ मत ल्याउनुभएका कांग्रेसका विनोद राजभण्डारीलाई पछि पार्दै वडा नम्बर २४ मा एमालेका बालकृष्ण श्रेष्ठले १ हजार ४ सय ५२ मत ल्याएर जित हासिल गर्नुभएको छ । वडा नम्बर २५ मा कांग्रेसका निलकाजी शाक्यले १ हजार ५ सय २५ मत ल्याएर एमालेका बाबुराजा महर्जनको १ हजार ४ सय ९० मतलाई पछाडि पारेर जित्नुभएको हो । २६ नम्बर वडामा कांग्रेसका ख्यामराज तिवारीले एमालेका देवेन्द्रप्रसाद रिमाललाई हराउनुभएको छ । उहाँहरूले क्रमशः २ हजार ९७ र १ हजार ८ सय ७३ मत ल्याउनुभएको थियो । वडा नम्बर २७ मा एमालेले जितेको छ । चिनियामान बज्राचार्यले १ हजार ५ सय ६८ मत र कांग्रेसका योगेशकुमार खड्गीले १ हजार ३ सय ५८ मत पाउनुभएको थियो । २८ मा कांग्रेसका भाइराम खड्गी प्रकाशले १ हजार २ सय ६ मत ल्याएर एमालेका मधुसूदन तण्डुकारको १ हजार १ सय २३ मतलाई पछाडि पार्नुभएको छ । कांग्रेसका कुश ढकालले १ हजार ५ सय ४५ मत ल्याएर वडा नम्बर २९ मा निकटतम प्रतिद्वन्द्वी स्वतन्त्र उम्मेदवार शिवराम राजवंशीलाई हराउनुभएको छ । राजवंशीले १ हजार ४ सय ९१ र एमालेका ओमप्रसाद उप्रेतीले १ हजार ४३ मत ल्याउनुभएको थियो । वडा नम्बर ३० मा कांग्रेसका दलबहादुर कार्कीले २ हजार २ सय ३१ मत ल्याएर १ एक हजार ३ सय ६७ मत ल्याउने एमालेका सुरेन्द्र श्रेष्ठलाई हराउनुभएको छ । एमालेका नवराज पराजुलीले वडा नम्बर ३२ का लागि ५ हजार ८ सय ७९ मत ल्याएर विजय हात पार्नुभएको छ भने प्रतिद्वन्द्वी कांग्रेसका कृष्णबहादुर केसीले ४ हजार १९ मत ल्याउनुभएको छ ।"

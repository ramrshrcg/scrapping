शीर्षक,विवरण
सहिदको अवमूल्यन,"केही वर्षयता सरकारहरू सहिदको अपमान र अवमूल्यन गर्न उद्यत् छन्। कामचलाउ देउवा सरकारले पनि सहिद लाई अवमूल्यन गर्ने कुनै कसी बाँकी राखेको छैन। देउवा सरकारले आफ्नो कार्यकालमा झन्डै दुई सय ६६ जनालाई सहिद घोषणा गरेको छ। गत पुस ३ गते तीमध्ये एक सय ९० जना सहिद एकै दिन घोषित भए, जसलाई सार्वजनिक गरिएन। सरकारले सहिद घोषणाको गोप्य निर्णय तब खुल्यो, जब गृह मन्त्रालयमा लिखित चिठी गयो। गत बिहीबार पनि सरकारले ५६ जनालाई थप सहिद घोषणा गरेको छ। सहिद को संख्या बढ्दै जादा यो शब्दसँग जोडिएको श्रद्धा र सम्मान गिर्दो छ। सरकारहरूले क्षतिपूर्तिका नाममा आर्थिक सहायता उपलब्ध गराउने सजिलो माध्यमका रूपमा सहिद घोषणा गर्ने गरेको पाइन्छ। यो प्रवृत्ति २०६२६३ को जनआन्दोलनपछिका दिनमा बढेर गएको हो। त्यसयता कति सहिद केका आधार र मापदण्डमा तय गरिए, प्रस्ट छैन। न त सरकारसँग यसबीच कति सहिद घोषणा गरिए, त्यो तथ्यांक नै छ। गृहको प्रस्तावमा करिब चार सय सहिद घोषणा भएका छन्। शान्ति तथा पुनर्निर्माण मन्त्रालयको प्रस्तावमा ठूलो संख्यामा सहिद घोषणा गरे पनि त्यो सूची गृहसँग छैन। यी कुराले प्रस्ट भन्छ, विगत दस वर्षमा सरकारहरूले हचुवाका भरमा सहिद घोषणा गर्ने प्रवृत्तिलाई बढावा दिँदै आए। निश्चय पनि यसबीचका कतिपय आन्दोलनमा सहादत प्राप्त केही व्यक्तिको संघर्ष र बलिदानका आधारमा सहिद सूचीमा राखिनु अनुचित होइन, तर सहिद कै अवमूल्यन हुने गरी परिभाषामै नअटाउने नाम राजनीतिक आग्रह, पहुच र हचुवाका भरमा राखिनु उचित होइन। सहिदको परिभाषा सरल र सीधा छ। जसका अगाडि श्रद्धा र सम्मानले शिर झुक्छ, सहिद उही हो। जो ज्यानको आहुती दिएर समाज र राष्ट्रका लागि समर्पित हुन्छ, सहिद कहलिन्छ। तर हामीले सहिदलाई आआफ्नै आग्रह र स्वार्थमा विभाजित गरेका छौं, आफ्नै ढंगले परिभाषित गरेका छौं। हामीकहाँ सबैजसो पेसा, व्यवसाय र क्षेत्रका आआफ्नै सहिद छन्। शिक्षक सहिद, न्यायाधीश सहिद, मधेस आन्दोलनका सहिद आदि अनेक पगरी सहिदको अघिल्तिर भिराउने प्रवृत्तिले व्यापकता पाउँदै जानुले सच्चा सहिदले गरेको उत्सर्गको अवमूल्यन भइरहेको छ। यो क्रम कामचलाउ देउवा सरकारसम्म आइपुग्दा बढ्दो छ। मनपरी ढंगले सहिद घोषणा गरिने यो प्रवृत्ति रोकिनु अनिवार्य छ। पटकपटक राजनीतिक स्वतन्त्रताको आन्दोलन लडेको हाम्रो गौरवशाली इतिहास छ। त्यसक्रममा केही सपूतहरूले बलिदान गरेका छन्। जसका कारण आज मुलुकले राजनीतिक स्वतन्त्रता प्राप्त गरेको छ। ००७ सालमा प्रजातन्त्र प्राप्त भएको ऐतिहासिक सन्दर्भ होस् वा अहिले मुलुक संघीय गणतन्त्रमा प्रवेश गरेको अवस्था, यी सबैजसो आन्दोलनमा केही सपूतहरूले गरेको बलिदानको जगमा हामीले आजको अवस्था भोग्न पाएका हौं। त्यसकारण यी ऐतिहासिक आन्दोलन र सन्दर्भमा उत्सर्ग गर्नेप्रति राज्यले सधैं सम्मान गरिरहनुपर्छ। एक सय चारबर्से जहानियाँ राणा शासनविरुद्ध स्वतन्त्रताको आवाज उठाउने, ०४६ सालको प्रजातन्त्र पुनस्र्थापनामा वा ०६३ को लोकतान्त्रिक आन्दोलनमा सहादत प्राप्त गर्ने ती सपूतहरू सधैं नेपालीका मनमस्तिष्कमा सम्मानित नामका रूपमा जीवित रहनेछन्। तर जसरी पछिल्ला केही वर्षमा सहिद को संख्यामा अस्वाभाविक वृद्धि गरियो, त्यसले हाम्रो ऐतिहासिक संघर्षको गाथालाई नै व्यंग्य गरेको छ। यसमा अरू कोही नभएर स्वयं ठूला दलका नेतृत्वमा बनेका सरकारहरू जिम्मेवार छन्। अहिले कामचलाउ सरकारले पनि त्यही प्रवृत्ति पछ्याउँदै हचुवाका भरमा सहिद सूची लम्ब्याएको छ, जसले सरकारको गैरजिम्मेवार चरित्र राम्रैसँग उजागर गरेको छ। दामासाहीमा सहिद घोषणा गर्ने यो प्रवृत्ति रोकिनु आवश्यक छ।"
सन्दीप लामिछानेलाई बाबुराम भट्टराईको बधाई,"काठमाडौं : नयाँ शक्तिका संयोजक बाबुराम भट्टराईले युवा क्रिकेटर सन्दीप लामिछानेलाई बधाई दिएका छन्। इण्डियन प्रिमियर लिग (आईपीएल)मा नेपालबाट पहिलो पटक छनोट भएकोमा क्रिकेटर सन्दीपलाई भट्टराईले बधाई दिएका हुन्। आइतबार दिल्ली डेयरडेभिल्सले सन्दीपलाई २० लाख भारुमा किनेपछि सन्दीपले आईपीएल खेल्ने निश्चित भएको हो। लामिछानेले आईपिएल खेल्न पाउनु समग्र नेपाली क्रिकेट जगतका लागि खुशीको कुरा भएको भट्टराईले बताएका छन्। आइतबार साँझ बाबुरामले ट्विटरमार्फत् सन्दीपलाई बधाई दिएका हुन् । नेपालबाट पहिलोपल्ट प्रतिष्ठित आईपीएल खेल्न छनोट भएका १७ वर्षीय सन्दीप लामिछानेलाई हार्दिक बधाई, बाबुरामले ट्विटरमा भनेका छन्, उनको यो यात्रा समग्र नेपाली क्रिकेट जगतको लागि खुशीको कुरा हो। आगामी दिनमा पनि नेपाली क्रिकेटका प्रशंसकहरुले यस्तै खुशीको खबर सुन्ने थपा अवसर पाउन्। नेपालबाट पहिलोपल्ट प्रतिष्ठित आइपिएल खेल्न छनौट भएका १७ वर्षीय सन्दिप लामिछानेलाई ( ) हार्दिक बधाई । उनको यस यात्रा समग्र नेपाली क्रिकेट जगतको लागि खुशीको कुरा हो । आगामी दिनमा पनि नेपाली क्रिकेटका प्रशंसकहरूले यस्तै खुशीको खबरहरू सुन्ने थप अवसरहरू पाउन् ।    ()  ,"
प्रदेश ४ को पहिलो प्रदेश सभा बैठक २२ गते,"पोखरा : ४ नम्बर प्रदेशको पहिलो प्रदेश सभा बैठक २२ माघमा आह्वान भएको छ। प्रदेश प्रमुख बाबुराम कुँवरले उक्त बैठक आह्वान गरेका हुन्। कुँवरका तर्फबाट उनको कार्यालयका सहसचिव देवीप्रसाद ज्ञवालीले सार्वजनिक सूचनामार्फत प्रदेश सभा बैठक २२ गते बिहान ११ बजेलाई डाकिएको जानकारी गराएका छन्। पोखरा नगर विकास प्रशिक्षण केन्द्रमा उक्त दिन प्रदेश सभाको पहिलो बैठक बस्ने भएको छ। ज्ञवालीका अनुसार सबै ६० सांसदलाई पनि बैठक आह्वानको सूचना दिइएको छ। सबै जिल्लाका सीडीओहरुलाई सांसदहरुमा सूचना पुर्यादिन भनेका छौं, उनले भने, एसएमएस गरिसकेका छौं, फोन पनि गर्छाैं। प्रदेश मन्त्रिपरिषद नबनेको हुँदा उक्त दिन प्रदेश प्रमुखले सभालाई सम्बोधन भने गर्ने छैनन्। प्रदेश सरकारले नै तयार गरेको सम्बोधन प्रमुखले गर्ने हुँदा मन्त्रिपरिषद अभाव खट्किएको छ। प्रदेश सभा सचिवालयका लागि सरकारले ७ कर्मचारी खटाइसकेको भए पनि उनीहरु पोखरा आइसकेका छैनन्। उनीहरु आइसकेपछि २२ गतेको प्रदेश सभा बैठकको कार्यक्रम तय हुनेछ। संविधानले प्रदेश सभा निर्वाचन परिणाम आएको २० दिनभित्र पहिलो बैठक बस्नुपर्ने व्यवस्था गरेको छ। यो प्रदेशको परिणाम माघ ३ गते आएको हुँदा २३ गते उक्त म्याद सकिन्छ। २४ गते हुने राष्ट्रिय सभा निर्वाचनका लागि पनि सांसदहरु पोखरा आइसक्ने हुँदा २२ गते बैठक उपयुक्त हुने ठानिएको हो।"
फेरि हिन्दुत्वकै हतियार,"काठमाडौं : संघ प्रदेश दुवै चुनावमा धर्मर बनेपछि राप्रपा अध्यक्ष कमल थापा फेरि हिन्दुत्वकै नारालाई दलीय हतियारका रूपमा उपयोग गर्ने रणनीतिमा अग्रसर भएका छन्। त्यसैले हिजोआज अक्सर एउटै कुरा दोहोर्याइरहेका हुन्छन्, त्यो हो हिन्दु राष्ट्र र संवैधानिक राजतन्त्रको मुद्दा। थापा भन्छन्, यी दुई मुद्दालाई स्थापित गर्न सडक संघर्षमा जान्छौं। हिन्दु राष्ट्र र संवैधानिक राजतन्त्रको एजेन्डालाई पार्टीको ट्रेडमार्क बनाउन सफल राप्रपा अहिले संकटको स्थितिबाट गुज्रिरहेको छ र उसलाई एजेन्डा बेचेको आरोप बाहिर मात्र होइन, पार्टीभित्रबाटै लाग्न थालेको छ। जसको सबैभन्दा बढी दोष अध्यक्ष थापामाथि छ। त्यसैले पनि उनी अहिले जहाँजहाँ जान्छन्, यी दुई एजेन्डालाई जोडतोडका साथ उठाइरहेका हुन्छन्। हिन्दु राष्ट्र र राजसंस्थाको एजेन्डाकै कारण पहिलो संविधानसभामा चार सिट जितेको राप्रपाको कद दोस्रो संविधानसभाबाट ह्वात्तै बढ्यो। राप्रपाले समानुपातिकतर्फ २४ सिट जित्यो भने सरकारबाट मनोनीत गरी संविधानसभा २५ सिटसहित संसद्मा प्रभावकारी उपस्थिति देखाउन सफल भयो। पार्टीको नीतिअनुसार नै धर्मनिरपेक्षता र संघीय गणतान्त्रिक संविधानको विपक्षमा राप्रपा उभियो। तर संविधान जारी भएलगत्तै बनेको केपी ओली नेतृत्वको सरकारमा राप्रपा प्रमुख सत्तासाझेदार दलका रूपमा सहभागी भयो। त्यसपछि बनेका तीनवटै सरकारमा राप्रपा सहभागी भएको छ। कमल थापा अहिले जहाँ पुग्दा पनि हिन्दु राष्ट्र र राजतन्त्रको एजेन्डालाई जोडतोडका साथ उठाइरहेका हुन्छन्। संविधान कार्यान्वयन गर्न बनेका सरकारमा राप्रपाको सहभागितालाई धेरैले सत्तासँग पार्टी एजेन्डा बेचेको आरोप लगाए। स्थानीय तह, मंसिरमा सम्पन्न प्रदेश र प्रतिनिधिसभा निर्वाचनमा राप्रपाको पराजयलाई त्यसैसँग जोडेर हेर्न थालिएको छ। पार्टीले बोकेका एजेन्डाविपरीत बनेको संविधानको शपथ खाएर पार्टी सरकारमा जानुले राप्रपामाथि लागेको आरोप पुष्टि भएको केही समयअघि मात्र पार्टी छोडेका दिलानाथ गिरी स्विकार्छन्। उनी भन्छन्, हामीलाई जनताले राजतन्त्र र हिन्दु राष्ट्रको मुद्दा हेरेर भोट दिएका हुन् न कि कुनै नेताको अनुहार हेरेर तर चुनावपछि जितको उन्मादमा एजेन्डा नै बिर्सिने काम भयो। उसो त यहीबीचमा कमल थापा र पूर्वराजाबीच सम्बन्ध बिग्रिएका कुरा पनि आए। सञ्चो नभएको भन्दै ज्ञानेन्द्रको जन्मोत्वसमा सहभागी नभएका थापा साँझ भने भरत रायमाझीका छोराको बिहेको पार्टीमा झुल्किए, जहाँ ज्ञानेन्द्र पनि उपस्थित थिए। राप्रपाका एक नेताका अनुसार थापाले पूर्वराजाको जन्मोत्सवमा सहभागी नहुन बिरामी भएको बहाना गरेका थिए र उनले राप्रपाका कतिपय नेतालाई पनि नजान भनेका थिए। त्यो घटनापछि थापाले राजतन्त्रको मुद्दा छोडेको प्रचार भयो जसले गर्दा थापाको राजनीतिक मुद्दा थप कमजोर बन्यो। राजतन्त्रको मुद्दा बोक्ने तर राजाकै महत्वपूर्ण कार्यक्रम बहिष्कार गर्ने प्रवृत्तिले मतदाताहरु रुष्ट हुनु स्वभाविक थियो, राप्रपाका पुराना नेता गिरीेले भने, अध्यक्ष थापाले सरकारमा सहभागि हुँदा उत्कृष्ट संविधान भन्दै भाषण गरे। उनी राप्रपाको अहिलेकै नेतृत्वबाट हिन्दुराष्ट्र र राजतन्त्रको मुद्दा स्थापित हुन नसक्ने दाबी गर्छन्। अहिलेको नेतृत्वलाई जनताले राम्रोसँग चिनिसके, उनले जनताको अभिमतलाई सत्तासँग साँटे। त्यसको सजाय जनताले दिएका छन्, गिरी भन्छन्, हिन्दुराज्यको मुद्दालाई फेरि हतियार बनाउने सपना नदेखे हुन्छ। केही साताअघि नेपालगन्जमा पूर्वराजा ज्ञानेन्द्रलाई भेटेर अध्यक्ष थापाले राजासँग आफ्नो सम्बन्ध समधुर रहेको पुष्टि गर्न खोजेका थिए। प्रतिनिधिसभामा वाम गठबन्धनको सहयोगमा एक सिट र प्रदेशमा समानुपातिकतर्फ तीन सिट मात्र जित्नुले जनता हिन्दु राष्ट्र र राजतन्त्रको पक्षमा नरहेको पुष्टि भएको राजनीतिशास्त्री भाष्कर गौतम बताउँछन्। उनी भन्छन्, जनताले राप्रपाका एजेन्डालाई पराजित गरिसके। अब पुरानै मुद्दाले राप्रपाको पक्षमा जनता आउलान् जस्तो लाग्दैन।"
प्रदेशसभा डाक्न अलमल,"पोखरा : प्रदेश ४ को प्रदेशसभा बैठक बोलाउन अलमल भएको छ। प्रदेश प्रमुखले डाक्नुपर्ने बैठकको तयारी गर्ने प्रदेशसभा कर्मचारीकै अभाव हुँदा बैठक आह्वान हुन सकेको छैन। सरकारले प्रदेशसभा सचिवालयका लागि ७ जना कर्मचारी खटाए पनि पोखरा आइपुगेका छैनन्। बैठक डाक्नेबारे छलफल भइरहेको सभाका ज्येष्ठ सदस्य जनकलाल श्रेष्ठले जानकारी दिए। २२ गतेका लागि बैठक डाक्ने तयारी गरेको उनको भनाइ छ। प्रदेश प्रमुख बाबुराम कुँवरले श्रेष्ठसहित दलीय नेतासँग छलफल गरी उक्त मितिमा बैठक डाक्ने पहल गरेका हुन्। तर, मिति भने टुंगो लागेको छैन। प्रदेशसभा निर्वाचनको परिणाम आएको २० दिनभित्र सभाको पहिलो बैठक डाक्नुपर्ने बाध्यकारी प्रावधान संविधानले गरेको छ। प्रदेश ४ को परिणाम माघ ३ गते सार्वजनिक भएको थियो। त्यस हिसाबले २३ गते अन्तिम म्याद हो। २४ गते हुने राष्ट्रियसभा निर्वाचनका लागि सांसद पोखरा आउनै पर्ने भएको हुँदा गणपूरक संख्या पुर्याउन समस्या नहुने विश्वाससहित २२ गतेका लागि मिति उपयुक्त हुने ठानिएको हो। प्रदेश प्रमुखको कार्यालयका सहसचिव देवीप्रसाद ज्ञवाली प्रदेशसभा सचिवालयमा कर्मचारी व्यवस्था र भौतिक पूर्वाधार पूरा गर्नुपर्नेलगायत काम बाँकी हुँदा पनि पहिलो बैठक डाक्न ढिलाइ भएको बताउँछन्। उनले दलका नेतासँग परामर्श चलिरहेको बताए। पोखरा नदीपुरको नगर विकास प्रशिक्षण केन्द्रलाई प्रदेशसभा भवन तोकिएको छ। सभा बस्न मिल्ने हल र सचिवालय कर्मचारीका लागि कोठा तयार छन्। तर सभामुख, उपसभामुख, संसदीय दलका कार्यालयका लागि पूर्वाधार छुट्याउन बाँकी छ। पार्टीले संसदीय दलका नेता तोकिनसकेको हुँदा पनि छलफलका लागि आधिकारिक व्यक्ति प्रदेश प्रमुखले भेटेका छैनन्। एमाले सचिव तथा संगठन विभाग प्रमुख पृथ्वीसुब्बा गुरुङ संसदीय दलको नेता चयन पार्टीको केन्द्रले गर्ने प्रतिक्रिया दिए। उनले माओवादीसँग चुनावी गठबन्धन भएको हुँदा दुई पार्टीले देशभरिकै प्रदेशको जिम्मेवारी बाँडफाँटबारे छलफल गरिरहेको बताए। अब धेरै दिन लाग्दैन, केन्द्रले २३ दिनमै टुंगो लगाउँछ, उनले भने। गुरुङ प्रदेश ४ को मुख्यमन्त्रीका प्रबल दाबेदार हुन्। एमालेकै अर्का नेता किरण गुरुङको पनि मुख्यमन्त्रीमा जोडदार दाबी छ। एमालेका सांसदबीच नै चुनाव गरेर संसदीय दलको नेता चुन्ने वा पार्टी केन्द्रले तोकिदिने दुवै सम्भावना रहेको उक्त पार्टीका सांसदको भनाइ छ। प्रदेशमा कांग्रेसका वरिष्ठ नेतासमेत रहेका सांसद कृष्णचन्द्र पोखरेल नेपाली पनि आफ्नो पार्टीमा संसदीय दलको नेता छनोटका लागि छलफल चलिरहेको बताउँछन्। उनले यस विषयमा आफ्नो पार्टीका केन्द्रीय नेतासँग छलफलका काठमाडौं गएको जानकारी दिए। यो प्रदेशमा ६० सांसद छन्। त्यसमा २७ एमाले, १५ कांग्रेस, १२ माओवादी, ३ जनमोर्चा, २ नयाँशक्ति र १ स्वतन्त्र छन्।"
प्रदेश २ बाट राष्ट्रियसभामा सबै आठजना निर्विरोध,"जनकपुरधाम: यही माघ २४ गते हुने राष्ट्रियसभा सदस्यको निर्वाचनमा प्रदेश नम्बर २ बाट ८ जना उम्मेवार निर्विरोध चयन भएका छन् । माघ १० गते भएको मनोनयन दर्ताको क्रममा राष्ट्रिय सभा सदस्यका लागि प्रदेश नम्बर २ बाट ८ पदका लागि ९ जनाले उम्मेदवारी दर्ता गराएका थिए । जसमध्ये ४ जना यसअघि नै विजयी भइसकेका छन् । खुल्लामा मात्रै प्रतिस्पर्धा रहेको प्रदेश दुईको राष्ट्रिय सभा सदस्य पदमा संघीय समाजवादी पार्टीका उम्मेदवार मोहम्मद अख्तर हुसैनले आइतबार उम्मेदवारी फिर्ता लिएपछि सबैजना निर्विरोध भएका हुन् । खुल्लामा राजपाबाट रमेश प्रसाद यादव, नेपाली कांग्रेसबाट जितेन्द्र नारायण देव, नेकपा एमालेबाट सुमनराज प्याकुरेलले र संघीय समाजवादी पार्टीबाट मोहम्मद अख्तर हुसैन प्रतिस्पर्धामा थिए । यसअघि राजपाबाट अल्पसंख्यक कोटामा वृषेशचन्द्र लाल, नेपाली कांग्रेसकी मुक्ता यादव महिलाकोटामा, महिला कोटाबाटै माओवादी केन्द्रकी शशिकला दाहाल र संघीय समाजवादी फोरम नेपालबाट दलित कोटामा रामप्रित पासवान निर्विरोध निर्वा्चित भएका थिए । यद्यपि उनीहरु निर्वाचित भइसकेको औपचारिक घोषणा भने माघ २४ गतेको साँझ मात्रै गरिने प्रदेश नम्बर २ का मुख्य निर्वाचन राधाकृष्ण उप्रेतीले जानकारी दिएका छन् । ८ जना राष्ट्रिय सभा सदस्यका लागि हुने निर्वाचनमा प्रदेश नम्बर २मा ३ सय ७९ जना मतदाता रहेका छन् ।"
फोरमराजपालाई मुख्यमन्त्रीको सकस,"काठमाडौं : प्रदेश २ को मुख्यमन्त्री र सभामुख चयनका लागि संघीय फोरम र राजपाबीच अनौपचारिक छलफल जारी छन्् । प्रदेशसभाका १०७ सिटमध्ये फोरमले २९ र राजपाले २५ सिट जितेका छन्् । दुई दलको सिट जोड््दा प्रदेशसभामा बहुमत पुग्छ। कांग्रेसले मधेसी गठबन्धनको आसन्न प्रदेश सरकारलाई सहयोग गर्ने यसअघि नै बताइसके पनि पदीय बाँडफाँटसमा सहमति नजुटेको राजपा नेता रामनरेश रायले बताए । उनले भने, अझै जिम्मेवारी मिलाउन बाँकी छ, हामी यसै साताभित्र निर्णयमा पुग्छौं । फोरम उपाध्यक्ष लालबाबु राउतले प्रदेश २ मा मुख्यमन्त्री, सभामुख र मन्त्रालयको बाँडफाँट कसरी भन्ने विषयमा छलफल चलिरहेकाले अन्तिम टुंगो लाग्न अझै बाँकी रहेको स्वीकारे । उनले मुख्यमन्त्री आफ्नै दलको पोल्टामा पर्ने दाबीसमेत गरे । फोरमभित्र अहिले उनीसहित कोषाध्यक्ष विजय यादव र राजनीतिक समितिका सदस्य शैलेन्द्र साहको नाम मुख्यमन्त्रीको चर्चामा छ । दुवै दलले केन्द्रमा संविधान संशोधनको मुद्दालाई कार्यान्वयन गराइ छोड््ने प्रतिबद्धता जनाएका छन् । यता राजपा महासचिव मनीषकुमार सुमनले प्रदेश बैठकबाट प्रादेशिक सरकारको टुंगो लाग्ने भएकाले अहिले अनुमान कठिन हुने बताए । फोरमका महासचिव एवं प्रतिनिधिसभा सदस्य रामसहायप्रसाद यादवले आफ्नो पार्टीले प्रदेशको मुख्यमन्त्री, सभामुख र मन्त्रिमण्डलको टुंगो लाउँदै प्रदेशको प्राथमिकता र कार्ययोजनासमेत प्रस्तुत गर्ने जानकारी दिए । उनले भने, मधेस आन्दोलनको मुद्दाको सम्बोधन, राज्यमा मधेसीको पहुँचजस्ता विषयमा फोरम र राजपाले गृहकार्य गरिरहेका छन्। यसै उद्देश्यलाई उच्च प्राथमिकता दिँदै केन्द्रमा संविधान संशोधनको मुद्दालाई कार्यान्वयन गराई छोड््ने प्रतिबद्धता उनले व्यक्त गरे ।"
प्रदेश ६ को पहिलो संसद बैठक माघ २१ गते,"सुर्खेत : प्रदेश नम्बर ६ मा प्रदेश सभाको बैठक माघ २१ गते बस्ने भएको छ । प्रदेश सभाको पहिलो बैठक माघ २१ गते दिउँसो १ बजे बोलाइएको हो । प्रदेश प्रमुखको कार्यालयले स्थानीय दलहरुसँग छलफल गरेर आइतबार पहिलो बैठकको मिति तय गरेको हो । पहिलो बैठकको अध्यक्षतामा जेष्ठ सदस्य हिमबहादुर शाहीले गर्नेछन् । बैठकको मिति तय भएसँगै संसद बैठक बस्ने क्षेत्रीय सिचाईं विकास डिभिजनको हलमा आवश्यक सजावटको काम सुरु भएको हो । बैठक स्थलमा फर्निचरको व्यवस्थापन, रंगरोगन र अन्य सजावटका काम सुरु गरिएको प्रदेश प्रमुखको कार्यालयले जनाएको छ । प्रदेश प्रमुखको कार्यालयका सचिव भरत ढुंगानाले बैठक बोलाइएको र आवश्यक तयारी सुरु भएको जानकारी दिए । यसअघि जिल्ला समन्वय समितिको हलमा बैठक बसाल्ने तयारी गरिएको थियो । तर सिचाईं डिभिजनको हल नै उपयुक्त भएको सांसदहरुले सुझाव दिएपछि उक्त हललाई छनोट गरिएको हो। प्रदेश संसदका लागि प्रस्ताव गरिएको शैक्षिक तालिम केन्द्रको भवनमा मर्मत हुन समय लाग्ने भएकाले अस्थायी रुपमा सिचाईंको हलमा संसद बैठक बस्नेछ।"
प्रदेश ५ को संसद् बैठक माघ २१ मा,"बुटवल : प्रदेश नम्बर ५ को पहिलो संसद् बैठक माघ २१ गते बस्ने भएको छ । शपथग्रहण भएको एक सातापछि प्रदेश प्रमुख उमाकान्त झाले प्रदेश बैठक आह्वान गरेका हुन् । संवैैधानिक व्यवस्थाअनुसार माघ २३ गतेभित्रै संसद् बैठक बोलाउनुपर्छ । संसद् बैठक आह्वानका लागि प्रमुख उमाकान्त झाले संसद्मा प्रतिनिधित्व गर्ने ६ वटा दलसँग परामर्श गरेका छन् । प्रदेश ५ मा एमाले, माओवादी, कांग्र्रेस, संघीय फोरम, राजपा र जनमोर्चाको संसद्मा प्रतिनिधित्व छ। संविधानकै सीमाभित्र रहेर बैठक आह्वान भएको प्रदेश सचिव सनत दुवाडीले जानकारी दिए । माघ २१ गते पहिलो बैठक बस्नेछ । त्यसको तयारी सुरु भइसकेको छ, उनले भने । संसद् बैठक आह्वानका लागि प्रदेश कार्यालयले सार्वजनिक सूचना जारी गरेको छ । पहिलो बैठक शपथग्रहण भएकै स्थान बुटवल उद्योग वाणिज्य संघको सभाहलमा हुने भएको छ । संसद्को अध्यक्ष ज्येष्ठ सदस्य बलदेश शर्मा पोखरेलले गर्नेछन् । ७९ वर्षीया शर्मा कांग्रेसबाट समानुपातिक सांसद हुन् । संसद् बैैठक बस्ने भवन व्यवस्थापनको काम आइतबारबाट सुरु हुँदै छ । प्रादेशिक कार्यालयका लागि भवन व्यवस्थापन गर्न बनेको स्थानीय समितिका संयोजक रुपन्देहीका प्रमुख जिल्ला अधिकारी हरिप्रसाद मैनालीले बुटवल उद्योग वाणिज्य संघको सभाहलमा बैठक कक्ष निर्माण हुने बताए । बैठक कक्ष कस्तो निर्माण गर्ने भन्ने विषयमा संसद् सचिवालयले खाका पठाएको छ । अधिकांश संरचना सातै प्रदेशमा एकैखालको भए पनि भवनको आकृतिका आधारमा केही परिवर्तन हुने बताइएको छ । प्रदेश ५ को सभाकक्ष निर्माण गर्न भवन डिभिजन रुपन्देहीले काम गर्ने प्रजिअ मैनालीले जानकारी दिए । सात दिनभित्रै सभामुख बस्ने रोस्टमसहितका अन्य संरचना निर्माण गर्न चुनौैती देखिएको छ । प्रदेशमा रहेका ८७ जना सांसद सहित, कूटनीतिक नियोगका व्यक्ति, पत्रकार बस्ने कक्षसमेत निर्माण हुनेछन् । प्रदेश ५ मा संसद बैठकको भवन टुंगो लागे पनि अन्य कार्यालय कुन भवनमा राख्ने अझै टुंगिएको छैन । मुख्यमन्त्रीको कार्यालयका लागि तीन वटा भवन सिफारिस गरिएको छ । श्रम कार्यालयको ६ तले भवन, नापी कार्यालय र अनुसन्धान कार्यालयको भवनमध्ये एउटामा मुख्यमन्त्रीको कार्यालय र निवास हुनेछ । मुख्यमन्त्री कार्यालयका सचिवले कुन भवन उपयुक्त हुन्छ भन्ने टुंग्याउनुहुनेछ, प्रजिअ मैनालीले भने । यी भवनमा अन्य मन्त्रालय पनि व्यवस्थापन गर्न सकिनेछ । संसद् बैठक आह्वान भए पनि प्रदेशमा पर्याप्त कर्मचारी आइसकेका छैनन् । अस्थायी मुकाम बुटवलमा प्रदेश प्रमुख उमाकान्त झासहित तीन जना मात्रै छन् । संसद् सञ्चालन गर्न संसद् सचिवालयबाट कर्मचारी आउने बताइएको छ ।"
स्थायी राजधानी ताक्दै वीरगन्ज,"वीरगन्ज : अस्थायी प्रदेश मुकाम जनकपुरमा प्रदेशसभा सदस्यले शपथ लिइसके पनि वीरगन्जको आन्दोलन भने रोकिएको छैन। सरकारले अस्थायी मुकाम (राजधानी) मात्र तोकेकाले स्थायी राजधानी भने प्रदेशसभाको पहिलो बैठकले तोक्ने भन्दै वीरगन्जमा आन्दोलन जारी रहेको हो। प्रदेश राजधानी माग गर्दै पुस २१ गतेदेखि घन्टाघर चोकमा रिले अनशनसहित वीरगन्ज राजधानी संघर्ष समितिले आन्दोलन गर्दै आएको छ। संघर्ष समितिले माघ २१ गते आमहडताल गर्ने घोषणा गरेको छ। वीरगन्जमा बसेको बैठकले प्रदेशसभाको पहिलो बैठक बस्ने दिन नै आमहडताल गर्ने निर्णय गरेको हो। समितिले त्यसअघि १९ गते आमसभा र २० गते मसाल जुलुस प्रदर्शन गर्ने निर्णय पनि गरेको छ। प्रदेशसभाको पहिलो बैठकले वीरगन्जलाई स्थायी राजधानी तोक्ने निर्णय नगरे पर्सा र बाराबाट निर्वाचित सांसदलाई वीरगन्ज प्रवेश निषेध गर्ने चेतावनी समितिले दिएको छ। शनिबार विरोध प्रदर्शनपछि घन्टाघर चोकमा आयोजित सभा सम्बोधन गर्दै संघर्ष समितिका अगुवाले प्रदेशसभाको पहिलो बैठकबाट वीरगन्जलाई स्थायी राजधानी बनाउने निर्णय नभए सांसदलाई वीरगन्ज प्रवेश गर्न नदिने चेतावनी दिएका हुन्। संघर्ष समितिका सदस्य एमाले युवा नेता मनोज चौधरीले सरकारले अस्थायी राजधानी जनकपुरलाई तोकेर वीरगन्जमाथि कुठराघात गरिसकेको गुनासो गरे। अब जिम्मेवारी प्रदेशसभा सदस्यको हातमा आएकाले स्थायी राजधानी वीरगन्जलाई बनाउने निर्णय नगरे वीरगन्ज प्रवेश निषेध गर्ने चेतावनी उनले दिए। प्रदेशसभाको पहिलो बैठकबाट वीरगन्जलाई स्थायी राजधानी बनाउन माग। आन्दोलनमा सहभागिता नजनाएका दलका नेतालाई लक्ष्य गरी उनले भने, वीरगन्ज राजधानी बन्न सकेन भने तिनै नेताका सन्ततिले उनीहरूलाई धिक्कार्नेछन्। मधेस आन्दोलन र निर्वाचनका बेला वीरगन्जलाई राजधानी बनाइदिने नारा अघि सारेर जनमत बटुलेका मधेसकेन्द्रित दलले अहिले वीरगन्जलाई बिर्सिएको उनको भनाइ थियो। तरुण दल बाराका अध्यक्ष लोकेश सिंहले प्रदेशसभा बैठकमा सशक्त आवाज उठाएर वीरगन्जलाई स्थायी राजधानी बनाए पर्साबाराका सांसदलाई एक हजार किलोको माला लगाइदिने बताए। वीरगन्जलाई राजधानी बनाउन सफल हुन्छन् भने यहाँका प्रदेशसभा सदस्यहरूलाई यहाँका जनता ५१ किलो होइन, एक हजार किलोको माला लगाइदिन तयार छन्, उनले भने, वीरगन्जलाई राजधानी बनाउन सकेनन् भने उनीहरूलाई यहाँका जनताले फूल त होइन, अरू नै चिजको माला लगाइदिन्छन्। नेत्री अनिता रौनियारले पर्सा र बाराबाट निर्वाचित मधेसकेन्द्रित दलका सांसदहरूले अहिले आएर वीरगन्ज र वीरगन्जवासीलाई धोका दिइरहेको आरोप लगाइन्। चुनावका बेला वीरगन्जलाई राजधानी बनाउँछौं भनेर भोट मागे। जनताले भोट दिएर जिताए पनि, उनले भनिन्, तर, अहिले तिनै नेता राजधानीका लागि भइरहेको आन्दोलनका बारेमा अनेक कुरा बोल्दै हिँडेका छन्। सभामा संघर्ष समितिका सहसंयोजक राजकुमार गुप्ता, सदस्यहरू बसरुद्दिन अन्सारी, अरविन्द गुप्ता, शम्भु गुप्ता, वृजलाल पासवान, वीरगन्ज महानगरपालिका वडा नम्बर १५ का अध्यक्ष गजेन्द्र पटेललगायतले सम्बोधन गरेका थिए। घन्टाघर चोकमा रिले अनशन पनि जारी छ। २४ औं दिन शनिबार नेपाल विद्यार्थी संघका नेता बद्रीनारायण तिवारीको नेतृत्वमा रोशन सिंह, विकास साह, शशी काफ्ले, चन्दन सहनी, मुनराज तिवारी, विकास मेहता, मनीष यादव, अनुराग तिवारी, शर्मा पटेल र शम्भु साह अनशन बसेका छन्। प्रदेश राजधानी माग्दै वीरगन्जमा शनिबार गरिएको विरोध प्रदर्शन। अन्नपूर्ण"
कहाँ पुगेर अड्कियो एमालेमाओवादी एकता ?,"काठमाडौँ : नेकपा एमालेका अध्यक्ष केपी शर्मा ओली र नेकपा माओवादी केन्द्रका अध्यक्ष पुष्पकमल दाहाल प्रचण्डबीचको वान टु वान वार्ता भएको छ । एमाले अध्यक्ष ओली दाहाललाई भेट्न उनको निवास खुमलटारमा बिहान पुगेका थिए । त्यहाँ दुई नेताहरुबीच वान टु वान वार्ता भएको हो । दुई नेताबीचको वार्ता भएको दाहालका प्रेस संयोजक मनहरि तिमल्सिनाले बताए। 'पार्टी एकताका मुख्य विषय विचार र संगठनमा दुई अध्यक्षहरुबीच छलफल जारी छ', तिमल्सिनाले भने। दुई नेताको छलफल जारी रहेकाले एकताका लागि बनाइएको कार्यदलको बैठक भने अपरान्ह ३ बजेलाई सारिएको छ। यसअघिका सबै बैठक ओली निवासमा बस्ने गरेको थियो। तर, यो पटक भने ओली आफैँ दाहाल निवास खुमलटार पुगेका हुन्। पढ्नुस्: दाहाल भेट्न ओली पुगे खुमलटार ११ बजेका लागि डाकिएको बैठक नेताहरुको व्यवस्तताका कारण अपरान्ह ३ बजेका लागि सारिएको एमालेका सचिव प्रदीप ज्ञवालीले जानकारी दिए। केही नेताहरु व्यस्त भएकाले कार्यदल बैठक सरेको हो, ज्ञवालीले अन्नपूर्ण अनलाइनसँग भने, एकताप्रक्रिया आफ्नो रफ्तारमा अघि बढिरहेको छ। यो सामान्य प्रक्रिया हो। यसकारण अड्कियो एकताको हलो दुई नेताबीच कार्यभार बाँडफाँटमै कुरा नमिलेको स्रोतको भनाइ छ। माओवादी दुई पार्टीबीच सम्मानजनक एकताको पक्षमा देखिन्छ। उसका धेरै नेताहरु एमालेसँगको एकताको अर्थ माओवादीको बिलयका रुपमा बुझ्न नहुने बताउँछन्। पढ्नुस्: कांग्रेसले पाँच वर्ष प्रधानमन्त्री बन्न प्रस्ताव गरेको प्रचण्डको खुलासा ओली प्रधानमन्त्रीसँगै पार्टी अध्यक्षको जिम्मेवारी कम्तिमा पनि नयाँ महाधिवेशनसम्म अरुलाई हस्तान्तरण गर्ने पक्षमा देखिएका छैनन्। अर्कातिर दाहाल नयाँ पार्टीमा कार्यकारी अधिकारसहितकोे स्थानको खोजीमा छन्। दुवै नेताले प्रदेशका मुख्ममन्त्रीसहितका प्राविधिक पदमा करिब सहमति जुटाएपनि एकीकृत पार्टीको नेतृत्वबारेमा नै कुरा नमिलेको हो। दाहाल कम्तिमा पनि नयाँ पार्टीको नेतृत्व लिने गरी एकताको मुडमा देखिएका छन्। उनलाई दोस्रो तहका नेताहरुबाट पनि त्यही दबाब परिरहेको स्रोतको दाबी छ। दुई नेताले पार्टीको सांगठानिक संरचना र वैचारिक कार्यदिशा तय गर्ने जिम्मेवारी दुई दलका दोस्रो तहका नेता सम्मिलित कार्यदललाई दिएका छन्। कार्यदलले मुख्यमन्त्रीको छनोट तथा प्रदेश सरकारको खाका पनि बनाइरहेको छ। दुवै नेता आफ्नै रणनीतिमा दुवै पार्टीका अध्यक्ष आआफ्नै रणनीतिमा देखिएपछि एकता प्रक्रिया अघि बढ्न नसकेको अवस्थामा नेताहरुले भने एकताप्रक्रिया अघि बढिरहेको प्रतिक्रिया दिइरहेका छन्। शुक्रबार बेलुका दुई अध्यक्षबीच भएको गोप्य वार्ता पनि एकअर्कालाई मनाउने रणनीतिका कारण निष्कर्षमा पुग्न सकेको थिएन। पढ्नुस् : 'एमालेमाओवादीको वैचारिक र राजनीतिक मतभेद लुकाएर लुक्दैन' आइतवार बिहान खुमलटारमा भएको वार्तामा पनि दुई नेताबीच निचोड ननिस्केपछि कार्यदल बैठक सरेको स्रोतको भनाइ छ। नेताहरुले तयारी नपुगेका कारण गृहकार्यका लागि बैठक सारिएको बताएका छन्। शुक्रबार बेलुका सुवास नेम्बाङ र रामबहादुर थापासँग बालकोटमा सामूहिक छलफल गरेपछि त्यहाँबाट बाहिरिएर दुई नेता गोप्य वार्ता मा बसेका थिए। भक्तपुरस्थित एक व्यापारीको घरमा ओलीदाहालबीच अढाई घन्टा छलफल भएको थियो। ओलीको चाहना सरकार ओलीको चाहना पार्टी एकताभन्दा पहिले सरकार गठनमा देखिएको छ। सरकार गठन प्रक्रियालाई पहिले सकेर आफू प्रधानमन्त्री हुने र त्यसपछि मात्रै एकता प्रक्रियालाई अगाडि बढाउने योजनामा उनी देखिएका छन्। पढ्नुस्: सरकार गठन भन्दा अगाडि पार्टी एकता : प्रचण्ड यसैकारण उनले पार्टी एकता र सरकार गठन प्रक्रियालाई पृथक् विषय बनाई अलगअलग ढंगले अगाडि बढाउनुपर्ने सार्वजनिक अभिव्यक्ति दिन थालेका छन्। बिहीबार पार्टी मुख्यालय धुम्बाराहीमा उनले यो विषयमा मुखै खोले। सरकार बनाउने कुरा जनताको आदेश, मतादेशको कुरा र पार्टी एकता दुई पार्टीबीचको कुरा हुन्। यी दुई विषय पृथक् रूपमै अगाडि बढ्छन्, उनले त्यहाँ भनेका थिए। एकता भाँड्न ठुलो शक्तिः प्रचण्ड तर, दाहाल ओलीको यो भनाइसँग सहमत देखिएका छैनन्। उनले शनिबार नै चितवनमा आयोजित पत्रकार सम्मेलनमा पार्टी एकताको विषय आजभोलि नै निष्कर्षमा पुग्ने र सरकार गठनअगाडि नै माओवादीको कुरा गर्ने हो भने जनभावनाअनुसार पार्टी एकता गर्ने भन्नेमा रहेको बताए। जनभावनाको कुरा गर्दा सरकार गठनअगाडि नै पार्टी एकता गर्नुपर्छ भन्ने मेरो जोड छ, दाहालले चितवनमा भनेका थिए। पढ्नुस्: वाम एकता नभए केपी र प्रचण्ड ड्यामेज्ड हुन्छन् अध्यक्ष दाहालले शनिबार काठमाडौंमा भएको एक कार्यक्रममा पार्टी एकताका विरुद्ध एमाले र माओवादीकै नेता र शक्तिलाई उचाल्ने प्रयास भइरहेको बताएका थिए। हामीसँग एकताको विकल्प छैन। तर, यसबीचमा पार्टी एकताको प्रयासमा मैले निकै ठूला चूनौतिको सामना गरें। एउटा शक्तिले वाम गठबन्धन भत्काउन मलाई पाँच वर्षकै प्रधानमन्त्री दिने प्रस्ताव गर्यो, दाहालले भने, तर मैले त्यसलाई ईन्कार गरें, फेरि त्यो शक्ति एकता भत्काउन अर्कोतिर लागेको छ। एकता हुन नदिन निकै ठूला प्रयास भए। तर, हामीले एकतालाई जसरी पनि सफल पार्नुपर्छ। एकताको यात्रा अझैँ बाँकी दुई नेताबीच पदीय भागवण्डामा कुरो नमिलेकै कारण एकता प्रक्रिया टुंगोमा नपुगेको बताइन्छ। ओलीदाहाल वान टु वान वार्ताका धेरै कुरा उनीहरुले दोस्रो तहका नेतासम्म सार्वजनिक गरेका छैनन्। केही दिनअघि एमाले नेता प्रदीप ज्ञवालीले एकता प्रक्रिया धेरै अघि बढिसकेको बताएका थिए। पढ्नुस्: यी हुन् वाम एकताका सम्भावना र चुनौती तर, माओवादी केन्द्रका नेता नारायणकाजी श्रेष्ठले एमाले र माओवादीबीच बैचारिक र राजनीतिक मतभेद लुकाएर लुक्न नसक्ने अवस्थामा रहेको बताए। उनले यसो भनेर अझै एकता प्रक्रियाले लामो यात्रा तय गर्नुपर्ने जनाउ दिए। यो कुरा लुकाएर लुक्ने होइन। के कुरा सत्य हो भने एमाले र माओवादीबीचमा अहिले वैचारिक र राजनीतिक मतभेदहरु छन्, नेता श्रेष्ठले भने, मतभेद भएका कुरालाई अन्तरिम समयका लागि थाती राख्दै, मध्यमार्गी बाटो अपनाएर महाधिवेशनबाट समाधान गर्ने गरी अघि बढ्नुपर्छ। पढ्नुस्: वाम एकता प्रस्तावमा विदेशीको धम्की : प्रचण्ड पार्टी एकताचाहिँ हुने, तर दुवै पार्टीका नेता, कार्यकर्ताको आत्मीयता एकता हुन सकेन भने एकताको घोषणाले पनि पार्टीलाई शक्तिशाली नबनाउने उनको भनाइ छ। त्यसैले दुवै पार्टीका नेता कार्यकर्ताले आफूलाई सम्मान भएको, देश र जनताको सेवा गर्नका निम्ति आफूले उपयुक्त भूमिका पाएको वातावरण निर्माण गर्नुपर्छ, उनले भने, त्यसैले अहिले हामी संगठनात्मक एकीकरणको नीति बनाउने चरणमा छौँ।"
दाहाल भेट्न ओली पुगे खुमलटार,"काठमाडौं : नेकपा एमालेका अध्यक्ष केपी शर्मा ओली नेकपा माओवादी केन्द्रका अध्यक्ष पुष्पकमल दाहाल भेट्न प्रचण्ड निवास खुमलटार पुगेका छन् । पार्टी एकता प्रक्रियामा रहेका एमाले र माओवादी अध्यक्षबीच एक्काएक्लै वार्ता बाक्लिएको छ । शुक्रबार एक्लाएक्लै भेटेका ओली र दाहाल आइतबार बिहान उनीहरु एक्लाएक्लै भेटवार्ता गरेका हुन् । यसअघिका समयमा दाहाल ओलीनिवास बालकोट पुग्ने गरेपनि आइतबार बिहान भने ओली दाहाल निवास खुमलटार पुगेका हुन् । भेटघाटका क्रममा प्रदेश सरकार निर्माणलगायतका विषयमा कुराकानी हुने बताइएको छ । शुक्रबार चितवनबाट फर्केपछि ओली दाहालको भेटघाट बाक्लिदैँ गएको छ । यसैबीच पार्टी एकताका लागि बनाइएको कार्यदलको बैठक पनि आजै बस्ने भएको छ । बिहान ११ बजे सिंहदरबारमा कार्यदलको बैठक बस्ने तयारी भएको हो । याे पनि पढ्नुहाेस् एक्लाएक्लै एकता वार्ता : ओलीको आँखा प्रधानमन्त्रीमा, दाहालको अध्यक्षमा"
पराजित उम्मेदवारले बुझाएनन् खर्च विवरण,"सुर्खेत : प्रतिनिधि र प्रदेशसभा निर्वाचनमा पराजित उम्मेदवारहरूले आफ्नो खर्च विवरण बुझाउन अटेर गरेका छन्। अधिकांश पराजित उम्मेदवारहरूले हालसम्म खर्च विवरण बुझाएका छैनन्। निर्वाचन आयोगले ताकेता गर्दासमेत उनीहरूले खर्चको हिसाब बुझाउन अटेर गरेका हुन्। निर्वाचनको अन्तिम मतपरिणाम सार्वजनिक भएको ३५ दिनभित्र सबै उम्मेदवारले आफूले निर्वाचनमा गरेको खर्च विवरण बुझाउनुपर्ने कानुनी व्यवस्था छ। तर, निर्वाचन आयोगले खर्च विवरण बुझाउन बारम्बार सूचना जारी गरे पनि जिल्लाका उम्मेदवारहरूले हालसम्म खर्च विवरण बुझाएका छैनन्। जिल्ला निर्वाचन कार्यालय सुर्खेतका सूचना अधिकारी नवीन पौडेलले पराजित उम्मेदवारहरूले खर्च विवरण बुझाउन अटेर गरिरहेका बताए। उनका अनुसार जिल्लामा प्रतिनिधि र प्रदेशसभा निर्वाचनमा ११ दलबाट ५८ जनाले उम्मेदवारी दिएका थिए। जसमध्ये हालसम्म १८ जनाले खर्च विवरण बुझाएका छैनन्। प्रतिनिधिसभा निर्वाचन क्षेत्र नं १ बाट उम्मेदवारी दिएका दुई जना उम्मेदवारले खर्च विवरण बुझाएका छैनन्। निर्वाचन कार्यालयका अनुसार एकीकृत राष्ट्रिय प्रजातन्त्र पार्टी (राष्ट्रवादी) का उम्मेदवार चक्रबहादुर नेपाली र मंगोल नेसनल अर्गनाइजेसनका देवबहादुर पुनले खर्च विवरण बुझाउन अटेर गरिरहेका छन्। निर्वाचनमा चक्रबहादुरले एक सय ३९ मत ल्याएका थिए भने देवबहादुरले ७२ मत ल्याएका थिए। यस्तै सोही निर्वाचन क्षेत्र प्रदेश क बाट उम्मेदवारी दिएका देवीराम चन्दरा र मीनबहादुर बुढाले पनि खर्च विवरण बुझाएका छैनन्। देवीराम राप्रपा र मीनबहादुर मंगोल नेसनल अर्गनाइजेसनका उम्मेदवार हुन्। प्रदेशसभा ख बाट संघीय समाज फोरमका उम्मेदवार बनेका दीपलाल दमाई, राप्रपाका मानबहादुर खराल, मंगोल नेसनलका परवीर दमाइले पनि खर्च विवरण बुझाउन अटेर गरिरहेका निर्वाचन कार्यालयले जनाएको छ। यसैगरी प्रतिनिधिसभा निर्वाचन क्षेत्र नं २ मा एकीकृत राष्ट्रिय प्रजातन्त्र पार्टी (राष्ट्रवादी) र नेपाल दलित पार्टीका उम्मेदवारले आयोगको समयसीमाभित्र खर्च विवरण नबुझाएको बताइएको छ। एकीकृत राप्रपा (राष्ट्रवादी) का उम्मेदवार इन्द्रबहादुर खड्का र नेपाल दलित पार्टीका कालुसिंह नेपाली सम्पर्कमा समेत नआएको निर्वाचन कार्यालयले जनाएको छ। निर्वाचन क्षेत्र २ क बाट उम्मेदवारी दिएका तीन जना उम्मेदवारहरूले पनि हालसम्म खर्च विवरण बुझाएका छैनन्। राप्रपा (प्रजातान्त्रिक) बाट प्रदेशसभामा उम्मेदवारी दिएकी राधिका थापा, संघीय फोरमबाट उम्मेदवारी दिएका पञ्चसिंह रोकाया र नेपाल दलित पार्टीका उम्मेदवार रेशम सुनच्युरीले खर्च विवरण बुझाएका छैनन्। राप्रपा (प्रजातान्त्रिक) बाट उम्मेदवारी दिएका कर्णबहादुर रेगामी मगर, राष्ट्रिय जनमोर्चाबाट उम्मेदवारी दिएका लक्ष्मीबहादुर सुनार, नयाँ शक्ति पार्टीबाट उम्मेदवारी दिएका निरकबहादुर तारमी, राप्रपाका लक्ष्मीबहादुर बयक क्षत्री र देशभक्त जनगणतान्त्रिक मोर्चाका गणेशबहादुर शाहीले खर्च विवरण बुझाउन आनाकानी गरेको निर्वाचन कार्यालय सुर्खेतले जनाएको छ। निर्वाचन कार्यालयका निर्वाचन अधिकारी सुनिता थापाले समयमै खर्च विवरण नबुझाउने उम्मेदवारहरूलाई पत्र काटिएको बताइन्। उनले पत्र काट्दा पनि खर्च विवरण नबुझाए १५ हजार जरिवाना हुने जानकारी दिइन्। दलहरूले निर्वाचनमा गरेको खर्चलाई पारदर्शी बनाउन निर्वाचन आयोगले खर्च विवरण सार्वजनिक गर्न भने पनि अधिकांश उम्मेदवारहरूले वास्ता गरेका छैनन्। उनले दलहरूले आयोगको निर्देशन लत्याउँदै खर्च विवरण बुझाउन अटेर गरिरहेको बताइन्।"
"एमाले र माओवादीबीच मुख्यमन्त्री, सभामुख र उपसभामुखमा भागबण्डा मिल्यो","काठमाडौं : एमाले र माओवादीको कार्यदलले ६ वटा प्रदेशको मुख्यमन्त्री, सभामुख र उपसभामुखको भागबण्डा मिलाएको छ। आइतबार बसेको कार्यदल बैठकले मुख्यमन्त्री, सभामुख र उपसभामुखमा भागबण्डा मिलाएको हो। कार्यदलका संयोजक सुवास नेम्वाङका अनुसार प्रदेश १, ३, ४ र ५ को मुख्यमन्त्री एमालेले पाएको छ भने ६ र ७ को मुख्यमन्त्री माओवादीलाई दिइएको छ। त्यसैगरी प्रदेश १, ३, ६ र ७ को सभामुख एमालेले पाएको छ भने ४ र ५ को समाभुख माओवादीको भागमा परेको छ। सँगै प्रदेश ४ र ५ को उपसभामुख एमालेले पाउने भएको छ भने १, ३, ६ र ७ को उपसभामुख माओवादीले पाएको छ। प्रदेश मन्त्रिपरिषद् ११ सदस्य एमाले र माओवादीबीच प्रदेश सरकारमा ११ जनासम्म मन्त्री बनाउने सहमति भएको छ। मन्त्रीको भागबण्डा भने ७० र ३० प्रतिशतमा हुने भएको छ। एमालेले ७० प्रतिशत मन्त्री पाउने छ भने माओवादीकले ३० प्रतिशत मन्त्री पाउने छ। मन्त्रिपरिषद् गठनका सम्बन्धमा भएको छलफलमा सातदेखि ११ जनासम्म मात्र मन्त्री बनाउने सहमति भएको नेम्वाङले जानकारी दिए।"
"रुकुमकोटमा सदरमुकाम फर्काउने आन्दोलन चौथो दिन पनि जारी, सर्बसाधारण बिहानैदेखी पर्दशनमा","रुकुमकोट : गत बिहीबार साँझ बसेको मन्त्रिपरिषद्को बैठकले गरेको निर्णयमा रुकुम पूर्वको सदरमुकाम प्रस्ताव गरिएको रुकुमकोटबाट सदरमुकाम अन्तै सार्ने गरी भएको सरकारी निर्णयको विरोधमा रुकुमकोटमा भैरहेको विरोध प्रर्दशन आज चौथो दिन पनि जारी छ। सदरमुकाम सार्ने निर्णय भएलगतै उक्त निर्णयको विरुद्धमा बिहीबार राति राके जुलुस गरेका स्थानीयले त्यपछिका हरेक दिन साँझपख मसालजुलुस निकालिरहेका छन्। यस अन्तरगत रुकुमकोट उपत्यकाका सबै डाडँहरुमा शनिबार राति एकसाथ राके जुलुससहित विरोध पर्दशन भयो भने रातभरि नै सरकारी कार्यालयहरुको गेटमा स्थानीयहरु धर्ना बसे। माघको चिसोको पर्वाह नगरी निरन्तर आन्दोलनमा उत्रिएका सर्वसाधारणले आज बिहानैदेखी रुकुमकोट र आसपासका क्षेत्रमा पर्दशन जारी राखेका छन्। आन्दोलन परिचालन समितिका संयोजक नन्दलाल शर्माका अनुसार सधैझैं आइतबार पनि बिहानैदेखी पर्दशन भएको र १० बजे युवाहरूले शान्तिपूर्ण लाठी जुलुस निकालेर दवाद दिने कार्यक्रम रहेको छ। त्यस्तै सरकारी कार्यालयमा २४ घण्टे धर्ना र दिनभरि जारी रहने शर्माले जनाएका छन् । शेरबहादुर देउवा नेतृत्वको सरकारले नै गत गत असोज १९ गते तत्कालीन गृहमन्त्री जनार्दन शर्माद्वारा जिल्लास्तरीय कार्यालयहरुको उद्घाटन गरी रुकुमकोटलाई अस्थायी जिल्ला सदरमुकामकारुपमा घोषणा गरिएको थियो। तर, अहिले त्यही सरकारले आफ्नो उक्त निर्णयलाई बेवास्ता गर्दै रुकुमकोटबाट सदरमुकाम पूर्वको पुथा उत्तरगंगा गाउँपालिका१२ गोलखारामा सार्ने निर्णय गरेपछि रुकुमकोट र आसपासका स्थानीय निर्णयको विरोधमा उत्रिएका हुन्। सरकारको निर्णय सार्वजनिक भएलगतै बिहीबार राति विरोध पर्दशन थालेका स्थानीयले रुकुम पूर्वसम्म आवतजावत हुने यातायात ठप्प पारेका छन् भने स्थानीय बजार, पसल, उद्योग कलकारखाना पनि खुल्न दिएका छैनन्। स्थानीय गोपाल रेउलेले सरकारको यो गलत निर्णयका विरुद्धमा हामी निरन्तर संघर्षमा छौ। उनले भने, रुकुमकोटलाई साबिककै अवस्थामा सदरमुकाम कायम नगरिंदासम्म आन्दोलन जारी रहन्छ। हामी यसका लागी जस्तोसुकै मूल्य चुकाउन पनि तयार छौ। प्रदर्शनकारीहरूले रुकुमकोट भित्रिने तीनवटा मुख्य नाकाका सडकमा खाल्डो खनेर र रुख ढालेर अवरूद्ध बनाएका छन् । आन्दोलनका कारणा हालसम्म कुनै अप्रिय घटना भने भएको छैन। रुकुम पूर्वका प्रमुख जिल्ला अधिकारी भुपेन्द्र सापकोटाले प्रर्दशनका कार्याक्रमहरु शन्तिपूर्ण भइरेको बताए । आफू र आफ्नो कार्यालयलाई घेराबन्दीमा राखेर पर्दशन भैरहेपनि आन्दोलनकारीहरु संयम रहेको सापकोटाको ठम्याइ छ। स्थानीय बजार र यातायात बन्द भनिएपनि जनताको आवश्यकतालाई ध्यानमा राखेर बिहान दुई घण्टाका लागी भने अत्यावश्यकीय खाद्यन्न पसल भने खुल्न दिइएको आन्दोलन परिचालन परिचालन समितिका संयोजक नन्दलाल शर्माले बताए। बिरामी बोकेका र अन्य आकस्मिक कामका लागि भने परिचालन समितिको अनुमतिले यातायातका साधनहरु चल्न दिइएको छ। साविक रुकुम जिल्लाबाट विभाजन भएर बनेको रुकुम पूर्व भाग छुट्टै जिल्ला बनेपछि यसको अस्थायी सदरमुकाम भनेर तोकिएको रुकमकोटबाट सदरमुकाम सार्ने निर्णयको विरोधमा सिस्ने गाउँपालिकाका सबै स्थानीय जनप्रतिनिधि नै उत्रिएका छन् भने अन्य दुई गाउँपालिकाका जनप्रतिनिधिहरुको पनि साथ बटुल्ने उद्देश्यका साथ परिचालन समितिले लिखत अनुरोध गर्ने तयारी गरेको बताएको छ। रुकुमकोटका पक्षमा प्रदेशसभा तथा प्रतिनिधिसभाका सांसदहरु पनि एक मत देखिएका छन्। एउटा मात्रै निर्वाचन क्षेत्र रहेको रुकुम पूर्व प्रतिनिधिसभा सदस्य कमला रोका, प्रदेशसभा १ का संसद तेजबहादुर ओली र प्रदेश सभा २ का संसद पूर्णबहादुर घर्तीले सरकारले गरेको निर्णय गलत भएको भन्दै तत्काल निर्णय सच्याउनका लागि भैरहेको आन्दोलनप्रति एैक्वद्धता जनाएको र यस निर्णयलाई कार्यन्वयन हुन नदिनका लागी आफ्नो ठाउँबाट पहल जारी राख्ने प्रतिवद्धतासमेत व्यक्त गरेका छन्। यसबाहेक निर्वाचित संसदहरुको आधिकारिक धारणा धने आएको छैन। यसकासाथै स्थानीय राजनैतिक दलका नेता तथा कार्यकर्ता पनि आन्दोलनमा एक भएर लागेका छन् गोलखाराबासीमा खुसीयाली रुकुम पूर्वको जिल्ला सदरमुकाम आफ्नो ठाउँमा आउने भएपछि पुथा उत्तरगंगा गाउँपालिका १२ गोलखारा र आसपासका स्थानीयमा भने सरकारको यस निर्णयले खुसीयाली छाएको छ। देउवा सरकारको निर्णय स्वागतयोग्य भन्दै स्थानीयले शुक्रबार राति घरघरमा दिपावली समेत गरेका छन्। स्थानीय तेजेन्द्र बुढाले भने, सकारको यो निर्णय स्वागत योग्य छ। यसले गर्दा रुकुम पूर्वका सबैलाई न्याय भएको छ। त्यस्तै गोलखारा सदरमुकाम हुनुपर्छ भनेर लागेका नेपाली कांग्रेसका नेता तथा पूर्व संसद केशनरमान रोकाले पनि रुकुमकोट प्रदेश नं ५ को छेउमा पर्ने भएकाले पनि गोलखारा भुगोलका हिसावले केन्द्रमा पर्ने दावी गर्दै यस स्थानलाई सदरमुकाम कायम गर्नु उपयुक्त भएको बताए। रोकाका अनुसार मगर खामभाषीहरुको बाहुल्य रहेको रुकुम पूर्वको सदरमुकाम मगरहरुको घना बस्ती भएको ठाउँमा हुने भएपछि यसले यहाँका जनताको भावनाको सम्मान गरेको समेत बताएका छन्। तत्कालिन राजा महेन्द्रले २०१८ सालमा साविक ३६ जिल्लाको संख्यालाई बढाएर ७५ वटा पुर्याउदाँ जाजरकोट, सल्यान र रोल्पा जिल्लाको केही भुभागलाई मिलाएर रुकुमलाई छुट्टै जिल्ला बनाइएको थियो। १८ सालमा जिल्ला स्थापना भएपनि २०१९ सालदेखि रुकुमकोट सदरमुकामको रुपमा कार्यन्वयनमा आएको थियो। तर, १२ बर्षपछि २०३० साल वैशाख १ गते रातारात रुकुमको सदरमुकाम रुकुमकोटबाट हाल रुकुम पश्चिमको सदरमुकाम रहेको स्थान मुसीकोटमा सारिएको थियो। त्यसपछिका ४४ बर्षसम्म रुकुमकोटमा सदरमुकाम फर्काउन यहाँका जनताले धेरै सानाठुला संघर्ष गरे तर, नतिजा भने रुकुमकोटको पक्षमा आउन सकेको थिएन। ४४ बर्ष अघि सदरमुकाम फर्काउने उक्त संघर्षमा धेरैजना घाइते भएका थिए भने धेरैलाई राजद्रोहको मुद्धा लगाएर थुनिएको समेत थियो। साथै त्यही भएको बेला आन्दोलनमा सरकारको गोली लागेर स्थानीय मनबहादुर थापाको ज्यान समेत गएको थियो। तत्कालीन समयमा सदरमुकाम फर्काउने आन्दोलनमा सहभागी भएकै कारण एक बर्ष जेल समेत परेका स्थानीय ७३ वर्षीय तारकबहादुर शाह भन्छन्, ४४ बर्षअघि पनि सदरमुकाम सर्दा हामिले ज्यानको बाजी लगाएर संघर्ष गरेका थियौ। अहिले फेरी फर्किएको हाम्रो खुसी लुटिएको छ। हामी जसरी पनि त्यो खुसी फिर्ता गरेरै छाड्छौ।"

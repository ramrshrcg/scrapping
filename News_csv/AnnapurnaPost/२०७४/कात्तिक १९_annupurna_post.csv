शीर्षक,विवरण
गुरुको आशीर्वाद लिएर नेम्वाङले सुरु गरे चुनावी यात्रा,इलाम : माङसेवुङ गाउँपालिकामा रहेको किराँत धर्मगुरु आत्मानन्द लिङ्देनको आश्रममा पुगेर आशीर्वाद थाप्दै एमाले नेता सुवासचन्द्र नेम्वाङले आसन्न निर्वाचनको यात्रा सुरुवात गरेका छन्। यस अघिको अभियान समेत गुरुको आशीर्वाद पाएका नेम्वाङले यस पटक इलामको निर्वाचन क्षेत्र नम्बर २ को चुनावी यात्रा त्यहाँबाटै सुरु गरेका हुन्। उनी सगै गठबन्धनकै तर्फबाट प्रदेश सभाको टिकट पाएका माओवादी केन्द्रका धिरेन शर्मा रमणले पनि गुरुबाट आशीर्वाद थापेर अभियान सुरु गरेका छन्। संविधान सभा निर्वाचनमा एमाले अध्यक्ष केपी सर्मा ओलीसहितका उच्च नेताहरु गुरुको आशीर्वाद माग्न पुगेका थिए। स्थानीय तह निर्वाचनको समयमा पनि कांग्रेस नेता गगन थापासहितका व्यक्तिले गुरुसंग भेट गरेका थिए। इलामको निर्वाचन क्षेत्र नम्बर २ को परिणाममा गुरुको आर्शीवादले पनि अर्थ राख्ने विश्वास गरिन्छ। आइतबार नेम्वाङले मांसेबुङको चुनावी कार्यक्रम सहभागी भए भने एमालेका तर्फबाट प्रतिनिधि सभा निर्वाचन क्षेत्र १ का उम्मेदार वरिष्ठ नेता झलनाथ खनालले माइ नगरपालिकाको विभिन्न चुनावी सभामा समय बिताएका छन्। एमालेका कार्यालय सचिव नवराज शंकरका अनुसार नेताहरुले चुनावी प्रचारलाई तिब्र बनाएका छन्। नेपाली काग्रेसका तर्फबाट निर्वाचन क्षेत्र न २ का उम्मेदार चुलाचुलीमा भेटघाटमा व्यस्त थिए भने निर्वाचन क्षेत्र १ मा कांग्रेसका उम्मेद्वार सूर्योदय नगरपालिकामा भेटघाटमा रहेका जिल्ला सचिव निरज खड्गीले जानकारी दिए। प्रदेश सभाका उम्मेद्वारहरु पनि गाउँमा पुगेका छन्। वाम गठबनधन र कांग्रेसले मंगलबारपछि चुनावी कार्यक्रम तय गरेर अघि बढ्ने तयारी गरेका छन्।
दलका घोषणापत्र,"चुनावको मुखमा जनतासमक्ष सपना बाँड्न राजनीतिक दलहरू माहिर छन् । दलहरूका घोषणापत्र पढ्दा आकर्षक र महत्वाकांक्षी लाग्छन् । प्रमुख दलहरूले आर्थिक विकास र समृद्धिलाई केन्द्रमा राखेर घोषणापत्र बनाएका छन् । दस वर्षमा अर्थतन्त्रको वर्तमान आकार एक सय खर्ब पुर्याउने, त्यो अवधिमा १५२० हजार मेघावाट बिजुली उत्पादन गर्ने, तीन वर्षभित्रै इन्धनबाट चल्ने सवारी साधन विस्थापित गरी विद्युत्बाट चल्ने सवारी साधन चलाउने, पाँच वर्षमा गरिबीमुक्त राष्ट्र बनाउने, लाखौंलाई रोजगार दिने आदि कागजी प्रतिबद्धता दलहरूले घोषणापत्रमार्फत गरेका छन् । विगतका चुनावमा पनि दलहरूले अनेक आकर्षण नारा र प्रतिबद्धता व्यक्त गर्ने अनि चुनावपछि त्यो बिर्संदै जाने गरेका दृष्टान्त छन्। प्रतिबद्धताअनुरूप काम गर्न चुकेका दलहरूको घोषणापत्रतर्फ यसपटक आम जनताको खासै रुचि पनि देखिँदैन । कतै फेरि पनि घोषणापत्रहरू औपचारिक घोषणामै सीमित हुने हुन् कि ? फेरि पनि जनताको भोटको आसक्तिले विकास र समृद्धिका लोभलाग्दा नारा सारिएका हुन् कि ? प्रश्नहरू उठेका छन्। निर्वाचनमा कुन दल र कस्ता उम्मेदवार छान्ने भन्ने मापनको एउटा विधि हो चुनावी घोषणापत्र । दल तथा उम्मेदवारहरूले त्यस्ता घोषणापत्रमा आफ्नो समग्र विकासको आर्थिक, राजनीतिक योजना, कार्यदिशा र मार्गचित्र समेटेर तयार पारेका हुन्छन् । मतदाताले आफूलाई मन परेको पार्टी र उम्मेदवार घोषणापत्र अध्ययन गरेर छान्न सकेमा मात्रै सही नेता र नेतृत्व चयन गर्न सक्छन् ।बाहिरी विश्वमा यही मान्यताकै आधारमा आफ्ना जनप्रतिनिधि चुनेको देखिन्छ, तर नेपालको सन्दर्भमा भने घोषणापत्रका आधारमा नेता र नेतृत्व चयन गर्ने विधिको व्यावहारिक प्रयोग हुन सकेको छैन । चुनावी घोषणापत्रलाई घोषणा मात्र गरिदिए पुग्ने, तर कहिल्यै कार्यान्वयन नगरे पनि हुने अर्थमा लिन खोजिन्छ । एक किसिमले भन्ने हो भने घोषणापत्र कागजको पुलिन्दा मात्रै बनेका छन् । जसकारण दलहरूले जनता लोभ्याउन आकर्षक र पूरा नै हुन नसक्ने घोषणा गरिरहेका छन्। कुन दलले कस्ता घोषणापत्र ल्याउने, आफ्नो घोषणापत्रलाई कति बढी प्रचारमुखी बनाउने भन्नेमै दलहरूको होडबाजी चल्ने गरेको छ । त्यसबाहेक एक दलले अर्कोको उछितो काढ्ने माध्यम पनि घोषणापत्र बन्दै गएका छन् । अहिले जारी ठूला दलहरूको घोषणापत्र प्रतिस्पर्धी पार्टीको आलोचनामा केन्द्रित छन् । यो राजनीतिक संस्कार होइन। जनतालाई आफ्ना योजना, मार्गचित्रका आधारमा आकर्षित गर्नतिर नलागी प्रतिस्पर्धी पार्टीलाई गाली गर्नमै शक्ति खर्च गर्नु उचित होइन । उम्मेदवार चयनमा नतागोता पोस्ने, निर्वाचन जित्नकै लागि करोडौं खर्चिने र जसरी पनि आफू जित्ने रणनीतिमा मात्र दलहरूको ध्यान केन्द्रित हुने हो भने चुनावी घोषणापत्र कागजको खोस्टा समान हुनेछ भन्नेतर्फ गम्भीर हुन आवश्यक छ। चुनावी घोषणापत्र भनेको एक किमिसको प्रतिबद्धतापत्र हो, तर घोषणापत्र छायामा पर्ने र उम्मेदवारहरूको प्रभाव बढी हुने गरी निर्वाचन हुँदैछन् । यसले गर्दा देशको आर्थिक विकास, समृद्धि र सुशासनका मुद्दा ओझेलमा पर्दैछन् । कार्यक्रम र एजेन्डाका आधारमा उम्मेदवार चुन्ने संस्कार करिबकरिब छँदै छैन भन्दा पनि हुने अवस्था छ । उसै त दलहरूले गरेका घोषणाको कार्यान्वयन पक्ष अति कमजोर रहेको पृष्ठभूमि छ। त्यसमाथि आम मतदातामाझ मुद्दामा आधारित राजनीति नहुनु सुखद संकेत होइन । दलहरूले आम मतदाताका बीचमा पार्टीका मुद्दाहरूमाथि बहस लैजान सक्नुपर्छ । चुनावी घोषणापत्रमा समेटिएका योजना, कार्यक्रमका आधारमा नेता र नेतृत्व चयन हुन सके मात्र देशको विकास र समृद्धि हुनेछ।"
चार हजार चार सय ८२ उम्मेदवारलाई चुनाव चिन्ह,"काठमाडौं : निर्वाचन आयोगले दोस्रो चरण अर्थात् मंसिर २१ गते हुने प्रतिनिधिसभा सदस्य तथा प्रदेशसभा सदस्य निर्वाचनका लागि उम्मेदवारी मनोनयन दर्ता गरेका चार हजार चार सय ८२ उम्मेदवारलाई आइतबार निर्वाचन चिन्ह प्रदान गरेको छ। दल तथा स्वतन्त्रपूर्वक गरी उम्मेदवारी दिएका उम्मेदवारलाई ४५ जिल्लाका मुख्य निर्वाचन अधिकृत तथा निर्वाचन अधिकृतको कार्यालयले निर्वाचन चिह्न प्रदान गरेको हो। यही कात्तिक १६ गते प्रतिनिधिसभा सदस्यतर्फ १२८ र प्रदेशसभा सदस्यतर्फ २५६ पदका लागि ४,७४७ जनाले उम्मेदवारी दिएका थिए। तर, प्रतिनिधिसभा तथा प्रदेशसभा सदस्यका लागि जम्मा ४,४८२ जना उम्मेदवारहरुलाई निर्वाचन प्रदान गरिएको जानकारी आयोगले दिएको छ। उम्मेदवार दिएका मध्ये दुई जनाको उम्मेदवारी रद्द, चार जनाको दाबी विरोधबाट खारेज र २५९ जनाको उम्मेदवारी फिर्ता गरी जम्मा दुई सय ६५ जना व्यक्तिको नाम उम्मेदवारको सूचीबाट हटाइएको आयोगका प्रवक्ता नवराज ढकालले बताए। निर्वाचन चिह्न प्रदान गरिएका राजनीतिक दल तथा स्वतन्त्र उम्मेदवारले सोमबारबाट औपचारिक रुपमा चुनावी प्रचार प्रसार सुरू गर्न पाउने भएका छन्। पहिलो चरणमा आठ सय तीन उम्मेदवारले चुनाव चिन्ह पाएका थिए। मंसिर १० र २१ गते हुने दुई चरणको चुनावमा ५२ सय ८५ उम्मेदवारले चुनाव चिन्ह पाएका छन्।"
पूर्वराजदूत दीपकुमारका बागीले उम्मेदवारी फिर्ता गरेनन्,तौलिहवा : कांग्रेस नेता दीपकुमार उपाध्यायविरुद्ध स्वतन्त्र उम्मेदवारी दिएका दुर्गा सेनले उम्मेदवारी फिर्ता नलिई चुनाव चिह्न रोजेका छन्। कांग्रेसका महासमिति सदस्य समेत रहेका सेनले चुनाव चिह्न किताब लिएको मुख्य निर्वाचन कार्यालय कपिलवस्तुले जनाएको छ। मनोनयन दर्ताको दिन गत बिहीबार नेता उपाध्यायविरुद्ध बागी उठेका सेनलाई पटक पटक उम्मेदवार फिर्ता लिन आग्रह गरे पनि उनले अस्वीकार गरेका हुन्। सुरुमा प्रदेशसभा १ मा चुनाव लड्ने तयारीमा रहेका सेन एकाएक उपाध्यायविरुद्ध खनिएका हुन्। आफूले पाउने टिकट उपाध्यायले काटेको भन्दै उपाध्यायविरुद्ध सेनले प्रतिनिधिसभा मै उम्मेदवारी दिई चुनौती थपेका छन्। नेता उपाध्याय भारतका लागि नेपाली राजदूतबाट राजीनामा दिएर चुनावमा होमिएका हुन्। आसन्न मंसिर २१ गते हुने प्रतिनिधिसभा र प्रदेशसभा निर्वाचन अन्तर्रगत आइतबार चुनाव चिह्न प्रदान गर्ने निर्वाचन कार्यतालिका अनुसार जिल्लामा पाँच बागी उम्मेदवारले उम्मेदवारी फिर्ता लिएका छन्। प्रतिनिधिसभा २ मा कांग्रेसविरुद्ध स्वतन्त्र उम्मेदवारी दर्ता गराएका लोकेन्द्र ध्वज खाँणले उम्मेदवारी फिर्ता लिएका छन्। यस्तै वामपन्थी गठबन्धनका आधिकारीक उम्मेदवारविरुद्ध बागी उठेका प्रतिनिधिसभा १ का प्रदेशसभा (२) का अजिजुर रहमान शेषले पनि उम्मेदवारी फिर्ता लिएका छन्। सोही क्षेत्रमा कांग्रेसका आधिकारीक उम्मेदवारविरुद्ध स्वतन्त्र रुपमा मनोनयन दर्ता गराएका अमितकुमार पाण्डेले पनि उम्मेदवारी फिर्ता लिएका छन्। यसैगरी प्रतिनिधिसभा ३ का कांग्रेसका अकिल मियाँ र सोही क्षेत्रका प्रदेशसभा (२) का कांग्रेसकै सकिल मियाँले पनि उम्मेदवारी फिर्ता लिएका छन्। तीन प्रतिनिधिसभा र छ प्रदेशसभा रहेको कपिलवस्तुमा ९ पदका लागि १ सय ८६ जनाले बिहीबार मनोनयन दर्ता गराएका थिए। जिल्लामा १२ राजनीतिक दलले आधिाकारिक उम्मेदवार उठाएका छन् भने बाँबप् सबै उम्मेदवार विभिन्न दलका बागी र स्वतन्त्र हुन्। जिल्लामा ३ लाख ११ हजार ७ सय ६० मतदाता रहेका छन्। कुल मतदातामध्ये एक लाख ४२ हजार २ सय ९२ जना महिला रहेका छन् भने दुईजना तेस्रोलिङ्गी रहेका छन्। निर्वाचनको लागि कपिलवस्तुमा २ सय ३३ मतदानस्थल र ४ सय १० मतदान केन्द्र कायम गरिएको जिल्ला निर्वाचन कार्यालय कपिलवस्तुका प्रमुख ज्ञानहरी घिमिरेले बताए।
कांग्रेसलाई समर्थन गर्दै नयाँ शक्ति र राप्रपाद्वारा उम्मेदवारी फिर्ता,डडेल्धुरा: आसन्न प्रतिनिधि र प्रदेश सभाको निर्वाचनमा राष्ट्रिय प्रजातन्त्र पार्टी र नयाँ शक्ति नेपालले नेपाली कांग्रेसलाई समर्थन गर्ने भएको छन्। आइतबार राप्रपा र नयाँ शक्तिका उम्मेदवारहरुले उम्मेदवारी फिर्ता लिदै कांग्रेसलाई समर्थन गर्ने घोषणा गरेका हुन्। बामगठबन्धनका कारण लोकतन्त्रमाथि चूनौति थपिएको भन्दै दुबै पार्टीका उम्मेदवाहरुले उम्मेदवारी फिर्ता लिएका हुन्। आइतबार दिउँसो पत्रकार सम्मेलनमार्फत नयाँ शक्ति र राप्रपाका उम्मेदवाहरुले लोकतन्त्रको रक्षार्थ कांग्रेसलाई मतदान गर्न आफ्ना कार्यकर्ताहरुलाई निर्देशनसमेत दिएका छन्। राप्रपाका तर्फबाट डडेल्धुरा प्रदेश १ का उम्मेदवार हरिसिंह साउँद र प्रदेश २ का उम्मेदवार कालिपसाद जोशीले मनोनयन फिर्ता लिएका हुन। त्यसैगरी नयाँ शक्तिका प्रदेश १ का उम्मेदवार बिष्णु ठकुराठी र प्रदेश २ का लक्ष्मीकान्त पनेरुले पनि उम्मेदवारी फिर्ता लिएका हुन्। यस्तै स्वतन्त्र उम्मेदवार नरबहादुर पालले पनि उम्मेदवारी फिर्ता लिदै कांग्रेसलाई समर्थन गर्ने जनाएका छन्। डडेल्धुरामा प्रतिनिधि सभाका लागि कांग्रेसका सभापति एवम् प्रधानमन्त्री शेरबहादुर देउवासहित ६ जना चुनावी मैदानमा रहेका छन् भने प्रदेशतर्फ आठ जनाको उम्मेदवारी रहेको जिल्ला निर्वाचन अधिकृतको कार्यालयले जनाएको छ।
एमालेले धोका दिएको भन्दै माओवादीद्वारा गठबन्धन टुटेको घोषणा,"भक्तपुर: भक्तपुरमा नेकपा एमाले र माओवादी केन्द्रबीचको गठबन्धन टुटेको छ। भक्तपुर क्षेत्र नं १ को प्रदेश क मा एमालेका बागी उम्मेदवारले नाम फिर्ता नलिएपछि माओवादी केन्द्र भक्तपुरले बाम गठबन्धन टुटेको घोषणा गरेको हो। बाम गठबन्धनको निर्णयानुसार उक्त प्रदेशमा माओवादी केन्द्रको तर्फबाट देवीप्रसाद ढकालको उम्मेदवारी दर्ता गरिएको थियो तर गठबन्धनका उम्मेदवारविरुद्ध एमालेले छुट्टै बागी उम्मेदवारी दर्ता गराएको थियो। बाम गठबन्धनको निर्णयानुसार उक्त प्रदेशमा माओवादी केन्द्रको तर्फबाट देवीप्रसाद ढकालको उम्मेदवारी दर्ता गरिएको थियो तर गठबन्धनका उम्मेदवारविरुद्ध एमालेले छुट्टै बागी उम्मेदवारी दर्ता गराएको थियो। एमालेले आधिकारिक पत्र पठाएर जिल्ला सचिव हरिशरण लामिछानेको उम्मेदवारी दर्ता गरेको हो। उनको उम्मेदवारीको प्रस्तावकमा एमालेका केन्द्रीय सदस्य एवं भक्तपुरको चाँगुनारायण नपाका प्रमुख सोमप्रसाद मिश्र रहेका छन् भने समर्थकमा साविक चाँगुनारायण गाविसका पूर्वअध्यक्ष एवं एमाले जिल्ला नेता मोहनवीर श्रेष्ठ रहेका छन्। एमालेले आइतबारसम्ममा उम्मेदवारी फिर्ता हुने आश्वासन दिएको तर उम्मेदवारी फिर्ता नगरेर माओवादी केन्द्रलाई धोका दिएको जिल्ला सचिवालय सदस्य सुनिल गोठेले बताए। आइतबार एमालेको तर्फबाट बागी उम्मेदवारी फिर्ता नभएकाले हामीले गठबन्धन टुटेको घोषणा गरेका छौं', उनले भने, एमालेले षडयन्त्र गर्यो।' वाम गठबन्धनबाट भक्तपुर निर्वाचन क्षेत्र नं १ मा माओवादीका मिलन सुवाल र क्षेत्र नं १ को प्रदेश क मा माओवादीकै देवीप्रसाद ढकाल र प्रदेश ख मा एमालेका रोमन शिलाकारको उम्मेदवारी दर्ता गरिएको थियो। क्षेत्र नं २ मा प्रतिनिधि सभाका लागि एमालेका महेश बस्नेत, उक्त क्षेत्रका क र ख दुईटै प्रदेशमा एमालेकै क्रमशः शशिजंग थापा र राजेन्द्रमान श्रेष्ठको उम्मेदवारी दर्ता गरिएको थियो। गठबन्धनले क्षेत्र नं १ का तीनै उम्मेदवारले माओवादीको चुनाव चिह्न र क्षेत्र नं २ मा एमालेको निर्वाचन चिह्न लिएर चुनाव लड्ने सहमतिसमेत गरेका छन्। यता एमाले भक्तपुरले भने गठबन्धन कायमै रहेको दावी गरेको छ। एमाले जिल्ला अध्यक्ष राजेन्द्र राजथलाले निर्वाचन क्षेत्र नं १ को प्रदेश क मा परेको उम्मेदवारी फिर्ता नभएकै कारण गठबन्धन नटुट्ने बताएका हुन्। उक्त प्रदेशमा एमालेको वागी उम्मेदवार भए पनि पार्टीले वाम गठबन्धनकै उम्मेदवारलाई मतदान गर्ने उनको भनाइ थियो। उक्त प्रदेशमा एमालेकै अर्का नेताले समेत स्वतन्त्र उम्मेदवारी दिएका छन्। एमाले चाँगुनारायण नगर समितिका पूर्वअध्यक्ष रमेश बुढाथोकीले स्वतन्त्र उम्मेदवारी दिएका हुन्।"
सप्तरी२ मा उपेन्द्र यादवलाई समर्थन गर्न कांग्रेसको उम्मेदवारी फिर्ता,"राजविराज : फोरमराजपा गठबन्धनको सहमतिविपरित सप्तरी क्षेत्र नम्बर २ मा उम्मेदवारी दिएका राजपाका नेता जयप्रकाश ठाकुरले मनोनयन फिर्ता नलिएपछि संघीय समाजवादी फोरमका अध्यक्ष उपेन्द्र यादव संकटमा परेका छन्। पार्टी निर्णयविपरित स्वतन्त्र उम्मेदवारी दिएकाले उम्मेदवारी फिर्ता नलिए राजपाले अनुशासनको कारबाही गर्ने चेतावनी दिए पनि राजपाका सहमहामन्त्री ठाकुरले उम्मेदवारी फिर्ता नलिएपछि फोरम कांग्रेससँगको गठबन्धनको प्रयासमा लोगेको छ। फोरम अध्यक्ष यादवविरुद्ध राजपाका ठाकुरले उम्मेदवारी दिएपछि दबाब सिजना गर्न राजपालाई छोडेको क्षेत्रमा स्वतन्त्र उम्मेदवारी दिएका फोरमका उम्मेदवारले भने आइतबार मनोनयन फिर्ता लिएका छन्। सुरक्षित क्षेत्र खोज्दै मोरङ र सुनसरी छाडेर सप्तरी रोजेका यादवको विरोधमा ठाकुरको उम्मेदवारी कायम रहेपछि फोरमले कांग्रेससँग सहकार्य गर्न खोजेको छ। प्रतिनिधिसभा २ मा कांग्रेसका उम्मेदवार सकलदेव सुतिहारबाट उम्मेदवारी फिर्ता लिन लगाएर सहमतिको प्रयास गरिएको हो। समयअवधि बितेपछि सुतिहारको मनोनयन फिर्ताको निवेदन आएको भन्दै मुख्य निर्वाचन अधिकृत हरिश्चन्द्र ढुंगानाले राजनीतिक दलको आधिकारिक पत्र समावेश नभएको र समयावधि बितेपछि निवेदन आएकोले सुतिहारको उम्मेदवारी फिर्ता नभएको बताए। मुख्य निर्वाचन अधिकृत ढुंगानाले अगाडि भने, निर्वाचन आयोगले नै मनोनयन फिर्ताको निर्णय गर्छ भने भिन्दै कुरा हो अन्यथा सुतिहारको उम्मेदवारी फिर्ता हुने अवस्था रहेन्। अबेर रातिसम्म निर्वाचन अधिकृतको कार्यालयमा रहेका फोरमका केन्द्रीय सदस्य अशोक यादवले आयोगको निर्णयबाटै सुतिहारको उम्मेदवारी फिर्ता हुने विश्वास व्यक्त गरे। यसैगरी सो क्षेत्रको प्रदेशसभा २ बाट राजपाका महामन्त्री मनिष सुमनविरुद्ध विद्रोह गरी उम्मेदवारी दिएका राजपाका क्षेत्रीय अध्यक्ष लक्ष्मण यादवको समेत उम्मेदवारी कायम रहेको छ। क्षेत्र नम्बर एकको प्रदेशसभा १ बाट एमालेका स्थायी कमिटी सदस्य सत्यनारायण मण्डलविरुद्ध जिल्ला प्रचार विभाग प्रमुख प्रकाश खतिवडाले दिएको उम्मेदवारी समेत कायम रहेको छ। सप्तरी जिल्लाको चारवटै निर्वाचन क्षेत्रमा प्रतिनिधि सभाका लागि उम्मेदवारी दिएका सातजना र प्रदेश सभाका लागि उम्मेदवारी दिएका नौ जनाले मनोनयन फिर्ता लिएको मुख्य निर्वाचन कार्यालयले जनाएको छ। जसअनुसार क्षेत्र नम्बर एकको प्रतिनिधि सभामा दुई र प्रदेश सभामा एक, क्षेत्र नम्बर दुईको प्रतिनिधि सभामा एक र प्रदेश सभामा पाँच जना, क्षेत्र नम्बर तीनको प्रतिनिधि सभामा दुई र प्रदेश सभामा तीन जना तथा क्षेत्र नम्बर चारको प्रतिनिधि सभामा दुई जनाले उम्मेदवारी फिर्ता लिएको मुख्य निर्वाचन अधिकृत ढुंगानाले बताए।"
गायिका कोमल ओलीको उम्मेदवारी फिर्ता : एमालेलाई समर्थन,"दाङ : दाङ क्षेत्र नम्बर ३ मा प्रतिनिधिसभाका लागि स्वतन्त्र उम्मेदवारी दिएकी एमाले नेत्रृ एवम् गायिका कोमल ओलीले उम्मेदवारी फिर्ता लिएकी छिन् । दाङ ३ मा वाम गठबन्धनको तर्फबाट एमालेका आधिकारिक उम्मेदवार हिराचन्द्र केसीलाई समर्थन गर्ने घोषणा गर्दै ओलीले उम्मेदवारी फिर्ता लिएकी हुन् । आइतबार घोराहीमा पत्रकार सम्मेलन गरेर ओलीले पार्टीका आधिकारिक उम्मेदवारलाई समर्थन गर्ने घोषणा गर्दै उम्मेदवारी फिर्ता लिएकी हुन् । ओली एमाले केन्द्रीय नेतृत्वले चलचित्र बोर्डको अध्यक्ष बनाउने आश्वासन दिएपछि उम्मेदवारी फिर्ता गर्न सहमत भएकी थिइन् । पत्रकार सम्मेलनमा ओलीले भनिन्, केही विषयमा सहमति गरेँ । मैले पार्टीको निर्णय स्वीकार गरेर उम्मेदवारी फिर्ता लिएँ ।"
दुई गौतमबीच प्रतिस्पर्धा,"बर्दियाः बर्दिया क्षेत्र नम्वर १ बाट प्रतिनिधिसभा सदस्य पदमा दुई गौतमबीच प्रतिस्पर्धा हुदैछ। वाम गठवन्धनका तर्फबाट मनोनयन दर्ता गराएका नेकपा एमालेका उपाध्यक्ष वामदेव गौतम र लोकतान्त्रिक गठवन्धनका तर्फबाट सिँचाईमन्त्री एवं नेपाली काँग्रेस बर्दियाका जिल्ला सभापति संजयकुमार गौतम चुनावी मैदानमा उत्रिएका हुन्। आगामी मंसिर २१ गते हुने दोश्रो चरणको प्रतिनिधि तथा प्रदेशसभा सदस्यको निर्वाचनमा बर्दियामा कडा प्रतिस्पर्धा हुने देखिएको छ। वामदेव गौतमले बर्दियाबाट पटक पटक जित हासिल गरेतापनि स्थानीय तहमा लोकप्रीय नेताका रुपमा पहिचान बनाएका संजयकुमार गौतमको उम्मद्वारी दर्तापछि चुनावी परिणामलाई लिएर विभिन्न अड्कलबाजी सुरु भएका छन्। संघिय समाजवादी फोरम नेपाल, नयाँशक्ति पार्टी, विवेकशील साझा पार्टी, नेपाल कम्युनिष्ट पार्टी (माले), नेपाल दलित पार्टी, एकीकृत राप्रपा (राष्ट्रवादी), राष्ट्रिय जनमुक्ति पार्टी, राष्ट्रिय जनमोर्चा, देशभक्त गणतान्त्रिक मोर्चा, नेपाल मजदुर किसान पार्टी लगायत स्वतन्त्र उम्मेदवारहरुले मनोनयन दर्ता गराएको जिल्ला निर्वाचन कार्यालय बर्दियाले जनाएको छ। ५ पटक बर्दियाबाट चुनाव लडेका एमाले उपाध्यक्ष वामदेव गौतमले तीन पटक निर्वाचित भएका छन्। ०७० मा बर्दिया र प्युठान दुवै स्थानबाट जितेपछि बर्दिया छाडेर बामदेवले प्युठान रोजेका थिए। लोकतान्त्रिक गठवन्धनमार्फत उम्मेद्वारी दर्ता गराएका सिँचाई मन्त्री संजयकुमार गौतम पनि कमजोर प्रतिस्पर्धी नभएको स्थानीयबासी बताउँछन्। उनले विकास र समृद्धिलाई नै प्रमुख एजेण्डा बनाएका छन्।"
वामगठन्धनका बागीले लिए उम्मेदवारी फिर्ता,"सिन्धुलीः वाम गठबन्धनलाई चूनौती दिँदै आफ्नै पार्टीबाट बागी उमेदवारी दिएकाहरुले मनोनयन फिर्ता लिएका छन्। वाम गठबन्धनका हरिवोल गजुरेलविरुद्ध स्वतन्त्र उमेदवारी लिएका माओवादी केन्द्रका रामकुमार पौडेल र नेकपा एमालेका गणेश पहाडीविरुद्ध स्वतन्त्र उम्मेदवारी दिएका एमालेकै कुमारबहादुर कार्कीले आइतबार पत्रकार सम्मेलनमार्फत आफ्नो उमेदवारी फिर्ता लिएका हुन्। पौडेलले क्षेत्र नं २ मा प्रतिनिधि सभाका लागि गठबन्धनबाट उम्मेदवार बनेका गजुरेलविरुद्ध बागी उमेदवारी दर्ता गराएका थिए भने कार्कीले पनि आफ्नै पार्टीका उम्मेदवार पहाडीविरुद्ध १ नम्वरबाट प्रतिनिधि सभाका लागि स्वतन्त्र उम्मेदवारी दिएका थिए। दुबै पार्टीले खुल्ला र समानुपातिकका लागि जिल्लाबाट उम्मेदवार सिफारिस गर्दा पौडेललाई दुई नम्बर प्रदेश सभा (ख) र कार्कीलाई एक नम्बर प्रदेश सभा (क) बाट सर्वसम्मत सिफारिस गरेका थिए। तर, गठबन्धनबाट उम्मेदवारी दर्ता गर्ने अघिल्लो रात एकाएक आफूहरुलाई हटाएर अन्य व्यक्तिलाई टिकट दिएको भन्दै दुबैले स्वतन्त्र उम्मेदवारी दिएका थिए।"
महोत्तरी ३ मा महन्थ ठाकुरलाई समर्थन गर्दै कांग्रेसको उम्मेदवारी फिर्ता,"काठमाडाै : महोत्तरी३ मा राष्ट्रिय जनता पार्टी (राजपा) नेपालका संयोजक महन्थ ठाकुरलाई समर्थन गर्दै नेपाली कांग्रेसले उम्मेदवारी फिर्ता लिएको छ। मंसिर २१ गते हुने प्रतिनिधिसभा र प्रदेशसभाको निर्वाचनमा महन्थ ठाकुरलाई समर्थन गर्दै उम्मेदवारी फिर्ता लिने निर्देशन केन्द्रबाट आएको महोत्तरी ३ का कांग्रेस उम्मेदवार बजरंग नेपालीले अन्नपूर्ण अनलाइनलाई जानकारी दिए। उम्मेदवारी फिर्ता भएको छ वा छैन भन्ने विषयमा मलाई पूर्ण जानकारी छैन, नेपालीले भने, तर, पार्टी नेतृत्वले मलाई टेलिफोन मार्फत उम्मेदवारी फिर्ता लिन निर्देशन दिइसकेको छ। पार्टी सिस्टममा पार्टीको निर्णय स्वीकार गर्न आफू बाध्य भएको समेत नेपालीले बताए। पार्टी नेतृत्वको निर्देशन लगत्तै महोत्तरी कांग्रेसका नेता तथा कार्यकर्ता भने आक्रोशित भएका छन्। जिल्लाका नेताहरु केन्द्रको निर्देशन लगत्तै पार्टी कार्यालयमा भेला भएका छन्। मलाई केन्द्रीय नेतृत्वको फोन आएकै हो। किन यस्तो निर्देशन आयो भन्ने कुरा मलाई थाहा भएन, नेपालीले भने, राजपा संयोजक महन्थ ठाकुर उम्मेदवार बन्दैमा कांग्रेस डराउनुपर्नै अवस्था भने थिएन।"
बेपत्ता आयोगको करोडाैं फ्रिज,"काठमाडौं : द्वन्द्वकालमा राज्य पक्ष र तत्कालीन विद्रोही पक्षद्वारा बेपत्ता पारिएका व्यक्तिको छानबिनका लागि गठन भएको आयोग पदाधिकारीकै अकर्मण्यताको सिकार बनेको छ। छानबिनको विषयलाई लिएर आयोग पदाधिकारीकै मनमुटावले काम गर्न चुकेका कारण सात करोड ३४ लाख रुपैयाँ फ्रिज' भएको छ। आयोगको थपिएको एकबर्से अवधि सकिन तीन महिना मात्र बाँकी छँदा बल्ल छानबिनका लागि उजुरी खोलिएको छ। दुई वर्षको बीचमा काम नभएका कारण आयोगलाई विनियोजन भएको झन्डै आधा रकम फ्रिज हुने अवस्था आएको हो। व्यक्ति बेपत्ता पार्नेजस्तो मानवअधिकारको गम्भीर उल्लंघन भएका घटनामा सत्यतथ्य यकिन गरी पीडित, प्रभावितलाई परिपूरणको सिफारिस र पीडकलाई कानुनबमोजिम अभियोजन (मुद्दा) को सिफारिस गर्ने म्यान्डेड' का साथ ०७१ साल माघ २७ गते उक्त आयोग गठन भएको थियो। प्रमुख तीन दलको भागबन्डाअनुरूप आयोग पदाधिकारी चयन गरिएको थियो। आयोगका लागि कानुनले तोकेको थप एक वर्षको अवधिसमेत माघ २७ मा सकिँदै छ। माओवादीले सशस्त्र विद्रोह गर्ने दिन ०५२ साल फागुन १ देखि बृहत् शान्तिसम्झौता हुने दिन ०६३ साल मंसिर ५ गतेभित्रका बेपत्ता घटनामा छानबिनको जिम्मेवारी उक्त आयोगलाई छ। उपलब्ध जनशक्तिलाई पूर्णकालीन रूपमा आयोगले काममा लगाउन नसकेका कारण राज्यले दिने तलबसमेत दुरुपयोग भएको छ। आयोगमा बेपत्ता पार्ने कार्यमा संलग्न दोषीमाथि कारबाहीका लागि पीडितद्वारा ३ हजार ९३ उजुरी दर्ता भएका थिए। उजुरीको चाप हेर्दा बृहत् छानबिन गरी पीडकको बयान, पहिचान र कारबाही सिफारिस गर्ने कार्य सम्पन्न गर्न तीन महिनामा असम्भव छ। आयोग गठनपछि सरकारले आर्थिक वर्ष ०७२७३ का लागि काम गर्न भनेर सरकारले पाँच करोड ५० लाख रुपैयाँ विनियोजन गरेको थियो। आयोग स्रोतका अनुसार काम हुन नसकेका कारण उक्त रकममध्ये करिब आधा फ्रिज भएको छ। त्यस्तै, आव ०७३७४ मा चालुतर्फ आयोगलाई प्राप्त झन्डै १२ करोड रुपैयाँमध्ये चार करोड ५० लाख रुपैयाँ फ्रिज भएको छ। यता, आयोगलाई कार्यक्रम खर्चका लागि सरकारले ०७१७२ मा भिन्नै छुट्याएको तीन लाख रुपैयाँमध्ये पनि दुई लाख ५० हजार रुपैयाँ फ्रिज भएको छ। यता, सीप विकास, जनचेतना तालिम र गोष्ठी शीर्षकका लागि छुट्याइएको ६ लाख ५० हजार रुपैयाँ पनि कुनै कार्यक्रम नगरी फ्रिज भयो। आव ०७२७३ मा विज्ञ विशेषज्ञको सेवा लिन सेवा तथा परामर्श खर्च शीर्षकमा विनियोजन भएको १० लाख रुपैयाँसमेत खर्च हुन सकेन। त्यस्तै, अन्य विविध कार्यक्रमका लागि छुट्याइएको पटके खर्चसमेत फ्रिज भएको छ। पर्याप्त रकम भएर पनि आयोगले आफ्नो निर्णयअनुरूपको अत्यावश्यक भिडियो कन्फरेन्सिङ' मेसिनसमेत किनेको छैन। उपलब्ध जनशक्तिलाई पूर्णकालीन रूपमा आयोगले काममा लगाउन नसकेका कारण राज्यले दिने तलबसमेत दुरुपयोग भएको छ। आयोगले तीन वर्षको अवधिमा अनुसन्धान विज्ञसमेत नियुक्त गर्न सकेको छैन। उजुरीमा बृहत् छानबिन, पीडितसँग अन्तरक्रिया, सार्वजनिक सुनुवाइ, पीडक भनिएकाको बयान, मनोसामाजिक परामर्शकर्ताबाट पीडित उजुरकर्तालाई काउन्सिलिङ, अनुसन्धानको माध्यमबाट द्वन्द्वको पहिचानजस्ता प्रायः सबै काम बाँकी छन्। आयोगलाई छुट्याएको बजेट उजुरी प्राप्त गर्न र तलब भत्तामा मात्र सीमित भएको छ।  आव ०७२७३ को चालु बजेट दुई करोड ५० लाख  आव ०७३७४ को चालु बजेट चार करोड ५० लाख  आव ०७१७२ को विविधतर्फको दुई लाख ५० हजार  सीप विकास, तालिम, गोष्ठी शीर्षकको ६ लाख ५० हजार  विज्ञ विशेषज्ञको सेवा तथा परामर्श शीर्षकको १० लाख आयोगले प्रभावकारी काम गर्न नसक्नुमा बजेट बाधक होइन। सरकारले जनशक्ति, बजेट तथा ऐन कानुन नदिएर असहयोग गर्यो भने पनि तथ्यले त्यस्तो देखाउँदैन। पर्याप्त बजेट, साधन, स्रोत भएर पनि आयोगले कार्यक्रम गरेको छैन,' तथ्यसहित आयोगका एक अधिकारी भन्छन्, कार्यक्रम गरे मात्र सरकारले उपलब्ध गराएको बजेट खर्च हुन्छ। यी पदाधिकारी रहेसम्म अर्को पाँच वर्ष म्याद थपिए पनि आयोगले कामै गर्न सक्दैन।' आयोगका अध्यक्ष तथा सदस्यलाई सर्वोच्च अदालतका न्यायाधीशलाई प्राप्त हुनेबराबर मासिक पारि श्रमिक उपलब्ध छ। त्यसमाथि सुविधासम्पन्न सवारीसाधन र चालक, पर्याप्त इन्धनलगायत सरकारले उपलब्ध गराएको छ। आयोग पदाधिकारी महिनामा एकदुईपटक पीडितसँग भेटघाट गर्ने नाममा देशाटन, तीर्थाटन तथा घरवास पुगेको भनेर आयोगभित्रै गुनासा छन्। यता, आयोगसँग सम्बन्धित कानुन संशोधन गरी आयोगको अवधि थप गर्ने संसद्समेत विघटन भइसकेको छ। सरकारले अध्यादेश ल्याएर ऐनमा संशोधनमार्फत अवधि लम्ब्याउने एक मात्र विकल्प छ। आयोगमा दर्ता भएका कुल दुई हजार नौ सय १५ वटा उजुरीमा प्रारम्भिक अनुसन्धान हुँदा दुई सय ५९ वटामा छानबिन नहुने गरी तामेलीमा पठाइएको छ। तीन सय ७६ वटा सत्यनिरुपण तथा मेलमिलाप आयोगको क्षेत्राधिकारभित्रको भएका कारण त्यहाँ पठाइएको छ। एक सय ७८ वटा उजुरीमा प्रारम्भिक अनुसन्धानको निर्णय हुन अझै बाँकी छ। अहिलेसम्म रिपोर्ट लेख्न बस्नुपर्ने थियो। अब म्याद थप्नुको कुनै औचित्य छैन,' मानवअधिकारकर्मी तथा अधिवक्ता गोविन्द बन्दीले अन्नपूर्णसँग भने, राजनीतिक नियुक्ति, आपसी मनमुटाव, असहयोगजस्ता कारण आयोगलाई अकर्मण्य बनाइयो।' आयोगसचिव नृपध्वज निरौलाले भने आयोगको प्रतिरक्षा गर्दै काम भइरहेको दाबी गरे। आयोग अहिले विस्तृत अनुसन्धानको चरणमा पुगेको छ। विस्तृत अनुसन्धानअन्तर्गत उजुरकर्ताको थप भनाइ लिने, परिपूरण फाराम भराउने, एन्टिमाटम तथ्यांक संकलन फाराम भराउने, साक्षीको बकपत्र गराउने तथा अन्य कागजप्रमाण बुझ्ने काम तदारुकतासाथ भइरहेको छ,' उनले भने।"
"महन्थ ठाकुरले भने, 'मधेशीलार्इ मात्र भोट हाल्नुहोस्'","गौशालाः राष्ट्रिय जनता पार्टी नेपालका संयोजक महन्थ ठाकुरले जन्मभूमिले बोलाएपछि' यस पालि महोत्तरी जिल्लामा चुनाव लड्न आएको बताएका छन्। आउँदो मंसिर २१ गते हुने दोस्रो चरणको प्रतिनिधिसभा र प्रदेशसभा निर्वाचनमा महोत्तरी जिल्लाको क्षेत्र नं ३ बाट प्रतिनिधिसभाको निर्वाचनका उम्मेदवार ठाकुरले सदरमुकाम जलेश्वरमा आज पत्रकार सम्मेलन गर्दै मतदाताको विशेष आग्रहमा आफू महोत्तरीबाट चुनाव लड्न आएको बताए। जिल्लाको साविक एकरहिया गाविस र हाल पिपरा गाउँपालिका जन्मभूमि रहेका नेता ठाकुरले भने, जन्मभूमिको आकर्षणले मलाई यसपालिको चुनावमा महोत्तरीबाट लड्न उत्प्रेरित गर्यो। उनले चुनावमा सम्पूर्ण मधेशको भूमिमा केवल मधेशीलाई जिताउन सबै मतलाई आग्रह गरे।र्नुभयो । उनले मधेशलाई अधिकारसम्पन्न, विभेदबाट मुक्ति, न्यायोचित सम्मान र चौतर्फी विकासका लागि चुनावमा मधेशको सम्पूर्ण निर्वाचन क्षेत्रमा मधेशी नेतालाई जिताएर मधेशलाई मधेशीमय बनाउन आग्रह गरे। उनले मतदातालाई प्रदेश नं २ मा मधेशी सरकार बनाएर आफ्नो विशेष पहिचान कायम गर्न पनि जोड दिए।"
नवलपरासीका १४ मतदानस्थल अतिसंवेदनशील,"परासीः जिल्ला सुरक्षा समितिले नवलपरासीका १४ वटा मतदानस्थललाई अति संवेदनशीलको रुपमा राखेको छ। त्यसरी अतिसंवेदनशील राखिएका मतदानस्थलमा पहाडी क्षेत्रका बढी छन् । दुई जिल्लामा विभाजित नवलपरासीको पूर्वी जिल्ला (नवलपुर ) का १२ र पश्चिम (परासी क्षेत्र) जिल्लाका २ मतदान स्थल अतिसंवेदनशीलको रुपमा वर्गिकरण गरिएको सहायक प्रमुख जिल्ला अधिकारी माधवप्रसाद ढुंगानाले बताए। स्थानीय तह निर्वाचनमा सबैभन्दा बढी अतिसंवदेनशील मतदान स्थलका रुपमा भारतसँग सिमाना जोडिएका परासी क्षेत्रका गाउँपालिकालाई लिइएको थियो। त्यस बेला सीके राउतका कार्यकर्ताहरुले चुनावमा खलल पुर्याउन सक्ने भन्दै अतिसंवेदनशीलका रुपमा वर्गिकरण गरिएको थियो । अहिले भने त्यस क्षेत्रका कुनै पनि मतदान स्थल अतिसंवेदनशीलको रुपमा परेका छैनन् । अतिसंवेदनशील परेका मतदान स्थलमा विप्लव माओवादीलाई कारण देखाइएको छ। नवलपुर क्षेत्रका अतिसंवेदनशील मतदान स्थलमा गैंडाकोट नगरपालिकास्थित जनता आधारभूत रतनपुर, बालज्योती प्रावि दमार, विरेन्द्र आधारभूत विद्यालय छन्। त्यसैगरी देवचुली नगरपालिकास्थित प्रभात मावि, बालकिरण मावि मुण्डे, भिमसेन मावि रामवास र बाल्मिकी आधारभूत विद्यालय छन्। देवचुली नगरपालिकाको बाल्मिकी आधारभूत विद्यालय, कावासोती नगरपालिकाको त्रिभुवन बाल माव ढोकी र सरस्वति मावि गोछडालाई पनि अतिसंवेदनशील मतदान स्थलका रुपमा लिइएको छ। त्यस्तै मध्यविन्दु नगरपालिकामा रहेका नवज्योती प्रावि पतवारी, रत्नराज्यलक्ष्मी मावि राकाचुली, ज्ञानोदय मावि धोरबारा अतिसंवेदनशील स्थलका रुपमा रहेका छन्। परासी क्षेत्रका अतिसंवेदनशील मतदान स्थलमा बर्दघाट नगरपालिकास्थित आम्बास आधारभूत प्राविर सुनवलको वाकमाणि मावि सेमरनालाई जिल्ला सुरक्षा समितिले अतिसंवेदनशील स्थलका रुपमा राखेको छ। अतिसंवेदनशील, संवेदनशील र सामान्य गरी वर्गिकरण गरिएको जिल्लाका ९५ मतदान स्थल संवेदनशीलको रुपमा लिइएको छ। जसमा परासी क्षेत्रका ३२ मतदान स्थल छन् भने बाँकी नवलपुरका रहेको सहायक प्रजिअ ढुंगानाले जानकारी दिए। कुल ४ लाख २९ हजार ९ सय ५१ मतदाता रहेको नवलपरासीमा २ सय ३२ मतदान स्थल र ५ सय १५ केन्द्र छन् । जसमा पूर्वी जिल्लामा १ सय १२ स्थल र २ सय ५८ मतदान केन्द्र छन् । पश्चिम जिल्लामा १ सय २० स्थल र २ सय ५७ केन्द्र छन्। खुला सीमानाका कारण परासी क्षेत्रमा तस्कर र अपराधिक गतिविधि सञ्चालन गर्ने तत्वले चुनावमा प्रभाव पार्न सक्ने भएकाले ति मतदान स्थललाई संवेदनशिलका रुपमा लिइएको सुरक्षा समितिले जनाएको छ ।"
बागी उम्मेदवारी फिर्ता गर्न हेलिकोप्टर चार्टर,"कुश्मा: नेपाली कांग्रेसका आधिकारीक उमेदवारका विरुद्ध बागी उठेका कांग्रेस नेता तथा पूर्व जिल्ला उपसभापति राम शर्मा पौडेलले उमेदवारी फिर्ता लिएका छन्। नेपाली कांग्रेसले पर्वतबाट प्रतिनिधिसभामा उमेदवार बनेका केन्द्रीय सदस्य अर्जुनप्रसाद जोशीविरुद्ध बागी उम्मेदवारी दिएका पौडेलले आइतबार हेलिकोप्टर चार्टर गरी उम्मेदवारी फिर्ता लिएका हुन्। पौडेलले उमेदवारी फिर्ता लिन पोखराबाट कुस्मासम्म हेलिकप्टर चार्टर गरेका थिए । प्रभु एयरको हेलिकप्टर ५० हजार रुपैयाँमा चार्टर गरिएको थियो। पौडेलको नाममा १ बजे अघि नै उमेदवारी फिर्ताका लागि जिल्ला निर्वाचन कार्यालयमा निवेदन दिइएको थियो। तर पौडेल भने १:३० पछि मात्रै निर्वाचन कार्यालयमा पुगेका थिए। पौडेलले नेपाली कांग्रेसले उचित जिम्मेवारी दिने बिषयमा सहमति भएपछि उमेदवारी फिर्ता गरेको बताए। नेपाली कांग्रेसका युवा नेता तथा व्यवसायी मनोज गुरुङ्ग, मोहन आचार्य, प्रकाश पौडेललगायतको पहलमा शनिबार मध्यरातसम्म पोखरामा छलफल भएपछि आइतबार बिहान पार्टी सभापति शेरबहादुर देउवालाई भेटेर पौडेलले उमेदवारी फिर्ता लिएका हुन्। शनिबार राति पोखराको एक होटलमा अर्जुनप्रसाद जोशी, नवराज गुरुङ्ग, खगेन्द्र तिवारी, राजेन्द्र तिवारी र पौडेलबीच उम्मेदवारी फिर्ताबारे छलफल भएको थियो। बैठककै क्रममा शेरबहादुर देउवाले गरेको फोन नउठाई बसेका पौडेलले उमेदवारी फिर्ता लिनुको भित्री कारण भने खुलेको छैन। पर्वतको प्रदेश सभा क मा प्रत्यक्ष तर्प उमेदवारीको दाबी गर्दै आएका शर्माले नेपाली कांग्रेस पर्वतमा एउटा व्यक्तिको अधिनायकवाद कायम रहेकाले त्यसविरुद्ध उमेदवारी दिएको बताएका थिए। उनले दबाबमा उमेदवारी फिर्ता लिए पनि कांग्रेस भित्र असन्तुष्टी कायम छ।"
प्रचारमा होमिए एमाले शीर्ष नेता,"काठमाडौं : नेकपा एमालेका शीर्ष नेताहरू उम्मेदवारी दर्तासँगै आआफ्नो निर्वाचन क्षेत्रमा चुनावी प्रचारमा होमिएका छन्। दोस्रो चरणअन्तर्गत आगामी मंसिर २१ मा ४५ जिल्लामा हुने प्रतिनिधिसभा तथा प्रदेशसभा निर्वाचनमा एमालेबाट शीर्ष नेताहरूले पनि उम्मेदारी दिएका छन्। झापा ५ बाट उम्मेदवारी दिएका अध्यक्ष केपी शर्मा ओली झापामा छन्। ओली आफ्ना मतदातालाई रिझाउन भेटघाटलगात कार्यक्रममा व्यस्त छन्। पार्टी घोषणापत्र सार्वजनिक गर्न केही दिनका लागि राजधानी आएका ओली त्यसपछि चुनावी सभामा सक्रिय हुने प्रचार विभागका उपप्रमुख सूर्य थापाले जानकारी दिए। त्यस्तै इलाम १ बाट उम्मेदवारी दिएका पार्टीका वरिष्ठ नेता झलनाथ खनाल पनि चुनाव प्रचारप्रसारमा सक्रिय छन्। इलाम २ बाट उम्मेदवारी दिएका सुवास नेम्बाङले कार्यकर्ता भेला र चुनावी सभा सुरु गरिसकेका छन्। वाम गठबन्धनले संयुक्त रूपमा भेला आयोजना गरी निर्वाचन प्रचारप्रसार गरिरहेको छौं। दैनिक एउटा गाउँपालिकामा चुनावी सभा भइरहेको छ', नेम्बाङले भने। पार्टीका वरिष्ठ नेता खनालको क्षेत्र र आफ्नो निर्वाचन क्षेत्रमा संयुक्त रूपमा निर्वाचन प्रचारप्रसार र सभा गर्ने योजना रहेको उनले जानकारी दिए। पार्टी उपाध्यक्ष वामदेव गौतम पनि आफ्नो निर्वाचन क्षेत्र बर्दिया १ मा व्यस्त छन्। अछाम १ बाट उम्मेदवारी दिएका अर्का उपाध्यक्ष भीम रावल चुनावी मैदानमै छन्। रूपन्देही ३ बाट उम्मेदवारी दिएका पार्टीका उपमहासचिव घनश्याम भुसालले उम्मेदवारी दर्तासँगै वडास्तरको भेलालाई अगाडि बढाएको बताए। नेकपा माओवादी र नेकपा एमालेबीचका संयुक्त सभा कहाँकहाँ गर्ने त्यसको तयारी भइरहेको छ' उनले भने। भुसालका अनुसार २२ कात्तिकपछि मात्रै बृहत् सभाहरू आयोजना हुनेछन्। अध्यक्षलगातका शीर्ष नेतालाई समेत प्रचारप्रसारमा निम्त्याउने उनले जानकारी दिए। अर्का उपमहासचिव विष्णु पौड्याल निर्वाचनको प्रचारप्रसारमै छन्। रूपन्देही २ बाट उम्मेदवारी दिएका पौड्याल पनि उम्मेदवारी दर्तासँगै जिल्लामै चुनावी सभा र घरदैलोमा व्यस्त छन्। पार्टीका सचिव प्रदीप ज्ञवालीले चुनावी प्रसारप्रसार र घरदैलो अभियान सुरु गरेको बताएका छन्। गुल्मी १ बाट उम्मेदवारी दिएका ज्ञवाली प्रसारप्रसारका लागि औपचारिक रूपमा कार्यालय खडा गरी निर्वाचनमा होमिएका छन्। तीनवटा वडास्तरका सभाहरू सम्पन्न भइसकेको उनले बताए। सुगम स्थानमा घरदैलो र दुर्गम स्थानमा गाउँपालिकास्तरका सभाहरू आयोजना गरी चुनाव प्रसारप्रसार गर्ने योजना उनको छ। पार्टी घोषणापत्रसँगै स्थानीय मतदाताको मन जित्न स्थानीय मुद्दाहरू समावेश गरिएको व्यक्तिगत प्रतिबद्धतापत्रहरूसँगै घरदैलोमा पुगेर मतदाताका गुनासा र समस्या सुन्ने खालका कार्यक्रम सञ्चालन गर्ने उनले बताए। त्यस्तै पार्टीका नेताहरू सुरेन्द्र पाण्डे, शंकर पोखरेल, योगेश भट्टराई, पृथ्वी सुब्बा गुरुङ, गोकर्ण विष्ट, रवीन्द्र अभिकारीलगायतका नेताहरू पनि उम्मेदवारी दर्तासँगै जिल्लामै प्रचारप्रसारमा खटिएका छन्। नेकपा माओवादीसँग चुनावी तालमेल गरेको नेकपा एमालले औपचारिक रूपमा पार्टीको साझा घोषणापत्र सार्वजनिक गरेको छैन। तर पनि नेताहरू पार्टीको एजेन्डा र स्थानीय विकासका मुद्दा लिएर मतदातासँग घरदैलोमा पुगेर मत मागिरहेका छन्। पार्टीका प्रसार विभाग उपप्रमुख सूर्य थापाका अनुसार पार्टीले वाम गठबन्धनको संयुक्त रूपमा चुनावी प्रसारप्रसारका लागि साझा संयन्त्र तयार गर्ने कामलाई अगाडि बढाएको छ। दुई दिनभित्रै पार्टीको साझा घोषणापत्र सार्वजनिक हुने र २५ कात्तिकबाट संयुक्त प्रसारप्रसारका कार्यक्रमले व्यापकता पाउनेछ', उनले भने। दुर्व पार्टीका अध्यक्षहरू चुनावी मैदानमा रहे पनि संयुक्त सभाका कार्यक्रम भने तय हुने सम्भावना कम रहेको एमाले पार्टीले जनाएको छ। ताप्लेजुङबाट देशमा मुख्यमुख्य सहरमा शीर्ष नेताहरूले सम्बोधन गर्ने गरी चुनावी कार्यक्रम गर्ने भनिए पनि पछिल्लो समय त्यस्ता कार्यक्रम गर्न कठिनाइ परेको प्रचारप्रसार विभागका उपप्रमुख सूर्य थापाले बताए।"
"राप्रपा दाङको समर्थन काँग्रेसलाई, कम्युनिस्टका बागीले फिर्ता लिएनन्",घोराही : राप्रपा प्रजातान्त्रिकबाट प्रदेशसभामा उम्मेदवारी दिएका इश्वरी प्रसाद घिमिरेले काँग्रेस उम्मेदवारलाई समर्थन गर्दै आफनो उम्मेदवारी फिर्ता लिएका छन् । आइतबार बिहान घोराहीमा पत्रकार सम्मेलन गरी घिमिरेले दाङ क्षेत्र नम्बर ३ (क) मा राप्रपा प्रजातान्त्रिकको तर्फबाट आफनो उम्मेदवारी रहेको भन्दै अब आफूले काँग्रेसका उम्मेदवार कमल किशोर घिमिरेलाई सहयोग गर्ने गरी उम्मेदवारी फिर्ता गरेको घोषणा गरेका हुन् । उनले काग्रेस नै देशको हितमा लाग्ने र विकासमा समर्पित भएको पाटी भएकाले आफनो सहयोग काँग्रेस उम्मेदवार घिमिरेलाई रहने बताए । तर कम्युनिस्टका बागी उम्मेदवारले आफ्नो उम्मेदवारी फिर्ता लिएका छैनन् । दोस्रो चरणको निर्वाचनका लागि पतिनिधि सभा तथा प्रदेश सभाको लागि उम्मेदवारी दिएकाहरुले आज आफनो उम्मेदवारी फिर्ता लिन सक्ने भएपनि अहिलेसम्म फिर्ता लिने कसैले खबर नगरेको निर्वाचन कार्यालय दाङे जानकारी दिएको छ । वाम गठबन्धनविरुद्ध बागी उम्मेदवारी दिएका एमाले र माओवालीका कोमल ओली र कुवेर ओली फकाउन पार्टी नेतृत्व क्रियाशील देखिएको छ । माओवादी केन्द्रका पोलिटब्यूरो सदस्य कुवेर ओली ३(क)बाट प्रदेश सभामा पार्टीका आधिकारिक उम्मेदवार जगप्रसाद शर्माको विरुद्ध बागी दिएका छन् । त्यसै गरेर ३ बाट प्रतिनिधि सभाको लागि पाटीका आधिकारिक उम्मेदवार हिराचन्द्र केसीको बागी एमाले नेतृ कोमल ओली छिन् । यी दुबैलाई फकाउन उम्मेदवारी दिएदेखि केन्द्रीय तथा जिल्ला स्तरिय नेताहरु लागि परेका छन् । ३ ख मा उत्तर ओलीको बागी वाइसिएलका जिल्ला सचिव गोविन्द भण्डारी छन् ।
पत्रकार सम्मेलन गरेर उम्मेदवारी फिर्ता लिँदै कोमल ओली,"दाङ : दाङ क्षेत्र नम्बर ३ मा प्रतिनिधिसभाका लागि स्वतन्त्र उम्मेदवारी दिएकी एमाले नेत्रृ एवम् गायिका कोमल ओलीले अन्तत उम्मेदवारी फिर्ता लिने भएकी छिन्। दाङ ३ मा वाम गठबन्धनको तर्फबाट एमालेका आधिकारिक उम्मेदवार हिराचन्द्र केसीलाई समर्थन गर्दै ओलीले उम्मेदवारी फिर्ता लिन लागेको एमाले जिल्ला कमिटी दाङका एक सदस्यले जानकारी दिए। जिल्ला कमिटिका सदस्यको सक्रियतामा ओली उम्मेदवारी फिर्ता लिन तयार भएकी हुन्। ओलीलाई एमाले केन्द्रीय नेतृत्वले चलचित्र बोर्डको अध्यक्ष बनाउने आश्वासन दिएपछि ओली उम्मेदवारी फिर्ता लिन तयार भएको स्रोतको दाबी छ। अन्नपूर्णसँग कुरा गर्दै ओलीले भने, केही विषयमा सहमति गरेँ। केही बेरमा पत्रकार सम्मेलन गरेर फिर्ता लिँदै छु। ओलीले थप विषय पत्रकार सम्मेलनमार्फत् नै सार्वजनिक गर्ने प्रष्ट पारिन्। थप कुरा पत्रकार सम्मेलनमा प्रष्ट पार्छु, ओलीले भनिन्, मैले पार्टीको निर्णय स्वीकार गरेकी छु। ओलीको उम्मेदवारी फिर्ता सम्बन्धमा पत्रकारलाई जानकारी गराउन घोराहीमा केही बेरमा पत्रकार सम्मेलन हुँदैछ।"
नेपालभारत संयन्त्र बैठक कात्तिक २२ मा,"काठमाडौं : नेपालभारत संयुक्त अनुगमन संयन्त्रको दोस्रो बैठक कात्तिक २२ गते काठमाडौंमा आयोजना हुने भएको छ ।भारतको सहयोगमा नेपालमा निर्मित परियोजना कार्यान्वयनमा देखिएका समस्या पहिचान गरी समाधानका लागि ठोस निर्णय लिन बैठक बस्न लागेको हो । भारतीय लगानीमा निर्माण सुरु भएका दर्जनौं परियोजना अझै सम्पन्न भएका छैनन् । कतिपय परियोजना भारतका सर्तका कारण अघि बढेका छैनन् । पञ्चेश्वर बहुउद्देश्यीय परियोजना निर्माणका लागि २० वर्षअघि दुई देशबीच सहमति भए पनि भारतले महाकाली नदीको पानी समान रूपमा बाँडफाँट गर्न मानेको छैन । जलविद्युत् र सिँचाइका लागि उपयोग हुने पानीमा भारतले बढी दाबी गरेका कारण हालसम्म पनि पञ्चेश्वरको विस्तृत परियोजना प्रतिवेदन (डीपीआर) तयार हुन सकेको छैन । भारतलाई बढी लाभ हुनेगरी पञ्चेश्वर परियोजना अघि बढ्न सक्दैन । दुवै पक्षलाई समान लाभ हुने परियोजना अघि बढाउन भारत अहिलेसम्म तयार देखिएको छैन', ऊर्जा मन्त्रालयका एक अधिकारीले भने । प्रधानमन्त्री शेरबहादुर देउवाको भारत भ्रमणमा पञ्चेश्वरको डीपीआर एक महिनामा तयार गर्ने सहमति भएको थियो । भारतीय सर्तका कारण यो परियोजनाको डीपीआर तत्काल बन्न सम्भव छैन । भारत आफ्नो अडानबाट ब्याक हुन तयार छैन', ती अधिकारीले भने । बैठकमा अरुण तेस्रो परियोजना, माथिल्लो कर्णाली परियोजना, हुलाकी राजमार्ग र नेपाल भारत सीमापार रेल परियोजना निर्माणमा भइरहेका प्रगति र ती परियोजनामा देखिएका समस्याबारे छलफल हुने भएको छ । भारतीय लगानीमा ऊर्जा, जलस्रोत, पूर्वाधार, पर्यटनलगायत क्षेत्रमा सञ्चालित परियोजनाको अनुमगन गर्न, परियोजनामा देखिएका समस्या सम्बोधन गर्न र तिनको समयबद्धरूपमा छिटो हल गर्न उक्त संयन्त्र बनेको थियो । परराष्ट्र सचिव शंकरदास बैरागी र नेपालस्थित भारतीय राजदूतले संयन्त्र बैठकको सहअध्यक्षता गर्छन् । परराष्ट्र, वाणिज्य, ऊर्जा, अर्थ र भौतिक योजना मन्त्रालयका प्रतिनिधि नेपालका तर्फबाट सहभागी हुन्छन् भने भारतका तर्फबाट भारतीय दूतावासका प्रतिनिधि सहभागी हुने गरेका छन् ।"
भत्किएला प्यूठानमा वामकिल्ला ?,"प्युठान : दोस्रो संविधानसभा निर्वाचनमा चौथो बनेको कांग्रेसले स्थानीय तह निर्वाचनमा दोस्रो शक्तिका रूपमा फड्को मार्यो। मंसिर २१ गते हुने निर्वाचनका लागि कांग्रेस आफ्नो जनाधार अझै बलियो बनाउने ध्याउन्नमा छ। यद्यपि, विगतमा यसपालि निर्वाचन जित्न कांग्रेसलाई सहज देखिँदैन। वाम गठबन्धनपछि तीन दल ठाउँमा उभिएका छन्। स्थानीय निर्वाचनमा पहिलो बनेको एमाले, तेस्रो जनमोर्चा र चौथो माओवादी केन्द्रले संयुक्त उम्मेदवार उठाएका छन्। लोकतान्त्रिक गठबन्धनका रूपमा कांग्रेससँग राप्रपा मिसिएको छ। स्थानीय निर्वाचनको मतलाई आधार मान्दा कांग्रेसलाई यो निर्वाचन जित्न हम्मेहम्मे पर्ने देखिन्छ। वाठ गठबन्धन र कांग्रेसबीचको मतान्तर ४१ हजार ५३ छ। स्थानीय निर्वाचनमा एमालेले २७ हजार आठ सय ६७, जनमोर्चाले १८ हजार पाँच सय ८९ र माओवादी केन्द्रले १७ हजार आठ सय ७९ मत पाएका थिए। कांग्रेसको २३ हजार दुई सय ८२ मत थियो। कांग्रेसबाट डा गोविन्दराज पोखरेल उम्मेदवार बनेका छन्। उनी राष्ट्रिय योजना आयोगका पूर्वउपाध्यक्ष अनि राष्ट्रिय पुनर्निर्माण प्राधिकरणका निवर्तमान प्रमुख कार्यकारी अधिकृत हुन्। पोखरेलले यिनै दुई पद सम्हालेको अनुभवलाई कांग्रेस प्युठानले यसपटक चुनावी नारा बनाएको छ। विकास निर्माणमा दख्खल राख्न सक्ने भन्दै कांग्रेसले पोखरेलको जित सुनिश्चत रहेको दाबीसमेत गरेको छ। सरकारको पहुँच नभएकै कारण प्युठान धेरै पछि पर्यो', कांग्रेस महाधिवेशन प्रतिनिधि प्रमोद पोखरेल भन्छन्, विकास निर्माणका हिसाबले उहाँको राम्रो प्रोफाइल भएकाले अघि सारेका हौं।' कम्युनिस्ट थलो भए पनि उनीहरूले लगातार जित्न नसकेको उनको भनाइ छ। लामो प्रयासपछि वाम गठबन्धन बनेकाले आफूहरू थप सशक्त बन्दै गएको एमाले प्यृुठानका उपाध्यक्ष हुकुमबहादुर खड्का बताउँछन्। अब कसैले कम्युनिस्टलाई फुटाउन सक्दैनन्', उनी भन्छन्, प्युठान कम्युनिस्ट थलो हो। कांग्रेसले केही गरे पनि जित्न सक्दैन।' कम्युनिस्टहरू फुटेकै कारण कांग्रेसले फाइदा उठाउँदै आएको उनी तर्क गर्छन्। स्थानीय निर्वाचनको मतलाई आधार मान्दा कांग्रेसलाई यो निर्वाचन जित्न हम्मेहम्मे पर्ने देखिन्छ। पोखरेल अब राजनीतिमै जीवन बिताउने बताउँछन्। पार्टीले बनाएर नेता हुने होइन', उनी भन्छन्, जनताले बनाउने हो। आशा छ, मलाई प्युठानी जनताले नेता बनाउनुहुनेछ।' योजना आयोगमा रहँदा यो जिल्लाको विकास निर्माणमा महत्वपूर्ण निर्वाह गरेको उनको दाबी छ। यसकै आधारमा जिल्लावासीले माया गर्ने उनको अपेक्षा छ। वाम गठबन्धनबाट राष्ट्रिय जनमोर्चाकी केन्द्रीय उपाध्यक्ष दुर्गा पौडेलले प्रतिनिधिसभा सदस्यमा उम्मेदवारी दिएकी छन्। तीन ठूला वाम पार्टी एक ठाउँमा उभिएकाले आफ्नो जित सुनिश्चित रहेको उनी दाबी गर्छिन्। हारजित जस्तोसुकै भए पनि जिल्लाको विकासमा आफू सदैव प्रतिबद्ध उनको भनाइ छ। २०४८ सालको निर्वाचनमा दुवै क्षेत्र र २०५१ मा क्षेत्र नम्बर १ कांग्रेसले जितेको थियो। १ नम्बर क्षेत्रमा शिवराज सुवेदी र २ मा मुक्तिप्रसाद शर्मा विजयी भएका थिए। २०५१ मा क्षेत्र नम्बर १ मै सुवेदी विजयी भए। पहिलो संविधानसभा निर्वाचनमा दुवै निर्वाचन क्षेत्रमा माओवादीले जित हासिल गरेको थियो। १ नम्बरमा नारायणप्रसाद अधिकारी र २ मा दीपक केसी विजयी भएका थिए। दोस्रो संविधानसभा निर्वाचनमा दुईवटै क्षेत्र एमालेले जित्यो। त्यसअघि एमालेले जिल्लामा विजयको झन्डा फहराउन सकेको थिएन। १ नम्बरमा वामदेव गौतम र २ मा हीरा केसी विजयी भएका थिए। गौतम यसपटक बर्दिया पुगेका छन्। बर्दियामा भिड्दै गौतम बर्दिया : बर्दिया क्षेत्र नम्बर १ मा प्रतिनिधिसभा सदस्य पदमा एमाले उपाध्यक्ष वामदेव गौतम र सिँचाइमन्त्री एवं कांग्रेस जिल्ला सभापति सञ्जयकुमार गौतमबीच प्रतिस्पर्धा हुने देखिएको छ। वामदेवले बर्दियाबाट पटकपटक जित हासिल गरे पनि सञ्जयकुमारको उम्मेदवारीले कडा टक्कर दिने स्थानीय बताउँछन्। पाँचपटक बर्दियाबाट निर्वाचन लडेका वामदेवले तीनपटक जितेका छन्। दोस्रो संविधानसभा निर्वाचनमा बर्दिया र प्युठान दुवै स्थानबाट जितेपछि उनले बर्दिया छाडेर प्युठान रोजेका थिए। आफूले बर्दिया छाड्दा विकासले गति लिन नसकेको उनले बताएका छन्।"
कांग्रेसको विकल्प अरु पार्टी हुन सक्दैन: मन्त्री थापा,"पोखराः कानून, न्याय तथा संसदीय व्यवस्थामन्त्री यज्ञबहादुर थापाले नेपाली कांग्रेसको विकल्प अन्य कुनै पार्टी नरहेको बताएका छन्। कांग्रेस क्षेत्र न १ कास्कीले पोखरा लेखनाथ महानगरपालिका१४ नयाँ एयरपोर्ट गेट नजिक स्थापना गरेको चुनाव प्रचारप्रसार समिति कार्यालयको आइतबार उद्घाटन गर्दै कांग्रेसका नेता थापाले देशको समग्र आर्थिक विकास काँग्रेसले मात्रै गर्न सक्ने जिकिर गरे। सो अवसरमा कांग्रेसका केन्द्रीय सदस्य जीवन परियारले कांग्रेसको नेतृत्वमा जारी भएको संविधान कांग्रेसकै बहुमतको सरकारबाट मात्रै कार्यान्वयन हुन सक्ने विचार व्यक्त गरे। कार्यक्रममा प्रदेश नं १ (ख)का उम्मेदवार कृष्ण केसी, महाधिवेशन प्रतिनिधि किशोरदत्त बराल, कांग्रेस महानगर एकाइ समितिका सभापति वजिरमान श्रेष्ठ, नेता प्रकाशमोहन खनाल, विमल बस्याल, कोपिला रानाभाट, चन्द्रावती पौडेल, रसकुमारी पौडेललगायतले मन्तव्य व्यक्त गरेका थिए। यस्तै कांग्रेस क्षेत्र नं १ को भेलाले क्षेत्रीय सभापति विर्जमान गुरुङको संयोजकत्वमा एक हजार १११ सदस्यीय चुनाव परिचालन समिति गठन गरेको छ।"
उम्मेदवारी खारेजबारे मलाई जानकारी छैन : गोविन्दराज जोशी,"दमौलीः नेपाली कांग्रेसका पूर्व सहमहामन्त्री गोविन्दराज जोशीले तनहुँ क्षेत्र १ बाट दिएको स्वतन्त्र उम्मेदवारी खारेज असंवैधानिक भएको भन्दै यसले विधिको शासनको खिल्ली उडाएको टिप्पणी गरेका छन्। सर्वोच्च अदालतमा आफूविरुद्धको भ्रष्टाचारको मुद्दा विचाराधिन अवस्थामा रहेकै बेला एकाएक निर्वाचन आयोगले उम्मेदवारी खारेजसम्बन्धी निर्णय गरेको आफूले सुनेको जोशीले बताए। मैले मेरो उम्मेदवारी खारेज गरिएको भन्ने सुनें, दमौलीमा आयोजित पत्रकार सम्मेलनमा उनले भने,मलाई दाबी विरोध परेको तथा उम्मेदवारी खारेज गरिएको कुनै जानकारी दिइएको छैन। उम्मेदवारहरुलाई बोलाएर आफ्नो प्रतिरक्षा गर्न दिइनुपर्ने कानुनी व्यवस्था भएको भए पनि आफूलाई आफ्ना कुरा राख्न नबोलाइएको जोशीले दाबी गरे। मविरुद्धको उजुरीमा मैले प्रतिरक्षा गर्न पाउनुपर्ने हो, उनले भने, तर मलाई मौका पनि दिइएन। उनले निर्वाचन आयोगबाट नाम हटाएको सुने पनि कानुनी रुपमा आफूले उम्मेदवारी हटेको जानकारी नपाएकाले उम्मेदवारी कायमै रहेको जिकिर गरे। नेता जोशीले मुद्दा विचाराधिन रहेकै अवस्थामा २०६४ सालमा पनि यही जिल्लाबाट चुनाव लडेको र त्यो बेला केही नभनिएको भन्दै अहिले आफ्नोजस्तै अवस्था रहेका धेरै समेत उम्मेदवार हुनुले आफूविरुद्ध मात्र षडयन्त्र भएको प्रमाणित भएको उल्लेख गरे। भ्रष्टाचारसम्बन्धी मुद्दामा विशेष अदालतबाट एकपल्ट सफाई पाएका जोशीको मुद्दा अर्कोपटक भने जोशीले हारेका थिए। त्यसपछि सर्वोच्चमा त्यसविरुद्धको निवेदन विचाराधिन छ। पहिले निर्वाचन अधिकृत प्रमुख जिल्ला अधिकारी हुने भए पनि आफू संसदमा हुँदाका बखत निष्पक्षता र कानुनी प्रावधान हेर्नका लागि न्यायाधीशलाई राखिएको तर्क गर्दै उनले न्यायाधीशलाई स्वविवेकी निर्णय गर्न नदिएर निर्वाचन आयोग केन्द्रले आफ्नाविरुद्ध निर्णय लादेको बताए। आयोगको निर्णयका विषयमा परामर्श गरिरहेको बताएका जोशीले कस्तो कदम चाल्ने प्रष्ट बताएनन्। जोशीका कानूनी सल्लाहकार परशुराम गिरीले मुद्दा विचाराधिन रहेको अवस्थामा विधिको शासनमा चुनाव लड्न रोक्न नमिल्ने बताए। उनले आफ्नाविरुद्धको उजुरीमा जोशीलाई प्रतिरक्षाको मौका नदिइएको जिकिर गरे।"
आयोगमा काज जान कर्मचारीको मरिहत्ते,"काठमाडौं : निजामती कर्मचारीका लागि सरकारी अड्डामा सबैभन्दा आकर्षक ठाउँ निर्वाचन आयोग बन्न पुगेको छ । निर्वाचन आयोगमा काजमा काम गर्नका लागि भन्दै आउने कर्मचारीको चाप थेगिनसक्नु छ । स्थानीय तह, प्रतिनिधिसभा र प्रदेशसभा निर्वाचनका कारण यो वर्ष मुलुक निर्वाचनमय बनेको छ । यस्तो अवसरलाई कर्मचारीले राम्रै सदुपयोग गरिरहेका छन् । दुर्गम जिल्लामा निर्वाचनमा खटिनुभन्दा केन्द्रमै पनि त्यस्तो मौका पाइने भएकाले कर्मचारी आयोगमा काजमा जान मरिहत्ते गरिरहेका हुन् । निर्वाचन आयोगमा जम्मा १ सय ६७ जना कर्मचारीको दरबन्दी छ तर यसका अतिरिक्त ५० जना कर्मचारी काजमा काम गरिरहेका छन् । काजमा काम गर्न पाऊँ भन्दै आउने कर्मचारीको चाप थेग्न नसकेर आयोगले अहिले निवेदन लिन बन्द गरेको छ । आयोगमा आवश्यकताभन्दा बढी कर्मचारी काजमा भएकाले निवेदन लिन बन्द गरेको प्रशासन शाखाका एक कर्मचारीले बताए । पछिल्लो समय प्रशासन शाखादेखि सचिवको कार्यकक्षसम्म आयोगमा काम गर्न आवश्यक कर्मचारी पर्याप्त रहेकाले काजमा आउन निवेदन पेस गर्ने कष्ट नगरिदिनुहुन' भन्दै आयोगले सूचना नै टाँसेको छ । दुर्गम जिल्लामा निर्वाचनमा खटिनुभन्दा केन्द्रमै त्यस्तो मौका पाइने भएकाले कर्मचारीले आयोगमा काजमा जान मरिहत्ते गरिरहेका हुन् । नियमानुसार आयोगले निर्वाचनका लागि आवश्यक कर्मचारी काजमा उपलब्ध गराउन सरकारसँग माग गर्ने गर्छ तर त्यसरी माग गरिएको संख्यामा कर्मचारी परिपूर्ति भइसकेको अवस्थामा पनि काज चाहियो भन्दै आयोगमै दैनिकजसो कर्मचारी आइरहेका छन् । काजमा राखिदिनुपर्यो भन्दै सय जनाजति आएका थिए । माथिल्लो निकायको सोर्स आए पनि हामीले अहिले राख्न सक्ने अवस्था छैन', आयोग प्रवक्ता नवराज ढकालले भने । आयोगमै काजमा खटिने र निर्वाचन कार्यालयले जिल्लाजिल्लामा नियुक्त गरेका निर्वाचन अधिकृत समेतले समान सुविधा प्राप्त गर्ने कारण पनि आयोग अहिले काजका कर्मचारीका लागि आकर्षक ठाउँ बनेको हो । काजमा खटिने निर्वाचन अधिकृत र कर्मचारीले १२१ प्रतिशत भत्ता प्राप्त गर्छन् । त्यस्तै, दैनिक खाना र खाजा खर्च भनेर अधिकृतस्तरकाले सात सय र कर्मचारीको हकमा पाँच सय रुपैयाँ थप रकम पनि पाउँछन् । २४ सै घन्टा काम गर्नुपर्ने कारण कर्मचारीलाई विशेष सुविधा दिएको आयोगको भनाइ छ । निर्वाचनका समयमा ३५ दिनदेखि ३ महिनासम्म काजमा काम गर्न सक्छन् । मतदान अधिकृतलाई भने जम्मा ७ दिनका लागि काजमा खटाइने गरेको छ । स्थानीय तहको निर्वाचनमा काजमा खटिएकालाई पनि आवश्यकताको आधारमा आयोगले निर्वाचनमा काजमा खटाएको छ । मंसिर १० र २१ मा हुने प्रतिनिधि र प्रदेशसभाका लागि मुख्य निर्वाचन अधिकृत, मतदान अधिकृत र कर्मचारी गरी २ लाख १५ हजारजति कर्मचारी काजमा खटिँदै छन् । जिल्लास्थित निर्वाचन कार्यालयले ती कर्मचारीको खटनपटन गर्दै छ । आयोगमा तल्ला तहमा मात्रै होइन, दुई जना सहसचिव नै अहिले काजमा छन् । आचारसंहिता तथा अतिरिक्त काम गर्न सहसचिव पनि काजमा राख्नुपरेको आयोगको भनाइ छ । आयोग कामको चाप धेरै भए पनि आकर्षक सुविधाको लोभले कर्मचारी काजमा काम गर्न मरिहत्ते गरिरहेको आयोगका सचिव वेगेन्द्रराज शर्मा बताउँछन् ।"
कांग्रेसका बागीले लिए उम्मेदवारी फिर्ता,"महेन्द्रनगर: मंसिर २१ गते हुने प्रतिनिधि र प्रदेश सभा निर्वाचनका लागि कञ्चनपुरमा नेपाली कांग्रेसका बागी उम्मेदवारहरुले आफ्नो उम्मेदवारी फिर्ता लिएका छन्। नेपाली कांग्रेस कञ्चनपुरका पार्टी सभापति हरिप्रसाद बोहराले कांग्रेसका आधिकारीक उम्मेदवारका विरुद्व बागी उम्मेदवारी दिएका सबैले फिर्ता लिएको बताए। कांग्रेसबाट चारजनाको बागी उम्मेदवारी परेको थियो। प्रतिनिधिसभा निर्वाचन क्षेत्र नम्वर ३ बाट रमेश लेखकका विरुद्व नेता प्रेम विष्टले बागी उम्मेदवारी दिएका थिए भने निर्वाचन क्षेत्र नम्वर २ बाट नेता एनपी साउँदका विरुद्व सिद्वराज भट्टले उम्मेदवारी दिएका थिए। त्यस्तै निर्वाचन क्षेत्र नम्बर २ को क' बाट बलराम पन्त र ख' बाट तुलाराम साहुले उम्मेदवारी दिएका थिए। आइतबार उम्मेदवारी फिर्ताको समयमा चारैजनाले निर्वाचन अधिकृतको कार्यालयमा पुगेर आआफ्नो उम्मेदवारी फिर्ता लिएको निर्वाचन अधिकृतको कार्यालयले जनाएको छ। यस्तै प्रदेश सभाका ६ मध्ये ५ स्थानमा उम्मेदवारी दिएको राप्रपाले समेत उम्मेदवारी फिर्ता गरेको छ। पार्टीको केन्द्रिय निर्देशन अनुसार राप्रपाका प्रदेशसभा ५ वटै उम्मेदवारले उम्मेदवारी फिर्ता लिएका हुन्। निर्वाचन क्षेत्र नम्बर १ ख' बाट दिल्लीबहादुर शाही, निर्वाचन क्षेत्र नम्बर २ क' बाट दिपक नाथ र ख' बाट वमवहादुर वमले उम्मेदवारी फिर्ता लिएका हुन् । यस्तै निर्वाचन क्षेत्र नम्बर ३ क' बाट पूर्णबहादुर चन्द र ख'बाट गजेन्द्रबहादुर चन्दले बागी उम्मेदवारी फिर्ता लिएका छन्। निर्वाचन क्षेत्र नम्बर २ का प्रेमबहादुर धानुक र मदनराज भट्टले पनि उम्मेदवारी फिर्ता लिएका छन्। बामगठबन्धनको तर्फबाट निर्वाचन क्षेत्र नम्बर ३ ख' बाट उम्मेदवारी दिएका भीमबहादुर कुमालले पनि उम्मेदवारी फिर्ता लिएका छन्। उनले बामगठबन्धनमा नेकपा माओवादी केन्द्रबाट उम्मेदवारी दिएका मानबहादुर सुनारका विरुद्व बागी उम्मेदवारी दिएका थिए। बामगठबन्धनमा नेकपा एमालेबाट उम्मेदवार बनेका विरुद्व बागी उम्मेदवारी दिएकाहरुले भने आफ्नो उम्मेदवारी फिर्ता लिएनन्। बामगठबन्धनका विरुद्व निर्वाचन क्षेत्र नम्वर ३ को प्रतिनिधिसभाका उम्मेदवार दिपकप्रकाश भट्टका विरुद्व हिरासिंह विष्टले उम्मेदवारी दिएका छन्। त्यस्तै निर्वाचन क्षेत्र नम्वर ३ क' बाट उम्मेदवार बनेका प्रकाश रावलका विरुद्व कर्ण बहादुर चन्दले उम्मेदवारी दिएका छन्। निर्वाचन क्षेत्र नम्वर १ ख' बाट बामगठबन्धनका उम्मेदवार कुलबिर चौधरीका विरुद्व राजेन्द्र जोशीले उम्मेदवारी दिएका छन्। बामगठबन्धन अन्र्तगत नेकपा एमालेबाट बागी उम्मेदवारी दिएकाहरुसंग छलफल गरिएपनि उनीहरुले उम्मेदवारी फिर्ता लिन नमानेको एमाले कञ्चनपुरले जनाएको छ। एमालेले पार्टीको निर्णय विरुद्व गई आधिकारीक उम्मेदवारका विरुद्व बागी उम्मेदवारी दिनेलाई कारवाही गर्ने चेतावनी दिएको छ।"

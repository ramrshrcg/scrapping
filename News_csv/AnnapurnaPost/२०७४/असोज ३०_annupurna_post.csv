शीर्षक,विवरण
एनआरएनको दायित्व,"गैरआवासीय नेपालीहरू (एनआरएन)को काठमाडौंमा जारी आठौं विश्व सम्मेलनले नया नेतृत्व छान्दै छ । झन्डै डेढ दशकदेखि विश्वका विभिन्न देशमा रहेका नेपाली संगठित भएर बनेको यो एनआरएनएको भूमिका र औचित्यमाथि पनि यो बेला विमर्शहरू भएका छन् । विभिन्न परिवेशमा बिदेसिएका नेपालीलाई संगठित गर्ने, विदेशी भूमिमा परेका समस्या, अप्ठ्यारा सुल्झाउने, लगानी, ज्ञान, सीप स्वदेश भित्याउने उद्देश्यसहित अगाडि बढेको यो एनआरएनले आफ्ना उद्देश्य र औचित्य केकति पुष्टि गर्न सक्यो ? नेतृत्व चुन्दै गर्दा सम्मेलनले यसको पनि सूक्ष्म समीक्षा गर्न आवश्यक छ । एनआरएनले संगठित भएयता आफ्नो सञ्जाल ७७ मुलुकमा विस्तार गरिसकेको छ । विश्वभर श्रम, अध्ययन र अरू विभिन्न परिवेशमा रहेका नेपालीलाई एउटै मञ्चमा संगठित गर्न सक्नु यसको उपलब्धि हो । यसका अभियन्ता एनआरएनलाई एउटा बलियो अभियानका रूपमा अघि बढाएर संवैधानिक हैसियतसमेत प्राप्त गर्न सफल भएका छन् । संघीय गणतान्त्रिक नेपालको संविधानले एनआरएनलाई संवैधानिक हैसियत दिएको छ र गैरआवासीय नागरिकता प्राप्त गर्न सक्ने अधिकार दिएको छ । संविधानले दिएको अधिकारको व्यावहारिक रूपान्तरण भइसकेको छैन । यद्यपि, लामो समयदेखि एनआरएनहरूको माग नया संविधानले सम्बोधन गरेको छ । यो अर्को उपलब्धि हो । सन् १९९० पछाडि विश्वमा पहिचानको आन्दोलन र डिस्कोर्सहरू फैलँदै जाँदा मानिसले आफ्ना मूलथलो खोज्न थाले । यसै आधारमा संगठित पनि हुन थाले । विभिन्न मुलुकले ती गैरआवासीय नागरिकहरूको लगानी र ज्ञान भित्याउन मन्त्रालय स्थापना गर्नेदेखि विभिन्न संयन्त्र बनाएका दृष्टान्त छन् । विश्वका अन्य मुलुकबाट सुरु भएको यस्तै अभ्यास सिको गर्दै नेपालीहरूले पनि त्यस्तो अभ्यास थाले । सुरुमा अत्यन्त चर्चा र आकर्षकको विषय बन्यो, एनआरएन । लगानी भित्याउने, मुलुकको समृद्धि र विकासमा ठूलो योगदान गर्ने चर्चा भए तर जति चर्चा भए, त्यसअनुरूप अपेक्षाकृत परिणाम भने निस्कन सकेको छैन । त्यसो त यो डेढ दशकमा गैरआवासीय नेपालीहरूले ७० अर्ब रुपैयाँ लगानी सानाठूला परियोजनामा भएको दाबी गरेको छ । यद्यपि, जुन हिसाबले ज्ञान, सीप, लगानी भित्याउने कुरा एनआरएन नेतृत्वले गर्दै आयो, त्योचाहिँ सन्तोषप्रद छैन । एनआरएन स्थापनाको उद्देश्यअनुरूप नेपालको आर्थिक, सामाजिक र सांस्कृतिक विकासमा उनीहरूले सक्नेजति योगदान दिन सकेका छैनन्। एनआरएनको संगठन सञ्जाल बढ्दै जाँदा यसलाई व्यवस्थापन गर्ने कुरा पनि चुनौतीपूर्ण हँुदै गएको छ । विगत केही वर्षमा नेपाली समाज र राजनीतिलाई आक्रान्त पारेका विकृतिले गैरआवासीय नेपालीहरूको संघलाई पनि छाडेको छैन । राजनीतिक दलसँगको सामीप्य र जातीय आधारमा गुट बनाउने प्रवृत्ति गैरआवासीय नेपालीमा पनि देखिएको छ । संघको पदाधिकारी हुन प्रशस्त पैसा हुनुपर्ने, सामान्य र नियमित काम गर्नेले नसक्ने प्रवृत्ति बढेको छ । संघले यस्ता विकृति हटाउँदै नेपालमा लगानी गरेर अर्थतन्त्रलाई योगदान गर्ने मात्र होइन, उनीहरूमा भएको ज्ञान र विज्ञता प्रयोग गरेर नेपालमा देखिएका सामाजिक, राजनीतिक र आर्थिक समस्याको पनि समाधान खोज्न टेवा दिन कोसिस गर्नुपर्छ । नेपालको विकास र प्रवद्र्धनमा टेवा पुर्याउने र विभिन्न मुलुकमा बसोवास गर्दै आइरहेका नेपालीहरूको हितमा बोल्नका लागि स्थापित यो संस्थाको मूलमन्त्र नै नेपालीका लागि नेपाली रहेको छ । राज्यले पनि एक पटकको नेपाली सधैँको नेपाली भनेर यहाँका विविध क्षेत्रको विकाससँग जोडिन चाहनेहरूलाई उचित वातावरण निर्माण गरेर सहयोग गर्नुपर्छ । नेपालका राजनीतिक दलले पनि संघमा राजनीतिक प्रभाव पार्नेभन्दा पनि नेपालको बृहत्तर विकासका लागि संघको सहयोग लिने विषयमा ध्यान केन्द्रित गर्न सक्नुपर्छ ।"
प्रतिनिधि सभा र प्रदेश सभाको चुनाव सबै मिलेर सम्पन्न गरौं: राष्ट्रपति,"काठमाडौं: राष्ट्रपति विद्यादेवी भण्डारीले आसन्न प्रतिनिधिसभा र प्रदेशसभा निर्वाचन स्वच्छ र निष्पक्ष रूपमा सम्पन्न गर्दै समृद्ध नेपाल बनाउने दिशामा अघि बढ्न सबै पार्टी र सरकारसँग आग्रह गरेकी छन्। शुभदीपावली, नेपाल संवत् तथा छठ पर्वको उपलक्ष्यमा सोमबार शीतलनिवासमा आयोजित जलपान समारोहमा भण्डारीले दलका शीर्ष नेतासँग यस्तो आग्रह गरेकी हुन्। चुनाव गर्न सिंगो देश एकताबद्ध भएको छ, सबैतिरबाट प्रधानमन्त्रीलाई पनि बल पुगिरहेको देखेर म खुसीले गद्गद् बनेकी छु', उनले भनिन्। आफूले आजै मात्र कांग्रेस र विजय गच्छदारको पार्टीबीच एकता भएको सुन्दा आसन्न चुनाव गर्न प्रधानमन्त्रीलाई थप बल पुगेको भन्दै खुसी व्यक्त गरेकी थिइन् । राप्रपाको विभाजनमा भने उनले दुःख व्यक्त गरिन्। प्रतिनिधिसभा र प्रदेशसभा निर्वाचन एकैपटक हुन लागेको र यो इतिहासकै पहिलो अवसर रहेको धारणा व्यक्त गर्दै राष्ट्रपतिले यो निर्वाचनलाई परिवर्तनको उद्देश्यअनुकूल लग्ने प्रण दलहरूबाट हुनुपर्ने बताइन्। राप्रपा सहअध्यक्ष बुद्धिमान तामाङले अन्नपूर्णसँग भने, समृद्ध नेपाल र सम्पन्न नेपालीको हितमा काम गर्न दलहरूलाई दिएको सुझाव अत्यन्त मर्मस्पर्शी रहेको पाएँ।' राष्ट्रपतिले नेताहरूलाई तपाईंहरूको राजनीतिको केन्द्र पार्टी र कार्यकर्ता हुनुभएन' भन्ने सम्झाएको उनले बताए। मंसिर १० र २१ गते हुन गइरहेको प्रतिनिधिसभा र प्रदेशसभाको निर्वाचनको परिणामले तपार्इंहरूको जितहार, सत्ता र प्रतिपक्ष बन्ने कुरा ठूलो होइन, मूल कुरा आधुनिक, सभ्य र सुन्दर राष्ट्रबीच नेपाल र नेपाली जनतालाई उभ्याउनु हो। पटकपटकको राजनीति परिवर्तनको उद्देश्य जनताको जीवनशैलीमा परिवर्तन पनि हो', उनले भनिन्। आमजनताले उपयोग गर्ने शिक्षा, स्वास्थ्य, खानेपानीलगायत आधारभूत मौलिक अधिकारमा राजनीति नगर्न उनले नेताहरूलाई सुझाइन्। लोकसेवा आयोग लडेर आएका निजामती र सुरक्षा अंगमा राजनीति नमिसाउन उनले शीर्ष नेतासँग आग्रह गरिन्। जलस्रोतको अपार धनी राष्ट्रले यसको विकास गर्न सकेको भए पेट्रोलियम पदार्थ र ग्यासमा अर्बौं रुपैयाँ विदेश पठाउनु पर्दैनथ्यो। त्यसतर्फ हाम्रो नेतृत्व किन र केका लागि प्रतिबद्ध हुन सकेन' भन्ने जिज्ञासासमेत राष्ट्रपतिले गरेको दाबी स्रोतले गरेको छ। पर्यटनको मात्र विकास भएको भए पनि नेपाली जनताले खाडीमा गएर ज्यान दिनु पर्दैनथ्यो', उनले शीर्ष नेतासँग भनिन्। एक वामपन्थी नेताले अन्नपूर्णसँग भने, राष्ट्रपतिको आजको अत्यन्त संवेदनशील मन्तव्यको आशय माओवादी केन्द्रका मन्त्री वर्तमान सरकारबाट नहट भन्ने थियो ।' उनले सरकारमा राप्रपाको प्रवेश र कांग्रेसमा गच्छदारको प्रवेशलाई संकेत गर्दै प्रधानमन्त्रीलाई सबैतिरबाट सहयोग र समर्थन पुग्नु निर्वाचनमा सबैको सहभागिता हुनु हो भन्दै जोड दिएको टिप्पणी ती नेताले गरे। राष्ट्रपतिले नेताहरूलाई चिया र मिठाई भोजन गराएकी थिइन्। शीतलनिवासमा आयोजना भएको कार्यक्रममा उपराष्ट्रपति नन्दबहादुर पुन, प्रधानमन्त्री एवं कांग्रेसका सभापति शेरबहादुर देउवा, एमाले अध्यक्ष केपी शर्मा ओली, माओवादी केन्द्रका अध्यक्ष पुष्पकमल दाहाल, राप्रपा अध्यक्ष एवं उपप्रधानमन्त्री कमल थापा, उपप्रधानमन्त्री विजयकुमार गच्छदार, पूर्वप्रधानमन्त्रीहरू र विभिन्न दलका प्रमुख सहभागी थिए।"
दलले बुझाए समानुपातिक सूची,"काठमाडौं : मंसिर १० र २१ गते हुने प्रतिनिधिसभा र प्रदेशसभा निर्वाचनका लागि समानुपातिकतर्फ दलहरूले आइतबार निर्वाचन आयोगमा उम्मेदवारको मनोनयन सूची दर्ता गरेका छन् । बिहान १० देखि ५ बजेसम्म मनोनयन सूची बुझाउने समय तोकिए पनि दलहरूले आन्तरिक तयारी पूरा गर्न नसक्दा मध्यरातसम्म आयोगमै बसेर सूची बुझाएका हुन् । आयोगले आइतबार रातभरि कार्यालय खुला राखेर टोकन लिएका दलका मनोनयनको सूची बुझ्ने जनाएको छ । यो समाचार तयार पार्दासम्म ५५ दलले टोकन लिएकामध्ये प्रतिनिधिसभातर्फ ३६ दल र प्रदेशसभातर्फ १२ दलले उम्मेदवारको बन्दसूची पेस गरेको आयोग प्रवक्ता नवराज ढकालले जानकारी दिए । बन्दसूचीमा अधिकांश महिला उम्मेदवारको नाम छ भने प्रत्यक्षतर्फको उम्मेदवारीमा ५० प्रतिशत महिला पुर्याउन मुस्किल पर्ने देखिन्छ । प्रमुख दलका नेताहरू दिउँसो ३ बजेतिर आयोगमा पुगेर टोकन लिए पनि बन्दसूची भने मध्यरातमा मात्र बुझाएका थिए । समानुपातिकतर्फ केन्द्रमा १ सय १० जना उम्मेदवारको सूची बुझाउनुपर्छ । भावी २ सय ७५ सदस्यीय प्रतिनिधिसभामा १ सय ६५ जना प्रत्यक्ष र १ सय १० समानुपातिकबाट निर्वाचित हुनेछन् । यस्तै, सातवटै प्रदेशसभाका लागि २ सय २० जना निर्वाचित हुनेछन् । दलहरूले प्रदेशसभाका लागि सातवटै प्रदेशतर्फ फरकफरक सूची बुझाएका छन् । १ नम्बर प्रदेशमा ३७, २ नम्बरमा ४३, ३ नम्बर प्रदेशमा ४४, ४ नम्बर प्रदेशमा २४, प्रदेश नम्बर ५ मा ३५, प्रदेश नम्बर ६ मा १६ र प्रदेश नम्बर ७ मा २१ जनाको समानुपातिकतर्फ मनोनयन सूची बुझाउनुपर्छ । आयोगमा सबैभन्दा पहिले १० बजे नै राष्ट्रिय यथार्थवादी पार्टीले बन्दसूची बुझाएको थियो । चर्चामा नरहेको उक्त दलले केन्द्रमा ११ जनाको सूची बुझाएको आयोग प्रवक्ता ढकालले जानकारी दिए । त्यसपछि ग्रिन पार्टी, नेपाल समावेशी पार्टी, नेपाल समाजवादी लोहियावादी, नेपाली जनता दल, जनशक्ति पार्टीले मनोनयन सूची बुझाएका थिए ।नेमकिपाका प्रेम सुवाललगायतले आयोगमा बन्दसूची बुझाएका थिए । कम चर्चामा रहेका दलले सूची बुझाउँदा पनि कांग्रेस, एमाले र माओवादी केन्द्रका नेता भने आयोगमा देखा परेका थिएनन् । प्रमुख दल भने ३ बजेपछि मात्र आयोगमा पुगेका थिए । एमाले संसदीय दलका उपनेता सुवास नेम्वाङ, राजेन्द्र पाण्डे, कृष्णगोपाल श्रेष्ठ दिउँसो ३ बजेतिर आयोगमा पुगेर टोकन लिने र अन्य कानुनी कागजात बुझाउने काम मात्र गरेका थिए । पार्टी अध्यक्ष केपी ओलीको निवासमा स्थायी समितिको बैठक बसी उम्मेदवारको अन्तिम नामावली तयार पार्ने काम भइरहेकाले आयोग पुगेका नेता लिस्ट कुरेर बसेका थिए । कांग्रेस नेता विलमेन्द्र निधि, अर्जुननरसिंह केसी, एनपी साउदलगायत दिउँसो आयोग पुगे पनि उनीहरूसँग पार्टीका उम्मेदवारको सूची थिएन । टोकन लिने, उम्मेदवार मनोनयनको फाराम लिनेलगायत काम गरेका कांग्रेस नेता फोरम लोकतान्त्रिकका अध्यक्ष विजय गच्छदारसँग हुने भनिएको पार्टी एकताका कारण पनि अलमलमा परेका थिए । माओवादी केन्द्रका वर्षमान पुन, प्रवक्ता पम्फा भुसाल, लेखराज भट्टलगायत नेता आयोग पुगे पनि कम्प्युटरमा समस्या आएको भन्दै लामो समयसम्म आयोगमा कुरेर बसेका थिए ।दलहरूले उम्मेदवारको सूची बुझाए पनि निर्वाचन कार्यतालिकाले दलहरूलाई पर्याप्त काँटछाँट र संशोधनको सुविधा दिएको छ । ८८ दलले समानुपातिकतर्फ भाग लिन आयोगमा दर्ता भए पनि ५५ दलले मात्र बन्दसूचीका लागि टोकन लिएका छन् । दलले समानुपातिकमा सिट पाउन ३ प्रतिशतको थ्रेसहोल्डका कारण दर्ता भएका दलले पनि सूची नबुझाएको आयोगको अनुमान छ । विगतमा देशभरिबाट एक सिट आइहाल्छ कि भनेर उम्मेदवारी दिन तँछाडमछाड चल्थ्यो तर यसपटक भने थ्रेसहोल्डका कारण त्यस्तो देखिएन, आयोगका एक उच्च कर्मचारीले भने । प्रमुख निर्वाचन आयुक्त डा अयोधीप्रसाद यादवले मनोनयनको सूची बुझाउन १० देखि ५ बजेको समय निर्धारण गरिए पनि टोकन लिइसकेका दललाई रातिसम्म पनि सूची बुझाउने समय दिइएको बताए । प्रतिनिधिसभा र प्रदेशसभाको समानुपातिकतर्फको मनोनयनमा दलहरूको उत्साहजनक सहभागिता देखिएको छ, यादवले भने, दलहरूको उत्साहले आयोगलाई निर्वाचन गराउन थप हौसला मिलेको छ । टोकन लिइसकेका दललाई मनोनयनको सूची बुझाउने समय दिइएको छ । आयोगले प्रतिनिधिसभाको समानुपातिकतर्फ दललाई ५० हजार र प्रत्येक प्रदेशसभाका लागि २५ हजारका दरले १ लाख ७५ हजार गरी जम्मा २ लाख २५ हजार धरौटी लिएको थियो । यस्तो छ कार्यतालिका समानुपातिकतर्फको चुनावी कार्यतालिका दलका लागि सहज र लचिलो छ । उम्मेदवारको सूची आइतबार बुझाउनुपर्ने रहे पनि त्यसमाथि काँटछाँट र तलमाथि गर्न दललाई सहज देखिन्छ । आयोगले राजनीतिक दललाई उम्मेदवारको बन्दसूची सच्याउन सोमबार सूचित गर्नेछ । कार्यतालिकाअनुसार राजनीतिक दलले एकसाता बन्दसूची सच्याउने मौका पाउनेछन् । तिहारपछि कात्तिक ६ गते दलले सच्याइएको बन्दसूची पेस गरेपछि मात्र समानुपातिकतर्फका उम्मेदवारको अन्तिम टुंगो लाग्नेछ । समानुपातिकतर्फ नाम सिफारिस गर्दा समावेशी प्रतिनिधित्वको सिद्धान्तका आधारमा सम्बन्धित क्षेत्रको जनसंख्याको बनोटलाई ध्यानमा राखेर दलित, आदिवासी जनजाति, खस, आर्य, मधेसी, थारू र मुस्लिम समुदायको प्रतिनिधित्व हुने गरी सिफारिस गर्नुपर्नेछ । प्रतिनिधिसभा तथा प्रदेशसभा निर्वाचनसम्बन्धी ऐनको व्यवस्थाअनुसार उम्मेदवारको बन्दसूची तयार गर्दा समानुपातिक निर्वाचनमा भाग लिन चाहने दलले आफ्नो दलको तर्फबाट प्रतिनिधित्व गर्ने उम्मेदवारको बन्दसूची तयार गर्नु पर्नेछ । दलले उम्मेदवारको बन्दसूची तयार गर्दा समानुपातिक निर्वाचन प्रणालीअन्तर्गत निर्वाचित हुने कुल सदस्य संख्याको कम्तीमा १० प्रतिशत सदस्यका लागि उम्मेदवारी दिने गरी बन्दसूची तयार गर्नुपर्ने व्यवस्था छ । दलले उम्मेदवारको बन्दसूची तयार गर्दा कुल उम्मेदवारको कम्तीमा ५० प्रतिशत महिलाको नाम समावेश गर्नुपर्नेछ । दलले उम्मेदवारको बन्दसूची तयार गर्दा समानुपातिक निर्वाचन प्रणालीतर्फ निर्धारित कुल सदस्य संख्याभन्दा बढी हुने गरी उम्मेदवारको नाम समावेश गर्न पाउने छैनन् । दलले उम्मेदवारको बन्दसूची तयार गर्दा भूगोल र प्रादेशिक सन्तुलनलाई समेत ध्यान दिई जनसंख्याको आधारमा अनुसूची१ मा उल्लेख भएबमोजिम दलित, आदिवासी जनजाति, खस आर्य, मधेसी, थारू र मुस्लिम समेतको प्रतिनिधित्व हुने गरी समावेशी सिद्धान्तबमोजिम तयार गर्नु पर्नेछ । दलले उम्मेदवारको बन्दसूची तयार गर्दा पिछडिएको क्षेत्र तथा अपांगता भएका व्यक्तिको समेत प्रतिनिधित्व हुने गरी गर्नु पर्नेछ । दलले उम्मेदवारको बन्दसूची तयार गर्दा उपदफाबमोजिम प्रत्येक समावेशी आधारमा समावेश गरिएका उम्मेदवार छुट्टिने गरी तोकिएको ढाँचामा तयार गर्नुपर्ने बाध्यता दललाई छ । आयोग प्रवक्ता ढकालले बन्दसूची पेस गर्ने कार्यक्रम जारी रहेकाले आइतबार रातभरि आयोग खुल्लै रहने बताए । बन्दसूचीमा समानुपातिकको प्रतिशत प्रतिनिधिसभातर्फ उम्मेदवारको सूची कांग्रेसले राति मात्रै बुझायो सूची काठमाडौं : नेपाल लोकतान्त्रिक फोरमसँगको पार्टी एकीकरण वार्ताका कारण कांग्रेसले समानुपातिक सूची आयोगमा आइतबार राति मात्रै बुझाएको छ । कांग्रेसले बिहान ११ बजे नै सुची बुझाउन टोकन लिए पनि दिउँसो गच्छदारसँगको एकीकरण वार्ता सकारात्मक मोडमा पुगेका कारण सूची बुझाउन ढिलाइ भएको हो । कांग्रेस संस्दीय समितिका नेता आयोगमै पुगेर गच्छदारको पार्टीको तर्फबाट बनाइएको सूची लिएका थिए । आयोगमा गच्छदारको सूची बोकेर भारतेन्दू मल्लिकसहितका नेता पुगेका थिए ।"
प्रचण्ड र देउवाको भेटमा माओवादी मन्त्रीहरुको भविष्य निर्धारण हुँदै,"काठमाडौ: नेकपा माओवादी केन्द्रका मन्त्रीहरु सरकारमा रहने वा नरहने वारे प्रधानमन्त्री शेरबहादुर देउवा र नेकपा माओवादी केन्द्रका अध्यक्ष पुष्पकमल दाहाल वीच सोमबार हुने भेटले निर्धारण गर्ने भएको छ । अखिल क्रान्तिकारीको पदाधिकारी बैठकलाई सम्बोधन गर्दै प्रचण्डले भने,हामीले संघ र प्रदेशको निर्वाचनसम्म नेपाली कांग्रेसको सरकारलाई समर्थन गर्ने र निर्वाचन सम्पन्न गर्ने सहमति गरेका थियौं । उक्त सहमतिमा हामी अहिले पनि इमान्दार छौं । यो बीचमा प्रधानमन्त्रीले राप्रपाका नेताहरुलाई मन्त्रीमा नियुक्त गर्नुभएको छ । हाम्रा मन्त्रीहरुको अवस्था के हुन्छ ? भन्ने चासो पनि व्यक्त हुन थालेको छ । आजै प्रधानमन्त्रीसँग भेट्छु, उहाँले चाहेको के हो ? त्यसैका आधारमा हामी निर्णयमा पुग्छौं । प्रधानमन्त्री शेरबहादुर देउवाले राष्ट्रिय प्रजातन्त्र पार्टीका अध्यक्ष कमल थापासहित आठ जनालाई मन्त्री नियुक्त गरेपछि माओवादी केन्द्रका मन्त्रीहरुको भबिश्य के हुने भन्ने अन्यौल रहेको छ । सोही अन्यौलका वीच माओवादी केन्द्रका अध्यक्ष प्रचण्ड र प्रधानमन्त्री देउवा वीच भेट हुन लागेका हो । अध्यक्ष प्रचण्डले इतिहासका सकारात्मक परिघटनाको संश्लेषण र सम्मानसहित एमालेसँग पार्टी एकता हुने बताए । हामीले एमाले लगायतका कम्युनिष्ट र बामपन्थी समूहसँग पार्टी एकताको तयारी गरेका छौं । एकताको तयारीपछि कतिपय साथीहरुले जनयुद्धको भूमिका के हुन्छ ? महान् जनयुद्धमा बलिदान गरेका सहिदहरुको सम्मान हुन्छ कि हुँदैन ? बेपत्ताहरुको सम्मान कसरी हुन्छ ? जस्ता प्रश्न उठाउनु भएको छ, अध्यक्ष प्रचण्डले भने,नेपालको कम्युनिष्ट आन्दोलनमा ठूलठूला बलिदान भएका छन्, संघर्ष भएका छन् । तीनै बलिदानी र संघर्षको बलमा नेपालमा संघीय लोकतान्त्रिक गणतन्त्र स्थापित भएको छ । जनयुद्धसहित इतिहासका यी सबै घटनाहरुको सम्मान हुन्छ, संश्लेषण हुन्छ र इतिहासमा भएका सकारात्मक परिघटना र योगदानको सम्मानसहित पार्टी एकता हुन्छ । समाजवादको तयारी हाम्रो मिसन हो, त्यही मिसनमा जाने एकरुप समझदारीका साथ पार्टी एकता गर्ने भनेका छौं, अध्यक्ष प्रचण्डले भने, नेपालमा एउटै कम्युनिष्ट केन्द्र निर्माण गर्न सकियो भने समाजवादको यात्रालाई कसैले रोक्न सक्दैन । हामीले सहमतिपत्रमा समाजवादी मिसनका आधारमा एकता गर्ने, संघीयता, गणतन्त्र, धर्मनिरपेक्षता, समानुपातिक, समावेशी, सामाजिक न्यायजस्ता मुद्दाहरु संस्थागत गर्ने, उत्पीडित वर्ग, जाति र समुदायका जायज मागहरु सम्बोधन गर्न लोकतान्त्रिक, शान्तिपूर्ण र कानूनी संघर्षको बाटो अख्तियार गर्ने भनेका छौं । त्यसैले हामी वैचारिक रुपमा नयाँ संश्लेषणसहित एकतामा पुग्छौं । विद्यार्थी आन्दोलन कम्युनिष्ट आन्दोलनमा उत्तराधिकारी निर्माणको आन्दोलन हो, अध्यक्ष प्रचण्डले भने,अखिल (क्रान्तिकारी) ले प्रत्यक्ष निर्वाचनमार्फत् केन्द्रीय समिति निर्वाचित गरेको छ । यो हाम्रा लागि महत्वपूर्ण अनुभव र शिक्षा पनि हो । विद्यार्थी आन्दोलन कम्युनिष्ट आन्दोलनमा उत्तराधिकारी निर्माण गर्ने आन्दोलन पनि हो । आन्तरिक प्रतिस्पर्धामा श्रेष्ठता हासिल गर्ने नेताहरु नै विरोधीहरुसँगको प्रतिस्पर्धामा पनि आफूलाई विजयी बनाउन सक्छन् ।"
'सत्तामा बसेर प्रतिपक्षसंग गठबन्धन गर्नु अस्वभाविक',"विराटनगर: संघीय समाजवादी फोरम नेपालका अध्यक्ष उपेन्द्र यादवले सत्तामा बसेर प्रतिपक्षसँग गठबन्धन गर्नु स्वभाविक नभएको टिप्पणि गरेका छन्। विराटनगर विमानस्थलमा सोमबार बिहान सञ्चारकर्मीसँग कुराकानी गर्दै उनले भने,नेकपा (माओवादी केन्द्र) सत्तामा बसेर प्रतिपक्षसँग गठबन्धन गर्नु नैतिकताले दिँदैन । उनले चुनावको मुखमा सरकार विस्तार गरिनु गलत भएको बताए। नेपाली कांग्रेसको नेतृत्वको लोकतान्त्रिक गठबन्धनमा बस्ने इच्छा नरहेको अध्यक्ष यादवले स्पष्ट पारे। उनले भने, 'गठबन्धनसँग सिटको तालमेल हुने सम्भावना छ, आपसी समझदारीमा सो पार्टीसँग सिटको तालमेल हुन सक्छ।' उनले लोकतान्त्रिक गठबन्धनमा बस्नका लागि राजनीतिको मूल मुद्दामा सहमति हुनुपर्ने नत्र अवसरवादीको संज्ञा दिइने उल्लेख गरे। आफ्नो दलले मधेशको दुई तिहाइ सिटमा जित हासिल गर्ने दाबी गर्दै उनले प्रदेश नं २ मा सरकार बनाउने दाबीसमेत गरे। फोरमका अध्यक्ष यादवले आफू मोरङ वा अन्य कुन जिल्लाबाट चुनावमा उठ्ने विषयमा निर्णय नगरेको र केही दिनमै सो निर्णय गरिने जानकारी गराए।"
नुवाकोटमा दुईवटै निर्वाचन अधिकृतको कार्यालय सञ्चालनमा,नुवाकोट : आगामी मंसिर १० गते तय भएको प्रदेश तथा संसदीय निर्वाचनका लागि नुवाकोटमा दुई वटै निर्वाचन अधिकृतको कार्यालय स्थापना गरिएको छ । पहिलो चरणमा निर्वाचन सम्पन्न हुने ३२ जिल्लामध्ये २ वटा निर्वाचन क्षेत्र कायम भएको नुवाकोटको विदुरमा आइतबार दुइवटै क्षेत्रका लागि निर्वाचन अधिकृतको कार्यालय स्थापना गरिएको हो । कोष तथा लेखा नियन्त्रण कार्यालयको भवनमा मुख्य निर्वाचन अधिकृतको कार्यालय स्थापना गरिएको छ । सदरमुकाम विदुर समेटिएको २ नं निर्वाचन क्षेत्रको कार्यालयमा जिल्ला न्यायाधीश लोकजंग शाह मुख्य निर्वाचन अधिकृतको रुपमा रहेका छन् । सो कार्यालयकोे शुभारम्भ गर्दै शाहले एकै दिन तय भएको प्रदेश र संसदीय निर्वाचनको आचारसंहिता पालना गराउन आफु क्रियाशील रहने बताए । शाहले गत वैशाख ३१ गते नुवाकोटमा स्थानीय तहको निर्वाचनमासमेत मुख्य निर्वाचन अधिकृतको भुमिका निभाएका थिए । कार्यालयको स्थापनासँगै निर्वाचन सम्बन्धी कामकाज सुरु भएको मुख्य निर्वाचन अधिकृत शाहको भनाई छ । आगामी कार्तिक ५ गते दुबै निर्वाचन अधिकृतको कार्यालयमा प्रदेश तथा संसदीय निर्वाचनमा उठ्ने उम्मेदवारहरुको मनोनयन पत्र दर्ता गरिने कार्यक्रम तय भएको छ । प्रतिनिधिसभाका लागि दुई वटा निर्वाचन क्षेत्र रहेको नुवाकोटमा मुख्य निर्वाचन अधिकृतको कार्यालयले प्रतिनिधिसभाको निर्वाचन क्षेत्र नं २ र सो क्षेत्र अन्तरगत प्रदेश निर्वाचन तर्फको क्षेत्र नं १ र २ को निर्वाचन सञ्चालन गर्ने गरि कार्यालय स्थापना भएको हो । प्रतिनिनिसभा क्षेत्र नं १ को निर्वाचन अधिकृतको कार्यालय पनि डिभिजन सहकारी कार्यालयको भवन विदुरमा स्थापना गरिएको छ । क्षेत्र नं १ को कार्यालयले सो क्षेत्र र अन्तरगतका प्रदेश तर्फको क्षेत्र नं १ र २ को पनि निर्वाचन सञ्चालन गर्ने जिम्वेवारी रहेको निर्वाचन अधिकृत गोपाल लामिछानेले जानकारी दिए । मुख्य निर्वाचन अधिकृतको कार्यालयमा विभिन्न पदका लागि १८ जना र निर्वाचन अधिकृतको कार्यालयका लागि १६ जना कर्मचारी आवश्यक पर्ने र यसको तयारी सुरु भएको मुख्य निर्वाचन अधिकृत शाहले जानकारी दिए । निर्वाचन सम्पन्न गराउन एकहजार ६ सय कर्मचारी आवश्यक पर्ने जनाइएको छ ।
वाम एकताले भौगोलिक ध्रुवीकरणको खतरा : खड्का,उदयपुर : नेपाली काँग्रेसका केन्द्रीय सदस्य तथा पूर्व शहरी विकास मन्त्री डा नारायण खड्काले पछिल्लो समय नेकपा (एमाले) र नेकपा माओवादी केन्द्रबीच भएको वाम गठबन्धनले भौगोलिक ध्रुवीकरण बढ्न सक्ने खतरा भएको बताएका छन् । आज नेपाल प्रेस युनियन उदयपुरले आयोजना गरेको पत्रकार सम्मेलनमा बोल्दै डा खड्काले एमाले र माओवादी गठबन्धनले आसन्न निर्वाचनलाई नै असहज वातावरण सिर्जना गरेको बताए। माओवादी केन्द्र सरकारमा पनि रहने र प्रतिपक्षमा रहेको दलसँग पनि गठबन्धन गर्नाले निर्वाचनलाई असहजता सिर्जना गराउने वातावरण बन्ने बताए। उनले माओवादी केन्द्रको सरकारमा पनि रहने र प्रतिपक्षसँग पनि गठबन्धन गर्ने दोहोरो चरित्र स्वीकार्यता नहुने बताए । डा खड्काले वाम गठबन्धनले छिमेकी मुलुकसँगको सन्तुलन खलबलिने खतरा रहेको बताए । खड्काले माओवादी केन्द्रका अध्यक्ष पुष्पकमल दाहालले आफ्ना मन्त्रीलाई नैतिकरुपमा सरकारबाट फिर्ता बोलाउनु पर्नेमा जोड दिए । संविधानसभाको निर्वाचन २०६४ र २०७० सालमा उदयपुरबाट निर्वाचित डा खड्का आगामी प्रतिनिधिसभाको निर्वाचनमा उदयपुर क्षेत्र नं १ बाट आफू उम्मेदवारी बन्ने सम्भावना बढेको समेत बताए ।
दमकका धिमाल समुदायलाई पहिलो नागरिकको दर्जा,"दमक: झापाको दमक नगरपालिकाको प्रथम नगरसभाले आदिबासी जनजातीको हितमा दुई वटा महत्वपूर्ण बिशेष प्रस्ताव सर्वसम्मत पारित गरेको छ। दमकमा बसोबास गर्दै आएका धिमाल समुदायले पहिलो नागरिकको दर्जा प्राप्त गरेका छन्। सोमबारदेखि लागू हुने गरी दमक नगरपालिका भित्र रहेका धिमाल समुदायका व्यक्तिलाई 'फस्ट सिटिजनसिप' को दर्जा दिइएको हो। सोमबार सम्पन्न दमक नगरपालिकाको पहिलो नगरसभामा नगरपालिकाका प्रमुख रोमनाथ ओलीले फस्ट सिटिजनसिप' को विशेष प्रस्ताव पेश गरेका हुन्। उनले पेस गरेको प्रस्ताव सर्वसम्मत रुपमा स्विकृत भएको छ। यो प्रस्ताव पास भएसँगै अब यहाँ बसोबास गर्ने धिमालहरुको प्रत्येक सार्वजनिक कार्यक्रमहरुमा महत्वपुर्ण र बिशिष्ट सहभागिता रहने भएको छ। प्रमुख ओलीका अनुसार अब औपचारिक कार्यक्रमहरुमा धिमाल जातीको लागि एउटा बेग्दै कुर्सि राखिने छ। बिशिष्ठ ब्याक्तिको रुपमा धिमाल समुदाय बाट आसनग्रहण समेत गराइने छ।यो आफ्नो नगरपालिकाको लागि र धिमाल जातीहरुको सम्मानका लागि बिशेष कार्यक्रम रहेको समेत ओलीले बताए। सर्बसम्मत रुपमा पास भएको यो प्रस्तावलाई चाडै नै कार्यबिधि बनाएर लागु गरिने पनि उनले प्रतिबद्धता जनाएका छन्। कार्यविधि बनीसकेपछि अझै बढी सहुलीयत तथा सम्मानका कार्यक्रमहरु समाबेश हुने उनले बताए। नगरपालिकाको यस कदम सम्पूर्ण आदिबासी जनजातीको लागि गर्वको बिषय रहेको नगरपालिकाका पुर्व उपमेयर मोहन धिमालले बताए। संघात्मक ब्यवस्था अनुसार नगरपालिकाले राम्रो घोषणा गरेको बताउदै उनले कार्यन्वयनमा अझै जोड दिनुपर्ने बताए। सम्पूर्ण धिमाल जातीहरुकै लागि नगरपालिकाको यस प्रकारको घोषणा स्वागत योग्य रहेको धिमाल अगुवा लोकबहादुर धिमालले बताए। उनले भने 'यो एकदमै स्वागतयोग्य बिषय हो, हामीलाई सम्मानित भएको महशुष भएको छ। 'स्थानीय सरकारले आदिबासी जातीलाइ गरेको सबैभन्दा ठूलो सम्मानको रुपमा आफूहरुले लिएको धिमालले बताए। संयुक्त राष्ट्रसंघको आइएलओ १६९ को कार्यन्वयन दमकबाट सुरु भएको समेत उनले टिप्पणि गरे। सोमबारकै नगरसभाले कार्तिक २५ गते फाल्गुनन्द जयन्तीको दिन नगरपालिका भित्र सार्वजनिक बिदा दिने निर्णय गरेको छ। राष्ट्रिय विभूति फाल्गुनन्द लिङदेनले समाजसुधारका लागि खेलेको महत्वपुर्ण भूमिकाको सम्मान स्वरुप यसप्रकारको विशेष घोषणा गरेको ओलीले बताए। सरकारले किरातीहरु लाइ मात्र सार्वजनिक बिदा दिने निर्णय गरेकोमा दमक नगरपालिकाले सो दिन नगरपालिकाभित्र सार्वजनिक बिदा दिने निर्णय गरेको हो। सो दिन दमकका सबै सरकारी कार्यालय तथा शैक्षिक संस्थाहरु बन्द रहने छन्।"
मधेसमै बढ्यो माओवादीको १ लाख ९ हजार मत,"काठमाडौं: नेकपा (माओवादी केन्द्र)ले मधेसमा एक लाख वढी मत वढाएको छ।अघिल्लो संविधानसभा निर्वाचनमा दुई नम्वर प्रदेशका आठ जिल्लामा प्राप्त गरेको कुल मत भन्दा अहिले स्थानिय तहमा कुलमा एक लाख ९ हजार भन्दा वढी मत माओवादीले पाएको छ।स्थानिय तह निर्वाचनमा माओवादीले दुई नम्वर प्रदेशवाट कुल ३ लाख २१ हजार १०२ मत पाएको छ।कुल मतदाता २६ लाख ६४ हजार ९५० मतदाताबाट उसले अघिल्लो ०७० को संविधानसभा निर्वाचन भन्दा १ लाख ९ हजार ६ सय २३ मत वढी पाएको हो। निर्वाचन आयोगको तथ्याक अनुसार, ०७० साल यता दुई नम्वरका आठ जिल्लामा कुल ३६ हजार ८४३ मतदाता थपिएका थिए। स्थानिय तह निर्वाचनमा माओवादीले मधेसवाट प्राप्त गरेको मत परिणाम 'उत्साहप्रद' भएको माओवादीका दुई नम्वर प्रदेश इन्चार्ज मातृका यादवले वताए।'मतका हिसावले हाम्रो मधेसमा निकै ठूलो प्रगति भएको छ। जितको संख्या अपेक्षित नआएपनि पार्टीले प्राप्त गरेको समग्र मत, नतिजा सवै हेर्दा उत्साहप्रद छ।हामी सन्तुष्ट छौं,' यादवले अन्नपूर्णसँग भने। ०७० सालको दोश्रो पटकको संविधानसभामा माओवादीले पहिलो संविधानसभाको भन्दा मधेसका आठ जिल्लामा ६५ हजार २३७ मत कम पाएको थियो। पहिलोमा भन्दा दोश्रो संविधानसभा निर्वाच्नमा घटेको मत अहिले स्थानिय तह निर्वाचनमा माओवादीले वढाएको हो। दोश्रो संविधानसभाको निर्वाचनको भन्दा १ लाख वढी मत उसले अहिले वढाएको छ। पहिलो संविधानसभामा उसले प्राप्त गरेको मत सुरक्षित राख्दै अहिले उसले झण्डै ५० हजार मत थप बढाएको छ। माओवादीले पहिलो संविधानसभा (२०६४)मा तराईका ८ जिल्लावाट कुल २ लाख ७६ हजार ७१६ मत प्राप्त गरेको थियो।त्यस्तै, दोश्रो संविधानसभा (२०७०) मा कुल २ लाख ११ हजार ४७९ मत प्राप्त गरेको थियो। निर्वाचन आयोगको तथ्याक अनुसार, अहिले दुई नम्वर प्रदेशको ८ जिल्लवाट कुलमा ३ लाख २१ हजार १०२ मत माओवादीले प्राप्त गरेको छ।तराई मधेसका आठ जिल्लाका १३६ स्थानिय तहमा प्रमुख पदमा प्राप्त गरेको मतको कुल परिणाम हो। सापेक्षित रुपमा उसले सर्लाही, सिराह, बारा र रौतहटमा मत वढाएको छ।सर्लाहीमा ५८,९०९, सिराहमा ३९,९८० बारामा ४३ हजार १८१ र रौतहटमा ५० हजार ३६३ मत ल्याएको छ। ०७० को संविधानसभा निर्वाचनमा भन्दा पनि आंशिक मत परिणाम सप्तरी जिल्लामा पनि माओवादीले वढाएपनि त्यहाँवाट भने उसले प्रमुख पदमा नतिजा ल्याउन सकेको छैन। दोश्रो संविधानसभामा माओवादीले अन्यत्र जिल्लामा निर्वाचन परिणाम सन्तोषजनक ल्याउन नसदा सप्तरीवाट भने प्रत्यक्षमै ३ सिट जितेको थियो।त्यही आधारमा माओवादी मुल नेतृत्वले भने स्थानिय तह निर्वाच्नमा पनि त्यहावाट पार्टीको पक्षमा अपेक्षित परिणाम आउने विश्वास लिएको थियो।तर त्यहा भने माओवादीलाई धक्का लागेको छ। तर, माओवादी केन्द्रका दुई नम्वर प्रदेश इन्चार्ज मातृका यादवले सप्तरीमा निर्वाचन जित्ने अवस्था नदेखिएकोमा आफुले पहिल्यै पार्टी नेतृत्वलाई जानकारी गराएको यादवले बताए।'सप्तरीमा पार्टीले अपेक्षा गरे अनुसारको परिणाम आउदैन भनेर मैले पहिल्यै पार्टी नेतृत्वलाई रिपोटिङ गरेको थिए, अहिले त्यही अनुसारको परिणाम आयो पनि,' यादवले भने, 'यसमा म चही प्रष्टै थिए।' तर पनि मधेसमा माओवादीलाई जनताले विश्वासको मत दिएको यादव वताउँछन्।'विगतमा पार्टीले मधेसको मुद्दालाई हेर्ने सवालमा नीतिगत रुपमा पनि कमजोरी देखिएकै थियो, परिणम पनि त्यही अनुसार आएको हो,' यादवले थपे, 'अहिले पार्टीको मधेस नीति स्पष्ट छ, परिणाम पनि सुधारिएर आएको छ।' चुनावी अनुभवको कमी, एकरुपताको कमीका कारण अझै अपेक्षा गरे अनुसारको नतिजा माओवादीको आउन नसकेको उनले जिकिर गरे। मधेसमा काग्रेस, एमाले लगायतका ठूला दलहरुको तुलनामा यसपटकको स्थानिय तह निर्वाचनमा माओवादीले भने मत उल्लेख्य मात्रामा बढाएको हो।स्थानिय तहमा अन्य प्रदेशको परिणाममा अपेक्षेति परिणाम नल्याएपनि माओवादी मधेसको नतिजा सहति जोडदा 'स्टोङ थर्ड' शक्तिको रुपमा देखा परेको छ।"
राष्ट्रपतिबाट सात विधेयक प्रमाणीकरण,"काठमाडौँ: राष्ट्रपति विद्यादेवी भण्डारीले सोमबार सात विधेयक प्रमाणीकरण गरेकी छिन्। व्यवस्थापिकासंसदको बैठकबाट पारित भई प्रमाणीकरणको लागि पेश हुन बएपछि राष्ट्रपति भण्डारीले नेपालको संविधानको धारा ११३ को उपधारा (२) बमोजिम प्रमाणीकरण गरेकी हुन्। प्रमाणिकरण हुने विधेयकमा मुलुकी देवानी (संहिता) विधेयक, २०७४, मुलुकी देवानी कार्यविधि (संहिता) विधेयक, २०७४, मुलुकी अपराध (संहिता) विधेयक, २०७४, मुलुकी फौजदारी कार्यविधि (संहिता) विधेयक, २०७४, फौजदारी कसूर (सजाय निर्धारण तथा कार्यान्वयन) विधेयक, २०७४, केही नेपाल कानूनलाई संशोधन, एकीकरण, समायोजन र खारेज गर्ने विधेयक, २०७४ र भाषा आयोग विधेयक, २०७४ रहेको राष्ट्रपति कार्यालयका सहायक प्रवक्ता कृष्णमुरारी न्यौपानेले जारी विज्ञप्तिमा उल्लेख गरेका छन्। यसअघि आइतबार राष्ट्रपतिबाट १० विधेयक प्रमाणिकरण भएको थियो।"
कांग्रेस र फोरम लोकतान्त्रिकबीच पार्टी एकता,"काठमाडौं: नेपाल लोकतान्त्रिक फोरमका अध्यक्ष विजयकुमार गच्छदार सोमबार कांग्रेस प्रवेश गरेका छन्। सोमबार दिउँसो प्रधानमन्त्री निवास बालुवाटारमा एक कार्यक्रमकाबीच दुर्इ पार्टीबीच एकता भएको हो। आसन्न प्रतिनिधि र प्रदेश सभा निर्वाचनपछि पदीय भागवण्डा मिलाउने सहमति भएको छ। कांग्रेसका तत्कालीन सभापति गिरिजाप्रसाद कोइरालासँग विमति राख्दै शेरबहादुर देउवाको अगुवाइमा १५ वर्षअघि गठन भएको प्रजातान्त्रिक कांग्रेसमा गच्छदार पनि सहभागी थिए। उनी देउवा नेतृत्वको कांग्रेसमा महामन्त्री बनेका थिए । ०६४ मा उपेन्द्र यादव नेतृत्वको मधेसी जनअधिकार फोरमबाट चुनाव लड्न उनले प्रजातान्त्रिक कांग्रेस पनि छाडेका थिए । हाल नेपाल लोकतान्त्रिक फोरम अध्यक्ष गच्छदार नेतृत्वमा संसद्मा १७ सांसद थिए। नेपाली कांग्रेस र नेपाललोकतान्त्रिकफोरमको एकताकालागिभएको सहमतिपत्र मुलुकको राजनीतिलाईअधिनायकवादतर्फ धकल्ने प्रयत्नअहिले भई रहेको स्पष्टछ। यस परिस्थितिमा नेपालको संविधानको लोकतान्त्रिकजगलाई अझ सुदृढ एवं सर्वस्विकार्य वनाउनु हामी सवैको कर्तव्य हो। नेपालीकांग्रेस र नेपाललोकतान्त्रिकफोरम यस कर्तव्यप्रतिप्रतिवद्घ रहदै क्रियाशिल रहने संकल्पगर्दछौं। यस परिप्रेक्षमा संविधाननिर्माणगर्दा हामीदुई दलहरु समेत वीचभएको १६ वुँदे सहमतिले पनिसंविधानलाई थप स्वीकार्य वनाउने आधार प्रदान गरेको कुरा हामीपुनस्मरणगर्न चाहन्छौं। यसै कुरालाई हृदयगंमगर्दै थारु, मधेशी, जनजाती, आदिवासी, महिला, दलित, मुस्लीम र सिमान्तकृत समुदायलगायतको हक, अधिकार सम्वन्धमानेपाललोकतान्त्रिकफोरमले उठाउँदै आएकामुद्दालाई सम्वोधनगर्न नेपालीकांग्रेस सदा झै प्रतिवद्ध छ। यस प्रतिवद्धतालाई मुर्तरुप दिनहामीदुवै दलहरुले संविधान संसोधनको प्रयास व्यवस्थापिका संसदमा गर्यौं। संविधान संसोधनहुन सकेन, आगामिदिनमा यो कार्य सम्पन्नगर्नु हाम्रो साझाजिम्मेदारि हो। लोकतान्त्रिक संस्थाहरुलाई अझ सवलवनाउँदै मुलुकलाई समृद्धितर्फ अघिवढाउने विषयमाहामीदुवै दलको समानमान्यता रहीआएको छ। साथै, थरुहट र मधेश आन्दोलनको सिलसिलामागिरफ्तार भएकाव्यक्तिहरुको मुद्दा राजनीतिकहो भन्ने नेपालीकांग्रेसले मानिआएको छ । तसर्थ, यस क्रममावन्दिहुनु भएकानिर्दोषनागरिकहरुको मुद्दाफिर्ता गरी रिहाई गर्न सरकारसँग आवश्यकपहलगर्न हामीदुवै दल सहमतछौं। माथिउल्लेखितआधारमा नेपालीकांग्रेस र नेपाललोकतान्त्रिकफोरम एक आपसमाएकतागर्न सहमतभएकाछौं। एकतापछि नेपालीकांग्रेसको सांगठनिक संरचनामा केन्द्र,प्रदेश,जिल्ला,नगर र गाउँसम्मका नेपाललोकतान्त्रिकफोरम र यसकाभातृभगिनी संस्थाहरुको संरचनाएवं सदस्यहरुको यथोचित समायोजन गर्न हामीदुवैदल सहमतछौ। शेरवहादुर देउवा बिजयकुमार गच्छेदार सभापति, नेपालीकांग्रेस नेपाल लोकतान्त्रिक फोरम असोज २८, २०७४"

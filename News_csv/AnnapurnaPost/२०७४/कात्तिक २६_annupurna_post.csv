शीर्षक,विवरण
उम्मेदवारको आकासिएको खर्च,"मंसिर १० र २१ मा हुने प्रतिनिधिसभा र प्रदेशसभा चुनाव नजिकिँदै जाँदा राजनीतिक दल र तिनका भ्रातृ संगठनहरूले उद्योग व्यवसायीसँग मोटो रकम चन्दा माग्न थालेका छन् । निर्वाचन आयोगसँगको छलफलमा व्यवसायीहरूले स्थानीय तहको निर्वाचनमा दलहरूलाई चन्दा दिएको र अहिले थप दिनुपर्दा दिक्क भएको बताएका छन् । उनीहरूले कानुन बनाएर दल र तिनका भ्रातृ संगठनलाई दिने चन्दाको सीमा तोकिदिनुपर्ने माग गरेका छन् । उम्मेदवारहरूले अत्यधिक खर्च गरेको देखिएपछि जथाभावी चन्दा नदिन आयोगले अनुरोध गर्दा व्यापारीहरूले गुनासो गरेका थिए । आयोगले प्रतिनिधिसभा र प्रदेशसभाका उम्मेदवारहरूको खर्चको सीमा क्रमशः २५ लाख र १५ लाख रुपैयाँ तोकेको छ । यति रकम पनि आफैंमा सानो होइन, तर आयोगले अनुगमन गर्न नसक्दा उम्मेदवारहरूले करोडभन्दा बढी खर्च गरेका छन् । स्थानीय तहको निर्वाचनमा पनि उम्मेदवारहरूले आयोगले तोकिदिएको सीमाभन्दा बढी रकम खर्च गरेका थिए । दलका प्रतिनिधि बनेर चुनावमा उठेका उम्मेदवारहरू घोषणापत्रमा उल्लिखित विषय र उनीहरूका निर्वाचन क्षेत्रको पूर्वाधारलगायत भौतिक, आर्थिक र सामाजिक विकासमा केन्द्रित हुनुपर्ने हो । देश र प्रदेशका लागि चाहिने कानुन बनाउने दायित्व पनि उनीहरूको नै हुन्छ । यस्ता विषयमा जनताको चित्त बुझाएर मत माग्नुपर्ने हो उनीहरूले । तर अहिले निर्वाचनमा विभिन्न किसिमले मत खरिद गर्ने प्रवृत्ति बढेको छ । भोजभतेर खुवाउने, मोटरसाइकल र्याली गर्ने, गाउँ र टोलका युवाहरूलाई खेल र वाद्यवादनका सामग्री किनिदिनेसम्मका क्रियाकलाप हुने गरेका छन् । कार्यकर्ता र मतदातालाई खाना, खाजा मात्र होइन, मद्यपानको पनि व्यवस्था गरिदिनुपर्ने बाध्यता छ उम्मेदवारहरूलाई । चुनाव लागेपछि त्यसलाई अर्थोपार्जनको माध्यम बनाउने बेरोजगार बाहुबलि पुरुष युवाहरूको संख्या पनि धेरै छ । यतिले मात्रै नपुगेर मतदातालाई पैसा नै दिएर प्रभावित पार्नेसम्मका क्रियाकलाप भएका छन् । उम्मेदवारले गर्ने खर्च बढ्दा असल नियतका, पैसा खर्च गर्न नसक्ने, दलका सिद्धान्त र जनहितमा प्रतिबद्ध व्यक्तिहरूले टिकट नपाउने र पाइहाले पनि चुनाव लड्न आँट नगर्ने अवस्था छ । यस्ता व्यक्ति पाखा लाग्ने र धनाढ्य र बाहुबलिहरूले उम्मेदवार बन्न पाउने परिस्थिति उत्पन्न भएको छ । दलहरू पनि जित्न सक्ने लाई उम्मेदवारीमा प्राथमिकता दिन थालेका छन् । जित्न सक्ने भन्नाले पैसा र शारीरिक बल (मनी र मसल्स) जुटाउन सक्ने भन्ने अर्थमा बुझ्न थालिएको छ । राजनीतिमा सिद्धान्त, आदर्श, प्रतिबद्धता, दृष्टिकोण र नैतिकताको स्थान पैसा र बाहुबलले लिन थालेपछि अहिले भन्ने गरिएका धनवाद र डनवादले प्र श्रय पाएको छ । यस्तै कारणले प्रत्यक्ष निर्वाचन र समानुपातिकमा समेत उद्योगी, व्यापारी, ठेकेदार र गुन्डा नाइकेहरूको प्रवेश र प्रभुत्व बढ्दै गएको छ । चुनावमा मनी र मसल्स को प्रभाव बढ्दै जाँदा महिला उम्मेदवारी धेरै खुम्चिँदै गएको छ । सर्वसाधारण र समाजका अन्य जिम्मेवार पक्षहरूले पनि यस्ता भ्रष्ट आचरणलाई सामान्य रूपमा लिएको वा स्विकारेको देखिएको छ । उम्मेदवारहरूले गर्ने खर्चका स्रोत के हुन् ? खर्चको लागि रकम जुटाउने उम्मेदवारले कस्ताकस्ता व्यक्ति र प्रवृत्तिसँग कस्ताकस्ता सम्झौता गर्लान् भनेर प्रश्नसमेत गर्न छोडिएको छ । यस्तो प्रवृत्तिले समाजमा गहिरो जरो गाडेको छ । यसरी अनावश्यक खर्च गर्ने दल र उम्मेदवारलाई मत नदिन व्यापक र निरन्तर जनचेतना अभियान आवश्यक छ । यसका लागि निर्वाचन आयोग, मतदाता, समाचारमाध्यम र कानुन कार्यान्वयन गर्ने निकायको पहरेदारी आवश्यक छ । व्यापारीलाई चन्दाको तनावबाट मुक्ति दिन मात्र होइन, समग्र राजनीतिलाई संग्ल्याउन उम्मेदवारहरूको चुनाव खर्च अनुगमन गर्नु जरुरी छ ।"
हतारमा पार्टी एकता हुँदैनःपूर्व सभामुख,"बागलुङ: निर्वतमान सभामुख ओनसरी घर्तीले नेकपा एमाले र नेकपा माओवादी केन्द्रबीच तत्काल पार्टी एकता नहुने दावी गरेकी छिन्। प्रेस सेन्टरले बागलुङ सदरमुकाममा आइतबार आयोजना गरेको पत्रकार सम्मेलनमा उनले दुई पार्टीबीच थुप्रै बिषयमा छलफल र बहस बाँकी भएकाले तत्काल एकीकरणको सम्भावना नरहेको स्पष्ट पारिन्। म पनि कामना गर्छु कि सकेसम्म छिटो पार्टी एकता होस्,' नेकपा माओवादी केन्द्रकी नेतृ समेत रहेकी घर्तिले भनिन्, यो वर्तमानको आवश्यकता हो, तर पार्टी एकीकरणका लागि अझै यथेष्ट छलफल, बहस हुन आवश्यक छ।' उनले विगतमा धेरै पार्टी हतारमा एकीकरण गरेर केही समयमै फुट्ने गरेको तथ्यबाट पाठ सिक्दै हतार गरेर भन्दा धैर्यताबाट एकीकरण गर्दा उचित हुने बताइन्। अहिलेको बाम गठबन्धनप्रति जनताको धेरै ठुलो अपेक्षा छ,' घर्तीले भनिन्, तर उस्तै सिद्धान्त र बिचार भएका पार्टी भए पनि सबै हिसावले पार्टी परिस्थितिलाई पर्गेलेर मात्र एकीकरण गर्नुपर्छ।'"
खानेपानी दिनेलाई भोट',"बैतडी : जिल्लाको सुर्नया गाउँपालिका ६ शंकरपुर नन्दिनाका नन्दराम अवस्थी बहुदलीय व्यवस्थापछि लोकतान्त्रिक गणतन्त्रसम्म आइपुग्दा छैटौं पटक मतदान गर्ने तयारीमा छन्। जति पटक उनले भोट दिए उति पटक नेताहरूले खानेपानी व्यवस्थापनको आश्वासन दिए। यसपालिको चुनावमा पनि भोट माग्न नेताहरू गाउँ पसिसकेका छन्। भोट माग्न गाउँ पुग्ने नेताहरूलाई पानीको व्यवस्था गर्न आग्रह गरिरहेका छौं। अरू चुनाव जस्तै यो चुनावमा पनि खानेपानीको व्यवस्था गर्ने आश्वासन नेताहरूले दिएका छन्। तर यसपालि ठोस प्रतिबद्धता नआए मेरो गाउँको करिब ५० भोट कसैलाई दिँदैनौ।' उनले भने, हाम्रा आधारभूत आवश्यकता पूरा नगर्ने नेतालाई के का लागि भोट दिने ? हामी बाजेको पालादेखि कुलाको दूषित पानी प्रयोग गर्न बाध्य छौं। हाम्रा समस्या नहेर्ने नेतालाई हामी भोट दिदैनौं।' साविकको शंकरपुर गाविस ९ नम्बर वडाको नन्दिना टोलमा खानेपानीको निकै समस्या छ। यो समस्या समाधानका लागि सबैले आश्वासन दिने गरेको तर आश्वासन कसैले पूरा नगरेको स्थानीयबासी भवानीदत्त अवस्थीले बताए। जुनसुकै चुनावमा हामीले भोट दिए पनि हाम्रो माग खानेपानी नै हुन्छ। खानेपानी व्यवस्थाको माग राखेको दुई दशक पूरा भयो। हाम्रो माग कहिले पूरा हुन्छ थाहा छैन।' उनले दुखेसो पोखे। गाउँमा खानेपानी नहुँदा विशेष गरेर महिला तथा बालबालिकाहरूलाई समस्या हुने गरेको छ। हिउँदको समयमा पानीको मुहान चहार्दै हिड्नुपर्ने बाध्यता रहेको स्थानीय जयन्ती अवस्थीले बताइन्। टाढाबाट पिठ्यूँमा पानी बोकेर ल्याउनुपर्छ। कुलोकै दूषित पानी प्रयोग गर्न बाध्य छौं।' उनले भनिन्, यो चुनावमा पनि नेताहरूले खानेपानी समस्या समाधान गर्ने पुरानै एजेन्डा लिएर आएका छन्। हाम्रा माग पनि पुरानै छन्।' सुर्नया गाउँपालिका नन्दिना टोलको जस्तै खानेपानीको समस्या रहेको दोगडाकेदार गाउँपालिका ५ न्वाली गोबडाकी परे महर पनि यस्तै समस्या सुनाउँछिन्। भन्छिन्, जहिले पनि खानेपानीकै चिन्ता हुन्छ। बर्षात् होस् वा हिउँद , खानेपानीका लागि न्वालीका एक घन्टा पैदल हिँड्नुपर्छ।' गाउँमा खानेपानीको समस्या हुँदा गर्भवती महिलाहरूले समेत टाढाबाट खानेपानी बोक्नुपर्ने बाध्यता छन्। महर थप्दै भन्छिन्, केही महिनाअघि मात्रै सुत्केरी भएकी बुहारीले पानी बोक्नुपरिरहेको छ। गर्भावस्थामा पनि उसले पानी बोकेकी थिई। म बुढी सक्दिनँ के गर्नु ? ' दोगाडाकेदार गाउँपालिका बनकाँडाकी दुरा भुल खानेपानी बोक्नकै लागि ५ बजे नै ब्युँझ्ने गर्छिन्। उनलाई पानी ल्याउन नै डेढ घन्टा लाग्छ। भन्छिन्, पानी लिन टाढा जानुपर्दा कपाल खुइलिसक्यो। हाम्रो समस्या जसले समाधान गर्छ उसैलाई भोट दिन्छौं।' मेलौली नगरपालिकाका अधिकांश वडामा पनि खानेपानीको उस्तै समस्या छ। खानेपानीको अभावमा होटेल व्यवसाय सञ्चालन गर्न निकै सकस भएको सीता चन्दले बताइन्। उनले भनिन्, गाउँमा राम्रो नेता नहुँदा हामीले खानेपानीजस्ता समस्या भोगिरहेका छौं। चुनावको बेला सबै पार्टीले समस्या समाधान गर्ने वचन दिन्छन्। उनीहरूका प्रतिबद्धता कतिपटक पत्याउने ? ' आफ्नो गाउँमा खानेपानीको निकै समस्या भएकाले खानेपानीको योजना ल्याउने नेतालाई भोट दिने दशरथचन्द नगरपालिका १ का कृष्णदत्त भट्टले बताए। उनले भने, हामीलाई प्रत्येक चुनावमा नेताहरूले खानेपानीको व्यवस्था गर्ने आश्वासन दिन्छन्। तर अहिलेसम्म पूरा गरेका छैनन्। जसले हामीलाई खानेपानीको व्यवस्था गर्छ, उसैलाई भोट दिन्छौं।' खानेपानी तथा सरसफाई डिभिजन कार्यालयको तथ्यांकले जिल्लाका करिब ८५ प्रतिशत घरधुरीमा खानेपानीको व्यवस्था भएको तथ्यांक देखाउँछ। तर अधिकांश खानेपानी योजना जीर्ण भएर बन्द भइसकेका छन्। बैतडीमा लोकतान्त्रिक गठबन्धन र वाम गठबन्धन चुनावी मैदानमा छन्। दुवै गठबन्धनले आगामी ५ वर्षमा सबै ठाउँमा खानेपानीको व्यवस्था गरिसक्ने चुनावी प्रतिबद्धता गरेका छन्। राजनीतिक नेतृत्व स्थानीय नागरिकका समस्या समाधान गर्न चुकेकाले उनीहरूप्रतिको विश्वास गुमेको छ। जनताको विश्वास जित्न ससाना कामलाई समेत प्राथमिकता दिनुपर्छ। तब मात्रै राजनीतिप्रति वितृष्णा हट्दै जान्छ।' जगन्नाथ बहुमुखी क्याम्पसका प्रमुख पृथ्वीराज अवस्थीले भने, नागरिकको मन जित्न ठूलो काम चाहिँदैन।'"
'पाहुना उम्मेदवार' को आरोप लागेपछि अशोक राई भन्छन् 'जितेर देखाउँछु',धरान : संघीय समाजवादी फोरम नेपालका वरिष्ठ नेता तथा सुनसरी क्षेत्र नम्बर १ प्रतिनिधिसभा सदस्यका उम्मेदवार अशोककुमार राईले लोकतन्त्रमा जिल्ला परिवर्तन गरी चुनाव लड्ने नेताहरूलाई पाहुना उम्मेदवार भन्नु गलत भएको टिप्पणी गरेका छन्। आइतबार चुनावी प्रतिबद्धता सार्वजनिक कार्यक्रममा उनले शीर्षनेताहरू देशका जुनसुकै निर्वाचन क्षेत्रबाट निर्वाचन लड्न सक्ने बताए। आफूलाई पाहुना उम्मेदवार भएको आरोप लगाइइनु प्रतिस्पर्धीहरूको कमजोर मानसिकताको उपज भएको उनले टिप्पणी गरे। मनोमोहन अधिकारीले धरान क्षेत्रबाट चुनाव लडेर निर्वाचित भएको प्रसंग उठाउँदै उनले आफूले पनि सुनसरी क्षेत्र नम्बर १ बाटै निर्वाचन जितेर देखाउने दावी गरे। आफू विजयी बनेमा धरानको विकास गरी प्रदेश नम्बर १ को राजधानी बनाउन पहल गर्ने प्रतिबद्धता उनले जनाए। एमाले र माओवादी भन्दा कांग्रेस उदारवादी भएकाले संघीय समाजवादीले कांग्रेससँग चुनावी गठबन्धन गरेको राईले स्पष्ट पारे। राई कांग्रेसको समर्थनमा सुनसरी क्षेत्र नम्बर १ बाट मंसिर २१ गते हुने प्रतिनिधिसभा सदस्यका लागि एमालेका जयकुमार राई विरुद्ध चुनावी प्रतिष्पर्धामा छन्। सुनसरी क्षेत्र नम्बर १ मा कांग्रेसले राईलाई सर्मथन गरेपछि समाजवादीले क्षेत्र नम्बर ४ मा कांग्रेस नेता तथा अर्थमन्त्री ज्ञानेन्द्रबहादुर कार्कीलाई समर्थन गरेको छ। राई यस अगाडि उनी खोटाङ र उदयपुरबाट चुनाव लड्दै आएका थिए।
पूर्वराजदूत उपाध्यायविरुद्ध उजुरी,"कपिलवस्तु: भारतका लागि पूर्व नेपाली राजदूत दीपकुमार उपाध्यायविरुद्ध आचारसंहिता उलङ्घन गरेको उजुरी परेको छ। मुख्य निर्वाचन अधिकृतको कार्यालय कपिलवस्तुमा आइतबार उपाध्यायविरुद्ध उजुरी परेको हो। कपिलवस्तुको प्रतिनिधि सभा १ बाट नेपाली कांग्रेसका उम्मेदवार उपाध्यायले निर्वाचन आयोगको निर्देशन विपरीत ठूला ठूला होर्डिङ बोर्ड सार्वजनिक स्थलहरुमा झुण्डयाएको भन्दै उजुरी परेको हो। कपिलवस्तु नगरपालिका बस्ने विक्रम बढई तथा रामसुभग चाईले संयुक्त रुपमा आचारसंहिता विपरीत कार्य गरेको भन्दै उजुरी दर्ता गराएका हुन्। यस्तै जिल्ला समन्वय समिति प्रमुख नारायण प्रसाद खनालविरुद्ध पनि आचारसंहिता उलङ्घन गरेको भन्दै उजुरी परेको छ। शनिबार बुद्धबाटिका नगरपालिका वडा नं ८ स्थित पचिगवा गाउँमा कांग्रेसको निर्वाचन प्रचार अभियान कार्यक्रममा सहभागी हुन सरकारी गाडी दुरुपयोग गरेको आरोप लगाइएको छ। निर्वाचन आचारसंहितामा सार्वजनिक स्थलमा प्रचार सामाग्री राख्न नपाइने, १ रंगमा मात्र पर्चा पम्पलेट प्रकाशन तथा वितरण गर्न पाइने उल्लेख छ। जिल्ला निर्वाचन कार्यालय प्रमुख ज्ञानहरी घिमिरेले रंगिन पर्चा पम्पलेट सार्वजनिक स्थलमा राख्नु आचारसंहिता विपरीत भएकाले मुख्य निर्वाचन अधिकृतको कार्यालयले कारवाही प्रक्रिया अघि बढाउने बताए। त्यसका लागि स्थलगत रुपमा अनुगमन गर्ने, आचारसंहिता उल्लंघन भएको अवस्थामा होर्डिङ बोर्डहरु हटाउन निर्देशन दिने र अटेरी गरे कानूनी प्रावधान अनुसार १ लाख सम्म जरिवाना वा उम्मेदवारी बदर वा दुबै हुन सक्ने घिमिरेले बताए। सरकारी सवारी साधन निर्वाचन गतिविधिमा प्रयोग गर्नु नै आचारसंहिता विपरीत भएको हुँदा यसबारे जिसस प्रमुख खनालसंग स्पष्ट्रिकरण सोधिने मुख्य निर्वाचन अधिकृतको कार्यालयले जनाएको छ। कार्यालयका अनुसार आचारसंहिता उलङ्घन विरुद्ध अहिलेसम्म २ वटा मात्र उजुरी परेको छ।"
चुनावपछि मात्र एमालेमाओवादीबीच पार्टी एकता,"काठमाडौं : एमाले महासचिव ईश्वर पोखरेलले एमाले र माओवादीबीच चुनावपछि मात्र पार्टी एकता हुने बताएका छन्। आइतबार रिपोर्टस क्लबको साक्षात्कारमा बोल्दै एकताको खाका तयार भइसकेको भन्दै पोखरेलले चुनावपछि नै एकता हुने प्रष्ट पारे। विगतमा कार्यनीतिक बाटोमा मेल नभए पनि अहिले दुई पार्टी बीचका मुद्दाहरु मिलिसकेका छन्, चुनाव लगत्तै एकताको प्रक्रिया अगाडि बढ्छ, नेता पोखरेलले भने। उद्देश्य मिलेकाले नै वाम गठबन्धन सम्भव भएको बताउँदै पोखरेलले अरु पक्षले पनि यस्तै एकता गर्नुपर्नेमा जोड दिए। एमालेमाओवादी बीचको एकताको विरोध गर्नुभन्दा कांग्रेसले पनि सिको गर्न सके राम्रो राजनीतिक संस्कारको सुरुवात हुने पोखरेलको भनाइ छ। पोखरेलले काठमाडौं क्षेत्र नम्बर ५ मा आफू सहजै विजयी हुने दाबी गरे। पोखरेलले काठमाडौं ५ मा विगतमा कहिले जित र कहिले हार भएको बताउँदै यसपटक आफ्नो जित सुनिश्चित भएको बताए। जनताले यहाँ मलाई चिन्न कुनै समस्या छैन। हार्दा पनि यहाँका जनताको साथमा रहेको छु। विकास निर्माणका हरेक काममा साथ दिएको छु, पोखरेलले भने, म कही कतैबाट पोखिएर आएको उम्मेदवार बनेको होइन। यस क्षेत्रमा सामाजिक सम्बन्धन स्थापित गरेको छु। यो पटक जित सुनिश्चत छ। पार्टी अध्यक्षले अरु कुनै अनुकूल ठाउँबाट चुनाव लड्ने प्रस्ताव गरे पनि अस्वीकार गर्दै आफूले काम गर्दै आएको क्षेत्र छोड्न नचाहेको पोखरेलले प्रष्ट पारे।"
भारतको देशभक्ति गीतबाट उपेन्द्र यादवको चुनावी प्रचार,"सप्तरीः संघीय समाजवादी फोरमका अध्यक्ष उपेन्द्र यादवले हिन्दी गीत बजाएर चुनावी प्रचार शुरु गरेका छन्। जिल्लाको क्षेत्र नं २ को प्रतिनिधिसभा सदस्य पदका उम्मेदवार यादवले बसबिट्टीस्थित गजेन्दनारायण सिंह औधोगिक क्षेत्र अगाडि सहिदहरुको समाधिस्थलमा माल्यार्पण गरेपछि भारतको देशभभक्ति गीत ऐ मेरे बतनके लोगो, जरा आँखमे भरलो पानी गीत सुनाएर प्रचार शुरु गरेका थिए। कार्यक्रमको सुरुदेखि नै माओवादीलाई गाली गर्नमा अधिकांश समय खर्चेका यादवले आफूले जिते मधेसको लगानी र स्रोत मधेसकै विकासमा लगानी हुने दाबी गरेका थिए।"
कास्की २ मा विद्यार्थी नेताको रोचक भिडन्त,"पोखरा : पृथ्वीनारायण (पीएन) क्याम्पसको स्ववियु सभापतिमा पटकपटक उम्मेदवार बनेका देवराज चालिसले पराजय मात्रै व्यहोरे। तिनै चालिसे त्रिभुवन विश्वविद्यालयमा भने ०४९ सालमा स्ववियु सभापतिमा निर्वाचित भए। अर्का विद्यार्थी रवीन्द्र अधिकारी चालिसेले प्रतिस्पर्धा गरिसकेको कार्यकालपछि पीएनको स्ववियु सभापति निर्वाचित भए। फेरि त्रिभुवन विश्वविद्यालयमा पनि चालिसेपछि अधिकारीले ०५१ सालमा स्ववियु सभापतिको चुनाव जिते। कास्की क्षेत्र २ मा अहिले उनै चालिसे कांग्रेस र अधिकारी एमालेबाट उम्मेदवार छन्। अनेरास्ववियुको केन्द्रीय अध्यक्ष भएर सार्वजनिक यातायातमा विद्यार्थीलाई ३३ प्रतिशत सहुलियत दिलाउनेदेखि गायक प्रवीण गुरुङ हत्याकाण्डमा तत्कालीन शाहज्यादा पारसको उपाधि खोस्ने आन्दोलन गरेर अधिकारीले ख्याति कमाए। त्यसयता अधिकारी राष्ट्रिय राजनीतिमा आस लाग्दा युवा नेताका रूपमा चिनिन्छन्। अधिकारीसँग प्रतिस्पर्धामा उत्रिएका चालिसे पनि कमजोर नेता होइनन्। प्रजातान्त्रिक आन्दोलनमा दुई वर्ष तीन महिना जेलजीवन बिताएका चालिसेले महाधिवेशन प्रतिनिधि, पार्टीको केन्द्रीय प्रशिक्षकलगायत विभिन्न जिम्मेवारी सम्हालिसकेका छन्। अधिकारीले जस्तो देशभरिका सर्वसाधारणले समेत नोटिस गर्ने गरी पब्लिक इमेज बनाउन नसके पनि देशभरिकै कांग्रेस कार्यकर्ताले चिन्ने गरी बौद्धिक नेताको छवि उनले बनाएका छन्। खुला बजार अर्थतन्त्र र समाजवादी प्रजातान्त्रिक व्यवस्थाको वकालत गर्न उनी खप्पिस मानिन्छन्। माओवादीको दबदबा भएको ०६४ सालको संविधानसभा र ०७० मा पनि अधिकारीले कास्की २ बाट निर्वाचन जितिसकेका हुन्। यसपालि उनी ह्याट्रिक गर्ने दाउमा छन् भने चालिसेले जीवनमै पहिलोपटक आमनिर्वाचनको स्वाद लिँदै नतिजा पोल्टामा पार्ने कसरतमा छन्। चालिसे कांग्रेसका अघिल्ला दुवै चुनावका भन्दा बलिया उम्मेदवार हुन् भने माओवादीसमेतको साथ पाएर वाम गठबन्धनका तर्फबाट उम्मेदवार बन्न पाउनु अधिकारीको बलियो पक्ष बनेको छ। संविधान निर्माण र राष्ट्रिय गौरवका आयोजना अघि बढाउन मैले खेलेको नेतृत्वदायी भूमिका देखेका जनताले मलाई साथ दिनेछन्।'  रवीन्द्र अधिकारी, एमाले उम्मेदवार प्रजातान्त्रिक समाजवाद रुचाउने मतदाताले हिजो एमालेलाई भोट दिएका थिए, अब उनीहरूको रोजाइमा कांग्रेस पर्छ।'  देवराज चालिसे, कांग्रेस उम्मेदवार उनीहरूको निर्वाचन क्षेत्रमा पोखरा महानगरपालिकाका ११ वटा वडा परेको छ। गत स्थानीय निर्वाचनमा कांग्रेस, एमाले र माओवादीका वडाध्यक्ष उम्मेदवारले पाएको मत हेर्ने हो भने अधिकारीको पल्ला भारी देखिन्छ। किनभने स्थानीय तहको परिणामअनुसार वाम गठबन्धनको पक्षमा सात हजारभन्दा बढी मत छ। थपिएकासहित गरी यो क्षेत्रमा अहिले ७० हजार ६ सय ५१ मतदाता छन्। चालिसे संसारभरिकै प्रजातान्त्रिक व्यवस्थामा एक जनाले दुई पटकभन्दा मौका पाउन नहुने भन्दै अधिकारीलाई सम्मान र आफूलाई मतदान गर्न अपिल गरिरहेका छन्। अमेरिकाको उदाहरण दिँदै उनी भन्छन्, क्षमता हुनेले दुई कार्यकालमा देखाइसक्ने हो। हार्ने पनि त्यस्तै हो। दुईपटक प्रयास गर्दा नजित्नेले अर्कोपटक पनि जित्दैन।' अधिकारी भने अरूलाई मौका दिने नाममा सधैं गोल गरिरहने क्षमतावान र योग्य स्ट्राइकरलाई हटाएर अर्को खेलाडीलाई जिम्मेवारी दिने चलन कहीँ नभएको भन्दै आफ्नो प्रतिरक्षा गर्छन्। उनले म पोखराको विकासका लागि आसपासको पनि विकास हुनुपर्छ भनेर लागिरहेको छु, कास्की मात्रै होइन, छिमेकी जिल्ला र देशभरिकै पूर्वाधार विकासमा खटिएको छु।' एमाले नेता अधिकारीले अन्तर्राष्ट्रिय विमानस्थल, पोखराको खानेपानी सुधार, व्यवस्थित बस्तीका लागि मापदण्ड बनाउने पहलकदमी लिएको, जिल्लाका सबै विद्यालय भवन पक्की बनाउने अभियानमा ९० प्रतिशत सफलता प्राप्त गरेकोलगायत आफूले गरेका ५० भन्दा बढी विकास निर्माणको सूची मतदातामाझ राखिरहेका छन्। संविधान निर्माण र राष्ट्रिय गौरवका आयोजना अघि बढाउन मैले खेलेको नेतृत्वदायी भूमिका देखेका जनताको साथ मलाई मिल्नेछ', अधिकारीले विश्वास व्यक्त गरे। चालिसे भने अधिकारीबाट पोखराको हितमा खास उल्लेख्य केही नभएको बताउँछन्। नेपालीका लागि विकास र समृद्धि मात्रै नभई स्वतन्त्रतासहितको समृद्धि चाहिएको हुँदा वाम गठबन्धनलाई जिताएर अधिनायकवाद ल्याउन नहुने उनको तर्क छ। माओवादी र एमाले मिलेर कम्युनिस्ट अधिनायकवादी शासन ल्याउन लागेको बुझेका जनताले आफूलाई भोट दिने विश्वासनमा चालिसे छन्। भन्छन्, प्रजातान्त्रिक समाजवादलाई मान्ने मतदाताले हिजो एमालेलाई भोट दिएका थिए, अब उनीहरूको रोजाइमा कांग्रेस पर्छ।' उनी प्रतिनिधिसभामा चुनिएर जानु नीति निर्माणका लागि हो भन्नेमा आफू प्रस्ट रहेको बताउँछन्। भन्छन्, संसद् सिमेन्ट बाँड्ने ठाउँ होइन, नीति निर्माण गर्ने ठाउँ हो।'"
वर्षमान पुनलाई लक्षित गरी गोली प्रहार : प्रहरीले गर्यो जवाफी फायरिङ,"लिबाङ : एम्बुस विष्फोट गराइएको २४ घण्टा नपुग्दै नेकपा (माओवादी केन्द्र) का नेता एवम् वाम गठबन्धनको तर्फबाट रोल्पाका प्रतिनिधिसभा सदस्य उम्मेदवार वर्षमान पुन अनन्तलाई लक्षित गोली प्रहार भएको छ । दुईखोली गाउँपालिका६ वागमारामा आयोजित चुनावी सभालाई सम्बोधन गर्न जाने क्रममा आइतबार बिहान ११ बजेर २५ मिनेट जाँदा पेस्तोलबाट गोली प्रहार भएको प्रहरीले जनाएको छ । दुईखोला गाउँपालिका३ केउरी खोलाको जंगलबाट अज्ञात व्यक्तिले पेस्तोलबाट गोली हानेको प्रहरीको भनाइ छ । पूर्वअर्थमन्त्री समेत रहेका पुन चढेको वा १५ च ८६२८ नम्बरको गाडीलाई लक्षित गरी एक राउण्ड फायरिङ भएको जिल्ला प्रहरी कार्यालयका प्रहरी निरीक्षक सुदर्शन पन्थीले जानकारी दिए । राङ्सीको चुनावी सभापछि बागमारा तर्फ जाँदै गर्दा भीरबाट ढुंगामुढा समेत पल्टाएर बाटो अवरोध गर्न खोजिएको थियो। पेस्तोलको आवाज आएपछि प्रहरीले जवाफी फायरिङ गरेको हो। ५६ सय मिटर टाढाको दूरीबाट पेस्तोलको आवाज आएको प्रहरीको दाबी छ। चुनावी सभामा सहभागी हुनका लागि प्रतिनिधिसभाका उम्मेदवार अनन्त, प्रदेशसभा उम्मेदवार एवं माओवादी केन्द्रका पोलिटब्यूरो सदस्य दीपेन्द्र पुन, समानुपातिक उम्मेदवार जयपुरी घर्ती, ईश्वरी घर्ती, कुमार दशौदी, एमालेका पोलिटब्यूरो सदस्य एवं सचेतक गोकुल घर्ती, एमाले जिल्ला अध्यक्ष हरीप्रसाद घर्ती साथमै थिए। सुकिदह गाउँपालिकाको चुनावी सभाबाट घर्तीगाउँ फर्कदै गर्दा शनिबार बिहान भिताबाङमा एम्बुस विष्फोट गराइएको थियो। उच्च सुरक्षा सर्तकताका कारण सबै उम्मेदवारसहितका नेता कार्यकर्ता सुरक्षित साथ वागमारा पुगेको प्रहरी निरीक्षक पन्थीले बताए। वाम गठबन्धका उम्मेदवारले घटनालाई अपराधिक कार्यको संज्ञा दिएका छन्। एम्बुस विष्फोट र पेस्तोल पड्काइएको बारे अझसम्म कसैले जिम्मेवारी भने लिएको छैन। प्रहरीले नेत्रविक्रम चन्द विप्लव नेतृत्वको नेपाल कम्युनिस्ट पार्टीले गरेको दाबी गरेको छ। गाउँगाउँमा चुनावी सभामा रहेका वाम गठबन्धनका उम्मेदवारलाई लक्षित गरेर बिस्फोट हुन थालेपछि जिल्लामा सुरक्षा चूनौती थपिएको छ। विष्फोट गराउनेको प्रहरीले व्यापक खोजी गरिरहेको जनाएको छ। कडा सुरक्षा घेराबीच बागमारामा चुनावी सभामा उम्मेदवारले भने मत मागिरहेका छन्। कार्तिक २७ गते थबाङमा वाम गठबन्धनले चुनावी सभा हुँदै छ। थबाङ नेकपाले शून्य मतदान गराउने उद्घोष गरेको इलाका हो। नेकपाका नेता कार्यकर्ताले केही साताअघिदेखि नै चुनाव खारेज गरौं भन्ने भित्ते लेखन थबाङमा सम्पन्न गरेका छन्। केही दिन अघि पनि गाउँमा मतदान गर्न नजान भन्दै माइकिङ गरेका थिए। दोस्रो संविधानसभा निर्वाचनको समयमा चुनाव प्रचारमा थबाङ पुगेका माओवादीकी नेतृ एवं निवर्तमान सभामुख ओनसरी घर्तीलाई उल्टो दमाहा बजाएर लखेटेका थिए।"
भोट किन्न खोजे सामूहिक बहिष्कार,"बेनी : तपाईंहरू पैसा होइन, हाम्रो गाउँमा विद्यालय छैन, खानेपानी अभाव छ र गरिबी छ, त्यो हटाउने योजना बोकेर आउनुहोस् ।' बेनी नगरपालिकाको पुलाचौरस्थित पुरुन्नेका दलित अगुवा टीकाराम दर्जीले घरदैलोमा मत माग्न आएका उम्मेदवारलाई यसरी चेतावनीको भाषा बोलेका हुन् । भने, पैसासँग भोट किनबेच हुँदैन, त्यसो गर्न खोज्ने उम्मेदवारलाई हामी सामूहिक बहिष्कार गर्छौं ।' पुरुन्नेका दलितहरूको मत बिक्छ' भन्ने विगतको आरोपले आत्मसम्मानमा ठेस लागेको उनको दुखेसो छ । अर्का दलित अगुवा हरिप्रसाद विकले भने, दलित भएकै कारण हेप्ने प्रवृत्ति हो यो । हाम्रो आस्था र समस्यालाई सम्बोधन गर्ने उम्मेदवारलाई मत दिने हो । पैसा त बरु लिने गरेका छन् ।' पुरुन्नेका तीन दर्जन दलित परिवार वैदेशिक रोजगारीका कारण आर्थिक रूपमा आत्मनिर्भर बन्दै गएका छन् । तापनि, हामीलाई निर्वाचनमा दुईचार सयमा बिक्छन् भनेर आरोप आउँछ', शिक्षकसमेत रहेका दर्जीले भने, हामीले यसपटक त्यस्तो आरोपबाट बच्न टोलमा बैठक नै बसेर उम्मेदवार वा टोलवासीमध्ये कसैले त्यस्तो रकमी काम गर्यो भने सामूहिक बहिष्कार गर्र्ने निर्णय गरेका छौं ।' मंसिर १० गते हुने निर्वाचनमा प्रतिनिधिसभातर्फ एक र प्रदेशसभातर्फ दुई निर्वाचन क्षेत्र रहेको यो जिल्लामा ७५ हजार मतदाता छन् । त्यसमध्ये दलित मतदाता १५ हजार रहेको तथ्यांक छ । पुरुन्नेसहित लुलाङ, घतान, रुम, ताकम, चिमखोला, पाखापानी, झिँ, राखुभगवती, पिप्ले, मल्कबाङ क्षेत्रमा दलित समुदायको बाक्लो बसोबास छ । हामीलाई निर्वाचनमा दुईचार सयमा बिक्छन् भनेर आरोप आउँछ । हामीले यसपटक कसैले रकमी काम गर्यो भने सामूहिक बहिष्कार गर्र्ने निर्णय गरेका छौं ।' टीकाराम दर्जी, बेनी नगरपालिका कांग्रेसबाट समानुपातिक उम्मेदवार बनेका त्रिलोकचन्द्र विश्वास विकले गरिबी र अशिक्षाका कारण विगतमा यस्तो आरोप लागे पनि पछिल्लो समय दलितहरू सचेत बन्दै गएको बताए । पिछडिएको वर्ग भन्दै राज्यले दलित समुदायलाई हरेक क्षेत्रमा आरक्षणको व्यवस्था गरेको छ । यसबाट उनीहरूलाई समाज र राज्यको मूल प्रवाहमा ल्याउन सहयोग पुगिरहेको छ', उनले भने, मंसिर १० र २१ गतेको निर्वाचनले पनि समानुपातिकतर्फ दलित समुदायको प्रतिनिधित्वलाई स्थापित गरेको छ । पैसामा बिक्ने परिपाटी गैरदलितमा बढी देखिन थालेको छ ।'"
सिएनएन हिरो' अनुराधा कोइराला कांग्रेसमा प्रवेश,"काठमाडौंः सिएनएन हिरो'बाट सम्मानित समाजसेवी अनुराधा कोइराला नेपाली कांग्रेसमा प्रवेश गरेकी छिन्। आइतबार प्रधानमन्त्री एवं कांग्रेस सभापति शेरबहादुर देउवाले बालुवाटारमा आयोजित एक कार्यक्रमकाबीच कोइरालालाई पार्टीमा स्वागत गरेका हुन्। चेलीबेटी बेचविखन विरुद्धको अभियानमा राष्ट्रिय र अन्तर्राष्ट्रिय रुपमा तीन दशकदेखि सक्रिय कोइरालाले मुलुकको आर्थिक वृद्धि र समृद्धि कांग्रेसबाट मात्रै सम्भव भएको बताउदै पार्टी प्रवेश गरिन्। सबै समुदायको अधिकार स्थापित गर्दै मुलुकलाई आर्थिक र समृद्धिको बाटोमा लैजान सक्ने कांग्रेस मात्रै हो' कोइरालाले पार्टी प्रवेशपछि भनिन्, लोकतान्त्रिक छाताभित्र मात्रै सबैको अधिकार र विकास सम्भव छ ।' कोइरालाले लोकतन्त्र बाहेकको अरु कुनै पनि व्यवस्था नेपाली जनताले स्वीकार नगर्ने दावी गर्दै लोकतन्त्रलाई थप मजबुत गराउन कांग्रेसको विजय अनिवार्य भएको बताईन्। उनले लोकतन्त्रको रक्षाका लागि कांग्रेसलाई मतदान गर्नसमेत अपिल गरिन्। सामाजिक क्षेत्रमा सक्रिय कोइरालाले महिला, दलित, जनजाति, मधेसी लगायत विभिन्न पिछडिएका क्षेत्रको अधिकार स्थापित गर्न कांग्रेसको विकल्प नरहेको बताइन्।"
कांग्रेस तेश्रो स्थानमा आउछ : पोखरेल,"बर्दिबास : माओवादी केन्द्रका नेता तथा बिना विभागीय मन्त्री गिरीराजमणी पोखरेलले आगामी मंसीर १० र २१ गते हुने प्रदेश र प्रतिनिधिसभाको चुनावपछि बामपन्थीको सरकार बन्ने दावी गरेका छन् । महोत्तरीको गौशाला१० लक्ष्मीनियाँमा आयोजित चुनावीसभालाई सम्बोधन गर्दै नेता पोखरेलले कार्यकर्तालाई इङ्कित गर्दै भने,कांग्रेस अगाडि आउछ की भनेर कल्पनासम्म नगर्नुस् तपाईहरु, ढुक्क हुनुस् अब नेपालमा वामपन्थीको सरकार भन्छ, यसमा कसैले शंका गर्नु पर्दैन ।' मंसिर १० र २१ गते हुने दुई चरणको प्रतिनिधि र प्रदेश सभाको चुनावमा एमाले पहिलो र माओवादी दोश्रो ठुलो दल्ल बन्ने निश्चित रहेको भन्दै उनले अघि थपे, एमाले र माओवादीको बाम गठबन्धनबाट डराएको काग्रेस तेश्रो स्थानमा आउछ ।' अहिलेसम्म नेपालको विकास नहुनुमा नेपाली कांग्रेसले ल्याएको संसदीय प्रणाली मुख्य बाधक रहेको नेता पोखरेलले आरोप लगाए । उनले भने,जनताले प्रतिनिधि छान्ने र प्रतिनिधिले प्रधानमन्त्री छान्ने व्यवस्थाले गर्दा देशको अहिलेको स्थिति सिर्जना भएको छ, प्रत्यक्ष निर्वाचित कार्यकारी बनाउने गरी अगाडि बढ्नुपर्ने अहिलेको आवश्यकता छ ।' वामगठबन्धनले ५ बर्षभित्रमा नेपालको आधारभूत समस्यालाई समाधान गरेर नयाँ नेपाल बनाउने नेता पोखरेलले बताए । महोत्तरी क्षेत्र नं १ का वामगठबन्धनका प्रनिनिधिसभाका उम्मेदवारसमेत रहेका पोखरेलले भने,जनताको मौलिक हकलाई सुरक्षित गरेर नेपाललाई वाम गठबन्धनले पाँच बर्ष भित्रमा समृद्ध नयाँ नेपाल बनाउँछ ।' महोत्तरीको दुई प्रमुख शहरउन्मुख क्षेत्र बर्दिबास र गौशालालाई भौतिक पूर्वाधार विकासमा जोड दिएर विकास गर्ने कार्यमा पूर्ण रुपमा लागिने पोखरेलले बताए । बर्दिवासलाई शैक्षिक शहरको रुपमा र गौशालालाई कृषि शहरकोरुपमा विकास गर्ने सोच छ' उनले भने । नेता पोखरेलले ५ वर्ष भित्र महोत्तरीका सबै सडकहरु बनाइसक्ने प्रतिबद्धता जनाएका छन् । शुद्ध खानेपानी, विधुतीकरणको व्यवस्था गर्दै, शिक्षा र स्वास्थ्यमा कायापलट ल्याउने उनले बताए ।"
'समाजवादका लागि वामपन्थीको सत्ता अनिवार्य',"काठमाडौं : नेकपा एमालेका उपाध्यक्ष युवराज ज्ञावलीले नेपालमा समाजवाद व्यवस्था लागु गर्न वामपन्थीहरुको सत्ता अनिवार्य भएको बताएका छन्। वाम प्रगतिशील गठबन्धन काठमाडौँ क्षेत्र नम्बर७ निर्वाचन परिचालन कमिटी घोषणा कार्यक्रममा बोल्दै ज्ञवालीले भने, कम्युनिष्टहरुले सत्ता सञ्चालन गर्न सकेनन् भने यहाँ दलाल पुजिँपतिहरुको हैकम चल्ने छ।' वर्गसंघर्षको लडाई कार्यकर्तालाई हातमा बन्दुक नबोकाई लडिरहेको उनले बताए। राष्ट्रवादी देशभक्त जति सबै एक भएर अधिनायकवादलाई परास्त गरेको खण्डमा देश सम्मुन्तको बाटोतर्फ अघि बढ्ने पनि उनको भनाई थियो प्रतिनिधि र प्रदेशसभा निर्वाचनमा अन्य पार्टीसँग लडेर वाम प्रगतिशील समूहले बहुमत ल्याएर शासन गर्ने छ,' उनले भने यसमा कसैले शंका नगरे हुन्छ।' पछिल्लो समयमा देशमा भ्रष्टाचार बढेको भन्दै वाम गठबन्धनको सरकार आएको खण्डमा त्यो अन्त्य हुने पनि उनको भनाई थियो। कार्यक्रममा क्षेत्र नम्बरसातका प्रत्यक्षतर्फका उम्मेदवार रामवीर मानन्धरले निर्वाचनमा वाम गठबन्धन विजयी भएपछि ऐतिहासिक सरकार बन्ने र त्यो सरकारले पाँच वर्षमा देशको मुहार फेर्ने दावी गरे। उनले वाम एकताको सबै भन्दा बढी प्रचारक कांग्रेस नै भएको उनको भनाई थियो। अहिले कांग्रेसले वामपन्थीहरुले जिते भने नेपालमा चीन वा उत्तरकोरियाको शासन लागु हुन्छ भनेर हौवा फैलाएको छ,' उनले भने,नेपाल नेपाल नै बन्छ, दक्षिणपन्थीहरुको स्वभाव नै गलत प्रचार गर्ने हो।' उनले भने। कम्युनिष्टहरुले राज्य सञ्चालन गर्न पाए भने देशले मुहार फेर्छ भन्ने सन्देश २०५१ सालमा एमालेले दिइसकेको उनले बताए। २०५१ सालमा नौ महिना कम्युनिस्टले शासन चलाउँदा जनताले ठूलो आनन्दको महसुश गर्न पाएको पनि उनले दाबी गरे। आर्थिक समृद्धिको चरमचुलीमा पुगेको चीनजस्तो नेपाल बन्न सक्नु ठूलो कुरा हो,' उनले भने,म प्रधानमन्त्रीजीलाई नेपालको संविधान राम्रोसँग पढ्न आग्रह गर्छु। उनले हल्ला गर्दैमा केही पनि नहुने दाबी गरे। सयवर्षपछि साम्यवाद ल्याउन सकिएला तर तत्काल यो संविधान रहेसम्म साम्यवाद सम्भव छैन,' उनले भने।"
वाम गठबन्धनको नेतृत्वमा सरकार बन्छ : अधिकारी,"काठमाडौँ । नेकपा (एमाले) नेता भरतमोहन अधिकारीले वाम गठबन्धनको नेतृत्वमा सरकार गठन हुने दाबी गरेका छन् । काठमाडौँ क्षेत्र नम्बर९ ले कलंकीको लाम्पाटीमा आयोजना गरेको वाम गठबन्धनको संयुक्त भेलालाई सम्वोधन गर्दै अधिकारीले वाम प्रगतिशील शक्तिको संयुक्त सरकाले मात्र मुलुकमा स्थीरता कायम हुने बताए । सामाजिक एकता र आर्थिक समृद्धिका लागि वाम प्रगतिशील शक्तिको संयुक्त सरकार आवश्यक छ,' उनले भने, त्यसैले अहिले वाम प्रगतिशील शक्तिलाई सबैले जिताउनुपर्छ ।' एमाले नेतृत्वको सरकारले ०५१ सालमा समाजिक सुरक्षा भत्ताको व्यवस्था गरेको स्मरण गर्दै उनले भने,अहिले सबै वृद्धवृद्धाले एमालेलाई वृद्धवृद्धाको पार्टी भनेर चिनेका छन् ।' कार्यक्रममा एमाले पोलिट्व्युरो सदस्य वेदुराम भुसालले आर्थिक समृद्धिका लागि वाम प्रगतिशील शक्तिको सरकार आवश्यक भएको बताए । काठमाडौँ क्षेत्र नम्बर९ का प्रतिनिधिसभा तर्फका उम्मेदवार कृष्णगोपाल श्रेष्ठले एमाले र माओवादीको पहलमा मुलुकका सबै वामपन्थीहरुलाई एक ठाउँ ल्याउने प्रयासका लागि वाम एकता गरेको दाबी गरे । यो निर्वाचनमा जसरी तालमेल भएको छ यसले मुलुकका सबै वाम शक्तिहरु एक ठाउँमा आउने विश्वाले जनतामा एउटा ठूलो उत्साह पैदा भएको छ,' उनले भने, अहिले मेचीमहाकालीको निर्वाचन हेर्दा देश सम्पूर्ण रुपमा वामपन्थीमय भएको छ ।' उनले मुलुकभरीका जनता आगामी मंसिर १० र २१ को प्रतिक्षामा रहेको पनि दाबी गरे । यो वाम तालमेल नेपाली जनताको चाहना, माग र राष्ट्रिय आवश्यकताका आधारमा भएको हो,' उनले भने, यसले अब हुने नेपालको इतिहासमा पहिलो पटक हुन लागेको संघीय लोकतान्त्रिक गणतन्त्र नेपालको निर्वाचनमा वाम शक्ति दुईतिहाई बहुमतसहित विजय हुने निश्चित छ ।' कम्युनिष्ट पार्टीबीचको एकताको लागि यो चुनाव भएको भन्दै चुनावी परिणामपछि गठन हुने वामपन्थी सरकारले ५ वर्षमा स्थायित्व प्राप्त गर्ने उनको भनाई थियो । कार्यक्रममा काठमाडौँ महानगरपालिकाका मेयर विद्यासुन्दर शाक्यले अहिले कांग्रेस नेतृत्वको सरकार रहेको भन्दै काठमाडौँमा विकासका कामले गति लिएनन् भन्दै वाम शक्तिलाई असफल बनाउने प्रयास भएको भन्दै आक्रोश व्यक्त गरे । पहिला काठमाडौँका मेयरले केही काम गरेनन् भनेर आलोचना गर्नेहरु अहिले कामले गति लिन थालेपछि फेरि विभिन्नखाले आरोपमा उत्रिन थालेका छन्,' उनले भने, काठमाडौँ महानगरपालिका बनाउने जिम्मा मलाई यहाँका जनताले दिएका छन् । म जनताको मतको कदर गर्दै कामलाई गति दिनेछु ।' काठमाडौँ क्षेत्र नम्बर९ क' का वाम गठबन्धनका तर्फका उम्मेदवार डा अजयक्रान्ति शाक्यले काठमाडौँ धार्मिक, साँस्कृतिक, ऐतिहासिक र पुरात्वात्कि महत्वको जिल्ला भएको भन्दै यहाँका सांस्कृतिक धरोहरको संरक्षण तथा प्रवद्र्धन गर्दै काठमाडौँ क्षेत्र नम्बर९ क' लाई हेरिटेज संरक्षण क्षेत्रका रुपमा स्थापित गर्ने योजना भएको बताए । यस क्षेत्रलाई स्मार्ट क्षेत्रका रुपमा विकास गर्नेछौं,' उनले भने ।"
मनहरा र शंखरापुर स्मार्ट सिटी बनाउने नेपालको प्रतिवद्वता,"काठमाडौँ : नेकपा (एमाले) का वरिष्ठ नेता माधवकुमार नेपालले गणतन्त्र प्राप्तिको आन्दोलनमा नेपाली कांग्रेस र तत्कालीन नेकपा माओवादीलाई तानेर ल्याउने पार्टी एमाले नै भएको दाबी गरेका छन्। काठमाडौँ क्षेत्र नम्बर२ का प्रतिनिधि सभाको प्रत्यक्ष तर्फका उम्मेदवार समेत रहेका नेपालले चुनावी प्रचारका क्रममा वडा नम्बर२३ को कोट्देवी वुथ उद्घाटन गर्ने क्रममा नेपालले शंकरापुर र मनहरालाई स्मार्ट शहर बनाउने प्रतिवद्वता व्यक्त गरे। ०६२०६३ को जनआन्दोलनका बेला फरक कित्तामा रहेका नेपाली कांग्रेस र नेकपा माओवादीलाई लोकतन्त्रप्राप्तिको आन्दोलनमा सहभागी गराउन महत्वपूर्ण भूमिका खेलेको पार्टी एमाले नै हो' उनले भने। उनले चुनावी प्रचारका क्रममा काठमाडौँ क्षेत्र नम्बर२ का जनतासँग आफ्नो भावनात्मक नाता जोडिएको पनि उनले बताए। कतिपयले ०७० सालको उपनिर्वाचनमा माधव नेपालले दुई क्षेत्र जित्दा काठमाडौँ२ छाडेर रौतहट रोज्यो भनेर हल्ला गरेका छन्,' उनले भने,त्यो गलत हल्ला हो, त्यतिबेला मधेसमा आन्दोलन चर्किएको बेला पहाडिया नेताले मधेस छाडे भन्ने आरोप लाग्छ भनेर मलाई पार्टीले काठमाडौँ२ छाड्न आग्रह गरेपछि मैले पार्टीको इमान्दार सिपाही भएको नाताले स्वीकार गरहेको हुँ।' काठमाडौँ२ आफूले प्राविधिक रुपमा छाडे पनि भावनात्मक रुपमा यही रहेको र विकास निर्माणका काममा पनि सक्दो प्रयास गरेको उनले बताए। म प्रधानमन्त्री हुँदा होस या सांसद् रहँदा नै किन नहोस् यहाँको विकासमा सक्दो प्रयास गरिरहेको छु,' उनले भने, समृद्ध नेपाल निर्माण गर्न वामशक्तिकै सरकार हुनुपर्छ भनेर कम्युनिस्ट एकता प्रक्रिया अघि बढाएका हौँ।' उनले आफू विजयी भएपछि कागेश्वरी मनहरा र शंखरापुर नगरपालिकालाई स्मार्ट सिटीका रुपमा विकास गर्ने लक्ष्य रहेको बताए। उनले वाम तालमेलका लागि आफूले पनि ठूलो प्रयास गरेको जानकारी दिए। काठमाडौँ क्षेत्र नम्बर२ का प्रदेशसभा क' का उम्मेदवार सानु श्रेष्ठले त्रिभूव अन्तराष्ट्रिय विमानस्थल निर्माण गर्दा अधिग्रहणमा परेको जग्गाको मुआब्जा दिने, टाउन प्लानिङलाई व्यवस्थित गर्ने, खानेपानी, सडकलाई व्यवस्थित गर्ने जस्ता कार्यमा लाग्ने प्रतिवद्धता व्यक्त गरे।"
जिसस उपप्रमुख र गाउँपालिका अध्यक्ष कांग्रेसमा प्रवेश,"परासीः जिल्ला समन्वय समिति परासीका उपप्रमुख र सरावल गाउँपालिकाका अध्यक्षसहित ११ जना जनप्रतिनिधिहरु नेपाली कांग्रेसमा प्रवेश गरेका छन्। फोरम लोकतान्त्रिकबाट विजयी भएका जिसस उपप्रमुख अब्दुर रहमान चुरिहार र गाउँपालिकाका अध्यक्ष राधेश्याम चौधरीसहितका वडाअध्यक्ष र सदस्यहरु कांग्रेसमा प्रवेश गरेका हुन्। फोरम लोकतान्त्रिक पार्टीका अध्यक्ष बिजय कुमार गच्छदार नेपाली कांग्रेसमा समायोजन भएपछि जनप्रनिनिधिहरुसँगै फोरम लोकतान्त्रिकको जिल्ला समितिसमेत कांग्रेसमा समाहित भएको छ। उनीहरु सबैलाई आइतबार कांग्रेसले आयोजना गरको स्वागत कार्यक्रममा केन्द्रीय सदस्य देबेन्द्रराज कँडेल र कार्यवाहक जिल्ला अध्यक्ष अर्जुनकुमार पोखरेलले पार्टी प्रवेश गराएका हुन्। ४१ सदस्यीय जिल्ला समिति रहेको लोकतान्त्रिकका जिल्ला पदाधिकारीसहित ३२ भन्दा बढी जिल्ला सदस्यहरु कांग्रेसमा प्रवेश गरेको जिल्ला सचिव गजानन्द पटेलले जानकारी दिए । पार्टीबाट निर्वाचित भएका सबै जनप्रतिनिधिहरु पनि कांग्रेसमा समाहित भएको पटेलले जानकारी दिए। केही जिल्ला सदस्यहरु भने तटस्थ छन्। लोकतान्त्रिकका केन्द्रीय सदस्य रहेका पूर्वरक्षा राज्यमन्त्री भने असन्तुष्ट जनाउँदै संघीय समाजवादी फोरमबाट परासी क्षेत्रको प्रदेशसभा सदस्यमा उम्मेदवारी दिएका छन्। कांग्रेसमा गएका नेताहरुमध्ये जिल्ला अध्यक्षलाई सहअध्यक्षको जिम्मेदवारी दिइनेछ भने अन्य पदाधिकारीहरुलाई मर्यादाक्रम अनुसार सोही पदमा कायम गरिने कँडेलले बताए। केन्द्रीय सदस्यहरुलाई कांग्रेस नेताको रुपमा सम्बोधन र मर्यादाक्रममा राखिने कँडेलले बताए। कांग्रेसमा समायोजन हुने जनप्रतिनिधिहरुमा जिससकी सदस्य आशा चौधरी, सरावल गाउँपालिका वडा नं १ का अध्यक्ष भेषनारायण चौधरीसहित ३ जना सदस्य र वडा नं २ का अध्यक्ष शंभुप्रसाद चौधरीसहित ४ जना छन । त्यसैगरी कार्यपालिका सदस्य जोखुप्रसाद चौधरी र सीमादेवी चौधरी पनि कांग्रेसमा गएका छन्। पार्टी जिल्ला अध्यक्ष सुवासचन्द्र गिरी, सचिव गजानन्द पटेल, कोषाध्यक्ष राजाराम कुशवहा, सहकोषाध्यक्ष अखलेश मिश्र, सहसचिवहरु मञ्जु चौधरी र हरिप्रसाद यादव कांग्रेसमा गएका छन्। केन्द्रीय सदस्यहरु अनिल गौंड, अमिरुल्लाह अंसारी, अशोकजंग राणा, राधेश्याम चौधरी कांग्रेसमा गएका छन्।"
सधैं राष्ट्रियताको पक्षमा उभिने र्कीर्तिनिधि विष्ट,"काठमाडौं : सिंहदरबारमा आगलागी भएपछि प्रधानमन्त्री कीर्तिनिधि विष्टले राजा वीरेन्द्रसमक्ष राजीनामा चढाए । वीरेन्द्रले सोधे, किन राजीनामा दिनुहुन्छ ? त्यो आगो तपाईंले लगाएको हो र ? विष्टले जवाफ दिए, राष्ट्रको जिम्मेवारी लिएर पदमा बसेको मानिस जनताप्रति जिम्मेवार हुन जान्नुपर्छ । मुलुक चलाउने ठाउँ जलेको छ सरकार । जवाफदेहीको संस्कार बसाल्न मैले राजीनामा दिएको हुँ । विष्टको निर्णयलाई राजाले सह्राउनुको विकल्प थिएन । राजनीतिकर्मीमा इमान र नैतिकताको वकालत गर्ने तिनै विष्ट क्यान्सरले थलिएर ९१ वर्षको उमेरमा शनिबार बिहान राजधानीको ज्ञानेश्वर निवासमा बितेका छन् । नेपाली राष्ट्रिय कांग्रेसको राजनीति हुँदै पञ्चायत छिरेका उनले आफ्नो प्रतिबद्धताको केन्द्रमा लोकतन्त्रभन्दा राष्ट्रियतालाई बढी प्राथमिकतामा राखे, जीवनभरि । राजा महेन्द्र बित्नुअघि संविधान परिमार्जन गर्न एउटा मस्यौदा टोली खटाएका थिए, जसलाई विष्टले अगुवाइ गरेका थिए । उनी परराष्ट्रमन्त्री हुँदा सचिव, प्रधानमन्त्री हुँदा मन्त्रीका रूपमा काम गरेका भेषबहादुर थापाका अनुसार विष्ट महेन्द्रको निर्दलीय आकांक्षा र बहुदलका बीचमा कुनै सामाञ्जस्य खोज्ने अनौठो प्रयास गर्दै थिए । पूरै दलीय अवधारणा त होइन, तर दुई दलबीच प्रतिस्पर्धा र सहयोगको पद्धति स्थापित हुनेगरी विष्ट संविधान परिमार्जन गराउन काम गरिरहनुभएको थियो, थापा सम्झन्छन्, दुर्भाग्य, संविधानमाथि छलफलकै क्रममा महेन्द्र बित्नुभयो । त्यसपछि नेपालको राजनीतिले अर्कैै मोड लियो । सन् १९५० अघि र पछिसमेत भारतवेष्ठित हुँदै आएको नेपाली राजनीतिमा उत्तरी छिमेकी चीनको हिस्सेदारीलाई निम्तो दिएको जस र अपजस दुवै विष्टलाई जाने गर्छ । पञ्चायत भर्खरै सुरु भएको बेला थियो । नेपालभारत सम्बन्धमा बढ्दो तिक्तताबीच सन् १९६५ मा चिनियाँ नेता माओ त्सेतुङ र प्रधानमन्त्री चाउएनलाई भेट्न विष्ट उत्तर हानिए । उनीसँग थिए, कूटनीतिज्ञ यदुनाथ खनाल । विष्टलाई चीनसँग नजिक भएको आरोप सही होइन । उहाँ कसैको विरोधी र समर्थक भएर होइन । उत्तरको अर्को छिमेकीसँग सम्बन्ध प्रगाढ बनाउनेमा दृढ हुनुहुन्थ्यो । भेषबहादुर थापा खनालले त्यसअघि विशेष दूतका रूपमा भारत गएर सम्बन्ध सुधारको प्रयास गरिसकेका थिए । भारतले आफूप्रतिको नेपालनिर्भरतालाई फाइदा उठाउने गरी प्रस्तुत भएको बुझेपछि विष्ट, खनाललगायतले उत्तरको ढोका खोल्नुपर्ने नीति अख्तियार गर्न राजा महेन्द्रलाई सुझाए । त्यसपछि नेपाली टोली गएर चीनसँग विश्वासको हात बढाउन कोसिस गरेको थियो । तत्कालीन अर्थसचिव थापाले माओ र चाउसित विष्टको कुराकानीबारे विस्तारमा बताउन अस्वीकार गरे । यत्ति खुलाए, यहाँ सबै भन्न मिल्दैन, तर नेपाली अर्थतन्त्रलाई स्वाधीन बनाउने उपायलगायत विषयमा प्रस्ट अडान र विकल्प राखेर विस्तारमा कुराकानी गरिएको थियो तर त्यसैका आधारमा उहाँलाई चीनसँग नजिक भएको आरोप सही होइन । उहाँ कसैको विरोधी र समर्थक भएर होइन, उत्तरको अर्को छिमेकीसँग सम्बन्ध प्रगाढ बनाउनेमा दृढ हुनुहुन्थ्यो । सांस्कृतिक क्रान्ति चलेपछि विष्ट फेरि चीन गएको थापाले जानकारी दिए ।लखनउ विश्वविद्यालयबाट राजनीति शास्त्रमा स्नातकोत्तर गरेका विष्ट ४० वर्षमै पहिलो पटक प्रधानमन्त्री भए, ०२५ सालमा । उनी ०२८ सालमा दोस्रो पल्ट र ०३४ सालमा तेस्रो पल्ट प्रधानमन्त्री भए । ०३६ सालमा राजा वीरेन्द्रले जनमत संग्रहको घोषणा गर्दा उनी नै प्रधानमन्त्री थिए । तर, निर्वाचन गराउने समयमा उनलाई हटाएर सूर्यबहादुर थापालाई प्रधानमन्त्री बनाइएको थियो। ०६१ सालमा तत्कालीन राजा ज्ञानेन्द्रले आफ्नो हातमा सत्ता लिएपछि उनी मन्त्रिपरिषद् उपाध्यक्ष बनाइए । त्यसअगावै विष्ट सन् १९५८ मा परामर्शदात्री सभाको सदस्य भए भने सन् १९६१ मा सहायक मन्त्री भएका थिए । राजनीतिज्ञ डिल्लीरमण रेग्मीबाट प्रभावित विष्ट नेपाली राष्ट्रिय कांग्रेसबाट राजनीतिक यात्रा सुरु गरेका थिए । जहानियाँ राणा शासनविरुद्ध २००७ सालमा भएको क्रान्तिमा सक्रियतापूर्वक सहभागी भएका विष्टले २०१७ सालमा राष्ट्रिय कांग्रेस त्यागे र पञ्चायती राजनीतिमा सक्रिय भए । विष्ट राष्ट्रवादी प्रधानमन्त्रीका रूपमा चर्चित हुनमा २००८ सालदेखि नेपालमा बस्दै आएको भारतीय सैन्य फौजलाई १८ वर्षपछि फर्काउन सफल हुनु हो । २००८ साल पुसमा डाकेआई सिंहको विद्रोहपछि तत्कालीन यातायातमन्त्री भद्रकाली मि श्रले मन्त्रिपरिषद् बैठकमा काठमाडौंको सुरक्षार्थ भारतीय सेना झिकाउनुपर्ने लिखित प्रस्ताव नै राखेका थिए । त्यस प्रस्तावले मातृकाप्रसाद कोइराला नेतृत्वको मन्त्रिपरिषद्मा ठूलो विवाद उत्पन्न भएको थियो । विवाद सुल्झाउन सिंगो मन्त्रिपरिषद् विमान चार्टर्ड गरी दिल्ली पुग्यो । अन्ततः सो प्रस्ताव परिमार्जित रूपमा पारित भयो । त्यसकै आधारमा चीनतिब्बतको नेपालसँग जोडिएको उत्तरी सिमानामा १६ वटा चौकी नै स्थापना गरियो । सन् १९६२ को चीनभारत युद्धताका उत्तरी सीमामा तैनाथ भारतीय फौजको सक्रियता उदेकलाग्दो रहेको विष्टले अभिव्यक्ति दिँदै आएका थिए । अन्तरिम राणा प्रधानमन्त्री मोहन शमशेरलाई दबाबमा पारेर गरिएको १९५० र त्यसैको विस्तारस्वरुप राजा महेन्द्रका पालामा भएको १९६५ को सन्धि व्यावहारिक रूपमा उहिल्यै खारेज भइसकेको अभिव्यक्ति दिएर विष्ट विवादमा समेत तानिएका थिए । अन्नपूर्ण पोस्ट्मा आफ्ना पछिल्ला केही लेखमार्फत विष्टले भारतले कागजी बाघ देखाएर तर्साइरहेको र नेपालका नेताहरू त्यत्तिकै तर्सिरहेका टिप्पणी गरेका थिए । तत्कालीन राजा वीरेन्द्रको सन् १९७४ मा चीन भ्रमणका क्रममा तत्कालीन चिनियाँ प्रधानमन्त्री चाउ एन लाईले खम्पा विद्रोहप्रति गम्भीर चासो देखाए । चीनबाट फर्केलगत्तै वीरेन्द्रले तत्कालीन प्रधानमन्त्री विष्टलाई खम्पा विद्रोही नियन्त्रण गर्न निर्देशन दिएका थिए । मिसन इम्पोसिबल ठानिएको त्यो काम विष्टले २०३१ साल फागुन १२ गते हुन गइरहेको वीरेन्द्रको राज्याभिषेक अगावै फत्ते गरिदिए । यसरी सन् १९६० देखि सुरु खम्पा विद्रोह १४ वर्षपछि १९७४ सेप्टेम्बर १५ (२०३१ भदौ ३०) मा अन्त्य भएको थियो । पछिल्लो अवधि संविधान निर्माणसँगै भारतले नाकाबन्दी लगाएपछि तत्कालीन प्रधानमन्त्री केपी ओलीले लिएका निर्णयलाई विष्टले प्रशंसा गरेका थिए ।उनले आफ्नो मरणमा तामझाम नगर्नू भनी पहिल्यै परिवारसामु भनेका थिए । अन्तिम बिदाइका लागि आर्यघाटमा पूर्वप्रधानमन्त्री लोकेन्द्रबहादुर चन्द, माधवकुमार नेपाल, राप्रपा अध्यक्ष कमल थापालगायत पुगेका थिए । त्यहाँ परिवारका सदस्य र केही शुभेच्छुक उपस्थित थिए । यति हुँदाहुँदै पनि त्यहाँ पुग्नेहरूले मन खल्लो बनाए । आर्यघाटबाट फर्केका पूर्वमन्त्री थापाले अन्नपूर्णसँग भने, उहाँको प्रस्थानका बेला नेपाल राष्ट्रले त सम्मान गर्यो, तर राज्यले कन्जुसी देखायो । स्वाधीनता, सुरक्षा र आत्मसम्मानको उदाहरण एमाले वरिष्ठ नेता एवं पूर्वप्रधानमन्त्री झलनाथ खनालले विष्ट निधनको खबरले आफू मर्माहत भएको प्रतिक्रिया दिएका छन् । उनले अन्नपूर्णसँग भने, देशको स्वाधीनता, सुरक्षा र आत्मसम्मानका लागि विष्टले लिएको अडान हामीले भुलेका छैनैाँ । सबै देशभक्त र जनतान्त्रिक शक्तिका लागि विष्ट प्रेरणका पात्र हुनुहुनेछ । राष्ट्रिय प्रजातन्त्र पार्टीका अध्यक्ष कमल थापाले प्रखर राष्ट्रवादी व्यक्तित्व विष्टको निधन अपूरणीय राष्ट्रिय क्षति भएको बताए ।उनले भने, राष्ट्रियताको सम्बद्र्धनमा उहाँको ठूलो योगदान छ । नेपाल र नेपालीले विष्टको योगदान बिर्संदैनन् । कांग्रेस वरिष्ठ नेता रामचन्द्र पौडेलले विष्टको निधन दुःखद रहेको बताए ।माओवादी केन्द्रकी प्रवक्ता पम्फा भुसालले शासन व्यवस्था जेजस्तो पनि हुन सक्छ तर एउटा देशभक्त मान्छे विरलै जन्मन्छ, आज हामीबीचबाट गएका विष्टको देशभक्तिप्रति जति नै सम्मान दिए पनि अधूरै हुन्छ, अपूरै रहन्छ भन्दै दुःख व्यक्त गरिन् ।"
'चुनावले घरमा अन्न पुर्याउन्या हो र ?',"जुम्ला : अघिपछि गाउँको बाटो हिँड्न समेत नभ्याउने नेताहरू चुनाव आएपछि मतदाताको भान्सामै पुगेर आफू र आफ्नो पार्टीका उम्मेदवारका लागि भोट मागिरेहेका छन्। तर मतदातामा भने उत्साह देखिएको छैन। यसअघि पटक पटक मतदान गरेर जिताएका नेताहरू फर्केर नआएपछि मतदातामा चुनावको उत्साह घटेको हो। यसअघि पनि भोट हाल्यौँ, जितायौँ, तातोपानी गाउँपालिका ४ नियापानी निवासी कुइरी नेपालीले प्रश्न गरिन्, अहिले पनि नमस्कार गर्दै आएका छन्। भोट मात्रै लिन्या हुन्, हामीकन क्या दिन्याछन्? करिब १५० दलित घर भएकोनियापानी गाउँका महिलाले नेतालाई भोट दिए पनि आफूहरूको जीवनस्तर सुधार गर्ने काम हुन नसकेको गुनासो गरेका छन्। चुनाव जितेपछि नेताहरू गाउँ नफर्किने समस्या त छँदैछ, आफूखुसी मत हाल्ने अधिकारबाट समेत उनीहरू वञ्चित छन्। जुन पार्टी वा उम्मेदवारलाई श्रीमानले मतदान गर्छन्, त्यहीँ मत हाल्नुपर्ने बाध्यतामा उनीहरू छन्। पहिलाको चुनावमा पनि श्रीमानले भनेकै ठाउँमा हाल्यौं कुइरी नेपालीले थपिन्, अहिले पनि त्यहीँ हाल्नुपर्ने त होला। भोट नहाली सुख पाइन्या नाई । भनेको ठाउँमा नहाले घरवारै नहोला भन्ने डर। नेपालीका अनुसार चुनावमा श्रीमानले भनेको पार्टीको उम्मेदवारलाई भोट नहाले त्यो विषय घरमा समेत ठूलो विषय बन्ने गर्दछ, जसका कारण महिलाहरूलाई पारिवारमा कठिनाई हुने गर्दछ । कामको समयमा चुनाव लाग्दा उनीहरूलाई चुनावी रन्को भन्दा पनि खेतबारी बाँझै रहने हो कि भन्ने चिन्ता छ। यहाँको दोस्रो खाद्यान्न बाली जौ लगाउने बेला भएकोले सबै खेतबारीमा व्यस्त हुनुपर्दछ। तर चुनावी माहोलका कारण घरमा भएका सबै पुरुष नेताको प्रचार प्रसारमा लागेका छन्। हामीलाई घरमा खाने छैन, यही मंसिरमा नलगाए, बाच्न मुस्किल छ, गौरीकला सार्की भन्छिन्, नेतालाई भने चुनाव लागेको छ। हाम्रा घरमा त्यतै पछि लागेका छन्, क्या चुनावले घरमा अन्न पुर्याउन्या हो र ? घरजग्गा कम भएका दलित परिवारले प्रायजसो मजदुरी गरेरै खान्छन्। मजदुरीको समयमा पुरुषहरू चुनावी प्रचारमा लागेपछि आर्थिक नोक्सानी हुने र बाली लगाउन समेत समस्या हुने चिन्ता सार्कीको छ। गाउँमा खानेपानीको संकट छ। सिंचाई गर्ने विकल्प नहुँदा घर आँगनकै बारी बाँझो राख्नुपरेको छ, हियाँखोलाकी देवीकन्या आचार्य भन्छिन्, मत माग्ने बेला मात्रै गाउँमा अनुहार देखाउँछन्, अघिपछि मुण्टो बटार्छन्। संविधानले दिएको मताधिकार प्रयोग गर्न आफूहरू पछि नपर्ने बताउँदै उनले उम्मेदवारको बाचाअनुसार काम हुनेमा शंका व्यक्त गरिन्।"
धनुषा ३ मा निधि कि महतो ? यस्तो छ सम्भावना,"जनकपुर : सरकारले औपचारिक घोषणा नगरे पनि दुई नम्बर प्रदेश केन्द्रका रूपमा अघि बढ्ने जमर्को गरेको धार्मिक नगरी जनकपुरधामको चुनावी दौड रोमाञ्चक देखिएको छ । प्रतिनिधि तथा प्रदेशसभाको दोस्रो चरणअन्तर्गत २१ मंसिरमा हुने निर्वाचनमा जनकपुर ३ मा कसले बाजी मार्ला त्यो अहिल्यै भन्न नसकिए पनि कांग्रेस र राजपाका प्रभावशाली नेता चुनावी मैदानमा उत्रिएपछि यहाँको निर्वाचनको माहोलमा रोचक दृश्य देखिएका छन् । कांग्रेसका तर्फबाट विमलेन्द्र निधि र राजपाका तर्फबाट राजेन्द्र महतो जनकपुर उपमहानगर समेतको धनुषा ३ बाट प्रतिनिधिसभा उम्मेदवार बनेका छन् । धनुषा ३ को चुनावी माहोललाई जनकपुरका एक जना नागरिक अगुवा राजु चौधरी चुनावी चमकधमकको संज्ञा दिन्छन् । चौधरी भन्छन्, अहिले सबैले आफू यति बलियो हुँ भनेर देखाउन लागिपरेका छन् । दुई नम्बर प्रदेशकै मुख्य स्थान जनकपुरबाट चुनाव जित्ने नेताको महत्व प्रदेशदेखि केन्द्रसम्म बढ्ने भएकाले यहाँको चुनाव नतिजाप्रति सबैको चासो रहेको चौधरीको बुझाइ छ ।सरकारले औपचारिक रूपमा प्रदेशहरूको राजधानी घोषणा नगरे पनि दुई नम्बर प्रदेशको राजधानी जनकपुरलाई नै बनाउन केही कार्यालय स्थापना गरेपछि जनकपुरको निर्वाचनका लागि मधेसी दलसहित प्रमुख दलले आफ्नो शक्ति अन्य क्षेत्रका तुलनामा बढी नै खर्चेको जानकारहरू बताउँछन् । जनकपुरका अधिवक्ता विमल मिश्रा भन्छन्, यहाँ राजपाका अध्यक्ष मण्डलका सदस्य राजेन्द्र महतो आउनुले जनकपुरको राजनीतिक महत्व बढेको छ।कांग्रेस नेता विमलेन्द्र निधिले जनकपुरसहितका मधेसका क्षेत्रमा आफू प्रभावशाली रहेको प्रस्तुति दिने गरेका छन् । तर, पछिल्लो मधेस आन्दोलनमा मधेसमा छुट्टै लोकप्रियता बटुलेका राजेन्द्र महतोले आफू मधेसको नेता हुँ भन्दै जनकपुरमा उपस्थिति देखाउन कम्मर कसेर लागेका छन्। दुवैको आआफ्नै दाबीका कारण निधि र महतोको निर्वाचन प्रतिस्पर्धा दुवै नेताका लागि प्रतिष्ठाको विषय बन्न पुगेको छ। निधिले महतोलाई पर्यटक उम्मेदवारको संज्ञा दिँदै प्रचारप्रसार गरिरहेका छन् भने महतोले कांग्रेस नेतृत्वमै वर्तमान संविधान जारी भएको भन्दै आफूरूले संशोधन गर्न चाहेको र निधिकै कारण संशोधनमा सफलता नमिलेको भन्दै प्रतिकारमा उत्रेका छन् । संविधानकै विरोधमा मधेसमा ६ महिना लामो आन्दोलन चर्केको थियो । संविधानको विरोधमा सुरु भएको मधेस आन्दोलनको एउटा प्रमुख केन्द्र बनेको थियो जनकपुर । उद्योग वाणज्यि संघ धनुषाका अध्यक्ष शिवशंकर साह भन्छन्, स्थानीय तहको निर्वाचनजस्तै जनकपुरसहितका ठाउँमा मधेस आन्दोलनको मनोविज्ञान अहिले पनि उस्तै देखिन्छ । केही समयअघि भएको स्थानीय तह निर्वाचनमा जनकपुर उपमहानगरको मेयरसहित दुई तिहाइ स्थानमा राजपा अत्यधिक मतसहित विजयी भएको थियो । मधेस आन्दोलनको जगमा राजनीति गरिरहेको दाबी गर्ने राजपा नेता महतोले निधिसँगको प्रतिस्पर्धाको आधार पनि सोही विषयलाई बनाएका छन् । पछिल्लो समय निधिसँग यो क्षेत्रका जनताको गुनासो बढ्दै गएको मौकाको फाइदा उठाउन महतो कम्मर कसेर लागेका छन् । यसको संकेत उनले निर्वाचन प्रचारप्रसार सुरु गर्दा नै दिए । महतोले निधिको गृहनगर जटही पुगेर सहिद दुर्गानन्द झाको सालिकमा माल्यार्पण गरी आफ्नो चुनाव प्रचार अभियान सुरु गरेका थिए । निधिले पछिल्लो समय जातिवादलाई बढावा दिएको र ब्राह्मण समुदायका मतदातासँग राम्रो तालमेल गर्न नसक्दा उनीप्रति नकारात्मक मनोभाव देखिन्छ ।२६ हजार ब्राह्मण मतदाता रहेको यो क्षेत्रमा निधिका लागि सबैभन्दा बढी गाह्रो यिनै मतलाई विश्वासमा लिनु रहेको जानकारहरू बताउँछन् । धनुषा ३ मा ९७ हजार मतदाता छन् । पटकपटक सत्तामा पुग्दा पनि यो क्षेत्रको विकासका लागि निधिले गरेका वाचा पूरा गर्न ठोस कदम नचालेको आरोप मतदाताको छ ।पछिल्लो समय उनी भौतिक योजनामन्त्री हुँदा सडकका विभिन्न योजना यहाँ ल्याए पनि ती सकड योजनामा उनका आसेपासेले देखिने गरी नै भ्रष्टाचार गरी काममा ढिलाइ गरेको आरोप स्थानीयको छ। निधिले जनकपुरमा भ्रष्टाचार तथा आपराधिक गतिविधिमा नाम मुछिएका होटल व्यवसायी जीवनाथ चौधरीलाई सबैभन्दा निकट राखेकाले पनि उनीप्रतिको चुनावी माहोल नकारात्मक भावमा अघि बढ्दै गएको बताउने पनि कम छैनन् । चौधरीसँगको निकटताले निधिलाई निर्वाचनमा केही गाह्रो पर्ने देखिएकै बेला जनकपुर बम काण्डमा संलग्नको अरोपमा कारागारमा रहेका सञ्जय साहसँग पनि प्रतिनिधिसभा निर्वाचनका लागि सहयोग मागेको चर्चा बजारमा चलेको छ । सञ्जयका केही निकटस्थले आफूहरू निधिको समर्थनमा खुलेरै लागेको बताउन थालेका छन् । साहका एक निकट सहयोगी नवीन यादव भन्छन्, हो, हामी निधिको समर्थनमा छौं । बम काण्डका अभियुक्त साहले पटकपटक आफूलाई निधिका विश्वासपात्र जीवनाथ चौधरीले यो घटनामा षड्यन्त्रपूर्वक फसाएको आरोप लगाउँदै आएका थिए । तर, फेरि सञ्जय जीवनाथ र निधि समूहमा समाहित भएका छन् । निधिको यो क्रियाशीलताले जनकपुर क्षेत्रमा भ्रष्टाचार र अपराधलाई थप बढावा दिने आकलन गर्ने पनि कम छैनन् ।"

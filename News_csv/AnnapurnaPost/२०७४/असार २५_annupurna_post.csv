शीर्षक,विवरण
मधेस मुद्दा,"अन्ततः राष्ट्रिय जनता पार्टी (राजपा) नेपाल निर्वाचन आयोगसमक्ष विधिवत् दर्ता भई एउटा नयाँ राजनीतिक पार्टीका रूपमा देखा परेको छ । यो उसको राजनीतिक उदय हो वा अस्त, भविष्यवाणी गर्न सहज छैन । तर २०६३ को मधेस आन्दोलन नेतृत्व, नेपालको संविधानको बहिष्कारकर्ता र त्यसलाई विरोध गर्दा ज्यान गुमाउनेलाई ५० लाखको इनाम घोषणाकर्तासहित अनेक रूपमा संयुक्त मधेसी मोर्चा नेपालको राजनीतिमा देखा परेको हो । राजपा उसको पछिल्लो राजनीतिक संस्करण हो । ०७२ को संविधानलाई पूर्णतः अस्वीकार गर्दै भारतसँगको नाकाबन्दी आफूले बन्द गरेको र भारत सरकारले त्यसलाई नैतिक समर्थन मात्र गर्दै आएको अविश्वसनीय दाबी गर्दै आएको राजपा अहिले त्यही संविधान स्विकार्न बाध्य भएको छ । राजनीतिमा लेनदेन हुन्छन्, आन्दोलनकारी या असहमत पक्षले सधैं आफूले चाहेको पाउँदैनन् । तर नेतृत्वले सधैं उच्चतम उत्सर्ग' को लागि उक्साएका आधारमा करिब पाँच दर्जन व्यक्तिले प्राण त्याग गरेका छन् । त्यो केको लागि थियो ? त्यसबारे पार्टीले बहस गरी ती उच्चतम उत्सर्ग' मा ज्यान गुमाउनेहरूका परिवारलाई विश्वसनीय रूपमा आश्वस्त गर्नु राजपा नेतृत्वबाट अपेक्षित छ। प्रधानमन्त्री निर्वाचनताका शेरबहादुर देउवालाई समर्थन जनाएबापत मधेस आन्दोलनका माग सम्बोधन गर्न आफू तयार रहेको प्रधानमन्त्रीले राजपा नेतृत्वलाई आश्वासन दिए पनि संविधान संशोधनका निश्चित प्रक्रिया हुन्छन् । सत्ता गठबन्धनसँग दुईतिहाइ बहुमत छैन संसद्मा । किनकि प्रमुख प्रतिपक्षी दल एमालेले संशोधनको विरोध गर्ने स्पष्ट अडान लिएको छ । नागरिकता वितरणमा अत्यन्त उदारवादी' अडान लिने र मधेसमा जनसंख्याको अनुपातमा प्रतिनिधिमूलक या जनप्रतिनिधि निकायहरूमा संख्या बढाउने खेल सम्भवतः भइरहेको छ । मधेस के हो र मधेसी को हुन्, त्यसबारे स्पष्ट बहस भएको छैन । राजनीतिकरूपमा मधेसमा विविध राजनीतिक दल छन् र उनीहरूबीच मतान्तर छ यसबारे । राजपासँगको सहमति कम घनत्वका दुर्गम क्षेत्रहरूको प्रतिनिधित्वको मूल्य र महत्ववलाई अवमूल्यन गर्न मिल्दैन । हालै सम्पन्न दुई चरणको स्थानीय तह निर्वाचनमा राजपाले आफू र भारतविरोधी शक्तिको रूपमा चित्रित गर्दै आएको नेकपा एमालेले सर्वाधिक विजय हासिल गरेको छ । राजपा नेतृत्वविरुद्ध स्थानीय कार्यकर्ता र जनता उभिएका छन् र उनीहरू एक्लिएका छन् । जनाधार नभएका एक दर्जन नेतालाई खुसी पार्ने उद्देश्यले दूरगामी परिणामका राजनीतिक निर्णय र संविधान संशोधन गर्नु वाञ्छित हुँदैन । त्यस्तै सरकारले गम्भीर प्रकृतिका आपराधिक मुद्दा फिर्ता गर्ने र राजनीतिक सहमतिका नाममा सहिद उत्पादन उद्योगलाई निरन्तरता दिएर राज्य ढुकुटीमा अति व्ययभार पार्ने त्याज्य राजनीतिक संस्कृतिमा पनि बे्रक लगाउनु आवश्यक छ । राजपा स्वयंले आत्मसमीक्षा गरेमा उसले उठाएका र अन्य प्रान्तहरूका लागि पनि सान्दर्भिक विषयमा खुला बहस र उचित समाधानको खोजी सहज हुनेछ ।"
संविधान संशोधन प्रस्ताव यसै साता संसदमा,"काठमाडौं : सत्तारुढ काग्रेसमाओवादी केन्द्रले विचाराधिन संविधान संसोधन प्रस्ताव संसदमा यसै साता निणयार्थ प्रस्तुत गर्ने तयारी गरेका छन् । संविधान संशोधनमा सहमत दलसग एकचरण छलफल गरी असारको अन्तिम साता नै संसदमा प्रस्ताव निणयार्थ प्रस्तुत गर्न काग्रेसमाओवादी सहमत भएका छन् । प्रधानमन्त्री शेरवहादुर देउवा र माओवादी केन्द्रका अध्यक्ष पुष्पकमल दाहाल दुई तीन दिन भित्रै संशोधन प्रस्ताव निर्णयार्थ पेश गर्न सहमत देखिनु भएको छलफलमा सहभागी काग्रेस नेता वालकृष्ण खाँणले जानकारी दिनुभयो । संविधान संशोधन प्रस्तावलाई अव संसदमा कसरी निर्णयार्थ प्रस्तुत गर्ने भन्ने विषयमा केन्द्रीत रहेर प्रधानमन्त्री देउवा र माओवादी अध्यक्ष वीच छलफल भयो, काग्रेस नेता खाँणले अन्नपूर्ण सँग भन्नुभयो, पहिला संशोधनमा सहमत दलसँग पूनः एकचरण छलफल गर्ने र तत्कालै संसदमा प्रस्ताव निर्णयार्थ प्रस्ुतत गर्ने तयारीमा सत्तारुढ दल छ । प्रधानमन्त्री देउवा, माओवादी केन्द्रका अध्यक्ष दाहाल र काग्रेस नेता खाँणका वीच आइतबार वालुवाटारमा करिव आधा घण्टा छलफल भएको थियो । मधेस केन्द्रीत दल राष्टिय जनता पार्टी (राजपा)ले प्रदेश नम्वर दुईको निर्वाचन अगावै संविधान संसोधन हुर्ने पर्ने अडान दोहोयाएपछि काग्रेस माओवादीले संशोधन पासफेल जे भएपनि अव अगाडी वढाएर जाने रणनीतिमा लागेका हुन् । सकभर संसोधन प्रस्ताव पास गर्ने गरी सत्तारुढ दलले सवै पक्षसँग छलफल गर्नेछ, माओवादी प्रवक्ता पम्फा भुषालले भन्नुभयो, पास नहुने अवस्था आएपनि अव संशोधन प्रस्ताव रोकिदैन, अगाडी वढाइन्छ । राजपा नेताहरुसँग शुक्रवार प्रधानमन्त्री र माओवादी अध्यक्षले सातादश दिन भित्रै संविधान संसोधन गर्ने प्रतिवद्धता जनाएका थिए । संविधान संशोधन गर्न संसदमा कायम रहेको कुल सदस्य संख्याको दुई तिहाई अर्थात ३ सय ९५ मत आवश्यक पर्छ । संसदमा अहिले ५९२ सांसद छन् । संविधान संसोधनमा राप्रपा निर्णयक शक्तिका रुपमा देखिएको छ । काग्रेसमाओवादीले राप्रपालाई सरकारमा साथ लिदै संविधान संसोधन प्रस्ताव पारित गराउने योजना वनाएको छ । त्यही क्रममा शनिवार राप्रपा अध्यक्ष कमल थापा लगायतका नेताहरुसँग समेत छलफल गरेका थिए । प्रधानमन्त्रीसाग राप्रपा नेताहरुले संशोधनमा आफु सकारात्मक रहेपनि पार्टीभित्र अनुमोदन गरेर मात्र निर्णय दिने वताएका थिए । गत १७ वैशाखमा पुष्पकमल दहाल प्रधानमन्त्री हुदाकै वेला पनि सरकारले संशोधन प्रस्तावलाई निर्णयार्थ प्रस्तुत गर्न संसदको कार्यसूची राखेपनि अन्तिममा राप्रपाका नेताहरु संसदवाटै गायव भएको सूचना पाएपछि रोकेको थियो । संसदमा विचाराधिन अवस्थामा रहेको संसोधन प्र्रस्तावमा स्वंम सत्तारुढ दलदेखि अन्य दलका सासंसदहरुको समेत गरी ५० ओटा संशोधन प्रस्ताव दर्ता भएका छन् । प्रधानमन्त्री र दाहालवीच मन्त्रिपरिषद विस्तारका विषयमा पनि आइतबारको वैठकमा छलफल भएको नेता खाणले वताउनुभयो ।"
कञ्चनपुरको पुनर्वास नगरपालिकामा एमाले विजयी,"महेन्द्रनगर : कञ्चनपुरको पुनर्वास नगरपालिकाको मेयरमा एमाले विजयी भएको छ। मेयर पदका एमाले उम्मेदवार जीवनराज थापाले ६ हजार ४० मत प्राप्त गर्नु भएको छ। उहाँका निटकटतम प्रतिद्वन्द्वी माओवादी केन्द्रका वीरबहादुर थापाले ५ हजार ५ सय १४ मत ल्याउनु भएको छ। एमाले उम्मेदवार जीवनराज थापाले माओवादी केन्द्रका उम्मेदवार वीरबहादुर थापा भन्दा ५ सय २६ मत बढी मत ल्याएर विजयी हुनुभएको हो। नेपाली कांग्रेसका उम्मेदवार तोयाप्रसाद शर्माले ५ हजार ५ सय १२ मत प्राप्त गर्नु भएको छ। उपप्रमुखमा समेत नेकपा एमाले नै विजयी भएको छ। नेकपा एमालेकी उपप्रमुखका उम्मेदवार शारदा विष्टले ६ हजार ३ सय ६६ मत ल्याएर विजयी हुनुभएको हो। उहाँका निकटतम प्रतिद्वन्द्वी नेकपा माओवादी केन्द्रकी सीता विकले ५ हजार ३ सय ५६ मत प्राप्त गर्नुभयो। नेपाली कांग्रेसकी उम्मेदवार भुलिया रानाले ५ हजार ३ सय ९१ मत प्राप्त गर्नुभयो। पुनर्वास नेकपा माओवादी केन्द्रका अध्यक्ष पुष्पकमल दाहाल प्रचण्ड की बुहारी बिना मगरको क्षेत्र हो। त्यहाँ चुनावी प्रचार प्रसारका सिलसिलामा प्रचण्ड पुगेर चुनावमा उम्मेदवारका पक्षमा भोट माग्नुभएकोे थियो भने नेपाली कांग्रेसका सभापति समेत रहनुभएका प्रधानमन्त्रीले समेत पुनर्वासमा पुगेर आफ्ना उम्मेदवारका लागि भोट माग्नुभएको थियो। असार १४ गतेसम्म भएको निर्वाचनको राति देखी नै मतगणना कार्य सुरु भएपनि मतगणनामा त्रुटि भएको भन्दै दलहरुले मतगणनामा अवरोध गरेपछि ४ दिनसम्म मतगणना कार्य रोकिएको थियो। सर्वदलीय बैठकमा पुनःमतगणना गर्ने सहमति भएपछि मतगणना रोकिएको ४ दिनपछि पुनः मतगणना भएको थियो। एमालेले १० वडा रहेको पुनर्वासमा ५ वडा प्यानलसहित विजयी हासिल गरेको छ। एमालेले वडा नम्बर १, ३, ५, ६ र ७ नम्बरान प्यानलसहित विजयी हासिल गरेको हो। नेकपा माओवादी केन्द्रले भने २, ४, ९ र १० नम्बर वडा प्यानल सहित विजयी भएको छ। नेपाली कांग्रेसले ८ र ११ नम्बर वडा अध्यक्ष जितेको छ। सदस्यहरु आधा जितेको छ भने आधा माओवादी केन्द्र विजयी भएको छ।"
विराटनगर महानगरमा कांग्रेसको विजय जुलुस (फोटोफिचर),"विराटनगर : विराटनगरमा महानगरपालिकामा जित हासिल गरेको नेपाली कांग्रेसले आइतबार पार्टीका केन्द्रीय नेताको सहभागितामा विजय जुलुस निकालेको छ। कांग्रेसले आइतबार भव्य विजय जुलुस निकालेर नगर परिक्रमा गरेको हो। विजयी जुलुसमा सहभागी हुन बिहानै पूर्वगृहमन्त्री तथा नेता विमलेन्द्र निधि विराटनगर आई पुग्नु भएको छ। विजय जुलुसमा कांग्रेसबाट मेयरका विजेता भीम पराजुली, उपमेयर इन्दिरा कार्कीसहित केन्द्रीय सदस्यहरु डा शेखर कोइराला, डा मिनेन्द्र रिजाल सांसद रामहरि खतिवडा पनि सहभागी हुनुभयो। सर्वसाधारण तथा कांग्रेस समर्थकको निकै राम्रो सहभागितामा कोइराला निवासबाट निकालिएको जुलुसले विराटनगरको मुख्य क्षेत्र हुँदै नेपाल भारत सीमाको जोगबनीसम्म पुगेको छ। दिउँसो हुने विजय सभामा केन्द्रीय नेताले सम्बोधन गर्ने कार्यक्रम रहेको छ।"
राजपाले नयाँ चुनाव चिन्ह पाउँदैन : निर्वाचन आयोग,"काठमाडौँ : नयाँ पार्टीका रुपमा दल दर्ताका लागि निर्वाचन आयोगमा निवेदन दिएको राष्ट्रिय जनता पार्टी नेपाललाई तेस्रो चरणमा आगामी असोज २ गते हुने स्थानीय तह निर्वाचनमा पुरानै निर्वाचन चिह्नबाट चुनाव लड्नुपर्ने बाध्यता रहेको छ। निर्वाचन घोषणा भइसकेर दुई चरणको निर्वाचनसमेत सम्पन्न भएको अवस्थामा नयाँ दलले नयाँ चिह्न लिएर निर्वाचनमा जान सम्भव नभएको आयोगले जनाएको छ। स्थानीय तहको निर्वाचनको मिति घोषणा हुँदा दर्ता भई निर्वाचन चिह्न प्राप्त गरेका दलले मात्र दलीय निर्वाचन चिह्न पाउने व्यवस्था छ। संविधानको धारा २६९ र २७१ अनुसार निर्वाचन प्रयोजनका लागि आयोगमा दर्ता भएका राजनीतिक दलले मात्र स्थानीय तह निर्वाचन ऐन, २०७३ का आधारमा दलीय निर्वाचन चिह्न प्राप्त गर्न सक्ने प्रावधान रहेको आयोगका प्रवक्ता सूर्यप्रसाद शर्माले जानकारी दिनुभयो। शर्माले भन्नुभयो, अब नयाँ पार्टी दर्ता हुने अनि नयाँ पार्टीको चुनाव चिह्न मतपत्रमा छापेर पहिल्यै घोषणा भएको निर्वाचनमा प्रयोग गर्ने भन्ने कुरा सम्भव छैन। राजपा गठन हुनु पहिले राष्ट्रिय दलका रुपमा मान्यता पाएका छ दलमध्ये कुनै एक दलको निर्वाचन चिह्न लिएर निर्वाचनमा जाने बाटो भने कानुनले खुला गरेको छ। मधेस केन्द्रित राजनीति गर्दै आएका छ दलबीच गत वैशाख ७ गते एकीकृत भएको राजपाले गत शुक्रबार नयाँ दलका रुपमा दल दर्ताका लागि आयोगमा निवेदन दर्ता गराएको हो। व्यवस्थापिकासंसद्मा प्रतिनिधित्व गर्ने तराईमधेस लोकतान्त्रिक पार्टी, सद्भावना पार्टी, तराई मधेस सद्भावना पार्टी, राष्ट्रिय मधेस समाजवादी पार्टी, नेपाल सद्भावना पार्टी र मधेसी जनअधिकार फोरम नेपाल (गणतान्त्रिक) एकीकृत भएका हुन्। राजनीतिक दलले दल दर्ताका लागि निवेदन दिएको मितिले ४५ दिनभित्र दल दर्ताको टुङ्गो लगाउनुपर्ने कानुनी व्यवस्थानुसार राजपाले बुझाएको दलको घोषणापत्र, विधानलगायत आवश्यक कागजातको अध्ययन भइरहेको आयोगले जनाएको छ। राजपाले आफ्नो दलको चुनाव चिह्न छाता माग गरेको छ। रासस"
संशोधनपछि मात्रै मन्त्रिमण्डल विस्तार,"काठमाडौं : प्रधानमन्त्री शेरबहादुर देउवाले असारभित्रै संविधान संशोधन विधेयक पारित गरेर मात्रै मन्त्रिमण्डल विस्तार गर्नुहुने भएको छ ।प्रधानमन्त्री देउवा र सत्ताको मुख्यघटक माओवादी केन्द्रका अध्यक्ष पुष्पकमल दाहालबीच संशोधन प्रस्तावमा संसद्मा मतदान गराएपछि मात्रै मन्त्रिमण्डल विस्तार गर्ने सहमति भएको हो । उक्त सहमतिअनुसार देउवा र दाहालले शुक्रबार राष्ट्रिय जनता पार्टीसँग र शनिबार राष्ट्रय प्रजातन्त्र पार्टीसँग छलफल गर्नुभएको थियो । प्रधानमन्त्री निवास बालुवाटारमा शनिबार बिहान भएको सत्तारुढ दल र राप्रपाबीचको बैठकमा पनि संशोधन प्रस्ताव छिट्टै संसद्मा निर्णयार्थ पेस हुने धारणा राखिएको थियो । प्रधानमन्त्री देउवाले संशोधन प्रस्तावमा समर्थन गर्न बैठकमा सहभागी अध्यक्ष कमल थापा र नेता पशुपतिशम्शेर राणालाई आग्रह गर्नुभएको थियो । संविधानको सर्वस्विकार्यता बढाएर स्थानीय तहको प्रदेशन नम्बर २ मा र त्यसपछि केन्द्र र प्रदेशको चुनाव गर्नुपर्ने भएकाले पनि सरकारले संसद्मा पेस गरेको संशोधन प्रस्ताव पास गर्नुपर्ने छ', प्रधानमन्त्री देउवाले राप्रपा नेताहरूसँग भएको बैठकको भनाइ उद्धृत गर्दै स्रोतले भन्यो, त्यसैले संशोधन प्रस्तावमा समर्थन गरौं र सरकारमा पनि सहभागी भएर सबै चुनाव सम्पन्न गराऔं ।' सरकारले औपचारिक रूपमा संविधान संशोधनमा सहयोग गरेर सरकारमा सहभागी हुन आग्रह गरेपछि राप्रपाका थापा र राणाले पार्टीभित्र छलफल गरेर एकदुई दिनमै जवाफ दिने धारणा राख्नुभएको थियो । राजपालाई चुनावमा सहभागी गराउन संविधान संशोधनमा सहयोग गरिदिन प्रधान देउवा र प्रचण्डले आग्रह गर्नुभएको छ', राप्रपा थापाले बैठकपछि संवाददातासँग भन्नुभयो, यसबारे पार्टीमा छलफल गरेर हामी उपयुक्त निर्णय गर्नेछौं भन्ने जानकारी गराएका छौं ।' राप्रपा र केही साना दलले सरकारमा सहभागी हुने इच्छा देखाउने तर सरकारले पेस गरेको संविधान संशोधनको पक्षमा खुलेर नआएपछि संशोधनपछि मात्रै सरकार विस्तारको रणनीति सरकारले बनाएको हो । लामो राजनीतिक संक्रमणको अन्त्य गरेर तीनै तहको चुनाव सम्पन्न गरी संविधान कार्यान्वयन गर्ने सरकारको मुख्य जिम्मेवारी हो', कांग्रेसका एक प्रभावशाली नेताले भने, त्यसका लागि संशोधनम समर्थन गर्ने दललाई सरकारमा सहभागी गराउने तयारी गरिएको हो ।' बैठकमा प्रधानमन्त्री देउवाले दोस्रो तहको स्थानीय चुनाव सम्पन्न गरेर संविधान कार्यान्वयनको एउटा महत्ववपूर्ण खुड्किलो पूरा भएको जनाउँदै चुनाव गराउन पनि संशोधन आवश्यक भएको धारणा बैठकमा राख्नुभएको थियो । प्रधानमन्त्री देउवाले सरकारमा आउन आतुर रहेका साना दलसँग पनि संशोधनका विषयमा छलफल गर्नुहुने भएको छ । संशोधनमा सहयोग नगर्ने दललाई सरकारमा सहभागी गराउन नहुने दबाब कांग्रेस र माओवादी दुवै दलभित्र छ । स्रोतका अनुसार एक साताभित्र संविधान संशोधन विधेयक पारित गरेर साउन १२ गते मात्रै मन्त्रिमण्डल विस्तार गर्ने तयारी छ । संविधान संशोधन प्रस्तावमा समर्थन जुटाउन सत्तारुढ दलले प्रतिपक्ष एमालेसँग पनि छलफल गर्ने भएको छ । एमालेले संशोधनमा समर्थन नगरे साना दलको साथ लिएर पनि संशोधन पारित गराउने तयारीमा सत्ताघटक कांग्रेस र माओवादी छन् । प्रधानमन्त्रीराष्ट्रपति भेट प्रधानमन्त्री शेरबहादुर देउवाले राष्ट्रपति विद्यादेवी भण्डारीसँग भेट गर्नुभएको छ । शनिबार साँझ प्रधानमन्त्री देउवा राष्ट्रपतिलाई भेट्न शीतलनिवास जानुभएको थियो । भेटमा स्थानीय तहको दोस्रो चरणको चुनाव सफलतापूर्वक सम्पन्न गरेकोमा राष्ट्रपति भण्डारीले प्रधानमन्त्रीलाई बधाई दिनुभएको थियो ।"
माओवादीलाई बाबुरामको धक्का,"काठमाडौं : डा बाबुराम भट्टराईको बहिर्गमनका कारण माओवादी केन्द्रले दुई दर्जनभन्दा बढी स्थानीय तह गुमाउनुपरेको छ । गोरखा, रसुवा, धादिङ, लमजुङ, सिन्धुली र पूर्वका केही पहाडी जिल्लामा नयाँ शक्तिकै उम्मेदवारीका कारण माओवादी पराजित हुन पुग्यो । पहिलो चरण निर्वाचन भएका गोरखाका आठ, रसुवाका तीन, धादिङका दुई तथा लमजुङ र सिन्धुलीका एक एक तहमा बाबुराम भट्टराईको पार्टीका कारण हार्नुपरेको निष्कर्ष माओवादी केन्द्रले निकालेको छ । त्यस्तै, दोस्रो चरणमा पनि मोरङ, धनकुटा, ताप्लेजुङलगायत पूर्वीपहाडी जिल्लाका १० भन्दा बढी स्थानीय तह नयाँशक्तिकै कारण गुमाउनुपरेको माओवादी नेताले बताएका छन् । बाबुरामजीको पार्टी त्याग र उहाँको पार्टीका कारण माओवादीले स्थानीय चुनावमा घाटा व्यहोरेको छ,' माओवादी केन्द्रका नेता हितराज पाण्डेले अन्नपूर्णसँग भन्नुभयो, बाबुरामजीले पार्टी नछाडेको भए गोरखा, रसुवालगायत जिल्लाका प्रायः स्थानमा हामी सजिलै जित्न सक्थ्यौं ।' स्थानीय निर्वाचनको समीक्षाका लागि माओवादी केन्द्रले २ साउनमा पार्टी सचिवालयको विस्तारित बैठक बोलाएको छ । जितहारको कारण माओवादीले त्यही बैठकबाट खोजी गर्ने प्रवक्ता पम्फा भुसालले बताउनुभयो । कतिपय स्थानमा आन्तरिक कारणले पनि पार्टीको परिणाममा धक्का लागेको देखिन्छ,' भुसालले भन्नुभयो, समग्र पक्षको समीक्षा बैठकमै खोजी गर्छौं ।' जित्ने आकलन गरिएका गोरखाका पालुङटार नगरपालिका, गोरखा नगरपालिका, धार्चे गाउँपालिका, गण्डकी गाउँपालिका, सिरानचोक गाउँपालिका, भीमसेन गाउँपालिका, रसुवाको कालिका गाउँपालिकालगायत स्थानीय तह माओवादी केन्द्रले गुमाएको छ । यी स्थानमा माओवादी केन्द्र र बाबुराम भट्टराईको पार्टी नयाँ शक्तिका उम्मेदवारले प्राप्त गरेको मत जोड्ने हो भने विजेताको भन्दा बढी हुन्छ । त्यस्तै, गोरखाकै चुमनुव्री र अजिरकोट, धादिङको नेत्रावती, गजुरी, रसुवाकै नौकुण्डलगायत स्थानीय तह पनि माओवादीले गुमाएको छ । माओवादी केन्द्र र नयाँ शक्तिका उम्मेदवारले प्राप्त गरेको मतको योगफलभन्दा थोरै मतान्तरमा यी क्षेत्रमा अन्य दल कांग्रेस र एमालेले निर्वाचन जितेका छन् । हामी विभाजनलाई जनताले रुचाएनन् भन्ने कुरा स्थानीय तहको चुनावी परिणामले देखाएको छ, हामी कतिपय स्थानमा दुई पार्टीका उम्मेदवारको मत जोड्ने हो भने विजेता उम्मेदवारको भन्दा बढी देखिन्छ, कहीँ थोरै मतान्तरमा मात्र पछि परेका छौं,' चुनावी परिणामको समीक्षा सुनाउँदै नेता पाण्डेले भन्नुभयो, थोरै कम देखिएका स्थान पार्टी एक भएको भए जितिन्थ्यो । यस हिसाबले हेर्दा हामीले कतिपय स्थान जित्दाजित्दै पनि गुमाएका छौं ।' नयाँ शक्तिका नेता कुमार पौडेल पार्टी विभाजनले दुवै पार्टीलाई घाटा पुर्याएको बताउनुहुन्छ । हाम्रा कारण माओवादी केन्द्र र माओवादी केन्द्रका कारण हामी निर्वाचनमा हारेका दर्जनभन्दा बढी उदाहरण छन्,' पौडेलले भन्नुभयो, त्यसको फाइदा कांग्रेसएमालेले उठाएका छन् ।' उहाँले अब २ नम्बर प्रदेशको स्थानीय र प्रदेश तथा संघको निर्वाचनमा दुवै पार्टीलाई चुनावी तालमेल गरेर जान अहिलेको निर्वाचनले पाठ सिकाएको बताउनुभयो । चुनावी तालमेल गरेर अघि बढ्नुपर्छ भन्ने सन्देश अहिलेको परिणामले दिएको छ,' पौडेलले भन्नुभयो ।"
भारतचीन तनावप्रति नेपाल आत्तिनुपर्दैन',"काठमाडौं : कूटनीतिक मामिलाका जानकारहरूले भारत र चीनबीच देखिएको सीमासम्बन्धी तनाव विस्तारै सेलाएर जाने बताएका छन् । दुई छिमेकको तनावबाट नेपाल आत्तिइहाल्नुपर्ने अवस्था नरहेको उनीहरूको भनाइ छ । भुटान र चीनबीच डोक्लाम क्षेत्रको स्वामित्वबारे उत्पन्न विवादमा भारतको भूमिकालाई लिएर नेपालको कूटनीतिक र रक्षावृत्तमा चर्चा चलेको छ । सामाजिक सञ्जालमा पनि भारतचीन सीमा तनावबाट नेपाललाई पर्न सक्ने असरप्रति चासो व्यक्त भइरहेको छ । भारतले भुटानको भूमिमा सडक बनाएर चीनले बलमिच्याइँ गरेको आरोप लगाएको छ । चीनले भने उक्त भूभाग आफ्नो रहेको दाबी गर्दै भारतीय सैनिक फिर्ता भएपछि मात्र समस्या समाधान हुने अडान लिएको छ । भारतले चिनियाँ सैनिक भुटानको भूभागमा छिरेको प्रतिवादस्वरूप एक महिनायता आफ्ना सैनिक सीमामा परिचालन गरेको छ । चीनले सडक निर्माण गरिरहेको भूभाग भारतको सिलिगुडी करिडोरनजिक पर्छ । उक्त ठाउँ भारतको सधैं अशान्त रहने उत्तरपूर्वी क्षेत्र पुग्ने प्रमुख मार्ग हो । भारत र चीनबीच डोक्लाम क्षेत्रबारे विवाद चुलिएसँगै एकअर्काका मिडियाबीच आरोपप्रत्यारोपसमेत चलेको छ । चीनका लागि पूर्वनेपाली राजदूत डा महेश मास्के डोक्लाम क्षेत्रमा उत्पन्न चीन, भुटान र भारतबीचको सीमा विवादबारे नेपालले सचेत भएर नियाल्नुपर्ने बताउनुहुन्छ । हामीले यो संवेदनशील मामिलामा चीन र भारत कसैको पनि पक्ष लिनुहुँदैन', उहाँ भन्नुहुन्छ । चीन, नेपालभारतबीच त्रिपक्षीय सहकार्यमार्फत आर्थिक विकासका लागि अघि बढ्ने विषयलाई नेपालले दुवै छिमेकीसँग निरन्तर शान्त रूपमा राख्नुपर्ने उहाँको भनाइ छ । उहाँका अनुसार चीन र भारतबीच विभिन्न मुद्दामा द्वन्द्व र सहकार्य जारी रहेकाले सीमा विवाद हल गर्न कूटनीतिक तहबाट संवाद जारी छ । चीन र भारतले विवादका मुद्दामा संवाद गरी आफ्ना अडान पनि जारी राखेकै हुन्छन्', उहाँ भन्नुहुन्छ, मिडियामा आएजस्तो जटिल समस्या मात्रै हुँदैन, निकासका प्रयत्नहरू भएकै हुन्छन् ।' भारतका लागि पूर्वनेपाली राजदूत लोकराज बराल भारतचीन सीमा विवाद अहिले दोहोरिएको बताउनुहुन्छ । भुटानको डोक्लाम क्षेत्रमा चीनले सडक बनाएपछि भारतीय र चिनियाँ सैनिकबीच केही चरण झडप भएका छन्', उहाँ भन्नुहुन्छ । भारतचीनका मिडियामा उक्त विवादलाई उचालिए पनि भित्री तहमा कूटनीतिक संवाद जारी रहेको उहाँको भनाइ छ । चीन दक्षिण एसियामा विभिन्न रूपमा छिर्न खोजेको देखिन्छ । डोक्लाम क्षेत्रमा देखिएको विवाद पनि यसकै एक पाटो हो', उहाँ भन्नुहुन्छ । उहाँ नेपालले भारत या चीन कसैको पनि समर्थन गर्नु आवश्यक नरहेको धारणा व्यक्त गर्नुहुन्छ । नेपाललाई अहिलेको चीनभारत वाकयुद्धले खासै असर पर्दैन । हामी अहिले नै आत्तिनुपर्ने कारण छैन', उहाँ भन्नुहुन्छ, सन् १९६२ मा चीन र भारत लडे पनि त्यसयता युद्धका घटना भएका छैनन् । अबका दिनमा पनि हुँदैनन् भन्ने लाग्छ ।' हामीले यो संवेदनशील मामिलामा चीन र भारत कसैको पनि पक्ष लिनु हुँदैन ।' डा महेश मास्के पूर्वराजदूत परराष्ट्र मन्त्रालय, भारत र चीनस्थित नेपाली नियोगले यस विषयमा सूक्ष्म रूपमा नियालिरहेको सम्बन्धित अधिकारी बताउँछन् । हाम्रा दुई छिमेकीबीच सन् १९६२ मा भएको सीमा युद्धमा होस् या अरू बेला भएका सीमा तनावबारे होस्, हामी तटस्थ बसेका थियौं', ती अधिकारीले भने । सन् १९६२ को चीनभारत सीमा युद्धमा नेपालले कसैको समर्थन गरेको थिएन । नेपालले त्यस बेला लिएको तटस्थ नीतिको प्रशंसा भएको थियो । चीनभारत सीमा युद्धको असर नेपालमा देखिए पनि तत्कालीन सरकारले त्यसको सामना सहज ढंगले गरेको थियो । चीन र भारतबीचको सीमा विवादमा नेपाल मौन रहँदै आएको छ । नेपालले भारतीय पक्षबाट नेपालका भूभाग मिचिएका सन्दर्भमा विरोध जनाउने गरेको छ । कालापानी र सुस्तामा भएको भारतीय अतिक्रमणबारे नेपालले कूटनीतिक तहमा पटकपटक आफ्नो धारणा राखे पनि भारतले सुनुवाइ गरेको छैन । चीन र भारतको सहमतिले नेपालको सार्वभौमिकता र अखण्डतालाई चुनौती दिएका घटनासमेत छन् । दुवै छिमेकीले नेपालको लिपुलेकलाई व्यापारिक मार्गका रूपमा उपयोग गर्ने सहमति दुई वर्षअघि गरे । लिपुलेकलाई व्यापारिक मार्ग बनाउने सहमतिप्रति नेपालले दुवै मुलुकसँग विरोध जनाएको थियो । तत्कालीन प्रधानमन्त्री सुशील कोइरालाले भारतीय समकक्षी नरेन्द्र मोदी र चीनको सरकारी तहमा लिपुलेकलाई व्यापारिक मार्ग बनाउने सहमतिप्रति विरोध गर्नुभएको कोइरालाका तत्कालीन विदेश मामिला सल्लाहकार डा दिनेश भट्टराई बताउनुहुन्छ । हाम्रो भूभागलाई भारत र चीनले व्यापारिक मार्गका रूपमा उपयोग गर्नु सार्वभौमिकता र अखण्डताविरुद्ध थियो । त्यस बेला चीन र भारतसँग हामीले स्पष्ट रूपमा कुरा राख्यौं', उहाँले भन्नुभयो । चीनले भारतसँगको उक्त सहमति कार्यान्वयन नगर्ने बताइसकेको छ । दुवै छिमेकीले लिपुलेकलाई व्यापारिक मार्गका रुपमा उपयोग गरेको पाइएको छैन ।"
संशोधन नभए गठबन्धनमै संकट,"काठमाडौं : प्रधानमन्त्री शेरबहादुर देउवाले असार मसान्तभित्रै मधेसीको माग पूरा गर्न संवैधानिक र कानुनी व्यवस्था गर्ने आश्वासन दिएपछि निर्वाचन आयोगमा दल दर्ता गरेको राष्ट्रिय जनता पार्टीका दोस्रो तहका नेताले बताएका छन् । प्रमुख प्रतिपक्षी दल एमालेसँग वार्ता गरी संसद्मा दुईतिहाइ बहुमत पुर्याएर संविधान संशोधन पारित गर्ने दायित्वसमेत सरकारको भएकाले प्रधानमन्त्रीले आफ्नो आश्वासन पूरा गर्ने' विश्वाससाथ राजपाले सकारात्मक कदम उठाएको ती नेताको दाबी छ । राजपाका सांसद तथा नेताहरूले आश्वासन पूरा नगरे सरकारबाट बाहिरिने र राजीनामा गरी आन्दोलनमा होमिन आफूहरू स्वतन्त्र रहेको बताएका छन् । ती नेताका अनुसार राजपासँग भएको तीनबुँदे सहमति कार्यान्वयनमा आफू प्रतिबद्ध रहेको धारणा शुक्रबार साँझ बालुवाटारमा प्रधानमन्त्री शेरबहादुर देउवाले माओवादी केन्द्र र राजपाका शीर्ष नेतासँगको बैठकमा राख्नुभएको थियो । हप्तादस दिनभित्र संविधान संशोधन पारित गरेरै छाड्ने प्रतिबद्धताको कार्यान्वयन नभए वर्तमान गठबन्धनबाट आफू हट्ने चेतावनीसमेत उनीहरूले दिएका थिए । प्रधानमन्त्री राजपालाई दिएको आश्वासन पूरा गर्न अझै पनि एमालेलगायत विपक्षी दलसँगको गृहकार्यमा संलग्न भएको देखिँदैन । संसद्बाट संविधान संशोधन पारित नभई असोज २ गते तेस्रो चरणको निर्वाचनमा सहभागी भए मधेसी जनताले राजपा नेतालाई कहिल्यै विश्वास गर्दैनन्', ती नेताले भने । निर्वाचन आयोगमा दल दर्ताका लागि दिएको निवेदनको उद्देश्य चुनाव होइन । चुनावमा सहभागी हुन तीनबुँदे सहमति कार्यान्वयन अपरिहार्य छ ।  नरेन्द्र साह कलवार, तराई मधेस सद्भावना पार्टी तीनबुँदे सहमतिको मुद्दाबाट राजपा पछि हट्नै सक्दैन । सत्तापक्षको प्रस्तावअनुसारै संविधान संशोधन नभए जनताले मधेसबाटै लखेट्छन् ।  दिनेशप्रसाद साह, राष्ट्रिय मधेस समाजवादी पार्टी तराई मधेस सद्भावना पार्टीका सांसद नरेन्द्र साह कलवारले शुक्रबार साँझ प्रधानमन्त्रीसँगको वार्ता र त्यसपछिको राजपाको कदमलाई समर्पणका रुपमा नलिन आग्र्रह गर्नुभयो । आफूहरूले निर्वाचन आयोगमा राजपा दल दर्ताका लागि दिएको निवेदनको उद्देश्य चुनावमा सहभागी हुनु नभएर दलगत मान्यता हासिल गर्नु रहेको बताउनुभयो । राजपा चुनावमा सहभागी हुनका लागि तीनबुँदे सहमति कार्यान्वयन अपरिहार्य रहेको उहाँको भनाइ छ । राष्ट्रिय मधेस समाजवादी पार्टीका सांसद दिनेशप्रसाद साहले तीनबुँदे सहमतिको मुद्दाबाट राजपा पछाडि हट्न नसक्ने बताउनुभयो । सद्भावना पार्टीका सांसद नरसिंह चौधरीले कांग्रेसले आफ्नो विश्वसनीयता स्थापित गर्न सहमति लागू गर्नुपर्ने बताउनुभयो । तराई मधेस लोकतान्त्रिक पार्टीका सांसद जंगीलाल रायले देउवा र पुष्पकमल दाहाल दुवैले असार मसान्तभित्रै संशोधन पारित गराउने गरी संसद्मा प्रस्ताव ल्याउने प्रतिबद्धता जनाएकाले यसपल्टको परिस्थिति भिन्न रहेको बताउनुभयो ।"
पार्टीको उम्मेदवारलाई हराएको आरोपमा कुटपिट,दमक : आफ्नै पार्टीका उम्मेदवार हराउन भूमिका खेलेको भन्दै झापा कमल गाउपालिका१ का रामबहादुर भण्डारीमाथि कुटपिट भएको छ । शनिबार राती सराङपाडा बजारदेखि घर तर्फ साईकलमा जादै गर्दा मोटरसाईकलमा आएका युवाहरुको एक समूहले उहालाई कुटपिट गरी घाइते बनाएका हुन् । एमालेका तर्फबाट वडाअध्यक्षमा उठेका प्रेम पोख्रेललाई हराउन सक्रिय भएको भन्दै उहाँमाथि कुटपिट भएको हो । कुटपिटबाट भण्डारीको टाउको र छातीमो चोट लागेको छ । घाइते भण्डारीको दमकस्थित लाइफलाइन अस्पतालमा उपचार भइरहेको छ । उहाँले भन्नुभयो बेलुका साइकलमा घर जाँदै थिएँ । मोटरसाइकलमा आएका युवाले काम छ भनेर साइकल रोक्न लगाए । त्यसपछि प्रेम पोख्रेललाई हराउन लागि परेको हैन भन्दै अन्धाधुन्ध कुटपिट गरे। गद्धार भन्दै आफूलाई मरनासन्न हुनेगरी कुटपिट गरेको उहाँले बताउनुभयो। मोटरसाइकलमा आएका युवाले मास्क लगाएकोले उनीहरु को हुन् ? भनेर ठम्याउन नसकेको उहाँको भनाई छ । भण्डारी साविक तोपगाछी९ का पूर्व वडाध्यक्ष समेत रहनु भएको छ । यता पार्टी गाउँ कमिटीले भने भण्डारीले भोट दिएको नदिएको भन्ने बहस नै नचलाएको बताएको छ । पार्टीका गाउँ कमिटी अध्यक्ष भीम राईले पार्टीका कार्यकर्ताले उहाँ माथि हातपात नगरेको दावी गर्नुभयो । भण्डारी पनि आफ्नो कार्यकर्ता भएकाले उहाँमाथि कसले कुटपिट गरेको भन्ने बिषयमा छलफल भई रहेको कमल गाउँपालिकाका उपाध्यक्ष बेणु शिवाकोटीले जानकारी दिनुभयो ।

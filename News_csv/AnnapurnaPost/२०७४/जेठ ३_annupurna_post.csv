शीर्षक,विवरण
"दैलेखमा एमाले र कांग्रेस कार्यकर्ताबीच झडप, दुई जना घाइते",सुर्खेत: दैलेखको चामुण्डा विन्द्रासैनीमा झडप हुँदा दुई जना घाइते भएका छन् । एमालेका तर्फबाट उपमेयरमा निर्वाचित तारा शाहीसहितको टोलीले विजय जुलुस मनाइरहँदा कांग्रेस कार्यकर्ताले आक्रमण गरेपछि दोहोरो झडप भएको हो । बुधवार साँझ भएको उक्त झडपमा दुई जना घाइते भएका हुन् । झडपमा परी घाइते भएका योगेन्द्र शाही र मदन शाहीको अहिले स्थानीय मेडिकलमा उपचार भइरहेको छ । योगेन्द्र एमाले कार्यकर्ता हुन भने मदन स्थानीय शिक्षक हुन् । एमालेको विजय जुलुस अगाडि बढी रहेको बेला लुकेर बसेका कांग्रेस कार्यकर्ताले एकाएक आक्रमण गरेको एमालेले जनाएको छ । त्यसपछि दोहोरो झडप भएको थियो । स्थानीय बुडेली बजारमा भएको उक्त झडपपछि अवस्था तनावपुर्ण बनेको थियो । करिब एक घण्टाको पैदल दुरीमा रहेको प्रहरी चौकीबाट पुगेको सुरक्षाकर्मीको टोलीले झडपलाई नियन्त्रणमा लिएको हो । सम्भावित झडप रोक्नका लागि त्यहाँ थप सुरक्षाकर्मी परिचालन गरिएको जिल्ला प्रहरी कार्यालय दैलेखले जनाएको छ । गाउँमा पुनः एमाले र कांग्रेसबीच झडप हुनसक्ने भन्दै स्थानीय बासिन्दा त्रसित बनेका छन् । उपमेयरमा निर्वाचित तारा शाहीमाथि आक्रमण गर्ने प्रयास भए पनि आफ्ना कार्यकर्ताले जोगाएको एमालेले दाबी गरेको छ । यता प्रहरीले भने घटनास्थलमा तनाव भए पनि अवस्था नियन्त्रणमा आइसकेको जनाएको छ । मत परिणाम सार्वजनिक हुँदै गर्दा दैलेखमा दलहरुबीच दोहोरो झडप हुनेक्रम बढेको छ । यसअघि सोमवार राती जिल्लाको नारायण नगरपालिकामा पनि कांग्रेस र एमालेका कार्यकर्ताबीच घण्टौंसमम दोहोरो झडप भएको थियो । उक्त घटनापछि स्थानीय प्रशासनले सदरमुकाममा रातको समयमा निषेधाज्ञा जारी गरेको थियो । चामुण्डा विन्द्रासैनी नगरपालिकामा एमालेले विजय हासिल गरेको छ ।
सल्यानको बागचौर नगरपालिकामा माओवादी केन्द्र विजयी,"सल्यानः सल्यानको बागचौर नगरपालिकाको प्रमुख र उपप्रमुखमा नेकपा माओवादी केन्द्र विजयी भएको छ। १ हजार ४ सय ४१ को फराकिलो मत अन्तरले माओवादी केन्द्रका लोकमान बुढाथोकी नगरपालिकाको प्रमुखमा विजयी हुनु भएको हो। बुढाथोकीले ५ हजार १ सय २१ मत प्राप्त गर्नु भएको छ भने उहाँका निकटतम प्रतिद्वन्द्वी एमालेका लोकबहादुर डाँगीले ३ हजार ६ सय ८० मत प्राप्त गर्नु भएको थियो। त्यस्तै, अर्का उम्मेदवार कांग्रेसका गोरखबहादुर खत्रीले ३ हजार ५ सय ६५ मत प्राप्त गर्नु भयो। यस्तै, उपप्रमुखमा माओवादी केन्द्रकै कल्पना पुन मगरले एमालेकी ओकाकुमारी खत्रीलार्ई १ हजार ६ सय २५ को फराकिलो मतले पराजित गर्दै जित हात पार्नु भएको छ। उहाँले ५ हजार २ सय १५ मत प्राप्त गर्नु भएको छ भने प्रतिद्वन्द्वी खत्रीले ३ हजार ५ सय ९० मत प्राप्त गर्नु भएको छ। त्यस्तै, अर्की उम्मेदवार कांग्रेसकी मेनका चन्दले ३ हजार ४ सय ९६ मत प्राप्त पाउनु भएको छ । १२ वटा वडा रहेको बागचौर नगरपालिकामा८ वटा वडा माओवादी केन्द्रले, २ वटा वडा एमाले र २ वटा वडामा कांग्रेसले विजय हासिल गरेका छन्।"
कुमाखमालिका६ मा माओवादी केन्द्रका विरबल लामिछाने विजयी,सल्यानः सल्यानको कुमाखमालिका गाउँपालिका वडा नम्बर ६ मा नेकपा माओवादी केन्द्रको प्यानलै विजयी भएको छ। कुमाख मालिका गाउँपालिकाको वडा ६ को अध्यक्षमा माओवादी केन्द्रका उम्मेदवार विरबल लामिछाने ६२१ मतका साथ विजयी हुनु भएको हो। उक्त वडामा लामिछानेको प्यानलै विजयी भएको छ।
जाजरकोटको माओवादी आधार क्षेत्रमा एमाले विजयी,"जाजरकोट: सबैले चासोका साथ हेरेको जाजरकोटको भेरी नगरपालिकाको मेयर र उपमेयरमा एमालेले जितेको छ। जिल्ला सदरमुकाम समेत रहेको यो नगरपलिकाको मेयरमा सीपी घर्ती मगर विजयी हुनुभएकाे छ। उहाँले ४ हजार २ सय ९२ मत ल्याएर विजयी हुनु भएकाे हाे। उहाँका निकटतम प्रतिद्वन्द्वी काँग्रेसका सनतकुमार कार्कीले ३ हजार ७ सय ८६ मत पाउनु भएकाे छ। त्यस्तै, उपमेयरमा एमालेकै भावना भण्डारीले ४ हजार ६४ मत ल्याएर विजयी हुनु भएकाे छ। उहाँका निकटतम् प्रतिद्वन्द्वी नेकपा माओवादी केन्द्रकी कृष्णा शर्माले ३ हजार ५ सय ४ मत प्राप्त गरेकी छिन्। १३ वटा वडा रहेको यस नगरपालिकामा ६ वटामा काँग्रेस, ५ वटामा एमाले र दुई वटामा माओवादी केन्द्रका उम्मेदवार प्यानलसहित विजयी भएका छन्। भेरी नगरपालिकाका वडामा विजयी भएकाहरू: वडा नं १ को वडा अध्यक्षमा दीपक राना (माओवादी केन्द्र) वडा नं २ को वडा अध्यक्षमा कालीबहादुर वली (नेपाली काँग्रेस) वडा नं ३ को वडा अध्यक्षमा लिलाबहादुर शाह (नेपाली काँग्रेस) वडा नं ४ को वडा अध्यक्षमा खम्बजंग शाह (नेपाली काँग्रेस) वडा नं ५ को वडा अध्यक्षमा श्यामलाल जैसी (माओवादी केन्द्र) वडा नं ६ को वडा अध्यक्षमा शशिराम बुढा (नेपाली काँग्रेस) वडा नं ७ को वडा अध्यक्षमा चन्द्रबहादुर शाही (एमाले) वडा नं ८ को वडा अध्यक्षमा कर्णबहादुर कार्की (एमाले) वडा नं ९ को वडा अध्यक्षमा धुव्र पौडेल (एमाले) वडा नं १० को वडा अध्यक्षमा ठगेन्द्र राना (नेपाली काँग्रेस) वडा नं ११ को वडा अध्यक्षमा लक्ष्मी आचार्य (नेपाली काँग्रेस) वडा नं १२ को वडा अध्यक्षमा निमबहादुर भनारी (एमाले) वडा नं १३ को वडा अध्यक्षमा गोपाल बटाला (एमाले)"
"भक्तपुरमा ९ वटा वडाको परिणाम सार्वजनिक: नेमकिपा ४, कांग्रेस ४ र एमाले १ मा विजयी","भक्तपुर: भक्तपुरका तीन नगरपालिकामा जारी मत गणनाअनुसार नौवटा वडाको परिणाम टुंगिएको छ। जसमा नेपाल मजदुर किसान पार्टी र नेपाली कांग्रेसले समान चारचार र नेकपा एमालेले एउटा वडामा अध्यक्ष जितेका छन्। नेमकिपाले भक्तपुर नपाको १, २, ३ र ४ वडामा वडा अध्यक्षसहित प्यानलै जितेको छ ।नेपाली कांग्रेसले मध्यपुर थिमि नपाको १,र ३ तथा सूर्यविनायक नपाको २ वडामा अध्यक्षसहित प्यानलै जितेको हो भने मध्यपुर थिमि नपामा महिला सदस्यबाहेक सम्पूर्ण पदमा जीत हासिल गरेको छ। एमाले सूर्यविनायक नपा १ मा वडा अध्यक्षसहित प्यानलै जितेको छ। नेमकिपाबाट भक्तपुर नपा १ वडामा श्यामकृष्ण खत्री, २ वडामा हरिप्रसाद बासुकला, ३ वडामा राजकृष्ण गोरा र ४ वडामा कुमार चवाल वडा अध्यक्षमा जित्नुभएको हो । भनपामा नेमकिपाको तेब्बर मतसहित अग्रता भक्तपुर नपाको चार वटा वडाको परिणामपछि ५ नम्बर वडाको मत गणना भइरहेको छ । जारी मत गणनामा नेमकिपाका मेयर उम्मेदवार सुनिल प्रजापति र उपमेयर उम्मेदवार रजनी श्रेष्ठ प्रतिद्वन्द्वीभन्दा तीन गुणा बढी मतले अग्रता लिइरहनुभएको छ। उहाँलाई नेपाली कांग्रेसका मेयर उम्मेदवार रामप्रसाद कासुला र उपमेयर गंगालक्ष्मी अवालले पछ्याइरहनुभएको छ। त्यस्तै, नेपाली कांग्रेसबाट मध्यपुर थिमि नपा १ वडामा सुरज खड्का, २ वडामा राम थापामगर र ३ वडामा प्रेम कुटु तथा सूर्यविनायक नपा २ मा कमलनाथ आचार्य वडा अध्यक्षमा निर्वाचित हुनुभएको छ । सूर्यविनायक नपा १ वडामा भने एमालेका सानुकाजी कायस्थ वडा अध्यक्षमा निर्वाचित हुनुभएको हो । मध्यपुर थिमि नगरपालिकाको तीनवटा वडाको मत गणनासम्म कांग्रेसका मेयर उम्मेदवार अष्टकुमार कवेले अग्रता लिइरहनुभएको छ ।उहाँलाई एमालेका मेयर उम्मेदवार मदनसुन्दर श्रेष्ठले पछ्याइरहनुभएको छ । त्यस्तै उपमेयरमा कांग्रेसका अञ्जना मधिकर्मी अघिअघि र नेमकिपाका केदार खड्का पछिपछि हुनुहुन्छ। त्यस्तै सूर्यविनायक नपाको वडा नं ३ सम्मको मत गणना जारी रहँदा कांग्रेसका मेयर उम्मेदवार विष्णुराज कार्कीले अग्रता लिइरहनुभएको छ । उहाँलाई एमालेका मेयर उम्मेदवार वासुदेव थापाले पछ्याइरहनुभएको छ । उपमेयरमा भने एमालेका जूना बस्नेतले कांग्रेस उम्मेदवार कल्पना राजथलालाई उछिनिरहनुभएको छ ।"
"तनहुँको सार्वजनिक परिणाम मिश्रितः चारमा कांग्रेस, एकमा एमालेको अग्रता","तनहुँः तनहुँका तीन गाउँपालिकाको मतपरिणाम सार्वजनिक हुँदा मिश्रित परिणाम प्राप्त भएको छ। तीनवटामध्ये नेपाली कांग्रेस, नेकपा एमाले तथा माओवादी केन्द्रका भागमा एक एक स्थानीय तह परको छ। यसअघि नै एक तहमा एमालेले जित हासिल गरेको छ । आँबु र ऋषिङमा कांग्रेस विजयी आँबुखैरेनी गाउँपालिकामा नेपाली कांग्रेसले कब्जा गरेको छ। अन्तिम मत परिणामअनुसार कांग्रेसका उम्मेदवार गिरबहादुर थापाले दुई हजार पाँच सय ८९ मत पाउनु भएको छ भने उहाँका प्रतिस्पर्धी नेकपा एमालेका सान्तबहादुर केसीले दुई हजार दुई सय ४२ मत पाउनु भयो। शुरुदेखि माओवादी केन्द्रले अग्रता लिइरहेको गाउँपालिकामा पछिल्लो समय एमाले तथा अन्तिमतिर कांग्रेसले अग्रता लिएको थियो। उपाध्यक्षमा विजयी कांग्रेसकै पुष्पादेवी श्रेष्ठले दुई हजार दुई सय ९७ मत पाउनु भएको छ। उहाँलाई पछ्याउनु भएकी एमालेकी मीना अधिकारीले दुई हजार एक सय ६५ मत पाउनुभयो। उता, ऋषिङ गाउँपालिकामा अत्यधिक बहुमत ल्याएर नेपाली कांग्रेसका अध्यक्षमा राजेन्द्रकृष्ण श्रेष्ठ तथा उपाध्यक्षमा गिनु थापा विजयी हुनु भएको छ। आठैवटा वडामा प्यानल जितेको कांग्रेसले अध्यक्षमा चार हजार नौ सय ४१ मत पाएको छ। श्रेष्ठलाई पछ्याएका एमालेका गोपाल थापाले दुई हजार चार सय ७२ मत पाउनुभयो। उपाध्यक्षमा विजयी कांग्रेसकी गिनु थापाले दुई हजार तीन सय ७७ मत तथा उपाध्यक्षका एमाले उम्मेदवार मधुमाया श्रेष्ठले दुई हजार तीन सय ७७ मत पाउनु भयो। घिरिङमा एमालेको कब्जा घिरिङ गाउँपालिकाको दुवै पदमा एमालेले जित हासिल गरेको छ। सार्वजनिक मत परिणामअनुसार एमालेका अध्यक्ष उम्मेदवार रनबहादुर थापाले कांग्रेसका विष्णुवीर थापालाई पराजित गर्नुभयो। विजयी रनबहादुरले तीन हजार सात सय ३० तथा पराजित विष्णुवीरले दुई हजार आठ सय १९ मत पाउनु भयो। उपाध्यक्षमा एमालेकी सरस्वती घिमिरे सिग्देलले कांग्रेसकी निर्जला अर्याललाई पराजित गर्नुभयो। उपाध्यक्षमा विजयी सिग्देलले तीन हजार सात सय १३ तथा पराजित अर्यालले दुई हजार सात सय ६२ मत पाउनुभयो। बन्दीपुरमा माओवादी तनहुँको बन्दीपुर गाउपालिकामा एमाओवादी केन्द्रका पूर्णसिंह थापा विजयी हुनु भएको छ। कांग्रेसको प्रभाव क्षेत्रमा थापाले उमेदवार कर्णबहादुर खत्रीलाई थोरै मतान्तरले पराजित गर्दै जीत हासिल गर्नु भएको हो। अध्यक्ष विजयी थापाले २८६३ र खत्रीले २४२१ मत पाउनुभयो। माओवादी उपाध्यक्षमा पनि जित हासिल गरेको छ। विजयी करुणा गुरुङले २६८३ मत पाउनु भयो भने पराजित कांग्रेसकी सविना गुरुङले २४६२ मत पाउनुभयो। चारमा कांग्रेस, एकमा एमालेको अग्रता व्यास नगरपालिकाको एक वडाबाहेक हालसम्म १० वडामा प्यानलसहित जित हासिल गरेको नेपाली कांग्रेसको नेकपा एमालेसँग मतान्तर बढ्दै गएपछि व्यासमा कांग्रेसको प्यानल आउने करिब निश्चित छ। मतगणना जारी रहँदा साविकमा एमालेको पकड रहेको ठानिएको शुक्लागण्डकी नगरपालिकामा नेपाली कांग्रेस र नेकपा माओवादी केन्द्र गठबन्धन अग्रस्थानमा छ । भीमाद नगरपालिकामा एमालेले लिएको अग्रता कायमै रहेका कारण उसको जित करिब निश्चित देखिएको छ । साविकदेखि नै एमाले बलियो रहेको क्षेत्रमा काँग्रेससँगको मतान्तर केही कम छ। भानु नगरपालिकामा शुरुदेखि नै कांग्रेसले लिएको अग्रता कायमै रहँदा त्यहाँ उसको विजयी हुने सम्भावना बढेको छ । म्याग्दे गाउँपालिकामा दिनभर एमालेले अग्रता लिएपनि कांग्रेसले पछिल्लो समय अग्रता पाएको छ।"
सिन्धुलीको हरिहरपुरगढी गाउँपालिकामा माओवादी केन्द्र विजयी,"सिन्धुली : सिन्धुलीको हरिहरपुरगढी गाउँपालिकामा माओवादी केन्द्र विजयी भएको छ । माओवादी केन्द्रका कार्साङ लामा गाउँपालिका प्रमुख र अनिता राई उपप्रमुखमा विजयी हुनु भएको निर्वाचन अधिकृत महेन्द्रबहादुर थापाले जानकारी दिनु भयो । लामाले ३९३४ र राइले ३९१८ मत प्राप्त गरी विजयी हुनु भएको हो । उहाँहरुको प्रतिद्धन्द्धी नेकपा एमालेका मानबहादुर वाइवाले प्रमुखमा २९५४ र उपप्रमुखमा एमालेकै छिरिङ लामाले २९९० मत प्राप्त गर्नु भएको छ । ८ वटा वडा रहेको उक्त गाउँपालिकाका ४ वटा वडा माओवादी केन्द्र ३ वटा नेकपा एमाले र १ वटा वडामा नेपाली कांग्रेसले जित हात पारेको छ । प्राप्त जानकारी अनुसार वडा नम्बर १ मा माओवादी केन्द्रका कारसाङ घलान, २ मा चन्द्रबहादुर राई, ३ मा पदमबहादुर स्याङ्तान, ४ मा एमालेका कमलकुमार राई, ५ मा झलककुमार माझी, ६ मा माओावदी केन्द्रका आइतसिं मोक्तान, ७ मा कांग्रेसका बालकृष्ण नेपाल र ८ मा एमालेका सार्कीमान तामाङ्ग विजयी हुनु भएको छ ।"
"गोरखामा चार गाउँपालिकासहित कांग्रेसको अग्रता, माओवादी दोस्रो","गोरखाः गाेरखामा हालसम्म गणना भएको ६१ वटा वडामध्ये नेपाली कांग्रेसले अग्रता लिएको छ। मतगणना सकिएका चार गाउँपालिकामध्ये चारैवटामा कांग्रेस विजयी भएको छ। चुमनुब्री गाउँपालिकामा धनबहादुर गुरुङ, सिरानचोक गाउँपालिकामा राजु गुरुङ, गण्डकी गाउँपालिकामा होमबहादुर गुरुङ र अजिरकोट गाउँपालिकामा फडिन्द्र धिताल विजयी हुनु भएको हो। धनबहादुर गुरुङ १२५३ मत ल्याएर विजयी हुनु भएको हो भने उपप्रमुखमा कुमारी गुरुङ १२८५ मत ल्याएर विजयी हुनु भएको हो। त्यस्तै, गण्डकी गाउँपालिकाका राना ४१६४ मत ल्याएर विजयी हुनु भएको छ भने उपप्रमुखमा विजयी अधिकारीले ४०९७ मत ल्याउनु भएको छ। त्यस्तै, सिरानचोकको प्रमुखमा विजयी राजुले ३४०२ मत ल्याउनु भएको छ भने उपप्रमुखमा विजयी रीता देवकोटाले ३४११ मत ल्याउनु भएको छ। भर्खरमात्र विजयी भएका अजिरकोटका प्रमुख र उपप्रमुखको मतसंख्या प्राप्त भएको छैन। कांग्रेसले ३२ वटा वडामा विजय हासिल गरेको छ भने माओवादी केन्द्रले १८, नेकपा एमालेले ९ र नयाँ शक्ति नेपालले पाँच वडामा विजय हासिल गरेको छ। नेपाली कांग्रेसले गोरखा नगरपालिकाको वडा नं १, २, ४, ५ र ६ को अध्यक्षसहितका प्यानलै विजयी भएको छ । त्यस्तै पालुङटार नगरपालिका ३, चुमनुब्री गाउँपालिकाको वडा नं १, २, ५ र ७, गण्डकी गाउँपालिकाको वडा नं २, ३, ४ र ५ पनि कांग्रेसले जितेको छ । सिरानचोक गाउँपालिकाको वडा नं १, २, ३ र ४, ६, ७ र ८, आरुघाट गाउँपालिका १ र २, भीमसेन गाउँपालिका १, २ र ३, धार्चे गाउँपालिकाको वडा नं ४, सहिद लखन गाउँपालिकाको ६, र अजिरकोट २, ३ र ४ मा कांग्रेस विजयी भएको छ । त्यस्तै, माओवादी केन्द्रले गोरखा नगरपालिकाको वडा नं ७, चुमनुब्री गाउँपालिकाको वडा नं ३, ४ र ६ मा जित हात पारेको छ। त्यस्तै, सुलिकोट १, २ र ३, ५, गण्डकी गाउँपालिकाको १, ६, ७ र ८ धार्चे १, सहिद लखन वडा नं ४ र ५, पालुंटार नगरपालिकाको वडा नं २ मा र अजिरकोट १ मा माओवादीले जित हासिल गरेको छ । त्यस्तै, नेकपा एमालेले सहिद लखन गाउँपालिकाको वडा नं १, २ र ३ मा जित हात पारेको छ । त्यस्तै गोरखा नगरपालिकाको वडा नं ३, धार्चे गाउँपालिकाको वडा नं ३, र आरुघाट ३, ४, ५ र ६ मा पनि एमालेले जित हासिल गरेको छ । नयाँ शक्ति नेपालका संयोजक डा बाबुराम भट्टराईको गृहनगर पालुङटार नगरपालिकाको वडा नं १, ४ र ५ मा धार्चे गाउँपालिकाको वडा नं ३ र सिरानचोक ५ मा नयाँ शक्तिले जितेको छ। सो नगरपालिकाको मेयर र उपमेयरमा नयाँ शक्तिले नै धेरै मतअन्तरले अग्रता लिएको छ।"
"काभ्रेको दुई स्थानीय तहमा कांग्रेस, एकमा एमाले विजयी","बनेपा : जिल्लाका १३ स्थानीय तह मध्ये आठ वटाको मतगणना भइरहेको छ । बेथानचोक र तेमाल गाउँपालिकाको अध्यक्ष उपाध्यक्षमा नेपाली काग्रेस विजयी भएको छ भने खानीखोला गाउँपालिकाको अध्यक्ष उपाध्यक्षमा नेकपा एमाले जिजयी भएको छ । प्रारम्भिक मत परिणाम अनुसार पनौती, बनेपा पाचँखाल, मण्डन देउपुर नगरपालिकामा एमाले अग्रस्थानमा रहेको छ । खानिखोलामा गाउँपालिकामा एमाले विजयी खानिखोला गाउँपालिका अध्यक्ष पदमा नेकपा एमालेका कृष्ण बहादुर खुलाल र उपप्रमुखमा रुकमणी गुरुङ्ग विजयी भएका छन् । वडा अध्यक्ष तर्फ १ नम्वरमा माओबादी केन्द्रका ज्ञान बहादुर लामा, २ नम्बरमा एमालेका इन्द्र बहादुर थिङ्ग, ३ नम्बरमा एमालेका जय बहादुर लुगेली, ४ नम्बरमा माओबादी केन्द्रका विर बहादुर वाईवा, ५ नम्बरमा एमालेका दुर्गा तिमल्सिना, ६ नम्बरमा एमालेका मान बहादुर गोले विजयी भएका छन् । त्रिपक्षीय प्रतिस्पर्धा रहेको उक्त गाँउपालिकामा अध्यक्षमा नेकपा एमालेका कृष्णबहादुर खुलालले २०२३ मत प्राप्त गरी विजय हुनुभएको छ । उहाँको प्रतिस्पर्धी माओवादी केन्द्रका इन्द्रबादुर थिङ(छिन्ताङ) ले १६४४ मत प्राप्त गर्नुभएको थियो भने नेपाली कांग्रेसका गोपाल दर्लामीले १ हजार ६ सय ३७ मत प्राप्त गर्नुभएको निर्वाचन अधिकृत हरिप्रसाद फुयालले जनाकारी दिनुभयो । उपाध्यक्षमा एमालेका रुखमणी गुरुङ २ हजार १ सय ३० मत ल्याएर विजय हुनुभएको छ । भने उहाँको प्रतिस्पर्धी कांग्रेसकी तारादेवी आर्चायले १ हजार ५ सय ९६ मत प्राप्त गर्नुभएको छ । माओवादी केन्द्रका विष्णुमायाँ मोक्तानले १ हजार ५ सय ६६ मत प्राप्त गर्नुभएको थियो । यस्तै वडा नम्बर १ मा माओवादी केन्द्रका ज्ञानबहादुर लामा थिङ, वडा नम्बर २ मा एमालेका इन्द्रबहादुर थिङ, वडा नम्बर ३ मा एमालेका जयबहादुर लुंगेली, वडा नम्बर ४ मा माओवादी केन्द्रका दिलबहादुर वाइबा, वडा नम्बर ५ मा एमालेका दुर्गा तिमल्सिना, वडा नम्बर ६ मा एमालेका मानबहादुर गोले र वडा नम्बर ७ मा नेपाली कांग्रेसका क्षेत्रमान घ्याबा विजयी भएका छन । गाउँपालिकामा ५ हजार ६ सय १७ मत खसेकोमा ६४ मत बदर भएको निर्वाचन कार्यालयले जानकारी दिएको छ । बेथानचोकमा गाउँपालिकामा कांग्रेसको प्यानल विजयी बेथानचोक गाउँपालिकाको अध्यक्ष, उपाध्यक्षसहित ६ वटै वडाको प्यानलमा काँग्र्रेसका उम्मेदवार विजयी भएका छन् । अध्यक्षमा प्रेमबहादुर तिमल्सिना र उपाध्यक्षमा सरिता लामिछाने तामाङ विजयी भएका छन् । कांग्रेसकै तर्फबाट १ नम्बर वडाअध्यक्षमा सोमप्रसाद घिमिरे, २ नम्बर वडामा भगवान घिमिरे, ३ नम्बर वडामा दिलबहादुर श्रेष्ठ, ४ नम्बर वडामा लालबहादुर श्रेष्ठ, ५ नम्बर वडामा खजेञ्जी लामा र ६ नम्बर वडामा बिष्णु मोक्तानसहितको प्यानल विजयी भएको हो । तिमल्सिनाले ३८ सय ६८ र सरिताले ३८ सय ५२ मत प्राप्त गरेका छन् । निकटतम एमालेका प्रेम लामाले २७४१ र उपप्रमुखमा एमालेकी उन्नती केसीले ३८ सय ५२ प्राप्त गरेकी थिइन् । कुल ११ हजार ५ सय ६० मतमा ९ हजार ४ सय मत खसेको थियो । तेमाल गाउँपालिकामा कांग्रेस विजयी तेमाल गाउँपालिका अध्यक्षमा नेपाली काग्रेसका उम्मेदार सलाम सिह लामा ३९३७ मत ल्याई विजयी हुनु भएको छ । उपप्रमुखमा दुर्गमाया तामाङ्गले ३७२८ मत ल्याई विजयी हुनु भएको छ । अध्यक्षका प्रतिद्वन्द्वी नेकपा एमालेका प्रदीप लामाले ३३६३ मत प्राप्त गर्नु भएको छ । माओबादी केन्द्रका गंगाबहादुर दोङले ३१८० मत पाउनु भएको थियो । उपप्रमुखमा एमालेकी उषा घिसिङ्गले ३३०७ मत पाउनु भएको छ । माओबादी केन्द्रकी कल्पना मोक्तानले ३२०५ मत ल्याउनु भएको थियो । वडा अध्यक्षमा १ नम्बरमा एमालेका मान बहादुर श्रेष्ठ, २ नम्बरमा एमालेका सिह बहादुर तामाङ्ग, ३ नम्बरमा लोकतान्त्रिक फोरमका विष्णु बहादुर लामा, ४ नम्बमा नेपाली काग्रेसका र ८ नम्बरमा माओबादी केन्द्रका लक्ष्मी बहादुर घिसिङ्ग, ९ नम्बरमा माओबादी केन्द्रकै चन्द्र बहादुर द्धोङ्ग विजयी भएका छन् ।"
सुर्खेतको बराहताल गाउँपालिकामा कांग्रेस विजयी,"सुर्खेतः सुर्खेतको बराहताल गाउँपालिकामा नेपाली कांग्रेस विजयी भएको छ। गाउँपालिकाको प्रमुख र उपप्रमुखमा कांग्रेसले जित हात पारेको हो। एमाले उम्मेदवारलाई पराजित गर्दै कांग्रेसका तेजबहादुर बस्नेत अध्यक्षमा विजयी हुनुभएको हो । बस्नेतले तीन हजार दुई सय २१ मत प्राप्त गुर्नुभएको छ। यस्तै उहाँका प्रतिस्पर्धी नेकपा एमालेका ताराकेशर गौतमले दुई हजार नौ सय ६४ मत प्राप्त गर्नुभयो । गाउँ पालिकाको उपाध्यक्षमा कांग्रेसकै शोभा शर्मा विजयी हुनुभएको छ। शर्माले तीन हजार तीन सय २२ मत प्राप्त गर्नुभएको छ । उहाँका निकटतम् प्रतिस्पर्धी एमालेका आशा थापाले तीन हजार हजार दुई सय मत प्राप्त गर्नुभयो। यस्तै, गाउँपालिकाका १० वटा वडामध्ये चार वटा वडामा कांग्रेसले जितेको छ । यस्तै तीन वटा वडाहरुमा एमालेले जितेको छ । माओवादी केन्द्रले दुई वटा वडामा जीत हात पारेको छ भने एउटा वडामा स्वतन्त्रले विजय हासिल गरेका छन्। जिल्लाका ९ वटा स्थानीय तहमध्ये अब सात वटा तहको अन्तिम परिणाम आउन बाँकी रहेको छ ।"
सिन्धुलीको गोलन्जोर गाउँपालिकामा कांग्रेसका पुष्प कार्की विजयी,"सिन्धुली: सिन्धुलीको गोलन्जोर गाउँपालिकाको प्रमुखमा नेपाली कांग्रेसका पुष्प कार्की विजयी हुनु भएको छ । कार्कीले ३३७६ मत प्राप्त गरी विजयी हुनु भएको निर्वाचन अधिकृत पुरुषोत्तम अधिकारीले जानकारी दिनु भयो । कार्कीले निकटतम प्रतिद्धन्द्धी एमालेका गाउँपालिका अध्यक्षका उमेदवार टिकाबहादुर देवकोटालाई ७८३ मत अन्तरले पछि पार्दै जित शुनिश्चित गर्नु भएको हो । देवकोटाले २५८४ मत प्राप्त गर्नु भएको थियो । गाउँपालिका उपाध्यक्षमा पनि कांग्रेसकै गंगादेवी श्रेष्ठ विजयी हुनु भएको छ । श्रेष्ठ ३२८७ मत ल्याई विजयी हुनु भएको हो । ७ वटा वडा रहेको उक्त गाउँपालिकाको वडा नम्बर १ मा माओवादी केन्द्रका मिनबहादुर सुनुवार वडा अध्यक्षमा विजयी हुनु भएको छ भने २ मा कांग्रेसका दौलत कार्की, ३ मा कांग्रेसकै पुष्कर बराल, ४ मा एमालेका बेगबहादुर मगर, ५ मा कांग्रेसका बुद्धिबहादुर पाल्पाली, ६ मा कांग्रेसकै पुरुषोत्तम श्रेष्ठ र ७ नम्बर वडामा एमालेका रोमबहादुर देवकोटा वडाध्यक्षमा प्यानल सहित विजयी हुनु भएको छ । गाउँपालिकाको १२ हजार ३ सय २९ मत मध्ये खसेको मतको अन्तिम परिणाम अनुसार गाउँपालिका अध्यक्ष उपाध्यक्ष तथा वडा अध्यक्ष र सदस्यहरुको मत गणना सम्पन्न भएको बताइएको छ ।"
महाअभियोग र संशोधन प्रस्ताव फिर्ता लिइ दोस्रो चरणको निर्वाचनमा केन्द्रित होऊ : एमाले,"काठमाडौै: नेकपा एमालेले संविधान संशोधन प्रस्ताव फिर्तागरी सहज ढंगले दोस्रो चरणको स्थानीय निर्वाचनमा केन्द्रित हुन सरकारको ध्यानाकर्षण गराएको छ । उपाध्यक्ष बामदेव गौतमको ललितपुरको भैसेपाटी स्थित निवासमा बसेको एमाले स्थायी समितिको बैठकले प्रधानन्याधिश सुशीला कार्की माथि व्यवस्थापिका संसदमा पेश गरिएको महाअभियोग पनि तत्काल फिर्ता लिन माग गरेको हो । बिनाऔचित्य अगाडि बढाइएको संविधान संशोधन प्रस्तावसमेत फिर्ता गरी सहजढंगले दोस्रो चरणको स्थानीय निर्वाचन सम्पन्न गर्न, संविधान कार्यान्वयन र तोकिएको समयमा तीनै तहको निर्वाचन सम्पन्न गर्ने काममा राजनीतिक समझदारी निर्माण गर्न सरकारसमक्ष माग गर्दछबैठकपछि प्रचार प्रमुख योगेश भट्टराई जारी गर्नु भएको प्रेस बिज्ञप्तिमा भनिएको छ हाम्रो पार्टी प्रधानन्यायाधीश सुशीला कार्कीमाथि व्यवस्थापिका संसदमा पेस गरिएको औचित्यहीन महाअभियोग प्रस्ताव तत्काल फिर्ता लिन सम्बन्धित पक्षहरुसँग माग गर्दछौ । स्थानीय तहको पहिलो चरणको निर्वाचनले संविधानलाई जनताले अनुमोदन गरेको ठहर एमालेले गरेको छ । गत वैशाख ३१ गते भएको स्थानीय तहको पहिलो चरणको निर्वाचनको मतगणना जारी छ । निर्वाचनपछि फरक पहिचान र हैसियतसहित निर्माण भएका स्थानीय तहले विशेष अर्थ राख्दछन् । यस निर्वाचनमा जनताको उत्साहजनक सहभागिताप्रति नेकपा (एमाले) खुशी व्यक्त गर्दछ बिज्ञप्तिमा भनिएको छ स्थानीय तहको निर्वाचनले जनताका प्रतिनिधिहरूद्वारा निर्मित नेपालको संविधानलाई जनअनुमोदित गर्नुका साथै संविधान कार्यान्वयनका निम्ति थप आधारसमेत प्रदान गरेको छ ।"
धादिङको रुबी भ्यालीमा राप्रपा विजयी,"रुवीभ्याली (धादिङ): उत्तरी धादिङको रुवीभ्याली गाउँपालिकाको प्रमुख र उपप्रमुखमा राष्ट्रिय प्रजातन्त्र पार्टीका उम्मेदवारहरु विजयी भएका छन। पुर्व गृहमन्त्री बुद्धिमान तामाङको प्रतिष्ठासंग जाडिएको रुवीभ्यालीको ३ वटा वडाहरुमा भने अरु पार्टीहरुले नै विजय हासिल गरेको छ। राप्रपाका उम्मेद्वार चेरुङ तामाङले १४ सय ८४ मत र उपाध्यक्ष विना लामा १४ सय ९ मत ल्याउदै गाउँ प्रमुख र उपप्रमुखमा विजयी हुनुभएको हो। उहाँहरुको प्रतिद्धन्दीमा नेकपा माओवादी केन्द्रका रामसिं तामाङले ९ सय ५३ मत र अमृता तामाङले ९ सय ७२ मत मात्रै प्राप्त गर्नुभएका थियो। ६ वटा वडा रहेको रुवीभ्याली गाउँपालिका अन्तरगतको सेर्तुङ पुर्व गृहमन्त्री बुद्धिमान तामाङको जन्मथलो रहेपनि आफ्नै क्षेत्र बाहेकका बडाहरुमा भने राप्रपाका उम्मेद्वारहरु पराजित भएका थिए। निर्वाचन अधिकृतको कार्यलयले जानकारी दिए अनुसार बडा नं १ र २ मा नेकपा एमालेका उम्मेद्वार मिन घले र पेम्वा घले विजयी हुनुभएको थियो भने ३, ४ र ६ मा नेकपा मा राप्रपाका उम्मेद्वार क्रमश: कामीलामा तामाङ, प्रशान्त तामाङ र नरमान गुरुङ विजयी हुनु भएको थियो। त्यस्तै वडा नं ५ मा भने नेकपा माओवादी केन्द्रका उम्मेद्वार धिरज तामाङ विजयी हुनुभएको थियो। उत्तरी धादिङका साविकका गाविसहरु लापा, झार्लाङ, सेर्तुङ, तिप्लिङ, झार्लाङ, दार्खा लगायतका ठाउँहरुमा विगतका निर्वाचनहरुमा राप्रपाले राम्रो मत ल्याउदै आएपनि अहिलेको निर्वाचनमा भने राप्रपा पछि परेको छ। सडक सन्जालले पनि नछाएको र भौगोलिक रुपमा पनि विकट रहेका उक्त गाउँपालिकाको चुनाव प्रचार प्रसारको लागि भन्दै पुर्वगृहमन्त्री बुद्धिमान तामाङ ७ पटक त हेलिकप्टर नै लिएर पुग्नुभएको थियो। स्रोतका अनुसार आफ्नो प्रतिष्ठासंग जोडिएको रुवीभ्यालीको गाउँपालिकाको निर्वाचन जित्नको लागि तामाङले मोटो रकम खचिनुभएको बुझिएको छ।"
अन्नपूर्ण गाउँपालिकाको प्रमुखमा कांग्रेसका डमबहादुर पुन विजयी,"म्याग्दी: म्याग्दीको अन्नपूर्ण गाउँपालिकाको प्रमुखउप्रमुखमा कांग्रेस विजयी भएको छ। बुधबार सम्पन्न मतगणनामा नेपाली कांग्रेसका क्या डमबहादुर पुन ३३२० मत ल्याएर विजयी हुनुभयो। उहाँका निकटम प्रतिद्वन्द्वी नेकपा एमालेका नारायण पुनले ३१२७ मत ल्याउनुभयो। निर्वाचन अधिकृतको कार्यालय पोखरेवगरले दिएको जानकारी अनुसार गाउँपालिकाको उपप्रमुखमा कांग्रेसकै केशमायाँ तिलिजा मगर ३२४५ मत ल्याएर विजयी हुनुभयो। उहाँले एमालेकै दुर्गादेवी घिमिरेलाई ५९ मतले पराजित गर्नुभयो। १० हजार ५ सय १९ मतदाता रहेको अन्नपूर्णमा सात हजार १२ मत खसेको थियो। ६ स्थानीय तह रहेको म्याग्दीमा बेनी नगरपालिका, अन्नपूर्ण र मालिका गाउँपालिकामा कांग्रेसले विजयी हासिल गरेको छ। मतगणनाको अन्तिम चरणमा रहेको रघुगंगा गाउँपालिकामा पनि कांग्रेसकै उम्मेदवार भब बहादुर भण्डारी अग्रस्थानमा छ। त्यस्तै, धवलागिरि गाउँपालिकामा एमालेकी थमसरा पुन र मँगला गाउँपालिकामा एमालेकै शतप्रसाद रोका अग्रस्थानमा रहनुभएको छ ।"
तनहुँको आँबुखैरेनी गाउँपालिकामा कांग्रेस विजयी,दमौलीः तनहुँको आँबुखैरेनी गाउँपालिकामा नेपाली कांग्रेसले कब्जा गरेको छ। अन्तिम मत परिणामअनुसार कांग्रेसका उम्मेदवार गिरबहादुर थापाले दुई हजार पाँच सय ८९ मत पाउनु भएको छ भने पराजित मुख्य प्रतिस्पर्धी नेकपा एमालेका सान्तबहादुर केसीले दुई हजार दुई सय ४२ मत प्राप्त गर्नु भयो। तीन सय ४७ मतले थापा विजयी हुनु भएको हो। शुरुदेखि माओवादी केन्द्रले अग्रता लिइरहेको गाउँपालिकामा पछिल्लो समय एमाले तथा अन्तिमतिर कांग्रेसले अग्रता लिएको थियो। उपप्रमुखमा विजयी कांग्रेसकै पुष्पादेवी श्रेष्ठले दुई हजार दुई सय ९७ मत पाउनु भएको छ। उहाँलाई पछ्याएकी एमालेकी मीना अधिकारीले दुई हजार एक सय ६५ मत पाउनुभयो।
सिन्धुलीको फिक्कल गाउँपालिकामा एमाले विजयी,सिन्धुली:सिन्धुलीको फिक्कल गाउँपालिकाको प्रमुखमा नेकपा एमालेका धनबहादुर कार्की विजयी हुनु भएको छ । कार्कीले ३१३४ मत प्राप्त गर्दै प्रमुखमा विजयी हुनु भएको हो । उपप्रमुखमा एमालेकै पार्वती सुनुवार विजयी हुनु भएको छ । सुनुवारले ३२३४ मत प्राप्त गर्नु भएको निर्वाचन अधिकृत नारायणबहादुर थापाले बताउँनु भयो । गाउँपालिका प्रमुखमा कांग्रेसका मोहनबहादुर कार्कीले २६२७ मत प्राप्त गर्नु भएको थियो । उक्त गाउपालिका ६ वटा वडामा ४ वटा वडामा एमालेले प्यानलनै जितेको छ भने दुई वटा वडामा कांग्रेस विजयी हुनु भएको छ ।
८० बर्षीय वृद्ध जेल चलान,"बैतडी :कर्तव्य ज्यान मुद्दामा फरार रहेका एक जना ८० बर्षीय वृद्धलाई जेल चलान गरिएको छ । बैतडीको साविकको महादेवस्थान बन्तोली बस्ने पर्मे भट्टलाई जेल चलान गरिएको जिल्ला प्रहरी कार्यालय बैतडीले जनाएको छ । २०४२ साल भदौ १७ गते राती तत्कालिन विजयपुर पञ्चायत अन्तर्गत पर्ने बरायलगाडा बस्ने ६५ बर्षीय अर्जुन अवस्थी, पुतली अवस्थी र कलशा अवस्थी सहित ४ जनाको खुकुरी प्रहार गरी हत्या गरेकाले भट्टलाई जेल चलान गरिएको छ । जिल्ला अदालत बैतडीबाट २०५१ साल भदौमा भट्टलाई २० बर्षे कैद सुनाइएको थियो । त्यतिबेला देखि नै भट्ट फरार थिए । ८० बर्षीया भट्टलाई सोमबार आफनै घरबाट प्रहरीले पक्राउ गरी जेल चलान गरेको जिल्ला प्रहरी कार्यालय बैतडीका प्रहरी नायव उपरीक्षक हेरम्ब शर्माले जानकारी दिनुभयो । बास बस्नका लागि अर्जुन अवस्थीको घरमा बसेको र सोही राती धनमाल लुट्नका लागि भट्टले अवस्थी परिवारका ४ जना सदस्यको हत्या गरेका थिए । भट्टलाई २० बर्ष जेल चलान गर्नका लागि पुनरावेदन अदालत महेन्द्रनगरले २०५२ साल भदौ १४ गते र सर्वोच्चले २०५३ साल वैशाख १३ गते जिल्ला अदालतको फैसला सदर गरेको थियो । जेल चलान भएका भट्टको अवस्था भने अहिले निकै दयनीय रहेको प्रहरीले बताएको छ । बोकेर यताउता लैजानुपर्ने अवस्था रहे पनि कानुनको नजरमा दोषी ठहरिएका व्यक्तिले उन्मुक्ति नपाउने प्रहरी नायव उपरीक्षक शर्माले बताउनुभयो । उहाँले भन्नुभयो कानुनको नजरमा दोषि ठहरिएका व्यक्ति कसैले पनि उन्मुक्ति पाउँदैनन् । कर्तव्य ज्यान मुद्दा लागेका भट्ट फरार रहेका थिए । त्यसैले तिनलाई पक्राउ गरि जेल चलान गरिएको हो ।"
सल्यानमा विजय र्यालीमा सहभागी कांग्रेस कार्यकर्ताको मृत्यु,सल्यान: सल्यानकाे त्रिवेणी गाउँपालिकामा नेपाली कांग्रेस विजयी भएपछि निकालिएको विजयी र्यालीमा सहभागी एक जना कांग्रेस कार्यकर्ताको मृत्यु भएकाे छ। विजयी र्यालीमा सहभागी भएका त्रिवेणी गाउँपालिका९ का २३ वर्षीय खिमबहादुर केसीको सडकमा लडेर मृत्यु भएकाे जिल्ला प्रहरी कार्यालय सल्यानका डिएसपी श्यामबहादुर खत्रीले जानकारी दिनुभयाे। कांग्रेसको विजयी र्याली मनाउँदै गर्दा लुहाम बजारको काभ्रा रोडमा लडेर केसी गम्भीर घाइते भएका थिए। गम्भीर घाइते खत्रीलार्इ उपचारका लागि अस्पताल पुर्याइएपनि चिकित्सकले मृत घोषित गरेका थिए।
सल्यानको छत्रेश्वरीमा कांग्रेसका केसी विजयी,"तुलसीपुरः सल्यानको छत्रेश्वरी गाउँँपालीकामा नेपाली काँग्रेसका सन्तोष केसी विजयी हुनु भएको छ। केसीले एमालेका उम्मेदवार ओजबहादुर बुढाथोकीलाई पछि पार्दै गाउँपालिकाको प्रमुखमा निर्वाचित हुनु भएको हो। निकै प्रतिस्पर्धा रहेको छत्रेश्वरीमा केसीले २९२२ मत र प्रतिद्वन्द्वी बुढाथोकीले २७०२ मत ल्याउनु भएको थियो । उपप्रमुखमा पनि नेपाली काँग्रेसकै सीता केसी २८१४ मत ल्याएर विजय हुनु भएको छ। उहाँले एमालेकी वुद्धा केसीलाई ४७ मतले पछि पार्नु भएको हो। छत्रेश्वरी गाउँपालिकामा सात वडा मध्य ३ मा कांग्रेस, ३ मा एमाले र १ वडामा माओवादी केन्द्रका उम्मेदवार विजयी भएका छन्।"
पार्वतीकुण्डमा नयाँ शक्ति विजयी,रसुवा: पार्वतीकुण्ड गाउँपालिकाको अध्यक्षमा नयाँ शक्ति पार्टी नेपालका भुजुङ तामाङ विजयी हुनुभएको छ। उहाँले ९६४ मत प्राप्त गर्नुभयो भने उहाँका निकटतम प्रतिद्वन्द्वी नेकपा (एमाले)का उम्मेदवार ल्हाक्पा गोम्बु तामाङले ६४३ मत प्राप्त गर्नुभयो। यस्तै उपाध्यक्षमा ६६५ मत प्राप्त गरी एमालेकी नवीना तामाङ विजयी हुनुभयो भने उहाँका निकटतम प्रतिद्वन्द्वी नयाँ शक्तिका सङ्गीता तामाङले ६६३ मत प्राप्त गर्नुभयो । रसुवाको पाँच गाउँपालिकाको सबै मतगणना सम्पन्न भएको मुख्य निर्वाचन अधिकृतको कार्यालयले जनाएको छ। रासस
सल्यान कुमाखमालिका गाउँपालिकामा माओवादी केन्द्र अगाडि,"सल्यान: सल्यानको कुमाखमालिका गाउँपालिका७ मा माओवादी केन्द्रको प्यानल विजयी भएको छ। माओवादी केन्द्रको तर्फबाट वडा अध्यक्षका उम्मेदवार तुलाराम बोहरा ५५२ मतसहित विजयी हुनु भएको हाे। उहाँका निकटतम् प्रतिद्वन्द्वी कांग्रेसका टीकाराम खत्रीले ३१७ र एमालेका चन्द्रबहादुर डाँगीले ०२ मत प्राप्त गर्नु भएको थियाे। त्यस्तै, महिला सदस्यमा सीता वली, दलित महिला सदस्यमा रुपा विक र खुला सदस्यहरुमा अकबर बोहरा र हस्तबहादुर बुढा विजयी हुनु भएको छ। त्यस्तै, वडा नं १ को अध्यक्षमा कांग्रेसका गोपाल बुढाथोकी विजयी हुनु भएको छ। उहाँका निकटतम् प्रतिद्वन्द्वी माओवादी केन्द्रका उम्मेदवार दीपबहादुर चन्दले ३१६ मत प्राप्त गर्दा एमालेका कलिभान रानाले २६१ मत प्राप्त गर्नु भयाे। त्यस्तै, वडा सदस्यहरुमा भने सबै पदमा माओवादी केन्द्रका उम्मेदवारहरु विजयी भएका छन्। जसअनुसार महिला सदस्यमा उषा बुढाथोकी, दलित महिला सदस्यमा मीना विक र खुल्ला सदस्यमा जनक थापा र डिल्ली राना रहनु भएको छ। प्रारम्भिक मतगणनाअनुसार गाउँपालिका अध्यक्ष र उपाध्यक्षमा पनि माओवादी केन्द्रका उम्मेदवारहरुले झण्डै दोब्बर मतले अग्रता लिइरहेका छन्। जसमा माओवादी केन्द्र अध्यक्षका उम्मेदवार दिलमाया बुढामगरले ९६४ मत प्राप्त गर्नु भएको छ भने उपाध्यक्ष डिल्लीराज जैशीले १ हजार ६० मत प्राप्त गर्नु भएको छ। त्यस्तै, काँग्रेसका तर्फबाट अध्यक्षका उम्मेदवार विवेकसिहं राठौरले ५४३ र उपाध्यक्षका उम्मेदवार उर्मिला रानाले ४८१ मत प्राप्त गर्नु भएको छ। त्यसैगरी एमालेको तर्फबाट अध्यक्षका उम्मेदवार भैरवबहादुर शाहले ४४३ मत र उपाध्यक्षका उम्मेदवार शान्ति चन्दले ४३१ मत प्राप्त गर्नु भएको छ। कुल १२ हजार १ सय ९३ मतदाता रहेको कुमाखमालिका गाउँपालिकामा ८ हजार ८ सय ३८ जनाले मतदान गरेका थिए।"
सल्यानको कपुरकोट गाउँपालिकामा एमाले विजयी,"कपुरकाेट: सल्यानको कपुरकोट गाउँपालिकामा नेकपा एमालेले जित हात पारेको छ। निकटतम प्रतिद्वन्द्वी नेकपा माओवादी केन्द्रका उम्मेदवार प्रकाश भरारीलाई १ हजार १७ मतले पराजित गर्दै नेकपा एमालेका भीमबहादुर सेन गाउँपालिकाको प्रमुखमा निर्वाचित हुनु भएकाे हाे। उहाँले ३ हजार १ सय ५२ मत प्राप्त गर्नु भयाे भने माओवादी केन्द्रका प्रकाश भरारीले २ हजार १ सय ३५ मत प्राप्त गर्नुभयाे। अर्का उम्मेदवार कांग्रेसका दुर्गा गिरीले १ हजार ४ सय ६७ मत प्राप्त गर्नुभयाे। यस्तै, उपप्रमुखमा एमालेकै तिला बुढा मगरले माओवादी केन्द्रकी एलिना रानालार्ई १ हजार ५ सय १२ पराजित गर्नुभयाे। उहाँले ३ हजार ३ सय ८० मत प्राप्त गर्नु भयाे भने प्रतिद्वन्द्वी रानाले १ हजार ८ सय ६८ मत प्राप्त गर्नुभयाे। अर्की उम्मेदवार कांग्रेसकी ओकी महतराले १ हजार ६ सय ७४ मत प्राप्त गर्नुभयाे। ६ वटा वडा रहेको कपुरकोट गाउँपालिकामा वडा नम्बर १ र २ मा माओवादी केन्द्र, ३ मा नेपाली कांग्रेस र ४, ५ र ६ मा नेकपा एमालेले विजय हासिल गरेका छन्।"
"डोल्पामा एमाले चार,माओवादी केन्द्र दुई,स्वतन्त्र दुई उम्मेदवार विजयी","जुम्लाः डोल्पाका सबै स्थानीय तहमा मतगणना सकिएको छ । यससँगै पहिलो चरणमा निर्वाचन सम्पन्न भएका जिल्लाहरुमध्ये मुस्ताङपछि मतगणना सम्पन्न गर्ने जिल्ला डोल्पा भएको छ । आठवटा स्थानीय तह रहेको डोल्पा जिल्लामा बुधबार बिहानसम्म सबै तहका मतगणना सार्वजनिक गरी ३४ जिल्लामध्ये मतपरिणाम सार्वजनिक गर्ने डोल्पा दोस्रो जिल्ला बनेको छ । यस्तै कर्णालीकै केन्द्रका रुपमा रहेको जुम्ला जिल्लामा पनि मतगणना कार्य बुधबार सकिएको छ । एक नगरपालिकासहित सातवटा गाउँपालिका रहेको जुम्लामा बुधबार बेलुका मतगणना सकिएको हो । मतगणना सम्पन्न भएको डोल्पामा नेकपा एमालेले बर्चश्व कायम गरेको छ । डोल्पाका आठ तहमध्ये चारवटा तहमा एमालेका उम्मेदवारले गाउँपालिका प्रमुखमा जीत हासिल गरेका छन् । त्रिपुरासुन्दरी नगरपालिकामा एमालेका ओमबहादुर बुढा, काइके गाउँपालिकामा अंगतकुमार राणा, ठूलीभेरी नगरपालिकामा गणेशबहादुर शाही र सेफोक्सुण्डो गाउँपालिकामा एमालेकै टासी टुण्डुप गूरुङ्ग निर्वाचित हुनुभएको छ । यस्तै डोल्पाका दुई तहमा भने माओवादी केन्द्रले जीत हासिल गरेको छ । जगदुल्ला गाँउपालिकामा माओवादी केन्द्रका तारासिंह रोकाया र मुड्केुला गाउँपालिकामा दत्तबहादुर शाही विजयी हुनुभएको छ । डोल्पामा स्वतन्त्र तर्फका उम्मेदवारहरु दुई स्थानीय तहमा निर्वाचित भएका छन् । छार्काताङस्योङ गाँउपालिकामा एमालेका समर्थक स्वतन्त्र उम्मेदवार सेनाङ्गगूरुङ्ग गाउँपालिका अध्यक्षमा निर्वाचित हुनुभएको छ भने, डोल्पो बुद्ध गाँउपालिकामा पनि एमालेका समर्थक स्वतन्त्र उम्मेदवार तेम्बागूरुङ्ग निर्वाचित हुनुभएको डोल्पा मुख्य निर्वाचन अधिकृतको कार्यालयले जनाएको छ । यस्तै उपप्रमुखमा भने एमालेकै वर्चश्व देखिएको छ । उपप्रमुमा पनि एमालेका चारवटा तहमा निर्वाचित भएका छन् । त्रिपुरासुन्दरीमा छार्काताङस्योङ छिरीङ्ग डिकी गूरुङ्ग,त्रिपुरासुन्दरीमा चन्द्राकुमारी बुढा,मुड्केचुलामा सविता बुडा र सेफोक्सुण्डोमा एमालेकै धावासम्डुक गूरुङ्ग निर्वाचित हुनुभएको छ । उपप्रमुखमा ठूलीभेरीमा राप्रपाका राप्रपा योगेन्द्र बहादुर शाही, डोल्पो बुद्ध गाँउपालिकामा एमाले समर्थक स्वतन्त्र मलामटसि गूरुङ्ग, काइके गाउँपालिकामा राप्रपाकै ःकुञ्जाङ्ग बुढा र जगदुल्लामा माओवादीका अमृता लामा उपाध्यक्षमा निर्वाचित हुनुभएको छ ।"
पर्वतको फलेवास नगरपालिकामा एमाले विजयी,"कुश्माः पर्वतको फलेवास नगरपालिकाको मेयरमा नेकपा एमालेका उम्मेदवार पदमपाणी शर्मा विजयी हुनु भएको छ। बुधबार सम्पन्न मतपरिणाम अनुसार शर्माले नेपाली काँग्रेसका उम्मेदवार गंगाधर तिवारीलाई ३ सय ४८ मतले मतले पछि पार्दै विजयी हुनुभएको हो। शर्माले ६ हजार १ सय ३ मत प्राप्त गर्नु भयो भने उहाँका निकटतम प्रतिद्वन्द्वी कांग्रेसका तिवारीले ५ हजार ७ सय ५५ मत ल्याउनु भयो। मेयरमा निर्वाचित भएपछि शर्माले फलेवास नगरपालिकाको समृद्धि र विकासका लागि आफु अहोरात्र खटिने बताउनुभयो। त्यस्तै, उपमेयरमा एमालेकै मञ्जु अधिकारी विजयी हुनु भएको छ। उहाँले ५ हजार ९ सय ५४ मत प्राप्त गर्नु भयो। उहाँकी निकटतम प्रतिद्वन्द्वी काँग्रेसकी नेतृ रेखा गुरुङले ५ हजार ६ सय ४९ मत प्राप्त गर्नुभयो। उ क्त नगरपालिकाका ११ वडा मध्ये एमालेले ९ वटा वडामा विजयी हासिल गरेको छ भने वडा नम्बर ३ र ११ मा नेपाली काँग्रेस विजयी भएको छ।"
एक सातामा सबै नतिजा आउने प्रमुख आयुक्तको स्पष्टोक्ति,"काठमाडौं ः मतगणना प्रकृया अत्यन्त झञ्झटिलो, पट्यारलाग्दो एवम् समय र श्रोत साधन खर्चिलो देखिएको भन्दै निर्वाचन पर्यवेक्षक संस्थाहरुले अविलम्ब बैकल्पिक व्यवहारिक विधि अवलम्बन गर्न निर्वाचन आयोगसँग माग गरेका छन । स्थानीय तह निर्वाचनको पर्यवेक्षण सम्वन्धी प्रारम्भिक प्रतिवेदन सार्वजनिक गर्दै उनीहरुले मतगणनामा भएको ढिलाईले आम मतदातामा असन्तुष्टि बढेको उनीहरुले बताएका छन । आम निर्वाचन पर्यवेक्षण समिति (जियोक),राष्ट्रिय निर्वाचन पर्यवेक्षण समिति (नियोक) र संकल्पले बुधवार संयुक्त पत्रकार सम्मेलन गरी मतगणना कार्य छिटो हुने विधि अवलम्वन गर्न आयोगको ध्यानाकर्षण गराएका हुन । कार्यक्रममा प्रमुख निर्वाचन आयुक्त अयोधिप्रसाद यादवले भने मतगणनामा भएको ढिलाइबाट नआंत्तिन आग्रह गर्दै एक सातामा सबै नजिता सार्वजनिक हुने बताउनुभयो । पहिलो चरणको नतिजा दोस्रो चरणको निर्वाचन नभएसम्म रोक भन्ने, अहिले ढिलो भयो भन्दै आंत्तिन मिल्दैन, यादवले भन्नुभयो,संविधानसभा निर्वाचनमै पनि मतगणना गर्न ६ दिन लागेको थियो नि । मतपत्र ठुलो भएको र दलहरुबीच चुनावी तालमेलका कारण मत गणनामा समय लागेको र यसैका कारण मतपत्र बदरको संख्या बढेको यादवले बताउनुभयो । निर्वाचन ऐनको वाध्यताका कारण उम्मेदवारको मनोनयनपछि मतपत्र छाप्न मिल्ने अवस्था नरहेको यादवले तर्क गर्नुभयो । मनोनयनपछि जम्मा १५ दिनको समय दिनुपर्छ भन्ने ऐनमा व्यवस्था छ, त्यति छोटो अवधिमा मतपत्र छाप्न नसकिने भएकाले अनुमानका आधारमा पहिले नै मतपत्र छापेका हौ । नियोकका अध्यक्ष एवं पूर्व प्रमुख निर्वाचन आयुक्त सुर्यप्रसाद श्रेष्ठले मतपत्रको विद्यमान ढांचालाई परिमार्जन गरी भविष्यमा हुने अन्य निर्वाचनहरुमा मतदातामैत्री बनाउनुपर्ने बताउनुभयो । उम्मेदवार नभएको दल वा व्यक्तिको चुनाव चिन्ह नै मतपत्रमा नराखेर मतपत्र छोटो बनाउन सकिन्छ, श्रेष्ठले भन्नुभयो,मतगणनामा भएको ढिलाईले मतदातामा निरासा र असन्तुष्टि देखिएको छ । जिओका अध्यक्ष हिमालय शम्शेर राणाले मतदान प्रकृया जटिल भएको तथा मतदाताहरु मतपत्रको ढांचामा अभ्यस्त नभएको कारण मतदाता शिक्षामा जोडदिनुपर्ने बताउनुभयो । जिओकका महासचिव कृष्णमान प्रधानले पहिलो चरणको निर्वाचन र मतगणनामा देखिएका अप्ठ्याराबाट सिकेर दोस्रो चरणको मतदान र मतगणना सरल र र सहज बनाउनुपर्ने बताउनुभयो । तीन वटै संस्थाले जारी गरेको साझा प्रतिवेदनमा सरकारी पक्षबाट भएको आचारसहिंता उल्लंघनमा आयोगले कडाई गर्न नसकेको भन्दै आचारसंहिता पालना गराउन आयोग थप प्रभावकारी हुनुपर्ने सुझाव दिइएको छ ।"
गोरखाका चार गाउँपालिकामा कांग्रेस विजयी,"गोरखाः मतगणना सकिएका चार गाउँपालिकामध्ये चारैवटामा कांग्रेस विजयी भएको छ। चुमनुब्री गाउँपालिकामा धनबहादुर गुरुङ, सिरानचोक गाउँपालिकामा राजु गुरुङ, गण्डकी गाउँपालिकामा होमबहादुर गुरुङ र अजिरकोट गाउँपालिकामा फडिन्द्र धिताल विजयी हुनु भएको हो। धनबहादुर गुरुङ १२५३ मत ल्याएर विजयी हुनु भएको हो भने उपप्रमुखमा कुमारी गुरुङ १२८५ मत ल्याएर विजयी हुनु भएको हो। त्यस्तै, गण्डकी गाउँपालिकाका राना ४१६४ मत ल्याएर विजयी हुनु भएको छ भने उपप्रमुखमा विजयी अधिकारीले ४०९७ मत ल्याउनु भएको छ। त्यस्तै, सिरानचोकको प्रमुखमा विजयी राजुले ३४०२ मत ल्याउनु भएको छ भने उपप्रमुखमा विजयी रीता देवकोटाले ३४११ मत ल्याउनु भएको छ। भर्खरमात्र विजयी भएका अजिरकोटका प्रमुख र उपप्रमुखको मतसंख्या प्राप्त भएको छैन। मत परिणाम घोषणा भएका ६१ वडाहरुमध्ये कांग्रेस सबैभन्दा धेरै ३२ वडामा विजयी भएको छ। त्यस्तै, माओवादी केन्द्र १८ वटामा, एमाले ९ वटामा र नयाँ शक्ति नेपाल पाँच वटा वडामा विजयी भएका छन्।"
सिन्धुलीको घ्याङलेक गाउँपालिकामा नेपाली कांग्रेस विजयी,सिन्धुली: सिन्धुलीको घ्याङलेक गाउँपालिकामा नेपाली कांग्रेस विजयी भएको छ । कांग्रेसका जगतबहादुर भोलनले २४२४ मत ल्याएर गाउँपालिका प्रमुखमा विजयी हुनु भएको हो । उक्त गाउँपालिकाको उपप्रमुखमा कांग्रेसकै दुर्गादेवि सुनुवार विजयी हुनु भएको छ । सुनुवारले २२८७ मत प्राप्त गर्नु भएको छ । भोलनको प्रतिद्धन्द्धीमा माओवादी केन्द्रका शंकरमान ग्लान रहेका छन् । ग्लानले १९५५ मत प्राप्त गर्नुभएको थियो । उक्त गाउँपालिकाको ५ वटा वडाहरुमा ३ वटा वडा नेपाली कांग्रेस १ वटा वडा एमाले र एक वटा वडामा माओवादी केन्द्र विजयी भएका छन ।
अधिकृतको जगिर छाडेको २७ दिनमै वडाध्यक्ष,"नुवाकोट : नुवाकोटमा एक युवाले जागिर छाडेको २७ दिनमै नगरपालिकाको वडाध्यक्ष निर्वाचत भएका छन् । सरकारी अधिकृतको जागिर छाडेको २७ दिनमै टलकमान श्रेष्ठ विदुर नगरपालिका वडा नं ४ को वडाध्यक्षमा निर्वाचित हुनु भएको हो । स्थानीय तहको निर्वाचनमा उम्मेदवार बन्नका लागि श्रेष्ठले स्थायी अधिकृतबाट गत वैशाख ७ गते सरकारी सेवावाट राजीनामा दिनुभएको थियो । राजीनामा दिंदा विदुर नगरपालिका वडा नं ४ वट्टारवजार निवासी ४५ वर्षीय श्रेष्ठ जिल्ला जनस्वास्थ्य कार्यालय नुवाकोटमा जनस्वास्थ्य निरीक्षक पदमा कार्यरत हुनुहुन्थ्यो । २३ वर्ष एउटै कार्यालयमा सेवा गर्नुभएका श्रेष्ठले विदुर नगरपालिका वडा नं ४ को वडाध्यक्ष पदमा नेकपा एमालेवाट उम्मेदवार बनेर विजयी हुनुभएको हो । श्रेष्ठले भारी मतका साथ कांग्रेसका महासमिति सदस्य हरिकृष्ण श्रेष्ठलाई तीनसय मतको अन्तरले पराजित गरी वडा अध्यक्षमा विजयी हुनु भएको हो । श्रेष्ठले आठ सय ५८ मत प्राप्त गर्नु भएको छ । उक्त वडामा सबै नेकपा एमालेका उम्मेदवार विजयी भएका छन् । दुई दशकभन्दा बढी समय जागिर गरेर जनताको सेवक बनेकोमा अब भने जनतालाई संगै लिएर नोकर भई सेवा गर्ने चाहना भएको बताउनुभयो । विदुर नगरपालिकाको सवैभन्दा ठुलो र महत्वपुर्ण वडाका जनताको प्रत्यक्ष सरोकारका विषयमा क्रियाशील रही समाज सेवामा समेत क्रियाशिल हुने सोच बनाएर उहाँले अधिकृतको जागिरवाट राजीनामा दिएको बताउनुभयो । श्रेष्ठ सरकारी सेवामा प्रवेश गर्नु अगावै विद्यार्थी जीवनकालदेखि नै राजनीतिमा सरिक श्रेष्ठ मेहनती, इमान्दार, कर्तव्यनिष्ठ र उदार युवाको रुपमा चिनिनुहुन्छ । जागिर छाड्ने कुनै सोच थिएन, उमेर छउन्जेल खान्छु भन्ने थियो तर, स्थानीय तहको चुनावको रौनकले आफु उम्मेदवार बन्न योग्य छु भन्ने आत्मसोचाइले गर्दा पहिले त टिकट नै नपाई राजीना दिए ।' त्यसपछि मात्र टिकटको कुरा गर्न नेकपा एमालेको पार्टी कार्यालय विदुर पुग्नुभएको थियो । अहिलेको महंगीको बेलाको जागिर नछाडी पेशागत महासंघमै रहेर पार्टी र जनताको सेवा गर्न पार्टी अध्यक्ष नारायण खतिवडा र स्कुले जीवनदेखिकै पुराना सहपाठी रामचन्द्र भट्टलगायतले आग्रह गर्नुभएको थियो । आफ्नो साथमा सधै जनता भए, काम त जसरी पनि गर्न सकिन्छ नि भन्ने सोचेर जागिर एकै दिनमा छाडेर उम्मेदवार बने' उहाँले भन्नुभयो । खुसी छु, जनताको साथ पाएको छु, जनतालाई सधैं टाउकोमा राख्नेछु, यसैमा बाँकी जीवन समर्पित गर्नेछु' वडाध्यक्षमा विजयी भएपछि श्रृष्ठले भन्नुभयो । श्रेष्ठले अब समाज सेवामा सक्रिय भएर लाग्ने प्रण समेत गर्नभयो । गाउँको विकास निर्माणसँगै स्थानीयस्तरको चौतर्फी विकासमा मेरो बाँकी जीवन बिताउने योजना बनाएको छु', उहाँले भन्नुभयो । विद्यार्थी कालमा रहँदा नै २०४० सालदेखि एमाले निकट विद्यार्थी संगठन अनेरास्ववियुको जिल्ला कमिटि, एमाले नगर संगठन कमिटि, युवा संघको संस्थापक नगर संयोजक पदमा रहेर सक्रिय राजनीति गर्नु भएका श्रेष्ठ २०४१ सालमा स्थापित नुवाकोट आदर्श वहुमुखी क्याम्पसको पहिलो निर्वाचित स्ववियु सभापतिसमेत हुनुभएको थियो । परिवारको रोजीरोटीका लागि अध्ययनपछि जागिरमा प्रवेश गरेपछि श्रेष्ठ राजनीतिबाट केहि ओझेलमा हुनुहुन्थ्यो । सरकारी सेवामा छँदा पनि उहाँको उत्तिकै लोकप्रियता थियो ।"
मुगुमा कांग्रेस विजयी,मुगु : मुगुको मुगुम कर्मारोङ्ग गाउँपालिका प्रमुखमा नेपाली कांग्रेसका उम्मेदवार विजयी हुनुभएको छ । गाउँपालिका प्रमुखमा नेपाली कांग्रेसका उम्मेदवार छिरिङ क्याप्ने लामा ११७० मत प्राप्त गरी विजयी हुनभएको हो ।उहाँका निकटतम प्रतिद्वन्द्वी एमालेका सोनाम छिरिङ लामाले १०२६ मत प्राप्त गर्नुभयो । उपप्रमुखमा भने नेकपा एमालेका छिरिङ तमाङ १०६१ मत ल्याइ विजयी हुनुभयो ।उहाँका निकटतम प्रतिद्वन्द्वी माओवादीका इटोल तमाङले ९१५ मत प्राप्त गर्नु भयो मुगुमा कर्मारोङ्ग गाउँपालिकाका ९ वडा मध्ये ५ वटामा कांग्रेस र ४ वटामा एमालेका उम्मेदवार वडाअध्यक्षमा विजयी भएका छन । मुगुको छायानाथ रारा नगरपालिकामा नेपाली कांग्रेस अग्रस्थानमा रहेको छ । मेयरमा नेपाली कांग्रेसका उम्मेदवारले १७०० मत पाएका छन् भने एमालेका उम्मेदवार १३८१ मतसहित दोस्रो स्थानमा रहेका छन् । उपमेयरमा माओवादीका उम्मेदवार १६५४ मतसहित अगाडि छन् । एमालेका उपमेयरका उम्मेदवारको १२६१ मत रहेको छ । यहाँ माओवादी र कांग्रेसको गठबन्धन गरेका थियो ।
स्याङ्जाका तीन गाउँपालिकामा एमाले विजयी,"स्याङ्जा : स्याङ्जाकाे फेदीखोला, आधीखोला र हरिनास गाउँपालिकामा नेकपा एमालेको विजय भएको छ । फेदीखोलामा अध्यक्षमा घनश्याम सुवेदी र उपाध्यक्षमा देवी थापा विजयी हुनुभएको छ । सुवेदीले ३ हजार ८ सय ६ र उपप्रमुखमा देवी थापा ३ हजार ४ सय २८ मत र प्रतिद्वन्द्वी नेपाली कांग्रेसका प्रमुख तारापति सुवेदीले १७६० र कांग्रेसका उपप्रमुख उम्मेद्वार मायादेवी पनेरुले १ हजार ८ सय ६ मत प्राप्त गर्नभएको थियो । आधीखोला गाउँपालिकामा अध्यक्ष सुधिरकुमार पौडेल र उपाध्यक्ष शर्मिला पौडेल सहित सबै वडाहरुमा नेकपा एमालेको बिजयी भएको छ । पौडेलले नेपाली कांग्रेसका उम्मेदवार प्रदीप पौडेललाई झण्डै २ हजार मतान्तरले बिजयी हुनु भएको हो । यसैगरी, हरिनास गाउपालिका पनि खिमनारायण मानन्धर र उपाध्यक्षमा धनमाया पराजुली बिजयी हुनुभएको हो । उहाका प्रतिद्धन्द्धी नेपाली कांग्रेसका देवकुमार मानन्धरलाई १० मतले पछि पार्दै मानन्धर अध्यक्ष पदमा निर्वाचित हुनु भएको हो । ५ नगरपालिका र ६ गाउँपालिका रहेको स्याङ्जामा पुतलीबजार र गल्याङ् नगर पालिका सहित कालीगण्डकी र अर्जुनचौपारी गाविसमा पनि एमालेको अग्रता देखिएको छ । वालिङ, भीरकोट, चापाकोट नगरपालिका सहित बिरुवा गाउपालिकामा नेपाली कांग्रेसको अग्रता छ । अहिले सम्म झण्डै ५० वडाको मतपरिणाम सार्वजनिक भैसकेका छन् ।"
नवलपरासीका सबै गाउँपालिकामा कांग्रेस विजयी,"नवलपरासी : नवलपरासीको नवलपुर क्षेत्रमा भएको निर्वाचनमा सबै गाउँपालिकामा कांग्रेसले कव्जा जमाएको छ । चार नगरपालिका र चार गाउँपालिकाको निर्वाचनमा दुई नगरपालिकाको प्रमुखमा एमाले र दुई नगरपालिकामा भने कांग्रेस अघि छ । कांग्रेसले जितेका सबै गाउँपालिकामा हुप्सेकोट, वुलिङटार, बुङदिकाली र वुलिङ्टार छन् । हुप्सेकोटको गाउँपालिका अध्यक्षमा नेपाली कांग्रेसले एमालेलाई २ सय ५३ मत अन्तरले हराएको छ । विजयी कांग्रेसकी लक्ष्मी पाण्डेको ४ हजार ४ सय ६८ मत छ भने प्रतिद्वन्द्वि मेघबहादुर पुलामीको ४ हजार ४ सय १३ मत छ । विजयी कांग्रेसका उपाध्यक्ष ओमबहादुर घर्तीको ४ हजार ४ सय ६८ मत छ भने प्रतिद्वन्द्वि स्वतन्त्र कोपिला मल्लको ४ हजार ४ सय १३ मत छ । त्यसैगरी वुलिङटार गाउँपालिकाकाको अध्यक्षमा कांग्रेसले एमालेलाई २ हजार १ सय ५८ मतले हराएको छ । विजयी शशिकिरण बस्ताकोटीले ४ हजार ७ सय ८ मत पाउनु भएको छ भने प्रतिद्वन्द्वि विद्रोही गिरीको २ हजार ५ सय ५० मत छ । उपाध्यक्षमा विजयी मैना कामीको ४ हजार ६ सय ५० छ भने प्रतिद्वन्द्वि पार्वती थापाको २ हजार ६ सय १४ छ । बुङ्दीकालीमा नेपाली कांग्रेसका दुर्गाबहादुर रानाले ३ हजार १ सय ९१ मत ल्याउनु भएको छ । उहाँले आफ्ना प्रतिद्वन्द्वी एमालेका श्यामसुन्दर श्रेष्ठलाई १ सय ५२ मत अन्तरले पराजित गर्नु भएको हो । श्रेष्ठको ३ हजार ३९ छ । उपाध्यक्षमा कांग्रेस कै माया श्रेष्ठ विजयी हुनु भएको छ । उहाँले एमालेकी दिलमाया सारुलार्ई १ सय ६३ मतले पराजित गर्नुभएको छ । विजयी श्रेष्ठको ३ हजार १ सय ७३ मत छ भने प्रतिद्वन्द्वि सारुको ३ हजार १० मत छ । त्यसैगरी विनयीत्रिवेणी गाउँपालिकामा नेपाली कांग्रेसका डम्बर बहादुर जिसीले ६ हजार ९ सय ९ मत ल्याएर विजयी हुनु भएको छ । जिसीले एमालेका लक्ष्मण बहादुर पाण्डेलाई १ हजार ५ सय ७९ मत अन्तरले पराजित गर्नु भएको हो । पाण्डेको ५ हजार ३ सय ३० मत आएको छ । उपाध्यक्षमा पनि कांग्रेस कै मिनाकुमारी राना विजयी हुनु भएको रानाले एमालेकी तारा कुमारी विकलाई १ हजार ४ सय ९४ मत अन्तरले पराजित गर्नुभएको हो । विकले ५ हजार ४ सय २ मत ल्याउनु भएको छ । ९२ वडामा भएको निर्वाचनमा ६२ वडाको नजिता आएको छ जसअनुसार नेपाली कांग्रेसले ४५ वडा अध्यक्ष जितेको छ । एमालेले १५ वडा अध्यक्ष जितेको छ भने एक एक वडामा माओवादी केन्द्र र जनमोर्चाका वडा अध्यक्ष निर्वाचित भएका छन् । माओवादी केन्द्रले देवचुली नगरपालिकाको १६ र राष्ट्रिय जनमोर्चाले गैंडाकोट नगरपालिकाको १६ नम्बर वडामा अध्यक्ष जितेको छ । नगरपालिकातर्फ गैंडाकोट नगरपालिका प्रमुखमा एमालेका छत्रराज पौडेल नेपाली कांग्रेसका गजेन्द्र आलेभन्दा ५० मतले अघि हुनुहुन्छ । पौडेलको ३ हजार ५ सय ६८ र आलेको ३ हजार ५ सय १८ छ । देवचुली नगरपालिका प्रमुखमा नेपाली कांग्रेसका पुर्णमान श्रेष्ठ एमालेका हरि न्यौपानेभन्दा ३८ मतले अघि हुनुहुन्छ । श्रेष्ठको ६ हजार ५ सय ३२ मत छ भने न्यौपानेको ६ हजार ४ सय ९४ मत छ । कावासोती नगरपालिका प्रमुखमा एमालेकी चन्द्रापुन नेपाली कांग्रेसका महेन्द्र पोखरेलभन्दा ५ सय ७२ मतले अघि हुनुहुन्छ । पुनको ५ हजार ५ सय ३२ मत छ भने पोखरेलको ४ हजार ९ सय ६० मत छ । मध्यविन्दु नगरपालिका प्रमुखमा नेपाली कांग्रेसका चन्द्रबहादुर राना, एमालेका भिमलाल अधिकारीभन्दा ६ सय १२ मतले अघि हुनुहुन्छ । रानाको ६ हजार ६ सय ३० छ भने अधिकारीको ६ हजार १८ मत छ । सबै नगरपालिका र गाउँपालिकामा माओवादी केन्द्रको भने झिनो मत आएको छ ।"
धादिङको खनियाबास गाउँपालिकामा कांग्रेस विजयी,"खनियावास (धादिङ): उत्तरी धादिङको खनियाबास गाउँपालिकामा नेपाली काँग्रेसका उम्मेदवार रण बहादुर तामाङ विजयी हुनु भएको छ। यस्तै उपाध्यक्षमा नेपाली काँग्रेसकै यो माया तामाङ विजयी हुनुभएको छ। काँग्रेस, माओवादी एमाले र राप्रपाको प्रतिस्पर्धा भएको उक्त गाउँ पालिकामा १६ सय ४६ मत ल्याएर काँग्रेसका रणबहादुर तामाङ अध्यक्षमा र काँग्रेसकै यो माया तामाङ १६ सय ५५ मत ल्याएर विजयी हुनु भएको हो। तामाङको निकटतम प्रतिद्धन्दी नेकपा एमालेका प्रदीप फ्युवाले जम्मा ९ सय ७१ मत मात्रै ल्याउनु भएको थियो भने यो माया की प्रतिद्धन्दी सुस्मा तामाङले ९ सय १७ मत ल्याउनु भएको थियो। पुर्व गृहमन्त्री बुद्धिमान तामाङको पकट क्षेत्र रहेको साविकको झार्लाङ गाउँ विकास समिति, दार्खा र सत्यदेवी गाउँ विकास समिति मिलेर बनेको गाउँपालिकामा यस पटक नेपाली काङग्रेसका उम्मेद्वारले बाजी मारेका हुन्। राप्रपाले जित्ने अनुमान गरिएपनि यो गाउँपालिकामा राप्रपा चौथो भएको छ। जम्मा ७ हजार २ सय २२ मतदाता रहेको उक्त गाउँपालिकामा ४ हजार ८ सय ९५ मत मात्रै खसेको थियो । ६ वटा बडा रहेको खनियाबासमा क्रमश बडा नं १, २, ३ र ५ मा नेपाली काँग्रेसका उम्मेद्वारहरु क्रमश: बुद्धि तामाङ गणेश तामाङ र टेक बहादुर तामाङ र बुधराम तामाङ विजयी हुनुभएको छ भने वडा नं ४ मा नेकपा एमालेका उम्मेद्वार हरिसिंह गुरुङ विजयी हुनुभएको छ।"
म्यादीको मालिका गाउँपालिकामा काँग्रेसका रोका विजयी,बेनीः म्याग्दीको मालिका गाउँपालिकामा नेपाली काँग्रेसका श्रीप्रसाद रोका विजयी हुनु भएको छ। बुधबार बिहान सम्पन्न मतगणनामा रोकाले एमालेका बेगप्रसाद गर्बुजालाई ८४ मत अन्तरले पराजित गर्दै रोका गाउँपालिका प्रमुखमा विजयी हुनु भएको हो। विजयी रोकाले २७०६ मत ल्याउनु भएको छ भने एमालेका गर्बूजाले २६२२ मत प्राप्त गर्नु भयो। नेपाल तरुण दल म्याग्दीका उपाध्यक्ष र मालिका गाउँपालिकाको अध्यक्षसमेत रोकाले विजयीपछि संक्षिप्त प्रतिक्रिया दिँदै गाउँपालिकालाई समृद्ध बनाउन र यसअघिका चुनावी प्रतिबद्धता पूरा गर्न प्रतिक्रिया दिनु भयो। गाउँपालिकाको उपप्रमुखमा भने एमालेका खरमाया विटालुले २६९१ मत ल्याएर विजयी हुनु भयो। उहाँका निकटतम् प्रतिद्वन्द्वी काँग्रेसका विमला रोकाले २६६४ मत ल्याउनु भएको थियो। निर्वाचन अधिकृतको कार्यालयले मत परिणामको औपचारिक घोषणा गर्न बाँकी छ। म्याग्दीको दोस्रो व्यापारिक केन्द्रको रुपमा परिचित दरबाङबजारमा केन्द्र रहेको मालिकामा १० हजार ६ सय ४४ मतदाता रहेको मालिका गाउँपालिकामा ७ हजार १३ मत खसेको थियो।
"तरार्इमा निर्वाचन परिवेक्षण गर्न पाउनु पर्ने , पश्चिमा दूतावासको दवाब","काठमाडौं : अमेरिका र युरोपेली मुलुकका काठमाडौंस्थित दूतावासले दोस्रो चरणमा हुने स्थानीय निर्वाचनमा पर्यवेक्षणमा जान पाउनुपर्ने माग राखे पनि निर्वाचन आयोगले अस्वीकार गरेको छ । बेलायती र अमेरिकी दूतावासले सोमबार र मंगलबार निकालेका एकै खालका फरक वक्तव्यमा दोस्रो चरणको स्थानीय निर्वाचनमा प्रदेश १, २, ५ र ७ मा अन्तर्राष्ट्रिय निर्वाचन पर्यवेक्षकलाई अनुमति दिन सरकारलाई अनुरोध गरिएको छ । तर निर्वाचन आयोगका सचिव गोपीनाथ मैनालीले काठमाडौंस्थित अन्तर्राष्ट्रिय समुदायलाई निर्वाचन पर्यवेक्षणका लागि पहिलो चरणको स्थानीय चुनावमा पनि अनुमति नदिइएको उल्लेख गर्दैै दोस्रो चरणमा पनि नदिइने प्रस्ट पार्नुभयो । अमेरिकी दूतावासका कूटनीतिज्ञले पहिलो चरणको स्थानीय निर्वाचनमा प्रत्यक्ष रूपमा पर्यवेक्षण गर्न पाउनुपर्ने जोडबल गरे पनि आयोगले असहमति जनाएको उहाँले उल्लेख गर्नुभयो । स्थानीय तहको निर्वाचनमा अन्तर्राष्ट्रिय पर्यवेक्षकलाई पर्यवेक्षण गर्न विश्वमा कहीं पनि दिइँदैन', सचिव मैनालीले अन्नपूर्णसँग मंगलबार भन्नुभयो, हामीले पनि विदेशी कूटनीतिज्ञ वा संस्थालाई पर्यवेक्षण गर्न दिने कुरा आउँदैन ।' पहिलो चरणको चुनावमा स्थानीय संस्थालाई पर्यवेक्षण गर्न दिएको र दोस्रो चरणमा पनि दिइने उहाँले बताउनुभयो । अमेरिकी र युरोपेली कूटनीतिज्ञ पहिलो चरणको निर्वाचनमा चीनसँग सीमा जोडिएका जिल्लामा पर्यवेक्षणका लागि जाने इच्छा देखाएका थिए । तर हामीले मानेनौं', आयोगकै अर्का एक उच्च अधिकारीले भने । ती अधिकारीका अनुसार अमेरिकी कूटनीतिज्ञले हामीले नेपाललाई यति धेरै आर्थिक सहयोग गरेका छौं हामीले किन पर्यवेक्षण गर्न नपाउने ? ' भन्दै आयोगका पदाधिकारीसमक्ष निकै तल्लो स्तरमा प्रस्तुत भएका थिए । अब अहिले वक्तव्य नै निकालेर अमेरिका र बेलायतले मधेसमा निर्वाचनको पर्यवेक्षणका लागि निर्वाध रूपमा दिनुपर्छ भनेका छन् । यसमा उनीहरूको कहीं न कहीं रणनीतिक स्वार्थ छ', ती अधिकारीले भने, हाम्रो स्थानीय चुनावमा उनीहरूले सद्भाव देखाउन पाउँछन् तर पर्यवेक्षण नै गर्न दिनुपर्छ नत्र हामी समर्थन गर्दैनौं भन्नु गलत हो ।' बेलायती दूतावासले सोमबार विज्ञप्ति निकालेर दोस्रो चरणको निर्वाचन पर्यवेक्षणका लागि आफूहरूलाई अनुमति दिन सरकारलाई आग्रह गरेको थियो । परराष्ट्र मन्त्रालयका एक अधिकारीले स्थानीय निर्वाचनमा पर्यवेक्षण गर्न पाउनुपर्ने माग पटकपटक पश्चिमा मुलुक र उनीहरूद्वारा सञ्चालित अन्तर्राष्ट्रिय गैरसरकारी संस्थाबाट आएको जानकारी दिए । केही पश्चिमा मुलुक र दाताले राजनीतिक तहमा नै पर्यवेक्षण गर्न पाउनुपर्ने माग गरेका थिए । केहीले भने निर्वाचन आयोगसमक्ष आग्रह गरेका थिए । दाताको दबाबबीच निर्वाचन आयोगले अन्तर्राष्ट्रिय पर्यवेक्षकका लागि आवेदन नै लिन मानेन । पहिलो चरणमा आयोगले निर्वाचनमा पर्यवेक्षण गर्न नदिएपछि दोस्रोपटक पश्चिमा मुलुकले वक्तव्य नै निकालेर निर्वाचनमा पर्यवेक्षण गर्न दिनुपर्ने दबाब दिएका हुन् । निर्वाचन हुन बाँकी चारवटा प्रदेशको निर्वाचनलाई पश्चिमा मुलुकले विशेष रूपमा ध्यान दिएको आफूले पाएको सरकारी अधिकारीहरू बताउँछन् । अन्तर्राष्ट्रिय पर्यवेक्षक, मान्यता प्राप्त कूटनीतिज्ञलगायत अन्तर्राष्ट्रिय समुदायलाई निर्वाचनको पर्यपेक्षण गर्न दिए मत परिणाममा समर्थन जनाउने दूतावासहरूको भनाइ छ । दोस्रो चरणको निर्वाचनमा अन्तर्राष्ट्रिय समुदाय र विदेशी कूटनीतिज्ञलाई निर्वाध रूपमा मतदानको पर्यवेक्षण गर्ने व्यवस्था मिलाउन सरकारलाई आग्रह गर्छौं', उसले भनेको छ । अमेरिकाले पहिलो चरणको निर्वाचन सम्पन्न भएकोमा नेपालको सराहना गरेको छ । अमेरिकी दूतावासको वक्तव्यमा आगामी निर्वाचनका लागि ३० दिनभन्दा कम समय बाँकी रहेको जनाउँदै भनिएको छ, हामी राजनीतिक सहमति कायम गर्ने प्रयत्न जारी राख्न आग्रह गर्दछौं जसमार्फत समावेशी प्रक्रियाका लागि स्थानीय निर्वाचनको दोस्रो चरणमा सकेसम्म धेरै मतदाता सहभागी बन्न सकून् ।' यसो भएको खण्डमा निर्वाचनप्रक्रियाको विश्वसनीयता बढ्ने र मुलुकभर लोकतान्त्रिक रूपान्तरण बलियो बन्नेछ', अमेरिकी दूतावासले भनेको छ । अमेरिकी दूतावासले सबै दललाई अभिव्यक्तिको स्वतन्त्रताका साथै शान्तिपूर्ण रूपमा भेला हुन पाउने स्वतन्त्रता तथा नेपालको कानुन र संविधानमा व्यवस्था गरिएबमोजिमको मतदाताको अधिकारलाई सम्मान गर्न पनि आग्रह गरेको छ । साथै हामी सुरक्षा निकायलाई पनि कर्तव्य पालना गर्दा संयम अपनाउन र प्रचलित राष्ट्रिय तथा अन्तर्राष्ट्रिय मापदण्ड पालना गर्न अनुरोध गर्छौं', विज्ञप्तिमा भनिएको छ । शान्तिपूर्ण, समावेशी, व्यापक समर्थन प्राप्त तथा विश्वसनीय निर्वाचनप्रक्रियाका लागि सबै सरोकारवालासँग सहकार्य गर्नका लागि अमेरिकाले प्रतिबद्धता व्यक्त गरेको छ । शान्तिपूर्ण रूपमा व्यापक समर्थनका साथ पहिलो चरणको निर्वाचन सम्पन्न गर्न सरकार निर्वाचन आयोग, नागरिक समाज र राजनीतिक दल तथा प्रदेश ३, ४ र ६ का नागरिकलगायत सबै सरोकारवालाले गरेको प्रयत्नको अमेरिकाले प्रशंसा गरेको छ । अमेरिकी दूतावासले दोस्रो चरणको निर्वाचनका लागि उचित वातावरण बनाउन सबै सरोकारवालाई आग्रह गरेको छ । प्रदेश नं १, २, ५ र ७ का नागरिकलाई पनि स्थानीय प्रतिनिधि चुन्नका लागि शान्तिपूर्ण रूपमा आफ्नो लोकतान्त्रिक अधिकार अभ्यास गर्ने यस्तै अवसर प्राप्त हुन सकोस्', दूतावासले विज्ञप्तिमा भनेको छ । तर आयोगले वैशाख ३१ मा सम्पन्न पहिलो चरणको निर्वाचनका दिन काठमाडौंस्थित विदेशी दूतावासका प्रतिनिधिलाई मतदान स्थलको साधारण अवलोकनका लागिचाहिँ अनुमति दिएको थियो । हामीले पहिलो चरणमा उनीहरूलाई सामान्य मतदान स्थलको अवलोकन गर्न दिएका हौं, पर्यवेक्षण गर्न दिएका थिएनौं', सचिव मैनालीले भन्नुभयो ।"
रूकुमको त्रिवेणी गाउपालिकामा माओवादी विजयी,रूकुम : रुकुमको सानीभेरी र बाँफीकोट गाउँपालिका र मुसीकोट नगरपालिका संगै फेरी अर्को स्थानमा पनि माओवादी केन्द्रले विजय हासिल गरेको छ । बुधबार विहान सम्पन्न मतगणना अनुसार रुकुमको त्रिवेणी गाउँपालिकामा माओवादी केन्द्रले अध्यक्ष उपाध्यक्ष सहित ८ वडामा विजय हासिल गरेको छ । त्यस्तै प्रतिस्पर्धी कांग्रेसले भने जम्मा २ वडामा मात्र जित हात पारेको छ । माओवादी केन्द्रका झक्कुप्रसाद धर्तीले अध्यक्ष पदमा कुल २ हजार ९ सय ५८ मत ल्याएर नेपाली कांग्रेसका देववहादुर ओलीलाई १ हजार २ सय ९५ मतको अन्तरमा पराजित गर्दै विजय हात गर्नुभएको छ । प्रतिस्पर्धी कांग्रेसका ओलीको मत २ हजार ६ सय ६३ रहेको छ । त्यस्तै उपाध्यक्ष पदमा पनि कुल ३ हजार ९ सय ८० मत ल्याएर माओवादी केन्द्रकै निर्मला विष्टले कांगे्रसका देवी पुनलाई १ हजार ३ सय २८ मतको अन्तरमा पराजित गर्दै जित्नुभएको छ । उपाध्यक्ष पदका प्रतिस्पर्धी कांग्रेसका देवी पुनको कुल मत २ हजार ६ सय ५२ रहेको छ । माओवादी केन्द्र र कांग्रेसका बिचमा प्रतिस्पर्धा भएको यस गाउँपालिकामा एमाले तेस्रो स्थानमा रहेको छ । एमालेका तर्फबाट अध्यक्ष पदका उम्मेदवार गणेशबहादुर खड्काले जम्मा ६ सय ५२ हत प्राप्त गर्नुभएको छ भने उपाध्यक्ष कल्पना खड्काले ६ सय ७७ मत प्राप्त गर्नुभएको छ । रुकुममा पहिलो चरणको निर्वाचन सम्पन्न भएको कुल ६ स्थान मध्य ४ स्थानको नतिजा आईसकेको छ । बाँकी दुई स्थानमा पनि मतगणना जारी रहेको छ । मगगणना जारी रहेको चौरजहारी र आठविकोट नगरपालिकामा पनि माओवादी केन्द्र नै अगाडी रहेको छ । रुकुम त्रिवेणी गाउँपालिकाको मतपरिणाम पूर्ण विवरण यस्तो छ अध्यक्ष : झक्कुप्रसाद घर्ती (माओवादी केन्द्र)  ३९५८ (विजयी) उपाध्यक्ष : निर्मला विष्ट (माओवादी केन्द्र) ३९८० (विजयी) अध्यक्ष : देववहादुर ओली (कांग्रेस)  २६६३ उपाध्यक्ष : देवी पुन (कांग्रेस)  २६५२ अध्यक्ष : गणेशवहादुर खड्का (एमाले)  ६५२ उपाध्यक्ष : कल्पना खड्का (एमाले)  ६७७ वडा नं १ मा माओवादी केन्द्रका मोहोन किशोर ओली अध्यक्ष रहेको प्यानल विजयी । वडा नं २ मा माओवादी केन्द्रका शोवाराम वोहोरा अध्यक्ष रहेको प्यानल विजयी । वडा नं ३ मा माओवादी केन्द्रका मोहोन ओली अध्यक्ष रहेको प्यानल विजयी । वडा नं ४ मा माओवादी केन्द्रका चन्द्रबहादुर खड्का रहेको प्यानल विजयी । वडा नं ५ मा माओवादी केन्द्रका खड्कबहादुर घर्ती अध्यक्ष रहेको प्यानल विजयी । वडा नं ६ मा माओवादी केन्द्रका राजेन्द्र पुन अध्यक्ष रहेको प्यानल विजयी । वडा नं ७ मा कांग्रेसका विरबहादुर खड्का अध्यक्ष रहेको प्यानल विजयी । वडा नं ३ मा माओवादी केन्द्रका मोहोन ओली अध्यक्ष रहेको प्यानल विजयी । वडा नं ८ मा माओवादी केन्द्रका कर्णबहादुर खड्का अध्यक्ष रहेको प्यानल विजयी । वडा नं ९ मा माओवादी केन्द्रका विरवहादुर डाँगी अध्यक्ष रहेको प्यानल विजयी । वडा नं १० मा कांग्रेसका शेरवहादुर केसी अध्यक्ष रहेको प्यानल विजयी ।
गाेरखाकाे गण्डकी गाउँपालिकामा काँग्रेस विजयी,"गोरखा : गोरखाको गण्डकी गाउँपालिकामा कांग्रेस विजयी भएको छ । कांग्रेसका होमबहादुर रानामगर ४१६४ मत ल्याएर अध्यक्षमा र ४०९७ मत ल्याएर ललिता अधिकारी उपाध्यक्षमा विजयी हुनु भएको हो । रानामगरका प्रतिद्वन्द्वी माओवादी केन्द्रका दिपक तिमिल्सिनाले ३८९० मत ल्याउनु भएको छ भने अधिकारीकी प्रतिद्वन्द्वी पूर्णा थापाले ३८७३ मत ल्याउनु भएको छ । गण्डकी गाउँपालिकाको १ नम्बर वडामा माओवादी केन्द्रका गिरबहादुर गुरुङ २ नम्बर वडामा कांग्रेसका देउबहादुर गुरुङ, ३ नम्बर वडामा कांग्रेसका नवराज श्रेष्ठ,४ नम्बर वडाबाट कांग्रेसका नरबहादुर पाण्डे, ५ नम्बर वडामा कांग्रेसका जससिंह थापा, ६ नम्बर वडामा माओवादीका जीवन गुरुङ, ७ नम्बर वडामा माओवादी तुलसी रेग्मी, ८ नम्बर वडामा माओवादी केन्द्रका रामप्रसाद रेग्मी विजयी हुनुभएको छ । गोरखामा हालसम्म ६० वटा वडाको मतगणना सकिएको छ । त्यसमध्ये कांग्रेसले ३० वटा वडामा अध्यक्ष जितेको छ भने माओवादी केन्द्रले १६ वटा वडामा अध्यक्षमा जीत हासिल गरेको छ । यसैगरी एमालेले १६ वटा वडामा जीत हासिल गरेको छ भने नयाँ शक्तिले पाँच वटा वडामा बिजय हासिल गरेको छ ।"
"दई सय मतले शाक्यको अग्रता, वडा एकमा एमाले विजयी","काठमाडौ : महानगरपालिकाको पछिल्लो मत परिणामअनुसार नेकपा एमालेका विद्या सुन्दर शाक्यले २ सय ५ मतले अग्रता लिनुभएको छ । शाक्यले १४८६ मत लिनुभएको छ भने उहाँका प्रतिद्वन्द्वी नेपाली कांग्रेसका राजुराज जोशीले ११७७ मत लिई दोस्रो स्थानमा हुनुहुन्छ । उमपेयरमा भने नेपाली कांग्रेसका उम्मेदवारले अग्रता कायमा गरिरहेका छन् । वडा नम्बर १ नेकपा एमालेका उम्मेदवार भरतलाल श्रेष्ठ विजयी हुनुभएको छ । उहाँको प्रतिद्वन्द्वी नेपाली कांग्रेसका भोला थापाले ६ सय ३५ मत ल्याउनुभएको छ । महिला सदस्यमा एमालेकी रसला तण्डुकारले ८ सय ९१, दलित महिला सदस्यमा एमालेकै मीना सुनुवारले ७९६ ल्याई विजयी हुनुभयो । यस्तै खुल्ला सदस्यमा एमालेका अशोक श्रेष्ठले ६५४ र काँग्रेसका राजकुमार श्रेष्ठले ६८१ मत ल्याई विजयी हुनुभयो । सो वडामा कुल दुई हजार ३३१ मत खसेको थियो भने ५९ मत बदर भएको मुख्य निर्वाचन अधिकृत दीपेन्द्र अधिकारीले जानकारी दिनुभयो । राजुराज जोशी ११७७ बिद्यासुन्दर शाक्य १३८६ सर्वोत्तम डंगोल १९८ पवित्र बज्राचार्य ( साझा पार्टी किशोर थापा ३५० विकेकशील रञ्जु दर्शना ६८३ वडा नं। १ बिजेता भरतलाल श्रेष्ठ ( सूर्य ( १०३५ प्रतिस्पर्धी ( भोला थापा ( रूख ( ६३५"
रसुवाको नौकुण्ड गाउँपालिकाकाे प्रमुखमा कांग्रेसका घले विजयी,"रसुवाः रसुवाको नौकुण्ड गाउँपालिकाको प्रमुख कांग्रेस र उपप्रमुखमा एमालेका उम्मेदवार विजयी भएका छन्। नेपाली कांग्रेसका नुर्पुसाङ्वो घले २ हजार ३ सय १ मतका साथ गाउँपालिकाको प्रमुखमा विजयी हुनु भएको हो। एमालेकी सिर्जना लामा १ हजार ६ सय ९ मत ल्याएर उपप्रमुखमा विजयी हुनुभएको छ। गाउँपालिकाको प्रमुखका उम्मेदवार एमालेका म्लाङदुङ मोक्तानले १ हजार ७ सय १७, नयाँ शक्ति पार्टीका भूमे लामाले १ हजार ४ सय ४८ र स्वतन्त्रबाट उम्मेदवारी दिनुभएका लक्षिननुर्पु तामाङले १३ मत प्राप्त गरेको निर्वाचन अधिकृत अशोकराज रेग्मीले जानकारी दिनुभयो। उपप्रमुखका उम्मेदवार नयाँ शक्तिकी युटि लमिनीले १ हजार ५ सय २६ र नेकपा माओवादी केन्दका केशवप्रसाद पौडेलको १ हजार १० मत प्राप्त गर्नु भएको थियो। नौकुण्ड गाउँपालिकामा ६ हजार १ सय ७६ मत खसेकोमा १ सय ४१ मत वदर भएको निर्वाचन अधिकृतको कार्यालयले जानकारी दिएको छ।"
नुवाकोटको तादी गाउँपालिकामा कांग्रेस विजयी,"नुवाकोट: नुवाकोटको तादी गाउँपालिकामा नेपाली कांग्रेस विजयी भएको छ। नुवाकोटको तादी गापामा वुधवार दिउँसो सम्पन्न मत परिणामअनुसार नेपाली कांग्रेसका नारायणप्रसाद पाण्डे ३ हजार ९० मतका साथ तादी गाउँपालिकाको प्रमुखमा विजयी हुनु भएको हो। उहाँका निकटतम प्रतिद्वन्द्वी नेकपा एमालेका कृष्णप्रसाद लामिछानेले २ हजार ७ सय ३७ मत ल्याउनु भएको छ। तादी गाउँपालिकाको उपप्रमुखमा पनि नेपाली कांग्रेसकै इश्वरी उप्रेती ३ हजार १ सय ५५ मतका साथ विजयी हुनु भएको छ। उप्रेतीका निकटतम प्रतिद्वन्द्वी नेकपा एमालेका उम्मेदवारले २ हजार ३ सय ७६ मत ल्याउनु भएको छ। तादी गापाको वडा नं १ को वडाअध्यक्षमा कांग्रेसकै नकुरदोङ तामाङ, वडा नं २ को वडा अध्यक्षमा नेकपा माओवादी केन्द्रका बच्चुराम तामाङ, वडा नंं ३ को वडा अध्यक्षमा नेकपा एमालेका मनोज उप्रेती, वडा नं ४ को वडाअध्यक्षमा नेपाली कांग्रेसका मुक्तबहादुर श्रेष्ठ, वडा नं ५ को वडा अध्यक्षमा नेकपा माओवादी केन्द्रका विष्णु अधिकारी र वडा नं ६ को वडा अध्यक्षमा नेपाली कांग्रेसका केशव थापा विजयी हुनु भएको तादी गाउँपालिका निर्वाचन अधिकृतको कार्यालयले जनाएको छ। तादी गाउँपालिका ९ हजार २ सय ४८ मत खसेको थियो ।"
पर्वतको पैंयूँ गाउँपालिकामा काँग्रेसका तिवारी बिजयी,"कुश्मा : स्थानीय तहको निर्वाचन अन्तर्गत दक्षिण पर्वतको पैंयूँ गाउँपालिकामा नेपाली काँग्रेसका नेता खगेन्द्र तिवारी अध्यक्षमा बिजयी हुनुभएको छ । हिजो राती अबेर सम्पन्न मतगणनामा नेपाली काँग्रेसका खगेन्द्रप्रसाद तिवारीले नौ सय ७७ मतले बिजयी हुनुभएको हो । तिवारीले तीन हजार चार सय ३१ मत प्राप्त गर्नुभएको छ भने उहाँका निकटतम प्रतिद्धन्द्धी नेकपा एमालेका मित्रलाल बस्यालले दुई हजार चार सय ५४ मत प्राप्त गरेका छन् । निर्वाचन अधिकृत यज्ञप्रसाद आचार्यका अनुसार सोमबार बिहान देखि सुरु भएको मतगणनामा सात वटा वडा रहेको पैंयूँ गाउँपालिकाको मतगणना सकिएको हो । पैंयूँ गाउँपालिकाको उपाध्यक्षमा पनि नेपाली काँग्रेसका जसमती गुरुङ बिजयी हुनुभयो । उहाँले तीन हजार एक सय ८४ मत पाउँदा एमालेकी गोमता शर्माले दुई हजार चार सय ३१ मत प्राप्त गर्नुभएको छ । पैंयूँ गाउँपालिकामा नौ हजार आठ सय नौ मतदाता रहेकोमा छ हजार आठ सय २४ मत खसेको थियो । त्यस्तै उक्त गाउँपालिकाको वडा नं १, २, ६ र ७ मा काँग्रेस, तथा ३ र ४ मा एमाले बिनयी भएको छ भने ५ नम्बर वडामा माओबादी केन्द्रले जितेको निर्वाचन अधिकृत आचार्यले जानकारी दिए ।"
काभ्रेमा एमालेको अग्रता,"काठमाडौं : काभ्रेको प्रारम्भीक मतगणना अनुसार नेकपा एमाले अग्रस्थानमा रहेको छ । ६ नगरपालिका र १३ गाउँपालिका प्रमुख, उप प्रमुखमा मण्डन देउपुर, पनौती, बनेपा र पाचँखाल नगरपालिकामा एमाले अग्र्र स्थानमा छ भने माहाभारत, चौरी देउराली, खानीखोला, भुम्लु गाउपालिका माओबादी केन्द्र अग्र स्थानमा छ । बेथानचोक, रोशी तेमाल गाउपालिकामा काग्रेस अगाडी रहेको छ । बेथानचोक गाउँपालिका काग्रेस प्यानलै विजयी बेथानचोक गाउपालिका अध्यक्ष उपाध्यक्ष रहित ६ वटा वडाका सबै पदमा काग्रेसगका उम्मेदार विजयी भएका छन् । गाउँपालिका अध्यक्षमा प्रेम बहादुर तिमल्सिना, उपाध्यक्षमा सरिता लामिछाने विजयी हुनुभएको हो । १ नम्वर वडाअध्यक्षमा सोम प्रसाद घिमिरे, २ मा भगवान घिमिरे,३ मा दिल बहादुर श्रेष्ठ, ४ मा लाल बहादुर श्रेष्ठ, ५ मा खजेञ्जे लामा र ६ मा विष्णु मोक्तान विजयी हुनुभएको छ । खानीखोला गाउपालिका अध्यक्षमा एमाले विजयी खानीखोला गाउपालिका अध्यक्षमा नेकपा एमालेका उम्मेदार कृष्ण बहादुर खुलाल, उपाध्यक्षमा रुकमणी गुरुङ्ग विजयी हुुनुभएको छ । २ वटा वडामा माओबादी केन्द्र, १ वडामा नेपाली काग्रेस, र ४ वडा अध्यक्षमा नेकपा एमाले विजयी भएका छन् । एमालेले जितेका वडा र उम्मेदवार बनेपा ३ केपी दाहाल, बनेपा ४ श्यामसुन्दर श्रेष्ठ, पाँचखाल १ अष्टमान तामाङ, मण्डनदेउपुर १ लक्ष्मण बस्ताकोटी, तेमाल १ मानबहादुर श्रेष्ठ, तेमाल २ सिंहबहादुर तामाङ,पननौती १ गुणनाथ सापकोटा, पनौती २ पुरुषोतम अधिकारी पनौती ३ किशोर थापा निर्वाचित हुनुभएको हो । त्यस्तै रोशी ९ शिशिर लामा, खानीखोला २ इन्द्रबहादुर थिङ ,खानीखोला ३ जयबहादुर लुंगेली, खानीखोला ५ दुर्गा तिमल्सिना विजयी हुनुभएको छ । बनेपा ४ श्याम सुन्दर श्रेष्ठ, बनेपा ५ बलराम अधिकारी, बनेपा ६ सचितानन्द केसी, मण्डन देउपुर ३ मा दिल बहादुर तामाङ्ग र ४ मा भुवन बजगाई विजयी हुनुभएको छ । नेकपा माओवादी केन्द्रले जितेको वडा र उम्मेदवार रोशी १२ रामबहादुर मोक्तान, खानीखोला १ ज्ञानबहादुर लामा थिङ, खानीखोला ४ दिलबहादुर वाइवा, चौरीदेउराली १ राजु आले तामाङ, चौरीदेउराली २ दिनेश लामा, महाभारत १ कान्छामान जिम्वा, महाभारत २ दिलबहादुर वाइवा, पाचँखाल नगरपालिका २ हरि खतिवडा, भुम्लु गाउपालिका १ खिर वहादुर श्रेष्ठ, विजयी भएका छन् । नेपाली कांग्रेसले जितेका वडा र उम्मेदवार रोशी ११ मिलन तामाङ,बेथानचोक १ सोमप्रसाद घिमिरे,बेथानचोक २ भगवान घिमिरे,बेथानचोक ३ दिलबहादुर श्रेष्ठ,बनेपा १ पिताम्बर दुलाल,बनेपा २ हरिशरण घिमिरे,रोशी गाउपालिक ८ निकास जित लामा,रोशी गाउपालिक १० दुध राज घलान,मण्डन देउपुर नगरपालिका २ मा केशव तिमल्सिना,पाचँखाल नगरपालिका ३ सुन्दर अधिकारी माहाभारत गाउपालिका ३ ज्ञान बहादुर लामा विजयी भएका छन् । तेमाल गाउपालिका ३ विष्णु लामा विजयी हुनुभएको छ भने स्वतन्त्र उम्मेदार भुम्लु गाउपालिका ३ मा ज्ञान बहादुर तामाङ्ग विजयी हुनुभएको छ ।"
मदन आश्रितको सम्झनामा नमुना स्मृतिपार्क बन्ने,"चितवन : नेकपा(एमाले) का तत्कालीन महासचिव मदन भण्डारी र स्थायी समिति सदस्य जीवराज आश्रितको स्मरणमा उहाँहरु सवार जीप दुर्घटनास्थल दासढुङ्गामा आज स्मृति सभा गरिएको छ । विसं २०५० जेठ ३ गते पोखराबाट चितवन आउँदै गर्दा उहाँहरु चढेको जिप मुग्लिननारायणगढ सडक खण्डको दासढुङ्गामा दुर्घटना भई त्रिशूलीमा खस्दा नेताद्वयको निधन भएको थियो । नेकपा (एमाले) चितवनले कार्यक्रमको आयोजना गरेको सो सभामा बोल्दै प्रमुख अतिथि एमाले स्थायी कमिटी सदस्य सुरेन्द्र पाण्डेले मदन भण्डारी र जीवराज आश्रितको स्मृतिमा दासढुङ्गा र गाँजीपुरमा नमुना स्मृतिपार्क बन्ने बताउनुभयो । गाँजीपुर मदन भण्डारीको शव भेटिएको स्थान हो । मदन भण्डारीको जनताको बहुदलीय जनवादलाई कार्यान्वयन गर्दै अगाडि बढ्नसके मात्रै उहाँप्रति सच्चा श्रद्धाञ्जलि हुने उहाँले बताउनुभयो । कार्यक्रममा एमाले प्रदेश कमिटी सदस्य विजय सुवेदी, चितवनका अध्यक्ष कृष्णभक्त पोखरेल, उपाध्यक्ष तेजेन्द्र खड्का, सचिव पार्वती रावललगायतले मदन भण्डारी र जीवनराज आश्रितले देखाएको बाटोमा अगाडि बढ्न सके देशलाई समृद्ध बनाउन सकिने बताउनुभयो । नेपाल सरकारले उहाँहरुको दुर्घटना भएको स्थल दासढुङ्गा र शव भेटिएको ठाउँ गाँजापुरमा स्मृति पार्क बनाउँदै छ । एमाले चितवनकी सचिव पार्वती रावलका अनुसार दासढङ्गामा मदनआश्रित स्मृतिपार्क र गाँजीपुरमा मदन स्मृतिपार्क निर्माण गरिँदैछ । पहिलो चरणमा करिब रु १० करोड बराबरको जग्गा खरिदका लागि बोलपत्र आह्वान समेत भइसकेको उहाँले बताउनुभयो । जिल्लामा स्थानीय तहको निर्वाचनको मतगणनाका कारण यसपटक ठूलो कार्यक्रम भने हुन सकेन । रासस"
म्याग्दीको बेनी नगरपालिकामा कांग्रेस विजयी,"म्याग्दीः म्याग्दीको एकमात्र नगरपालिका बेनी नगरपालिकाको मेयरमा नेपाली काँग्रेसका हरिकुमार श्रेष्ठ विजयी हुनु भएको छ। बुधबार दिउँसो सम्पन्न मतगणनामा एमालेराप्रपा गठबन्धनका प्रत्यासी एमालेका प्रमोद श्रेष्ठलाई ४५ मतले पछि पार्दै हरिकुमार विजयी हुनु भएको हो। नगरपालिकामा काँग्रेसमाओवादीबीच तालमेल भएको थियो। मूख्य निर्वाचन अधिकृतको कार्यालयको दिएको जानकारी अनुसार, विजयी काँग्रेसका हरिकुमारले पाँच हजार ६ सय ७९ र एमालेका प्रमोदले पाँच हजार छ सय ३४ मत ल्याउनु भएको छ। नगरपालिकाको उपमेयरमा भने एमालेराप्रपा गठबन्धनबाट राप्रपाकी सञ्जु बरुवाल ३४ मतले विजयी हुनुभयो। उहाँले तीन हजार ९ सय ९५ मत पाउँदा काँग्रेसमाओवादी केन्द्र गठबन्धनबाट माओवादीकी ज्योती लामिछानेले तीन हजार ९ सय ६१ मत ल्याउनु भयो। १८ हजार ३ सय ४५ मतदाता रहेको नगरपालिकामा १३ हजार १ सय २८ मत खसेको थियो।"
सल्यानकाे कुपिन्डे नगरपालिकामा एमालेकांग्रेस गठबन्धन र माओवादीबीच कडा प्रतिष्पर्धा,"सल्यानः नेपाली कांग्रेस र एमालेले गठबन्धन गरेर नेकपा माओवादी केन्द्रसँग भिडेको सल्यानको बनगाड कुपिन्डे नगरपालिकामा कडा प्रतिस्पर्धा देखिएको छ। जारी मतगणना अनुसार नेकपा माओवादी केन्द्रका उम्मेदवार कर्णबहादुर बुढाथोकीले २६५४ र उपमेयरकी उम्मेदवार मञ्जु यरी २४९३ मत प्रापत गर्नु भएको छ। यस्तै एमालेकांग्रेस गठबन्धनबाट मेयरका उम्मेदवार गोविन्द पुनले २४३२ र उपमेयरका उम्मेदवार दिपेन्द्र विष्ट २५३९ मत प्राप्त गर्नु भएको छ। एमालेकांग्रेस गठबन्धनका तर्फबाट एमाले जिल्ला अध्यक्ष गोविन्द पुन नगरपालिकाको प्रमुखका लागि मैदानमा उत्रिनु भएको छ भने माओवादी केन्द्रका तर्फबाट पनि पोलिटव्युरो सदस्य तथा जिल्ला संयोजक कर्णबहादुर बुढाथोकी मैदानमा उत्रिनु भएको छ। उपप्रमुखमा एमालेकांग्रेस गठबन्धनको तर्फबाट कांग्रेसका दिपेन्द्र विष्ट र माओवादी केन्द्रका तर्फबाट मञ्जु यरी मैदानमा उत्रिनु भएको छ। एमाले नेता तथा सांसद प्रकाश ज्वाला, नेता गुलाबजंग शाहलगायतको गृह क्षेत्र रहकाले पनि बनगाड कुपिन्डे नगरपालिका इज्जतको सवाल बनाएर एमाले नेताहरुकै विशेष पहलमा कांग्रेससँग मिलेर चुनाव लडिएको एमाले नेताहरु नै बताउँछन्। उसो त माओवादी केन्द्रले पनि जिल्ला संयोजक नै लडेको र ठूला दुई पार्टीको गठबन्धन तोड्न सके ऐतिहासिक जित हुने विश्लेषण गरिरहेको छ। कुल मतदाता १६ हजार ३ सय १५ रहेको बनगाड कुपिन्डे नगरपालिकामा १२ हजार १ सय ७ मत खसेको थियो। अहिलेसम्म वडा नं १, १० र १२ मा एमालेकांग्रेस गठबन्धनको वडा अध्यक्षसहित प्यानल नै विजयी भएको छ भने वडा नं २, ३ र ११ मा वडा अध्यक्षसहित माओवादी केन्द्रको प्यानल विजयी भएको छ। अहिले वडा नं ४ को मतगणना जारी रहेको छ भने वडा नं ५, ६, ७, ८ र ९ मतगणना गर्न बाँकी छ ।"
"सल्यानमा माओवादी २२, एमाले १८ र कांग्रेस १२ वटा वडामा विजयी","तुलसीपुरः स्थानीय तहको निर्वाचनमा नेकपा माओवादी केन्द्रले सल्यानमा अग्रता लिएको छ। सल्यानका नगरपालिका र गाउँपालिकाको मत सार्वजनिक हुने क्रम जारी छ। यद्यपि सल्यानमा माओवादीले आफ्नो शाख जोगाउने देखिएको छ। सार्वजनिक भएको तीन स्थानीय तहको परिणाममा तीन दलले एकएक तहमा जित हासिल गरेका छन्। यस्तै मतपरिणाम सार्वजनिक भएका ५३ वडामा माओवादीले २२, एमाले १८ र कांग्रेसले १३ वटा वडामा विजयी हासिल गरेका छन्। वडा र परिणाम घोषणा हुन बाँकी अन्य तहमा माओवादी र एमाले अगाडि देखिएका छन्। सल्यानमा कुन दलले कहाँ जिते? दार्मा गाउँपालिका दार्मा गाउँपालिकामा नेकपा माओवादी केन्द्रका निम बहादुर केसी गाउँपालिकाको प्रमुखमा र टिका वली उपप्रमुखमा निर्वाचित हुनु भएको छ। ढोरचौर गाउँपालिका ढोरचौर गाउँपालिकामा नेकपा एमालेका चित्रबहादुर चलाउने गाउँपालिकाको प्रमुख र उपप्रमुखमा पुष्पा बोहरा विजयी हुनु भएको छ। त्रिवेणी गाउँपालिका त्रिवेणी गाउँपालिकामा नेपाली काँग्रेसका मानबहादुर डाँगी अध्यक्षमा विजयी हुनु भएको छ। काँग्रेसकै करुणा खड्का उपाध्यक्षमा विजयी हुनु भएको छ। माओवादीले जितेका वडाहरु १ कपुरकोट गाउँपालिकाको वडा नम्वर १ मा वालाराम खड्काको नेतृत्वमा पुरै टिम, २ ढोरचौर गाउँपालिका १ मा रामबहादुर बस्नेतको नेतृत्वमा पुरै टिम, ३ढोरचौर गाउँपालिका २ मा रुद्र बहादुर बुढाथोकीको नेतृत्वमा पुरै टिम, ४ दार्मा गाउँपालिका ५ मा दुर्गा मल्लको नेतृत्वमा पुरै टिम ५ दार्मा गाउपालिका ६ मा राम बहादुर केसीको नेतृत्वमा माओवादी केन्द्रका पुरै प्यानल विजयी ६ बागचौर नगरपालिका वडा नं ११ मा माओवादी केन्द्रका मोहन खड्का विजयी । ७ बागचौर नगरपालिका वडा नं १२ मा माओवादी केन्द्रका दिपक वली विजयी । ८ बागचौर नगरपालिका वडा नं १० मा माओवादी केन्द्रका कृष्ण खड्का विजयी । ९ छत्रेश्वरी गाउँपालिका वडा नं २ बाट माओवादी केन्द्रका प्रेम खड्का विजयी । १० कपुरकोट गाउँपालिका वडा नं २ बाट माओवादी केन्द्रका मानबहादुर राना विजयी । ११ बागचौर नगरपालिका वडा नं४ बाट माओवादी केन्द्रका प्रेम बहादुर पुन विजयी । १२ दार्मा गाउँपालिका वडा नं ४ बाट माओवादी केन्द्रका चन्द्रबहादुर रावत विजयी । १३ दार्मा गाउँपालिका वडा नं ३ बाट माओवादी केन्द्रका शक्ति रोकाय विजयी । १४ बनगाड कुपिण्डे नगरपालिका वडा नं २ बाट माओवादी केन्द्रका प्रतिमल बुढासहित प्यानल विजयी । १५ दार्मा गाउँपालिका वडा नं २ बाट माओवादी केन्द्रका डिल्ली केसीको प्यानल नै विजयी । १६ कालिमाटी गाउँपालिका वडा नं ६ मा माओवादी केन्द्रका टेकराज पुलामीसहितको पुरै प्यानल विजयी । १७ बागचौर नगरपालिका३ बाट माओवादी केन्द्रका टीकाराम खत्रीसहित पुरै प्यानल विजयी । १८ वनगाढ कुपिन्डे नगरपालिका वडा नं ११ मा माओवादी केन्द्रका बिरबहादुर बुढामगर वडा अध्यक्षमा विजयी । १९ वनगाढ कुपिन्डे नगरपालीक वडा नं ३ मा माओवादी केन्द्रका टेकबहादुर पुन लगायत पुरै प्यानल बिजयी । २० बागचौर नगरपालिका वडा नं ८ मा माओवादी केन्द्रका रोमू शाहीको सम्पूर्ण प्यानल विजयी । २१ कुमाखमालिका गाउँपालिका वडा नं ७ बाट माओवादी केन्द्रका तुलाराम बोहोरा विजयी । २२बागचौर नगरपालिका वडा नं ५ मा माओवादी केन्द्रका डिल्लीबहादुर वली विजयी । नेकपा एमालेले जितेका वडाहरु १ शारदा नगरपालिका वडा नं १ बाट एमालेका नवराज बुढाथोकी वडा अध्यक्ष सहित पुरै प्यानल विजयी । २ शारदा नगरपालिका वडा नं २ बाट एमालेका केशव सिंह श्रेष्ठको पुरै टिम विजयी । ३ शारदा नगरपालिका वडा नं ३ बाट एमालेका टोप बहादुर थापाको पुरै टिम विजयी । ४ त्रिवेणी गाउँपालिका वडा नं १ बाट एमालेका छवि केसीको पुरै टिम विजयी । ५ ढोरचौर गाउपालिका वडा नं ३ बाट एमालेका शालीकराम बुढाथोकी विजयी । ६ बनगाड कुपिण्डे नगरपालिका वडा नं १२ बाट एमालेका गोविन्द डांगी विजयी । ७ बागचौर नगरपालिका वडा नं २ बाट एमालेका घनश्याम शर्माको पुरै टिम विजयी । ८दार्मा गाउँपालिका वडा नं १ बाट एमालेका कविकुमार चन्द विजयी । ९ छत्रेश्वरी गाउँपालिका वडा नं ३ बाट एमालेका राज बहादुर बुढाथोकी सहित पुरै प्यानल विजयी । १० बनगाढ कुपिन्डे नगरपालिका वडा नं १ मा एमालेका शान्त कुमार यरी बिजयी भएका छन । ११ कालिमाटी गाउँपालिका वडा नं ५ मा एमालेका चन्द्र बहादुर गाहा मगर सहितको पुरै प्यानल विजयी । १२ बनगाढ कुपिन्डे नगरपालिका वडा नं १ मा अध्यक्षमा एमालेका शान्त कुमारी यरी बिजयी । १३ कपुरकोट गाउँपालिकाको वडा नं ४ मा एमालेका हरिलाल पुनसहितको प्यानल विजयी । १४ बागचौर नगरपालिका बडा नं ९ बाट एमालेका मोहन चन्दको प्यानल विजयी । १५कालिमाटी गाउँपालिका वडा नं ४ मा एमालेका वेलबहादुर चन्द विजयी । १६ कालिमाटी गाउँपालिका वडा नं ३ मा एमालेका विरबहादुर वली विजयी । १७ क्षत्रेश्वरीमा गाउँपालिका वडा नं ५ मा एमालेका लिलाधर घर्ती विजयी । १८ क्षत्रेश्वरीमा गाउँपालिका वडा नं ४ मा एमालेका नेवबहादुर खड्को पुरै प्यानल विजयी । नेपाली काँग्रेसले जित हासिल गरेका वडाहरु १ वागचौर नगरपालिका वडा नं १ बाट काँग्रेसका नेत्र प्रसाद डाँगीसहित पुरै प्यानल विजयी । २ क्षत्रेश्वरीमा गाउँपालिका वडा नं १ बाट काँग्रेसका नेव बहादर शाहसहित पुरै प्यानल विजयी । ३ कालिमाटी गाउँपालिका वडा नं७ बाट काँग्रेसका नयनसिंह रानाको पुरै प्यानल विजयी । ४ त्रिवेणी गाउँपालिका वडा नं २ बाट काँग्रेसका मेघराज खड्का विजयी । ५ शारदा नगरपालिका वडा नं ४ बाट काँग्रेसका सुदन विष्ट विजयी । ६ शारदा नगरपालिका वडा नं ५ बाट काँग्रेसका प्रदीप शाहीसहितको प्यानल विजयी । ७ कपुरकोट गाउँपालिका वडा नं ३ बाट काँग्रेसका मिन बहादुर सेनसहित प्यानल विजयी । ८ ढोरचौर४ मा वडा अध्यक्षमा एमाले र काँग्रेसको मत बराबर भएपछि गोलाप्रथाबाट काँग्रेसका दिनेश विएम विएम विजयी । ९ शारदा नगरपालिका वडा नं ६ बाट काँग्रेसका भिगराज बुढाथोकी विजयी । १० त्रिवेणी गाउँपालिका वडा नं ४ बाट काँग्रेसका छविराज शर्मा विजयी । ११ त्रिवेणी गाउँपालिका वडा नं ३ बाट काँग्रेसका हुकुम प्रासद महतरा विजयी । १२ त्रिवेणी गाउँपालिका वडा नं ५ मा काँग्रेसका छवि शर्मा विजयी । १३ त्रिवेणी गाउँपालिका वडा नं ६ मा काँगे्रसका मानबहादुर वली विजयी । मतगणना भएका स्थानमा मध्ये शारदा नगरपालिकामा काँग्रेस उम्मेदवार अगाडि देखिएका छन् भने कपुरकोट, कालिमाटी र छत्रेश्वरीमा एमालेले अग्रता लिएको छ। यसैगरी बागचौर नगरपालिका, बनगाड नगरपालिका, कुमाख गाउँपालिकामा माओवादीका उम्मेदवारले अग्रता लिएका छन्।"
सल्यानकाे शारदा नगरपालिकाकाे मतगणना सुरु गर्न निर्वाचन अायाेगकाे निर्देशन,"सल्यान: मतगणनाको क्रममा मत संख्या कम भएको भन्दै विवाद उत्पन्न भएपछि स्थगित सल्यानको शारदा नगरपालिकामा मतगणना पुनः सुरु गर्न निर्वाचन आयागले निर्देशन दिएको छ। आयोगले गणनापछि सिलबन्दी गरिएको मतपत्र फेरि खोल्न नमिल्ने व्यवस्था भएकाले विवाद आवश्यक नभएको स्पष्ट पार्दै मतगणना सुरु गर्न भनेको हाे। याे विषयमा जिल्ला समन्वय समितिमा सर्वदलीय वैठक बोलाइएको जिल्ला निर्वाचन कार्यालय सल्यानले जनाएको छ। तर, नेपाली कांग्रेसवाहेकका दलहरुले पुनः मतगणना गर्न पाउनु पर्ने माग गरिरहेका छन्।"
कांग्रेसएमाले अघिपछि,"काठमाडौं : स्थानीय तह निर्वाचनको मतगणनामा पुराना पार्टी कांग्रेस र एमाले अघिपछि देखिएका छन् । पहिलो चरणअन्तर्गत ३४ जिल्लाका केही नगरपालिका र गाउँपालिकाको मत परिणाम सार्वजनिक भए पनि महानगरपालिकामा सुस्त मतगणनाका कारण प्रारम्भिक नतिजा मात्र सार्वजनिक भएको छ । पछिल्लो मत परिणाम अनुसार नेकपा एमाले अगाडि देखिएको छ । एमालेले २४ तहमा विजयी भएको छ भने ७६ स्थनमा अग्रता लिइरहेको छ । त्यस्तै नेपाली कांग्रेसले १९ तहमा जित हाशिल गरेको छ ६१ तहमा अग्रता लिइरहेको छ । नेकपा माओवादीले १२ स्थानमा जित हाशिल गर्नुका साथै अहिलेसम्म २८ तहमा अग्रता लिइरहेको छ । माओवादी केन्द्रले सशस्त्र युद्धताका प्रभाव जमाएको कर्णालीका अधिकांश स्थानीय तहमा जित हासिल गरेको छ । संघीय समाजवादी र नयाँ शक्ति गठबन्धन तथा राप्रपाले प्रमुख र उपप्रमुखमा खाता खोल्न सकेका छैनन् । काठमाडौं र ललितपुर महानगरपालिकाको मंगलबार भएको मतगणनामा कुनै बेला कांग्रेस त कुनै बेला एमाले उम्मेदवारले उछिनेका थिए । संविधानसभा निर्वाचनमा काठमाडौंका १० मध्ये दुई स्थानमा मात्र जित हासिल गरेको एमालेले महानगरपालिकाको प्रमुखमा अग्रता लिएको छ । काठमाडौंमा एमालेले राप्रपासँग चुनावी तालमेल गरेको भए पनि एमालेका मेयरका उम्मेदवारको तुलनामा राप्रपाका उपमेयरका उम्मेदवारको मतसंख्या कम छ। काठमाडौं महानगरपालिकामा नयाँ पार्टीका रूपमा प्रतिस्पर्धा गरेका साझा पार्टी र विवेकशीलका उम्मेदवारले पनि राम्रै मत ल्याएका छन् । संविधानसभा निर्वाचनमा तीनवटै क्षेत्र गुमाएको एमालेले ललितपुर महानगरपालिकामा पनि अग्रता लिएको छ । भरतपुर महानगरपालिकामा कांग्रेस र माओवादी केन्द्रले चुनावी तालमेल गरे पनि एमाले उम्मेदवार नै मतगणनामा अघि देखिएका छन् । तीन प्रदेशका २ सय ८३ तहमध्ये एमाले नेस्याङ गाउँपालिका मनाङ, से फोक्सुन्डो गाउँपालिका डोल्पा, काइके गाउँपालिका डोल्पा, घरपझोङ गाउँपालिका मुस्ताङ, शिवालय गाउँपालिका जाजरकोट, मादी गाउँपालिका कास्की, फेदीखोला गाउँपालिका स्याङ्जा, चामे गाउँपालिका मनाङ, देवघाट गाउँपालिका तनहुँ, महांकाल गाउँपालिका ललितपुर, ढोरचौर गाउँपालिका सल्यान, गोसाइँकुण्ड गाउँपालिका रसुवा र हरिनाश गाउँपालिका स्याङ्जामा विजयी भएको छ । एमाले नारायण नगरपालिका दैलेख र ठूलीभेरी नगरपालिका डोल्पामा पनि विजयी भएको छ । यस्तै कांग्रेसले नासोङ गाउँपालिका मनाङ, लोमान्थाङ गाउँपालिका मुस्ताङ, नार्फु गाउँपालिका मनाङ, मुक्ति क्षेत्र गाउँपालिका मुस्ताङ, बाह्रगाउँ मुक्तिक्षेत्र गाउँपालिका मुस्ताङ, थाकसाङ गाउँपालिका मुस्ताङ, कुशे गाउँपालिका जाजरकोट, बुङ्दीकाली गाउँपालिका नवलपरासी, तमानखोला गाउँपालिका बागलुङ, डुंगेश्वर गाउँपालिका दैलेख, पातारासी गाउँपालिका जुम्ला, सिजा गाउँपालिका जुम्ला र चुमनब्री गाउँपालिका गोरखामा जित हासिल गरेको छ। सत्तासीन माओवादी केन्द्रले कर्णालीका अधिकांश जिल्लामा जित हासिल गरेको छ । केन्द्रले गुठीचौर गाउँपालिका जुम्ला, हिमा गाउँपालिका जुम्ला, सान्नीत्रिवेणी गाउँपालिका कालीकोट, जगदुल्ला गाउँपालिका डोल्पा, मुड्केचुला गाउँपालिका डोल्पा, ताजकोट गाउँपालिका हुम्ला, शिवालय गाउँपालिका जाजरकोट, दार्मा गाउँपालिका सल्यान र मरिण गाउँपालिका सिन्धुलीमा जित हासिल गरेको छ । मुस्ताङको तेन्जोङ छिरिङ गाउँपालिका र दालोमे गाउँपालिकामा स्वतन्त्र उम्मेदवारले जित हासिल गरेका छन् ।"
पर्वतको पैंयूँ गाउँपालिकामा काँग्रेसका तिवारी बिजयी,"कुश्मा : स्थानीय तहको निर्वाचन अन्तर्गत दक्षिण पर्वतको पैंयूँ गाउँपालिकामा नेपाली काँग्रेसका नेता खगेन्द्र तिवारी अध्यक्षमा बिजयी हुनुभएको छ । हिजो राती अबेर सम्पन्न मतगणनामा नेपाली काँग्रेसका खगेन्द्रप्रसाद तिवारीले नौ सय ७७ मतले बिजयी हुनुभएको हो । तिवारीले तीन हजार चार सय ३१ मत प्राप्त गर्नुभएको छ भने उहाँका निकटतम प्रतिद्धन्द्धी नेकपा एमालेका मित्रलाल बस्यालले दुई हजार चार सय ५४ मत प्राप्त गरेका छन् । निर्वाचन अधिकृत यज्ञप्रसाद आचार्यका अनुसार सोमबार बिहान देखि सुरु भएको मतगणनामा सात वटा वडा रहेको पैंयूँ गाउँपालिकाको मतगणना सकिएको हो । पैंयूँ गाउँपालिकाको उपाध्यक्षमा पनि नेपाली काँग्रेसका जसमती गुरुङ बिजयी हुनुभयो । उहाँले तीन हजार एक सय ८४ मत पाउँदा एमालेकी गोमता शर्माले दुई हजार चार सय ३१ मत प्राप्त गर्नुभएको छ । पैंयूँ गाउँपालिकामा नौ हजार आठ सय नौ मतदाता रहेकोमा छ हजार आठ सय २४ मत खसेको थियो । त्यस्तै उक्त गाउँपालिकाको वडा नं १, २, ६ र ७ मा काँग्रेस, तथा ३ र ४ मा एमाले बिनयी भएको छ भने ५ नम्बर वडामा माओबादी केन्द्रले जितेको निर्वाचन अधिकृत आचार्यले जानकारी दिए ।"
बाँफिकोट गाउँपालिकामा माओवादी केन्द्र विजयी,"रुकुम : रुकुमको बाँफिकोट गाउँपालिकामा नेकपा माओवादी केन्द्रले अध्यक्ष, उपाध्यक्षसहित १० वटै वडामा जित हात पारेको छ । एमालेका र कांग्रेसको तालमेलका बिचबाट पनि माओवादी केन्द्रका अध्यक्षका उम्मेदवार धर्मबहादुर केसीले ३ हजार ५ सय ६४ मत ल्याएर एमालेकांग्रेसका साँझा उम्मेदवार जनककुमार वाठालाई ७ सय ५१ मतको अन्तरमा पराजित गर्दै तिज हात गर्नुभएको हो । पराजित उम्मेदवार वाठाको पक्षमा जम्मा २ हजार ८ सय १३ मत रहेको छ । गाउँपालिकाको अध्यक्ष पदमा उठेका एमालेका उम्मेदवार नगेन्द्र प्रसाद रिजाललाई फिर्ता गरेर अध्यक्षमा एमालेले कांग्रेसलाई सघाउने सल्लाह बमोजिम उपाध्यक्ष पदमा एमालेले ब्युझना पुन देवकोटालाई उम्मेदवारको रुपमा अगाडी सारेको थियो । तर, कांग्रेसएमालेका तर्फबाट उपाध्यक्षमा पदमा उम्मेदवार बनेकी देवकोटा पनि माओवादी केन्द्रबाट उपाध्यक्षमा उम्मेदवार बनेकी मनकला पुनसंग जम्मा १ हजार ४ सय ७७ मतको फराकिलो अन्तरमा पराजित हुनुभएको छ । विजयी मनकला पुनको कुल मत ३ हजार ५ सय ८९ छ भने पराजित ब्युझना पुन देवकोटाको ३ हजार १ सय २ रहेको छ । पहिलो चरणको निर्वाचन अन्तरगत जिल्लाको जम्मा ६ स्थानमा स्थानिय तहको निर्वाचन सम्पन्न भएकोमा अहिलेसम्म ३ स्थानको मतपरिणम आइसकेको छ । सबै स्थानमा माओवादी केन्द्रले जित हात पारेको छ । बाँकी ३ स्थानमा मतगणना जारी रहेको छ । र बाँकी अन्य स्थानमा पनि माओवादी केन्द्रले नै अग्रता कायम गरेको छ । मुसीकोट नगरपालिका र सानीभेरी गाउँपालिकामा पनि माओवादीले नै जित हासिल गरेको छ ।"

शीर्षक,विवरण
प्रहरी प्रमुखका चुनौती,"सरकारले जनपद प्रहरी र सशस्त्र प्रहरीका महानिरीक्षकमा क्रमशः सर्वेन्द्र खनाल र शैलेन्द्र खनाललाई बढुवा गरेको छ। कार्यसम्पादन मूल्यांकनमा पहिलो नम्बरमा रहेका प्रतिस्पर्धीलाई छनौट गरेर सरकारले मेरिट मा आधारित नियुक्ति प्रणाली स्थापित गर्न खोजेको देखिएको छ। विद्यमान कानुनी संरचनामा कार्यसम्पादन मूल्यांकन, कार्यक्षमता र वरिष्ठताका आधारमा बढुवा हुने प्रणालीगत बन्दोबस्त गरिएको छ। विगतमा प्रहरी महानिरीक्षक नियुक्तिको विवाद चर्केर अदालतसम्मै पुगेको सन्दर्भमा यसपटक यो विवादको विषय बनेन। यद्यपि नियुक्तिअघि जनपद प्रहरीतर्फ खनालबाहेक अन्य दुई प्रतिस्पर्धी रमेश खरेल र पुष्कर कार्कीको पनि चर्चा थियो। यीमध्ये कुशल प्रहरी अधिकृतको छवि बनाएका खरेलले राजीनामा गरेका छन्। खरेलले नवनियुक्त महानिरीक्षकलाई बधाई दिँदै स्वेच्छिक राजीनामा गरेकाले यसमाथि थप विमर्श आवश्यक छैन र नियुक्ति प्रक्रियालाई जबर्जस्ती विवादको विषय बनाइनु जरुरी छैन। अबको विमर्श मुलुकको सुरक्षा चुनौती र प्रहरी नेतृत्वको भूमिकामा केन्द्रित हुनुपर्छ। प्रहरी संगठनको नेतृत्वमा आएका दुवै खनालबन्धुका सामु चुनौतीका ठूला पहाड छन्। जनपद प्रहरीका प्रमुख भएकाले सर्वेन्द्र खनालसामु अपराध न्यूनीकरण नै पहिलो चुनौती हो। प्रहरी प्रधान कार्यालयले साउनमा प्रकाशन गरेको तथ्यांकअनुसार अघिल्लो आर्थिक वर्षमा भन्दा यस आर्थिक वर्षमा आठ प्रतिशतले अपराध बढेको छ, जसमध्ये हत्या र बलात्कार प्रमुख छन्। देशमा हरेक दिन तीनभन्दा धेरै बलात्कार हुने तथ्यांकले बताउँछ। महानिरीक्षक खनालले अपराधको यो संख्या न्यूनीकरण गरे मात्र उनको कार्यक्षमताको पुनर्पुष्टि हुनेछ। त्यस्तै सीमामा हुने अपराध सशस्त्र प्रहरी प्रमुख शैलेन्द्र खनालका लागि चुनौती बन्नेछ। खासगरी खुला सीमाका कारण बढिरहेको मानव तस्करी प्रमुख चुनौती हो। मानव तस्करी रोक्न सशस्त्र प्रहरीले अन्य सरकारी निकायसँग मिलेर कामकारबाही अगाडि बढाउन जरुरी छ। तथ्यांकमा देखिने यी चुनौतीको हिसाब राख्न सजिलो छ। यसमा भएका सुधार पनि प्रस्ट देखिन्छन्। तर प्रहरी सेवा अपराध न्यूनीकरणको अभ्यास मात्र होइन, जनमानसमा शान्तिसुरक्षाको अनुभूति गराई राज्ययन्त्रको बलियो उपस्थिति देखाउनु दुवै प्रहरी संगठनको जिम्मेवारी हो। तर जबसम्म सर्वसाधारणले आवश्यक परेको बेला प्रहरीसमक्ष जान अप्ठ्यारो मान्छन्, तबसम्म राज्ययन्त्रको प्रभावकारी उपस्थिति छ भन्न मिल्दैन। प्रहरीले जनमानसमा आफ्नो छवि कसरी स्थापित भएको छ भन्नेबारे बारम्बार पुनर्मूल्यांकन गर्न आवश्यक छ। प्रहरी मेरो साथी सुन्दा मीठो शब्दावली हो तर प्रहरी पोसाक देख्नासाथ भय भाव उत्पन्न हुन्छ भने प्रहरी साथी हुन सक्दैन। प्रहरी कार्यालयसम्म पुग्दा अनावश्यक झन्झटमा फसेको अनुभूत नगराउन प्रहरी प्रमुखले कार्यशैली सुधार र त्यसको नियमित परीक्षण बढाउन जरुरी छ। प्रहरी सेवाको प्रभावकारिता अपराधको न्यूनीकरणमा अवश्य हुन्छ। तर दण्डहीनताले अपराध न्यूनीकरण हुँदैन भन्ने प्रहरीले बिर्सनु हुँदैन। हालै बलात्कारजस्तो मुद्दामा प्रहरी अधिकारीकै दबाबमा मिलापत्र र मुद्दा फिर्ता भएको घटना सामान्य होइन। फौजदारी अपराधजस्तो मुद्दामा प्रहरी अधिकारीकै दबाबमा मिलापत्र र बलात्कार तथा हत्यामा प्रहरीकै सलंग्नताले प्रहरी संगठनमाथि जनविश्वास गुम्ने अवस्था उत्पन्न गर्छ। त्यसैले आफ्नो कार्यकालमा यस्ता घटना दोहोरिन नदिन नवनियुक्त नेतृत्व सचेत हुनुपर्छ। त्यस्तै सुन तस्करी प्रकरणमा सशस्त्र प्रहरीको भूमिका विवादमा पर्नुले सुधारका क्षेत्र कति फराकिला छन् भन्ने सशस्त्र नेतृत्वले पनि बुझ्नु उचित हुन्छ। यीबाहेक प्रहरीमाथि लाग्ने ठूलो आक्षेप यसको दलीय प्रभाव हो। अनावश्यक राजनीतीकरणको मारमा र प्रभावमा प्रहरी परेको छ। यो संगठनको प्रमुखलगायत नियुक्ति र सरुवाबढुवाका क्रममा यस्तो प्रभाव र मार दुवै सतहमै देखिने गर्छ। नवनियुक्त नेतृत्वको जाच यहींनेर अझ बढी हुनेछ। शान्तिसुरक्षा कायम गर्दै मुलुकमा कानुनी शासनको प्रत्याभूति दिलाउन प्रहरीको ठूलो भूमिका हुन्छ। त्यस्तो भूमिकाको नेतृत्वदायी ओहोदामा पुगेका नवनियुक्त महानिरीक्षकद्वयले आमरूपमा त्यो प्रत्याभूति दिलाउने गरी काम गर्न सक्नुपर्छ।"
'आतंककारी अहिलेको प्रमुख सुरक्षा चुनौती',"काठमाडौं : प्रधानमन्त्री केपी शर्मा ओलीले अहिलेको प्रमुख सुरक्षा चुनौती आतंककारी गतिविधि भएको बताएका छन्। नेपाली सेनाको अधिकृत क्याडेट तालिम र पदिकहुद्या क्याडेट तालिमको आयुक्त पद प्रधान कार्यक्रमलाई बिहीबार नेपाली सैनिक प्रतिष्ठान खरिपाटी भक्तपुरमा सम्बोधन गर्दै प्रधानमन्त्री ओलीले यस्तो बताएका हुन्। प्रधानमन्त्री ओलीले आतंककारी गतिविधिले शान्ति सुरक्षा, अर्थतन्त्र र सामाजिक एकतामा प्रत्यक्ष आघात पार्ने बताए। देशभित्र हिंसात्मक गतिविधिमा क्रियाशिल अतिवादी तत्वहरु, अन्तर्राष्ट्रिय आतंककारी गतिविधिको चुनौती साथै क्षेत्रीय र जातीय विद्वेषमा आधारित द्वन्द्व अहिलेका वास्तविक खतरा हुन् प्रधानमन्त्री ओलीले भने, यस प्रकारका खतराविरुद्ध हाम्रा सुरक्षा निकाय सदैव तयार हुनु पर्दछ। २१ औँ शताब्दीको चुनौती साइबर सुरक्षा प्रधानमन्त्री ओलीले २१ औं शताब्दीको अर्को महत्वपूर्ण चुनौती साइबर सुरक्षा भएको बताए। यो प्रत्यक्ष हमलाभन्दा पनि खतरनाक हुन्छ, प्रधानमन्त्री ओलीले भने, राष्ट्रिय सुरक्षाका विविध आयामका बारेमा जानकार रही साइबर सुरक्षाको विश्वसनीय योजनासहित सुरक्षा निकायबीच समन्य गर्नु जरुरी छ। त्यस्तै प्रधानमन्त्री ओलीले स्थायित्वको जगमा नेपालको विकास वर्तमान सरकारको लक्ष्य रहेको बताएका छन् । हामी अहिले तुलनात्मक रुपमा स्थिर र शान्तिपूर्ण अवस्थामा छौं, प्रधानमन्त्री ओलीले भने, तर, हामी सधैं विश्वमा उत्पन्न हुन सक्ने खतराबारेमा सतर्क हुनु जरुरी छ । प्रधानमन्त्री ओलीले नेपाली सेनाले राष्ट्र निर्माणका लागि नेपाली जनतासँग काँधमाकाँध मिलाउदै आएकोमा प्रशंशा गरे । नेपाली सैनिकले विश्वका द्वन्द्वग्रस्त मुलुकमा पुयाएको योगदानलाई नेपाललाई शान्ति सैनिकको देशको रुपमा चिनाएको प्रधानमन्त्री ओलीको भनाइ छ । प्रधानमन्त्री ओलीले भने, नेपाली सेना विविध राष्ट्रिय तथा अन्तर्राष्ट्रिय जिम्मेवारी पूरा गर्न सक्षम बहुआयामिक संगठनको रुपमा विकशित भएको छ ।"
'खुला परीक्षापछि मात्र अस्थायी शिक्षकको परीक्षा,"महोत्तरी : शिक्षा, विज्ञान तथा प्रविधिमन्त्री गिरिराजमणि पोखरेलले शिक्षकको खुला परीक्षापछि मात्र अस्थायी शिक्षकको परीक्षा हुने बताएका छन् । विभिन्न शिक्षक संगठनले बिहीबार बर्दिबासमा आयोजना गरेको शुभकामना तथा बधाई कार्यक्रममा उनले यही चैत २३ गते हुने भनिएको परीक्षा स्थगन भएकाले अब शिक्षकको खुला परीक्षापछि मात्र अस्थायी शिक्षकको परीक्षा हुने जानकारी दिए । उनले अब चाँडै बाल शिक्षा, विद्यालय शिक्षा र उच्च शिक्षाको समायोजन हुने बताए । प्रदेश नं २ मा एक लाख ९१ हजार बालबालिका विद्यालय बाहिर रहेको जानकारी दिँदै मन्त्री पोखरेलले यस वर्षको भर्ना अभियानमा सम्पूर्ण बालबालिकालाई विद्यालयसम्म पुयाउनमा सबै सरोकार भएकालाई आह्वान गरे । जिल्ला शिक्षा कार्यालयलाई खारेज गरेर बिहीबार देखि शिक्षा विकास समन्वय एकाइ समिति गठन गरिएको जानकारी दिँदै मन्त्री पोखरेलले समन्वय समितिमा पाँचदेखि नौ जनाको दरबन्दी रहने बताए । कार्यक्रममा एकीकृत नेपाल शिक्षक संगठनका केन्द्रीय सदस्य केदारबहादुर कोइरालाले शिक्षकहरुमा भएको विभेद अन्त्य गर्न मन्त्री पोरखेलसँग आग्रह गरे ।"
सरकारको मुख्य प्राथमिकतामा कृषि,"जनकपुरधाम : यस नीति तथा कार्यक्रमका आधारमा सरकारले चालु आवका लागि १ अर्बको बजेट ल्याउने तयारी गरेको छ। प्रदेश २ मा सरकारले चालु आर्थिक वर्षको प्रथम नीति तथा कार्यक्रम प्रस्तुत गरेको छ। प्रदेश प्रमुख रत्नेश्वरलाल कायस्थले बुधबार संविधानको धारा १८४ को उपधारा (२) बमोजिम प्रदेशसभाको १३ औं बैठकलाई सम्बोधन गर्दै प्रस्तुत गरेको नीति तथा कार्यक्रममा कृषि क्षेत्रलाई मुख्य प्राथमिकतामा राखिएको छ। प्रदेश सरकारबाट जनताले विकास र समृद्धिको आस गरेको हुनाले सरकारको विभिन्न संरचनामार्फत यस अपेक्षालाई पूरा गर्न ६० बुँदे नीति तथा कार्यक्रम ल्याइएको हो। नेपालका प्रदेशमध्ये भौगोलिक रूपमा सबैभन्दा सानो भए पनि जनसंख्याको हिसाबले दोस्रो ठूलो प्रदेशको रूपमा रहेको यस प्रदेशमा समथर उर्वर भूमि रहेको, सांस्कृतिक विविधताले सम्पन्न र भौगोलिक रूपले सुगम तथा अन्तर्राष्टिय व्यापारका हिसाबले सहज हुँदाहुँदै पनि विभिन्न कारणले आर्थिक सामाजिक रूपमा पछि परेको छ। कार्यक्रममा यस प्रदेश श्रमजीवी किसान तथा मजदुरहरूको बाहुल्य भएको प्रदेश भएकले किसानको समृद्धिबिना प्रदेश समृद्धि सम्भव नरहेको जनाइएको छ। तराई मधेशको भूमिलाई मरुभूमि हुनबाट जोगाउन चुरे संरक्षण नीति ल्याइने भएको छ। कृषि, उद्योग तथा पर्यटनको विकासमा विषेश जोड दिने गरी अल्पकालीन, मध्यकालीन तथा दीर्घकालीन नीति सरकारले लिएको छ। प्रदेशमा बन्द अवस्थामा रहेका वीरगन्ज चिनी कारखाना, कृषि औजार कारखाना तथा जनकपुर चुरोट कारखान सञ्चालनका लागि प्रदेश सरकारले संघीय सरकारसँग समन्वय र सहकार्य गरेर पुनः सञ्चालन गर्ने नीति तथा कार्यक्रममा समेटेको छ। साथै कृषिमा आधारित उद्योग स्थापना गर्ने, सिँचाइका लागि सुनकोसी कमला डाइभर्सन र बागमती तथा नारायणी नदी प्रयोग गर्न प्रदेश सरकारहरूसँग समन्वय र सहकार्य गरेर खेतखेतमा सिँचाइ पुयाउने नीति प्रदेश सरकारले लिएको छ। पर्यटन प्रवद्र्धनका लागि धार्मिक, ऐतिहासिक तथा सांस्कृतिक महŒवका तीर्थस्थल विकास गरी स्थानीय लोकनाच, लोकबाजा तथा परम्परा संरक्षण गरी आन्तरिक तथा बाह्य पर्यटन प्रवद्र्धन गर्ने नीति सरकारले नीति तथा कार्यक्रममा उल्लेख गरेको छ। प्रदेशमा अर्गानिक माछा उत्पादनमा जोड दिनुका साथै टमाटर तथा अन्य फलफूलमा आधारित घरेलु तथा साना उद्योग स्थापनाका लागि युवालाई सहुलियत दरमा ऋणको व्यवस्था गरिने, स्वदेशमै रोजगारीका अवसर सिर्जना गर्ने नीति ल्याइएको छ। त्यस्तै स्वास्थ्य क्षेत्र सुधारका लागि जनकपुर अञ्चल अस्पताल, गजेन्द्रनारायण सिंह अञ्चल अस्पाल तथा नारायणी उपक्षेत्रीय अस्पताललाई स्वास्थ्य विज्ञान प्रतिष्ठानका रूपमा विकास गर्नुका साथै जानकी मेडिकल कलेज तथा नेसनल मेडिकल कलेजको स्तर सुधारका लागि अध्ययन समिति गठन गर्ने उल्लेख गरिएको रहेको छ। प्रदेश लगानी बोर्डले वीरगंजपथलैया, जलेश्वरजनकपुरढल्केवर र रोपनीराजविराज क्षेत्रलाई औद्योगिक कोरिडोरको रूपमा विकास गर्ने नीति तर्जुमा गर्ने नीति पनि प्रदेश सरकारले लिएको छ। प्राकृतिक विपत्ति तथा महामारीजन्य कारणबाट ज्यान गुमाउनेहरूका लागि उद्धार तथा पुनस्र्थापनाका लागि सर्वसाधारणले पनि सहयोग गर्ने किसिमले मुख्यमन्त्री उद्धार तथा पनस्र्थापना कोषको स्थापना गरिने कार्यक्रममा उल्लेख छ। साथै मुख्यमन्त्री बेटी पढाऊ र बेटी बचाऊ अभियानलाई सफल बनाउन सरकारले विभिन्न बिमा कम्पनीसँगको साझेदारीमा छोरीहरूको शिक्षा बिमा नीति ल्याएको र भु्रणमै छोरी हत्या गर्ने सोचलाई समाप्त पार्न कडा कानुन निर्माण गर्ने नीति पनि प्रदेश सरकारले लिएको छ। त्यस्तै राष्ट्रिय गौरवका आयोजनाहरूको सफल कार्यान्वयनका लागि संघीय सरकारसँग प्रदेश सरकारले सहयोगी भूमिका खेल्ने र योजनाहरूलाई तीव्रताका साथ सम्पन्न गराउने नीति प्रदेश सरकारले लिएको छ। यस नीति तथा कार्यक्रमका आधारमा सरकारले चालु आवका लागि १ अर्बको बजेट ल्याउने तयारी गरेको छ। सरकारको नीति तथा कार्यक्रममा माघ ५ गते मधेस आन्दोलन दिवस मनाउने र प्रदेशको स्थायी राजधानीको विषयमा शीघ्र निर्णय गर्न सदनमा छलफल गराउनुपर्ने उल्लेख गरिएको छ। प्रदेश २ को सरकारले स्रोत साधनको अभावमा जनअपेक्षाअनुसार काम गर्न नसकेको भए पनि चालु आवको बाँकी अवधिमा नीतिगत, कानुनी तथा संरचनागत प्रबन्ध गर्दै सरकारी संयन्त्रलाई काम गर्न योग्य बनाइने जनाइएको छ। प्रदेश सरकारसँग जनअपेक्षा धेरै भए पनि नीतिगत, कानुनी, संस्थागत एवं व्यवस्थापकीय प्रबन्ध नभएको हुनाले परिवर्तनको अनुभूति गराउन सक्ने कार्यक्रम सञ्चालन हुन नसकेको नीति तथा कार्यक्रममा उल्लेखित छ। यस आवको बाँकी अवधिमा नेपाल सकारबाट प्राप्त बजेटको सीमाभित्र रही आफ्ना क्रियाकलापहरू सञ्चालन गर्नुपर्ने अवस्था छ। यस नीति तथा कार्यक्रममा अभिव्यक्त भएका जनसरोकारका विषयहरू यस सरकारले आगामी दिनमा स्रोतसाधन र क्षमताले भ्याएसम्म क्रमशः कार्यान्वयन गर्दै लैजाने प्रतिबद्धता सरकारले व्यक्त गरेको छ। नेपाल सरकारले संकलन गरेको राजस्व संघ, प्रदेश र स्थानीय तहलाई न्यायोचित वितरण हुनुपर्ने र राजस्व बाँडफाँट गर्दा सन्तुलित र पारदर्शी रूपमा गर्नुपर्ने संवैधानिक व्यवस्था छ। तसर्थ संवैधानिक व्यवस्थालाई मध्यनजर गर्दै नेपाल सरकारले आगामी दिनमा राजस्व र अनुदानको बाँडफाँट गर्दा प्रदेश जनसंख्याको आकार र मानव विकास सूचकांकलाई आधार मान्नुपर्ने मागसमेत गरिएको छ।"
भारतले नेपालको संविधान स्वीकार्नु ठुलो कुरा,विराटनगर: नेपाली कांग्रेसका नेता विजयकुमार गच्छदारले भारतले नेपालको संविधानलाई स्वीकार गर्नु खुशीको कुरा भएको बताएका छन् । विराटनगर विमानस्थलमा बिहीबार साँझ सञ्चारकर्मीसँग कुरा गर्दै उनले संविधान बनाउने अधिकार नेपाली जनता र राजनीतिक पार्टीको भएकाले प्रधानमन्त्री केपी ओलीको हालै भएको भारत भ्रमणमा यस विषयमा कुरा नउठ्नुले संविधान सर्वस्वीकार्य बनेको प्रष्ट पारे । नेता गच्छदारले आगामी वैशाख ७ गते बस्ने कांग्रेस केन्द्रीय कार्यसमितिको बैठकबाट पार्टीमा खाली रहेका केन्द्रीय पदाधिकारी चुनिने बताए । उनले विगतमा लोकतान्त्रिक फोरमसँग भएको सहमतिअनुसार कार्यकर्तालाई कांग्रेसमा सम्मानजनक सहभागिता हुने बताए । रासस
ईजीपी बैठक आजदेखि दिल्लीमा,"नयाँदिल्ली : प्रतिवेदनलाई निर्णायक बनाउने प्रक्रियामा रहेको नेपालभारत प्रबुद्ध व्यक्ति समूह (इमिनेन्ट पर्सन ग्रुपईपीजी) को संयुक्त बैठक बिहीबार र शुक्रबार दिल्लीमा बस्दै छ। नेपालभारतबीच भएका सबै खाले सन्धिसम्झौताको पुनरवलोकनको विषयमा दुवै सरकारलाई सुझाव दिन गठित समूहको आठौं बैठक अलिक विशेष भएको छ। भर्खरै सम्पन्न नेपालका प्रधानमन्त्री केपी ओलीको भारत भ्रमण क्रममा ओली र भारतीय प्रधानमन्त्री नरेन्द्र मोदीले समूहको सुझाव प्रतिवेदनमा सकारात्मक हुने बताएसँगै समूहको भूमिका पनि ओजिलो हुँदै आएको छ। दुवै सरकार प्रमुखले ईपीजीको कार्यप्रगति सन्तोषजनक रहेको अभिव्यक्ति दिएसँगै समूहका दुवै पक्ष उत्साही भएका छन्। काठमाडौंमा बसेको सातौं बैठकमा दुई मुलुकबीचको सम्बन्ध सुधारका लागि आवश्यक बुँदासहितको प्रतिवेदनको मस्यौदा आदानप्रदान भइसकेको छ। यो बैठकमा भारतीय पक्षले नेपाली पक्षको प्रतिवेदनमा सुझाव दिने बुझिएको छ। नयाँदिल्लीमा हुने दुईदिने बैठकले प्रतिवेदनलाई अन्तिम रूप दिने र आगामी बैठकमा यसलाई टुंग्याउने गरी काम भइरहेको भारतीय पक्षका एक सदस्यले बताए। उनले भने, मस्यौदा प्रतिवेदनलाई निर्णायक बनाउने गरी आठौं बैठक बस्दै छ। उनले भने, १९५० को सन्धिमा भएका केही विषयमा सहमति हुन बाँकी छ। यो बैठकमा टुंग्याउने गरी काम भइरहेको छ। प्रतिवेदनलाई निर्णायक बनाउने गरी नै आठौं बैठक बस्दै छ। बैठककै सुझावलाई पर्खने भन्दै प्रधानमन्त्री ओलीको भ्रमण क्रममा १९५० को शान्ति तथा मैत्री सन्धिको विषयले प्रवेश नै पाएन। सीमालगायत मुद्दा छलफल नै भएनन्। नेपाली पक्षले सन्धि परिमार्जनको सुझाव प्रस्ताव गरेको छ भने भारतीय पक्ष पनि यसमा सकारात्मक रहेको बुझिएको छ। सन्धिमा परिवर्तनको आवश्यकताको सुझावलाई कुनै न कुनै किसिमले प्रतिवेदनमा राख्ने सहमति भएको छ। तर, कस्तो सुझाव राखिन्छ त्यसका लागि अन्तिम प्रतिवेदन कुर्नै पर्छ, ती सदस्यले भने। प्रधानमन्त्री ओलीको भ्रमण क्रममा दुवै समकक्षीबीच बृहत् रूपमा विकासका ठूला परियोजनामा जस्तै रेल्वे, वाटर वेका विषयमा सहकार्य गर्ने सहमति भएको छ। यो ईपीजीलाई दिइएको म्यान्डेट र गरिरहेको कामसँग ठ्याक्कै मिल्न जान्छ। यसले हामीलाई पनि थप उत्साही बनाएको छ, समूहका भारततर्फका एक सदस्य महेन्द्र पी लामाले भने। प्रधानमन्त्रीको भ्रमणपछि दुवै पक्ष उत्साहित भएका छौं, सबै कुरा सकारात्मक ढंगबाट अघि बढेको छ, नेपाली समूहका तर्फबाट यादव खनालले भने। बैठकमा सहभागी हुन पूर्वमन्त्री तथा कूटनीतिज्ञ डाभेषबहादुर थापाको नेतृत्वमा बुधबार दिल्ली पुगेका खनालले अन्नपूर्णसँग भने, यो बैठकले केही निचोड ल्याउँछ। भारतीय पक्षका संयोजक भगतसिंह कोशियारीले आठौं बैठकलाई नै निर्णायक बनाउने तयारी भइरहेको बताएका थिए। तर, नेपालमा भएको सत्ता परिवर्तनपछिको परिदृश्यले समूहको भूमिकामा एकाएक परिवर्तन ल्यायो। वाम गठबन्धनको पोल्टामा नेतृत्व गएलगत्तै भारत सरकारले ईपीजीको सुझावलाई नेपाली जनताको मन जित्ने कदम बनायो। छैटौं बैठकपछि ईपीजीको भारतीय पक्षमा आएको लचकता पनि त्यसैको परिणाम थियो। आलोपालो गरी कम्तीमा आठ वटा र आवश्यकताअनुरूप थप बैठक गर्न सक्ने प्रावधानअनुरूप आगामी बैठक बस्दै जाने समूहका सदस्यले बताउँदै आएका छन्। जुलाई २० सम्म समूहले आआफ्ना सरकार प्रमुखलाई प्रतिवेदन बुझाउनु पर्नेछ। ओली पहिलोपटक प्रधानमन्त्री भएका बेला गठन गरिएको ईपीजीको प्रतिवेदन उनी दोस्रो पटक प्रधानमन्त्री भएको समयमै बुझाउने देखिएको छ। चारचार सदस्य रहने गरी गठित समूहमा नेपाली पक्षतर्फ डाभेषबहादुर थापा संयोजक र डाराजन भट्टराई, नीलाम्बर आचार्य, सूर्यनाथ उपाध्याय सदस्य छन्। भारतका तर्फबाट भारतीय जनता पार्टीका नेता भगतसिंह कोसियारी संयोजक तथा महेन्द्र पी लामा, बीसी उप्रेती तथा जयन्तप्रसाद सदस्य छन्।"
प्रचण्ड अस्वस्थ हुँदा एकीकरण बैठक स्थगित,"काठमाडौं : वाम एकता संयोजन समितिको बुधबारको बैठक स्थगित भएको छ । चैत २२ गते बसेको वाम एकता संयोजन समितिको बैठकमा दुई कार्यदलले तयार पारेको छुट्टाछुट्टै प्रतिवेदन बुझाइएको थियो । कार्यदलले तयार पारेको राजनीतिक तथा संगठनात्मक प्रतिवेदनमा सहमति नजुटेका विषय एकता संयोजन समितिमार्फत टुंग्याउन बुधबार ५ बजे बैठक बोलाइएको थियो । एकता संयोजन समितिका सदस्य तथा माओवादी केन्द्रका अध्यक्ष पुष्पकमल दाहाल अवस्थ्य भएकाले बैठक स्थगित भएको माओवादी नेता नारायणकाजी श्रेष्ठले अन्नपूर्णलाई जानकारी दिए । एकता संयोजन समितिका सदस्यसमेत रहेको श्रेष्ठले भने, बैठक कहिले बस्ने टुंगो लागेको छैन । अध्यक्षको स्वास्थ्यमा सुधार आयो भने भोलि पनि बैठक बस्न सक्छ, उनले भने । दाहाल सामान्य बिरामी भएकाले आराम गरिरहेका छन् । कार्यदलले बुझाएको प्रतिवेदनमाथि संयोजन समितिले छलफल गरी टुंग्याउने कार्यदेश छ । जनयुद्ध शब्द राख्ने कि नराख्ने, निर्वाचन चिह्न तथा केन्द्रदेखि गाउँपालिकासम्म एकीकरणपछिको पार्टी कमिटीमा एमालेमााओवादीबाट कतिकति राख्ने भन्ने विषय एकता संयोजन समितिमै छलफल गरी टुंग्याउने उल्लेख छ । यी विषयमाथि एकता संयोजन समितिले छलफल गरी टुंग्याएपछि पार्टी एकता घोषणा हुनेछ । कार्यदलले २ सय ९९ सदस्यीय केन्द्रीय कमिटी, १ सय ५१ को प्रदेश कमिटी र ७५ सदस्यीय जिल्ला कमिटी तथा ७५ सदस्यीय महानगर, ७१ सदस्यीय उपमहानगर तथा ५१ सदस्यीय नगर तथा गाउँपालिका स्तरको कमिटी र २५ सदस्यीय वडा तहको कमिटी रहने प्रस्तावित खाका तयार गरेको छ । कार्यदलले तयार गरेको संगठनको खाकामाथि पनि संयोजन समितिले आवश्यक छलफल गरी निर्णय लिनेछ । एकीकृत पार्टीको सिद्धान्त भने महाधिवेशनले मात्रै टुंग्याउनेछ ।"
संसद् भवन पुतली बगैंचामा,"काठमाडौं : संघीय संसद्को भवन सिंहदरबारस्थित पुतली बगैंचामा नै बनाउन पहल सुरु भएको छ। यसअघि सेनाले पुतली बगैंचा वरिपरिका सुरक्षा निकाय व्यवस्थापन नगरी त्यस क्षेत्रमा संसद् भवन बनाउन नहुने अडान लिएको थियो। तर पछिल्लोपटक प्रधानमन्त्री केपी ओली र संघीय संसद्का पदाधिकारीले नै जोड गरेपछि संसद् भवनका लागि पुतली बगैंचा खाली गरिदिन सेना सकारात्मक बनेको हो। दुई वर्षभित्र संघीय संसद्को आफ्नै भवन हुने गरी निर्माण प्रक्रिया अघि बढाउँदैछौं, सभामुख कृष्णबहादुर महराले बुधबार सञ्चारकर्मीसँग भने। उनले पुतली बगैंचामा संसद् भवन बनाउने र त्यहाँस्थित सेनाका संरचना निर्माणका लागि गृह मन्त्रालय पछाडिको जमिन उपलब्ध गराइने बताए। पुतली बगैंचामा प्रतिनिधिसभा र राष्ट्रियसभाका भवन, संसद् सचिवालय, संसदीय दलका कार्यालयसमेत सबै संरचना निर्माण हुने छन्। राष्ट्रियसभाका अध्यक्ष गणेश तिमिल्सेनाले संसद्को अब बन्ने भवन अत्याधुनिक हुने बताए। पुतली बगैंचामा संसद् भवन बनाउन सेना पनि सकारात्मक बनेको उल्लेख गर्दै उनले भने, हाम्रो कार्यकालमा संसद्को अत्याधुनिक भवन बन्छ। पहल सुरु भइसकेको छ। निर्वाचित भएलगत्तै प्रधानमन्त्री ओलीले संसद् भवन बनाउने घोषणा गरेका थिए। उनको घोषणाअनुसार संसद् भवनको स्थान छनोट गर्न मुख्यसचिव लोकदर्शन रेग्मीको नेतृत्वमा संसद्का महासचिव मनोहरप्रसाद भट्टराई, प्रधानसेनापति राजेन्द्रबहादुर क्षेत्री, सहरी विकास मन्त्रालय र प्रधानमन्त्री कार्यालयका सचिव सम्मिलित उच्चस्तरीय समिति गठन गएिको थियो। समितिले पुतली बगैंचामा नै संसद् भवन बनाउने गृहकार्य गरेको छ। सिंहदरबार गुरुयोजनाले पुतली बगैंचाबाट सेनाका संरचना हटाएर गृह मन्त्रालय पछाडि बनाउन २५ रोपनी जग्गा उपलब्ध गराउने प्रस्ताव गरेको थियो। तर सेनाले गण र सैनिक ब्यान्ड डिप्लोई गर्न करिब १ सय ३२ रोपनी जमिन आवश्यक पर्ने भन्दै गृह मन्त्रालयको पश्चिम तथा मूलगेटको उत्तर र दक्षिणमा रहेको क्वार्टरगार्ड, मन्दिरबाहेकका संरचना खाली गरी उद्यानले प्रयोग गरिरहेको जग्गा मागेको छ। आफ्नो भवन नभएपछि सचिवालयले पहिलो संविधानसभादेखि नै नयाँ बानेश्वरस्थित अन्तर्राष्ट्रिय सम्मेलन केन्द्र भाडामा लिएर बैठक सञ्चालन गर्दै आएको छ। सुुरुमा पुरानो प्रतिनिधिसभाको बैठक कक्ष संविधानसभाका ६ सय १ सदस्यका लागि सानो भएको भन्दै सम्मेलन केन्द्र भाडामा लिइएको थियो। ०७२ को महाभूकम्पमा प्रतिनिधिसभाको पुरानो भवन ध्वस्त भएको थियो। भाडामा लिएको अन्तर्राष्ट्रिय सम्मेलन केन्द्र संसद् बैठकका लागि उपयुक्त छैन, राष्ट्रियसभा अध्यक्ष तिमिल्सेनाले भने, नाचगान र प्रदर्शनीका लागि निर्मित हलमा संसद् बैठक बस्नु हाम्रो बाध्यता हो तर सधैं हात बाँधेर बस्न मिल्दैन। हाम्रो संसद् हेर्न र नेता भेटन विदेशीहरू संसद् भवन र दलका कार्यालय पुग्छन्, उनले भने, यस्तो हालत हेर्दा उनीहरू के भन्दा हुन् ? हाम्रो इज्जत र सम्मान हाम्रै हातमा छ। अब ढिलो नगरी संसद् भवन भव्य, अत्याधुनिक र उदाहरणीय बनाउन पहल गर्छौं। अब बन्ने भवनमा सचिवालय, पुस्तकालय, दलका कार्यालय, सांसदका लागि छुट्टै हल, मिडिया सेन्टरलगायत सबै संरचना व्यवस्थित गरिने अध्यक्ष तिमिल्सेनाले बताए। मन्त्रिपरिषद्को २०५५ साउन ८ को बैठकले पुतली बगैंचामा संसद् भवन बनाउने निर्णय गरे पनि सेनाले पुतली बगैंचा खाली गर्न नमानेपछि मन्त्रिपरिषद्को निर्णय कार्यान्वयन हुन सकेको थिएन। पार्टीका जिम्मेवारी त्यागिसकें : महरा सभामुख कृष्णबहादुर महराले सपथग्रहण लगत्तै आफूले पार्टीका सबै जिम्मेवारी त्यागिसकेको बताएका छन्। वाम गठबन्धनका साझा उम्मेदवार महरा सभामुखमा निर्विरोध निर्वाचित भएका थिए। म विगतमा पार्टीमा रहँदा पनि सन्तुलित भूमिका निर्वाह गरेकाले वार्ता र सम्वादमा मलाइ नै पठाइन्थ्यो, संसदीय मामिला पत्रकार समाजसँगको अन्तरक्रियामा उनले भने, म माओवादी छैन। यो पदमा रहेसम्म सन्तुलित भूमिका निर्वाह गर्नेछु। राष्ट्रियसभा अध्यक्ष गणेश तिमिल्सेना, उपसभामुख शिवमाया तुम्बाहाम्फेले पनि यसअघि नै पार्टीबाट अलग भएको घोषणा गरिसकेका छन्।"

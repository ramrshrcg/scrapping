शीर्षक,विवरण
फागुमा स्वास्थ्य सचेतता,"अनेक मिथकमा आधारित होली या फागु हाम्रो मौलिक पर्व हो। पहाड र मधेसमा उत्साहपूर्वक मनाइने होली दक्षिण एसियाका अन्य देशमा पनि मनाइन्छ। तलाउमा नुहाउन लागेका गोपिनीको लुगा श्रीकृष्णले लुकाइदिएको सन्दर्भमा हप्ता दिनसम्म मनाइने यो पर्व अन्यत्र हिरण्यकश्यप राक्षसकी बहिनी होलिकाको दहनको स्मृतिस्वरूप एकै दिन मात्र मनाइन्छ। यस पर्वमा तराईमधेस र छिमेकी भारतमा मुहूर्त हेरेरै होलिकाको मूर्ति बनाएर जलाइन्छ। रातो रङलाई विजयको प्रतीक मानिने पूर्वीय सभ्यताले होलिका दहनलाई सत्यको विजय भएको ठानी विजयभाव प्रकट गर्न रङको प्रयोग प्रचलनमा ल्याएको हुन सक्छ। त्यसैले राजधानी खाल्डोमा अबिर दलेर अबिरया होली मनाइन्छ। फागुकै दिन भक्तपुरमा पौराणिक पात्र भीमसेनको लिंगको प्रतीक बनाई सहरमा घुमाउनुले यो पर्व सिर्जना, उत्पादकत्व र यौनसँग जोडिएको समेत बुझिन्छ। तर हाम्रा पर्वहरू विस्तारै अनेक चपेटामा पर्दैछन्। हरेक विषय र वस्तुलाई सामानका रूपमा व्यवहार गर्ने पुँजीवादले विश्वका अनेक जाति, सम्प्रदाय र धर्मका मौलिक पर्व र संस्कृतिलाई बजार विस्तार गर्ने अवसरका रूपमा लिँदा होलीमा पनि त्यसको प्रत्यक्ष प्रभाव देखिन्छ। खेतबारी, जंगल या प्रकृतिमा उम्रेका या भेटिने प्राकृतिक रङ प्रयोग गरेर खेलिने फागु अचेल आयातीत चम्किला कलरडाई को प्रभावमा परेको छ। पछिल्लो समय होलीकै लागि लक्षित गरेर बजारभरि टिसर्ट बेच्न थालिएका छन्। रङको सट्टा पानी छ्याप्ने प्रचलन आएपछि अनेक शैली र मूल्यका पानी छ्याप्ने पिच्कारी बजारमा छन्। होली पर्वभन्दा बढी बजार भएको छ। यता, उपभोक्ताको हितबारे कम चासो राख्ने सरकारी र गैरसरकारी संयन्त्र भएको हाम्राजस्ता देशमा खुला या बन्द सीमाबाट विनाकुनै परीक्षण जुनसुकै चीज सीधै नागरिकका घरभित्र आउँछन्। कुनै जाँचपड्ताल नगरीकन आउने त्यस्ता रङ र चीजवीजले हाम्रो स्वास्थ्यमा गम्भीर असर पर्छ भन्नेबारे आम सर्वसाधारणलाई उति चासो पनि छैन। हाम्रा पूजाकोठा र मन्दिरहरूमा प्रयोग गर्ने केसरी, अबिर, नीरलगायतका रङहरूको गुणस्तर कस्तो छ भन्नेबारे थाहा नभएको अवस्थामा होलीलाई लक्षित गरेर बजारमा बेचिने रङहरू कति हानिकारक छ भन्नेबारे पनि हामीलाई ज्ञान छैन। प्राचीनकालमा फूल, पात र वनस्पति आदिबाट रङ बनाइन्थ्यो। पश्चिमाभन्दा हामी आफ्नो खानाको सुन्दरता र स्वास्थ्यमा सचेत भएकै कारण बेसारलगायतका अनेक खालका रङयुक्त औषधीय वनस्पतिको चलन थियो, जुन आजपर्यन्त छ। तर पुर्खाको त्यो ज्ञानलाई हामीले बेवास्ता गर्दै बजारमा जे आउँछ, त्यसलाई विनाकुनै प्रश्न सीधै प्रयोग गर्न थालेका छौं। बजारमा खतरनाक रसायन मिसिएका अनेक चम्किला रङ उपलब्ध छन्। मर्करी र लिडजस्ता हानिकारक रसायन मिसिएका त्यस्ता रङले एक दिनको होली राम्रो देखिएला, एक झलकको सेल्फी सुन्दर देखिएला तर स्वास्थ्यका कोणबाट ती डरलाग्दा छन्। त्यस्ता रसायन हाम्रा छाला र शरीरभित्र छिर्दा त्यसले सामान्य समस्या मात्रै होइन, दिमागी समस्या र प्राणघातक क्यान्सरसम्म हुन सक्ने तथ्य बारम्बार अध्ययनले देखाएका छन्। पर्वहरू हाम्रो जीवनका पर्याय हुन्, तर जीवनको पहिलो सर्त स्वास्थ्य र दीर्घायु हो। यसो हुँदा पर्वका नाममा आएका गलत अभ्यास स्विकार्नु उचित हुन्न। यो पर्वको सन्देश जीवन बहुरंगीय छ भन्ने हो। उसो त हाम्रो देश आफैंमा अनेक जाती र भाषाको इन्द्रेणी हो। यसो हुँदा कृत्रिम रङ दलेर आफ्नो स्वास्थ्यलाई जोखिममा पार्नुभन्दा यो पर्वको मूल सन्देश बुझेर फागु मनाउनु श्रेयस्कर हुन्छ। रङ नै प्रयोग गर्नैपरे घरमै अनेक प्राकृतिक रङ बनाएर प्रयोग गर्दा हुन्छ। इन्टरनेटको सहायताले घरमै भएका अनेक चीजबीजमार्फत त्यस्ता रङ बनाउन सकिन्छ। उसो त, हानिकारक रङहरू प्रयोग गर्नुअघि तेल र मोस्चराइजर क्रिम प्रयोग गर्दा जोखिम कम हुन्छ। सद्भाव, मित्रता, प्रेम र सौहार्दको यो पर्वमा स्वास्थ्यको ख्याल गर्नु त छँदैछ, यस पर्वमा भित्रेका विकृति हटाई पर्वको मर्यादा जोगाउनु पनि उत्तिकै आवश्यक छ।"
दुई वर्ष भित्र दुई अंकको आर्थिक वृद्धिदर कायम गर्छौं : ओली,"काठमाडौं : प्रधानमन्त्री केपी शर्मा ओलीले देश विकास तीब्र गतिमा अघि बढ्ने बताएका छन्। नेपाल चेम्बर अफ कमर्सका पदाधिकारीसँग बिहीबार बालुवाटारमा भएको भेटघाटमा प्रधानमन्त्री ओलीले अबको स्थिर सरकारले विकासको बाटो लिएको बताए। यसका लागि सरकार निजी क्षेत्रसँग सहकार्य गरेर अघि बढ्न पनि तयार रहेको प्रधानमन्त्री ओलीको भनाइ छ। तीब्रगतिमा अघि नबढ्ने हो भने सहस्राब्दी विकास लक्ष्य हासिल गर्न नसकिने प्रधानमन्त्री ओलीले बताए। संयुक्त राष्ट्रसंघले सन् २०३० सम्ममा हासिल गर्ने भनेको सहस्राब्दी विकास लक्ष्य प्राप्त गर्नका लागि नेपालले तिब्रगतिमा विकासलाई अघि बढाउनु पर्दछ, प्रधानमन्त्री ओलीले भने। सरकार कानुनी राज, स्वच्छता, पारदर्शीता र भ्रष्टाचार नियन्त्रणमा प्रतिवद्ध रहेको प्रधानमन्त्री ओलीले बताए। उनले देशको आवश्यकता अनुसार उपभोग्य वस्तुको उत्पादन बढाउन व्यावसायीलाई सुझाव दिए। प्रधानमन्त्री ओलीले उपभोगका नाममा अनावश्यक वस्तुहरुको खरिदविक्री गरेर फजुल खर्च नगर्न सबैलाई आग्रह गरे। चाहिने सामान खरिद गरौं, सपिङ बन्द गरौं, उनले भने। प्रधानमन्त्री ओलीले सरकारले आगामी दुई बर्ष भित्र दुई अंकको आर्थिकदर कायम गर्ने बताए। उनले यो उपलब्धि हासिल गर्नका लागि सरकार निजी क्षेत्रसँग साझेदारी गर्न तयार रहेको बताए। सरकारले व्यावसायीक हितका लागि कानुनी रुपबाट गर्न सकिने जति सबै कुरा गर्न तयार रहेको प्रधानमन्त्री ओलीको भनाइ छ। व्यावसायीहरुले चर्को बैंक व्याजका कारण आफूहरु मारमा परेको गुनासो गरेपछि प्रधानमन्त्री ओलीले यसको उचित सम्बोधन हुने आस्वासन दिए। उनले बैंकहरुले धितोलाई परियोजनालाई लगानी गर्न बैंक तथा वितीय संस्थालाई आग्रह गरे। प्रधानमन्त्री ओलीले भने, उत्पादनजन्य उद्योगलाई कम व्याजदरमा बैंकले ऋण उपलब्ध गराउनुपर्छ, प्रधानमन्त्री ओलीले भने।"
माओवादी नेता रायमाझीलाई पितृशोक,अर्घाखाँची : पूर्व उपप्रधानमन्त्रीसमेत रहेका नेकपा माओवादीका नेता टोपबहादुर रायमाझीलाई पितृ शोक परेको छ । रायमाझीका बुबा बिनबहादुर रायमाझीको ८१ बर्षको उमेरमा गएराति निधन भएको हो । उनको आफ्नै निवास सन्धिखर्क ९ अर्घाको खाडमा निधन भएको पारिवारिक स्रोतले जानकारी दियो । बिहान ८ बजे रुब्दि घाटमा दाहसस्कार गरिने पारिवारिक स्राेतले जानकारी दिएकाे छ ।
प्रदेश ३ लाई उछिनेर सर्वश्रेष्ठ बन्ने प्रदेश ४ का मुख्यमन्त्रीको घोषणा,"गोरखा : प्रदेश नम्बर ४ का मुख्यमन्त्री पृथ्वीसुब्बा गुरुङले पाँच वर्षभित्र प्रदेश नम्बर ३ लाई उछिन्ने दाबी गरेका छन्। पूर्णखोप सुनिश्चित जिल्ला घोषणा कार्यक्रमको गोरखामा उद्घाटन गर्दै मन्त्री गुरुङले यस प्रदेशको पर्यटन र खानीको अथाह सम्भावनालाई परिचालन गरेर सर्वश्रेष्ठ प्रदेश बनाउने बताए। अरु पाँचवटा प्रदेशभन्दा त हामी यसै अघि नै छौँ, अबको पाँच वर्षभित्र प्रदेश नम्बर ३ लाई पनि उछिन्नेछौं मुख्यमन्त्री गुरुङले भने प्रदेश ३ मा यहाँभन्दा गरिबीको रेखामुनि रहेकाको प्रतिशत कम छ। हामीलाई विकासका लागि प्रदेश ३ भन्दा दोब्बर चुनौती छ, तैपनि हामी विकास र संवृद्धिमा प्रदेश ३ लाई उछिनेर देखाउनेछौं।' मुख्यमन्त्री गुरुङले प्रदेश ३ झन् तीब्र विकासमा लाग्ने विश्वास गरे। 'प्रदेश ३ का मुख्यमन्त्रीले 'पृथ्वीसुब्बाले त यसो पो भनेको रहेछ' भनेर झन तीब्र विकासमा लाग्नुहोला। त्यसो भयो भने झन राम्रो हुनेछ', उनले भने, 'विकासका लागि कोभन्दा को कम भएपछि बल्ल तीब्र विकास हुनेछ। यस प्रदेशको विकासका लागि पर्यटन नै सबैभन्दा उपयुक्त विकल्प रहेको गुरुङको भनाइ छ। विश्वका आठहजार मिटरभन्दा उच्च १४ हिमालमध्य मनास्लु, अन्नपूर्ण र धौलागिरि तीनवटा हिमाल पोखराका एउटै होटलबाट अवलोकन गर्न सकिन्छ, पर्यटनको सम्भावनाको चर्चा गर्दै मुख्यमन्त्री गुरुङले भने संसारको सबैभन्दा गहिरो खोच कालगण्डकी खोच यही प्रदेशमा छ। संसारको सबैभन्दा अग्लो ठाउँको ताल तिलिचो यही प्रदेशमा छ। यस्ता पर्यटकीय सम्भावना बोकेका स्थललाई हामीले विश्व पर्यटन बजारमा बेच्न सक्नुपर्छ। विश्वको सबैभन्दा महंगो युरेनियम खानी, तामा, फलाम खानीहरु पनि यहीँ रहेकाले यसको उत्खनन गर्नेतर्फ आफ्नो योजना रहेको उनले सुनाए। सुशासनका लागि सुन्य सहनशीलता अपनाउने मुख्य मन्त्री गुरुङले घोषणा गरे। जसले भ्रष्टाचार गरेको पाउनुहुन्छ, उसलाई ठाउँका ठाउँ हटाउनुहोला भनेर प्रधानमन्त्रीले भन्नुभएको छ गुरुङले भने मैले त्यसलाई सहर्ष स्वीकार गरेको छु। त्यसकारण मैले जुन मन्त्री, सचिव वा जुनसुकै तहका कर्मचारीले भ्रष्टाचार गरेको पाउँछौं, उसलाई ठाउँका ठाउँ फायर गर्नेछु। सबैले कालीगण्डकी करिडोरको नाम अलापिरहे पनि आफूले बुढीगण्डकी करिडोरलाई पनि प्राथमिकता दिएको मुख्यमन्त्री गुरुङले जनाए। यो प्रदेशको मुख्यमन्त्रीले भनिरहेको छ कि यो प्रदेशको विकासका लागि पश्चिमको कालीगण्डकी करिडोरमात्र होइन, पूर्वको बुढीगण्डकी करिडोर पनि हामी बनाएर छोड्छौं, उनले भने, 'कोरलादेखि पोखरा, पोखरादेखि सुनौली मात्र होइन, छेकम्पार र चीनको सीमानादेखि गोरखा, गोरखादेखि पुष्पलालमार्ग हुदै पोखरा नवलपुर हुदै दक्षिण सीमाना जोड्न चाहन्छौँ।' उत्तरी दुईवटा नाका र दक्षिणी नाका जोडेर यो प्रदेशलाई व्यापारिक हिसाबले पनि चमत्कारपूर्ण विकास गर्न चाहने उनले बताए। एक्काइसौं शताव्दीमा अमेरिका र यूरोपलाई उछिन्ने गरी आर्थिक विकास गरिरहेका एशियाका दुइटा बाघहरु उत्तरी र दक्षिणी छिमेकीको हामी बीचमा रहेर विकासको रेखा कोर्नुपर्ने बेला भएको छ, उनले भने, दुवैतर्फ सम्बन्ध विस्तार गरी व्यापारिक केन्द्र बनाउनेछौं। मन्त्री गुरुङले नेपालको भौगोलिक एकीकरण गोरखाबाट सुरु भएकाले विकासको एकीकरण पनि गोरखाबाट सुरु गर्ने उद्घोष गरे। यो प्रदेशको गौरवपूर्ण इतिहास छ, अढाइसय वर्षअघि नेपालको भौगोलिक एकीकरणको काम यहीँबाट सुरु भएको थियो। अब आर्थिक एकीकरणको काम पनि यहीबाट हामी सुरु गर्नेर्छौ उनले भने।"
कांग्रेस संसदीय दलको नेता बन्न देउवासिंहद्वारा उम्मेदवारी घोषणा,"काठमाडौं : महामन्त्री शशांक कोइरालाको निवासमा भेला भएका कांग्रेस नेताहरूमाझ सभापति शेरबहादुर देउवा तथा पूर्वमहामन्त्री प्रकाशमान सिंहले संसदीय दल नेतामा उम्मेदवारी घोषणा गरेका छन्। महामन्त्री कोइरालाले सांसदलाई होलीको शुभकामना दिन बुधबार आफ्नै निवास टोखामा आयोजना गरेको लन्चसहितका छलफलमा देउवासिंहले उम्मेदवारी प्रस्तुत गरेका हुन्। कोइरालानिवास पुगेका देउवाले संसदीय दलको नेतामा दाबी प्रस्तुत गरेलगत्तै सिंहले पनि उम्मेदवारी घोषणा गरेका थिए। सञ्चारकर्मीसँग संक्षिप्त कुरा गर्दै देउवाले भने, दलको नेता मै हुन्छु। संघ र प्रदेशसभा निर्वाचन परिणामलगत्तैदेखि सभापति देउवालाई संसदीय दलको नेता बनाउन नहुने आवाज कांग्रेसभित्र उठ्दै आएको छ। सिंहले कोइराला निवासमा सञ्चारकर्मीसँग भने, देउवाबाहेक अरू नेतामा सर्वसम्मतको वातावरण नबने मेरो उम्मेदवारी फिर्ता हुने छैन। संसदीय दलको नेता छान्न गठित समितिको मंगलबार बैठक बसी उम्मेदवारी दर्ता २० गते गर्ने कार्यतालिका सार्वजनिक गरेको छ। समितिले २१ गतेका लागि दलको नेता चयनका लागि चुनाव गराउने कार्यक्रम तय गरेको छ। २० गते संघीय सांसदको शपथलगत्तै निर्वाचन समितिले मतदाता नामावली प्रकाशन गर्नेछ। देउवा पक्षका नेता प्रतिनिधिसभामा आफूहरूको बहुमत रहेको दाबी गर्दै देउवालाई दलको नेता बन्न उक्साइरहेका छन्। पौडेल पक्षधरसहितका अन्य नेता देउवाको नेतृत्व असफल भएको तर्क गर्दै उनको विकल्पमा उम्मेदवारी आउनुपर्ने अडानमा छन्। नेता प्रदीप गिरी र डानारायण खड्कालगायत नेता मंगलबार सभापति देउवालाई भेट गरी अहिलेको अवस्थामा सर्वसम्मत तरिकाले दलको नेता छान्न सुझाएका थिए। कांग्रेस प्रवक्ता विश्वप्रकाश शर्माले मंगलबार नै ट्विटरमार्फत सभापति देउवा र वरिष्ठ नेता पौडेललाई एकताबद्ध भएर अगाडि बढ्न आग्रह गरेका थिए। महामन्त्री कोइरालाले अहिले पार्टीमा प्रतिस्पर्धाभन्दा पनि सहमति गरेर जाँदा पार्टीको तल्लो पंक्तिसम्म राम्रो सन्देश जाने भन्दै नेताहरूलाई प्रतिस्पर्धा नगर्न आग्रह गरेका छन्। उनले आफ्ना पक्षमा सहमति भए आफू दलको नेता बन्न तयार रहेको बताए। उनले आफू दलको नेताका लागि प्रतिस्पर्धामा नउत्रने स्पष्ट पारे।"
दौरासुरुवाल बिनै यादवको शपथ,"काठमाडौं : राजपाका सांसद महिन्द्रप्रसाद यादवले प्रतिनिधिसभा पहिलो बैठकको अध्यक्षता गर्दा दौरासुरुवाल नलगाउने अडान लिएपछि संघीय संसद् सचिवालय अप्ठ्यारोमा परेको छ। नागरिकताअनुसार राजपा अध्यक्ष महन्थ ठाकुरभन्दा ५ वर्ष जेठा देखिएका यादवले प्रतिनिधिसभाको फागुन २१ गते बस्ने बैठकको अध्यक्षता गर्नेछन् भने अरू सांसदलाई शपथ गराउनेछन्। तर, यादव कुनै पनि औपचारिक कार्यक्रममा दौरासुरुवाल नलगाउने अडानमा छन्। राष्ट्रपति विद्यादेवी भण्डारीबाट यादवले शपथ लिएपछि अरू सांसदलाई शपथ गराउनेछन् भने नयाँ सभामुख चयन नभएसम्म प्रतिनिधिसभामा सभामुखको भूमिका निर्वाह गर्नेछन्। सचिवालयले बुधबार ५ दलका नेतासँगको छलफलमा राजपा सांसद यादवलाई दौरासुरुवाल लगाएर बैठकको अध्यक्षता गरिदिन आग्रह गरेको थियो। तर, यादवले दौरासुरुवाल नलगाउने अडान लिएका थिए। आफूले मधेसको पहिचान झल्किने पोसाक मात्र लगाउने अडान यादवले राखेपछि औपचारिक समारोह लाई लिएर सचिवालयका कर्मचारी अप्ठ्यारोमा परेको बताउँछन्। दौरासुरुवाल लगाउनुपर्ने व्यवस्था कुन संविधान र ऐनमा छ ? यादवले अन्नपूर्णसँग प्रतिप्रश्न गर्दै भने, संविधानले सबै नागरिकलाई आफ्नो भाषा, संस्कृति र भेषभूषाको अधिकार दिएको छ। म मधेसको पहिचान झल्किने पहिरन लगाउँछु। औपचारिक र राष्ट्रिय समारोहमा दौरासुरुवाल लगाउने प्रचलन रहेको भन्दै सचिवालयले यादवलाई फकाउने प्रयत्न गरिरहे पनि यादवले मानेका छैनन्। राष्ट्रियसभामा भने कांग्रेसकी तारादेवी भट्टले अध्यक्षता गर्दै छिन्। सचिवालयले फागुन २० गते ४ बजे प्रतिनिधिसभा र ५ बजे राष्ट्रियसभाका सांसदको शपथग्रहण कार्यक्रम तय गरेको छ। राष्ट्रपतिले फागुन २१ गते दुवै सदनको अधिवेशन आह्वान गरिसकेकी छन्। सर्वदलीय बैठकमा सचिवालयका तर्फबाट प्रतिनिधिसभा र राष्ट्रियसभाले तत्काल गर्नुपर्ने कामको विवरण पेस गरिएको थियो। संसद् अधिवेशन सुरु भएको १५ दिनभित्र प्रतिनिधिसभाले सभामुख र उपसभामुख तथा राष्ट्रियसभाले अध्यक्ष र उपाध्यक्ष चयन गरिसक्नुपर्छ। यस्तै, प्रधानमन्त्री केपी ओलीले चैत ३ भित्र प्रतिनिधिसभाबाट विश्वासको मत लिइसक्नुपर्छ। फागुन २९ मा नयाँ राष्ट्रपतिको निर्वाचनको मिति तोकिएको छ। एमालेका पूर्वप्रमुख सचेतक भानुभक्त ढकालले चैत ५ भित्र सबै चुनाव सक्नुपर्ने भएकाले त्यसअनुसार कार्यसूची बनाएर ल्याउन सचिवालयलाई निर्देशन दिइएको बताए। सत्तासीन एमालेले राष्ट्रपतिको निर्वाचनअगावै सभामुख र उपसभामुखको चुनाव गर्ने कार्यतालिका बनाउन सचिवालयलाई सुझाव दिएको थियो। सचिवालयका महासचिव मनोहरप्रसाद भट्टराईले दलहरूको सुझाव र आन्तरिक तयारीको हिसाबसहित २० गते दलहरूसमक्ष कार्यतालिका पेस गर्ने जानकारी बैठकमा गराएका थिए। महासचिव भट्टराईले नयाँ कार्यविधि नबनेसम्मका लागि संसद्को बैठक सञ्चालन गर्न सचिवालयले बनाएको अन्तरिम कार्यविधिबारे दलहरूलाई जानकारी गराएका थिए।"
वाम गठबन्धन र फोरमबीच मन्त्रालय भागबन्डा मिलेन,"काठमाडौं : वाम गठबन्धन र संघीय समाजवादी फोरमबीच मन्त्रालय भागबन्डा नमिल्दा बिहीबार बिहान भएको छलफल पनि बिना निष्कर्ष टुंगिएको छ। प्रधानमन्त्री निवास बालुवाटारमा भएको वार्तामा फोरमका नेताहरूले कम्तिमा तीनवटा मन्त्रालय दावी गरेका छन् भने वाम गठबन्धन दुईवटा मन्त्रालय दिन सहमत भएको छ। 'दुईवटा मन्त्रालय दिन हामी तयार भयौँ तर उहाँहरूले तीनवटा मन्त्रालय नभइ हुन्न भन्नुभयो र पुनः छलफलको आवश्यकता देखियो', वार्ताका सहभागी एक नेताले अन्नपूर्णसँग भने। एमाले सचिव विष्णु पौडेलले होलीको दिन भएको र नेताहरूका अन्य कार्यक्रमका कारण पुनः बस्नेगरी छलफल सकिएको बताए। 'हामी सहमतिको नजिक पुगेका छौँ', पौडेलले भने। प्रधानमन्त्री केपी शर्मा ओलीका प्रेस संयोजक चेतन अधिकारीले आआफ्नो दलमा आन्तरिक छलफल गरी पुनः बस्ने गरी बैठक सकिएको जानकारी दिए। वार्तामा एमालेका तर्फबाट प्रधानमन्त्री केपी शर्मा ओली, रक्षा मन्त्री एवं एमाले महासचिव ईश्वर पोखरेल, सुवास नेम्वाङ, प्रदीप ज्ञवाली र विष्णु पौडेल सहभागी थिए। माओवादी केन्द्रका तर्फबाट अध्यक्ष पुष्पकमल दाहाल प्रचण्ड, गृहमन्त्री रामबहादुर थापा र नाराणकाजी श्रेष्ठ सहभागी थिए। फोरमका तर्फबाट वार्तामा अध्यक्ष उपेन्द्र यादव र सहअध्यक्ष राजेन्द्र श्रेष्ठसहितका नेता सहभागी थिए। फोरमका सहअध्यक्ष राजेन्द्र श्रेष्ठले छलफल प्रगतिउन्मुख रहेको प्रतिक्रिया दिए। 'वार्तामा भएका विषयमा आआफ्ना पार्टीमा छलफल गरी पुनः बैठक बस्छौँ', श्रेष्ठले भने। बुधबार बेलुका पनि सिहदरबामा सत्तारुणढ वाम गठबन्धन र फोरमबीच छलफल भएको थियो।"
विप्लव खोज्दै प्रहरी,"तौलिहवा : जिल्ला अदालत भोजपुरको आदेशअनुसार कपिलवस्तु प्रहरीले नेपाल कम्युनिस्ट पार्टीका महासचिव नेत्रविक्रम चन्द (विप्लव) को खोजी कार्य तीव्र पारेको छ । विप्लवको घर कपिलवस्तु सदरमुकाम तौलिहवादेखि ८० किलोमिटर टाढा शिवराज नगरपालिका९, शिवगढीमा पर्छ । पटकपटक भएको विस्फोटन र कर्तव्य ज्यानको अभियोगमा उनीविरुद्ध भोजपुर जिल्ला अदालतमा मुद्दा परेको थियो । भोजपुरमा मुद्दा परे पनि कपिलवस्तुको शिवगढी स्थायी र नागरिकता प्रमाणपत्रसमेत कपिलवस्तुबाट पाएको प्रमाणका आधारमा जिल्ला प्रहरी कार्यालय कपिलवस्तुले उनको खोजी अगाडि बढाएको हो । वडा प्रहरी कार्यालय चन्द्रौटाले मंगलबार विप्लवको घरमा पुगेर ७० दिने म्याद पुर्जी जारी गरेको थियो । पुर्जी जारीसँगै अदालतले दिएको आदेशको आधारमा विप्लवको खोजी कार्य थालेको जिल्ला प्रहरी कार्यालयका प्रहरी नायब उपरीक्षक नरेन्द्र कार्कीले बताए । हामी कानुनपालक हौँ, प्रहरी नायब उपरीक्षक कार्कीले भने, अदालतको आदेशअनुसार जिम्मेवारी वहन गरेका छौं । वडा प्रहरी कार्यालय चन्द्रौटाको एक टोली मंगलबार नै विप्लवको घरमा सूचना टाँस्न पुगेको थियो । टोलीमा प्रहरी निरीक्षक, वडाध्यक्ष र स्थानीय संलग्न थिए । प्रहरीले विप्लवको घरमा गएर सूचना टाँस गरेको विषय बुधबार दिउँसो मात्र जिल्लाबासीले थाहा पाएका थिए । विप्लवको घरमा पक्राउ पुर्जीसहितको सूचना टाँस गरिएपछि नेकपाका कतिपय जिल्लास्तरका नेता आश्चर्यमा परेका छन् । नेकपा समर्थित स्थानीय एक नेताले प्रहरीले टाँस गरेको सूचनाको खबर बुधबार दिउँसो मात्र थाहा पाएको बताए । तर, प्रहरीले भने स्थानीय समुदायको रोहबरमा म्याद तामेलीको सूचना टाँस गरेको दाबी गरेको छ । वडा प्रहरी कार्यालय चन्द्रौटाका प्रहरी निरीक्षक झविन्द्रप्रसाद भट्टराईले स्थानीयको रोहवरमा सूचना टाँस गरेको जानकारी दिए । म्याद तामेली गरेको ७० दिनभित्र आफूखुसी वा प्रहरीद्वारा जिल्ला अदालत भोजपुरमा उपस्थित नभएमा वा नगराएमा प्रचलित कानुनबमोजिम उनलाई कारबाही हुने निरीक्षक भट्टराईले बताए ।"
फोरम सरकारमा जाने कुरा कहाँ पुगेर अड्कियो ?,"काठमाडौँः नेकपा एमालेका अध्यक्ष केपी शर्मा ओली दोस्रो पटक प्रधानमन्त्री बनेपछि आफू नेतृत्वको सरकारलाई दुईतिहाइ बहुमतको खोजीमा छन् । दुईतिहाइ जुटाउने उनको प्रयासलाई सार्थकता दिन संघीय समाजवादी फोरम नेपालले हरियो झण्डा देखाएको पनि दुई साता भन्दा धेरै भइसक्यो । यसबीच फोरमसँग वाम दलले तीन चरणको वार्ता पनि गरिसकेका छन् । पहिलो बैठकमै फुक्छ भनेको गाँठो सरकारकै कारण नफुकेको कुरा फोरम अध्यक्ष उपेन्द्र यादवले बताएका छन् । यता वाम दलले भने पहिले सरकार विस्तारसँगै फोरमका माग पुरा गर्ने कुरा दोहोर्याइरहेका छन् । संविधान संशोधनको सर्तसहित सरकारमा जाने कुरा फोरमका अध्यक्ष यादवले सार्वजनिक रुपमै खुलाइसकेका छन् । वाम गठबन्धनको सरकारमा फोरम पनि सामेल भएपछि दुईतिहाइ पुर्याएर छिमेकीहरूलाई पनि फरक सन्देश दिन खोजिरहेका ओलीको प्रयासले सार्थकता पाउन अझै केही दिन लाग्ने देखिएको छ । के हो फोरमको माग ? संघीय समाजवादी फोरम नेपालले ओली नेतृत्वको सरकारमा जानका लागि पहिलो शर्त संविधान संशोधनको माग गरेको छ । फोरमका नेता राजेन्द्र श्रेष्ठले प्रदेशको सीमांकन हेरफेरका लागि हाल संविधानमा गरिएको व्यवस्था अव्यवहारिक रहेको बताए । प्रदेश सीमांकन हेरफेर दुई छिमेकीको सहमतिमा गर्न सकिन्छ । तर अहिलेको संवैधानिक व्यवस्था अनुसार प्रदेश १ को सीमा हेरफेर गर्न सरोकार नै नभएको ७ बाट पनि सहमति लिनुपर्ने बाध्यता छ, उनले भने, प्रदेशको सिमाना हेरफेर गर्नुपर्नेमा भूगोल जोडिएका कुनै दुई प्रदेशको संसदको बहुमतबाट गर्न सकिने व्यवस्था हुनुपर्छ । फोरमले यसका लागि नेपालको संविधानको धारा २७४ को उपधारा ७ मा रहेको प्रदेशको सिमाना हेरफेरसम्बन्धी मौजुदा प्रावधान संशोधन हुनुपर्ने अडान राखेको छ । एमालेमाओवादीको सरकारले फोरमको यो मागलाई सम्बोधन गर्न तयार रहेको बताइरहेको छ । बिहीबार प्रधानमन्त्रीको सरकारी निवास बालुवाटारमा भएको वार्तापछि एमाले उपमहासचिव विष्णु पौडेलले दुवै पक्ष सहमति नजिक पुगेको र केही दिनमै कुरो मिलेर फोरम पनि सरकारमा आउने दाबी गरे । हामीबीच मन्त्रालय बाँडफाँटमा कुरा मिल्न बाँकी छ, संविधान संशोधनमा कुरा मिलिसकेको संकेत गर्दै उनले भने, मन्त्रालयको संख्यामा मात्रै कुरा मिल्न बाँकी रहेकाले यो विषय पनि टुंगिन्छ । यद्यपि फोरमका एक नेताले भने एमालेमाओवादी संविधान संशोधनमै सहमत हुन नसकेको बताए । उहाँहरुले हुन्छ मात्रै भन्नु भयो, तर तयार छौँ भन्न सक्नु भएन, ती नेताले भने, हाम्रो पहिलो अडान संविधान संशोधन नै हो, प्रदेश सीमांकन हेरफेरमा अव्यवहारिक रहेको धारा २७४ को उपधारा ७ संशोधन नहुन्जेल सरकारमा जान सक्ने कुरै हुँदैन । हामी प्याकेजमै सहमति गर्ने पक्षमा छौँ । के छ धारा २७४ मा ? नेपालको संविधान २०७२ को भाग ३१ अन्तरगत धारा २७४ मा संविधान संशोधनको प्रावधान राखिएको छ । फोरमले सरकारमा जानका लागि यो धारामा उपधाराहरू ४, ५, ६ र ७ लाई खारेज या संशोधन गर्नुपर्ने अडान राखेको छ । यी उपधारामा सम्बन्धित एउटा प्रदेशको सीमांकन हेरफेर गर्नुपर्ने अन्य सबै प्रदेशको सहमति लिनुपर्ने व्यवस्था गरिएको छ । के छन् यी चार उपाधारामा ? नेपालको संविधानको धारा २७४ अन्तरगत (४) उपधारा (२) बमोजिम पेश भएको विधेयक कुनै प्रदेशको सीमाना परिवर्तन वा अनुसूची६ मा उल्लिखित विषयसँग सम्बन्धित भएमा त्यस्तो विधेयक संघीय संसदमा प्रस्तुत भएको तीस दिनभित्र सम्बन्धित सदनको सभामुख वा अध्यक्षले सहमतिका लागि प्रदेश सभामा पठाउनु पर्नेछ । (५) उपधारा (४) बमोजिम पठाइएको विधेयक तीन महीनाभित्र सम्बन्धित प्रदेश सभाका तत्काल कायम रहेका सम्पूर्ण सदस्यहरूको बहुमतबाट स्वीकृत वा अस्वीकृत गरी त्यसको जानकारी संघीय संसदमा पठाउनु पर्नेछ । तर कुनै प्रदेश सभा कायम नरहेको अवस्थामा त्यस्तो प्रदेश सभा गठन भई त्यसको पहिलो बैठक बसेको मितिले तीन महीनाभित्र स्वीकृत वा अस्वीकृत गरी पठाउनु पर्नेछ । (६) उपधारा (५) बमोजिमको अवधिभित्र त्यस्तो विधेयक स्वीकृत वा अस्वीकृत भएको जानकारी नदिएमा संघीय संसदको विधेयक उत्पत्ति भएको सदनले त्यस्तो विधेयक उपरको कारबाही अगाडि बढाउन बाधा पर्ने छैन । (७) उपधारा (५) बमोजिमको अवधिभित्र बहुसंख्यक प्रदेश सभाले त्यस्तो विधेयक अस्वीकृत गरेको सूचना संघीय संसदको सम्बन्धित सदनलाई दिएमा त्यस्तो विधेयक निष्क्रिय हुनेछ । अहिले फोरम ओली नेतृत्वको सरकारमा जान आनाकानी गर्नुको प्रमुख कारण पनि यही नै हो । फोरम अध्यक्ष उपेन्द्र यादवले यी उपधारामा संशोधन नहुन्जले सरकारमा नजाने कुरा बिहीबार एमालेमाओवादीसँगको बैठकमा पनि बताइसकेका छन् । मन्त्रालयमा नमिलेको कुरा के हो ? फोरमले सरकारमा जाने संकेत दिएपछि वाम गठबन्धनले प्रदेश २ मा फोरम नेतृत्वको सरकारलाई सहमति जनाइसकेको छ । कुरा यतिमै सीमित छैन, प्रदेश २ का नेकपा एमालेका संसदीय दलका नेता सत्यनाराण मण्डलले आफूहरु फोरम नेतृत्वको सरकारमा जान तयार भइसकेको सार्वजनिकरुपमै बताइसकेका छन् । हामीले प्रदेश २ मा फोरम नेतृत्वको सरकारलाई सघाइसकेका छौँ, केन्द्रमा पनि अब फोरम सरकारमा जान्छ, उनले सप्तरीमा केही दिन अघि आयोजित कार्यक्रममा भनेका थिए, प्रदेश २ मा पनि मधेसवादी दलसँग हाम्रो सम्बन्ध सुध्रिएकैले समर्थन गरेका हौँ, यहाँ पनि अब वाम गठबन्धन सरकारमा जान्छ । उपेन्द्रको बटमलाइन यता केन्द्रीय सरकारमा जानका लागि फोरम अध्यक्ष यादवले संविधान संशोधनका अलाबा अन्य दुई बटमलाइन बनाएका छन् । फोरम पदाधिकारीको बुधबारको बैठकमै उनले आफ्नो बटमलाइन निर्धारण गरेका छन् । जसमा फोरमले वाम नेतृत्वको सरकारमा जानुपरेमा प्रधानमन्त्रीपछिको वरियता दिनुपर्ने अडान राखेको छ । यसको अर्थ भनेको उपेन्द्र यादव आफैँ वामको सरकारमा जान तयार छन् । यदि यादव सरकारमा जाने भएमा उनले प्रधानमन्त्री ओलीसँग आफूलाई परराष्ट्र मन्त्रालय चाहिने बताइसकेका छन् । यादवले राखेका बटमलाइनमा पहिलो हो, तीन मन्त्री र एक राज्यमन्त्रीसहित सरकारमा सम्मानजनक प्रतिनिधित्व । त्यसैगरी अर्को भनेको तीन मन्त्रीसहित सरकारको वरियतामा प्रधानमन्त्री पछि दोस्रो स्थानको ग्यारेन्टी । यादवले आफू दुई पटक उपप्रधानमन्त्री तथा पटक पटक मन्त्री भइसकेकाले आफ्नो दाबीलाई स्वभाविकरुपमा लिएर दोस्रो वरियता दिन भनेका हुन् । यदि दोस्रो वरियता नमिलेको अवस्थामा तीन मन्त्री र एक राज्यमन्त्रीको विकल्प पनि उनले अघि सारेका छन् । सरकारको तयारी अर्कै यता सत्ताधारी दल नेकपा एमाले र नेकपा माओवादी केन्द्रले भने फोरमलाई दु्ई मन्त्री दिने बताइरहेका छन् । यतिमाा फोरम सहमत नभए दुई मन्त्रीसँगै एक राज्यमन्त्री पनि थपिदिने मुडमा ओलीप्रचण्ड देखिएका छन् । फोरमले परराष्ट्र मागे पनि वाम सरकारले भने मन्त्रालयको टुंगो सरकारमा आउने सहमति पछि मात्रै लगाउने बताएको छ । तर, फोरम संविधान संशोधनदेखि मन्त्रालयको भागवण्डा प्याकेजमै गर्ने पक्षमा उभिएको भनाइ मन्त्रीका दाबेदार नेता राजेन्द्र श्रेष्ठ सार्वजनिक रुपमै बताइसकेका छन् । बिच्किँदै राजापा फोरमले वाम सरकारमा जान खुट्टा उचालिरहेका बेला प्रदेश २ मा सहकार्य गरेको राष्ट्रिय जनता पार्टी नेपाल भने बिच्किएको छ । प्रदेश २ मा संयुक्त सरकार बनाएका यी दुई दलबीच केन्द्रीय सरकारमा जाने विषयले नै खटपट सुरु भएको हो । यो खटपटले परिणाम पनि दिइसकेको छ । राजपाका अध्यक्ष महन्थ ठाकुरले बुधबार विज्ञप्ती नै निकालेर सरकारले संविधान संशोधनमा चासो नदेखाएको जनाउँदै फेरि आन्दोलन हुन सक्ने धम्की नै दिएका छन् । फोरमले सरकारमा जान खुट्टो उचालेका बेला राजपाले मधेसका माग अझै पनि सम्बोधन हुन नसकेको आशयसहितको विज्ञप्ती निकालेर खुट्टो तान्ने प्रयास गरेको छ । अर्थात्, फोरमले मधेसले उठाएका संविधान संशोधनका मुद्दाबाट पछि हट्ने कोशिश गरेको आरोप राजापा अध्यक्ष ठाकुरले उपेन्द्र यादव र फोरममाथि लगाउन खोजेका छन् । कहिले मिल्ला कुरो ? बिहीबार फोरम र वाम गठबन्धनबीच बालुवाटारमा वार्ता चलिरहँदा प्रधानमन्त्री ओलीसँग होली मनाउन भन्दै भारतीय राजदूत मञ्जिवसिंह पुरी पनि टुप्लुक्क पुगे । त्यहाँ पुगेर पुरीले ओलीलाई होलीको मात्रै शुभकामना नबाँडेको कुरा फोरम र वाम दलबीच वार्ता 'डिले' भएको कुराले पनि पुष्टि गर्छ । ओली सरकार दोस्रो पटक विस्तार हुनुअघि नै सरकारमा जान तयार भएको फोरम र वाम दलबीचको सहमतिमा भारतले पनि केही न केही जस लिन चाहेको पुरीको आजको बालुवाटार प्रवेशले देखाएको छ । यस्तोमा वाम दल र फोरमबीचको वार्ता कम्तिमा अबको दुई दिनसम्मलाई पर धकेलिएको छ । फोरम र वाम दलबीचको वार्ता आगामी शनिबार साँझसम्मलाई टरेपछि यसबीचमा विकसित हुने राजनीतिक घटनाक्रमले सरकार विस्तारमा निर्णायक भूमिका खेल्ने अवस्था छ ।"
प्रदेश प्रमुख र मुख्यमन्त्रीको आयोजनामा होली,"विराटनगर : प्रदेश १ का प्रदेश प्रमुख र मुख्यमन्त्रीले होलीको अवसर पारेर प्रदेशको अस्थायी मुकाम विराटनगरमा बिहीबार अलगअलग कार्यक्रमको आयोजना भएका छन्। संघीय संरचनामा मुलुक गएर त्यसलाई कार्यान्वायन गराउने सवालमा प्रदेश सरकार समेत बनिसकेको अवस्थामा प्रदेशका प्रमुख र मुख्यमन्त्रीले आआफ्नै शैलीबाट भव्य रुपमा शुभकामना अदानप्रदान कार्यक्रमको आयोजना गरेका हुन्। प्रदेश प्रमुख गोविन्दबहादुर तुम्बाहाङले कोसी प्रोजेक्टस्थित निवासमा शुभकामना अदानप्रदान कार्यक्रमको आयोजना गरे। कार्यक्रममा प्रदेशका मन्त्री, सांसद, उच्च पदस्थ कर्मचारी, उद्योगी व्यवसायी र सर्वसाधारणले होलीको शुभकामना आदन प्रदान गरे। तुम्बाहाङले निवासमा पुगेका पाहुनालाई अविर लगाएर शुभकामना दिए। उनलाई पनि आगन्तुकले अविर लगाएर होलीको शुभकामना दिए। मुख्यमन्त्री शेरधन राईले पनि विराटनगरस्थित मारवाडी सेवा सदनमा होली विशेष कार्यक्रमको आयोजना गरे। कार्यक्रममा मन्त्री, सांसद, उद्योगी, व्यापारी, कर्मचारी, सुरक्षा निकायका प्रमुख, राजनीतिक दलका नेता कार्यकर्ता एवं शुभचिन्तक र पेशाकर्मीको उल्लेख्य सहभागिता रहेको थियो। मुख्यमन्त्री राईले कार्यक्रममा आएका पाहुनालाई अविर लगाएर शुभकामना दिए। उनलाई पनि आगन्तुकले अविर लगाएर होलीको शुभकामना दिए। उनले मेलमिलाप र सद्भावको पर्व होली भएको बताए। होली सबै जातजाति एवं धर्मसंस्कृति र समुदायलाई एकै ठाउँमा बाँध्ने कसीका रुपमा लिनु पर्छ, राईले भने, यसले सबैमा मेलमिलापको भावना विकास गराउँछ। एकआपसमा रंग दलेर खुसीयाली साटासाट गर्ने पर्वका रुपमा होलीलाई लिइएको बताउँदै उनले होलीलाई विभिन्न खालका विकृतिबाट भने मुक्त बनाउनु पर्ने धारणा राखे। यस पर्वले सबैमा भाईचाराको सम्बन्ध विस्तारमा सहयोग पुर्याउने उनको भनाइ छ। मुख्यमन्त्री तथा मन्त्री परिषद्को कार्यालयले आयोजना गरेको कार्यक्रममा मुख्यमन्त्री राईसंग सेल्फी खिचाउनेको भीड लागेको थियो। मुख्यमन्त्री र प्रदेश प्रमुखले एकै दिन होलीको अवसरमा छुट्टाछुट्टै कार्यक्रम गरेर संघीयताको अभ्यासको अनुभूति आम नागरिकलाई गराएको प्रतिक्रिया कार्यक्रमका सहभागीले दिएका छन्।"
मानव अधिकारको पालनमा सरकार प्रतिबद्ध रहेको ओलीको भनाइ,"काठमाडौं : प्रधानमन्त्री केपी शर्मा ओलीले मानव अधिकारको पालनामा सरकार प्रतिबद्ध रहेको बताएका छन्। बेलायती राजदूत रिचर्ड मोरिससँग बिहीबार प्रधानमन्त्री निवास बालुवाटारमा शिष्टाचार भेट गर्दै प्रधानमन्त्री ओलीले संक्रमणकालीन न्याय सम्बन्धि बिषयलाई टुंगोमा पुयाउन सरकारले सबै किसिमको सहयोग गर्ने बताए। पीडितले न्याय पाउनेछन् र दण्डहिनताले प्रश्रय पाउने छैन, प्रधानमन्त्री ओलीले भने, सरकार कानुनी राज्यको अनुभुति गराउन प्रतिबद्ध छ। बेलायती प्रधानमन्त्री टेरेसा मेइले प्रधानमन्त्री ओलीलाई पठाएको बधाइ तथा शुभकामना सन्देश राजदूत मोरिसले हस्तान्तरण गरे। प्रधानमन्त्री मेइले पठाएको बधाइ पत्रमा नेपाल र बेलायतको दुई शताब्दी लामो सम्बन्धको स्मरण गर्दै यसलाई थप समुधुर बनाउन आफू उत्सुक रहेको बताए। बधाई पत्रमा प्रधानमन्त्री मेइले नेपाल अन्तराष्ट्रिय मानव अधिकार परिषदको सदस्य रहेकोले सोही मापदण्ड अनुसार काम गर्नेमा आफू विश्वस्त रहेको उल्लेख गरे। प्रधानमन्त्री मेइले नेपालको आर्थिक विकासको लागि बेलायत सहयोग गर्न तत्पर रहेको उल्लेख छ। प्रधानमन्त्री ओलीले राजदूत मोरिस माफर्त बेलायती प्रधानमन्त्रीलाई आफूलाई बधाई तथा शुभकामना पठाएकोमा कृतज्ञता ज्ञापन गरेका छन्।"
शक्तिशाली बन्दै ओली,"काठमाडौं : झन्डै संवैधानिक निकायको हैसियतमा रहेका महत्वपूर्ण अनुसन्धानमूलक निकायले अपेक्षाकृत रूपमा प्रभावकारी काम गर्न नसकेपछि केपी ओली नेतृत्वको सरकारले ती सबै निकायलाई प्रधानमन्त्री तथा मन्त्रिपरिषद् कार्यालय मातहत ल्याउने निर्णय गरेको छ। राष्ट्रको सुरक्षा व्यवस्थालाई सुदृढ बनाउने जिम्मेवारीमा रहेको राष्ट्रिय अनुसन्धान विभाग, राजस्व चुहावट र आर्थिक अपराध नियन्त्रण गर्ने जिम्मेवारीमा रहेको राजस्व अनुसन्धान विभाग र कालोधन छानबिन गर्ने प्रमुख जिम्मेवारीमा रहेको सम्पत्ति शुद्धीकरण विभागलाई सशक्त र प्रभावकारी बनाउन यी तीनै निकायलाई प्रधानमन्त्री कार्यालयमातहत ल्याउने निर्णय गरिएको प्रधानमन्त्री कार्यालयले जनाएको छ। यसका साथै ओली नेतृत्वको सरकारले राष्ट्रिय तथा अन्तर्राष्ट्रिय गैरसरकारी संस्थाको मापदण्ड बनाउने र अनुगमन गर्ने जिम्मेवारी पनि प्रधानमन्त्री कार्यालयमातहत ल्याएको छ भने विभिन्न विज्ञ सम्मिलित थिंक ट्यांक बनाउने निर्णयसमेत गरेको छ। सरकारको यो निर्णयसगै वाम गठबन्धनबाट प्रधानमन्त्री बनेका ओली अझै बढी शक्तिशाली हुने देखिएको छ। सरकारले पछिल्लोपटक नेपाल सरकार कार्यविभाजन नियमावली २०७४ स्वीकृत गर्दै सो नियमावलीमार्फत मुलुकको प्रमुख इन्टिलिजेन्स निकायदेखि राजस्व, सम्पत्ति शुद्धीकरण र राष्ट्रिय तथा अन्तर्राष्ट्रिय गैरसरकारी संस्थाको व्यवस्थापन र अनुगमन गर्ने कार्य प्रधानमन्त्रीको प्रत्यक्ष निर्देशनमा मन्त्रिपरिषद् कार्यालयले गर्ने व्यवस्था गरेको प्रधानमन्त्री कार्यालयले जानकारी दिएको छ। जनसंख्या तथा वातावरणमन्त्री लालबाबु पण्डितले सरकारको नयाँ कार्यविभाजन नियमावली स्वीकृत भई कार्यान्वयन प्रक्रिया सुरु भएको जानकारी दिए। यसअघि राष्ट्रिय अनुसन्धान विभाग गृह मन्त्रालयमातहत थियो भने राजस्व अनुसन्धान, सम्पत्ति शुद्धीकरणलगायत निकाय अर्थ मन्त्रालयअन्तर्गत थिए। अब गुप्तचर, राजस्व अनुसन्धान र सम्पत्ति शुद्धीकरणसम्बन्धी अनुसन्धान प्रधानमन्त्रीमातहत। सरकारले स्वीकृत गर्दै कार्यान्वयन चरणमा ल्याएको नयाँ कार्यविभाजन नियमावली २०७४ मा प्रधानमन्त्री कार्यालय र अन्य १७ वटा मन्त्रालयले गर्ने विस्तृत कार्यजिम्मेवारी र कार्यक्षेत्र निर्धारण गरिएको छ। सरकारले यसअघिको कार्यविभाजन नियमावली २०७२ लाई भने खारेज गरेको छ। प्रधानमन्त्री कार्यालयले उक्त कार्यविभाजन नियमावली कार्यान्वयनका लागि बुधबारै सबै मन्त्रालयमा पठाएको छ। हालै स्वीकृत नियमावलीमा प्रधानमन्त्री कार्यालयलाई अवशिष्ट अधिकार (रेसिडियल पावर) दिइएको छ। अवशिष्ट अधिकार भनेको केन्द्रीय सरकारका अन्य मन्त्रालय तथा प्रदेश र स्थानीय तहमा समेत नपरेका सबै कार्य प्रधानमन्त्री कार्यालयले नै गर्न सक्ने अधिकार हो। प्रधानमन्त्री कार्यालयका अनुसार हाल गृह मन्त्रालयमातहत रहेको राष्ट्रिय अनुसन्धान विभाग अत्यन्तै कमजोर र प्रभावहीन बनेकाले राष्ट्रिय सुरक्षामै गम्भीर आँच आएको ठहर गर्दै प्रभावकारी र चुस्त बनाउन प्रधानमन्त्रीमातहत ल्याइएको हो। लामो समयदेखि गृहमन्त्रीहरूले अनुसन्धान विभागलाई भर्तीकेन्द्र बनाउँदै आएको र अक्षम तथा अनुसन्धानमा कुनै दक्खल नभएका व्यक्तिलाई महत्वपूर्ण जिम्मेवारी दिँदै आएकाले राष्ट्रिय अनुसन्धान विभाग अपराध नियन्त्रणमा असफल भएको आरोप लागेको थियो। विगतका गृहमन्त्री र गृह मन्त्रालयले पनि राष्ट्रिय गुप्तचर निकायलाई वैज्ञानिक र व्यवस्थित बनाउन नसकेकाले गृह मन्त्रालयबाट उक्त अधिकार खोसेर प्रधानमन्त्री कार्यालयमातहत ल्याइएको एक सचिवले जानकारी दिए। प्रधानमन्त्रीमातहत ल्याइएको राजस्व अनुसन्धान विभागको स्थापना २०५० सालमा भएको थियो। अर्थ मन्त्रालयअन्तर्गत रहेर राजस्व अनुसन्धान र आर्थिक अपराध नियन्त्रण गर्न यसको स्थापना भएको थियो। सुरुमा कर, राजस्व चुहावटको अनुसन्धान तहकिकात र कारबाही गर्ने जिम्मेवारी पाएको यस विभागले आव ०६५६६ देखि भने गैरकर राजस्वसमेत अनुसन्धान, तहकिकात र कारबाही गर्ने तथा विदेशी विनिमय अपचलन रोकथाम र नियन्त्रणको अनुसन्धान गर्ने तथा समग्र राजस्व चुहावट एवं नियन्त्रणको जिम्मेवारी पाएको थियो। यसले प्रभावकारी रूपमा काम गर्न नसकेको भन्दै सशक्त र प्रभावकारी बनाउन प्रधानमन्त्री कार्यालयमातहत ल्याइएको कार्यालयले जनाएको छ। प्रधानमन्त्री कार्यालयका एक सचिवका अनुसार सम्पत्ति शुद्धीकरण तथा आतंकवादी क्रियाकलापमा वित्तीय लगानी निवारणसम्बन्धमा अनुसन्धान गर्ने प्रमुख जिम्मेवारी पाएको सम्पत्ति शुद्धीकरण विभागले पनि आफ्नो उद्देश्यअनुसार काम गर्न नसकेको पाइएपछि अर्थ मन्त्रालयबाट झिकेर प्रधानमन्त्रीमातहत ल्याइएको हो। यो विभागका कुनै महानिर्देशकले पनि पूरा अवधि काम गर्न पाएका छैनन्। सम्पत्ति शुद्धीकरण (मनी लाउन्डरिङ) निवारण दोस्रो संशोधन ऐन २०७० अनुसार यसले जोसुकैको पनि सम्पत्ति छानबिन गर्न र अनुसन्धान गर्न सक्छ। यसको पनि काम प्रभावकारी नभएको भन्दै प्रधानमन्त्री कार्यालयमातहत ल्याइएको ती सचिवले जानकारी दिए। यसैगरी, सरकारी तथा गैरसरकारी संस्थाको मापदण्ड निर्धारण गर्दै अनुगमन गर्ने जिम्मेवारीसमेत प्रधानमन्त्री कार्यालयकै जिम्मेवारीमा राखिएको छ। प्रधानमन्त्रीका अधिकार : प्रधानमन्त्री कार्यालयलाई अवशिष्ट अधिकार (रेसिडियल पावर) राष्ट्रिय अनुसन्धान विभाग (राष्ट्रको सुरक्षा व्यवस्थालाई सुदृढ बनाउने) राजस्व अनुसन्धान विभाग (राजस्व चुहावट र आर्थिक अपराध नियन्त्रण गर्ने) सम्पत्ति शुद्धीकरण विभाग (कालोधन छानबिन गर्ने) राष्ट्रिय तथा अन्तर्राष्ट्रिय गैरसरकारी संस्थाको मापदण्ड बनाउने र अनुगमन गर्ने विज्ञ सम्मिलित थिंक ट्यांक बनाउने संघ, प्रदेश र स्थानीय तहबीच समन्वय गर्ने सुरक्षा मामिला तथा परराष्ट्रसम्बन्धी अधिकार विपद् व्यवस्थापनसम्बन्धी समन्वय अन्तरप्रदेश विवाद समाधान संविधान र संघीयता कार्यान्वयन तथा संक्रमणकालीन व्यवस्थापन संवैधानिक परिषद्सम्बन्धी सबै काम शासकीय प्रबन्ध सुधार सुशासन प्रवद्र्धन र भ्रष्टाचार रोकथाम मानवअधिकार संरक्षण र सम्बद्र्धन"
फोरम र सरकार सहमतिनजिक,"काठमाडौं : बुधबार निर्णायक हुने भनिएको सत्तापक्ष र संघीय समाजवादी फोरम नेपालका शीर्ष नेताबीचको वार्ता सहमतिनजिक पुगेको नेताहरूले बताएका छन्। संविधान संशोधन, सत्ता बाँडफाँट र राज्यसञ्चालनका विषयमा भएको तीन दलबीच छलफल केन्द्रित थियो। शीर्ष नेताबीचको वार्ता सहमतिनजिक पुगेको बताइए पनि ठोस परिणाम सार्वजनिक भएको छैन। एकदुई दिनभित्रै सहमतिमा टुंगिने स्रोतले बताएको छ। तीन दलबीच बिहीबार बिहान अर्को बैठक बस्ने भएको छ। प्रधानमन्त्री कार्यालय सिंहदरबारमा बुधबार साँझ साढे ६ बजेदेखि दुई घण्टासम्म वार्ता भएको फोरम अध्यक्ष उपेन्द्र यादवले बताए। उनले भने, फोरम र सरकार सहमतिनजिक छन्। यसका लागि संविधान संशोधन प्रमुख र अन्तिम सर्त हो। एमाले सचिव प्रदीप ज्ञवालीले बिहीबारको बैठकमा सहमति हुने बताए। फोरम सहअध्यक्ष राजेन्द्र श्रेष्ठले संविधान, सत्ता बाँडफाँट र राज्य सञ्चालनमा मधेसको भूमिकालगायत विषयमा सम्झौता हुने जानकारी दिए। वाम गठबन्धन र फोरमबीचको सहमतिका आधारमा संविधान संशोधन गर्ने र त्यसका लागि कार्यदल गठन गर्ने सहमति भए पनि मन्त्रालय बाँडफाँटबारे निष्कर्षमा पुग्न नसकेकाले बिहीबार बिहानसम्म बैठक सारिएको हो। फोरमले परराष्ट्र, शिक्षा, श्रम मन्त्रालय र एक राज्यमन्त्रीसमेत गरी चार मन्त्रालयको नेतृत्व पाउनुपर्ने प्रस्ताव गरेको छ। फोरमको प्रस्तावप्रति प्रधानमन्त्रीले परराष्ट्र, शिक्षा र एक राज्यमन्त्री लिँदै सहमतिमा आउन बारम्बार आग्रह गरेपछि मन्त्रालय बाँडफाँटमा कुरा नमिलेकाले बैठक बिहीबारसम्मका लागि स्थगन भएको स्रोत बताउँछ। फोरमका एक नेताले भने संविधान संशोधनमा अझै ढुक्क हुनेगरी एमालेबाट कुरा नआएको बताए। वार्तामा सहभागी एमालेका एक नेताका अनुसार फोरमले संविधान संशोधनलाई फेस सेभिङका लागि अडान यथावत् राखेको बताए। उनले भने, फोरमको यो अडानप्रति प्रधानमन्त्री ओली र माओवादी केन्द्रका अध्यक्ष पुष्पकमल दाहाल सकारात्मक देखिएका छन्। वार्तामा प्रधानमन्त्री ओली, माओवादी अध्यक्ष दाहाल, नेता नारायणकाजी श्रेष्ठ, एमाले सचिव ज्ञवाली, गृहमन्त्री रामबहादुर थापा, फोरम अध्यक्ष यादव, सहअध्यक्ष श्रेष्ठ, महासचिव रामसहाय यादवलगायत सहभागी थिए। फोरमभित्रै किचलो फोरमका वरिष्ठ नेता अशोक राई वाम गठबन्धनको सरकारमा सहभागी हुने कुरामा सहमत नभएको स्रोतले बताएको छ। स्रोतले भन्यो, राई प्रतिनिधिसभा निर्वाचनमा पराजय हुनु र उनकी श्रीमती सुशीला श्रेष्ठलाई प्रतिनिधिसभा समानुपातिकतर्फ प्रतिनिधित्व नगराएकोमा उनी नेतृत्वप्रति असन्तुष्ट छन्। फोरम अध्यक्ष यादव बुधबार प्रधानमन्त्री कार्यालयमा वार्ताका लागि जानुअगावै राईसँग भेट गर्दै सत्ता साझेदारीका लागि सहमति हुन आग्रह गरेका थिए।"
बिहीबार बिहानै भारतीय राजदूत किन पुगे बालुवाटार ?,काठमाडौं : बिहीबार बिहान प्रधानमन्त्री केपी शर्मा ओली र भारतीय राजदूत मञ्जिव सिंह पुरीबीच भेटवार्ता भएको छ । भारतीय राजदूत पुरी ओलीलाई होलीको शुभकामना दिन भन्दै प्रधानमन्त्रीको सरकारी निवास बालुवाटार पुगेका हुन् । होलीको शुभकामना दिन पुगेका राजदूत पुरी र प्रधानमन्त्री ओलीबीच दुई देशको सम्बन्धलाई पछिल्ला दिनमा अझ प्रगाढ बनाएर कसरी अगाडि बढाउने भन्ने विषयमा छलफल भएको छ । भेटवार्तामा दुई देशको आपसी हितका विषयमा समेत छलफल भएको छ ।

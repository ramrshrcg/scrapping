शीर्षक,विवरण
उत्साहजनक मतदान,"केही छिटपुट हिंसाका घटना छोडेर स्थानीय तहको पहिलो चरणको निर्वाचन सफलताका साथ सम्पन्न भएको छ । झन्डै ६५ प्रतिशत मतदान र अनेक आशंकाविपरीत त्यसको सुखद् समापनलाई प्रजातन्त्रप्रति जनताको प्रतिवद्धताको संकेतका रूपमा लिन सकिन्छ । वास्तवमा नेपालमा प्रजातन्त्रप्रति खतरा या संकट अक्सर नेताहरूका कारण निम्तिएको छ, जनताका कारण हैन । झन्डै बीस वर्षपछि सम्पन्न पहिलो चरणको यो निर्वाचनले स्थानीय तहका नेतृत्वले जनताप्रति उत्तरदायित्व निर्वाह गरी आफूभन्दा माथिल्लो निकायका निर्वाचित नेताहरूका लागि उदाहरण र प्रेरणा बन्ने अपेक्षा पनि गर्न सकिन्छ । तर केही सावधानी अझै अपनाउनु आवश्यक छ । दोस्रो चरणको निर्वाचन केही महिनापछिका लागि निर्धारित गरिएको छ । त्यसमा मधेसका केही राजनीतिक दलको सहभागिता त्यो चरणको निर्वाचनमा सुनिश्चित गर्न संविधान संशोधनको माग संसद्मा विचाराधीन छ । निर्वाचनका बीच संविधान संशोधन कति बान्छनीय र स्वीकार्य होला ? त्यसबारे हाल सत्ता र प्रतिपक्षका दलहरू विभाजित छन् । त्यो विभाजनकै बीच ल्याइने कुनै पनि संविधान संशोधनले विवाद र राजनीतिक द्वन्द्व झन् चर्काउनेछ । पहिलो चरणको निर्वाचन सम्पन्न भएपछि त्यसको मतगणनालाई लिएर पनि सत्ता र प्रतिपक्षबीच फरक अडान छन् । व्यावहारिक दृष्टिकोणले अर्को चरणको मतदान सम्पन्न नभएसम्म अहिलेको मतगणनाले भावी नतिजालाई पक्कै पनि प्रभावित गर्ने छ । त्यसरी मत प्रभावित गर्दा निर्वाचनको स्वतन्त्रता' र निर्वाचन आयोगको नियत' दुवैबारे प्रश्न उठ्ने छन् । आयोगले विभिन्न राजनीतिक पक्षसँग सल्लाह र परामर्शका आधारमा निर्णय नलिनु विवेकसम्मत कदम हैन । पहिलो चरणको निर्वाचनको मत परिणाम सार्वजनिक भएपछि आयोगको निष्पक्षताबारे पराजित पक्षले अवश्य प्रश्न उठाउनेछ । संविधान संशोधन तथा पहिलो चरणको मतगणनामाथिको विवादले अहिले सम्पन्न निर्वाचनको स्वीकार्यता पनि प्रश्नको घेरामा आउने सम्भावना अझै टरेको छैन । मुलुकमा निर्वाचन या मतदान भइरहँदा त्यहाँका सडकमा जनताको उत्साह हैन, पूरा कफ्र्यु लागेको जस्तो वतावरण व्याप्त थियो । उत्साहपूर्ण मतदान र चुनाव प्रचारपछिको यो अतिशयोक्तिपूर्ण अघोषित कफ्र्यु' ले निर्वाचन आयोगको जनता (आम मतदाता) र सुरक्षा निकायप्रतिको पूर्ण अविश्वास प्रदर्शन गर्दछ, यद्यपि यो पहिलो पटक भएको हैन । सडकमा र मतदान केन्द्रबाट सयौं फिटको दूरीमा समेत निजी या अन्य वाहनको आवागमनमा पूर्ण रोक लगाउनु हास्यास्पद कदम हो । जनताको स्वतन्त्रता, आवागमन र अन्य सामान्य गतिविधिलाई निषेध गरेर निर्वाचन सम्पन्न गराउनुलाई ठूलो सफलता मानिँदैन, प्रजातान्त्रिक पद्धतिको सफल अभ्यास भएका मुलुकहरूमा । सक्रिय रूपमा सहभागी नागरिकले मात्र प्रजातान्त्रिक पद्धति र त्यसको एउटा मौलिक पक्ष मानिएको निर्वाचनलाई जीवन्तता दिन सक्छन् । निर्वाचनका लागि जीवन्ततामा ब्रेक' लगाउनु प्रजातान्त्रिक व्यवहार र अभ्यासको कुशल पक्ष हैन । जेहोस् पहिलो चरणको निर्वाचन सम्पन्न भएको छ । तर मतपेटी' मा बन्द मतको गणना र त्यसको मर्यादाको संरक्षण भएन, अनि दोस्रो चरणको मतदानलाई प्रभावित गर्ने राजनीतिक खेल यसबीचमा भए भने त्यसले दुर्भाग्यपूर्ण परिणति निम्त्याउनेछ । निर्वाचन आयोगको परीक्षा अब सुरु भएको छ ।"
घुस लिँदालिँदै नापी सर्वेक्षक पक्राउ,"झापा : अख्तियार दुरुपयोग अनुसन्धान आयोगले छ लाख ८० रुपैयाँ घुस लिँदालिँदै नापी कार्यालय दमकका एक कर्मचारीलाई सोमबार पक्राउ गरेको छ । पक्राउपर्नेमा नापी कार्यालय दमकका सर्वेक्षक विनोदकुमार मण्डल रहेका छन् । उनलाई अख्तियार दुरुपयोग अनुसन्धान आयोग, इटहरीको टोलीले पक्राउ गरेको प्रहरी नायब उपरीक्षक रमेश बस्नेतले बताउनुभयो । सेवाग्राहीको रु ३० हजारमा हुने कामका लागि उनले छ लाख ८० हजार रुपैयाँ रकम मागेपछि पक्राउ गरिएको बस्नेतले बताउनुभयो । मण्डललाई आज दिउँसो अख्तियारको टोलीले उनकै कार्यकक्षबाट रङ्गेहात पक्राउ गरेको हो । दमकका एक जग्गा व्यवसायीको प्लटिङको जग्गाको काम मिलाइदिने भन्दै घुस लिँदालिँदै उनलाई पक्राउ गरेको बताइएको छ । रासस"
भरतपुरमा महानगरपालिकामा एमालेको अग्रता,"चितवनः भरतपुर महानगरपालिकामा नेकपा एमालेले अग्रता लिएको छ। भरतपुरको कवर्डहलमा १०० मत गणना हुँदा नेकपा एमालेका मेयरका उम्मेदवार देवी ज्ञवालीले ४९ मतका साथ अग्रता लिनु भएको छ। यस्तै कांग्रेस र नेकपा माओवादी केन्द्रको गठबन्धनबाट उठ्नु भएकी प्रधानमन्त्री पुष्पकमल दाहाल प्रचण्ड पुत्री रेणृु दाहालले ४१ मत प्राप्त गर्नु भएको छ। यस्तै गठबन्धनबाट उपमेयरमा उठ्नु भएकी कांग्रेसकी पार्वती शाहले ३६ मत पाउनु भउको छ। यस्तै, राप्रपाले मेयरमा १ र उपमेयरमा ३ मत पाएको छ।"
सल्यानकाे ढाेरचाैर १ र २ नम्बर वडामा माअाेवादी केन्द्रकाे प्यानल नै विजयी,"सल्यान: सल्यानकाे ढाेरचाैरकाे वडा नम्बर १ र २ नम्बरमा नेकपा माअाेवादी केन्द्रकाे प्यानल नै विजयी भएकाे छ। ढाेरचाैर १ नम्बर वडाकाे अध्यक्षमा रामबहादुर बस्नेत विजयी हुनु भएकाे छ। यस्तै उक्त वडाकाे सदस्यहरुमा कौशिला शाह चन्द, तुलसा विक, कालीबहादुर बुढाथोकी र तुलबहादुर थापा विजयी हुनु भएकाे छ। यस्तै, वडा नम्बर २ काे अध्यक्षमा नेकपा माअाेवादी केन्द्रकै रुद्र बुढाथोकीसहित पुरै प्यानल विजयी भएकाे छ। ढाेरचाैर वडा नम्बर २ काे सदस्यमा कल्पना बुढाथोकी, अमरथी कामी, ओबिराम चलाउने र गणेशबहादुर चलाउने विजयी भएका छन्।"
चितवनका सातमध्ये पाँच तहमा मतगणना,"चितवन : भरतपुर महानगरपालिकासहित चितवनका छ स्थानीय तहमा मतगणना थालिएको छ । बिहान १० बजेपछि ती स्थानीय तहमा मतगणना थालिएको हो । भरतपुर महानगरपालिकाको भने मध्याह्न १२ बजेबाट मात्र मतगणना थालिएको हो । भरतपुर महानगरपालिकामा एक लाख ५० हजार २७४ मतदाता रहेकामा एक लाख १२ हजार ७४१ (७५:२प्रतिशत) मत खसेको जनाइएको छ । महानगरपालिकामा नेपाली काँग्रेस र माओवादी केन्द्रका तर्फबाट संयुक्त रुपमा प्रमुख पदमा रेणु दाहाल र नेकपा (एमाले)का तर्फबाट देवीप्रसाद ज्ञवालीको उम्मेदवारी परेको छ । उहाँहरुकै बीचमा कडा प्रतिस्पर्धा हुने अनुमान गरिएको छ । दिउँसो २ बजेदेखि भरतपुरको कभर्डहलमा मतगणना थालिने छ । त्यसैगरी पूर्वी चितवनका रत्ननगर, खैरहनी र राप्ती नगरपालिकामा मतगणना सुरु भएको छ । माडी नगरपालिका र इच्छाकामना गाउँपालिकामा पनि बिहान १० बजेबाट मतगणना सुरु भएको हो । कतिपय तहमा दुई ठाउँमा मतगणना गरिएको छ भने कतिपय ठाउँमा एक स्थानमा मात्र मतगणना गरिएकाले परिणाम आउन ढिलो हुने देखिएको हो । जिल्लाको कुल मतदाता तीन लाख १३ हजार दुईमध्ये दुई लाख ४० हजार १८६ अर्थात् ६७७४ प्रतिशत मत खसेको जिल्ला निर्वाचन कार्यालयले जनाएको छ। जिल्लाको कालिका नगरपालिकामा भने एउटा वडामा भोलि मतदान हुने भएकाले सो नगरपालिकाको मत गणना पनि रोकिएको छ । वडा नं ११ का माओवादी केन्द्रका वडा सदस्यको निधन भएकाले पुनः मनोनयन गराएर भोलि मतगणना गर्न लागिएको हो । रासस"
"रुकुमको मुसिकोट नगरपालिकामा कांग्रेसको अग्रता, माओवादी पछ्याउँदै","मुसिकोटः रुकुमको मुसिकोट नगरपालिकामा नेपाली कांग्रेसले अग्रता लिएको छ। कांग्रेसले मेयर र उपमेयर दुवै पदमा अग्रता लिइरहेको छ। कांग्रेसका मेयरका उम्मेदवार महेन्द्र केसीले अहिलेसम्म १२३६ मत प्राप्त गर्नु भएको छ भने उपमेयरका उम्मेदवार बालकुमारी गिरीले ११४५ मत प्राप्त गर्नु भएको छ। यस्तै, नेकपा माओवादी केन्द्रका मेयरका उम्मेदवार देविलाल गौतमले ७७४ र उपमेयर प्रेमकुमारी सुनारले ७८५ मत ल्याउनु भएको छ। यसैगरी नेकपा एमालेका मेयरका उम्मेदवार विमलकुमार पुन ३९६ तथा उपमेयर केशरा गौतम ३९७ मत ल्याउनु भएको छ। विहान पौने ९ बजेबाट सुरु भएको मतगणना अहिले पनि जारी छ।"
छापानाथ रारा नगरपालिकामा काँग्रेसमाओवादी केन्द्र गठबन्धनको अग्रता,"मुगु :छापानाथ रारा नगरपालिकाको वडा नम्बर १४ को मतगणना जारी छ । काँग्रेस र माओवादी केन्द्रको गठबन्धनले अग्रता हासिल गरेको छ । दुई सय मत गणना हुँदा काँग्रेसका मेयर पदका प्रत्यासीले ९८ मत प्राप्त गरेका छन् भने माओवादी केन्द्रका उपमेयरका प्रत्यासीले ८३ मत प्राप्त गरेका छन । मेयरका एमाले उम्मेदवारले ७० र उपमेयरका उम्मेदवारले ६८ मत प्राप्त गरेका छन । राप्रपाका उपमेयरले दुई मत प्राप्त गरेका छन । सो वडाको अध्यक्षमा काँग्रेसले ७१,एमालेले ६८,माओवादी केन्द्रले ४७ र राप्रपाले दुई मत प्राप्त गरेका छन । यसैगरी खच्याड गाउँपालिका काँग्रेसले प्रमुखमा १६ मत,उपप्रमुखमा १७ मत, एमालेले प्रमुखमा ३० मत,उपप्रमुखमा २९ मत,माओवादी केन्द्रले प्रमुखमा २७ मत,उपप्रमुखमा २५ मत प्राप्त गरेका छन । अन्य दुई गाउपालिकामा पनि मतगणना शुरु भएको छ ।"
निर्विरोध निर्वाचित नेमकिपाकाकी महिला उम्मेदवारलाई धम्की,भक्तपुर : स्थानीय तह निर्वाचन अन्तर्गत भक्तपुर नगरपालिकामा निर्विरोध विजयी हुनुभएकी दलित महिला उम्मेदवारलाई राजीनामा गर्न धम्की आएको छ। भक्तपुर नगरपालिका वडा नं ७ मा नेपाल मजदुर किसान पार्टीको तर्फबाट दलित महिला वडा सदस्यमा निर्विरोध निर्वाचित रीजु कपालीलाई टेलिफोनमार्फत् राजीनामा दिन धम्की आएको हो। नेमकिपा भक्तपुर नगर समितिका अनुसार एनसेलको सीम प्रयोग गरिएको मोबाइलबाट फोन गरी सोमबार नै राजीनामा दिन र नदिए राम्रो नहुने धम्की दिइएको छ। रीजुलाई तत्काल राजीनामा दिएर नेमकिपाको विजय र्यालीमा समेत सहभागी नहुन चेतावनी दिइएको नेमकिपाले बताएको छ। नेमकिपाका अनुसार रीजुलाई उम्मेदवारी दर्ता गरेर निर्विरोध भएदेखि विभिन्न ठाउँबाट उम्मेदवारी त्याग्न धम्की दिइँदै आएको छ।
गोरखा१ मा कांग्रेसको प्यानल नै विजयी,गोरखाः गोरखा नगरपालिका१ मा नेपाली कांग्रेसको प्यानल नै विजयी भएको छ। नेपाली कांग्रेसका वडा अध्यक्षका उम्मेदवार हिक्मत बहादुर कुँवर ५६३ मतका साथ विजयी हुनु भएको हो। कांग्रेसको निकटतम प्रतिद्वन्द्वी नेकपा माओवादी केन्द्रले जम्मा १३५ मत प्राप्त गर्याे।
रुकुममा माओवादी र काँग्रेसबीच प्रतिस्पर्धा,"मुसीकोट : रुकुममा अहिलेसम्म नेकपा माओवादी केन्द्र र नेपाली कांग्रेसका बीचमा प्रतिस्पर्धा देखिएको छ । गए राती ११ बजेबाट सुरु गरिएको रुकम जिल्लाको मतणनाको पछिल्लो परिणामले त्यस्तो देखाएको हो । तीन नगरपालिका र तीन गाउँपालिका गरी ६ स्थानमा भएको निर्वाचनमध्ये आठविसकोट नगरपालिका बाहेक अन्य पाँच स्थानमा मतगणना जारी छ । मुसीकोट नगरपालिकामा प्रमुख पदका उम्मेदवार महेन्द्र केसीले १ हजार ६ सय ९ मत ल्याएर अग्रता कायम गरिहरनुभएको छ भने त्रिवेणी गाउँपालिकामा ४३ मत ल्याएर कांग्रेसकै देववहादुर ओलीले अध्यक्षमा अग्रता कायम गरिहनुभएको छ । त्यस्तै चौरजहारी नगरपालिकमा माओवादी केन्द्रका विशाल शर्माले ६ सय २३ मतले, बाँफिकोट गाउँपालिकामा धर्मबहादुर केसीले ४ सय ४ मतले र सानीभेरी गाउँपालिकामा नरवहादुर पुनले १६ सय ५८ मतले अग्रता कायम गरिहनुभएको छ । साथै विभिन्न वडाहरुको मतपरिणाम पनि आइरहेको छ । यस अन्तरगत माओवादी केन्द्रले ५ वडामा वाफिकोट गाउँपालिकाको वडा नं १ मा अध्यक्ष हर्कु मल्ल र सम्पुर्ण प्यानलले तिज जितेको छ । त्यस्तै सानीभेरी गाउँपालिकाको वडा नं १ बाट टेकबहादुर पुन, वडा नं २ बाट धर्मबहादुर पुन, वडा नं ३ बाट विर्खबहादुर विष्ट र वडा नं ४ बाट नरसिंगे बुढाथोकीको प्यानलले विजय हासिल गरेको छ । यसैगरी कांग्रेसले मुसीकोट नगरपालिकाका ३ वटा वडाहरु वडा नं १ बाट बिरवल केसीको प्यानल, वडा नं २ बाट काशिराम खड्काको प्यानल र वडा नं ३ बाट भिमबहादुर खड्काको प्यानलले विजय प्राप्त गरेको छ । वडाहरुमा जित हासिल गरेपछि माओवादी र कांग्रेसका कार्यकर्ताहरुले विजयी उम्मेदवार सहित अहिले विजय जुलुस निकालिरहेका छन् ।"
गोरखाको पालुङटार१ मा नयाँ शक्तिको अग्रता,"पालुङटारः गोरखाको पालुङटार नगरपालिका१ खोप्लाङमा डा वावुराम भट्टराई नेतृत्वको नयाँ शक्ति नेपालले अग्रता लिएको छ। खसेको कल १५२८ मतको मतगणना जारी रहँदा अहिलेसम्म भट्टराईको नयाँ शक्ति नेपालका उम्मेदवार कृष्णबहादुर परियारले ५७४ मत प्राप्त गर्नु भएको छ। यस्तै नेकपा माओवादी केन्द्रका उम्मेदवारले २०५ मत, कांग्रेसले १७९ र एमालेले ७८ मत पाएको छ। यस्तै, गोरखा नगरपालिका १ मा भने कांग्रेसले अग्रता लिएको छ। कांग्रेसले १२१ मत प्राप्त गरेको छ भने माओवादीले ३६ तथा नयाँ शक्ति र एमालेले १४१४ मत प्राप्त गरेका छन्। गोरखामा रहेका ११ वटै स्थानीय तहको मतगणना सुरु भएको छ।"
सुर्खेतको वीरेन्द्रनगर नगरपालिकाको मत गणना सुरु,"सुर्खेतः वीरेन्द्रनगर नगरपालिकाको मत गणना सुरु भएको छ । प्रदेश नम्बर ६ को सबैभन्दा ठूलो यो नगरपालिकाको वडा नम्वर १ वाट मतगणना सुरु भएको हो। वीरेन्द्रनगरस्थित मध्यपश्चिम क्षेत्रीय स्वास्थ्य तालिम केन्द्रको भवनमा मतगणना सुरु भएको हो। ५० हजार मतदाता रहेको वीरेन्द्रनगरमा १६ वटा वडा रहेका छन् । राति अवेर मात्र मत पेटिका संकलन भएको र दलहरुबीचको सहमति जुट्न समय लागेकाले सोमवार दिउँसोबाट मात्र मत गणना सुरु भएको हो। सहमति अनुसार वडा नम्बर १ बाट मत गणना सुरु भइरहेको छ। प्रदेश नम्बर ६ को सम्भावित राजधानीको रुपमा चर्चा भएको यो नगरमा सबै दलहरुले चासो दिएका छन्। दलहरुले यहाँको नेतृत्व हात पार्नका लागि अन्तिम कसरत गरेका थिए। यो नगरपालिकामा नेपाली कांग्रेसबाट मेयर पदमा देवकुमार सुवेदी, एमालेबाट पूर्व मेयर बालाराम शर्मा र माओवादी केन्द्रबाट रत्नबहादुर गाहा उम्मेदवार हुनुहुन्छ। यस्तै, राप्रपाबाट इश्वर श्रेष्ठ उम्मेदवार हुनुहुन्छ भने गेहेन्द्रप्रसाद दहालले स्वतन्त्र रुपमा आफ्नो उम्मेदवारी दिनुभएको छ। सुर्खेतका पाँच नगरपालिका र चार गाउँपालिकामा मतगणना जारी छ। हालसम्मको परिणाम अनुसार एमालेले चार तहमा अग्रता लिएको छ। लेकवेशी नगरपालिकामा एमालेका गगनसिं सुनार (१०२१), गुर्भाकोट नगरपालिकामा एमालेकै देवबहादुर खत्री (५८), पञ्चपुरी नगरपालिकामा एमालेका मनबहादुर विक (४८), र चौकुने गाउँपालिकामा पनि एमालेका धीरबहादुर शाही (५५) मतका साथ अगाडि हुनुहुन्छ। यस्तै, नेपाली कांग्रेसले दुई स्थानमा अग्रता कायम गरेको छ। बराहताल गाउँपालिकामा कांगे्रसका तेजबहादुर बस्नेत (६२) र चिङगाड गाउँपालिकामा कांगे्रसकै देवबहादुर चन्दले (४८) मत प्राप्त गर्दै अग्रता लिएका छन्। माओवादी केन्द्रले भने भेरीगंगा नगरपालिकामा अग्रता लिएको छ। माओवादीका कृष्णप्रसाद गिरीले (२३६) मत प्राप्त गरेर अग्रता लिएका छन्। सुर्खेत ः वीरेन्द्रनगर नगरपालिकाको मतगणना गरिँदै। तस्बिर ः अन्नपूर्ण"
चार महानगरपालिकामध्ये सबैभन्दा बढी ललितपुरमा मतदान,"काठमाडौं: सर्वत्र चासो र उत्सुकता रहेको चार महानगरपालिकामध्ये सबैभन्दा बढी ललितपुरका बासिन्दाले स्थानीय तहको निर्वाचनमा मतदान गरेका छन् । स्थानीय निकाय पुनःसंरचनापछि गठन भएका पोखरा लेखनाथ, ललितपुर, भरतपुरसहित काठमाडौँ महानगरपालिकामा आइतबार सम्पन्न स्थानीय तहको निर्वाचनमा उत्साहजनक सहभागिता थियो । औसतमा महानगरपालिकामा कुल मतदातामध्ये ७५ प्रतिशतभन्दा बढीले आफ्नो मताधिकार प्रयोग गरेको देखिन्छ । यो पहिलो चरणमा सम्पन्न निर्वाचनमा खसेको कुल मतप्रतिशतभन्दा बढी हो । पोखरा महानगरपालिकामा मतदाता सङ्ख्या एक लाख ६८ हजार ६७ रहेकामा एक लाख २४ हजार छ सय १४ अर्थात् ७५७४ प्रतिशत मत खसेको निर्वाचन कार्यालयले जनाएको छ । क्षेत्रफलका हिसाबले सबैभन्दा ठूलो महानगरपालिकाका रुपमा रहेको सो महानगरपालिकामा कुल ३३ वडा निर्धारण भएका छन् । पोखरा महानगरपालिकाको जनसङ्ख्या चार लाख १४ हजार १४१ रहेको छ । तराईमधेसको एक मात्र चितवनस्थित भरतपुर महानगरपालिकामा कुल मतदाता एक लाख ५० हजार दुई सय ७४ मध्ये एक लाख १२ हजार सात सय ४१ मतदाताले मतदान गरेका थिए । यो मतदाता सङ्ख्याको ७५०२ प्रतिशत हो । कुल २९ वडा रहेको सो महानगरपालिकामा जनसङ्ख्या दुई लाख ८० हजार पाँच सय दुई छ । मुलुकको पहिलो कामपामा मतदाता सङ्ख्या दुई लाख ७१ हजार दुई सय २१ रहेकामा निर्वाचनमा झन्डै ७० प्रतिशत मत अर्थात् करिब एक लाख ९० मत खसेको निर्वाचन कार्यालयले जनाएको छ । अन्य महानगरपालिकाको तुलनामा कामपाका बासिन्दाले कम मतदान गरेको देखिएको छ । कुल ३२ वडा रहेको कामपामा कुल जनसङ्ख्या नौ लाख ७५ हजार ४६३ छ । ऐतिहासिक तथा पर्यटकीय महत्वको ललितपुर महानगरपालिकामा कुल एक लाख १२ हजार नौ सय २३ मतदातामध्ये सङ्घीय लोकतान्त्रिक गणतन्त्र स्थापनापछि सम्पन्न स्थानीय तहको निर्वाचनमा यहाँ ८९ हजार दुई सय १४ मत खसेको थियो । चार महानगरपालिकामध्ये सबैभन्दा बढी अर्थात् ७९ प्रतिशत हो । उनन्तीस वडा रहेको सो महानगरपालिकामा पछिल्लो जनगणनानुसार दुई लाख ८४ हजार नौ सय २२ जनसङ्ख्या छ । निर्वाचन आयोगले पहिलो चरणको निर्वाचन सम्पन्न भएका ३४ जिल्लाका दुई सय ८१ स्थानीय तहमा ७३ प्रतिशत मत खसेको प्रारम्भिक अनुमान गरेको छ । चारै महानगरपालिकामध्ये ललितपुरमा आइतबार रातिदेखि र अन्यमा आजदेखि मतगणना सुरु भएको छ । रासस"
कञ्जोस्यममा माओवादीका सन्तलाल तामाङ विजयी,"ललितपुर : ललितपुरको कञ्जोस्यम गाउँपालिका वडा नं १ को अध्यक्ष पदमा नेकपा (माओवादी केन्द्र)का सन्तलाल तामाङ विजयी हुनुभएको छ ।अन्तिम मत परिणाम अनुसार लामा ३५४ मत प्राप्त गरी विजयी हुनुभएको हो । उहाँका निकटतम प्रतिद्वन्द्वी नेकपा (एमाले)का तेजबहादुर लामाले २८० मत प्राप्त गर्नुभएको थियो । प्राप्त मत परिणामअनसार सदस्यहरुमा तामाङकै समूहका वीरबहादुर थिङ, लालबहादुर थिङ, सुमित्रा नेपाली, डोल्मा लामा विजयी हुनुभएको छ । रासस"
आँबुखैरेनी१ मा कांग्रेसको प्यानल नै विजयी,दमौलीः तनहुँको आँबुखैरेनी गाउँपालिका वडा नम्बर१ को अध्यक्षमा नेपाली कांग्रेसका किसान थापा चार सय ९१ मतका साथ विजयी भएका छन्। सो वडामा माओवादी केन्द्रका प्रतिस्पर्धी द्वारिका श्रेष्ठको चार सय ३१ मत छ भने नेकपा एमालेका प्रतिस्पर्धी लिलाबहादुर खनालले दुई सय ८७ मत पाउनु भएको छ। एक खुला सदस्यबाहेक सबै पदमा नेपाली कांग्रेसका उम्मेदवार विजयी भएका छन्।
सिन्धुपाल्चोकका तीन नगरपालिकामा तीन पार्टीको अग्रता,चौतारा : सिन्धुपाल्चोकको इन्द्रवती गाउँपालिका बाहेक अन्य गाउँपालिका र तीन वटै नगरपालिकामा मतगणना शुरु भएको छ । चौतारा साँगाचोकगढी नगरपालिकामा माओवादी केन्द्रले मेयर र उपमेयरमा पदमा अग्रता लिएको छ भने मेलम्ची नगरपालिकामा एमालेले अग्रता लिएको छ । बाह्रविसे नगरपालिकामा भने काँग्रेसले अग्रता लिएको छ । चौतारा साँगाचोकगढी नगरपालिकामा माओवादी केन्द्र ३६८ मतका साथ मेयरमा र ३५८ मतका उपमेयरमा अग्रस्थानमा देखिएको छ । एमाले २६२ मतका साथ मेयरमा र २८२ मतका उपमेयरमा साथ दोस्रो स्थानमा छ । राप्रपामा मेयरमा ५५ मतका साथ तेस्रो स्थानमा छ भने काँग्रेस ४२ मतका साथ चौथो स्थानमा छ । उपमेयरमा काँग्रेस ४९ मतका साथ तेस्रो स्थानमा छ भने राप्रपा ४४ मतका साथ चौथो स्थानमा छ । मेलम्ची नगरपालिकामा एमाले मेयरमा ४६७ मत र उपमेयरमा उपमेयर ५०२ मतका साथ अग्रस्थानमा देखिएको छ । माओवादी केन्द्र मेयर ४३५ मत र उपमेयर ३०३ मतका साथ दोस्रो स्थानमा छ । काँग्रेस मेयर २३६ मतका साथ तेस्रो स्थानमा छ भने उपमेयरमा राप्रपा २६९ मतका साथ तेस्रो स्थानमा छ । काँग्रेस उपमेयरमा २४९ मतका साथ चौथो स्थानमा छ भने राप्रपा मेयरमा २४५ मतका साथ चौथो स्थानमा छ । बाह्रविसे नगरपालिकाको मेयरमा काँग्रेस एक सय ८५ मत र उपमेयरमा एक सय ८८ मतका साथ अग्रस्थानमा छ । एमाले मेयरमा ९३ मत र उपमेयर ८८ मतका साथ दोस्रो स्थानमा छ । माओवादी केन्द्र मेयर पदमा सात मतका साथ तेस्रो स्थानमा छ भने राप्रपा तीन मतका उपमेयरमा तेस्रो स्थानमा छ । भोटेकोशी गाउँपालिकामा काँग्रेसले अग्रता लिएको छ भने जुगल गाउँपालिकामा एमालेले अग्रता लिएको छ ।
सिन्धुपाल्चाेककाे मेलम्ची१ र बलेफी१ मा एमालेकाे प्यानल नै विजयी,मेलम्ची: सिन्धुपाल्चाेककाे मेलम्ची नगरपालिका १ को वडाध्यक्षमा नेकपा एमालेका कृष्णप्रसाद चौलागाई विजयी हुनु भएकाे छ। उहाँले निकटम प्रतिद्वन्द्वी नेपाली काँग्रेसका बद्री चौलागाईलार्इ पराजित गर्नु भएकाे हाे। वडाध्यक्षमा विजयी हुनु भएका कृष्णप्रसादले ८४१ मत प्राप्त गर्नु भयाे भने कांग्रेसका चाैलागार्इले ४३२ मत प्राप्त गर्नुभयो । उक्त वडामा एमालेको पुरै प्यानल विजयी भएको छ । यसैगरी बलेफी गाउँपालिका१ मा वडाध्यक्ष मुधवहादुर थापासहित एमालेकाे प्यानल नै विजयी भएकाे छ। थापा ६०४ मत प्राप्त गरेर विजयी हुनु भएकाे हाे।
सीमासम्म सडक र रेल सञ्जालले जोड्न चीनलार्इ नेपालकाे प्रस्ताव,काठमाडौं: भौतिक पूर्वाधार तथा यातायातमन्त्री रमेश लेखकले सडक र रेल सञ्जालले नेपालको सीमासम्म जोड्न चीनका यातायात मन्त्रीसमक्ष प्रस्ताव गर्नुभएको छ। चीन भ्रमणमा रहनुभएका मन्त्री लेखकले साेमबार चीनका यातायात मन्त्री लि जियाओ पेङसँगको भेटवार्तामा यस्तो प्रस्ताव राख्नुभएको हो। भेटका अवसरमा चिनियाँ मन्त्री पेङले ओबिओआर (वन बेल्ट वन रोड) मा हस्ताक्षरपछि नेपालको आर्थिक विकासमा नयाँ सुरुवात भएको बताउनुभयो। मन्त्री लेखकको नेपालमा लगानी र ठूला परियोजनामा सहयोगका लागि गर्नुभएको प्रस्तावलाई पनि उहाँले स्वीकार गर्नुभएको स्वकीय सचिव जनक भट्टले जानकारी दिनुभयो। ठूला परियोजनामा लगानीका लागि नेपालका तर्फबाट चीनका लागि राजदूत लीलामणि पौडेललाई सम्पर्क व्यक्ति तोकिएको छ । यसैगरी चीनले यो परियोजनाका लागि अन्तर्राष्ट्रिय विभागका महाप्रबन्धकलाई स्रोत व्यक्ति तोकेको छ । दुवै सम्पर्क एवम् स्रोत व्यक्तिको समूहले आजैदेखि काम अघि बढाएको छ। रासस
मेघाङ१ मा एमालेका दलसिंह तामाङको समूह विजयी,"नुवाकोट : मेघाङ गाउँपालिकाको वडा नं १ मा वडाध्यक्षसहित सदस्यहरुमा नेकपा (एमाले) को समूह विजयी भएको छ । आइतबार भएको मतदानको मत परिणामअनुसार वडाध्यक्षमा एमालेका उम्मेदवार दलसिंह तामाङले ९२ मत प्राप्त गरी विजयी हुनुभएको छ । महिला सदस्यमा सुनमायाँ तामाङ ८९, दलित महिला सदस्यमा पद्मकुमारी दमिनी ८६ र खुला सदस्यहरुमा घोसे घले ८७ र पूर्णबहादुर तामाङले ९१ मत ल्याएर विजयी भएका छन् । सो गाउँपालिकाको अध्यक्ष पदमा नेकपा ९एमाले०ले ९०, नेकपा ९माओवादी केन्द्र०ले ६१ र नेपाली काँग्रेसले ४६ मत प्राप्त गरेका छन् । गाउँपालिकाको मतगणना जारी रहेकोे निर्वाचन अधिकृत कमलराज ढकालले जानकारी दिनुभयो । रासस"
मतगणनाको नतिजा: कुन पार्टीका उम्मेदवार कति स्थानमा विजयी भए ? (अपडेट),"काठमाडौ : प्रदेश नम्बर ३,४ र ६ का ३४ जिल्लाका दुई सय ८१ स्थानीय तहमा पहिलो चरणमा आइतवार भएको मतदानको मतगणना शुरु भएको छ । मतगणनाको प्रारम्भिक नतिजा आउन थालेका छन् । निर्वाचन आयोगले घोषणा गरेको नतिजामा काँग्रेसले विजय प्राप्त गरेका र अग्रस्थानमा रहेका तह यस्तो छ । काँग्रेसले उठाएका उम्मेदवार र बिजय प्राप्त गरेका स्थान काँग्रेसका १५२ वटा गाउँपालिकामा अध्यक्ष पदमा उम्मेदवार उठाएका मध्ये एउटा गाउँपालिकामा बिजय प्राप्त गरेको छ । एउटा गाउँ पालिकामा अग्रता हासिल गरेको छ भने दुई वटामा दोस्रो स्थान प्राप्त गरेको छ । काँग्रेसका एक सय ५१ स्थानमा उठाएका उपाध्यक्षका उम्मेदवार मध्ये दुई स्थानमा अग्रता प्राप्त गरेको छ भने दुई स्थानमा दोस्रो स्थानमा छ । काँग्रेसका ९० जना मेयर पदका उम्मेदवार मध्ये दुई स्थानमा अग्रता हासिल गरेको छ भने एक स्थानमा दोस्रो स्थानमा छ । काँग्रेसका ८६ जना उपमेयरका उम्मेदवार मध्ये एक स्थानमा अग्रता प्राप्त गरेका छन् । काँग्रेसका २३१० जना वडा अध्यक्षका उम्मेदवार मध्ये १८ स्थानमा बिजय प्राप्त गरेका छन भने दुई स्थानमा अग्रता र सात स्थानमा दोस्रो स्थान प्राप्त गरेका छन । काँग्रेसका ४५८० जना सदस्यका उम्मेदवार मध्ये ३४ स्थानमा बिजय प्राप्त गरेका छन भने दुई स्थानमा अग्रता र दुई स्थानमा दोस्रो स्थानमा रहेका छन । काँग्रेसका २२९० जना महिला सदस्य मध्ये २१ स्थानमा बिजय प्राप्त गरेका छन भने दुई स्थानमा अग्रता हासिल गरेका छन । पाँच स्थानमा दोस्रो स्थान प्राप्त गरेका छन । । काँग्रेसका २०९८ जना दलित महिला सदस्य मध्ये २६ जनाले बिजय प्राप्त गरेका छन भने एक स्थानमा अग्रस्थानमा छन । तीन स्थानमा दोस्रो स्थान प्राप्त गरेका छन । एमालेले उठाएका उम्मेदवार र बिजय प्राप्त गरेका स्थान एमालेले उम्मेदवार उठाएका १५४ गाउँपालिकाका अध्यक्षका उम्मेदवार मध्ये दुई स्थानमा अग्रता प्राप्त गरेका छन भने एक स्थानमा दोस्रो स्थानमा छन । एमालेले १५२ वटा गाउँपालिकामा उपाध्यक्षको उम्मेदवार उठाएको छ । ती मध्ये दुई स्थानमा अग्रता प्राप्त गरेको छ भने एक स्थानमा दोस्रो स्थान प्राप्त गरेको छ । एमालेले उठाएका ९० जना मेयरका उम्मेदवार मध्ये एक नगरपालिकामा अग्रता हासिल गरेका छन भने दुई नगरपालिकामा दोस्रो स्थानमा छन । एमालेले ८२ जना उपमेयरका उम्मेदवार उठाएको छ । एमालेले उठाएका २२५४ जना वडा अध्यक्ष मध्ये तीन जना वडा अध्यक्षले बिजय प्राप्त गरेका छन् । एमालेका ६ जना वडा अध्यक्ष अग्रस्थानमा र तीन वडा अध्यक्ष दोस्रो स्थानमा छन । एमालेले उठाएका ४४४५ जना सदस्यका उम्मेदवार मध्ये नौ स्थानमा बिजय प्राप्त गरेका छन् । चार वटा सदस्यमा अग्रस्थानमा र चारवटामा दोस्रो स्थानमा रहेका छन । एमालेले उठाएका २२४० जना महिला सदस्य मध्ये आठ जना बिजयी भएका छन । ६ जना महिला सदस्य अग्रस्थानमा छन भने तीन जना दोस्रो स्थानमा छन । एमालेले उठाएका २०९२ दलित महिला सदस्य मध्य ३० स्थानमा बिजयी प्राप्त गरेका छन । पाँच स्थानमा अग्रस्थानमा र दुई स्थानमा दोस्रो स्थानमा छन । माओवादी केन्द्रले उठाएका उम्मेदवार र बिजय प्राप्त गरेका स्थान नेकपा माओवादी केन्द्रले उठाएका १४० वटा गाउँपालिकाका उम्मेदवार उठाएको छ । एक स्थानमा अग्रता र एक स्थानमा दोस्रो स्थानमा देखिएका छन । माओवादी केन्द्रले उठाएका एक सय ३७ वटा गाउँपालिकाका उपाध्यक्षका उम्मेदवार मध्ये एक स्थानमा दोस्रो स्थानमा देखिएका छन् । माओवादी केन्द्रले ७६ वटा नगरपालिकामा मेयर पदका उम्मेदवार उठाएको छ । माओवादीले ८६ वटा नगरपालिकामा उपमेयर उठाएका मध्ये दुई स्थानमा दोस्रो स्थान प्राप्त गरेको छ । माओवादी केन्द्रले उठाएका २०८२ जना वडा अध्यक्ष मध्ये तीन जनाले विजय प्राप्त गरेका छन । चार जनाले अग्रता हासिल गरेका छन भने दुई जना दोस्रो स्थानमा छन । माओवादी केन्द्रले उठाएका ४०८१ जना सदस्य मध्ये चार स्थानमा बिजय प्राप्त गरेका छन । चार स्थानमा अग्रता हासिल गरेका छन भने चार स्थानमा दोस्रो स्थानमा छन । माओवादी केन्द्रले उठाएका २००९ महिला सदस्यका उम्मेदवार मध्ये तीन स्थानमा बिजय प्राप्त गरेका छन भने चार स्थानमा अग्रता र तीन स्थानमा दोस्रो स्थानमा देखिएका छन । माओवादी केन्द्रले उठाएका १८५१ जना दलित महिला सदस्य मध्ये १६ स्थानमा बिजय प्राप्त गरेका छन भने तीन स्थानमा अग्रता र चार स्थानमा दोस्रो स्थान प्राप्त गरेका छन । राप्रपाले उठाएका उम्मेदवार र बिजय प्राप्त गरेका स्थान राष्ट्रिय प्रजातन्त्र पार्टीले १११ गाउँपालिकामा अध्यक्षको र ९० वटा गाउँपालिकामा उपाध्यक्षको उम्मेदवार उठाएको छ । राप्रपाले ८० वटा नगरपालिकामा मेयरका उम्मेदवार उठाएको छ भने उप्रमुख पदमा ७९ जना उम्मेदवार उठाएको छ । एक स्थानमा राप्रपाका उपमेयरले अग्रता हासिल गरेका छन । राप्रपाले १२७१ जना वडा अध्यक्षका उम्मेदवार उठाएको छ । राप्रपाले उठाएका २०१० जना वडा सदस्यका उम्मेदवार मध्ये एक स्थानमा बिजय प्राप्त गरेका छन ।"
जाजरकोटमा माओवादी तीन र कांग्रेस दुईवटा वडामा विजयी,"जाजरकोटः जाजरकोटमा स्थानीय तहको निर्वाचनको मतगणना सुरु भएको छ। शिवालय गाउँपालिकामा विहान २ वजे देखि गणना सुरु भएपनि छेडागाड, त्रिवेणी नलगाड र भेरी नगरपालिकाको मतगणना भने केही ढिला सुरु भएको छ। त्यस्तै, बारेकोट , कुुशे र जुनीचाँदे गाँउपालिकामा केही समयअघि मात्र मतगणना सुरु भएको छ। छेडागाड र जुनीचाँदेमा मतपेटिका सोमवार विहान मात्र आइपुगेकाले मतगणनामा ढिलाई भएको मुख्य निर्वाचन अधिकृतको कार्यालयले जनाएको छ। अन्यमा भने सर्वदलीय बैठक बस्न र अन्य प्रक्रियामा ढिलार्इँ हुँदा मतगणना केहीवेर अघिबाट मात्र सुरु भएको हो। जारजरकोटमा तीनवटा वडामा माओवादी केन्द्र र दुई वडामा काँग्रेसका उम्मेदवार पुरै प्यानलसहित विजयी भएका छन्। निर्वाचन जिल्ला समन्वय समितिका संयोजक तथा सहायक प्रमुख जिल्ला अधिकारी जनकराज शर्माले दिएको जानकारी अनुसार शिवालयको वडा नम्बर १ वाट माओवादी केन्द्रका मानवहादुर पुन र २ वाट माओवादीकै प्रेम वस्नेतको पुरै प्यानल विजयी भएका छन्। त्यस्तै, वारेकोट गाँउपालिका ९ मा माओवादी केन्द्रका शशिराम गौतमको प्यानल विजयी भएको छ। यस्तै, कुसे गाउँपालिकाको कुसे गाउँपालिकाको वडा नम्बर ८ मा नेपाली काँग्रेसका अमर रोकाय र वडा नम्बर ९ मा काँग्रेसकी देविका सिंहको पुरै प्यानल विजयी भएको छ। अहिले छेडागाड नगरपालिका र जुनीचाँदे गाउँपालिकामा मतगणना सुरु हुन बाँकी छ भने अन्य सवै गाउँपालिका र नगरपालिकामा गणना जारी छ। जाजरकोटमा ७ स्थानीय तहमध्ये ३ नगरपालिका र ४ गाउँपालिका छन् भने ७७ वडा रहेका छन्। ७८ हजार ९ सय ४७ मध्ये ६२ हजार ९ सय ८१ मत खसेको छ।"
तनहुँको ऋषिङ१ मा कांग्रेसको प्यानल नै विजयी,दमौलीः तनहुँको ऋषिङ गाउँपालिका वडा नम्बर १ मा नेपाली कांग्रेसको प्यानल नै विजयी भएको छ। उक्त वडाको अध्यक्षमा श्रीबहादुर आलेसहित कांग्रेसको प्यानलै विजयी भएको हो। सोमबार साँझ सम्पन्न मतगणना परिणामअनुसार थापाले मुख्य प्रतिस्पर्धी नेकपा एमालेका अध्यक्ष उम्मेदवार हिरासिंह थापालाई पराजित गर्नु भएको हो।
दुई तिहाई मतका साथ संविधान संशोधन पारित गराउने रणनीति,"काठमाडौं : प्रधानमन्त्री पुष्पकमल दाहाल प्रचण्ड' र राष्ट्रिय जनता पार्टी, नेपालका नेताहरुबीच छलफल भएको छ । प्रधानमन्त्री निवास बालुवाटारमा भएको बैठकमा संविधान संशोधन र स्थानीय तहको निर्वाचनका सन्दर्भमा छलफल भएको थियो । बैठकमा व्यवस्थापिका संसदमा प्रस्तुत भएको संविधान संशोधन विषयमा छलफल भएको थियो । उक्त प्रस्तावलाई दुई तिहाई मतका साथ पारित गर्ने विषयमा छलफल भएको थियो । साथै बैठकमा नेताहरुले स्थानीय तहको पहिलो चरणको निर्वाचन उत्साहपूर्णढंगले सम्पन्न भएकोमा खुसी व्यक्त गरेका थिए । बैठकमा राजपा नेपालका नेताहरु महन्थ ठाकुर, राजेन्द्र महतो, शरद शिंह भण्डारी, महेन्द्र राय यादव, अनिलकुमार झा र राजकिशोर यादव संलग्न हुनुहुन्थ्यो ।"
सल्यानका तीन स्थानमा माओवादी अग्रता,"सल्यान : सल्यानका ५ स्थानीय तहको मत गणना भइरहेको छ । अहिलेसम्म तीन स्थानमा माओवादीले अग्रता लिएको छ । त्यस्तै एक एक ठाउँमा काँग्रेस एमालेले अग्रता लिएका छन् । शारदा नगरपालिकामा काँग्रेसका मेयरका उम्मेदवार सुरेश अधिकारी ४१, उपमेयर सावित्रा ४३, एमालेका राम खड्की २३, सरिता हमाल २३, माओवादीका प्रमोद श्रेष्ठ १४ मतत लिनुभएको छ । त्यस्तै झरणा बुढाथोकी ११ र राप्रपाका मननेव प्रधान १० मत प्राप्त गर्नु भएको छ । दार्मा गाउँपालिकामा काँग्रेसका रामचन्द्र केसीले ९८ र एमालेका उपाध्यक्षमा ६३ मत ल्याउनु भएको छ । दार्मामा काँग्रेस एमाले समिकरण भएको छ । यस्तै माओवादीका निम बहादुर केसीले २०२ र टिका वलीले समान २०२ मत ल्याउनु भएको छ । त्रिवेणी गाउँपालिकामा काँग्रेसका मान बहादुर डाँगीले ३६, उपाध्यक्ष करुणा खड्का ४२, एमालेका लोकेन्द सिहं खड्का ५८, पवित्रा केसीले ५२, माओवादीकातर्फ अध्यक्ष अजय रोका ३३ उपाध्यक्ष लिलावति बुढा ३४ मत ल्याउनु भएको छ । कपुरकोट गाउँपालिकामा काँग्रेसका दुर्गा गिरी १६, उपाध्यक्षमा ओकी बोहरा १४, भिम ब सेन १८० उपाध्यक्ष तिला बुढा १७९, माओवादीका प्रकाश भरारी १८४ उपाध्यक्षमा एलिना राना १९४ मत आएको छ ।"
थाहा नगरपालिका वडा ५ मा एमाले प्यानल विजयी,"हेटौंडा : मकवानपुरको थाहा नगरपालिकाको वडा नम्बर ५ मा एमालेको प्यानल नै विजयी भएको छ। वडा अध्यक्षमा विष्णुबहादुर गुरुङ विजयी हुनु भएको छ। अन्य विवरण भने आउन बाँकी नै छ। एमालेका मेयर उम्मेदवार विष्णु ढकालले ४५६, माओवादीका लवशेर विष्टले ३४६, उपमेयरमा एमाले ३९५, कांग्रेसले ३०१ मत ल्याएका छन्। यता हेटौंडाको उपमहानगरपालिकाको मेयर पदमा कांग्रेसका उम्मेदवारले ८१, एमाले मेयर ७६, राप्रपाको १२ मत ल्याएका छन्। उपमेयर एमाले ८९, माओवादी ४५, राप्रपा २४ प्राप्त गरेका छन्।"
रुकुमकाे मुसिकोट नगरपालिका२ मा कांग्रेसको प्यानल नै विजयी,मुसिकोटः रुकुमको मुसिकोट नगरपालिका वडा नम्बर २ मा नेपाली कांग्रेसको प्यानल नै विजयी भएको छ। मुसिकोट नगरपालिका वडा नम्बर २ को अध्यक्षमा विजयी काशिराम खड्काले नेकपा माओवादी केन्द्रका नरबहादुर खड्कालाई पराजित गर्नु भएको हो। अध्यक्षमा विजयी कांग्रेसका खड्काले ३ सय ७२ मत पाउनु भयो भने निकटतम प्रतिद्वन्द्वी माओवादी केन्द्रका नरबहादुरले १ सय २२ मत ल्याउनु भयो। मुसिकोट नगरपालिका वडा नम्बर २ मा कांग्रेसको प्यानल नै विजयी भएको छ।
पर्वतका सबै तहको मतगणना सुरु,"कुश्मा : पर्वतमा स्थानीय तहको निर्वाचनको मतगणना सुरु भएको छ। दुई नगरपालिका र पाँच गाउँपालिका रहेको पर्वतमा सबै क्षेत्रमा मतगणना शुरु भएको हो। सबै तहका केन्द्रहरुमा मत गणना शुरु भएको भए पनि प्रारम्भिक मतगणना भने आउन सकेको छैन। जिल्लाका कुस्मा नगरपालिका, फलेवास नगरपालिकामा भर्खरै मात्र मत गणना सुरु भएको छ भने विहादी गाउँपालिका र पैंयु गाउँपालिकामा भने केही समय पहिलादेखि मतगणना भएको जिल्ला निर्वाचन कार्यालय पर्वतका प्रमुख लक्षु शर्माले जनाकारी दिनुभयो। जिल्लामा रहेका कुल ९९ हजार २ सय ४३ मत मध्ये ६९ हजार १ सय ५४ जनाले मतदानमा सहभागिता जनाएका थिए। जस मध्ये महिला ३९ हजार १ सय ९७ र पुरुष २९ हजार ८ सय ७८ जना सहभागी भएका हुन्। कुश्मा नगरपालिकामा १७ हजार ६ सय ११, फलेवास नगरपालिकामा १२ हजार ९ सय ७६, मोदी गाउँपालिकामा १० हजार ९ सय ४१ , जलजला गाउँपालिकामा ९ हजार ६ सय ४९ मत खसेका हुन्। यसैगरी पैंयु गाउँपालिकामा ६ हजार ८ सय २४, विहादी गाउँपालिकामा ६ हजार २ सय १६ र महाशिला गाउँपालिकामा ४ हजार ८ सय ५८ मत खसेको जिल्ला निर्वाचन अधिकारी लक्षु शर्माले जानकारी दिनुभयो। जिल्लाका दुई नगरपालिका र पाँच गाउँपालिकाका १ सय २९ मतदान केन्द्रमा शान्तिपुर्ण रुपमा मतदान सम्पन्न भएको थियो।"
चितवनमा सुरु भएन मतगणना,चितवन : भरतपुर महानगरपालिलामा अझै पनि मतगणनाको काम सुरु हुन सकेको छैन् । मतगणनाको विषयमा तयारी पुरा नभएकोले मतगणना नभएको हो । अहिले जिल्लाका राजनैतिक दलका प्रतिनिधिसंंग सर्वदलिय बैठक राखिएको छ । विहान आठ बजेका लागि बैठक बोलाईएको भएपनि सवा ९ बजे सुरु भएको हो । सर्वदलीय बैठकबाट सहमति गरेपछि मात्रै मतगणना सुरु हुने साहायक निर्वाचन अधिकृत गम्भिर घिमिरेले बताउनुभयो । खैरहनी नगरपालिकामा भने मतगणना सुरु भएको छ । बाहेक अन्य स्थानीय तहको मतगणना सुरु भएको छैन् । माडीमा ९ बजे मत्रै सुरु भएको हो । कालिका नगरपालिकाको एक उममेदवारको निधनले एक वडामा निर्वाचन हुन बाँकी भएकोले त्यपछि मात्रै मतगणना हुने बताइएको छ । कालिका ११ का माओवादी केन्द्रका वडा सदस्यका उम्मेदवार सिफल चेपाङको चट्याङका कारण मृत्यु भएको थियो । जिल्लाको एक मात्र गाउँपालिका ईच्छाकामनामा १० बजे पछि मतगणना थाल्ने तयारी गरिएको छ । चितवनमा ७७ प्रतिशत मत खसेको जिल्ला निर्वाचन अधिकारी हरि ढकालले जानकारी दिनुभयो । भरतपुरमा मात्रै ७७ प्रतिशत मत खसेको छ । त्यस्तै पूर्विचितवनका रत्ननगर नगरपालिकाकामा पनि सर्वदलीय बैठक बसिरहेको छ । राप्ती नगरपाकिलामा बिहान १० बजे मात्र सुरु गर्ने बताइएको छ । मतगणना स्थल अगाडी दलका कार्यकर्ता प्रतिक्षा गरेर बसेका छन् । चितवनको माडी नगरपालिकामा पनि सर्वदलीय बैठक बसिरहेको छ ।
एमाले दुई वडा र कांग्रेस एक वडामा विजयी,"परासीः नवलपरासीको नवलपुर क्षेत्रमा भएको निर्वाचनको मत परिणाम आउने क्रम जारी छ । नगर र गाउँपालिका प्रमुख र प्रमुखहरुको नजिता अन्तिम चरणमा सार्वजनिक गरिने भएकाले वडाहरुको मात्र मत परिणाम सार्वजनिक गरिएको हो । पछिल्लो मत परिणाम अनुसार एमालेले दुई वडामा जितेको छ भने कांग्रेसले एउटा वडामा जितेको छ । जितेका सबै नगरपालिकाका वडाहरुबाट पार्टी प्यानलका उम्मेदवार छन् । माओवादी केन्द्रको झिनो मत देखिएको छ । सबै स्थानीय तहमा कांग्रेस र एमालेको कडा प्रतिस्पर्धा छ । दुई पार्टीहरु २०२५ मतको उतारचढावमा छन् । प्रतिस्पर्धा कडा भएकाले अहिलेसम्म कुन उम्मेदवारले बाजी मार्छन् भन्नेमा मतदाताहरुले आँकलन गर्न सकेका छैनन् । चार नगरपालिका र चार गाउँपालिकाबाट कुल ७६६७ प्रतिशत मत खसेको मुख्य निर्वाचन अधिकृत कैलाश केसीले जानकारी दिनुभयो । एक लाख ८६ हजार ८ सय ८१ मतदाताहरु रहेको चार स्थानीयतहबाट एक लाख ४३ हजार २ सय ९३ मत खसेको हो । परिणामअनुसार बदर हुने मतको संख्या कम छ । एक हजार तीन सय मतमा ५० को हाराहारीमा मत बदर भएका छन् । निर्वाचन भएका नगरपालिकामा गैंडाकोट, देवचुली, कावासोती र मध्यविन्दुसहित हुप्सेकोट, बुलिङटार, वुङ्दिीकाली र विनयीत्रिवेणी गाउँपालिकामा मत गणना जारी छ । नगरपालिकासहित अन्य दुई गाउँपालिकाको मत गणना आइतबार राती देखि जारी रहेपनि हुप्सेकोट र वुङ्दीकाली गाउँपालिकाको भने सोमबार बिहान आठ बजेबाट सुरु भएको हो । सबै स्थानीय तहको परिणाम मंगलबार बिहानसम्म आउने जिल्ला निर्वाचन कार्यालयले जनाएको छ ।९२ वडा रहेका ती स्थानीय तहबाट एक हजार ६ सय ७० उम्मेदवार प्रतिस्पर्धामा छन् । जसमा चार नगरप्रमुखका लागि ३७ र चार नगर उपप्रमुखमा २८ जना उम्मेदवार छन् । गाउँपालिकाबाट १९ अध्यक्ष र १४ जना उपाध्यक्ष प्रतिस्पर्धामा छन् । समाचार संकलनमा समस्या पत्रकारको क्यामरा खोसियो मतगणना स्थलमा पुगेका पत्रकारहरुले समाचार संकलन गर्न समस्या भएको बताएका छन् । केही मतगणना स्थलका निर्वाचन अधिकृतहरुले गेटबाट प्रवेश गर्न नदिएपछि समाचार संकलनमा समस्या भएको पत्रकारहरुले गुनासो गरेका छन् । समाचार संकलनका लागि पुगेका पत्रकार नविन पौडेलको क्यामरा कावासोती खानेपानी हलमा भइरहेको मतगणनामा खटिएका शसस्त्र प्रहरीका सुरक्षाकर्मीले खोसेका हुन् । क्यामरा नियन्त्रणमा लिएपछि पत्रकारहरु र सुरक्षाकर्मीबीच विवाद भएको थियो । केही समयपछि क्यामरा फिर्ता दिएको पत्रकार पौडेलले बताउनुभयो । मतगणनाको भिजुअल र फोटो लिन नपाइने भन्दै गैंडाकोट, कावासोती, देवचुली नगरपालिकामा खटिएका अधिकृतहरुले प्रवेश गर्न नदिएका हुन् । स्थानीय रेडियो र टेलिभिनमा प्रत्यक्ष प्रसारणमा पुगेका पत्रकारहरुलाई गेटबाट प्रवेश गर्न नदिएपछि मतगणनाको सूचना दिन समस्या भएको नवलपुर एफएमका कार्यकारी निर्देशक तिर्थराज भूषालले बताउनुभयो । मत परिणामका लागि मतदाताहरुले घरमा बसेर रेडियो र टिभीका प्रत्यक्ष प्रसारण सुनिरहेका छन् । तर समयमा नतिजा दिन नसक्दा मतदाताहरु पनि निराश भएको भूषालले बताउनुभयो । मत परिणाम सहज रुपमा सञ्चारमाध्यमा दिन नसके मतदाताहरु मतगणना स्थलमा आउने र भिड बढ्न जाँदा समस्या हुने भएकाले सहजरुपमा समाचार संकलनको व्यवस्था मिलाउत भूषालले आग्रह गर्नुभयो । समाचार संकलनबारे मुख्य निर्वाचन अधिकृत कैलाश केसीले कन्ट्रोल रुमबाट मत परिणामको जानकारी दिने व्यवस्था मिलाइएको बताउनुभयो । मतगणना स्थलमा जान दिने वा नदिने बारे सम्बन्धित निर्वाचन अधिकृतहरुलाई अधिकार रहेकाले आफूले पत्रकारहरुलाई सहज समाचार संकलनको व्यवस्थाका लागि पहल गर्ने केसीले बताउनुभयो ।"
नवलपरासीमा कांग्रेसको अग्रता,"परासी : नवलपरासीको नवलपुर क्षेत्रमा भएको स्थानीय तह निर्वाचनको नतिजा अनुसार कांग्रेस अग्रस्थानमा छ । एमाले दोस्रो स्थानमा छ । दुई दलको तुलनामा माओवादी केन्द्रको छिनो मत आएको छ । अहिलेसम्मको मत परिणामअनुसार कांग्रेसले ५ र एमालेले २ वटा वडामा वडाअध्यक्ष जितेको छ । कांग्रेसले जितेका वडामा विनयीत्रिवेणी गाउँपालिकाको ५ र ७, बुलिङटार गाउँपालिकाको १ नम्बर वडा, हुप्सेकोट गाउँपालिकाको १ नम्बर वडा तथा देवचुली नगरपालिकाको १० नम्बर वडा छ । त्यसैगरी एमालेले देवचुली नगरपालिकाको १ र ६ नम्बर वडाको अध्यक्ष जितेको छ । देवचुली नगरपालिकाको वडा नम्बर १ मा कांग्रेसका उम्मेदवार दुई मतले पराजित भएका छनज् । चार नगरपालिका र चार गाउँपालिका रहेको प्रदेश नम्बर ४ को नवलपुर क्षेत्रमा रहेका गैंडाकोट, देवचुली, कावासोती र मध्यविन्दुसहित हुप्सेकोट, बुलिङटार, वुङ्दििकाली र विनयीत्रिवेणी गाउँपालिकामा मत गणना जारी छ । मत नतिजा अनुसार नगरपालिका र गाउँपालिकामा पनि कांग्रेस अघि छ । सबै स्थानीय तहको नतिजा मंगलबार साँझसम्म आउने जिल्ला निर्वाचन कार्यालयले जनाएको छ । निर्वाचनमा कुल ७६६७ प्रतिशत मत खसेको मुख्य निर्वाचन अधिकृत कैलाश केसीले जानकारी दिनुभयो । सबैभन्दा बढी कावोसोती नगरपालिकामा ८५७१ प्रतिशत मत खसेको छ भने सबैभन्दा कम वुङ्दिकाली गाउँपालिकामा ७२४१ प्रतिशत मत खसेको छ । एक लाख ८६ हजार ८ सय ८१ मतदाताहरु रहेको चार स्थानीयतहबाट एक लाख ४३ हजार २ सय ९३ मत खसेको हो । अहिले सम्मको नतिजाअनुसार बदर हुने मतको संख्या कम छ । पन्द्र सय बढी मतगणना हुँदा १० देखि ५० मत बदर भएका छन् । ९२ वडा रहेका ती स्थानीय तहबाट एक हजार ६ सय ७० उम्मेदवार प्रतिस्पर्धामा छन् । जसमा चार नगरप्रमुखका लागि ३७ र चार नगर उपप्रमुखमा २८ जना उम्मेदवार छन् । गाउँपालिकाबाट १९ अध्यक्ष र १४ जना उपाध्यक्ष प्रतिस्पर्धामा छन् ।"
मतपत्र भिज्यो,चितवन : चितवनको कालिका नगरपालिकाको मतपेटिका पानीले भिजेको छ । कालिका नगरपालिकाको वडा नम्बर ९ र ८ को केन्द्रबाट ल्याइएको १० मतपेटिका पानीले भिजेको हो । कालिका नगरपालिका वडा नम्बर ९ को चर्तुमुखी माविको केन्द्रको चार वटा र वडा नम्बर ८ को छेपेढाप केन्द्रको ६ वटा मतपेटीका भिजेको हो । नगरपालिकाको कार्यालयमा पदमपुरमा ल्याउन क्रममा बाटोमा मतपेटिका पानीले भिजेको निर्वाचन अधिकृत नेत्रप्रसाद शर्माले जानकारी दिनुभयो । उहाँका अनुसार मतपेटिकाभित्र केही मतपत्र भिजेको छ । त्यसबारे प्रमुख निर्वाचन आयुक्तलाई जानकारी गराएको उहाँले जानकारी दिनुभयो । नगरपालिकाको एउटा वडामा निर्वाचन गर्न बाँकी रहेकोले त्यसको मुचुल्का उठाएर राखिएको छ । मतपेटिका नखोलेपछि कति मतपत्र भिजेको छ त्यो थाहा हुनसकेको छैन । मतपेटिका खोलेपछि मात्र मतपत्रको अवस्थाबारे थाहा हुने बताइएको छ ।
काठमाडौं महानगरपालिकाको मतगणना सुरु,"काठमाडौं : राजनीतिक दलका प्रतिनिधिबीचको छलफलपछि काठमाडौं महानगरपालिकाको मतगणना सुरु भएको छ। मतदान अधिकृतको कार्यालयका अनुसार एक एक घन्टामा मत परिणाम जानकारी हुने छ। यसअघि भने मतपेटिकामा राइट टु रिजेक्ट र राइट टु रिकल लेखिएको पर्खा भेटिएपछि विवाद हुँदा मतगणना स्थगित भएको थियो। निर्वाचन आयोगले प्रकाशन गरेको विवरण अनुसार काठमाडौं महानगरपालिकाका ३२ वटा वडामा मतदान स्थल १ सय ५६ र ३ सय २७ मतदान केन्द्र थिए । सबैभन्दा बढी मतदान स्थल वडा नम्बर ३१ मा १२ वटा । कम हुनेमा वडा नम्बर २३ मा एउटा । बढी मतदान केन्द्र वडा नम्बर ३१ र ३२ मा २१ वटा र कम हुनेमा नम्बर २३ मा ४ वटा । महानगरमा कुल मतदाता संख्या भने २ लाख ७४ हजार ४ सय ३८ । महानगरको वडा नम्बर १ मा मतदान स्थल ३ र मतदान केन्द्र ५ र मतदाता संख्या ३ हजार ४ सय १६ जना । वडा नम्बर २ मा ४ वटा मतदान स्थल ८ वटा मतदान केन्द्र र ५ हजार ५३ मतदाता । वडा नम्बर ३ मा ४ वटा मतदान स्थल ११ वटा मतदान केन्द्र र ९ हजार ५ सय ४१ मतदाता । वडा नम्बर ४ मा ६ वटा मतदान स्थल १६ वटा मतदान केन्द्र र १४ हजार ६ सय ५ मतदाता । महानगरको वडा नम्बर ५ मा ३ वटा मतदान स्थल ७ वटा मतदान केन्द्र र ५ हजार ६ सय ६५ जना मतदाता वडा नं। ६ मा ७ बटा मतदान स्थल, १६ वटा मतदान केन्द्र र १३ हजार ५ सय ७१ जना मतदाता वडा नम्बर ७ मा ९ वटा मतदान स्थल, १७ वटा मतदान केन्द्र रहेका छन् र १३ हजार ६ सय ९१ मतदाता वडा नं। ८ मा ३ वटा मतदान स्थल, ६ वटा मतदान केन्द्र र ५ हजार ६६ जना मतदाता महानगरको वडा नम्बर ९ मा ९ वटा मतदान स्थल र १५ वटा मतदान केन्द्र र २ हजार ७ सय ३५ मतदाता वडा नम्बर १० मा ४ वटा मतदान स्थल, ८ वटा मतदान केन्द्र र १० हजार ६ सय ७४ मतदाता वडा नम्बर ११ मा ४ वटा मतदान स्थल, ८ वटा मतदान केन्द्र र ५ हजार ५ सय ५९ मतदाता बडा नं। १२ मा मतदान स्थल ३, मतदान केन्द्र ६ वटा मतदान केन्द्रर ५ हजार ४ सय ७० जना मतदाता वडा नम्बर १३ मा ६ वटा मतदान स्थल, ११ वटा मतदान केन्द्र र ११ हजार ६ सय ८ जना मतदाता वडा नम्बर १४ मा ६ वटा मतदान स्थल, १७ वटा मतदान केन्द्र र १६ हजार ९ सय ४३ जना मतदाता वडा नम्बर १५ मा ६ वटा मतदान स्थल, १४ वटा मतदान केन्द्र छन् र १२ हजार ३ सय ८ मतदाता वडा नं। १६ मा १० वटा मतदान स्थल, २२ वटा मतदान केन्द्र र १९ हजार १ सय ५७ मतदाता वडा नम्बर १७ मा ४ वटा मतदान स्थल, ९ वटा मतदान केन्द्र र ७ हजार ७ सय ११ मतदाता वडा नम्बर १८ मा ४ वटा मतदान स्थल, ६ वटा मतदान केन्द्र र ३ हजार ७ सय ५५ जना मतदाता वडा नम्बर १९ मा २ वटा मतदान स्थल, ५ वटा मतदान केन्द्र र ४ हजार ८ सय ८६ मतदाता वडा नम्बर २० मा २ वटा मतदान स्थल, ५ वटा मतदान केन्द्र र ४ हजार ४ सय ६० मतदाता वडा नम्बर २१ मा ४ वटा मतदान स्थल, ८ वटा मतदान केन्द्र र ६ हजार ३ सय ८ जना मतदाता वडा नम्बर २२ मा ४ वटा मतदान स्थल, ६ वटा मतदान केन्द्र र ५ हजार ८ सय ५५ जना मतदाता वडा नंं २३ मा एउटा मतदान स्थल ४ वटा मतदान केन्द्र र ४ हजार २ सय २० जना मतदाता वडा नम्बर २४ मा २ वटा मतदान स्थल, ६ वटा मतदान केन्द्र र ५ हजार ४० मतदाता वडा नम्बर २५ मा ४ वटा मतदान स्थल, ८ वटा मतदान केन्द्र र ६ हजार ४ सय २० मतदाता वडा नं। २६ मा ८ वटा मतदान स्थल, ९ वटा मतदान केन्द्र र १० हजार ९ सय ३१ मतदाता वडा नम्बर २७ मा ४ वटा मतदान स्थल, ७ वटा मतदान केन्द्र र ५ हजार १ सय २५ जना मतदाता वडा नम्बर २८ मा ४ वटा मतदान स्थल, ६ वटा मतदान केन्द्र र ४ हजार १ सय ३४ मतदाता वडा नंं २९ मा ३ वटा मतदान स्थल, ९ वटा मतदान केन्द्र र ७ हजार ७ सय २२ जना मतदाता वडा नम्बर ३० मा ५ वटा मतदान स्थल, १० वटा मतदान केन्द्र र ७ हजार ७ सय २५ मतदाता वडा नम्बर ३१ मा १२ वटा मतदान स्थल, २१ वटा मतदान केन्द्र र १६ हजार ९ सय ९१ जना मतदाता वडा नं। ३२ मा १० वटा मतदान स्थल, २१ वटा मतदान केन्द्र र १८ हजार १ सय ३ जना मतदाता"
टोखा नगरपालिकामा काँग्रेसकाे अग्रता,"काठमाडाैं: स्थानीय तहको निर्वाचनमा टोखा नगरपालिकामा नेपाली काँग्रेसका तर्फबाट प्रमुखका उम्मेदवार हरिहर अधिकारी अग्रस्थानमा रहनुभएको छ । आइतबार साँझदेखि जारी मतगणनामा अधिकारीले चार सय ३९ तथा नेकपा (एमाले)का प्रकाश अधिकारीले चार सय २८ मत प्राप्त गर्नुभएको निर्वाचन अधिकृत दीनबन्धु बरालले जानकारी गराउनुभयो । यसैगरी नेकपा (माओवादी केन्द्र) की कल्पना शर्माले एक सय १३ मत प्राप्त गर्नुभएको छ । उहाँका अनुसार अहिलेसम्म एक हजार दुई सय २३ मत गणना भइसकेकामा ३९ मत बदर भएको छ । अहिले वडा नं १ र २ को मतगणना भइरहेको छ । उप्रमुखमा काँग्रेसकी रजनी थापाले तीन सय ६०, एमालेका ज्ञानमाया डङ्गोलले चार सय ४० मत र माओवादी केन्द्रका दीपक बानियाँले एक सय २० मत प्राप्त गर्नुभएको छ । कुल २८ हजार एक सय ७४ मतदाता रहेको सो नगरपालिकामा करिब २२ हजार मत खसेको बताइएको छ । उहाँका अनुसार अब छिट्टै वडा नं ३ को मतगणना गरिने छ। एघार वडा रहेको सो नगरपालिकामा प्रमुख र उपप्रमुखसहित ५७ जना निर्वाचित हुनेछन् । प्रमुखमा १४ र उपप्रमुखमा नौ जनासहित दुई ६१ जनाले उम्मेदवारी दिनुभएको छ । यसअघि वडा नं २ र ६ मा दलित महिला सदस्यमा काँग्रेसका प्रतिमा हिडमाङ र दिलमाया विक निर्विरोध निर्वाचित भइसक्नुभएको छ । रासस"
एक साताभित्र पद त्याग गर्ने प्रधानमन्त्रीको घोषणा,"काठमाडौं : प्रधानमन्त्री पुष्पकमल दाहाल प्रचण्डले एक साताभित्र आफूले पद त्याग्ने घोषणा गर्नु भएको छ । राष्ट्रिय जनता पार्टीका अध्यक्ष मण्डलका सदस्यसँग सोमबार बालुवाटारमा भएको भेटमा प्रधानमन्त्री प्रचण्डले एक साताभित्र आफूले व्यवस्थापिका संसदमा सम्बोधन गरेर पद त्याग गर्ने घोषणा गर्नु भएको हो । स्थानीय तहको पहिलो चरणको निर्वाचन सम्पन्न गरे, संविधान कार्यान्वयनको ढोका खोले, राष्ट्र र जनताका पक्षमा सत्तापक्ष र प्रतिपक्षले नसोचेको परिणाम हासिल गरे। अब तपाईँहरुले उठाएका माग सम्बोधन हुने गरी संविधान संशोधन गर्ने मेरो लक्ष्य र उद्देश्य छ, बैठकमा प्रधानमन्त्री प्रचण्डले भन्नुभयो, वर्तमान सत्ता गठबन्धन कायमै रहन्छ । यो गठबन्धनले तपाईहरुका माग सम्बोधन हुने गरी संविधान संशोधन गर्छ । कांग्रेस र माओवादी केन्द्रबीच गत साउनमा भएको भद्र सहमति अनुसार अब काँग्रेस सभापति शेरबहादुर देउवा प्रधानमन्त्री बन्नु हुनेछ। बैठकमा सहभागी राजपाका नेता राजकिशोर यादवले अन्नपूर्णसँग भन्नुभयो, प्रधानमन्त्रीले हामीलाई एक साता भित्र पदबाट राजीनामा दिने र त्यस अगाडि नै हाम्रो माग सम्बोधन हुनेगरी संविधान संशोधन गराउनेछु भन्नुभएको छ । बैठकमा प्रधानमन्त्री प्रचण्ड राजपाका नेताहरु महन्थ ठाकुर, राजेन्द्र महतो, शरदसिंह भण्डारी, महेन्द्रप्रसाद यादव, राजकिशोर यादव र अनिलकुमार झा सहभागी हुनुहुन्थ्यो।"
कीर्तिपुर १ मा एमाले प्यानल विजयी,"काठमाडौं : कीर्तिपुर नगरपालिका वडा नम्बर १ मा एमाले प्यानल विजयी भएको छ । अध्यक्ष पदमा एमालेका तर्फबाट हर्ष महर्जनले ७ सय ५५ मत ल्याएर विजयी हुनुभएको हो । अध्यक्ष पदमा कांग्रेस उम्मदेवारको ६ सय २३ र नेकपा माओवादीको उम्मेदवारले २ सय ८५ मत ल्याएका छन् । महिला सदस्यमा सुनिता महर्जनले ८ सय ११ मत ल्याइ विजयी हुनुभएको छ । एमालेकै तर्फबाट सुमन पोख्रेल, धनबहादुर महर्जन विजयी हुनुभएको छ । उक्त क्षेत्र नेपाली कांग्रेसको विरासत क्षेत्र मानिन्थ्यो ।"
पोखरा महानगरपालिकामा मत गणना सुरु,"पोखरा : पोखरा लेखनाथमहानगर पालिकामा १२ बजेदेखि मतगणना सुरु भएको छ। देशकै ठुलो महानगरपालिकाको १ नम्वर वडा वाट मतगणना सुरु भएको हो । पोखराको बगर स्थित नगर प्रशिक्षण केन्द्रमा मतगणना सुरु भएको छ । महानगरमा ३३ वडा रहेका छन् । राजनीतिक पाटीका प्रतिनिधिबीचको छलफलपछि मतगणना सुरु भएको हो । सहमती अनुसार उम्मेदवार नउठेको चुनाव चिन्ह र उम्मेदवार उठेको चुनाव चिन्ह दुबैमा भोट राखेको अवस्थामा उम्मेदवार रहेको चुनाव चिन्हमा गणना हुने बताइएको छ । केन्द्रबाटै त्यस्तै परिपत्र आएकोले यो निर्णय भएको बताइएको छ । पोखरा लेखनाथ महानगरपालिकामा नेपाली काँग्रेसवबाट मेयर पदमा रामजी कुँवर र उमपेयर पदमा सरस्वती गुरुङ उम्मेदवार हुनुहुन्छ । नेकपा एमालेवाट मेयर पदमा मानबहादुर जिसी र उपमेयर पदमा मञ्जु गुरुङ रहेका छन् । माओवादी केन्द्रले मेयरमा नेपाली काँग्रेसलाई सघाएको छ भने उपमेयर पदमा केन्द्रबाट गोमा ढकाललाई उम्मेदवार बनाएको छ । पोखरा महानगरमा १ लाख ६८ हजार ६७ मतदाता रहेका छन् । आइतबार भएको चुनावमा एक लाख २५ हजार ६ सय १४ मत खसेको क्षेत्रीय निर्वाचन कार्यालय पोखराका प्रमुख गंगालाल सुवेदीले जानकारी दिनुभयो । कास्कीका ४ वटै गाउँ पालिकामा पनि मतगणना सुरु भएको छ । कास्कीमा अन्नपूर्ण गाउँपालिका, रुपा गाउँपालिका, मादी गाउँपालिका र माछापुच्र्छे गाउँ पालिका गरि ४ गाउँ पालिका रहेका छन् ।"
हेटौंडा उपमहानगरपालिकामा कांग्रेसको अग्रता,"हेटौंडा : हेटौँडा उपमहानगरपालिको प्रारम्भिक मत परिणाममा नेपाली कांग्रेसका मेयर उम्मेदवार आनन्द पराजुली अगाडी देखिएका छन्। वडा १ को एक सय मतगणना हुँदा कांग्रेसका मेयर उम्मेदवार आनन्दराम पराजुलीले ४५ मत र नेकपा एमालेका मेयर उम्मेदवार हरिबहादुर महतले ४० मत प्राप्त गरेको प्रमुख निर्वाचन अधिकृत दयाराम ढकालले बताउनुभयो। राप्रपाका मेयर उम्मेदवार मधु अधिकारीले ३ मत प्राप्त गर्नु भएको छ। उप मेयरमा नेकपा एमालेकी उम्मेदवार मिना लमाले ४५ र नेकपा माओवादी केन्द्रका उम्मेदवार बलराम बलले २२ मत प्राप्त गर्नु भएको छ। वडा अध्यक्षमा कांग्रेसका उम्मेदवार सबिन न्यौपानेले ४५ र नेकपा एमालेका उम्मेदवार उत्तम शर्माले ४० मत प्राप्त गर्नुभएको प्रमुख निर्वाचन अधिकृतको कार्यालयले जनाएको छ। उत्तरी थाहा नगरपालिकामा भने नेकपा एमालेले अग्रता लिएको छ। वडानम्बर ५ को ११ सय मतगणना हुँदा एमालेका मेयर उम्मेदवार विष्णु ढकालले ४ सय ५६ र माओवादीका मेयर उम्मेदवार लवशेर विष्टले ३ सय ४६ मतप्राप्त गरेका निर्वाचन अधिकृत जीवन प्रसाद आचार्यले बताउनु भयो। वडानम्बर ५ मा एमालेका विष्णु गुरुङ विजयी भएका छन्। तर घोषणा गर्न बाँकी रहेको छ। यथन मकवानपुरको मनहरी गाउँपालिकाभने नेकपा एमाले अगाडी छ। वडानम्बर ९ बाट सुरु गरिएको मतगणनामा अहिलेसम्म नेकपा एमाल्का अध्यक्ष उम्मेदवार एकराज उप्रेतीले ७०, नेपाली कांग्रेसका शंकर न्यौपानेले ४५ र नेकपामाओवादी केन्द्रका रामहरि सुवेदीले ४३ मत प्राप्त गरेका छन्। पूर्वी बाग्मती गाउँपालिकामा भने नेकपा माओवादी केन्द्र अगाडी रहेको छ। मकवानपुरको बकैया, मकवानपुरगढी, भिमफेदी गाउँपालिकामा पनि मतगणना सुरु भएको निर्वाचनअधिकृतले जनाएका छन्।"
सिन्धुलीको गोलन्जोरमा गाउँपालिका वडा नम्बर१ मा माओवादी विजयी,"सिन्धुलीः सिन्धुलीको गोलन्जोर गाउँपालिका वडा नम्बर १ मा नेकपा माओवादी केन्द्रका मिनबहादुर सुनुवार विजयी हुनु भएको छ। कुल १२ सय ५० मत मध्ये ५२८ मत ल्याएर सुनुवार वडा अध्यक्षमा विजयी भएका हुनु भएको हो। उहाँको वडाको सबै प्यानलनै विजयी भएको बताइएको छ । सुनुवारले निकटतम प्रतिद्वन्द्वी नेपाली कांग्रेसका ठाकुर घिमिरेलाई पछि पार्दै जित हासिल गर्नु भएको हो। घिमिरेले ४ सय ४२ मत प्राप्त गर्नु भयो। यस्तै, गोलन्जोर गाउँपालिका अध्यक्ष तथा उपाध्यक्षमा समेत माओवादी केन्द्रले नै अग्रता लिएको छ। हालसम्मको मत परिणाम अनुसार गोलन्जोर गाउँपालिकामा माओवादी केन्द्र अध्यक्ष ३८३, उपाध्यक्ष ३५६, नेपाली कांग्रेस अध्यक्ष १९३, उपाध्यक्ष २०२ र नेकपा एमाले अध्यक्ष ८२, उपाध्यक्षले ९९ मत प्राप्त गरेका छन्। जिल्लाका अन्य नगरपालिका तथा गाउँपालिकाहरुमा मतगणना सुरु हुँदै गरेको बताइएको छ ।"
कीर्तिपुर नगरपालिकामा एमाले अगाडि,"कीर्तिपुर : किर्तिपुर नगरलिकामा एमाले अगाडि देखिएको छ । कीर्तिपुर वडा नम्बर १ को मत गणना गर्दा एमालेले ४ सय ६०, कांग्रेसले ३ सय ५६ र माओवादी केन्द्रले १ सय ४५ मत ल्याएका छन् । हिजो राती १२ बजेदेखि मतगणना सुरु भएको हो । कीर्तिपुर नगरपालिकामा एमालेका तर्फबाट रमेश महर्जन, कांग्रेसबाट राजकुमार नकर्मी र नेकपा माओवादी केन्द्रबाट हिराबहादुर महर्जन मेयरका उम्मेदवार हुनुहुन्छ ।"
रुकुमको चौरजहारी नगरपालिकामा माओवादी केन्द्रको अग्रता,"मुसिकोटः रुकुमको चौरजहारी नगरपालिकामा नेकपा माओवादी केन्द्रले अग्रता लिएको छ। नेकपा माओवादी केन्द्रका मेयरका उम्मेदवार विशाल शर्मा ३६० र उपमेयर राधा देवकोटाले पनि ३६० मत ल्याउनु भएको छ। यस्तै, कांग्रेसका मेयरका उम्मेदवार बलविर गोसाईले १७७ मत प्राप्त गर्नु भएको छ भने उपमेयरका उम्मेदवार मनिषा भण्डारीले १७७ मत प्राप्त गर्नु भएको छ। यसैगरी नेकपा एमालेका मेयरका उम्मेदवार शेरबहादुर केसीले १३२ तथा उपमेयर कल्याणी खड्काले १२६ मत ल्याउनु भएको छ। मतगणना जारी छ।"
रुकुममा मतगणनाको हालसम्मको अवस्था,रुकुम : रुकुम जिल्लामा आइतबार सम्पन्न स्थानीय तहको निर्वाचनको मत गणना भइरहेको छ भने कतै मतगणना हुन सकेको छैन । मुसीकोट नगरपालिका वडा नं २ मा वडा अध्यक्षमा नेपाली कांग्रेसका उम्मेदवार काशिराम खड्का ३७२ मत ल्याएर विजयी भएका छन् । अन्य सदस्यमा पनि कांग्रेसकै प्यानल विजयी भएका छन् । सानोभेरी गाउँपालिका वडा नं १ मा माओवादी केन्द्रका उम्मेदवार टेकबहादुर पुनको प्यानल विजयी भएको छ । वाफिकोट गाउँपालिका वडा नं १ मा माओवादी केन्द्रमा हर्कु मल्लको प्यानल विजयी भएको छ । चौरजहारी नगरपालिका वडा नं १४ मा मत गणना जारीरहेकोमा माओवादी केन्द्रका उम्मेदवारको अग्रता रहेको छ । आठबीस नगरपालिकाको मतपेटिका आउन बाँकी रहेका कारण मतगणना सुरु हुन सकेको छैन । त्रिवेणी गाउँपालिकामा सर्वदलीय बैठक बसिरहेको छ र र्बैठक सकिएपछिमत गणना हुने जानकारी प्राप्त भएको छ ।
मधेसी मोर्चा र सरकारीबीच छलफल हुने,काठमाडौं : संविधान संशोधन र दोस्रो चरणको निर्वाचनका लागि छलफल हुने भएको छ । प्रधानमन्त्री तथा मन्त्रीपरिषद् कार्यालयले छलफलका लागि राष्ट्रिय जनता पार्टीका अध्यक्ष मण्डललाई बालुवाटार बोलाएको छ । ९ बजेका लागि तय भएको छलफल केही बेरमा सुरु हुने बताइएको छ । मधेसी नेताकै आग्रहमा सरकारले चारवटा प्रदेशमा वैशाख ३१ का लागि निर्वाचन तय गरेको थियो ।
दोलखा तनावग्रस्त,"चरीकोट : स्थानीय तह निर्वाचनका क्रममा आइतबार दिउँसो झडप हुँदा प्रहरीको गोली लागी मेलुङ गाउँपालिका १ पओतीमा एक कांग्रेस कार्यकर्ताको घटनास्थलमै ज्यान गएको छ । पओतीका नकुल भुजेलको ज्यान गएको जानकारी दोलखा प्रहरीका डीएसपी रवीन कार्कीले दिनुभयो । भुजेलको मृत्युपछि केही समय पओती तनावग्रस्त बनेको थियो । एमाले कार्यकर्ताहरूले फर्जी मत हालेको भन्दै कांग्रेस र एमालेबीच विवाद भएको र मतपेटिका फुटाउन जाँदा प्रहरीले गोली चलाएको जानकारी स्थानीय सञ्चारकर्मी एवं प्रत्यक्षदर्शी गायत्री आचार्यले दिनुभयो । भुजेलको शव पोस्टमार्टमका लागि सदरमुकाम चरीकोट ल्याइएको छ । स्थानीय निर्वाचनका क्रममा जिल्लाका विभिन्न गाउँमा भएका झडपमा परी घाइते विभिन्न दलका ११ कार्यकर्तालाई थप उपचारका लागि राजधानी लगिएको प्रहरीले जनाएको छ । गम्भीर घाइते हुनेहरूमा रोशन भुजेल, गणराज बस्नेत, उद्धव बुढाथाकी, निर्मल कोइराला, प्रकाश खत्री, ज्ञानेन्द्र बुढाथोकी, प्रविन बस्नेत, रामशरण ठकुरी, नारायण बस्नेत, पुष्कर थापा र भुवन थापा हुनुहुन्छ । उहाँहरूलाई सेनाको हेलिकोप्टरबाट राजधानी लगिएको जानकारी डीएसपी कार्कीले दिनुभयो । प्रहरीकै गोली लागेर तामाकोसी गाउँपालिका ५ का लीला खड्का घाइते हुनुभएको छ भने कांग्रेस कार्यकर्ता अच्युतराज कार्की पनि घाइते हुनुहुभएको छ । अन्य घाइतेको सदरमुकाम चरीकोटमा रहेका विभिन्न अस्पतालमा उपचार भइरहेको छ । दोलखामा कांग्रेस र माओवादी केन्द्रबीच अधिकांश स्थानमा तालमेल भएको थियो । यसअघि निर्वाचनको विषयलाई लिएर वैशाख २७ गते गौरीशंकर गाउँपालिका १ मा माओवादी केन्द्र र एमालेबीच झडप हुँदा एक एमाले कार्यकर्ताको ज्यान गएको थियो । सोही घटनामा संलग्न रहेको भन्दै माओवादी केन्द्रका संयोजक एवं पूर्वसभासद् देवी खड्का, सहसंयोजक विशाल खड्कालगायत उक्त वडाका उम्मेदवारविरुद्ध किटानी जाहेरी दर्ता भएपछि उनीहरू निर्वाचनमा सहभागी हुनबाट वञ्चित भएका छन् ।"
प्रहरी र विप्लव समूहबीचको भिडन्तमा एकको मृत्यु,जुम्लाः कालिकोटमा आइतबार साँझ प्रहरी र विप्लव समूहबीचमा भिडन्त हुँदा एकको मृत्यु भएको छ । मतपेटिका जफत गर्न आएका नरहरीनाथ गाउँपालिका ६ का ४३ वर्षीय नेपाल कम्युनिष्ट पार्टीका कार्यकर्ता धनरुप बटालाको मृत्यु भएको जिल्ला प्रशासन कार्यालय कालिकोटले जनाएको छ । सदरमुकादेखि आठ घण्टा टाढा रहेको मालकोट नन्दादेवी माविको मतदान केन्द्रमा मतदान भइरहेको समयमा प्रहरी र विप्लव समूहबीच भिडन्त भएको थियो । भिडन्तमा गोली लागि घाइते भएका बटालाको आइतबार मध्य राती मृत्यु भएको कालिकोटका प्रमुख जिल्ला अधिकारी गृहधारी सुवेदीले जानकारी दिनुभयो । पोष्टमार्टमका लागि कालिकोट जिल्ला अस्पतालमा हेलिकोप्टरबाट ल्याएइको छ । भिडन्तमा घाइते भएका दुई जनाको थप उपचारका लागि मध्यपश्चिमाञ्चल क्षेत्रीय अस्पताल सुर्खेत लगिएको छ । घाइते भएका ३० वर्षीय दानबहादुुर बटाला र ३२ वर्षीय तलुबहादुर बटालालाई उपचारका लागि सुर्खेत लगिएको प्रजिअ सुवेदीले बताउनुभयो । यस्तै सोही टाउँका ४५ वर्षीय व्यासी बटालालाई पनि प्रहरीको गोली लागि घाइते भएको र कालिकोट जिल्ला अस्पतालमा उपचार भइरहेको बताइको छ । विप्लव समूहका कार्यकर्ताहरु मतपेटिका खोस्न आएपछि दुवै समूहबीच गोली चलेको थियो । दुई जना प्रहरी पनि घाइते भएका छन् । मत पेटिका सहित मतपत्र जलाइएको बताइएको छ । अहिले स्थगित भएका मतदान केन्द्रसहित जिल्लाको सम्पूर्ण सुरक्षा व्यवस्थालाई कडा पारिएको कालिकोट प्रशासनले जानकारी दिएको छ ।
धादिङमा अझै मतपत्र केन्द्रमा आइपुगेन,"धादिङ : धादिङका विभिन्न गाउँपालिका तथा नगरपालिकाहरुमा स्थानीय तहको निर्वाचनको मतगणना सुरु भएको छ । आइतबार सम्पन्न स्थानीय तहको निर्वाचनमा १ लाख ५४ हजार ३ सय ७४ जनाले मतदान गरेका थिए । २ नगरपालिका र ११ वटा गाउँपालिका सहित १३ वटा स्थानीय तह रहेको धादिङ जिल्लामा २ लाख ६ हजार २ मतदाता रहेका छन् । कुल मतको ७४९३ प्रतिशत मत खसेको हो । जिल्लाको धुनीबेसी नगरपालिका, गजुरी गाउँपालिका र नेत्रावती गाउँपालिका र थाक्रे गाउँपालिकामा मतगणना सुरु गरिएको संयुक्त निर्वाचन समन्वय समितिले जानकारी दिएको छ । जिल्लाका अधिकाँश मतगणना बिहान ७ बजे बाट सुरु हुने बताइए पनि धुनीबेसी नगरपालिका, गजुरी र नेत्रावतीमा भने ३ बजेबाटै मतगणना सुरु भएको थियो । अन्य स्थानीय तहहरुमा भने सर्वदलीय बैठक बसिरहेको छ । उत्तरी धादिङमा भने अझैसम्म सबैठाउँको मतपेटिका केन्द्रमा आइपुगिसकेको छैन् । लापाको मतदान केन्द्रबाट नेपाली सेनाको हेलिकप्टरबाट सेर्तुङ स्थित गाउँपालिकाको केन्द्रमा मतपेटिका ल्याइने नेपाली सेना देविदत्त गणका गणपति भरत बुढाथोकीले जानकारी दिनुभयो । यसैबीच नेत्रावती गाउँपालिकाको वडा १ को मतगणना सकिए सँगै माओवादी केन्द्रले विजयको सुरुवात गरेको छ । नेत्रावती वडा नं १ का माओवादी केन्द्रका प्रमुख उम्मेदवार चन्द्रबहादुर पल्लीमगर बिजयी भएका छन् । पल्लीमगरले एमालेका उम्मेदवार उत्तम अधिकारीलाई पराजित गरेका छन् । निर्वाचन अधिकृतका अनुसार मतगणना गर्दा मतपत्रमा ल्याप्चे हानिएको, सिरानबाट पुछार सम्म छाप लगाएको, क्रस भोटिङमा एकै पदमा तीन जनालाई नै भोट दिएको मतपत्रहरु फेला परेको थियो । धुनिबेसी नगरपालिकाको वडा नम्बर १, २ र ३ को मतगणना भइरहेको छ । बिहान २ बजे देखि सुरु भएको मतगणनामा प्रत्येक वडाको एक, एक सय सम्मको मतलाई आधार मान्दा प्रमुख तीन राजनैतिक दलबीच प्रतिष्पर्धा देखिएको छ । त्यस्तै गजुरी गाउँपालिकाको वंडा नं १ को र थाक्रे गाउँपालिका वडा नं १ को मतगणना जारी रहेको छ ।"
'राष्ट्र र जनताले जिते',"काठमाडौ : आइतबार सम्पन्न पहिलो चरणको स्थानीय निर्वाचन संविधान कार्यान्वयनको पहिलो खुट्टकिलो भएकोले यसमा दलहरुको जितहारभन्दा पनि राष्ट्र र जनता जितेको धारणा प्रमुख दलहरुले राखेका छन् । स्थानीय निर्वाचन अन्तर्गत आइतबार चार महानगरपालिका, १ उपमहानगरपालिका, ९२ नगरपालिका र एक सय ८६ गाँउपालिकाको निर्वाचन सम्पन्न भएको छ । सामान्य घटना बाहेक कुल मिलाएर ७१ प्रतिशत मतदान हुनु र आम जनता राष्ट्रिय उत्सवकै रुपमा मतदानमा सहभागि हुनुलाई आफूहरुले प्रजातन्त्र सृदृढ र संस्थागत रुपमा अघि बढ्ने देखेको धारणा नेताहरुले राख्नुभयो । एमाले संसदीय दलका उपनेता सुवास नेम्वाङले हामी हार्न तयार छौं तर देस र जनतालाई जिताउछौं भन्ने मान्यतामा प्रतिवद्ध रहदै संविधानसभाले संविधान जारी गरेकोले आजको दिनलाई राष्ट्र र जनताको जितका रुपमा आफुले लिएको बताउनुभयो । उहाँंले अन्नपूर्णसंगको कुराकानीमाभन्नुभयो,सफलता पूर्वक ऐतिहासिक रुपमा पहिलो चरणको निर्वाचन सम्पन्न हुनु भनेको संविधान कार्यान्वयनमा जनताले जित्नु र जनताले जित्यो ।' दोस्रो चरणको निर्वाचन पनि आज जस्तै गरेर सफल हुन्छ भन्ने विश्वास व्यक्तगर्दै नेम्वाङले भन्नुभयो, कुनै पनि चूनौति हामी पार लाउन सक्छौं । दोस्रो चरणको निर्वाचन पनि सहज र सरलताका साथ सफल हुनेछ ।' पहिलो चरणमा एमालेले कति सिट वा प्रतिशतभन्दा पनि अधिकांश रुपमा सफल हन्छौं, कीनभने जनताले हामीलाई अत्याधिक विश्वास गरेको उहाँले बताउनुभयो ।नेपाली कांग्रेसका नेता एवं संघीय मामिला मन्त्री अर्जुननरसिंह केसीले २० बर्षपछि भएको यो निर्वाचनले १० बर्ष अघि आएको गणतन्त्रलाई संस्थागत गर्नुभन्दा ठूलो सफलता कांग्रेसका लागि अरु केही नहुँने दाबी गर्नुभयो । उहाँले एक प्रश्नको उत्तरमा संविधान कार्यान्वयनमा सफल भएको वर्तमान सरकारले केही लेनदेन भन्नुको मतलब संविधान संशोधनमा मधेसी मोर्चालाई मनाएर भएपनि दोस्रो चरणको निर्वाचन ऐतिहासिक रुपमा नै सफल गर्ने दाबी गर्नुभयो । कांग्रेस पहिलो निर्वाचनमा पहिलो स्थानमा आउने उहाँले बताउनुभयो । चार महानगरपालिका र एक उपमहानगरपालिका सत्ता पक्षकै पोल्टामा जाने दाबी उहाँले गर्नुभयो । माओवादी केन्द्रका उपाध्यक्ष नारायाणकाजी श्रेष्ठले उत्साहजनक रुपमा देखिएको जनसहभागिताले यो संविधानको कार्यान्वयनमा कोशे ढुंगा सावित भएको बताउनुभयो । उहाँले भन्नुभयो,यो निर्वाचनले संविधान कार्यान्वयनलाई उचाईमा पुयाउनुको साथै सिंहदरबारको अधिकार गांउमा पुर्याउने कार्य गर्यो ।' दोस्रो चरणको निर्वाचनका लागि पहिलो चरण उर्जा सावित भएकोले त्यसै अनुसार मधेसको मुद्दाको संवोधन गर्न सबै पक्ष लचकताका सथा अघि बढ्नु जरुरी रहेको उहाँले बताउनुभयो । पहिलो चरणमा पार्टीको स्थान कस्तो देख्नुहुन्छ भन्ने जिज्ञासामा नेता श्रेष्ठले रिजल्ट हेरौ, रिजल्टमा आइहाल्छ नी ।' राष्ट्रिय प्रजातन्त्र पार्टीका नेता एवं पूर्व मन्त्री दिलनाथ गिरीले संविधान कार्यान्वयनमा सत्ता र दलहरुले प्राप्त गरेको पहिलो सफलताको रुपमा आजको चुनावलाई लिएको बताउनुभयो । उहाँले भन्नुभयो,अब मुलुकमा गणतन्त्र संस्थागत भयो, जनप्रतिनिधिले जनताको घर दैलोमा आर्थिक कार्यक्रम लग्दै राष्ट्र र जनतालाई सम्पन्न गराउनु पर्छ ।' दोस्रो चरणको निर्वाचनमा मधेसी मोर्चासंग सहमति गरी संसदको दुई तिहाई मतले संविधान संशोधन गर्नुको विकल्प छैन, त्यसका लागि सत्ता र प्रतिपक्षीको एक हुनै पर्नैमा गिरीले जोड दिनुभयो । त्यसो भएमा दोस्रो चरणको निर्वाचन पनि शान्तिपूर्ण रुपमा हुने उहाँले बताउनुभयो । आफ्नो पार्टी यो निर्वाचन परिणामभन्दा पनि प्रजातन्त्रको स्थायीत्व र जनतामा आर्थिक सम्पन्नता चाहेको गिरीले जानकारी दिनुभयो । संघीय समाजवादी फोरम नेपालका सहअध्यक्ष राजेन्द्र श्रेष्ठले पहिलो चरणको निर्वाचन शान्तिपूर्ण रुपमा भएको सन्देस कामयै राख्न दोस्रो चरणको निर्वाचन र त्यसका चूनौति संविधान संशोधनमा सत्ता र प्रतिपक्षी दल आउनु पर्ने बताउनुभयो । उहाँले भन्नुभयो,आजको मतदानमा सहभागि जनताले नै दोस्रो चरणको निर्वाचन समेतलाई गंभिरताका साथ लिएको दाबी गर्दै भन्नुभयो, दोस्रो चरणको चुनावको विकल्प भनेको संविधान संशोधन नै हो ।' आफ्नो पार्टीले स्थानीय चुनावमा उत्साहजनक सफलता हासिल गर्ने दाबी श्रैष्ठले गर्नुभयो ।"
सिन्धुलीको गोलन्जोर गाउँपालिकामा माओवादी केन्द्रको अग्रता,"सिन्धुली : आइतबार सम्पन्न स्थानीय तहको निर्वाचनको मतगणना सुरु भएको छ । सिन्धुलीका सात गाउँपालिका र दुई नगरपालिका मध्ये ४ वटा गाउँपालिकामा मतगण्ना सुरु भएको मुख्य निर्वाचन अधिकृतको कार्यालय सिन्धुलीले जनाएको छ । जिल्लाका दुई वटै नगरपालिकामा भने मतगणना सुरु हुन सकेको छैन् । मतगणना सुरु भएका गाउँपालिकाहरुमा गोलन्जोर गाउँपलिका, तिनपाटन गाउँपालिका, सुनकोसी गाउँपालिका र हरिहरपुरगढी गाउँपालिका रहेका छन् । गोलन्जोर गाउँपालिकामा आइतबार रातीबाट सुरु भएको हो भने बाँकी तीनवटा गाउँपालिकामा भने सोमबार बिहानबाट सर्वदलीय निर्णय अनुसार सुरु गरिएको मुख्य निर्वाचन अधिकृत पर्शुराम भट्टराइले जानकारी दिनु भयो । अन्य गाउँपालिका र दुबै नगरपालिकामा मतपटिका संकलन भइसकेको र आज सर्वदलिय बैठक बसेर मतगणना सुरु हुने छ,' उहाँले भन्नु भयो । यसैबीच गोलन्जोर गाउँपालिकामा मत गणना भए अनुसार माओवादी केन्द्रले अग्राता लिएको छ । गोल्जोर गाउँपालिका अध्यक्षमा माओवादी केन्द्रका अध्यक्ष पदका उमेदवार ज्वालाप्रसाद न्यौपानेलाई ३ सय ८४ मत प्रपाप्त भएको छ भने कांग्रेसका पुष्प कार्कीलाई १ सय ९६ मत र एमालेका टिकाबहादुर देवकोटालाई ८२ मत प्राप्त भएको छ । यस गाउँपालिकामा मतगणना जारी छ । सम्पूर्ण मत गणना सम्पन्न गर्न निक्कै समय लाग्ने बताइएको छ । सबै गाउँ तथा नगरका केन्द्रमा मतगणना सुरु हुने भएपछि नेता तथा कार्यकर्ताको भिड लागेको छ ।"
थाहामा एमालेको अग्रता कायमै ( अपडेट),"हेटौँडा : मकवानपुरको थाहा नगरपालिकामा नेकपा एमालेको अग्रता कामयै रहेको छ । वडा नम्बर पाँचको नौसय मत गणना हुँदा नेकपा एमालेको मेयर उम्मेदवार विष्णु ढकालले तीनसय १७, उपमेयर उम्मेदवार कल्पना बलामीले तीनसय १५ मत प्राप्त गरेको निर्वाचन अधिकृत जीवन प्रशाद आचार्यले बताउनुभयो । काँग्रेस, माओवादी केन्द्र एलाइन्सका मेयर उम्मेदवार लवशेर विष्टले दुईसय ५९ र उपमेयर उम्मेदवार खड्ग गोपालीले एकसय ८५ मत प्राप्त गरेको उहाँले जानकारी दिनुभयो । थाहामा राती एक बजेदेखि मत गणना जारी छ ।राप्रपाका मेयर उम्मेदवार हरेराम कार्कीले दुई मत प्राप्त गर्नुभएको छ । थाहामा ७५ प्रतिशत मत खसेको प्रमुख निर्वाचन अधिकृतको कार्यालयले जनाएको छ । यता मकवानपुरको पूर्वी बाग्मती गाउँपालिकामा नेकपा माओवादी केन्द्रले अग्रता लिएको छ । बाग्मती १ को प्रारम्भिक मतगणना अनुसार बाग्मती गाउँपालिकाका नेकपा माओवादी केन्द्रका अध्यक्ष उम्मेदवार सर्केश घलानले एकसय ८४,उपाध्यक्षका उम्मेदवार बच्चुमाया गोलेले एकसय ८२ मत प्राप्त गरेको निर्वाचन अधिकृत चन्द्र प्रकाश तिवारीले जानकारी दिनुभयो । नेकपा एमालेका अध्यक्ष उम्मेदवार राजकुमार तिमल्सिनाले एकसय ६९, उपाध्यक्षका उम्मेदवार धनीमाया थिङले एकसय ७२,नेपाली काँग्रेसका अध्यक्ष उम्मेदवार चोक बहादुर ठाडा मगरले एकसय ३९,उपाध्यक्षका उम्मेदवार सुमित्रा राईले एकसय ५२ मत प्राप्त गरेको उहाँले बताउनुभयो । त्यस्तै राप्रपाका अध्यक्ष उम्मेदवार दिल बहादुर बलले एकसय २३ मत प्राप्त गरेको छ । मनहरी गाउँपालिकामा बिहानैदेखि मतगणना जारि रहेपनि प्रारम्भिक नजिता सार्वजनिक गरेको छैन । ६ गाउँपालिकामा सर्बदलीय बैठक भइरहेको मकवानपुरका प्रमुख निर्वाचन अधिकृत दयाराम ढकालले बताउनुभयो । हेटौँडा उपमहानगरपालिकामा बिहान ७ बजेदेखि मतगणना हुने भएपनि हालसम्म सुरु भएको छैन । मतगणनाको लागि उम्मेदवारहरुसँग छलफल भइरहेको प्रमुख निर्वाचन अधिकृत ढकालले जानकारी दिनुभयो । मत गणनास्थल जिल्ला समन्य समितिको हलमा उम्मेदवार र प्रतिनिधि बाहेक अरुलाई प्रवेश गर्न दिइएको छैन।"

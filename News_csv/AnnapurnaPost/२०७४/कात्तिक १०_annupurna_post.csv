शीर्षक,विवरण
तामाकोसी तेस्रोमा बदमासी,"जलविद्युत् उत्पादनको अथाह सम्भावना भएर पनि लोडसेडिङको मार खेप्नुपरेका नेपालीका लागि यसको सर्वेक्षण अनुमतिपत्र (लाइसेन्स) हात पार्न करोडौं रुपैयाँको खेल हुने गरेका छन् । यही कमिसन मोहका कारण स्थायी सरकार मानिने ऊर्जा मन्त्रालयको कर्मचारी संयन्त्र र ऊर्जा मन्त्रालयलाई नेतृत्व गर्न आउने राजनीतिक व्यक्ति नीति, नियम र ऐनकानुनले रोक्दारोक्दै पनि लाइसेन्स जारी गर्न उद्यत् देखिन्छन् । बूढीगण्डकीमा राज्यले अर्बैां रुपैयाँ खर्च गरिसकेको थियो । तर ईपीसीएफ (लगानीसमेत जुटाएर बनाइदिने) भन्दै नेपालका प्रचलित ऐनकानुन हातमा लिँदै तत्कालीन पुष्पकमल दाहाल नेतृत्वको सरकारले जाँदाजाँदै विनाप्रतिस्पर्धा बूढीगण्डकी विवादास्पद चिनियाँ कम्पनीलाई सुटुक्क दिएको थियो, जसलाई यसअघिको व्यवस्थापिकासंसद्को कृषि तथा जलस्रोत र अर्थ समितिले संयुक्त रूपमा खारेज गर्न निर्देशन दिएको थियो । कानुन उल्लंघन गर्नेलाई दण्डित गर्ने निकाय मौन रहँदा त्यसबाट अझै उत्तेजित र प्रेरित भएर ऊर्जा मन्त्रालयले चोर बाटोबाट सम्पूर्ण अध्ययन भइसकेको तामाकोसी तेस्रो (६५० मेगावाट) पनि बूढीगण्डकी शैलीमा एनआरएनका अध्यक्षको कम्पनी टीबीआई होल्डिङलाई सुटुक्क लाइसेन्स दियो । लगानी बोर्डले तामाकोशी प्रतिस्पर्धा गराएर दिने निर्णय गरिसकेको थियो । मन्त्रालयले यसरी लाइसेन्स दिँदा कानुनको उल्लंघन मात्र भएको छैन, प्रचलित परम्परा र पद्धतिको समेत धज्जी उडाएको छ । नर्वेको एसएन पावरले सन् २००७ मा लाइसेन्स लिएर वातावरणीय र सामाजिकसमेत गरी सम्पूर्ण रूपमा विश्वस्तरको अध्ययन गराएको तामाकोसी तेस्रो वास्तवमा राज्यको सम्पत्ति हो । राज्यको सम्पत्ति विनामूल्य कुनै अमूक कम्पनीलाई दिनु सीधै भ्रष्टाचार गर्नु हो । विगतमा सरकार वा निजी क्षेत्रले अध्ययन गरेर सरकारी बास्केटमा आएका आयोजना कुनै पनि कम्पनी वा व्यक्तिलाई दिँदा भ्रष्टाचार हुने आशंकामा प्रतिस्पर्धा गराएको थियो । प्रतिस्पर्धा गराउँदा सरकारलाई राजस्व प्राप्त हुने र गतिलो कम्पनीको हातमा पर्ने हुन्छ । अध्ययन गर्दा करोडौं रुपैयाँ खर्च भइसकेको छ । तामाकोसी तेस्रोमा एसएन पावरले विस्तृत आयोजना प्रतिवेदन र वातावरणीय प्रभाव मूल्यांकन तयार गर्दा कम्तीमा एक अर्ब २० करोड रुपैयाँ खर्च गरिसकेको छ । यही खर्चलाई लाइसेन्स लिएको कम्पनीले आफ्नो खर्च देखाई बेच्ने र विनापरि श्रम करोडौं रुपैयाँ हात पार्ने मार्ग ऊर्जा मन्त्रालयले प्रशस्त गरिदिएको छ । यसैका लागि ठूला र अध्ययन भइसकेका आयोजना हात पार्न जलविद्युत्का दलालले देशका प्रधानमन्त्री र ऊर्जामन्त्रीलाई प्रभावित तुल्याउँदै आएका छन् ।यसरी विनाप्रतिस्पर्धा तामाकोसी तेस्रोको लाइसेन्स टीबीआईलाई दिइँदा राज्यको करोडौं रुपैयाँ राजस्व गुमेको छ । यसैले यो भ्रष्टाचारजन्य कृत्य भएको हो । यही ऊर्जा मन्त्रालयले कर्णाली चिसापानी (१०८०० मेगावाट) को बृहत् आयोजना नष्ट हुने गरी कर्णाली नदीमा दुईवटा निजी कम्पनीलाई लाइसेन्स दिएको छ । ६३५ मेगावाटको बेतान कर्णाली यसैको उदाहरण हो । ऊर्जा मन्त्रालयको यो कृत्यले के प्रमाणित गर्छ भने राज्यले जलविद्युत्सम्बन्धी बनाएको गुरुयोजनालाई छिन्नभिन्न मात्र पारिएन, ऐनकानुनको पनि धज्जी उडाइयो । टीबीआई होल्डिङ्स जलविद्युत्मा कामै नगरेको एनआरएन अध्यक्ष भवन भट्टको कम्पनी हो । एक खर्ब ५० अर्ब रुपैयाँ लागत रहेको तामाकोसी तेस्रो एसएन पावरले समेत बजार सुनिश्चितता नभएकाले लगानी गर्न सकेन भने ऊर्जा क्षेत्रमा हालसम्म लगानी नै नगरेको कम्पनीको हात पर्दा होल्ड हुने खतरा बढेको छ, जसरी पश्चिम सेती, माथिल्लो कर्णाली र बूढीगण्डकीको नियति भोग्ने देखिएको छ । लाइसेन्समा मनोमानी रोक्न जरुरी भइसकेको छ, किनभने मन्त्रालयले गुरुयोजनालाई कुल्चेर जथाभावी, जसलाई मन लाग्यो उसलाई वितरण गर्दै आइरहेका छन् । यसरी मनोमानी लाइसेन्स दिनेलाई कानुनी दायरामा कारबाही गरे मात्र यो प्रवृत्ति अन्त्य हुन्छ । अन्य बचेखुचेका आयोजना राज्यले लगानी सुनिश्चत गर्न पहिला आफैंले अध्ययन गर्ने र नसके मात्र निजी क्षेत्रलाई प्रतिस्पर्धा गराएर दिँदा सुशासन कायम हुन सक्छ ।"
राष्ट्रपति भण्डारी पुख्र्यौली घर ताप्लेजुङमा,"ताप्लेजुङ : ताप्लेजुङः राष्ट्रपति विद्यादेवी भण्डारी आज पुख्र्यौली घर ताप्लेजुङ पुग्दै छिन् । बिहान ८ बजे ताप्लेजुङ आउने कार्यक्रम रहेको प्रमुख जिल्ला अधिकारी मोहन जिसीले जानकारी दिए । पहिले सुकेटार विमानस्थलमा उत्रने, त्यसपछि पाथिभरा दर्शन गर्न जाने कार्यक्रम रहेको उनले बताए । पाथिभराबाट फर्किएपछि सदरमुकाम फुङलिङमा कञ्चनजंघा संरक्षण क्षेत्रले आयोजना गरेको कार्यक्रमा सहभागी हुने कार्यतालिका रहेको छ । राष्ट्रपति भण्डारी त्यसपछि मैवाखोला गाउँपालिका वडा नं २ ढुङ्गेसाँघुमा रहेको आफ्ना श्रीमान मदन भण्डारीको पुख्र्यौली घर जाने छिन् । त्यहाँ नागरिक अभिनन्दनपछि आजै काठमाडौ फर्कने कार्यतालिका रहेको छ ।"
"समानुपातिक मतपत्र छापियो, प्रत्यक्षको आजैदेखि सुरु","काठमाडौँ: प्रमुख निर्वाचन आयुक्त डा अयोधीप्रसाद यादवले मतपत्रको बारेमा सर्वोच्च अदालतबाट भएको आदेशलाई सम्मान गर्दै निर्वाचन पूर्वनिर्धारित कार्यक्रमअनुसार नै अघि बढ्ने बताएका छन्। आगामी प्रतिनिधिसभा र प्रदेशसभा निर्वाचनको लागि आज आयोजित निर्वाचन र सुरक्षा विषयक दुई दिने प्रशिक्षक प्रशिक्षण कार्यक्रम शुभारम्भ गर्दै उनले भने, 'समानुपातिकतर्फको मतपत्र छपाइको काम सकिएको छ, आजैबाट प्रतिनिधिसभा र प्रदेशसभाको प्रत्यक्षतर्फको मतपत्रको छपाइ सुरु हुने छ।' व्यवस्थापकीय र प्राविधिक दृष्टीकोणबाट ज्यादै जटिल भए पनि राष्ट्रको आवश्यकता, राजनीतिक दलको सहमति र सरकारको आग्रहमा दुवै निर्वाचन एकैसाथ गर्न आयोगले सहमति जनाएको उल्लेख गर्दै उनले भने, 'निर्वाचनका बारेमा आलोचना, प्रतिआलोचना र अनुमानको कुरा आइरहेकोछ, निर्वाचनको वातावरण अस्थिर तुल्याउने काम कही कतैबाट नहोस्, निर्धारित समयमै निर्वाचन गर्न हामी प्रतिबद्ध छौँ।' प्रमुख निर्वाचन आयुक्त डायादवले निर्धारित मितिमै निर्वाचन गर्ने सन्दर्भमा पहिलो चरणको निर्वाचनको उम्मेदवारको मनोनयन र निर्वाचन चिन्ह प्रदान भई प्रचारप्रसारको काम सुरु भइसकेको, समानुपातिकतर्फको मतपत्र छाप्ने काम पूरा भएको, दोस्रोचरणको लागि समेत निर्वाचन अधिकृतको कार्यलय खोलिसकिएको हुँदा विश्वासका साथ निर्वाचन सञ्चालन गर्न आयोग अघि बढेकाले अन्यौलको वातावरण नरहेको स्पष्ट गरे। निर्वाचन तोकिएकै मितिमा सफलतापूर्वक सम्पन्न गराउन प्रधानमन्त्रीले पटकपटक प्रतिबद्धता जाहेर गर्नुभएको प्रशंग उल्लेख गर्दै उनले सर्वोच्च अदालतको आदेशलाई सम्मान गर्दै मतपत्रका सम्बन्धमा आयोगले गठन गरेको समितिको सुझावका आधारमा आयोग अघि बढेको जानकारी दिए। उनले अदालतको पछिल्लो आदेश औपचारिकरूपमा आयोगमा प्राप्त भइनसकेको बताए। पहिलो चरणको उम्मेदवारी मनोनयनका सिलसिलामा राजनीतिक दल र सुरक्षा निकायबाट निर्वाह भएको भूमिका सरहाहनीय रहेको उल्लेख गर्दै प्रमुख निर्वाचन आयुक्त डा यादवले निर्वाचनका समयमा हुनसक्ने लोभ, लालच, डरधम्की जस्ता क्रियाकलाप रोक्न तथा आचारसहिताको पालना गर्ने विषयमा सुरक्षाकर्मीलाई व्यवसायिक मर्यादाभित्र रहेर काम गर्न निर्देशन दिए। निर्वाचन आयुक्त सुधीर कुमार शाहले यो वर्ष निर्वाचन वर्ष भएकाले अहिलेको राष्ट्रिय लक्ष्य भनेको नै शान्तिपूर्ण र भयरहित वातावरणमा निर्वाचन सम्पन्न गराइ संविधान कार्यान्वयनको लागि मजबुत जग स्थापना गर्नु हो भन्नुभयो। आगामी प्रतिनिधिसभा र प्रदेशसभा सदस्य निर्वाचनमा प्रचारप्रसारको क्रममा छिमेकी मूलुकबाट उम्मेदवारले भाडामा सवारी साधन ल्याई प्रयोग गर्ने कार्य पूर्णरूपमा नियन्त्रण गर्न निर्देशन दिँदै आयुक्त शाहले भन्नुभयो निर्वाचनको क्रममा कुनै पनि सुरक्षाकर्मीप्रति औंला ठड्याउने अवस्था नआओस्, आआफ्नो उच्च व्यावसायिक मर्यादामा रहेर राष्ट्रले सुम्पेको जिम्मेवारी पूरा गर्नुहोस्।' गृह मन्त्रालयका सचिव मोहनकृष्ण सापकोटाले प्रशिक्षणमा सिकेका कुरा तल्लो तहसम्म पुर्याएर निर्वाचनलाई स्वच्छ, निष्पक्ष र भयरहित वातावरणमा सम्पन्न गर्न सुरक्षा निकायलाई निर्देशन दिए। । निर्वाचन आयोगका सचिव बेगेन्द्रराज शर्मा पौड्यालले निर्वाचन र सुरक्षा एक अर्काका पुरकको रूपमा रहने भएकाले निर्वाचनलाई सफल तुल्याउन सुरक्षा निकायबीच निरन्तर सञ्चार, समन्वय र सहकार्य हुन आवश्यक छ भन्नुभयो । आयोगका सहसचिव एवं प्रवक्ता नवराज ढकालले निर्वाचनको तयारी ७५ प्रतिशतभन्दा बढी पूरा भएको जनाउँदै सुरक्षाकर्मीबीच समान धारणाका साथ निर्वाचनमा सुरक्षा प्रदान गर्न सहयोग पुगोस् भन्ने हेतुले कार्यक्रम आयोजना गरिएको बताए। । प्रशिक्षणमा रक्षा तथा गृहमन्त्रालयका अधिकृत, नेपाली सेना, नेपाल प्रहरी, सशस्त्र प्रहरी बल नेपाल र राष्ट्रिय अनुसान्धान विभागका अधिकृत सहित ६३ जनाको सहभागिता छ ।"
बजारको मुख्य चोककै मनी ट्रान्सफरबाट २० लाख चोरी,"सिरहा : लहान बजारको मुख्य चोकमै रहेको एक मनी ट्रान्सफरबाट गएराति २० लाख बराबरको धनमाल चोरी भएको छ। लहान नपा १ स्थित कृष्णा मनी ट्रान्सफरबाट नगद ६ लाख र १२ लाख ५० हजार बराबरको रिचार्ज कार्ड चोरी भएको संचालक रामअशिस महतोले बताए। उनका अनुसार ल्याप्टप, आइप्याड र कम्प्युटर स्क्यानर पनि ११ थान चोरी भएको छ। मनी ट्रान्सफरको पछाडिपट्टीको झ्याल फोडेर चोर प्रवेश गरेको संचालक महतोले बताए। उनले भने, आज बिहान ८ बजे पसल खोलेपछि मात्र थाहा भयो। पसलमा सीसी क्यामेरा समेत जडान थियो। तर सिसि क्यामेराको तार काटेर चोरी गरेको छ। दुई वटा क्यामेरा पनि लगेको छ। यता, इलाका प्रहरी कार्यालय लहानका डीएसपी नरेशराज सुवेदीले चोरीबारे मनी ट्रान्सफर संचालकले अहिलेसम्म जानकारी नगराएको बताए। उनले चोरी भएको थाहा पाएपछि सत्यतथ्य बुझ्न प्रहरी पठाएको जानकारी दिए।"
एक ढिक्का भएर चुनावमा लाग्न देउवाको निर्देशन,"काठमाडौं: प्रधानमन्त्री एवम् नेपाली कांग्रेसका सभापति शेरबहादुर देउवाले आसन्न प्रदेश र प्रतिनिधि सभा निर्वाचनमा एक ढिक्का भएर पार्टीका नेता र कार्यकर्तालार्इ निर्देशन दिएका छन्। शुक्रबार बालुवाटारमा आयोजित नेपाल तरुण दलको ६४ औं स्थापना दिवस कार्यक्रमलाई सम्बोधन गर्दै देउवाले लोकतन्त्रविरुद्ध कम्यूनिष्टहरु एक ठाउँमा उभिएको भन्दै कार्यकर्तालार्इ गुटउपगुटमा नलागी चुनावी अभियानमा जुट्न निर्देशन दिएका हुन्। उनले भने, 'बामगठबन्धनका नाममा लोकतन्त्रलार्इ नै कमजोर बनाउने खेल सुरु भएको छ, तपार्इ सबैजना आज देखि नै बाम गठबन्धनविरुद्ध डटेर मुकाविला गर्नुस्।' उनले गाउँगाउँमा पुगेर चुनावी प्रचार अभियानलाई तीव्रता दिनसमेत निर्देशन दिए। कार्यक्रममा बोल्दै कांग्रेस वरिष्ठ नेता रामचन्द्र पौडेलले संविधानको सफल कार्यान्वयनका लागि कांग्रेसले जित्नुपर्ने बताए। उनले बामगठबन्धनलार्इ संविधानविरोधीको संज्ञा पनि दिए। कांग्रेस नेताहरुले बामगठबन्धनबाट कांग्रेस डराउनुपर्ने अवस्था नरहेको भन्दै कांग्रेस एक ढिक्का भएर चुनावमा जानुपर्नेमा जोड दिए।"
कांग्रेसले सोमबारसम्म सबै उम्मेदवारको टुङ्गो लगाउने,"काठमाण्डौं: नेपाली कांग्रेसले मंसिर २१ गते हुने दोस्रो चरणको प्रतिनिधि र प्रदेश सभाका उम्मेदवारको अन्तिम टुंगो सोमबारसम्म लगाउने भएको छ। उम्मेदवार टुंगो लगाउन कांग्रेस संसदीय समितिको बैठक दिनहुँजसो प्रधानमन्त्री निवास बालुवाटारमा बस्ने गरेको छ। दुर्इ नं प्रदेशसहित केही क्षेत्रमा राष्ट्रिय जनता पार्टी र संघीय समाजवादी फोरमसंग चुनावी तालमेल गर्नेबारे छलफल जारी रहेकाले पार्टीका तर्फबाट उम्मेदवारको टुंगो लगाउन केही ढिलार्इ भएको संसदीय समिति सदस्य एनपी साउँदले बताए। उनले भने, 'अरु दलहरुसंग सिट बाँडफाडमा शीर्ष तहमा छलफल चलिरहेको छ, कुन दललार्इ कुन क्षेत्र छोड्ने भन्नेमा सहमति भएपछि हामीले पार्टी उम्मेदवारको टुंगो लगाउँछौं।' सोमबारसम्म सबै उम्मेदवारको टुंगो लाग्ने उनले बताए। राजपा र संघीय समाजवादीले प्रदेश नं दुर्इमा बीस भन्दा बढी सिट प्रतिनिधि सभाका लागि दावी गरेपछि सहमति हुन सकेको छैन। कांग्रेसले २०७० सालको संविधान सभा निर्वाचन र स्थानीय तहको निर्वाचनको मतपरिणाम अनुसार सिट बाँडफाडको अडान लिइरहेको छ। कांग्रेसले कम्तिमा १८ सिट आफूसंग राख्न खोजेको छ। कांग्रेसले बिहीबार मात्र शिर्ष २२ जना नेताको उम्मेदवारी टुंगो लगाएको थियो। कांग्रेस संसदीय समितिको बैठकले शीर्ष नेताको उम्मेदवारी टुंगो लगाएको हो। जसअनुसार प्रधानमन्त्री शेरबहादुर देउवा डडेल्धुरा, वरिष्ठ नेता रामचन्द्र पौडेल तनहुँ १, महामन्त्री डा शशांक कोइराला नवलपरासी १, डा मीनेन्द्र रिजाल मोरङ २, महेश आचार्य मोरङ ४, डा शेखर कोइराला मोरङ ६ र विजयकुमार गच्छदार सुनसरी ३ बाट चुनाव लड्ने भएका छन्। त्यसैगरी, ज्ञानेन्द्रबहादुर कार्की सुनसरी ४, विमलेन्द्र निधि धनुषा ३, फर्मुल्ला मन्सुर बारा ३, रमेश रिजाल पर्सा ४, प्रकाशमान सिंह काठमाडौं १, डा प्रकाशशरण महत काठमाडौं ५, गोपालमान श्रेष्ठ स्याङ्जा २, पूर्णबहादुर खड्का सुर्खेत १ र एनपी साउद कञ्चनपुर २ बाट उम्मेदवार बन्ने काैग्रेसद्वारा जारी प्रेस विज्ञप्तिमा उल्लेख छ।"
"पृष्ठभूमिमा अपराध, निर्वाचनमा निर्वाध","काठमाडौं : पहिलो संविधानसभा निर्वाचनमा रौतहट१ मा स्वतन्त्र उम्मेदवार बबन सिंहले जिते । उनले अप्रत्यासित रूपमा जितेपछि निर्वाचन आयोगले थाहा पायो, आपराधिक पृष्ठभूमिका उनी प्रहरीको मस्ट वान्टेड सूचीमा छन् । सिंह निर्वाचन जितेर पनि संविधानसभा बैठकमा सहभागी हुन सकेनन् । जनताको चाहनाअनुसार नै आफूले जितेको भन्दै उनले संविधानसभा बैठकमा भाग लिन पाउनुपर्ने माग गरेका थिए । विभिन्न अपराधमा संलग्नहरू खुलेआम राजनीतिक दलमा छिरेर सांसदसमेत भएका छन् । गुन्डागर्दीमा संलग्न रहेको भनिएका रेशम लामा मन्त्री भए । कुनै समय गुन्डा समूहकै सदस्य रहेका तीर्थ लामा सांसद भए । सार्वजनिक अपराधलगायत विभिन्न मुद्दामा जेल बसिसकेका दीपक मनाङे यसपटक एमालेको समर्थनमा मनाङबाट प्रदेशसभा निर्वाचन लड्दै छन् । चन्दा असुलीमा प्रहरीले संगठित अपराधको मुद्दा चलाए पनि मनाङेले ६० दिन प्रहरी हिरासत र तीन महिना पुर्पक्ष बसेर सफाइ पाएका थिए । गुन्डा नाइके गणेश लामा यसअघि निर्वाचन लडे पनि पराजित भएका थिए । यसपटक पनि उनी उम्मेदवार सिफारिस भएका छन् । कर्तव्यज्यान मुद्दा अदालतमा विचाराधीन रहेकै बेला एमाओवादी नेता बालकृष्ण ढुंगेलले पहिलो संविधानसभा चुनाव जितेका थिए । गुन्डा नाइके नै मानिने रोज राणा उम्मेदवार सिफारिस सूचीमा परेका छन् । तर, आयोग र प्रहरी दुवैले यस्ता घटनाबाट सिकेको पाइँदैन । आयोग भन्छ, निर्वाचन गर्ने हाम्रो काम हो । प्रहरी भन्छ, सुरक्षा दिने हाम्रो काम हो । निर्वाचनमा कस्ताकस्ता व्यक्तिले उम्मेदवारी दिएका छन्, तिनको पृष्ठभूमि के हो भन्नेबारे कसैले उजुरी गरेपछि मात्र आयोगले थाहा पाउँछ । कसैबाट उजुरी नपरे उम्मेदवार खराब पृष्ठभूमिको भएको निर्वाचनपछि मात्र थाहा हुन्छ । नेपाल प्रहरीका केन्द्रीय प्रवक्ता डीआईजी मनोज न्यौपाने निर्वाचनमा उम्मेदवारबारे बुझ्ने काम निर्वाचन आयोगको भएको बताउँछन् । निर्वाचन आयोगले उम्मेदवार हुन आवश्यक योग्यता स्पष्टसँग निर्धारण गरेको छ । त्यसैअनुसार उम्मेदवारी दर्ता हुने हो, उनी भन्छन् । तर, दर्ता भएका उम्मेदवारीबारे आयोगले कसैले उजुरी गरे मात्र बुझ्छ । प्रचलित कानुनअनुसार कैद सजाय भोगिसकेका, फरार र सजायको निर्णय टुंगो हुन बाँकी गरी तीन वर्गका अपराधीअभियुक्त हुन्छन् । स्थानीयदेखि राष्ट्रियस्तरमा प्रहरीको सांगठनिक संरचना फैलिएको छ । समाजका हरेक घटना र प्रभाव पार्नसक्ने व्यक्तिबारे प्रहरीले सूचना राखेको हुन्छ तर राष्ट्रिय निर्वाचनमा उम्मेदवारी दिनेबारे प्रहरीलाई जानकारी नहुनु र फरार वा मस्ट वान्टेड सूचीमा रहेकाले खुलेआम चुनाव लड्ने स्थिति आउनुमा प्रहरीको पनि कमजोरी हो । यता, निर्वाचन आयोगमा काजमा खटिएका सहन्यायाधिवक्ता गीताप्रसाद तिमल्सिना आयोगको काम उम्मेदवारी दर्ता गर्ने भएकाले उजुरी परे मात्र उम्मेदवारको पृष्ठभूमिबारे थाहा हुने बताउँछन् । उम्मेदवारी दर्ताको समय छोटो हुन्छ । यसमा सबै कुराको जाँच गर्न सम्भव पनि हुँदैन । उम्मेदवारको आपराधिक पृष्ठभूमि प्रहरीको तथ्यांकबाटै पत्ता लाग्ने विषय हो, उनी भन्छन् । सहन्यायाधिवक्ता तिम्सिना कानुनी रूपमा निर्वाचन लड्न योग्य भए पनि आपराधिक पृष्ठभूमि भएकालाई राजनीतिमा स्थान दिने कि नदिने भन्नेबारे सरोकारवालाले संयमता अपनाउनुपर्ने बताउँछन्। के छ कानुनमा ? निर्वाचनसम्बन्धी ऐनअनुसार भ्रष्टाचार, जबरजस्ती करणी, मानव बेचविखन तथा ओसारप्रसार, लागुऔषध बिक्रीवितरण तथा निकासी वा पैठारी, सम्पत्ति शुद्दीकरण, राहदानी दुरुपयोग, अपहरणसम्बन्धी कसुर वा नैतिक पतन देखिने अन्य फौजदारी कसुरमा दोषी ठहर भएको तथा कुनै कसुरमा जन्मकैद वा २० वर्ष वा सोभन्दा बढी कैदको सजाय पाएको व्यक्ति उम्मेदवार हुन नपाउने कानुनी व्यवस्था छ । यसैगरी, संगठित अपराधसम्बन्धी कसुरमा कैदको सजाय पाई वा कर्तव्य ज्यानसम्बन्धी कसुरमा २० वर्षभन्दा कम कैदको सजाय पाई त्यस्तो सजाय भुक्तान गरेको मितिले ६ वर्ष पूरा नभई उम्मेदवार हुन नपाउने व्यवस्था छ । जातीय भेदभाव वा छुवाछुत, बोक्साबोक्सी वा बहुविवाहसम्बन्धी कसुरमा कैदको सजाय भुक्तान गरेको तीन वर्ष पूरा नभई उम्मेदवार हुन नपाउने व्यवस्था छ । प्रचलित कानुनअनुसार कालोसूचीमा रहेको अवधिभर पनि उम्मेदवार बन्न नपाउने व्यवस्था छ । नेपाल सरकार, प्रदेश सरकार वा स्थानीय तहमा तथा नेपाल सरकार, प्रदेश सरकार वा स्थानीय तहको स्वामित्व वा नियन्त्रणमा रहेको वा नेपाल सरकार, प्रदेश सरकार वा स्थानीय तहबाट अनुदान प्राप्त संस्थामा पारि श्रमिक पाउने गरी बहाल रहेको व्यक्ति पनि उम्मेदवार बन्न नपाउने व्यवस्था छ।"
राजनीतिक स्थिरता र समृद्धिका लागि वाम एकता,"पोखराः वाम गठबन्धनका तर्फबाट संयुक्त पत्रकार सम्मेलन गरेर निर्वाचनप्रति संशय व्यक्त गरेको भोलिपल्टै माओवादी केन्द्रका अध्यक्ष पुष्पकमल दाहाल प्रचण्डले चुनाव हुनेमा शंका नरहेको बताएका छन्। पोखरामा प्रेस सेन्टरले शुक्रबार गरेको पत्रकार सम्मेलनमा प्रचण्डले अब कुनै हालतमा निर्वाचन नरोकिने बताए। 'सरकारबाट पनि प्रतिबद्धता आइसकेको छ, र राजनीतिक दलहरुको तर्फबाट पनि प्रतिबद्धता आइसकेको हुँदा तोकिएकै मितिमा निर्वाचन हुनेमा शंका छैन', उनले भने, 'प्राविधिक कुराको तयारी निर्वाचन आयोगले पनि गरेको छ। त्यसैले आशंकालाई ठाउँ रहेन।' उनले निर्वाचनबारे कुनै भ्रम नहोस् भनेर सजग गराउन बिहीबार वाम गठबन्धनका तर्फबाट जनताका नाममा अपिल गरेको बताए। अबको निर्वाचनमा जुन गठबन्धनले भए पनि बहुमत ल्याउने र देश राजनीतिक स्थिरताको बाटोमा जाने विचार पनि प्रचण्डले व्यक्त गरे। 'निर्वाचनको सफलताले देश समृद्धितिर अग्रसर हुन्छ भन्नेमा विश्वास छ', उनले भने, '५ वर्षका लागि जनताले सरकार पाउने सम्भावना प्रबल भएको छ।' वाम गठबन्धनले तुलनात्मक रुपमा बडो सहज ढंगले उम्मेदवार टुंगो लगाएको दाबी प्रचण्डले गरे । पहिलो चरणको सबै टुंगो लागिसकेर मनोनयन दर्ता भइसकेको र दोस्रो चरणका लागि उम्मेदवार चयनको काम ९० प्रतिशत पूरा गरिसकेको जानकारी उनले दिए। वाम गठबन्धनले खुसी र शंकाको तरंग ल्याएको बताउँदै उनले नेताहरुले बेलामा साहसिक निर्णय नगरे देशमा परिवर्तन सम्भव नहुने पनि उल्लेख गरे । 'एकातिर खुसीको तरंग छ, अर्कातिर कम्युनिस्टहरुको एकाधिकारै लागु हुने हो कि भन्ने छ, तर त्यसरी एकाधिकार लागु होला भनेर तरंगित हुनुपर्ने होइन, यो त स्वाभाविक राजनीतिक प्रक्रिया हो,' उनले भने, 'हामी लोकतन्त्रबाहिर जाने कुनै सम्भावना हुँदैन।' वाम गठबन्धन गरेर आफूहरुले कांग्रेसलाई ठूलो गुन लगाएको पनि प्रचण्डले सुनाए । 'कांग्रेस छरपस्ट थियो, कम्युनिस्टहरु मिले, हामी नमिले बर्बाद हुन्छ भन्ने चेतना कांग्रेसमा जागेको छ', उनले भने, 'फुटेर बाहिर गएकाहरुलाई पनि फिर्ता ल्याइदिएका छौं।' निर्वाचनपछि फेरि माओवादीले एमालेसँग पार्टी एकता नगरी कांग्रेससँगै मिलेर प्रचण्ड प्रधानमन्त्री बन्न सक्ने संवाददाताहरुको जिज्ञासामा उनले त्यो भ्रम भएको बताए। उनले भने, 'वामपन्थी एकताको प्रस्ताव म नै हो, पार्टी एकता हुन्छ।'"
ठाकुर प्रदेश२ को मुख्यमन्त्री,"काठमाडौं : लोकतान्त्रिक गठबन्धन कार्यदलमा आबद्ध संघीय समाजवादी फोरम र राजपाले कांग्रेससँग मुलुकभर प्रतिनिधिसभामा ५५ र प्रदेशसभामा १ सय ३१ सिट माग गरेका छन्। प्रदेश २ मा मात्रै प्रतिनिधिसभामा २४ र प्रदेशसभामा ४८ सिट उनीहरूले मागेका छन्। फोरम नेपाल र राजपाले प्रदेश २ को भावी मुख्यमन्त्रीका रूपमा राजपा अध्यक्ष महन्थ ठाकुरलाई उठाउने आन्तरिक सहमति गर्दै कांग्रेससँग स्पष्ट बहुमत पुग्ने गरी सिट मागेका हुन्। कांग्रेसको लामो इतिहास बोकेका ठाकुरलाई मुख्यमन्त्रीमा उठाउँदा स्पष्ट बहुमत सिट माग गर्नु स्वाभाविक भएको राजपाका एक नेताले बताए। प्रदेश २ को प्रदेशसभामा कांग्रेसले इमानदारीपूर्वक सहयोग गरे मधेसी गठबन्धनले प्रतिनिधिसभामा १४१५ सिटमा सहमति गर्न सक्ने एक नेताले बताए। प्रधानमन्त्रीनिवास बालुवाटारमा बिहीबार भएको कार्यदलको बैठकमा गठबन्धनभित्रका शीर्ष नेतालाई सर्वसम्मत गराउने र वामगठबन्धनले चुनाव जित्ने स्थानमा लोकतान्त्रिक शक्तिबीच तत्काल कार्यगत एकता गर्ने निष्कर्षमा पुगेको जानकारी राजपा नेता सर्वेन्द्रनाथ शुक्लाले दिए। सभापति देउवा डडेलधुरा र वरिष्ठ नेता पाडेल तनहुँ १ बाट प्रतिनिधिसभा उम्मेदवार उनले अन्नपूर्णसँग भने, हामीले प्रदेशसभातर्फ बढी सिटको दाबी गरेका छौं। त्यसमा पनि प्रदेश २ मा फोरम नेपाल र राजपाको सरकार हुनुपर्ने रणनीतिलाई कांग्रेसले स्विकार्नुपर्छ र स्विकार्नेछ।' फोरम नेपालका नेता रामसहाय यादवले प्रदेश २ मा आफूहरूको सरकार हुनुपर्ने न्यायसंगत मागलाई कांग्रेसले स्विकार्नै पर्ने बताए। यद्यपि, यसबारे ठोस निर्णय भइनसकेको उनले बताए। शुक्रबारको बैठकमा केही कुरा अघि बढ्न सक्ने उनले जानकारी दिए। फोरम नेपालका सहअध्यक्ष राजेन्द्र श्रेष्ठले आगामी १४ गतेसम्म लोकतान्त्रिक गठबन्धन निर्णयमा पुग्न सक्ने बताए। शीर्ष नेताको टुंगो कांग्रेस संसदीय समितिको बिहीबार बसेको बैठकले शीर्ष नेताको उम्मेदवारी टुंगो लगाएको छ। जसअनुसार प्रधानमन्त्री शेरबहादुर देउवा डडेलधुरा, वरिष्ठ नेता रामचन्द्र पौडेल तनहुँ १, महामन्त्री डा शशांक कोइराला नवलपरासी १, डा मीनेन्द्र रिजाल मोरङ २, महेश आचार्य मोरङ ४, डा शेखर कोइराला मोरङ ६ र विजयकुमार गच्छदार सुनसरी ३ बाट चुनाव लड्ने भएका छन्। त्यसैगरी, ज्ञानेन्द्रबहादुर कार्की सुनसरी ४, विमलेन्द्र निधि धनुषा ३, फर्मुल्ला मन्सुर बारा ३, रमेश रिजाल पर्सा ४, प्रकाशमान सिंह काठमाडौं १, डा प्रकाशशरण महत काठमाडौं ५, गोपालमान श्रेष्ठ स्याङ्जा २, पूर्णबहादुर खड्का सुर्खेत १ र एनपी साउद कञ्चनपुर २ बाट उम्मेदवार बन्ने जानकारी प्रधानमन्त्रीका प्रेस संयोजक गोविन्द परियारले दिए।"
विदेशी पर्यवेक्षक नेपाल आउन थाले,"काठमाडौं : आगामी प्रदेशसभा र प्रतिनिधिसभाको निर्वाचन पर्यवेक्षण गर्न अन्तर्राष्ट्रिय पर्यवेक्षक नेपाल आउने क्रम सुरु भएको छ। युरोपेली संघले नेपालको प्रान्तीय र संसदीय निर्वाचन पर्यवेक्षण गर्न खटाएको एउटा टोली बुधबार काठमाडौं आइपुगेको छ। निर्वाचन आयोगका उपसचिव मुकुन्द शर्माले उनीहरू काठमाडौं आइपुगेको जानकारी आयोगमा नआएको बताए। निर्वाचन सम्पन्न नभएसम्म उक्त टोली नेपालमा रहने युरोपेली संघको काठमाडौंस्थित कार्यालयले जनाएको छ। टोलीले निर्वाचनको विस्तृत प्रतिवेदन तयार गर्ने भएको छ। आगामी ३ नोभेम्बरभित्र संघका ३८ जना पर्यवेक्षक नेपाल आउनेछन्। प्रदेशसभाको चुनावमा २० जना र प्रतिनिधिसभाको चुनावमा २४ जना संघका पर्यवेक्षक खटिनेछन्। युरोपेली संसद्का एक सदस्य जेलजना जोभकोलाई पर्यवेक्षक टोलीको नेता तोकिएको छ। आयोगका उपसचिव शर्माले निर्वाचन पर्यवेक्षण गर्न चार विदेशी संस्थासंगठन कार्टर सेन्टर, एसिया फ्री इलेक्सन फाउन्डेसन, युरोपेली युनियन र जाइकाले अनुमति पाएको बताए। पेरुस्थित अन्कवा इन्टरनेसनलले पनि नेपालको निर्वाचन पर्यवेक्षणका लागि इच्छा देखाएको छ। जापानी दातृ निकाय जाइकाले कति पर्यवेक्षक नेपाल आउँछन् सोबारे बताइसकेको छैन। अन्कवा इन्टरनेसनलका लागि हामीले सहमति दिइसकेका छैनौँ, प्रक्रियामा छ', उनले भने। विगतमा विवादित संस्थाले फेरि पनि निर्वाचन पर्यवेक्षणको अनुमति पाएका छन्। कार्टर सेन्टरले विगतमा दिएका निर्वाचन पर्यवेक्षण प्रतिवेदन विवादित बनेका थिए। ०६४ को निर्वाचन पूर्ण निष्पक्ष भनी कार्टर सेन्टरले दिएको प्रतिवेदनको राजनीतिक दलले विरोध गरेका थिए। अमेरिकाका पूर्वराष्ट्रपति जिम्मी कार्टरले स्थापना गरेको सेन्टरले ०६४ र ०७० मा भएका निर्वाचन पर्यवेक्षण गरेको थियो। स्थानीय तह निर्वाचनमा समेत पर्यवेक्षण गर्न सेन्टरले सरकारमाथि कूटनीतिक माध्यमबाट दबाब दिएको थियो। कार्टर सेन्टर विशेषगरी तराईको चुनाव पर्यवेक्षण गर्न इच्छुक थियो। सरकार र निर्वाचन आयोगले कुनै पनि विदेशी संस्थालाई स्थानीय चुनावमा पर्यवेक्षण अनुमति दिएनन्। अन्तर्राष्ट्रिय पर्यवेक्षक संस्थाले प्रदेशसभा र प्रतिनिधिसभाको निर्वाचन पर्यवेक्षण गरी प्रतिवेदन आयोगलाई बुझाउनेछन्। निर्वाचनको निष्पक्षता, जनसहभागिता र पारदर्शितासम्बन्धमा उनीहरूले प्रतिवेदन तयार गर्नेछन्। यस्ता विदेशी संस्थाले प्रदेशसभा र प्रतिनिधिसभा निर्वाचनबारे आफ्नो मूल्यांकनसहितको प्रतिवेदन बुझाउनेछन्', उपसचिव शर्माले भने। स्थानीय तहको चुनावमा अन्तर्राष्ट्रिय पर्यवेक्षण अनुमति नदिएकोमा काठमाडौंस्थित अमेरिका, बेलायतलगायत राष्ट्रका दूतावासले सरकारसँग असन्तुष्टि जनाएका थिए। प्रदेशसभा र प्रतिनिधिसभा निर्वाचनमा यहाँस्थित विदेशी दूतावासका प्रतिनिधिलाई मतदान केन्द्र अवलोकन गर्ने व्यवस्था मिलाउनेछौँ। परराष्ट्र मन्त्रालयले यसको संयोजन गर्नेछ', उपसचिव शर्माले भने।"
लोकतान्त्रिक गठवन्धनलाई बागी उम्मेदवारकै तनाव,"नुवाकोट : मंसिर १० गते तय भएको प्रदेशसभा तथा संघीय निर्वाचनका लागि नुवाकोटमा लोकतान्त्रिक पक्षधरलाई बागी उम्मेदवारकै तनाव परेको छ । आफ्ना सक्रिय कार्यकर्ताले बागी उम्मेदवारी दिएको र फिर्ता नलिएपछि आफ्नो पक्षको मत काटिने डरले लोकतान्त्रिक पक्षधर दलहरु तनावमा परेका हुन्। पछिल्लो समय नेपाली काँग्रेसमा परिवारवाद हावी भएको जनाउँदै कांग्रेस आवद्ध कार्यकर्ता बढी निराश देखिएका छन् । परिवारवादको अन्त्य नभएसम्म काँग्रेस नुवाकोटमा बलियो नहुने कांग्रेसका पुराना कार्यकर्ता बताउँछन् । पार्टीमा लामो समय त्याग गरेका नेता तथा कार्यकर्ताको पार्टीभित्रै मूल्याङ्कन हुन छाडेको कार्यकर्ताहरुको बुझाई छ । यस पटकको निर्वाचनमा नेपाली कांग्रेसका केन्द्रीय सदस्य तथा पुर्वमन्त्री अर्जुननरसिंह केसी र उहाँका भाई तथा निवर्तमान सांसद एवं कांग्रेस नुवाकोटका सभापति जगदीश्वरनरसिंह केसी नुवाकोट क्षेत्र नं १ बाट क्रमशः प्रतिनिसभा र प्रदेशसभा १ का उम्मेदवार छन् । एउटै क्षेत्रबाट केसीद्वयका मात्र होइन, क्षेत्र नं १ मा डारामशरण महत र उनका भतिज रमेशकुमार महत पनि चुनावी मैदानमा उत्रिएका छन् । यसका कारण कतिपय कार्यकर्ता नेपाली कांग्रेस सिंगो पार्टी नै परिवारवाद र नातावादतर्फ उन्मुख भएको बताउन थालेका छन् । नुवाकोटको पूर्वी भेगमा रहेको बेलकोटगढी नगरपालिका वडा नं १२ का बद्रीप्रसाद त्रिपाठी लामो समयदेखि नेपाली कांग्रेसको राजनीतिमा संलग्न रहेपनि यस पटक त्रिपाठीले आफ्नो पार्टीप्रति त्याग र मेहनतलाई मूल्यांकन गर्न नसकेको दाबी गर्दै प्रतिनिधिसभा क्षेत्र नं २ को प्रदेश क मा आफ्नो स्वतन्त्र उम्मेदवारी दिएका छन्। नेपाली कांग्रेस जिल्ला कार्यसमिति नुवाकोटमा दुई पटकसम्म काम गरेका त्रिपाठीलगायतका धेरै कार्यकर्ता पार्टी नीति, सिद्धान्त र विधान अनुसार सञ्चालन नभएको बताउँछन् । साविकको मदानपुर गाविसका गाउँ इकाई सभापतिसमेत रहेका त्रिपाठीले स्थानीय तहको निर्वाचनमा बेलकोटगढी नगरपालिकाबाट मेयर पदमा दावी गरेका थिए । गत वैशाख ३१ गतेको स्थानीय तहको निर्वाचनमा पार्टीले उनलाई टिकट दिएन । स्थानीय तहमा बसेर नेपाली कांग्रेसका लागि अहोरात्र खट्ने नेता तथा कार्यकर्ताको मूल्याङ्कन हुन नसकेको उनको दुखेसो रहेको छ । नेपाली काँग्रेसमा रहेर केन्द्रमा राजनीति गर्नेहरुको वरिपरी घुम्ने, पैसाको पहुँच भएका र अन्य पार्टीबाट आएकाहरुले स्थान जमाउँदै जाँदा पार्टीको संरचना नै ध्वस्त हुने अवस्थामा आइपुगेको त्रिपाठीको भनाई छ । त्रिपाठीले जिल्ला सभापति जगदीश्वरनरसिंह केसीले कांग्रेसको संगठन बनाउनुको साटो भत्काउने काम गरेको र इमान्दारलाई पाखा लगाउने काम गरेको भन्दै आफूले उम्मेदवारी दिएको बताए । उनले जनमत आफ्नो पक्षमा रहेको भन्दै उम्मेदवारी फिर्ता नलिई अन्तिमसम्म चुनावी कार्यक्रम र मतदाताको माँझमा पुग्ने बताए । उम्मेदवारी फिर्ता गराउनका लागि धेरै दवाव आएपनि आफूले फिर्ता नगरेको बताउँदै त्रिपाठीले आफू नेपाली कांग्रेसको कार्यकर्ता भएको र केसी वा महत कसैको दास नभएको प्रतिक्रिया दिए। पार्टीभित्रको परिवारवाद, नातावाद, धनीमानी, पैसावालालाई काखी च्याप्ने र आफू अनुकुलका व्यक्तिहरु हावी हुने परिपाटीको अन्त्य गर्नका लागि प्रदेशसभाको निर्वाचनमा उम्मेदवारी दिएको बताए। नेपाली कांग्रेसमा लागेर लामो समय बिताएका, निष्ठाको राजनीति गर्ने र दुःखको बेला पार्टीको अस्तित्व बचाउनेहरु पार्टीमा निर्धक्कसाथ अघि बढ्ने सम्भावना नदेखेपनि आफूले प्रदेशसभामा उम्मेदवारी दिएको त्रिपाठीले बताए । आफ्नो उम्मेदवारी कसैलाई सिध्याउनका लागि नभई स्वतन्त्र रुपमा आफ्नो उम्मेदवारी दिएको उनको भनाई छ। काँग्रेसभित्र धेरै कार्यकर्ताहरु अहिले पनि थिचोमिचो र दुःख झेलिरहेकाहरुलाई आफूलाई विश्वास गरेर जीप चिन्हमा मतदाता गर्ने अपेक्षा उनले गरेका छन् ।"
४५ जिल्लामा निर्वाचन अधिकृतको कार्यालय स्थापना,"काठमाडौं : ४५ जिल्लामा मंसिर २१ गते हुने प्रतिनिधिसभा तथा प्रदेशसभा निर्वाचनका लागि बिहीबार मुख्य निर्वाचन अधिकृतको कार्यालय स्थापना भएका छन् । निर्वाचन आयोगका प्रवक्ता नवराज ढकालका अनुसार ४५ जिल्लामै निर्वाचन अधिकृतको कार्यालय स्थापना भएका छन् । दोस्रो चरणमा प्रतिनिधिसभातर्फ १ सय २८ र प्रदेशसभातर्फ २ सय ५६ निर्वाचन क्षेत्रमा निर्वाचन हुँदै छ । दोस्रो चरणमा निर्वाचन हुने ४५ जिल्लामा प्रदेश नम्बर १ का इलाम, तेह्रथुम, धनकुटा, उदयपुर, झापा, मोरङ र सुनसरी, प्रदेश नम्बर २ का सप्तरी, सिरहा, धनुषा, महोत्तरी, सर्लाही, बारा, पर्सा र रौतहट, प्रदेश नम्बर ३ का सिन्धुली, मकवानपुर, चितवन, काभ्रेपलाञ्चोक, काठमाडौं, ललितपुर र भक्तपुर छन् । प्रदेश नम्बर ४ का तनहुँ, कास्की, स्याङ्जा, पर्वत र नवलपरासी (बर्दघाट सुस्ता पूर्व), प्रदेश नम्बर ५ का पाल्पा, अर्घाखाँची, गुल्मी, रुपन्देही, कपिलवस्तु, दाङ, प्युठान, बाँके, बर्दिया र नवलपरासी (बर्दघाट सुस्ता पश्चिम), प्रदेश नम्बर ६ का सल्यान, सुर्खेत र दैलेख तथा प्रदेश नम्बर ७ का कैलाली, कन्चनपुर, डडेलधुरा, अछाम र डोटीमा निर्वाचन हुँदै छ । दोस्रो चरणमा १ करोड २१ लाख ९८ हजार ८ सय ५२ मतदाताले मताधिकार प्रयोग गर्नेछन् । दोस्रो चरणको निर्वाचनका लागि कात्तिक १६ गते उम्मेदवारको मनोनयन दर्ता हुनेछ ।"
सार्क शिखर सम्मेलन शीघ्र गरौँ: राजदूत जावेद,"काठमाडौँ: नेपालका लागि पाकिस्तानका राजदूत मजहर जावेदले दक्षिण एशियाली क्षेत्रीय सहयोग संगठन (सार्क) को १९औँ शिखर सम्मेलन शीघ्र हुनु पर्नेमा जोड दिएका छन्। यहाँस्थित पाकिस्तानी राजदूतावासमा शुक्रबार आयोजित 'क्षेत्रीय शान्ति र विकास' विषयक छलफल कार्यक्रममा उनले स्थगन भएको सम्मेलन आयोजना गर्न पाकिस्तान दृढ रहेको बताए। सार्कलाई गतिशील तुल्याउनु सबै सदस्य मुलुकको कर्तव्य भएको भन्दै उनले क्षेत्रीय सहयोगका निम्ति सहकार्य अपरिहार्य भएको बताए।आर्थिक विकास एवं समृद्धि, व्यापार प्रवद्र्धन, सदस्य देशबीच जनस्तरको सम्पर्क विस्तार, जल, स्थल र हवाइ मार्गबाट एकापसमा सम्बन्ध एवं सम्पर्क स्थापनाबाटै दक्षिण एशियामा दिगो शान्ति र प्रगति सुनिश्चित हुने राजदूत जावेदको कथन थियो। पूर्व राजदूत विष्णुहरि नेपालले द्विपक्षीय विषयलाई लिएर सार्क प्रक्रियामा अवरोध हुन नहुनेमा जोड दिँदै सार्कको अध्यक्ष नेपालले १९औँ शिखर सम्मेलन आयोजनाका निम्ति आवश्यक प्रयास गर्नुपर्ने आवश्यकता औँल्याए। पत्रकार राजन कार्कीले भारतपाकिस्तान द्वन्द्वले सार्कका गतिविधि प्रभावित हुन नहुनेमा जोड दिए।"
प्रत्यक्षतर्फको मतपत्रको छपाइ सुरु,"काठमाडौँ: प्रमुख निर्वाचन आयुक्त डा अयोधीप्रसाद यादवले निर्वाचन आयोगले तयार पारेर कार्यान्वयनमा ल्याएको तालिकानुसार प्रत्यक्षतर्फको मतपत्र छपाइ सुरु भएको बताएका छन्। रिपोर्टर्स क्लबले शुक्रबार आयोजना गरेको अन्तरक्रियामा उनले भने, पहिलो चरणमा हुने समानुपातिकतर्फको मतपत्र छापेर सकिएको छ, प्रत्यक्षतर्फको मतपत्र छपाइ आजबाट सुरु भयो। डा यादवले मतपत्र सम्बन्धित विज्ञसँग छलफल गरेर तयार पारिएको स्पष्ट गरे। उनले भने, प्रत्यक्ष र समानुपातिकको आधारमा दुई मतपत्र हुन्छ, प्रत्यक्षमा पहिलो क' खण्डमा प्रदेशसभा र ख' खण्डमा प्रतिनिधिसभा हुन्छ । उनले निर्वाचनसम्बन्धी अदालतको आदेश अहिलेसम्म आयोगले प्राप्त गरेको छैन भन्दै मतपत्र छपाइ नरोकिने र निर्वाचन निर्धारित समयमै हुने स्पष्ट पारे।"

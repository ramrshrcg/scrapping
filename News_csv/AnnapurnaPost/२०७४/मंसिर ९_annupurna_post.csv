शीर्षक,विवरण
भक्तपुर १ : तोडिएला नेमकिपाको किल्ला ?,"भक्तपुर : भक्तपुरमा यतिबेला निर्वाचनको चर्चा चुलिएको छ । क्षेत्र नम्बर १ मा लामो समयदेखि एकछत्र जित हासिल गरेका नेमकिपाका अध्यक्ष नारायणमान बिजुक्छेको पुस्ता हस्तान्तरण र क्षेत्र नम्बर २ मा कांग्रेसका दमननाथ ढुंगानाको उमेद्वारीसँगै चुनावी ताप बढेको हो । भक्तपुर २ मा दमननाथ ढुंगानाको जीत होला वा बामगठबन्धन (एमाले)नेपाल मजदुर किसान पार्टी (नेमकिपा) ले लैजाला ? भक्तपुर १ नेपकिपाको किल्ला, नारायणमान बिजुक्छेको क्षेत्रमा प्रेम सुवालले पकड जमाइराख्लान् वा किल्ला तोडिएला ? यतिबेला भक्तपुर यिनै दुईवटा विषयको चर्चामा छ । झन्डै ९४ हजार मतदाता रहेको भक्तपुर क्षेत्र नम्बर १ मा यसपटक पार्टी पुरानै भए पनि प्रतिनिधि सभाका लागि नयाँ उमेद्वार अघि सरेका छन् । भक्तपुर १ बाट प्रतिनिधि सभाका लागि १२ जना उमेद्वार छन् । यसअघि जितेको नेमकिपाले बिजुक्छेको ठाउँमा सुवाललाई उठाएको हो । बामगठबन्धनबाट यसपटक मिलन सुवाललाई अघि सारिएको छ भने नेपाली कांग्रेसबाट बाबुराजा जोशीलाई उठाएको छ । नयाँ शक्ति पार्टीबाट रामसुन्दर हयौमिखा, राष्ट्रिय जनमोर्चाबाट राजेश गोसाई, एकीकृत राप्रपा राष्ट्रवादीबाट मीना परियार, विवेकशील साझा पार्टीबाट दिपेश न्यौपाने, चुरेभावर लोकतान्त्रिक पार्टीबाट दिपा खत्री, देशभक्त जनगणतान्त्रिक नेपालबाट कृष्णप्रसाद घेमसु उमेद्वार छन् भने स्वतन्त्रबाट निलकण्ठ थापा, गोपालदास बनेपाली र जितेन्द्र खायमली उठेका छन् । आसन्न निर्वाचनमा यो क्षेत्रमा तीन दलीय प्रतिस्पर्धा हुने आकलन गरिए पनि नेमकिपाका सुवालले भने आफ्नो कसैसँग प्रतिस्पर्धा नहुने बताएका छन् । उनले अन्नपूर्णसँग भने, लोकतान्त्रिक र बाम गठबन्धन भारतीय बिस्तारवाद र एकाधिकार पूँजीवादले बनाएका गठबन्धन भएकाले यिनलाई जनताले चिनेका छन् त्यसैले देश र जनताका पक्षमा लड्दै आएको नेमकिपाको विकल्प छैन ।' पार्टीबाट उमेद्वार उठिसकेपछि सबै प्रतिस्पर्धी भए पनि २०४६ सालमा प्रजातन्त्रको पुनर्बहाली भएयताका २८ वर्ष कांग्रेस, एमाले र माओवादी कसैले केही नगरेको उनको तर्क छ । बाम र लोकतान्त्रिक गठबन्धनमा उमेद्वार भने २०३८ सालदेखि भक्तपुर १ मा नेमकिपाले एकछत्र राज गरे पनि नगरका केही ठाउँबाहेक कतै विकास नगरेको तर्क गर्छन् । उनीहरु नेमकिपाले विकास र सेवामा पनि मतदातासमेत छुट्याएको आरोप लगाएका छन् । लोकतान्त्रिक गठबन्धनका बाबुराजा सुवालले नेमकिपाले ३६ वर्षदेखि बनाएको किल्ला भत्कने दाबी गरे । उनले भने, २०३८ सालदेखि नेमकिपाले एकछत्र राज गरेको छ त्यो पार्टीका कारणले नगरपालिकामा केही विकास भएबाहेक क्षेत्र नम्बर १ का कुनै ठाउँमा केही विकास भएकै छैन ।' बिजुक्छेले यसअघि ल्याएको २९ हजार मतको ४० प्रतिशत मत अब छरप्रष्ट हुने उनको दाबी छ । बिजुक्छेहुँदा उनको भद्रता, शालीनता र व्यक्तित्वका कारण आएकाले अब त्यो नहुने उनको भनाई छ । उनले भक्तपुर १ को दुर्गम क्षेत्रका विकास आफ्नो मूल एजेन्डा भएको बताए । भक्तपुर र चाँगुनारायण नगरपालिका भएको क्षेत्र नम्बर १ लाई पर्यटकीय क्षेत्रका रुपमा विकास गर्ने उनको चुनाबी एजेन्डा छ । अधिवक्ता जोशीले राष्ट्रिय नीति निर्माण र केन्द्रीय बजेट सञ्चालनमा भक्तपुरका जनताको भूमिका बढाउन आफ्नो उम्मेदवारी भएको बताए । बामगठबन्धनमा माओवादी केन्द्रबाट उठेका मिलन सुवाल घरदैलोका क्रममा मतदाताले स्थानीय विकासको माग गर्ने गरेको बताए । उनले भने, खासमा हाम्रो उमेद्वारी नीति निर्माणका लागि हो, समग्र राष्ट्रकै लागि हो जुन मतदातालाई बुझाउँदै स्थानीय विकासमा पनि ध्यान दिएको छु ।' बामगठबन्धनले संयुक्त प्रतिवद्धतापत्र जारी गर्दै व्यवस्थित सडक, सहज आवत यातायात, हाम्रो अठोट सुरक्षित आवत जावत', व्यवस्थित सहर आत्मनिर्भर घर, समृद्ध भक्तपुर हाम्रो रहर', स्वस्थ्य जीवन पोषणयुक्त खाद्य, सवल जनशक्ति समृद्ध राज्य' जस्ता एजेन्डा अघि सारेको छ । सुवालले आफूले जिते पर्यटन, शिक्षा, खानेपानी, ढल निकासदेखि जिल्ला अस्पतालको गुणस्तर वृद्धि गरी विशेष सेवाहरु दिने बताए । प्रेम सुवालले पनि आफूले जिते आर्थिक समानता, सामाजिक न्याय, व्यक्तित्व विकासमा समान अवसर, शिक्षा र स्वास्थ्य निशुल्क, स्वदेशमै रोजगारीका साथै भ्रष्टाचारी, कालाबजारी, तस्कर र चेलीबेटी बेच्नेलाई मृत्युदण्ड बनाउने कानुन बनाउन पहल गर्नेजस्ता काम गर्ने बताए । उनले भने, यहाँ त चुनावी नारा घरघरमा सडक र पीच हुन्छन्, पूर्वमन्त्रीले घरमा सडक र पीच पुर्याएको भन्दै भोट माग्दैछन् तर मैले सबै विकृतिविरुद्ध लड्छु भनेको छु ।'"
रोल्पामा निर्वाचनको सबै तयारी पूरा,"रोल्पा (रेउघा) : उच्च संवेदनशील मानिएको रोल्पामा निर्वाचनको तयारी पूरा भएको छ। मुख्य निर्वाचन अधिकृतको कार्यालयले मतदाताले मत खसाल्न मिल्ने गरी सबै तयारी भएको जनाएको छ। उच्च सुरक्षा व्यवस्था मिलाइएकाले मतदाताले ढुक्कसँग मत खसाल्न सक्ने सुरक्षा अधिकारीले बताएका छन्। ८० मतदान स्थलमध्ये १ सय ६० मतदान केन्द्रका सबै संरचना तयार भइसकेका छन्। निर्वाचनका लागि मतदान स्थलमा पुगेका कर्मचारी र स्वयम्सेवकले दिनभर धमाधम मतदानका संरचना बनाइसकेका हुन्। बिहानैदेखि मतदान स्थलमा कसैले बाँस गाड्दै गरेको र कसैले डोरी मिलाउदै गरेको दृश्य देखिन्थ्यो। निर्वाचन कार्यालयका अधिकारी लिलु गिरीसहितको टोलीले कतिपय मतदान स्थलको व्यवस्थापकीय कामको प्रगतिको अनुगमन समेत गरेको थियो। मतदान स्थलमा लाइन लाग्ने, मत संकेत गर्ने र बाहिरिने लगायतका सबै संरचना बनिसकेका छन्। अपांग, ज्येष्ठ नागरिक, गर्भवती र अशक्त मतदाताका लागि सहज व्यवस्था पनि गरिएको जनाइएको छ। मतदान स्थल सबै तयार भइसकेका छन्। निर्वाचन अधिकारी गिरी भन्छन् अब मतदाताले ढुक्क भएर मतदान गर्न मात्र बाँकी छ। रोल्पा नगरपालिकाको बामरुक मतदान स्थलमा महिला मात्रले निर्वाचन सम्पन्न गर्ने गरी तयारी गरिएको छ। मतदान अधिकृत लोकेन्द्रा आचार्यको नेतृत्वमा आठ कर्मचारी महिला मात्र खटाइएको छ भने सुरक्षाकर्मी पनि महिला मात्र छन्। शनिबार दिउँसो सबेरै यहाँको मतदानको सबै संरचना तयार भइसकेको छ। महिला मात्रले संचालन गर्ने यो एक मात्र मतदान स्थल हुनेछ। मतदानका लागि वाम गठबन्धनका उम्मेदवार एवं नेकपा माओवादी केन्द्रका नेता वर्षमान पुन अनन्त, सभामुख ओनसरी घर्ती उनीहरुको मतदान स्थल नजिकैको माडीचौर घर पुगेका छन्। लोकतान्त्रिक गठबन्धनको उम्मेदवार एवं सिंचाई राज्यमन्त्री अमरसिंह पुन पनि आफ्नो मतदान गर्न गाउँ हिडेका छन्। अन्य सबै उम्मेदवार मात्र होइन सदरमुकाम लिबाङमा रहेका र जिल्ला बाहिर रहेका मतदाता पनि आआफ्नो घर फर्किएका छन्। निर्वाचन पर्यवेक्षणका लागि राष्ट्रिय र अन्तराष्ट्रिय तहका पर्यवेक्षक आएका छन्। १ लाख २७ हजार ६ सय २९ मतदाता रहेको यहाँका धेरैजसो युवा मतदाता वैदेशिक रोजगारीमा गएकाले सबैजसो परिचयपत्र वितरण हुन नसके पनि धेरैजसो मतदाता परिचयपत्र पनि वितरण भइसकेको निर्वाचन कार्यालयले जनाएको छ।"
बिपी बाँचिरहेको भए एमाले प्रवेश गर्नुहुन्थ्योः ओली,"पोखरा : एमाले अध्यक्ष केपी ओलीले कांग्रेस संस्थापक नेता बिपी कोइराला बाँचिरहेको भए एमाले प्रवेश गर्ने बताएका छन्। बिपी कोइराला बाँचिरहेको भए, त्यो बेला बनाएको हो कांग्रेसलाई, अहिले काम लाग्दैन भन्नुहुन्थ्यो र एमाले प्रवेश गर्नुहुन्थ्यो, ओलीले पोखरामा वाम गठबन्धनको संयुक्त सभालाई सम्बोधन गर्दै शनिबार भने। ओलीले बिपी कोइराला, गणेशमान सिंह र कृष्णप्रसाद भट्टराई जस्ता नेता हुँदा कांग्रेस पनि समाजवादी रहेको बताए। उनले भने, अहिले समाजवाद भन्दा कांग्रेस तर्सने गरेको छ। गणेशमान सिंहले लट्ठी टेक्ने बेला कांग्रेस छोडेको प्रसंग उप्काउँदै उनले कृष्णप्रसाद भट्टराईले पनि त्यसै गर्नुपरेको सुनाए। अर्को प्रसंगमा ओलीले अबको चुनावपछि मुलुकमा वामपन्थीको सरकार बन्ने ठोकुवा नै गरे। अब वामपन्थीको सरकार बन्यो, बन्यो, कम्युनिस्टको सरकार बन्यो, बन्यो, उनले भने, रेल कुद्यो, कुद्यो। केरुङबाट काठमाडौं हुँदै पोखरा रेल ल्याउन सर्भे गराइहाल्ने र लिक बिच्छ्याइ हाल्ने उनले आश्वासन पनि दिए। आसन्न चुनावबाट संक्रमणकाल टुंगिने र पुसपछि वामपन्थी सरकार बन्ने ओलीले बताए। वामपन्थीको सकार बनेपछि कोही पनि नेपाली भोकभोकै मर्नुनपर्ने उनको दाबी थियो। साथै उनले ज्येष्ठ नागरिकलाई दिँदै आएको मासिक दुई हजार रुपैयाँ भत्ता ५ हजार पुयाउने उद्घोष पनि गरे। माओवादी केन्द्र र एमालेबीच पार्टी एकताको सहमति लहडमा नभएको स्पष्टोक्ति ओलीले दिए। यसमा चुनाव जित्ने मनसायमात्रै छैन, उनले भने, देश बनाउने जिम्मेवारी छ। ओलीले पोखराका विभिन्न तालतलैयामा पर्यटनको प्रचुर सम्भावना रहेको औंल्याए। कृषिमा आधुनिकीकरण गरी पोखरामा उत्पादित तरकारी अरब निर्यात गर्न सकिने उनको भनाइ थियो। अर्को प्रसंगमा ओलीले आफूबाट निर्वाचन आचारसंहिता उल्लंघन नगरेको पनि बताए। काम नपाएर कांग्रेसले मेरा विरुद्ध आयोगमा उजुरी गरेको रहेछ, उनले भने, म संविधान मान्ने, कानुन मान्ने पार्टीको अध्यक्ष हुँ, मबाट आचारसंहिता उल्लंघन हुँदैन। माओवादी केन्द्रका अध्यक्ष पुष्पकमल दाहालले पनि सम्बोधन गर्ने भनेर प्रचारित आमसभामा उनी भने आएनन्। उक्त पार्टीका अर्का नेता रामबहादुर थापा बादल भने सभालाई सम्बोधन गरे। ओली पोखरापछि शनिबारै तनहुँमा अर्को कार्यक्रमलाई सम्बोधन गर्न गएका थिए।"
बाबुराम र नारायणकाजीको भिडन्तले : नमुना बन्न सकेन गोरखा२,"गोरखा : पूर्वप्रधानमन्त्री र पूर्वउपप्रधानमन्त्री चुनाव लडेर चर्चित बनेको गोरखा२ को चुनावी गतिविधि सकारात्मक सन्देश दिने खालको बन्न नसकेको गुनासो गरिएको छ। यो क्षेत्रमा पूर्वसहयोद्धा बाबुराम भट्टराई र नारायणकाजी श्रेष्ठ चुनावी प्रतिस्पर्धामा छन्। राष्ट्रिय स्तरका दुई ठूला नेताले प्रतिस्पर्धा गरेकाले अरू जिल्लाका लागि र दोस्रो चरणको चुनावका लागि समेत प्रेरणादायी बन्ने आशा गरिए पनि त्यस्तो हुन नसकेको स्वतन्त्र टिप्पणीकर्ताको विश्लेषण छ। दुवै प्रतिष्ठित व्यक्तित्व हुन्। त्यसमा पनि दुवै सादगी खालका नेता थिए। भड्किलो प्रचारशैली हुन्न होला भन्ने पूर्वअनुमान थियो', नेपाल बार एसोसिएसनका पूर्वअध्यक्ष स्थानेश्वर दुवाडी भन्छन्, तर एक महिनाको प्रचारशैली निकै भड्किलो देखियो।' प्रतिस्पर्धा स्वस्थ नभएको उनको विश्लेषण छ। एकअर्काबीच आरोपप्रत्यारोप बढी नै भयो। एउटाले अर्काको सकेसम्मको कटाक्ष गरेको देखियो', उनले भने, प्रचार टोलीका कार्यकर्ता नियन्त्रणमा देखिएन। कुटपिटका घटना पनि भए।' कडा प्रतिस्पर्धा र दुवैका लागि जित्नै पर्ने अवस्था रहेकाले शक्ति प्रदर्शनको क्रममा जघन्य घटना हुन सक्ने पूर्वअनुमान पनि गरिएको थियो। तर, त्यस्तो अप्रिय घटना भने नभएको केही विश्लेषक बताउँछन्। अन्य जिल्लालाई सन्देश दिने खालको प्रचारशैली नपाइएको प्याब्सन गोरखाका अध्यक्ष सीताराम तिवारीको टिप्पणी छ। जित हार त एक ठाउँमा छँदै छ तर बाबुराम र नारायणकाजीको जस्तो प्रचारशैली भनेर अरू जिल्लामा सन्देश दिने खालको केही पनि पाइएन', तिवारीले भने, एउटाले जुन ठाउँमा ठूलो सभा गर्यो, अर्कोले पनि त्यही ठाउँमा गर्नुपर्ने, एउटाले जसरी गाली गरे अरूले त्यसरी नै जवाफ फर्काउनुपर्ने देखियो। एउटाले जहाँ झन्डा राख्यो अर्कोले त्यहीँ राख्नुपर्ने, तुल, ब्यानर, पम्प्लेट, फ्लेक्स जहाँ राख्यो अर्कोले त्यहीँ र त्यही साइजको राख्नुपर्ने हास्यास्पद दृश्य देखियो।' उनीहरूलाई भोट माग्न आएका प्रचण्ड, केपी वलीजस्ता पूर्वप्रधानमन्त्रीले पनि घटिया शब्दमा सत्तोसराप गर्नु दुःखद रहेको उनले बताए। राष्ट्रिय तथा अन्तर्राष्ट्रिय समुदायले नियालिरहेको गोरखा २ को चुनावी गतिविधि सकारात्मक सन्देश दिने खालको नभएको विश्वशान्ति युवा संघ नेपालका अध्यक्ष प्रकाशबाबु थापा तर्क गर्छन्। प्रचारमा हिँडेका युवा कार्यकर्ताको गतिविधि हेर्दा लड्न, भिड्न हिँडेजस्तो देखिन्छ। चुनावी प्रतिस्पर्धा भन्दा पनि जसको शक्ति उसको भक्ति भनेझै शक्ति प्रदर्शनमा हिँडेजस्तो पनि देखियो', उनले भने, यति धेरै मानप्रतिष्ठा कमाएका नेता चुनावको मौका छोपेर पुरानो अन्तरसंघर्षको रिसइबी पोखेजस्तो देखिन्छ। जुन किसिमको रणनीति अपनाउनुपर्ने थियो त्यस्तो कत्ति पनि देखिएन।' चुनाव प्रचारप्रसारमा राजनीतिक व्यक्तित्वभन्दा पनि लडाकुदस्ता मात्र लिएर शक्तिप्रदर्शन गर्न हिँडेजस्तो देखिएको अर्का मेघबहादुर मास्केको भनाइ छ। लामो समयदेखि राजनीतिमा लागेका पुराना, त्यागी, समर्पित नेताभन्दा पनि युवा लडाकु मात्र लिएर हिँडेको देखियो', मास्के भन्छन्, गठबन्धन भनिसकेपछि त मिलेका पार्टीका प्रतिष्ठित नेता लिएर हिँड्नुपर्ने, आआफ्नो पार्टीका युवा मात्र हिँडेका छन्। यसले स्वस्थ तालमेल पनि देखिएन।' दुवै हाई प्रोफाइलले आआफ्नो हेभीवेट' को ख्याल नगरी अस्वस्थ प्रतिस्पर्धा गरेर आचारसंहिता उल्लंघन गरेर आलोचना खेपेका छन्।"
हामीलाई स्थायी सरकार चाहियो,"काठमाडौँ : शनिबार बिहान झुल्के घाँमसँगै काठमाडौँ महानगरपालिकाका मेयर विद्यासुन्दर शाक्य, वाम गठबन्धनका तर्फबाट काठमाडौँ क्षेत्र नम्बर९ का संघका प्रत्यक्ष तर्फका उम्मेदवार कृष्णगोपाल श्रेष्ठ, प्रदेश ककै प्रत्यक्ष उम्मेदवार डा अजयक्रान्ति शाक्यलगायत चुनावी घरदैलो कार्यक्रममा व्यस्त थिए । काठमाडौँ महानगरपालिकाकै वडा नम्बर२१ का विभिन्न स्थानमा घरदैलो गर्ने क्रममा उहाँहरु सुनधारा नजिकैबाट भोटे बहाल ओरालो झर्दै थिए । त्यसैबेला त्यहीका स्थानीय ७२ वर्षीय रत्नबहादुर ढंगोल हँस्याङफस्याङ गर्दै सडकमा निस्किए । केही खादा, हातमा अविर र माल बोकेर निस्किनु भएका ढंगोलले चुनावी घरदैलोमा हिँडेको यालीलाई रोक्दै मेयर र दुबै उम्मेदवारलाई पालैपालो खादा, अविर र माला लगाएर कसिलो गरी हात मिला । मेयरलाई जिताएर पठायौँ । अब जित्ने पालो तपाईँहरुको । उनले भने । दुबै उम्मेदवार मुसुक्क हाँसेपछि फेरि ढंगोलले थपेजितेर गएपछि हामीलाई मायाँ नमार्नु होला नि ? यो खादा, अविर र माला मैले तपाईँहरुलाई त्यसै लगाएको होइन । जितको अग्रिम शुभकामना पनि हो । कुर्सीको राजनीतिबाट दिक्क बनेका रत्नले सञ्चारकर्मीसँग पनि समृद्धिको आशा अझै नमरेको भावना व्यक्त गरे । देशलाई समृद्ध बनाउने भन्दा पनि कुर्सीका लागि मात्रै लडाईँ बढी भयो, उनले भने, कुर्सीकै लागि देश नै बेच्ने हुन कि भन्ने डर भै सक्यो । एक पटक वामपन्थीको नेतृत्वमा स्थायी सरकार हेर्ने रहर छ । रत्नबहादुरसँगै छेउमा उभिएकी ७२ वर्षीया मिश्रि डंगोलले पनि तीनै जनालाई पालैपालो खादा, माला र अविर लगाएर जितको शुभकामना दिए । आफ्नै घरदैलोमा जनप्रतिनिधि आएपछि उत्साहित बन्नुभएकी मिश्रिले भने भोट माग्दा विकास गर्छौ भन्दै आए, भोट दिएपछि कसैको पनि मुखसम्म देख्न पाइएन् । वृद्धवृद्धाको सम्मान गर्ने एमालेले एक पटक सरकार बनाउन पायो भने केही गर्छ कि भन्ने आशा पलाएको छ । त्यही भएर यो पटक हाम्रो भोट सूर्यलाई । मिश्रिले त्यसो भनेपछि र्यालीमा गोलो घेराभित्र हँसियाहतौडा अंकित झण्डा बोकेका एक युवाले मुख खोलिहालेसमानुपातिकमा चाहिँ हँसियाहतौडामा भोट हाल्न नभुल्नु नि आमा? ती युवालाई जवाफ फर्काउँदै रत्न र मिश्रीले एकै स्वरमा भनेअब पाँच वर्ष कम्युनिष्टले सरकार चलाउने हो, तपाईँहरु अहिले जसरी मिलेर घरदैलोमा आउनु भएको छ । त्यसैगरी पाँच वर्ष मिलेर सरकार चलाउनुहोला । हामीलाई एक पटक कम्युनिष्टले स्थायी सरकार चलाएको हेर्ने रहर छ । रत्न र मिश्री मात्र होइन शनिबार वाम गठबन्धनले काठमाडौँको वडा २१ का लगन, भोटेवहाल, जैसीदेवल, टेकुलगायतका विभिन्न स्थानमा घरदैलो गर्दा वृद्धवृद्धा, युवा, व्यापारी, वुद्धिजिवी सबैले स्थायी सरकारको अपेक्षा गरे । वडा नम्बर२१ काठमाडौँ महानगरका मेयर शाक्यको घर भएको क्षेत्र भएकाले पनि हुनसक्छ । त्यहाँ वाम गठबन्धनका पक्षमा निकै राम्रो माहोल देखियो । सयौँ सहभागी रहेको र्यालीमा घरका छत, झ्याल र पसलहरुबाट पनि हात हल्लाइरहेका दृष्यहरु निकै रोचक देखिन्थे । मेयरले हात मिलाउँदा मजदुर मक्खै मेयर शाक्यकै निवास नजिक रहेको जैसी देवल आसपासको क्षेत्रमा सडक पुर्ननिर्माण भैरहेको थियो ।त्यहाँ केही मजदुर आफ्नै सुरमा काम गरिरहेका थिए । वाजागाजा र झण्डासहित र्याली जब ती मजदुरको छेउमा पुग्यो उनीहरु पनि टक्क उभिएर याली निहाल्न थाले । त्यसैबेला उम्मेदवारहरु श्रेष्ठ र शाक्य मात्र होइन मेयर शाक्यले पनि ती मजदुरसँग हात मिलाउन लम्काउनुभयो । एकछिन अलमलमा परेका मजदुरले मुसुक्क हाँस्दै हात मिलाए र एकदुई वटा तस्बिर पनि खिचाए । त्यसैबेला मेयर शाक्यले भन्नुभयो काममा त्यस्तो केही समस्या भएको छ ? छ भने भन्नुहोला, मलाई चिन्नु भएको छ ? एक मजदुरले मुसुक्क हाँस्दै भनेहजुर यही क्षेत्रको मेयर त हो नि किन नचिन्नु । उम्मेदवार श्रेष्ठ र शाक्यले पनि ती मजदुरहरुसँग तस्बिर खिच्न भ्याए ।"
वाम गठबन्धनका कार्यकर्ताले बम विष्फोट गराएको कांग्रेसको आरोप,"काठमाडौं : नेपाली कांग्रेसले मुलुकभर कांग्रेसप्रति जनताले देखाएको उत्साहलाई निरुत्साहित गर्न वाम गठबन्धनका कार्यकर्ताले बम विष्फोट गराएको आरोप लगाएको छ। कांग्रेस र लोकतन्त्रप्रतिको उर्लदो अपार जनलहरबाट अतालिएर दिनानुदिन कांग्रेस नेता एवम् कार्यकर्तालाई लक्षित गरी लोकतन्त्रलाई नै समाप्त पार्ने ढंगले कम्युनिस्ट गठबन्धनका कार्यकर्ताले सुनियोजित तवरबाट बारम्बार यस प्रकारका घटना दोहोर्याइरहनु दुःखद् विषय हो, कांग्रेस मुख्य सचिव कृष्णप्रसाद पौडेलले विज्ञिप्त सार्वजनिक गर्दै भनेका छन्, कांग्रेसका नेता, कार्यकर्ता, शुभेच्छुक पार्टीप्रति अगाध माया गर्ने आममतदाता यस घटनाबाट रत्तिभर विचलित हुने छैनन्। कांग्रेसले नेता र कार्यकर्ताको हत्या गर्ने मनसायले कम्युनिस्ट गठबन्धनले घृणित क्रियाकलाप गरेकोप्रति घोर निन्दा गरेको छ। कांग्रेसले पछिल्ला गतिविधि नागरिकको नैसर्गिक अधिकारमाथिको ठाडो उल्लंघन भएको समेत आरोप लगाएको छ। कांग्रेस नेता एवम् कार्यकर्ताको हत्या नै गर्ने मनसायले गरिएको कम्युनिस्ट गठबन्धनको यस प्रकारको घृणित क्रियाकलाप र आक्रमणप्रति कांग्रेस घोर निन्दा र भत्सना गर्दछौं, विज्ञप्तिमा भनिएको छ, यस प्रकारका अवाच्छित क्रियाकलप पुनः नदोहोर्याउन कांग्रेस चेतावनी दिन्छ। कांग्रेसले अहिलेसम्म पार्टीका नेतामाथि भएको आक्रमणको विवरण सार्वजनिक समेत गरेको छ । कांग्रेसले सार्वजनिक गरेको घटना विरण जस्ताको तस्तै १ नवलपुर जिल्ला प्रतिनिधिसभा क्षेत्र नं २ का नेपाली कांग्रेसका उम्मेदवार विष्णु कुमार कार्की र सोही क्षेत्रको प्रदेश सभा क्षेत्र नं १ का उम्मेदवार एवं नेपाली कांग्रेस नवलपरासीका सभापति विष्णु लामिछाने चढ्नु भएको सवारी साधनलाई लक्षित गरी आज विहान हुप्सेकोट गापाको वडा नं ५ गोजापोखरी नजिक जिरो भञ्ज्याङमा कम्युनिष्ट गठवन्धनका कार्यकर्ताहरुले बम प्रहार गरेका छन्। बम प्रहारबाट उम्मेदवार सहित चुनाव प्रचारमा हिडेका पार्टीका कार्यकर्ताहरु बाँच्न सफल भएका छन्। २ नेपाली कांग्रेस झापाका सभापति तथा क्षेत्र नं २ का प्रतिनिधिसभा सदस्यका उम्मेदवार उद्धव थापाको घरमा मध्यरात १२ बजे बम विष्फोट भएको छ। विष्फोटबाट उहाँको घरमा पार्किङ गरी राखेको बा७च ६८९५ नम्बरको बोलेरो जीप पूर्ण रुपमा क्षति भएको छ। ३ पशुपंक्षी विकास राज्यमन्त्री शम्भुलाल श्रेष्ठको सर्लाहीको लालवन्दी नगरपालिका वडा नं १७ स्थित रानीगञ्जमा रहेको घरमा आज विहान करीब ५ बजे बम विष्फोट भएको छ। श्रेष्ठको घरमा क्षति पुगेको छ। ठूलो आवाजमा बम विष्फोट हुँदा स्थानीयवासी त्रसित भएका थिए। ४ ओखलढुंगा चिसंखुगढी गापा वडा नं ३ का चुनाव प्रसार प्रसार समितिका संयोजक राजकुमार ढुंगाना लगायत ५ जना नेपाली कांग्रेसका कार्यकर्ताहरु चुनावी कार्यक्रम सकी घर फर्कने क्रममा गए राति ८ बजे सोही गापाको वडा नं २ स्थित नेवार गाउँमा नकाव लगाएका कम्युनिष्ट गठबन्धनका कार्यकर्ताहरुले आक्रमण गरी उहाँहरु चढ्नु भएको गाडीलाई नियन्त्रणमा लिएका थिए। उहाँहरुलाई घाइते बनाएपछि स्थानीयको प्रतिरोधका कारण गाडीको चावी लिई आक्रमणकारीहरु भागेका थिए।"
कांग्रेसलाई मात्रै विदेशीले पत्याउछन् : देउवा,"बुटवल : नेपाली कांग्रेसका सभापति तथा प्रधानमन्त्री शेरबहादुर देउवाले कांग्रेसलाई मात्रै विदेशीले पत्याउने भएकाले देशको विकासका लागि कांग्रेसको विकल्प नभएको बताएका छन्। निर्वाचनबाट लोकतन्त्रलाई रोजे मात्रै मुलुकमा आर्थिक विकास हुने भन्दै देउवाले लोकतन्त्रको पक्षमा एकढिक्का भएर उभिन मतदातालाई आग्रह गरे। कांग्रेसलाई मात्रै विदेशीले पत्याउछन्, उनले भने, आर्थिक विकासका लागि विदेशीको सहयोग लिन कांग्रेसले मात्रै सक्छ, त्यसैले कांग्रेसका उम्मेद्वारलाई जिताउनुहोस्। रुपन्देहीको देवदहमा शनिबार आयोजित चुनावी सभामा बोल्दै देउवाले स्थायी लोकतान्त्रिक व्यवस्थाका लागि कांग्रेसको विकल्प नभएको दाबी गरे। अहिलेको समय लोकतन्त्र र कम्युनिस्ट शासन रोज्ने भएकाले निर्वाचनबाट लोकतन्त्रको पक्षमा उभिन उनले आग्रह गरे। कतिपय विदेशी मुलुकमा कम्युनिस्ट शासन अन्त्य भइरहेको अवस्थामा नेपालमा कम्युनिस्ट शासन ल्याउने प्रयास भइरहेको भन्दै त्यसलाई जनताले परास्त गर्ने देउवाले जिकिर गरे। वामगठबन्धनले हिटलरको शासन ल्याउन खोजिरहेका छन्, त्यसको विरुद्धमा खुलेर लाग्नुस, देउवाले भने। लोकतन्त्र रोज्ने कि डर त्रासको शासन रोज्ने समय आएको भन्दै उनले लोकतन्त्रको पक्षमा उभिएर समृद्ध मुलुक निर्माणमा लाग्न मतदातालाई आग्रह गरे। मुलुकमा लोकतन्त्र ल्याउनका लागि कांग्रेसले महत्वपूर्ण आन्दोलन गरेको भन्दै उनले कांग्रेसलाई पाखा लगाउने सपना नबुन्न विपक्षीलाई आग्रह गरे। गाउँका सडक निर्माणदेखि देशको अर्थतन्त्र विकासको काम कांग्रेसले गरिरहेको भन्दै उनले मुलुकमा आर्थिक समृद्धि कांग्रेसबाटै सम्भव रहेको दाबी गरे। कार्यक्रममा बोल्दै वरिष्ठ नेता रामचन्द्र पौडेलले कम्युनिस्टको शासन नेपालमा आउनै नसक्ने दाबी गरे। जनता लोकतन्त्रको खिलापमा कहिल्यै जान नसक्ने दाबी गर्दै उनले लोकतान्त्रिक गठबन्धनका उम्मेदवारलाई जिताएर लोकतन्त्रलाई सुरक्षित गर्न आग्रह गरे। पश्चिम नवलपरासीको सुनवलमा चुनावी सभा सम्बोधन गर्न आएका देउवा रुपन्देहीको देवदहमा आएका हुन्।"
झापामा बम आतंक : ओली र थापाको घरलाई लक्षित गरी विस्फोट,"दमक : झापामा उम्मेदवारका घरलाई लक्षित गरि बम विस्फोट भएका छन्। शनिबार विहान झापाको निर्वाचन क्षेत्र नम्बर ५ का उम्मेदवार केपी शर्मा ओली र क्षेत्र नम्बर २ का उम्मेदवार उद्धव थापाको घरमा लक्षित गरि बम विस्फोट भएका हुन्। दमक५ स्थित एमाले अध्यक्ष ओलीको घर बाहिर बम विस्फोट भएको छ।शनिबार विहान ४ बजे बम विस्फोट भएको प्रहरीले जनाएको छ।स्थानीयका अनुसार विहान ठुलो आवाजमा बम विस्फोट भएको थियो।घरको गेट अगाडि भएको विस्फोटबाट कुनै क्षति भने भएको छैन।गेट छेउमै रहेको अर्काे बम भने नेपाली सेनाको केरखास्थित २१ नम्बर बाहिनीको डिस्पोजल टोलीले डिस्पोज गरेको छ । डिस्पोजल टोलीले बम एक घण्टा लगाएर खाल्डो खनेर डिस्पोज गरेको थियो।ओलीको घरमा राखिएको बम आइडि रहेको (इम्प्रुभाइज् एक्सक्लुसिभ डिभाइस ) प्रहरीले जनाएको छ।आइडि, कोकको बोत्तल काटेर त्यसमा विस्फोटक पदार्थ भरिएर बनाएको एक प्रकारको घरेलु बम रहेको डिस्पोजल टोलीले जनाएको छ।अगाडि पड्किएको बम पनि घरेलु बम नै रहेको टोलीले जानकारी दिएको छ।बम विस्फोट गराउनेको खोजी कार्य सुरु गरिएको इलाका प्रहरी कार्यालय दमकका प्रहरी नायव निरीक्षक दिपक गिरीले जानकारी दिए। त्यस्तै झापाको निर्वाचन क्षेत्र नम्बर २ बाट प्रतिनिधिसभाका उम्मेदवार तथा नेपाली कांग्रेस झापाका सभापति उद्धव थापाको घरमा मध्यरातमा बम विस्फोट भएको छ।अर्जुनधारा नगरपालिका७ मा रहेको थापाको घरको परिसरमा १२ बजे राति विस्फोट भएको प्रहरीले जनाएको छ।विस्फोटका कारण चुनाव प्रचारमा प्रयोग गरिएको बा ७ च ६८९५ नम्बरको गाडीमा पूर्ण रुपमा क्षति पुगेको थापाले जानकारी दिए। विस्फोटका कारण मानवीय क्षति भने नभएको प्रहरीले जनाएको छ।चुनाव विरोधी गतिविधि गर्दै आएको विप्लव नेतृत्वको नेपाल कम्युनिष्ट पार्टीले नै घटना घटाएको हुनसक्ने प्रहरीले अनुमान गरेको छ। यसैबीच बम विस्फोटको घटनापछि दमक नगरपालिकाका मेयर रोमनाथ ओलीले घटनाको निन्दा गरेका छन्।निर्वाचनको बेला आतंक मच्चाउने काम नगर्न उनले आग्रह गरेका छन्।थापाले पनि बम र बारुदको बाटो छोड्न आग्रह गरेका छन्।"
जनताको घरमा बस्दैनन् नेता,"काठमाडौं : ओ हो, त्यो बेलाको कुरै नगर्नुहोस्। जनताकै घरमा बस्ने, जनताले जे खाए, त्यही खाने, रातभरि जनताका कुरा सुन्ने। जनताकै बीचमा रहँदा न खर्चको चिन्ता, न अरू कुनै समस्या', ०४८ तिरको चुनावी प्रचार प्रसारलाई सम्झँदै पुराना वामपन्थी नेता चित्रबहादुर केसी भन्छन्, अहिले त अचम्मै लाग्छ। होटलको बास, मासु, दारुको छेलोखेलो।' बदलिँदो जीवनशैलीसँगै नेताहरूको चुनाव प्रचार शैली, बानी व्यहोरा, खर्चको सीमा पनि बदलिँदै गएको छ। जनताकै घरमा बस्ने, जनताले नै बनाएको मीठोमसिनो खाएर चुनाव प्रचार गर्ने शैली होटलको बासले महँगिदै गएको छ। एकातिर नेताहरूसँग हुने झुण्ड', अर्कोतिर विलासी शैलीले जनताको घरभन्दा होटलको खाना र बास प्यारो लाग्न थालेको छ। कार्यकर्ताको प्रवृत्ति नै बिग्रिसक्यो,' केसी भन्छन्, अब त धनी मान्छेले मात्र चुनाव लड्ने दिन आउन लागे।' शीर्ष नेताहरू भने व्यावहारिक र सुरक्षा दृष्टिले जनताको घरमा बास बस्न अप्ठ्यारो हुने गरेको तर्क गर्छन्। प्रधानमन्त्रीज्यूसँग सुरक्षाकर्मी र सचिवालयका गरी १५ जनाको टिम हुन्छ', प्रधानमन्त्री शेरबहादुर देउवाको सचिवालयका एक सदस्य भन्छन्, कार्यकर्ताको ताँती, सुरक्षाकर्मीको व्यवस्थापनलगायतका कारण पनि जनताको घरमा बास बस्न कठिन हुन्छ।' जनताको घरमा बास बस्दा खर्चका दृष्टिले सहज भए पनि विपक्षीले पैसाको खोलो बगाउँदा चुनाव महँगो बन्दै गएको बताउँछन्', एमाले नेता अमृतकुमार बोहरा। त्यो बेला त हाम्रो खर्च भनेको ब्यानर, पोस्टर र भित्तेलेखनको रंगमा मात्र हो', बोहरा भन्छन्, जनताको घरमा जे छ, त्यही खान दिन्थे। जनताकै घरमा बस्ने, उठ्ने गरिन्थ्यो।' पैसाको बल र गुन्डागर्दी पृष्ठभूमिका व्यक्ति चुनावी मैदानमा आउँदा सोझा साझा उम्मेदवारलाई सादा प्रचार शैली अपनाउन गाह्रो भएको बोहराको भनाइ छ। पैसा हुनेले होटल बुक गर्ने, मासुभात र रक्सीको खोलो बगाएपछि अर्कोले पनि केही न केही त गर्नै पर्यो', बोहरा भन्छन्। चुनाव प्रचारका क्रममा कतिपय गाउँमा सयौं कार्यकर्तालाई खाना र बासको व्यवस्थापन गर्नै कठिन हुने भएकाले होटल रोज्ने गरिएको कांग्रेसका एक नेता तर्क गर्छन्। ०४८ देखि ०५१ सम्म कम्युनिस्ट विचारधारा लिएका नेता जनताकै भरमा चुनाव लड्ने गरे पनि हाल भने अधिकांश शक्ति र पैसा' को भरमा चुनाव लड्ने गरेको पुराना कम्युनिस्ट नेता केसीको भनाइ छ। माओवादी केन्द्रका निवर्तमान सांसद अमनलाल मोदी भने जनताकै घरमा बास बस्ने गरेको दाबी गर्छन्। हाम्रो पार्टीको जन्म र हुर्काइ नै जनताको घर दैलोमा भएको हो', मोदी भन्छन्, म त जनताकै घरमा बास बस्ने गरेको छु।' काठमाडौंलगायत सुविधासम्पन्न क्षेत्रका उम्मेदवारलाई भने जनताको घरमा बास बस्ने झन्झट नै आइलाग्दैन। दिनभरि जनताको घरदैलोमा जाने हो', काठमाडौं७ का एमाले उम्मेदवार रामवीर मानन्धर भन्छन्, राति आफ्नै घरमा बास बस्छौं। जनतालाई दुःख दिनै पर्दैन।' तर, विकट र पहाडी क्षेत्रका उम्मेदवारलाई भने एउटै निर्वाचन क्षेत्र घुम्न धेरै दिन लाग्ने भएपछि जनताको घर वा होटलमध्ये एक रोज्नै पर्ने बाध्यता छ। हालका चुनावी प्रचारमा भने उम्मेदवार जनताको घरमा बास बस्नेभन्दा पनि होटलमा खाने र बस्ने प्रबन्ध मिलाउने गरेको बताउँछन्। कतिपय गाउँमा १०१२ जनालाई एकैसाथ बास र गाँसको व्यवस्था मिलाउनै गाह्रो हुन्छ,' कांग्रेसका निवर्तमान सांसद रामहरि खतिवडा भन्छन्, त्यस्तो अवस्थामा जनतालाई दुःख दिनुभन्दा होटलमा बास बस्नुपर्ने हुन्छ।' सकेसम्म जनताले नै सामूहिक रूपमा बास र गाँसको व्यवस्था मिलाइदिने गरेको खतिवडाको भनाइ छ। प्रधानमन्त्री देउवा गृहजिल्ला डडेल्धुरा जाँदा पनि डडेल्धुराको एक रिसोर्टमा बास बस्ने गरेका छन्। प्रधानमन्त्रीलाई भेट्न आउनेको लर्को, उनकै सचिवालयको जम्बो टिमका कारण जनताको घरमा बास बस्न प्रधानमन्त्री देउवालाई गाह्रो हुने गरेको छ। बिहीबार ६ नम्बर प्रदेशका विभिन्न सभालाई सम्बोधन गरेपछि हेलिकोप्टरबाट पोखरा पुगेका प्रधानमन्त्री देउवा त्यहाँस्थित राष्ट्र बैंकको गेस्ट हाउसमा बास बसेका थिए। एमाले अध्यक्ष केपी ओली पनि सुरक्षा र ठूलो टिमका कारण जनताको घरमा कमै मात्र बास बस्ने गरेका छन्। सुरक्षा निकाय नै उहाँलाई भरपर्दो स्थानमा मात्र बास बस्न आग्रह गर्ने गर्छ', उनको सचिवालयका एक सदस्यले भने। पूर्वसभामुख सुवास नेम्वाङ भने पदमा रहँदा कहिल्यै पनि होटलमा बास बसेनन्। सभामुखज्यू गृहजिल्ला (इलाम) जाँदा होस् वा अन्य जिल्लामा जाँदा जहिले पनि सरकारी कार्यालयमा मात्र बास बस्ने गर्नुहुन्थ्यो', उनका सहयोगी बुद्धि खनालले भने, त्यही कारण उहाँको बास र खानाको कहिल्यै पनि एक रुपैयाँको बिल सरकारी कोषबाट तिर्नुपरेन।'"
नेताले भोट माग्न आउँदा विकास दिन्छौं भने पनि चुनावपछि गाउँ फर्कदैनन् ',"गोठमारे रोल्पा : सदरमुकामबाट १० किलोमिटरको दूरीमा रहेको गोठमारे गाउँमा मगर र गुरुङ जातिको वस्ती छ । ती वस्तीमा चुनावका बेला विभिन्न दलका उम्मेदवार र तिनका नेता मत माग्न मात्र पुग्छन् । तर, गाउँले भन्छन, चुनावका बेला सबै पार्टीका नेताहरु विकास दिन्छौं भन्न आउछन् । चुनाव सकिएपछि गाउँ फर्किदैनन् ।' घाँस दाउरा गर्दै जिवन चलाउँदै आएकी रोल्पा नगरपालिका१ गोठमारे गाउँकी दुर्गी घर्तीमगरले जनताको काम भोट हाल्ने मात्र भएको गुनासो गर्छिन । गाउँका अगुवाले भनेपछि भोट हाल्न जानै पर्छ । गाउँका अगुवासँग आएका नेताले चुनाव नहुँदासम्म सडक, खानेपाने, सिंचाइका विकास दिन्छौं भन्दै आउँछन् ।', गृहणी दुर्गी भन्छिन्, चुनाव सकिएपछि भने उम्मेदवारले गाउँमा अनुहार देखाउने होइनन् ।' अस्पताल अभावले गाउँघरमा अभैपनि महिला घरमै सुत्केरी हुने गरेको उनले सुनाइन् । जटिल अवस्थामा सुत्केरीलाई बोकेर लैजाने बेला बाटोमै अकाल मृत्यु हुने गरेको छ ।' दुर्गी भन्छिन् , गाउँघरमै स्वास्थ्य भए हुने थियो ।' यहाँका उम्मेदवारले महिला सशक्तीकरण र जीवन स्तर सुधारका योजना नल्याएको महिला मतदाताको गुनासो छ । स्थानीय ७४ वर्षीय गञ्ज बहादुर घर्तीले उम्मेदवार र नेताले आफूसँग मत मात्र मागेको बताउँछन् । भोटको लागि विकास गर्छौं भनेपनि विकास कहिलै गर्ने होइनन् । गाउँको दुःख गाउँमै छ ।', ज्येष्ठ नागरिक गञ्ज भन्छन्, गाउँमा बाटो खनिरहेका छन् । बाटो हामीलाई के काम ? बाटोले हामीलाई खान दिने होइन ।' गोठमारेसम्म कच्ची सडक पुगेपनि गाउँले खुशी देखिएनन् । सडकमा नियमित गाडी चल्दैनन् । सडकले गाउँले जीवन फेर्ने भन्दा पनि गाउँलेको थोरै भएको बारी र खरेन पनि नोक्सान भएको बताउँछन् । सदरमुकाम पुग्ने पक्की सडकसम्म पुग्न गाउँले हिडेर जानुको विकल्प छैन् । कोही बिरामी परेपछि डोकोमा बोकेर लैजानु पर्ने वाध्यता छ । पञ्चायतदेखि बहुदलका सबैजसो चुनावमा मतदान गरेको अनुभव सुनाउने ज्येष्ठ नागरिक गञ्जको अनुभवमा नेताले भोट माग्दा मात्र विकासको कुरा गर्छन । कतिपटक भोट हालियो । खै गाउँको विकास भएन । हाम्रो जीवन स्तर सुध्रिएन् । गाउँमा खानेपानी त पुर्याएका छैनन् ।' गञ्जले चाउरिएको अनुहार झनै खुम्च्याउदै भने । ६९ वर्षीय लिलामणी गुरुङले आफूलाई मतदान गर्नेबारे कसैले नसिकाएको गुनासो गरे । छोराले सिकाउने आशामा उनी देखिए । उनले पनि गाउँमा सिँचाई, खानेपानीका विकास गरिदिए राम्रो हुने बताए । गाउँको विकास नगरिदिएपनि नागरिकको कर्तव्यले मतदान गर्न भने जाने सुरमा छन् यहाँका मतदाता । डेढ घण्टा हिडेर मतदान स्थल पुग्न सकिने गाउँले बताउँछन् । गोठमारे गाउँमा मात्र करिव ४० घर जनजातिको बसोवास छ । उम्मेदवार र नेताले विकासको आश्वासन मात्र दिने भएकाले नेताले मत माग्न आउँदा आफूहरुले विकास माग्न पनि छोडेको गाउँले वताउँछन् । रोल्पाको गोठमारे गाउँका महिला भन्छन, नेताले भोट माग्न आउँदा विकास दिन्छौं भने पनि चुनावपछि गाउँ फर्कदैनन् ।'"
तीनकुनेमा गाउँजाने निःशुल्क बस,"तस्बिर : विकास कार्की काठमाडौं : राजनीतिक दल र उम्मेदवारले राजधानीका मतदातालाई निःशुल्क जिल्लामा जानका लागि बसको व्यवस्था गरेका छन् । आइतबार हुने प्रतिनिधिसभा र प्रदेशसभाको चुनावमा मतदान गर्न कार्यकर्तालाई जिल्ला लानका नििम्त राजनीतिक दलले निःशुल्क बसको व्यवस्था गरेका हुन् । शनिबार बिहान राजधानीको तीनकुनेमा यस्ता बसको भिडभाड देखियो । सिन्धुपाल्चोक, दोलखालगायतका जिल्लामा जाने मतदाताका लागि राजनीतिक दल र उम्मेदवारले बसको व्यवस्था गरेका हुन् । उम्मेदवारले आफ्ना मतदातालाई गाउँसम्म पुर्याउन र मतदानमा सहभागी गराउन केही दिन देखिनै रिर्जब गरी निःशुल्क बसको व्यवस्था गर्दै आएका छन् । हिमाली र उच्च पहाडी क्षेत्रका ३२ जिल्लामा आइतबार प्रतिनिधिसभा र प्रदेशसभाको निर्वाचन हुँदै छ।"
निर्वाचनपछि स्थायी सरकार : ओली,"महेन्द्रनगर : एमाले अध्यक्ष केपी शर्मा ओली प्रतिनिधि र प्रदेशसभा चुनावपछि स्थायी सरकार निर्माण हुने बताएका छन्।कञ्चनपुरको खुल्लामञ्चमा शुक्रबार वाम गठबन्धनको चुनावीसभालाई सम्बोधन गर्दै ओलीले मंसिर २१ पछि मुलुकले स्थायी सरकार पाउने दाबी गरे। उनले भने, ६ देखि नौ महिना मात्रै टिक्ने सरकार मुलुकको हितमा छैन। हामी वाम गठबन्धनबाट स्थायी सरकार निर्माण गर्न लागेका हौं।' स्थायी सरकार निर्माण हुने देखेर कांग्रेस अत्तालिएको उनको टिप्पणी गरे। दुई पार्टीलाई मिलाएर एउटै कम्युनिष्ट पार्टी बनाउने अभियानमा लागेका भन्दै उनले निर्वाचन लगत्तै दुई पार्टीको एकीकरण प्रक्रिया अघि बढ्ने बताए। वाम दल फुट्दा त्यसको फाइदा अरुले नै लिए' सभामा उनले भने, अब हामीले एकै पार्टी बनाउने र देशको सम्पूर्ण विकास गर्ने जिम्मा लिन गइरहेका छौं।' सभालाई सम्बोधन गर्दै उनले यसअघि वामपार्टीहरुले सरकार चलाउदा ल्याएका कार्यक्रमलाई नयाँ सरकार निर्माण भए लगत्तै शुरु गर्ने उद्घोष गरे। हामी दुवै छिमेकी मुलुकसँग व्यापार लगायत सम्बन्ध अघि बढाउन चाहन्छौं' उनले भने, अब चुनावपछि उत्तर र दक्षिणीका नाकाहरु खोलिने छन् र विकासको गति द्रुत रुपले अघि बढ्ने छ।' उनले मतदातालाई चुनावका मुखमा आएर रकम बाड्ने लगायतका षडयन्त्र भइरहेको भन्दै त्यस्ता आश्वासनमा नभुलिन मतदातालाई अनुरोध गरे। ओलीले भने, नरबहादुर धामी इमान्दारीपूर्बक जनताको काम गर्ने छन्।भ्रष्टाचार गर्ने छैनन।यसको जिम्मा म लिन्छु।तपाईहरु भोट दिएर जिताउनुस्।' बिध्यार्थी राजनितिबाट निकै चर्चा बटुलेका धामी क्रान्तिकारी संघर्षशील ब्यक्ति हुन्। धामी गरिब परिवारमा हुर्केर छात्राबासमा बसेर पढेको युवा हो बिस्वास गर्नुस भोलि जनताको सेबक बन्नेछ' उनले भने। चुनावी सभामा माओवादी केन्द्रका वरिष्ठ नेता एवं महासचिव रामबहादुर थापाले वाम पार्टीको एकताले मुलुकलाई समृद्ध बनाउने बताए। एमाले उपाध्यक्ष भीम रावल, माओवादी केन्द्रका स्थायी कमिटी सदस्य लेखराज भट्ट र वामगठबन्धनका उम्मेदवारले सम्बोधन गरेका थिए। त्यसैगरी ओलीले शुक्रबार नै कैलालीको धनगढीमा वाम गठबन्धनको चुनावी सभालाई सम्बोधन गर्दै सुदूरपश्चिमबाट चारचार पटक प्रधानमन्त्री भएका देउवाले विकासको लागि केही नगरेको आरोप लगाए। अझै तीन पटक प्रधानमन्त्री हुने देउवाको भनाइलाई कटाक्ष गर्दै नेता ओलीले भने, देउवालाई तपाईको मत चाँहिदैन। किन कि ज्योतिषीले उनलाई सात पटक प्रधानमन्त्री हुने भनेका छन। प्रधानमन्त्री ज्योतिषीले बनाउने भए किन यत्तिको तामझाम ? ' उनको भनाइ थियो, जनताले वाम गठबन्धनलाई मत दिनुस। देउवालाई ज्योतिषिले प्रधानमन्त्री बनाइ हाल्छन।' कैलाली ५ का प्रतिनिधिसभा सदस्यका उम्मेदवार प्रधानमन्त्री पत्नी आरजु राणा देउवालाई पनि व्यङय गर्न छोडेनन्। उनले भने, काठमाडौंबाट केही बोरा पैसा ल्याएर धनगढीमा घर किन्दै, घडेरी किन्दै यहिँको मान्छे हुन्छ ? मान्छे देख्या छैन, घर देखिएको छ।' ओली कञ्चनपुरको सभा सकेर हेलिकप्टरबाटबाट धनगढी रंगशालामा आयोजना गरिएको चुनावीसभामा पुगेका थिए। पुत्र शोकका कारण माओवादी केन्द्रका अध्यक्ष पुष्पकमल दाहाल आउने कार्यक्रम स्थगित भएको ओलीले जानकारी दिँदै भने, प्रचण्डजीको तर्फबाट मैं तपाईलाई सलाम ठोक्छु, प्रचण्डजीको सलाम स्वीकार्नुस्।'"
वडा अध्यक्ष विप्लवको नियन्त्रमा,जाजारकोट : जाजारकोटको कुशे गाउँपालिका वडा १ का अध्यक्ष गोपाल नेपाली नेत्रविक्रम चन्द्र विप्लव नेतृत्वको नेपाल कम्युनिस्ट पार्टीको नियन्त्रणमा परेका छन् । पाँचछ जनाको समूहले राति २ बजे वडा नम्बर १ स्याग्री भन्ने ठाउँमा मतदातालार्इ पैसा बाँडेको आरोपमा अपहरण गरेको नेपाल कम्युनिस्ट पार्टीको जिल्ला इन्चार्ज हरिचन्द्र जैसी अनुकुलले जानकारी दिए । तर प्रहरीले वडा अध्यक्ष अपहरण परेको जानकारी नभएको बताएको छ । डिएसपी भावेश रिमालले अपहरण परेको हल्ला आएपनि यथार्थ बुझ्न स्थानीय प्रहरीलाई निर्देशन दिइएको जानकारी दिए । नेपाली नेकपा एमालेबाट निर्वाचित वडा अध्यक्ष हुन्।
वामगठबन्धनसँगै ७७ वटै जिल्लाका कर्मचारी संगठन पनि एक हुँदै,"काठमाडौ : वामगठवन्धन सँगै एमाले र माओवादी केन्द्र निकट निजामती कर्मचारी संगठनहरु पनि देशव्यापी रुपमा संयुक्त भेला मार्फत एकजुट हुने तयारी थालेका छन्। एमाले र माओवादी केन्द्रले प्रतिनिधिसभा र प्रदेशसभाको निर्वाचन सम्पन्न भए लगत्तै दुई पार्टी एक हुने घोषणा गरिरहेको अवस्थामा ती दल निकट कर्मचारी संगठनहरुले देशव्यापी रुपमा संयोजन समिति गठन गरि कर्मचारी संगठनलाई एक कनाउने गृहकार्य थालेका हुन्। एमाले निकट नेपाल निजामती कर्मचारी संगठन र माओवादी केन्द्र निकट नेपाल राष्ट्रिय कर्मचारी संगठनले गत २३ कार्तिकमा केन्द्रीय स्तरमा नै संयोजन समिति गठन गर्दै ७७ वटै जिल्लामा दुवै कर्मचारी संगठनका पदाधिकारी रहेको संयोजन समिति गठन गरी संगठनलाई एकीकरण गर्न निर्देशन दिएको थियो। केन्द्रको सो निर्देशन कमोजिम दुवै दल निकट कर्मचारीका काठमाडौ , ललितपुर र भक्तपुर जिल्ला कमिटीले शुक्रकार राजधानीमा बृहत भेलाको आयोजना गर्दै तीनै जिल्लाको संयोजन समिति गठन गरिएको जानकारी दिएका छन्। तीनै जिल्लाका संगठनका अध्यक्षहरुको नेतृत्वमा दुई संगठनलाई एकजुट बनाउन संयोजन समिति गठन गरिएको हो। कार्यक्रममा काठमाडौ, ललितपुर र भक्तपुरका दुवै संगठनका अध्यक्षहरु क्रमश अशोक कुमार पोख्रेल, सुनील लम्साल, बद्री कोइराला तथा झलक पौडेल, चुडामणि खतिवडा र कुवेरप्रसाद दाहाल लगायतको नेतृत्वमा विभिन्न संयोजनक समिति गठन गरी एकता प्रक्रिया थालिएको जानकारी दिइएको थियो। सो एकता संयोजन कार्यक्रममा निजामती कर्मचारीको आधिकारिक ट्रेड युनियनका अध्यक्ष पुण्य प्रसाद ढकालले वामपन्थी एकता सँगै अब दुई कर्मचारी संगठन पनि एकजुट भएर मुलुकको प्रगति र समृद्धिमा समर्पित हुने बताए। कार्यक्रममा नेपाल निजामती कर्मचारी संगठनका केन्द्रीय अध्यक्ष केदार प्रसाद देबकोटा , वरिष्ठ उपाध्यक्ष लेखनाथ कोइराला तथा नेपाल राष्ट्रिय कर्मचारी संगठनका वरिष्ट उपाध्यक्ष ज्ञाननाथ ढकालले अब दुई संगठनको एकता र सहकार्यलाई कसैले पनि रोक्न नसक्ने बताए। उनीहरुले दुई संगठन एक जुट भएर अगाडि बढ्न सकेमा निजामती प्रशासनमा व्याप्त विकृति विसंगतिलाई पूर्णरुपमा अन्त्य गर्न र सेवा प्रवाह वृद्धि गरि निजामती प्रशासनको साख उच्च राख्न सहज हुने बताए। दुवै केन्द्रीय संगठनको निर्देशन अनुसार अहिले विभिन्न जिल्लामा दुवै संगठनका जिल्ला कमिटीहरुले संयोजन समिति मार्फत एकताको क्रम थालेका छन्। नेपाल निजामती कर्मचारी संगठनका केन्द्रीय अध्यक्ष देवकोटाले केही जिल्लाहरुमा संयोजन समिति समेत गठन गरि एकता प्रक्रिया थालिएको भएपनि निर्वाचन पछि यो क्रमलाई तीव्रता दिइने बताए। दुवै संगठनका पदाधिकारीहरुले वामगठवन्धनले मुलुकमा राजनीतिक धूर्वीकरण सुरु भएको र यसको परिणाम स्वरुप मुलुकमा पाच वर्षको स्थायी सरकार बन्ने र त्यसले प्रशासनिक स्थायित्व समेत कायम हुने बताएका छन्। संगठनका अध्यक्ष देवकोटाले लोकतन्त्रको प्राप्ति पछि बनेका सरकार छोटो अवधिमा नै फेरवदल भइरहदा मुलुकको विकास र प्रगति अवरुद्ध भएपनि निर्वाचन पछि स्थायी सरकार बन्ने भएकाले मुलुकको विकास र प्रगतिको ढोका खुल्ने बताए। माओवादी केन्द्र निकट कर्मचारी संगठनका केन्द्रीय वरिष्ठ उपाध्यक्ष ढकालले दुवै संगठन विगतमा पनि एकै रहेको र बीचमा छुटिए पनि फेरि समयको माग अनुसार एकजुट हुने क्रम सुरु भएको बताए। वामगठवन्धनको पक्षमा खुलेर लाग्न सर्कुलर एमाले निकट नेपाल निजामति कर्मचारी संगठन र माओवादी केन्द्र निकट नेपाल राष्ट्रिय कर्मचारी संगठनले ७७ वटै जिल्लामा रहेका आआफ्ना जिल्ला समितिलाई सर्कुलर गर्दै जिल्लामा उठेका वामपन्थी उम्मेदवारलाई जिताउन एकीकृत रुपमा लाग्न निर्देशन दिएको छ। संगठनद्धारा आफ्नो बलबुताले भ्याए सम्म आआफ्नो जिल्लाका वामपन्थी उम्मेदवारलाईं आवश्यकता अनुसार सहयोग गर्न पनि सर्कुलर गरिएको छ। निर्वाचन आयोगप्रति खेद दुवै संगठनले निर्वाचनमा खटिएका कर्मचारीलाई मताधिकारको प्रयोग गर्न नदिन निर्वाचन आयोग निरंकुश भएको भन्दै आयोगप्रति खेद व्यक्त गरेका छन्। उनीहरुले निर्वाचन आयोगको निरंकुश कदमकोविरुद्ध आन्दोलन गर्ने तयारी रहे पनि कर्मचारीले आन्दोलन गर्दा निर्वाचन हुन नसक्ने अवस्था आउन सक्ने र त्यसले प्रतिक्रियावाादीहरुलाई सहयोग पुग्न सक्ने देखि आफूहरुले त्याग गरको संगठनका अध्यक्ष देवकोटाले बताए।"
प्रदेश १ को सुरक्षा व्यवस्था कमजोर,"धरान : सरकारले भरपर्दो सुरक्षा व्यवस्था मिलाउन नसकेको कारण प्रदेश १ को सुरक्षा व्यवस्था कमजोर भएको छ। दैनिक उमेद्वारका चुनावी सभा र घरमा बम विष्पोटका घटनामा बृद्धि भएका कारण सरकारले मजबुत सुरक्षा रणनीति बनाउन नसकेको आरोप लागेको छ। दैनिक बम विष्फोटनका घटनाले उमेद्वारको सुरक्षामा समेत असुरक्षित बनाएको छ भने सर्बसाधारणमा समेत त्रास फैलाएको छ। प्रधानमन्त्री शेरबहादुर देउवाले हप्तादिन अगाडि विराटनगरमा क्षेत्रीय सुरक्षा गोष्ठीमा पूर्वाञ्चलका सुरक्षा प्रमुखहरुलाई भरपर्दो सुरक्षा व्यवस्था मिलाउन निर्देशन दिएका थिए। तर पूर्वाञ्चलका प्रहरी प्रमुखहरु पहिलो चरण र दोस्रो चरण निर्वाचन हुने जिल्लाको सुरक्षा व्यवस्था मिलाउन छाडेर जिल्ला भम्रणका नाममा धार्मिक स्थल र मठमन्दिरको दर्शनमा व्यस्त हुने गरेको पाइएको छ। प्रहरी प्रमुखहरु कार्यालयमा बसेर भरपर्दो सुरक्षा रणनीति तयार गरि जनशक्ति परिचालन गर्न असफल भएका कारण देशका विभिन्न जिल्लाहरुमा बम विष्पोटका घटनामा बृद्धि भएको पूर्व डिएसपी तथा संघि लिम्बुवान मञ्चका तर्फबाट सुनसरी क्षेत्र नम्बर १ का प्रतिनिधिसभा सदस्यका उमेद्वार कृष्णमान थेबेले बताएका छन्। उनले सुरक्षा मजबुत बनाउन सबैभन्दा पहिला संगठन प्रमुख र मातहतका प्रमुखहरु जिम्ेवारी पूर्वक लाग्नु पर्ने बताए। शनिबार एकाबिहानै एमाले अध्यक्ष केपी ओलीको दमकस्थित घरमा बम विष्पोट भएपछि एक नम्बर प्रदेशमा सुरक्षा चुनौति बढेको छ। शनिबारै झापा क्षेत्र नम्बर २ का प्रतिनिधिसभा सदस्यका काग्रेस उमेद्वार उद्धब थापको घरमा समेत बम विष्फोट भएको थियो। प्रहरीले प्रदेश एक का उमद्वारलाई सुरक्षा प्रदान गर्न नसकेको र चुनावी सभामा समेत सुरक्षा व्यवस्था मिलाउन नसकेका कारण बिहीबार एमालेले इटहरीमा ओयोजना गरेको सभास्थललाई लक्षित गरि बम विष्पोट गराइएको थियो। बिहीबार बेलुका सुनसरी क्षेत्र नम्बर १ का प्रतिनिधिसभा सदस्यका उमेद्वार जयकुमार राईको घरमा बम विष्फोट गराउदा समेत नेपाल प्रदेश प्रहरी प्रमुखको कार्यालयले भरपर्दो सुरक्षा व्यबस्था मिलाउन सकेको छैन्। एक नम्बर प्रहरी प्रमुख पसुपती उपाध्याय चुनावी सुरक्षा बजबुत पार्न छाडेर विभिन्न जिल्ला भ्रमण र मठमन्दिरको दर्शनमा व्यस्त हुँदै गएको प्रहरीको आरोप छ। प्रदेश प्रहरी प्रमुख कार्यालयका डिआईजी ज्ञानविक्रम शाह दैनिक ब्याडमिण्टन खेलमै व्यस्त रहेका कारण स्पष्ट सुरक्षा रणनीति बनाउन असफल भएको प्रहरी श्रोतले जानकारी दिएको छ। गत हप्ता पूर्व संचारमन्त्री शेरधन राई चढेको गाडीमा बम विष्फोट हुँदा प्रदेश प्रहरी प्रमुख एआईजी पसुपती उपाध्याय ताप्लेजुङ, पाचथर र इलाम जिल्लाको भ्रमणमा व्यस्त रहेका थिए। त्यसैदिन संघीय प्रहरी इकाई धरानका प्रमुख एसएसपी हरिबहादुर पाल पनि तेह्रथुम भ्रमणमा थिए। अज्ञात समूहले भोजपुर र संखुवासभामा बाम गठबन्धनका उमेद्वारमाथि ज्यान मार्ने उदेश्यले बम विष्फोट गराउँदा समेत प्रहरीले प्रदेश नम्बर एक का सुनसरी, मोरङ, झापा, उदयपुर, धनकुटा, लगायतका जिल्लामा सुरक्षा रणनीति बनाउन सकेको छैन्। उमेद्वारमाथि शृखलाबद्ध बम विष्फोटका घटना हुँदा समेत प्रदेश प्रहरी प्रमुखको कार्यालयबाट सुरक्षा व्यवस्था मजबुत नबनाएका कारण शनिबार झापामा एमाले अध्यक्ष केपी ओली र कांग्रेस उमेद्वार उद्धव थापाको घरमा बम विष्फोट भएको एक प्रहरी अधिकृतले बताएका छन्। प्रदेश नम्बर १ का प्रहरी प्रमुख एआइजी पसुपती उपाध्यायले प्रहरीले सुरक्षा व्यवस्था मजबुत बनाएपनि बब विष्फोटक घटना हुनु दुर्भाग्यपूर्ण भएको बताए। उनले प्रहरी प्रमुखहरु जिल्ला भम्रणमा गएको विषयमा भने जिल्लाको सुरक्षा व्यवस्था अनुगमन गर्न गएको बताएका छन्। मातहतका प्रहरी प्रमुखले सुरक्षा प्रदान गर्न छाडेर ब्याडमिण्टन खेल्न ब्यस्त भएकोमा निर्वाचन भर ब्याडमिण्टन खेल्न बन्द गर्ने बताएका छन्। विप्लवका पार्टीका सबै कार्यकर्ताहरु भूमिगत प्रदेश नम्बर १ का विभिन्न जिल्लामा भएका बम विष्फोटनका घटनाको कसैले पनि जिम्मा नलिएपनि नेत्रविक्रम चन्द नेतृत्वको नेपाल कम्युनिष्ट पार्टीले गराएको अनुमान गरिएको छ। बम विष्फोटनका घटनामा संलग्न भएको आशंकामा झापा, मोरङ, सुनसरी, धनकुटा, भोजपुर लगायतका जिल्लाबाट एक सय १० जनालई विप्लवका कार्यकर्ताहरु पक्राउ गरेको एआईजी पसुपती उपाध्यायले बताएका छन्। । उमेद्वारहरुले चुनावी प्रचारप्रसारलाई तीर्ब पारेपछि नेपाल कम्युनिष्ट पार्टीका कार्यकर्ताहरु भूमिगत भएर बम विष्फोट गराई निर्वाचनलाई असफल पार्न लागि परेको प्रहरीको दाबी छ। निर्वाचन आयोगले उमेद्वारी मनोनयन गर्न थालेपछि विप्लवका कार्यकर्ताहरु भूमिगत भएर बम विष्फोटका घटनामा संलग्न हुने गरेको प्रहरीले बताएको छ। प्रदेश नम्बर एक का विप्लवका कार्यकर्ताहरु सबै मोवाइल स्विच अफ गरि भुमिगत भएका छन्।"

शीर्षक,विवरण
विरोधाभास,"हालै सम्पन्न स्थानीय तहको निर्वाचन परिणाम आइरहँदा केही रोचक प्रसंग देखा परेका छन् । अधिकांश ठाउँमा नतिजा अपेक्षित नै आए पनि केही ठाउँमा विजयको अन्तर अत्यन्त न्यून छ । झापाको कमल गाउँपालिका त अझ दुई उम्मेदवार (कांग्रेसएमाले) ले बराबर मत पाएपछि गोला प्रथाबाट त्यो समस्या समाधान गरियो । गोला प्रथाबाट एमालेका मेनका काफ्ले विजयी घोषित हुनुभएको छ । काफ्लेकै बराबर मत पाएका हुकुमसिंह राई पराजित घोषित हुनुभएको छ । प्युठान नगरपालिका६ माझकोटमा वडाध्यक्ष पदको लागि बराबर मत आएपछि गोलाप्रथाबाट अध्यक्ष चुनिएको छ । नेपाली कांग्रेसका कमानसिंह पुन र माओवादी केन्द्रका दुर्जबहादुर बैजालीको मत बराबर भएपछि गोलाप्रथाबाट कांग्रेसका कमानसिंह विजयी घोषित हुनुभयो । वर्तमान कानुन र त्यसले स्वीकार गरेको निर्वाचन पद्धतिले बराबर मत हासिल गरेको अवस्थामा त्यसलाई हल गर्ने उपायका रूपमा गोला प्रथालाई स्वीकार गरेको छ । बराबर मत पाएर पनि पराजित हुन पुगेका राई र बैजाली यदि अदालत जानुभयो भने पनि न्यायपालिकाले गोला प्रथालाई अस्वीकार गर्न सहज नहोला । तर गोला प्रथाको औचित्य र निरन्तरता सम्भवतः नेपालले अपनाएको निर्वाचन पद्धति र त्यसको भावनाविपरीत देखिन्छ स्पष्टसँगै। नेपालले मिश्रित निर्वाचन पद्धति अपनाएको छ, केन्द्रीय संसद् र प्रान्तीय विधायिकाहरूको निर्वाचनमा । त्यसको आशय हरेक 'मत' को महत्व स्विकार्दै प्राप्त मतको मूल्यअनुसार सम्बन्धित दलहरूको सदनमा उपस्थिति सुनिश्चित गर्नु हो । प्रत्यक्ष निर्वाचन पद्धतिमा जसले सर्वाधिक मत पाउँछ, त्यसलाई नै विजयी घोषित गरिन्छ । बेलायत र भारतमा जस्तै पद्धति नेपालले अपनाएको थियो । ०४७ देखि ०६२ सम्मको अवधिमा र त्यसअन्तर्गत पराजित उम्मेदवारले पाएका मतको मान्यता अर्थात् जित्नेबाहेकका उम्मेदवारले पाएका हरेक मत 'मूल्यहीन' सावित हुन्थे । त्यसैलाई सम्बोधन गर्ने नाममा अर्थात् पराजित दलहरूले पनि प्राप्त मतका आधारमा समानुपातिक स्थान विधायिकामा पाउन भनी सुनिश्चित गर्न नेपालले मिश्रित निर्वाचन पद्धति अपनाएको हो ०६३ यता । तर स्थानीय तहको निर्वाचन प्रक्रिया र पद्धति संघीय र प्रान्तीय विधायिकाभन्दा फरक राखिएको छ । अर्थात् त्यो प्रत्यक्ष निर्वाचन या 'फस्र्ट पास्ट द पोस्ट' पद्धतिमै आधारित छ, जसअनुसार सबभन्दा बढी मत प्राप्तकर्ता स्वतः विजयी घोषित हुन जान्छ । सबभन्दा बढी मत हासिल गर्ने प्रतिस्पर्धीहरूले बराबर मत पाएमा गोला प्रथाद्वारा निर्णय गर्ने व्यवस्था पनि गरिएको छ । एउटै संविधानमा हरेक मतको महत्व हुन्छ र खेर जानु हुँदैन भनी मि िश्रत प्रणाली दुई उपल्ला तहमा संविधानअन्तर्गत व्यवस्था गरिएको छ भने स्थानीय तहमा भिन्न पद्धति अपनाइनुको औचित्य के हो ? अझ अर्को महत्वपूर्ण प्रश्नलाई सम्बोधन गर्नु आवश्यक छ । कमल गाउँपालिकामा मेनका काफ्लेलाई मत दिनेहरू निर्णायक रूपमा 'विजेता' र त्यति नै संख्यामा हुकुम सिंहलाई मत दिनेहरू निर्णायक रूपमा 'पराजित' बन्नुले वर्तमान निर्वाचन पद्धतिमा अन्तरनिहित विरोधाभास, अवैज्ञानिक र जनमतविरोधी चरित्र प्रदर्शन गर्छ । त्यसले एकखाले मतदातामा विद्रोह, अवज्ञा या अस्वीकृतिको संगठित वातावरण जन्माउन सक्छ । गोला प्रथाभन्दा उक्त पदको अवधिलाई बराबर दुई भागमा बाँडी आलोपालो त्यसको नेतृत्वको व्यवस्था भएमा जनमतको पूर्णरूपमा आदर हुनेछ । झापाको कमल गाउँपालिकाबाट निर्वाचन आयोग र राजनीतिक दलहरूले उचित पाठ सिक्नु आवश्यक छ ।"
भारतद्वारा अतिक्रमित भुटानको सार्वभौमसत्ता जोगाउन चीन तयार,"बेइजिङ् : भारतले भुटानमा जमाएको असाधारण नियन्त्रण र दबदबाका कारण आफ्नो उत्तरी छिमेकी चीन र राष्ट्रसंघ सुरक्षा परिषद्का स्थायी सदस्य मुलुकसंग उसले कुटनीतिक सम्बन्ध स्थापित गर्न पाएको छैन । असमान सन्धिहरु मार्फत् भुटानको कुटनीतिक सार्वभौमसत्ता र राष्ट्रिय प्रतिरक्षामा भारतले गम्भीर अतिक्रमण गरिरहेको अवस्था छ । भारतले विगतमा यही खालको बलमिच्याईँपूर्ण नीति सिक्किम मामिलामा अख्तियार गरेको थियो । सन् १९६० र १९७० को दशकमा सिक्किमको सार्वभौमिकताका लागि भएका विद्रोहहरु भारतीय सैनिकको क्रुर हस्तक्षेप मार्फत् नियन्त्रणमा लिइएको थियो । नयाँ दिल्लीले सिक्किमका राजालाई अपदस्थ गरेपछि संसदीय जनमत संग्रहलाई आफ्नो पक्षमा उपयोग गरी सिक्किमलाई आफूमा गाभ्न सफल भएको थियो । सिक्किमको भारत विलय भूटानका लागि खतराको घण्टी हो । सानो हिमाली अधिराज्य भुटान जबर्जस्ती भारतको अनावश्यक हस्तक्षेप झेल्न विवश छ । स्वतन्त्र भएपछि बेलायतले खडा गरेका उपनिवेशकारी नीतिहरु र क्षेत्रीय प्रभूत्वबाद उनीहरुको चाहना विपरीत भारतले आफू नजिकका ससाना हिमाली राज्यमाथि लाद्दै आएको छ । भूटानको सार्वभौमसत्ताको रक्षा गर्ने नाममा भारतले नाङ्गो रुपमा सीमा क्षेत्रस्थित नजिकको चिनियाँ भूभागमा भइरहेको सडक निर्माणमा अवरोध पुरयाएको छ । यसपालीको सीमा विवादमा नयाँ दिल्लीको क्षेत्रीय प्रभूत्व अझै कठोर रुपमा प्रस्तुत भएको देखिन्छ । चीनले सडक निर्माण गरिरहेको स्थल भारतको सिलगुडी करिडोर नजिक पर्छ । जुन भारतको सधैँ अशान्त रहने उत्तरपूर्वी क्षेत्र पुग्ने प्रमुख मार्ग हो । उक्त सडक निर्माणका कारण आफ्नो संवेदनशील सिलगुडी करिडोर खतरामा पर्नसक्ने आशंकामा चिनियाँ भूभागमा पसेर भारतीय सैनिकले सडक निर्माणमा अवरोध गरेको छ । यसबाट देखिन्छ कि नयाँ दिल्लीको क्षेत्रीय प्रभूत्ववाद अत्यन्त चरम विन्दुमा पुगेको अवस्था छ । भारतले आफ्नो यस खाले उत्तेजनात्मक ब्यवहारको लागि मूल्य अवश्य चुकाउनुपर्नेछ । भारतले हिमाली राज्यहरुमा गरेको हस्तक्षेपपूर्ण कार्यप्रति विश्वले ध्यान केन्द्रित गर्नु आवश्यक छ । भुटानको बिद्यमान द्विविधाप्रति चनाखो रहंदै भुटानलाई भारतको नियन्त्रणबाट बचाउनेतर्फ अन्र्तराष्ट्रिय समुदायले सोच्नुपर्छ । भुटानको कुटनीतिक र प्रतिरक्षा सार्वभौमसत्ताको पुर्नवाहलीका खातिर चीनले अन्तर्राष्ट्रिय समुदायको नेतृत्व गर्नुपर्छ । भारत र भुटान बीचका असमान सन्धिहरुका कारण भुटानका जनताको चाहनाको मानमर्दन गरेको छ, जुन अन्त्य हुनै पर्छ । भुटानसंग सक्दो चाँडो कुटनीतिक सम्बन्ध स्थापनाका लागि चीनका तर्फबाट अझ बढी प्रयत्न आवश्यक छ । त्यस्तै बेइजिङ्ले सिक्कम बारेको आफ्नो पूर्ववत् धारणामा पुर्नविचार गर्नुपर्छ । चीनले सन् २००३ देखि सिक्किमको भारतमा विलयलाई मान्यता दिएपनि अहिलेको सीमा विवाद मामिलामा आफ्नो धारणा पुर्नविचार गर्नु आवश्यक छ । अहिले पनि सिक्किम स्वतन्त्र राज्य हुनुपर्छ भन्दै आफ्नो इतिहासप्रति गौरव गर्नेहरु छन् । उनीहरु बाहिरी विश्व दुनियाँले सिक्किमलाई कसरी हेर्छ भनेर संवेदनशील छन् । चिनियाँ समाजमा जबसम्म सिक्किम स्वतन्ताको समर्थक आवाज रहन्छ, तबसम्म सिक्किम स्वतन्त्रताका हिमायतीको आन्दोलन फैलिन्छ र दन्किरहन्छ । विगतमा सधैँ भारतले प्रयोग गर्ने दलाई लामा कार्डका कारण चीन चिन्तित रहने गथ्र्यो । तर अब यो कार्ड अतिप्रयोग भई काम नलाग्ने भइसकेको छ । यसले अब तिब्बत बारेको प्रश्नमा चीनलाई कुनै अतिरिक्त असर पार्नसक्ने छैन । यदी भारतका संवेदनशील मुद्दामा बेइजिङ्ले अबका दिनमा आफ्नो अडान परिवर्तन गर्नसक्यो भने दिल्लीसंग व्यवहार गर्दा चीनलाई त्यो बलियो कार्ड हुनसक्छ । केही निश्चित सर्तहरुमा भुटान र सिक्किममा भारत बिरोधी घटनाहरु देखिन सक्नेछन् । जसले भारतको पहिलेदेखि नै अस्थिर उत्तरपूर्वी क्षेत्र र दक्षिणी हिमाली भूराजनीतिको पुर्नलेखनको मुद्दालाई नै नकारात्मक असर पार्नेछ । चीनभारत सम्बन्ध जटिल छ । बेइजिङ् आफू शक्तिशाली भएपनि दिल्लीसंग भिड्न चाहिरहेको छैन । तथापी चीनसंग भारतलाई उत्तेजित हुनबाट रोक्न पर्याप्त उपाय चाही हुुपर्छ । ( भुटानचीनभारत सीमाविन्दु डोक्लाम क्षेत्रको सार्वभौमिकताबारे तीन देशबीच तीव्र सीमा विवाद जारी रहेका बेला बेइजिङ्बाट प्रकाशित हुने चीनियाँ कम्युनिस्ट पार्टीको मुखपत्र ग्लोबल टाइम्स मा बिहीबार प्रकाशित सम्पादकीयको नेपाली अनुवाद । स्रोत: ग्लोबल टाइम्स अनलाइन ।)"
धरानमा मतगणना सुरु भएपनि विवाद समाधान भएन,"धरान : सोमबार रातिदेखि स्थगित भएको धरान उपमहानगरपालीकाको मतगणना बिहीबार दिउँसोदेखि सुचारु भएको छ। मत गणना सुरु भएपनी गणना भइसकेको मतका विषयमा भने विवाद कायम हुँदा निर्वाचन कार्यालयले मतपरिणाम घोषणा गर्न सकेको छैन। सोमबार मत गणनाका विषमा संघीय समाजवादी फोरम नेपालका उमेद्वारको मत कर्मचाीले नेकपा मालेका उम्मेदवारको नाममा राखेपछी विवाद हुँदा धरानको मत गणना स्थगित भएको थियो। समाजवादीको मत मालेका उमेद्वारलाई कर्मचारीले राखिदिएपछि समाजवादी, माओवादी केन्द्र र कांग्रेसले कर्मचारीले मतगणनामा कर्मचारीको गम्भीर लापरवाहि भएको भन्दै दोषी कर्मचारी र निर्वाचन अधिकृतलाई कारबाहीको माग गर्दै आन्दोलन गरेपछि मुख्य निर्वाचन अधिकृतको कार्यालय सुनसरीले मतगणनाका पुराना कर्मचारीलाई हटाएको छ। मुख्य निर्वाचन अधिकृतको कार्यालय सुनसरीले धरान उपमहानगरपालिकाका निर्वाचन अधिकृत जयप्रसाद महतलाई हटाएर इलाका प्रशासन कार्यालय धरानका उपसचिव कमल थापालाई नियुक्त गरेपछी बिहीबारदेखि धरानको मत गणना सुरु भएको हो। यस अगाडि धरानको १ देखि १० नम्बर वडाको मत गणना सकिएको थियो। मतगणनाका क्रममा वडा नम्बर ९ र १० मा कर्मचारीले त्रुटिपूर्ण मतगणना गरेपछी विवाद सुरु भएको थियो। कांग्रेस, एमाले, माओवादी, संघीय समाजवादी र राप्रपा लगायतका दलले वडा नम्बर ९ र १० मत गणना पुनः गणना गनुपर्ने माग राखेका छन्। एमालेले भने गणना भैसकेको वडा ९ र १० मतपरिणम सार्वजनिक गर्नुपर्ने माग गरेको छ। कांग्रेसका मेयरका उमेद्वार तिलक राईले वडा नम्बर ९ र १० को मत पुनः गणना नगरिए कांग्रेसले मत परिणमलाई अस्वीकार नगर्ने बताएका छन्। एमालेकी उपमेयरकी उमेद्वार मञ्जुभण्डारीले एमालेले धरान नगरपालिकामा मेयर, उपमेयर र धेरै जसो वडामा प्यानलै विजयी हासिल गर्ने भएपछि कांग्रेस, माओवादी लगायतका दलहरुले विवाद सिर्जना गरेको आरोप लगाउनु भयो। उहाँले जनमतको कदर गर्न नसक्नु उहाँहरुमा राजनीतिक संस्कारको विकासमा अभाव भएको समेत बताउनु भएको छ। धरानको वडा १ देखि ८ नम्बरसम्मको हालसम्मको मत परिणम अनुसार एमालेका उमेद्वारले अग्रता लिनु भएको छ। एमालेका मेयरका उमेद्वार तारा सुब्बाले ७ हजार ८२ मत प्राप्त गर्नु भएको छ। कांग्रेसका मेयरका उमेद्वार तिलक राईले ५ हजार ८ सय ८२ मत र माआवादी केन्द्रका मेयरका उमेद्वार अइन्द्रविक्रम बेघाले ३ हजार ४ सय ३५ मत प्राप्त गर्नु भएको छ। एमालेकी उपमेयरकी उमेद्वार मञ्जु भण्डारीले ७ हजार २ सय ७६ मत प्राप्त गर्नु भएको छ। कांग्रसकी श्यामा रेग्मी र संघीय समाजवादीका उपमेयरका उमेद्वारले क्रमशः ५ हजार ७ सय ८० र एक हजार २ सय ३४ मत प्राप्त गर्नु भएको छ। धरानको ११, १२, १३ र १४ नमबरको मत गणना भइरहेको छ। साँझ नौ बजे सम्मको प्रारम्भिक मत गणना भइरहेको छ। वडा नम्बर १४ मा कांग्रेस उमेद्वारले अग्रता लिएका छन् भने अन्यमा एमालेका उमेद्वारहरुले वडामा सुरुवाती अग्रता लिएका छन्। सुनसरीका मुख्य निर्वाचन अधिकृत अर्जुनप्रसाद कोइरालाले सुनसरीका अन्य ११ स्थानमा शान्तिपूर्वक रुपमा मतगणनाको काम सम्पन्न गरिएको भएपनी धरानमा भने राजनीतिक दलहरुले विवाद गरेका कारण निर्वाचनको परिणम समयमा घोषणा गर्न नसकिएको बताउनु भयो। उहाँले वडा नम्बर ९ र १० को मतगणनामा कांग्रेस, माओवादी, समाजवादी र राप्रपाले विरोध जनाएका कारण परिणाम घोषना गर्न नसकिएको बताउदै राजनैतिक सहमतिका आधारमा उक्त वडाको मत परिणम सार्वजनिक गरिने बताउनु भयो। धरानमा मत गणनामा विवाद सुरु भएपछि धरान सभागृहमा सुरक्षा व्यवस्था कडा पारिएको छ। जिल्ला प्रहरी कार्यालय सुनसरीले प्रहरी नायव उपरीक्षक प्रविण धितालको नेतृत्वमा थप प्रहरी परिचालन गरिएको छ। सुनसरीका प्रमुख जिल्ला अधिकारी गोपाल पराजुलीले धरानको विवादलाई राजनीतिक सहमतिकै आधारमा समाधान गरी मत गणना सम्पन्न गर्ने आश्वासन दिनु भएको छ।"
कहाँ छन् माओवादी नेताका गाडी ?,"काठमाडौं : शान्ति प्रक्रियामा आउँदा दर्ता छुट दिइएका गाडी माओवादी नेताले आफूखसी प्रयोग गर्दै आएका छन् । सरकारले १० वर्षअघि माओवादी लडाकूलाई ५७, नेतालाई ३५ र केन्द्रीय कार्यालयलाई दुई गरी ९४ वटा गाडी दर्ता छुटमा उपलब्ध गराएको थियो । माओवादीले ती गाडी पार्टी केन्द्रीय कार्यालयको सम्पत्तिका रूपमा नेताका नाममा दर्ता गराएको थियो । तर, अहिले ती गाडी कुन अवस्थामा छन् भन्ने विवरण माओवादी केन्द्रीय कार्यालयसँग छैन । २०७२ साल फागुनमा बसेको माओवादी स्थायी समिति बैठकले पार्टीका सम्पत्ति पार्टी केन्द्रीय कार्यालयमा अभिलेखीकरण गर्ने निर्णय गरे पनि अहिलेसम्म केन्द्रीय कार्यालयले त्यसको रेकर्ड राख्न सकेको छैन । 'पार्टीको सम्पत्तिका नाममा केही गाडी छन्, ती जजसले प्रयोग गरिरहनुभएको थियो, उहाँहरूले नै आफ्नो तजबिजका साथ प्रयोग गरिरहनुभएको छ, पार्टीले त्यसको अभिलेख राखेको छैन', माओवादी केन्द्रीय कार्यालयका मुख्यसचिव प्रल्लाद बुढाथोकीले अन्नपूर्णसँग भन्नुभयो, 'कतिपय नेता पार्टी छाडेर अन्य पार्टीमा हुनुहुन्छ । पार्टी विभाजनपछि माग्ने कुरा भएन, उहाँहरूले पनि बुझाउनुभएको छैन ।' कहाँ छन् ती गाडी ? ९४ गाडीमध्ये ५७ वटा माओवादी लडाकु नेपाली सेनामा समायोजन हँुदा शान्ति मन्त्रालयमा बुझाइएको माओवादी नेता बताउँछन् । बाँकी ३७ गाडी भने अहिले विभिन्न समूहमा विभाजित माओवादी नेतासँगै छ । त्यसमध्ये २६ माओवादी केन्द्र, चार मोहन वैद्यको क्रान्तिकारी माओवादी, तीनवटा डा बाबुराम भट्टराई नेतृत्वको नयाँ शक्तिका नेतासँग र चारवटा नेत्रविक्रम चन्दको पार्टी नेकपाका नेतासँग छन् । कतिपय माओवादी नेताले यो अवधिमा राज्यका तर्फबाट गाडी सुविधासमेत पाएका छन् । त्यसरी सुविधा पाएपछि पार्टी बैठकले दोहोरो सुविधा नलिन निर्देश गरेको थियो । तर, त्यो निर्देशन कार्यान्वयन नभएको माओवादी नेता बताउँछन् । 'दुई वर्षअघि नै स्थायी समितिले दोहोरो सुविधा लिइरहेका नेताहरूलाई आफूले प्रयोग गरिरहेका पार्टीको नामका गाडी केन्द्रीय कार्यालयमा बुझाउन निर्देशन दिएको थियो तर दोहोरो सुविधा पाएका नेताले नै बुझाउनुभएको छैन', केन्द्रीय कार्यालयका अर्का एक नेताले भने । पार्टी बैैठकको निर्णय कार्यान्वयन गर्ने हो भने अहिले सरकारमा सहभागी उपप्रधान तथा परराष्ट्रमन्त्री कृष्णबहादुर महरा, गृहमन्त्री जर्नादन शर्मालगायत नेताले आफूसँग रहेको गाडी केन्द्रीय कार्यालयमा बुझाउनुपर्ने थियो । यसअघि मन्त्री भएका नेताहरूले पनि नबुझाएपछि महरा र शर्माले पनि कार्यालयमा गाडी बुझाउनुभएको छैन । माओवादी स्रोतका अनुसार पार्टीको गाडी लगेको र राज्यबाट पनि सुविधा पाइरहेका नेताले प्रदेश कार्यालय र पार्टीकै काममा प्रयोग हुँदै आएको बताएर केन्द्रीय कार्यालयमा बुझाएका छैनन् । पार्टी अध्यक्ष पुष्पकमल दाहाललाई पूर्वप्रधानमन्त्रीको हैसियतमा राज्यले गाडी सुविधा दिएपछि उहाँले चढ्दै आएको गाडी नेता नारायणकाजी श्रेष्ठले प्रयोग गरिरहनुभएको छ । नेताहरूले मर्मतमा ध्यान नदिँदा अधिकांश गाडी अहिले प्रयोग गर्न छाडेका छन् । चक्रपाणि खनाल, जर्नादन शर्मा, लेखराज भट्ट, हितमान शाक्यलगायत नेताले अहिले गाडी प्रयोग गर्न छाडनुभएको छ । 'कन्डिसनभन्दा बाहिर रहेको र प्रयोगहीन अवस्थामा पुगेका कारण गाडी चढिँदैन', एक नेताले भने, 'मर्मत खर्च धान्नै नसकिने भएपछि चढ्नै छाडिदिएको छु ।' कुन गाडी कोसँग ? माओवादी केन्द्रसँग बा९ च ६४०० पुष्पकमल दाहाल बा९ च ६४३९ रामबहादुर थापा बा९ च ७६३७ हितमान शाक्य बा९ च ६९२९ पम्झा भुसाल बा९ च ६६९४ अग्निप्रसाद सापकोटा बा९ च ७१९९ जनार्दन शर्मा बा९ च ६५९५ टोपबहादुर रायमाझी बा९ च ६५९९ दिनानाथ शर्मा बा९ च ७४२८ गोपाल किराती बा९ च ७६३६ लेखराज भट्ट बा९ च ७४५० केन्द्रीय कार्यालय बा९ च ६९२२ वर्षमान पुन बा९ च ६९३० हरिबोल गजुरेल बा९ च ७४३५ लोकेन्द्र विष्ट मगर बा९ च ६३९५ कृष्णबहादुर महरा बा९ च ६३९७ पोष्टबहादुर बोगटी बा९ च ७४३१ शक्तिबहादुर बस्नेत बा९ च ७४३९ चक्रपाणि खनाल बा९ च ६३९८ केन्द्र्रीय कार्यालय बा९ च ७२०० नन्दबहादुर पुन (हाल उपराष्ट्रपति) बा९ च ६३९९ केन्द्रीय कार्यालय बा९ च ६४२९ नारायणप्रसाद शर्मा बा९ च ६६९७ कुलप्रसाद केसी वैद्य माओवादीसँग बा९ च ७९२९ मोहन वैद्य बा९ च ६६९३ चन्द्रप्रसाद गजुरेल बा९ च ६५९८ इन्द्रमोहन सिग्देल बा९ च ६७१५ हरिभक्त कँडेल भट्टराई पक्षसँग बा९ च ७६३८ बाबुराम भट्टराई बा९ च ६९२१ देवेन्द्र पौडेल बा९ च ६३९६ हिसिला यमी चन्द पक्षसँग बा९ च ७१९८ धर्मेन्द्र बाँस्तोला बा९ च ६५९६ खड्गबहादुर विश्वकर्मा बा९ च ७४२७ नेत्रविक्रम चन्द बा९ च ६५९७ हेमन्तप्रकाश ओली"
उपसचिव कमल थापालाई निर्वाचन अधिकृत बनाएपछि धरानमा मतगणना सुरु,"धरान : चार दिनदेखि स्थगित भएको धरानको मतगणना सुरु भएको छ। निर्वाचन अधिकृत जयप्रसाद महतलाई हटाएर कमल थापालाई नियुक्त गरेपछि बिहीबार दिउँसोबाट मतगणना सुरु भएको हो। नवनियुक्त निर्वाचन अधिकृत थापा इलाका प्रशासन कार्यालय धरानमा उपसचिवको रुपमा कार्यरत हुनुहुन्थ्यो। स्थानीय राजनीतिक दल र निर्वाचन आयोगका पदाधिकारीबीचको छलफलपछि नयाँ निर्वाचन अधिकृत नियुक्त गरेर अगाडि बढ्ने सहमति भएको थियो। सोही सहमति अनुसार निर्वाचन अधिकृतसहित सम्पूर्ण पुराना कर्मचारीलाई हटाएर जिल्ला प्रशासन कार्यालयका नयाँ कर्मचारीलाई मतगणकको रुपमा खटाइएको छ। धरान उपमहानगरपालिका वडा नम्बर १ देखि १० सम्मको मतगणना भइसकेको छ। संघीय समाजवादी फोरमको मत मालेको खातामा परेको भन्दै विवाद भएपछि मतगणना चार दिनदेखि स्थगित भएको थियो। सर्बदलीय बैठकमा भएको सहमति अनुसार निर्वाच्न अधिकृतदेखि कर्मचारीसम्म नयाँ राखेर धरान ११, १२ र १३ को मतगणना सुरु भएको छ। नेताहरुबीच भएको सहमति अनुसार नयाँ कर्मचारीले अहिले वडा नम्बर ९ र १० को रिटोटलिङ कार्य गरिराखेका छन्। अब मतगणनालाई व्यवस्थित ढंगले निष्पक्ष रुपमा अगाडि बढाउने सहमति सर्बदलीय बैठकमा भएको छ।"
तुल्सीपुर उपमहानगरमा एमाले विजयी,"दाङ : तुल्सीपुर उपमहानगरपालिकामा नेकपा एमाले विजयी भएको छ । निकटत्म प्रतिष्पर्धी नेपाली कांग्रेसका उम्मेदवारलाई भारी मतले पछि पार्दै एमालेका उम्मेदवार घनश्याम पाण्डे मेयरमा र माया आचार्य उपमेयरमा निर्वाचित हुनुभएको हो। पाण्डेले निकटत्म प्रतिष्पर्धी कांग्रेसका उम्मेदवारभन्दा तीन हजार नौ सय ५४ अन्तरमा विजयी हासिल गर्नुभएको हो भने आचार्यले आठ सय ५२ मतको अन्तरले विजय हासिल गर्नुभएको हो । पाण्डेले २२ हजार ८ सय ५७ मत ल्याउनुभएको छ भने उहाँका निकटत्म प्रतिष्पर्धी गिरीले १८ हजार ९ सय ३ मत ल्याउनुभएको छ । त्यस्तै उपमेयरमा माया आचार्यले २१ हजार ३७ मत ल्याउनुभएको छ भने उहाँका निकटत्म प्रतिष्पर्धी कांग्रेसका देवका नेपालीले २० हजार १ सय ८५ मत ल्याउनुभएको छ। एमालेले तुल्सीपुरका वडा नम्बर १, ३, ४, ६, १२, १५, १६, १८, १९ मा प्यानल विजयी भएको छ । त्यस्तै वडा नम्बर ७ मा दुईजना खुल्ला सदस्यमा जित हाँसिल गरेको छ । तुल्सीपुर १६ मा भुपबहादुर केसीको नेतृत्व विजयी भएको हो । पाण्डे यसअघि पनि २३ वर्षकै उमेरमा जनप्रतिनिधिमा निर्वाचित भइसक्नुभएको थियो । त्यस्तै उहाँका निकटत्म प्रतिष्पर्धी नेपाली कांग्रेसका उम्मेदवार गेहेन्द्र गिरी पनि तात्कालीन समयमा जनप्रतिनिधिमा निर्वाचित हुनुभएको थियो । तुल्सीपुरसँगै दाङको सबै १० स्थानीय तहको मत परिणाम सार्वजनिक भइसकेको छ । दाङमा एमाले ६ स्थानीय तह जित हासिल गरी पहिलो पाटी बनेको छ । कांग्रेसले ३ र माओवादीले १ स्थानीय तह जित हाँसिल गरेका छन् ।"
कतारमाथि नाकाबन्दी लगाउने मुलुकका राजदूत सिंहदरबारमा,"काठमाडौ : कतार माथि नाकावन्दी लगाउने साउदी अरव,संयुक्त अरव इमिरेटस (यूएइ) बहराइन र इजिप्टका कुटनीतिज्ञ सिंहदरवारस्थित परराष्ट्र मन्त्रालयमा पुगेका छन् । उपप्रधान तथा परराष्ट्रमन्त्री कृष्णबहादुर महरालाई कतारले आतंकवादीहरुलाई बित्तिय सहयोग गरेका कारण नाकावन्दी लगाउनु परेको प्रष्टीकरण दिन उहाँहरु सिंहदरवार पुग्नु भएको हो । परराष्ट्र मन्त्रालयमा मन्त्री महरासँग भएको भेटवार्तामा साउदी अरबका राजदूत अब्दुल नसेर हुसेन अलहार्थी, इजिप्टका राजदूत बहेर नविल अब्देलफटाह हेल्मी र संयुक्त अरब इमिरेटकाका कार्यबाहक राजदूत हइटहम अल हमादीले शिष्टाचार भेट गर्नुभएको हो । सो अवसरमा पराष्ट्रमन्त्री महराले गल्फ मुलुकमा काम गर्ने नेपालीको सुरक्षाबारे जानकारी लिँदै भन्नुभयो, यहाँहरुको मुलुकमा काम गर्ने लाखौं नेपालीको सुरक्षा हाम्रो पहिलो चासो हो । सुरक्षित रुपमा नेपालीले काम गर्न पाउनुपर्नेमा उहाँको जोड थियो । नेपाल शान्ति लबिङ मुलुक भएको स्पष्ट पार्दै मन्त्री महराले कतारमा देखिएको कुटनीतिक समस्यालाई शान्ति र वार्ताका माध्यमबाटै समाधान हुनुपर्ने बताउनुभयो । उहाँले भन्नुभयो,शान्तिपूर्ण तवरले हामीले हाम्रा समस्या समाधान गरौं, यहाँहरुको समस्या पनि वर्ताका माध्यमबाटै हल गर्नुहोस् । नेपाल कुनै पनि किसिमका आतङ्कवादको पक्षमा नरहेको स्पष्ट पार्दै मन्त्री महराले गल्फ मुलुकमा देखिएका समस्याका कारण त्यहाँका कुनै पनि मित्र राष्ट्रसँग नेपालको सम्बन्धमा समस्या हुँदैन भन्नुभयो । सो अवसरमा तीनै मुलुकका राजदूतले संयुक्तरुपमा कतारसँग गरिएको सम्बन्ध विच्छेदका जानकारी गराएका थिए । इजिप्टका राजदूत बहेरले कतारसँग सम्बन्ध विच्छेद गर्नु परेको कारणबारे जानकारी गराउँदै भन्नुभयो, मुस्लिम ब्रदरहुडलाई वित्तीय सहयोग गरेर आतङवादलाई संरक्षण गरेको छ । अलजजिरा नेटवर्क यहाँका जनताका विरुद्धमा छ । साउदीका राजदूत अब्दुलनसेरलेल साउदी, इजिप्त र युएइमा कार्यरत नेपाली पूर्णरुपमा सुरक्षित रहेको स्पष्ट गर्नुभयो । उहाँले सबै नेपालीको दैनिकीमा कुनै समस्या नआउने बताउनुभयो ।"
नेपालमा लगानी गर्न विदेशी उद्यमीलाई उपराष्ट्रपति पुनको आह्वान,"काठमाडौँ :उपराष्ट्रपति नन्दबहादुर पुनले नेपाल र चीनबीचका साझा प्राथमिकताका योजनालाई कार्यान्वयनमा लान बेल्ट एन्ड रोड इनिसियटिभ्स (बिआरआई) सहयोगी हुने विश्वास व्यक्त गर्नुभएको छ । उहाँ आज चीनको लान्झाउमा भइरहेको लगानी तथा व्यापार मेलाको उद्घाटन कार्यक्रममा रेशम मार्गमा सहयोग र विकासबारे संभाषण दिँदै हुनुहुन्थ्यो । नेपाल र चीनलाई सीमा नाकाले जोड्ने र बिआरआईमा सहभागी राष्ट्रहरुबीच लगानी अभिवृद्धि, प्रविधि हस्तान्तरण, दीर्घकालीन सहयोग आदानप्रदानबाट आर्थिक रुपान्तरणका लागि प्राकृतिक स्रोतको उपयोग गर्ने एक अवसरका रुपमा बिआरआईलाई लिइएको उहाँले स्पष्ट पार्नुभयो । बिआरआईमा समाहित राष्ट्रहरुका उद्यमीहरुलाई नेपालमा लगानी गर्न र मुनाफा कमाएर लान पनि उहाँले आह्वान गर्नुभयो । उपराष्ट्रपति पुनले सन् २०१७ लाई चीनमा नेपाल पर्यटन प्रवद्र्धन वर्ष घोषणा गरेकामा चिनियाँ सरकारलाई धन्यवाद दिनुभयो । यो अभियानलाई सफल बनाउन चिनियाँ जनतालाई नेपाल भ्रमणमा जान उत्प्रेरणा दिन पनि उहाँले चिनियाँ सरकारसँग आग्रह गर्नुभयो । सबै साझेदारहरुको एकीकृत प्रयासबाट बिआरआईका सम्भाव्यताहरुलाई मूर्त रुप दिन नेपाल प्रतिबद्ध रहेको विश्वास पनि उहाँले दिलाउनुभयो । आज बिहान गान्सु अन्तर्राष्ट्रिय सम्मेलन केन्द्रमा उपराष्ट्रपति पुनले गान्सु प्रान्तका गभर्नर ताङ रेन्जियाङसँगै नेपाल कक्षको उद्घाटन गर्नुभएको बेइजिङस्थित नेपाली राजदूतावासले जनाएको छ । उक्त व्यापार मेलामा १३ नेपाली व्यापारिक कम्पनीले १६ वटा बिक्री कक्ष सञ्चालन गरेका छन् । मेलामा ३६ राष्ट्र र दुई अन्तरसरकारी सङ्गठनले भाग लिइरहेका छन् । रासस"
मेची अञ्चलमा एक सिटमै सीमित भयो माओवादी !,"फिदिम : दोस्रो चरणको स्थानीय तहको निर्वाचनमा जितको सिट संख्यालाई हेर्दा मेची अञ्चलमा राष्ट्रिय प्रजातन्त्र पार्टी (राप्रपा) भन्दा माओवादी केन्द्र कमजोर देखिएको छ। बलियो तेस्रो राजनीतिक शक्तिको स्थान पक्का गर्ने उदेश्यका साथ निर्वाचनमा होमिएको माओवादी केन्द्रले मेची अञ्चलका चार ओटा जिल्लाका ४२ स्थानीय तहमध्ये एउटा तहमा मात्र जितेको छ। एक नगरपालिका र सात गाँउपालिका गरी आठ स्थानीय तह रहेको पाँचथरको मिक्लाजुङ गाउँपालिा बाहेक मेची अञ्चलका कुनै पनि तहमा माओवादी केन्द्रले जित्न सकेन। माओवादी केन्द्रका अमर माखिमले पाँचथरको मिक्लाजुङ गाउँपालिकाको अध्यक्षमा जितेर मेची अञ्चलमै माओवादी केन्द्रको नाम बचाएका हुन्। माखिम राजनीतिक व्यक्तित्व भन्दा पनि व्यवसाहिक पहिचान बनाएका व्यक्ति हुन्। मेरो राजनीतिक इतिहाँस त्यति लामो छैन, माखिमले भन्नुभयो, २०७० सालदेखि माओवादी केन्द्रको सदस्यता लिएर काम गर्दै आएको थिएँ। अहिले पार्टीको तर्फबाट गाउँपालिकाको अध्यक्ष भएँ। राजनीतिक पहिचान भन्दा सामाजिक पहिचान बनाएका तिनै माखिमले मेची अञ्चलमा माओवादी केन्द्रको नाम बचाएका हुन्। द्वन्द्वकालमा पार्टीको लागि मरिमेन्ट र पार्टीको केन्द्रीय तहमा पहुँच राख्नेले जित्न नसक्नु तर, राजनीतिक इतिहास नबनाएका माखिमले जित्नुलाई उक्त गाउँपालिकमा माखिमको व्यक्तित्वसँग जोडेर चर्चा हुने थालेको छ। सैद्धान्तिक मत भन्दा पनि माखिमको व्यत्तित्वको मतले जितेको माओवादी केन्द्रकै नेता कार्यकर्ताको भनाइ छ। माखिमले एमालेका निकै चर्चित नेता धनकुमार फियाकलाई चार सय ६६ मत अन्तरले हराएर मेची अञ्चलमा माओवादीको शाख बचाएका हुन्। माखिमले तीन हजार सात सय ६२ मत ल्याउदा एमालेका फियाकले तीन हजार दुई सय ९६ मत पाएर पराजित भएका छन्। राप्रपाले तीन ओटा तहमा जितेको छ। स्थानीय तहमा जितेको सिट संख्याको आधारमा मेची अञ्चलमा राप्रपा तेस्रो र माओवदी केन्द्र चौथो शक्तिको रुपमा देखिएको छ। झापाका आठ नगरपालिका र सात गाउँपालिका गरी १५ ओटा तहमा माओवादीको जित शून्य रह्यो। माओवादीको बलियो मानिएको गौरीगञ्ज गाउँपालिकामा राप्रपाले जितेपछि झापामा माओवादीको जित शुन्यमा सिमित रह्यो। झापाका अधिकांश तहको मत गणना सकिएको छ। गणना सम्पन्न हुन बाँकी रहेका तहमा माओवादी केन्द्र निकैपछि परेकाले माओवादीको जित नहुने निश्चित छ। झापामा राप्रपाले तीन ओटा तहमा जित निकालेको हो। झापाको तीन तहको जितले नै राप्रपालाई मेची अञ्चलनमा तेस्रो राजनीतिक शक्तिको स्थान दिलाएको हो। तर, मत संख्याको आधामार मेची अञ्चलमा माओवादी तेस्रो शत्तिकै रुपमा रहेको माओवादी केन्द्रका पोलिटव्युरो सदस्य हर्क नेम्बाङ मिक्सोले बताउनुभयो। सिट संख्याको आधारमा मात्र हाम्रो पार्टी चौथो देखिएको हो, मिक्सोले भन्नुभयो, मतका आधारमा हामी तेस्रो नै हो। पाँचथरका फालेलुङ र तुम्बेवा गाउँपालिकामा अपेक्षित नतिजा नआउँदा मेची अञ्चलमा एक सिटमा सिमिति हुनु परेको उहाँको भनाइ छ। मतलाई आधार मान्ने हो भने २०७० सालभन्दा हाम्रो संगठन सुध्रिएको हो, मिक्सो भन्नुहुन्छ, यस्तै सुधार गर्दै जाने हो भने प्रादेशिक चुनावमा माओवादीले मेची अञ्चलमा निकै राम्रो पकड राख्नेछ। चार नगरपालिका र छ ओटा गाउँपालिका गरी १० स्थानीय तह रहेको इलाममा पनि माओवादी केन्द्रले जित्न सकेन। एक नगरपालिका र आठ गाउँपालिका गरी नौ तह रहेको ताप्लेजुङमा पनि माओवादीले जित निकाल्न सकेन। जितको आशा गरिएको पाँचथरको तुम्बेवा र फालेलुङ गाउँपालिकामा माओवादी केन्द्र दोस्रो स्थानमा मात्र आएपछि मेची अञ्चलमै माओवादी केन्द्र एक सिटमा सिमित भएको हो। मेची अञ्चलका चार जिल्लामा १४ नगरपालिका र २८ गाउँपालिका गरी ४२ ओटा स्थानीय तह छन्।"
माओवादी शक्तिबीच एकीकरण प्रयास भइरहेको छ : भुसाल,नगरकोट : नेकपा माओवादी केन्द्रका प्रवक्ता पम्फा भुसालले विगतमा विभाजनको रुपमा देखिएका माओवादी शक्तिबीच एकीकरणको प्रयास भइरहेको बताउनुभएको छ। विभाजित शक्तिसँग कसरी एकीकरण गर्ने भन्नेमा पार्टीभित्र छलफल भइरहेको रफत सञ्चार क्लबले आज आयोजना गरेको साक्षात्कार कार्यक्रममा प्रवक्ता भुसालले बताउनुभएको हो। उहाँले नेकपा माओवादी मन्त्रिमण्डल विस्तारका लागि तयार रहेको बताउनुभयो। दोस्रो चरणको स्थानीय तह निर्वाचन शान्तिपूर्ण भएको दाबी गर्दै उहाँले तेस्रो चरणको निर्वाचन पनि यही सरकारले तोकिएकै समयमा गर्ने उल्लेख गर्नुभयो। राजपाले पनि निर्वाचन आयोगमा दल दर्ताका लागि प्रक्रिया अघि बढाएकाले बाँकी निर्वाचनमा राजपाको पनि सहभागिता रहने उहाँको भनाइ छ। उहाँले सरकारले स्थानीय तहलाई प्रदान गरिसकेका कुनै पनि खालका अधिकार कटौती हुन नसक्ने बताउनुभयो। रासस
कोरियाको श्रम नेपालको विकासमा उपयोगी,काठमाडौ : नेपालका लागि दक्षिण कोरियाका राजदूत पार्क योङ सिकले नेपालको विकास निर्माणमा कोरियामा नेपाली श्रमिकले बगाएको पसिना उपयोगी भएको बताउनु भएको छ । राजदूत पार्कले कोरियामा गएर नेपालीले पैसा कमाउनुका साथै कोरियाको विकास निर्माणमा महत्वपूर्ण सहयोग पुयाएको बताउनुभएको छ । उपप्रधान तथा परराष्ट्रमन्त्री कृष्णबहादुर महरासँग बिहिबार सिंहदरवारमा भएको भेटमा राजदूत पार्कले प्रत्येक वर्ष ३० देखि ३५ हजार कोरियन नेपाल आउने गरेको जानकारी दिँदै पर्यटन प्रवद्र्धनमा सहयोग आदान प्रदान गर्न सकिने धारणा राख्नुभएको परराष्ट्र मन्त्रालयले जनाएको छ । मन्त्रालयका अनुसार मन्त्री महराले दक्षिण कोरिया दक्षिण एसियाली क्षेत्रीय सहयोग सङ्गठन(सार्क)को परिवेक्षक राष्ट्र भएका कारणले दुई देशबीचको घनिष्टता अझै बलियो भएको र आर्थिक एवम् जनस्तरमा पनि महत्वपूर्ण सहयोग पुगेको बताउनु भएको थियो ।
बिद्यार्थीका लागि छात्रबृत्तिको कोटा बढाउन चीनलाई शिक्षामन्त्रीको आग्रह,"काठमाडौ : उपप्रधान तथा शिक्षामन्त्री गोपालमान श्रेष्ठले नेपाली बिद्यार्थीका लाथि छात्रबृत्तिको कोटा बढाउन आग्रह गर्नु भएको छ । नेपालका लागि चीनका डेपुटी चिफ अफ मिसन याङ सी चाओसँग बिहिबार सिंहदरवारस्थित शिक्षा मन्त्रालयमा भएको भेटमा मन्त्री श्रेष्ठले त्यस्तो आग्रह गर्नु भएको हो । चीन सरकारले दिदै आएको छात्रवृत्ति कार्यक्रमबाट नेपाली बिद्यार्थीलाई सहयोग पुगेको उल्लेख गर्दै मन्त्री श्रेष्ठले शिक्षा क्षेत्रमा थप कार्यक्रम ल्याउन चिनिया प्रतिनिधिमण्डलाई सुझाव दिनुभएको शिक्षा मन्त्रालयले जनाएको छ । मन्त्रालयका अनुसार चिनिया प्रतिनिधिमण्डलले नेपालकै पुरानो स्कुल दरबार हाई स्कुलको पुर्ननिर्माणका लागि पनि चीनले चासो व्यक्त गरेको छ । नेपालस्थित युनेस्को कार्यलयका अध्यक्ष समेत रहुन भएका शिक्षामन्त्री श्रेष्ठलाई प्रतिनिधिमण्डलले औपचारिक रुपमा चीन भ्रमणको निम्तो समेत दिएको छ । नेपाल र चीन वीचको कुटनैतिक सम्बन्ध,एक आपसको मित्रता र आर्थिक विषयबारे छलफल भएको छ । २०७२ मा आएको महाभुकम्पपछि चीन सरकारले तत्काल गरेको सहयोग र पूर्ननिर्माणका लागि त्यसयता गरेको निरन्तर सहयोग प्रति उपप्रधानमन्त्री श्रेष्ठले धन्यवाद दिनुभएको थियो । भुकम्पपछि बन्द भएको चीनसंगको मूख्य नाका तातोपानी नाका खुलाउनेवारे उपप्रधानमन्त्री श्रेष्ठ र चिनिया प्रतिनिधिमण्डल वीच छलफल भएको थियो ।"
यी हुन् एउटै वडामा पञ्चायतदेखि गणतन्त्रसम्म विजयी बलदेव,"मोरङ: राजनीतिक र औद्योगिक सहर विराटनगरले धेरै चुनाव खेपिसक्यो। धेरै उम्मेदवार बने, हारे र हराए तर बलदेव यादवले भने सँधै जितमात्रहाँसिलगरिरहनु भएको छ। उमेर ६७वर्ष । धोतीलवेदामा सँधै सजिएर हिँडिरहने सुकिलो ज्यान। हसिँलो अनुसार र हालचाल सोधिरहने मिजासिलो स्वभाव। यादवलाई चिन्नेहरुले उहाँलाई 'असलीदादा'अर्थात राम्राहजुरबुबाभन्ने गर्छन। तर, यादवको परिचयभने सामाजिक सेवामा समर्पित सफलराजनीतिज्ञको रुपमादरिएका छ। स्थानीयतहको पछिल्लो मत परिणामले उहाँको नयाँ परिचयबनेको छ,पञ्चायतदेखि संघीय गणतन्त्रसम्म जित्ने वडाअध्यक्ष' विराटनगर महानगरको विहीबार घोषणागरिएको मत परिणामबाट यादव फेरि विराटनगर १४ को वडा अध्यक्षमा विजयी हुनु भएको छ। घोषणाभएकाविजयी वडाअध्यक्ष मध्ये उहाँ नै सबैभन्दापाको उम्मेदवार हुनुहुन्छ । यादवले भन्नुभयो,पञ्चायनमाजनपक्षीयउम्मेदवार बनेर एमालेबाट जितें, प्रजातन्त्र आएपछि त्यही पार्टीबाट जितियो गणतन्त्र आएपछि भने संघीय समाजवादीफोरमको प्रतिनिधिबनेर जितको छु । जनलाई सेवागर्ने मेरो यात्रानिरन्तर जारी छ।' यादवएमालेमानिकै लोकप्रिय नेताका रुपमा परिचितहुनुहुन्थ्यो तर एमालेका नेतालालबाबु पण्डित र भरतमोहनअधिकारीसँगविचार मिल्न छाड्यो । मधेशीलाई अपहेलनागर्ने र अवसरबाट बञ्चितगर्ने गरेको निश्कर्ष निकाल्दै यादवले पार्टी छाडन्भयो। २०६२०६३ को आन्दोलनताकायादवलाई मधेशीजनअधिकार फोरम, नेपालको नाराले उहाँलाई पनि तान्यो। मधेशीआवाजबुलन्दगर्न यहींका नेताले नेतृत्व गरेको पार्टी थियो, मलाई निकै मन पर्यो,' उहाँले भन्नुभयो,अहिले म जनसेवामै समर्पित भएको छु।' यादवले आफू जातजातिभन्दापनिविकासमा सबैको समान सहभागिता र पँहुच हुनुपर्छ भन्ने सोच लागेर राजनीतिमालागेको बताउनुभयो। प्छिल्लो समय विकासमानिकै पछि परेको विराटनगरको विकासमा 'युवाजोस' लिएर चुनवी मैदानमाउत्रिएको बताउँदै यादव भन्नुहुन्छ,जनताले बाटोघाटो, पुलपुलेसा, खानेपानी, शिक्षाको सहजपहुँच र स्वास्थ्य सुविधाबाहेक अरु धेरै कुरा माग्दैननत यस्ता सुविधामा सकेसम्म सरल पहुँच हुनुपर्छ भनेर वडाको उन्नतिमालागि रहने छु।' यादवका एक छोरा शिक्षण पेसा र अर्का एकजना राजनीतिमै सक्रिय छन।"
विराटनगर महानगर : एक हप्तामा आधामात्र गणना,"विराटनगर : विराटनगर महानगरमा एक सातामा आधामात्र मत गणना भएको छ ।गतसाता बिहीबारबाट गणना सुरु भएपनि आधाभन्दा बढी मत गणना हुन सकेको छैन । तर गणना ढिला भएपछि काठमाडौंबाट निर्वाचन आयोगका उपसचिव विसकसेन ढकाल नेतृत्वको टोलीसमेत खटिएपछि गणनाले केही तिव्रता लिएको हो । मुख्य निर्वाचन अधिकृत विनोदकुमार पोखरेलले भन्नुभयो,बिहीबार साढे दश बजेसम्म ४३ हजार मत गणना सकिएको छ ।' पोखरेलका अुनसार पछिल्लो समय वडा नम्बर ५ र १५ को पनि गणना पूरा भएको छ । तर, परिणाम भने सार्वजनिक गरिएको छैन । उपसचिव ढकालको नेतृत्वमा काठमाडौबाट १९ गते कमर्चचारी आएका थिए । हालसम्म वडा नम्बर १,२,३,४,५, १५,१६,१७,१८ र १९ नम्बरको मतगणना पूरा भएको छ । विराटनगरमा ८० हजार ४ सय ७७ मत खसेको थियो । पछिल्लो मत परिणामअनुसार कांग्रेसका मेयरका उम्मेदवार भीम पराजुली अग्रस्थानमा हुनुहुन्छ । विराटनगरको गणना पूरा हुन अझै ५ दिन लाग्ने बताइएको छ।"
उदयपुरको बेलका नगरपालिकामा कांग्रेसलाई पछि पार्दै एमालेले अगाडि,"गाईघाट : उदयपुरको बेलका नगरपालिकामा नेपाली कांग्रेसका उमेदवार पछि परेका छन्। दुई दिनसम्म ८ सय ५० मतको फराकिलो मतान्तर बनाएका कांग्रेसका मेयरका उमेदवार अशोक कार्की पछिल्लो मत परिणाम अनुसार २४६ मतले पछाडि छन्। साविक तपेश्वरी गाविस हालको बेलका नपाको वडानं १ र २ को गणना हुँदा कार्कीले एमाले उमेदवार दुर्गाकुमार थापालाई ८ सय ५० मतले पछि पार्नु भएको थियो। यो कार्कीको घर भएको वडा हो। पछिल्लो समय साविक रामपुरठोक्सिला, मैनामैनी र ववला गाविस हालको वडानं ३, ४, ५, ६, ७, ८ मा प्रवेश गरेपछि थापाले मतान्तर घटाउँदै २ सय ४६ मतको फरक बनाउनु भएको हो। थापाले ४ हनार ९ सय ४३ र कार्कीले ४ हजार ६ सय ९७ मत प्राप्त गर्नु भएको छ। अब ९ वडाको को १५ सय ६१ मत मात्र गन्न बाँकी छ। वडानं ९ पनि एमालेकै क्षेत्र भएकाले ५ सय मतको फरक हुन सक्ने एमालेको अनुमान छ। थापा साविकको रामपुरठोक्सिला गाविसको ०५४ सालको निर्वाचित अध्यक्ष हुन्। त्यसैगरी उपमेयरमा एमालेकी राजकुमारी चौधरी ५ सय ९२ मतका साथ अग्रस्थानमा हुनुहुन्छ। चौधरीले ५२ सय ४१ र प्रतिस्पर्धी दीपा राईले ४६ सय ४९ मत प्राप्त गर्नुभएको छ।"
पूर्वीपहाडमा पछारियो संघीय समाजवादी फोरम,"विराटनगर : संघीय समाजवादी फोरम, नेपालका वरिष्ठ नेता अशोक राईको गृहनगर चौदण्डीगढी नगरपालिका हो। स्थानीय तहको दोस्रो चरणको निर्वाचनमा राईको गृहनगरमा मेयर र उपमेयरमा पार्टीले उम्मेदवार खडा गर्यो। तर, निर्वाचन परिणाम आउँदा उनीहरू पराजयमात्र भएनन्, चौथो स्थानमा चित्त बुझाउनुपर्यो। कांग्रेसले मेयर र उमेयर जित्यो। समाजवादी फोरम, एमाले र माओवादी केन्द्रभन्दा पनि पछि पर्यो। समाजवादीका मेयरका उम्मेदवार कुमारचन्द्र राईले १ हजार २ सय १५ र उपमेयरमा अञ्जना राईले ९ सय ९७ मत मात्र प्राप्त गर्नुभयो। कांग्रेसबाट मेयरका उम्मेदवार खगेन्द्र राईले ६ हजार ८ सय ७० मत प्राप्त गर्नुभयो। उपमेयरमा रीताकुमार चौधरीले ७ हजार ६ सय ६६ मतल ल्याएर जित्नुभयो। राईको गृहनगरमा मात्रै नभएर उदयपुरका आठ स्थानीय तहमध्ये धेरैमा समाजवादीका उम्मेदवार नराम्रोसँग पराजित भए। समाजवादीका उम्मेदवार वडाको नेतृत्वमा समेत आउन सकेनन्। धनकुटामा संघीय समाजवादीले उम्मेदवार बनाएका ७० जना उम्मेदवारमध्ये ९ मात्र विजयी भए। वडाध्यक्षमाथिका कुनै पनि पदमा पार्टीका उम्मेदवारले जितेनन्। दुई वडाध्यक्ष, तीन सदस्य र चार दलित महिला सदस्यमै चित्त बुझाएको पार्टीले जिल्ला अध्यक्ष बलबहादुर राईलाई कांग्रेससँग तालमेल गरेर साँगुरीगढी गाउँपालिकाबाट उपाध्यक्षमा उठाएको थियो। तर उहाँ पनि पराजित हुनुभयो। चौबीसे गाउँपालिकामा भएको गठबन्धन पनि काम लागेन, असफलता नै हात लाग्यो, पार्टी अध्यक्ष राईले भन्नुभयो, म उठेको क्षेत्रकै कुरा गर्ने हो भने एक हजार ४ सय मत बदर भयो। प्रचार र मतदाता शिक्षाको अभावले जितको नजिक पुगेर पनि पराजित हुनुपरेको उहाँको दाबी छ। धनकुटामा संघीय समाजवादीले उम्मेदवार बनाएका ७० जना उम्मेदवारमध्ये ९ मात्र विजयी भए। वडाध्यक्षमाथिका कुनै पनि पदमा पार्टीका उम्मेदवारले जितेनन्। पार्टीले इलामका १० मध्ये आठ स्थानीय तहमा प्रमुख तथा उपप्रमुखमा उम्मेदवारी दिएको थियो। कांग्रेससँग समीकरण गरेर माङ्सेबुङ गाउँपालिका उपप्रमुखमा उठेका विनोदकुमार नेम्वाङ एमालेकी सुनिता योङहाङसँग पराजित हुनुभयो। सनिताले २ हजार ९ सय ८१ र विनोदले २ हजार ७ सय ७१ मत प्राप्त गर्नुभयो। इलामका सात तहमा एमाले र तीनमा कांग्रेसले जितेको छ। इलाममा वडाभन्दा माथिको तहमा उठ्न समाजवादी असफल भयो। पाँचथर र ताप्लेजुङका स्थानीय तहमा पनि पार्टीले अपेक्षित मत बटुल्न सकेन। पाँचथरमा समाजवादीका उम्मेदवारले प्राप्त गरेको मत विश्लेषण गर्दा मेचीका पहाडी जिल्लामा उसको अवस्था निकै दयनीय देखिन्छ। स्थानीय तहको निर्वाचनबाट मुलुकको तेस्रो नभए बलियो चौथो शक्तिका रूपमा उदाउने उद्देश्यका साथ चुनावी मैदानमा उत्रिएको समाजवादीले मेची र कोसी पहाडका जिल्लामा पराजयको नराम्रो धक्का खाएको छ। पहिलो स्थानीय तहको निर्वाचनको पेरिफेरिमा पहाडी क्षेत्रमा पार्टीको हारलाई पाठका रूपमा हेरिएको र आफूहरूले चुनावी रणनीति तथा प्रतिस्पर्धाबारे राम्रो ज्ञान लिएको संघीय समाजवादीका केन्द्रीय सदस्य जयराम यादवले बताउनुभयो। हाम्रो जित भनेको पहाड र तराईमधेसको भावनालाई एकै सूत्रमा जोड्नु भन्ने थियो, त्यसमा हामी सफल छौं, यादवले भन्नुभयो, तराई र मधेसका जनजातिको एकता तथा पार्टीको मेचीदेखि महाकालीसम्मको संगठन र चुनावमा भएको सहभागिता नै हाम्रो जित हो। यादवले तराईमा पार्टीले दोस्रो चरणको निर्वाचनमा अपेक्षित राम्रै परिणाम हात पारेकाले निरास हुनुपर्ने अवस्था नरहेको प्रतिक्रिया दिनुभयो। चुनावको परिणाम हेर्दा ताप्लेजुङमा समाजवादीको नतिजा शून्य छ। पाँचथरमा अधिकांश पदमा उम्मेदवारी दिए पनि जम्मा चारवटा वडा सदस्यमा मात्र पार्टीले जितेको छ। पार्टीले पाँचथरको एक नगरपालिका र सात गाउँपालिकाका प्रमुख, उपप्रमुख, अध्यक्षउपाध्यक्षसहितका अधिकांश पदमा उम्मेदवारी दिएको थियो। याङवरक गाउँपालिका ३ र मिक्लाजुङ गाउँपालिका १ मा मात्र पार्टीले जितेको छ। फोरम पाँचथरका पूर्वजिल्ला सचिव बुद्ध इङ्वाले आन्तरिक अभ्यास कम भएकाले पराजय भोग्नुपरेको बताउनुभयो। सोचेजस्तो मत पाउन नसकेको सत्य हो, उहाँले भन्नुभयो, अब जनताको मन जित्न झन् मेहनत गर्नेछौं, पार्टीका ताप्लेजुङ संयोजक मोती पालुङवाले भन्नुभयो, जिल्लामा हाम्रो उपस्थिति जनाउन मात्र उम्मेदवारी दिएका थियौं तर जित्न भने सकिएन। भोजपुरमा साल्पासिलिछो गाउँपालिका उपाध्यक्षमा १ हजार २ सय ८३ मत प्राप्त गरेर दोस्रो स्थान लिएको पार्टीले जिल्लामा जम्मा एक महिला र एक दलित सदस्य मात्र जितेको छ। सोलुखुम्बुमा खुम्बुपासाङल्हमु गाउँपालिका उपाध्यक्षमा पार्टीका उम्मेदवारले ८ मत मात्र प्राप्त गरे। खोटाङ, ओखलढुंगा र तेह्रथुममा पनि जित्न नसकेको पार्टीले बुधबारसम्म दोस्रो चरणमा ६ स्थानीय तहमा विजयी भएको छ। दुई स्थानमा अग्रता लिएको छ। (कुमार लुइँटेल, हरिबहादुर लम्जेल, भीम बाँस्कोटा, भरत खड्का र तोयानाथ भट्टराईको सहयोगमा)"
राजपाका सबै नेताले भेटे भारतीय राजदूत पुरीलाई,"काठमाडौं : प्रधानमन्त्री शेरबहादुर देउवाले पूर्वप्रतिबद्धताअनुरूप आफ्ना माग पूरा गर्न संविधान संशोधनतर्फ अगाडि नबढेको आन्तरिक विश्लेषणका साथ सरकारबाट समर्थन फिर्ता लिन तम्सेको राष्ट्रिय जनता पार्टी (राजपा) को जोशमा फेरि एक पटक ब्रेक लागेको छ ।राजपाका अध्यक्ष महन्थ ठाकुरलगायत पाँच वरिष्ठ नेता भारतीय राजदूत मञ्जीवसिंह पुरीसँग उहाँकै निवासमा मंगलबार भएको करिब एक घन्टा लामो बैठकपछि राजपाका नेता केही पछाडि सरेका हुन् । यद्यपि, आधिकारिक रूपमा सरकारलाई दिँदै आएको समर्थन फिर्ता लिने वा निरन्तरता दिने भन्नेबारे केही भन्न रुचाएनन् । तर, राजदूतसँगको भेटपछि उनीहरूको आक्रोश र धम्कीको अभिव्यक्तिमा भने संयमता देखिएको छ । राजदूतसँग भेटेका राजपा नेताहरूले नाम उल्लेख नगर्ने सर्तमा भने, 'राजदूत पुरीले प्रधानमन्त्री देउवालाई दिएको समर्थन फिर्ता नलिनुहोस्, यो सरकारले तपाईंहरूको माग पूरा गर्छ र दल दर्ता गर्नुहोस् भन्नुभयो ।' राजपाको बैठकबाटै दिउँसो ४ बजे अध्यक्ष ठाकुरसहित अध्यक्ष मण्डलका सदस्य राजेन्द्र महतो, शरत्सिंह भण्डारी, महेन्द्रप्रसाद यादव, राजकिशोर यादव र अनिलकुमार झा लैनचौरस्थित भारतीय दूतावास पुग्नुभएको थियो । त्यसपछि उहाँहरू बैठकमै फर्किएको जानकारी पार्टी महासचिव केशव झाले अन्नपूर्णलाई दिनुभयो । राजदूत पुरीसँग नेताहरूले राजपाको भविष्य, राजपाले उठाउँदै आएको संविधान संशोधन, जनसंख्याका आधारमा निर्वाचन क्षेत्र निर्धारणलगायत तीनबुँदे माग, असोज २ गते हुने स्थानीय तहको तेस्रो चरणको निर्वाचनअन्तर्गत क्षेत्र नं २ को निर्वाचनमा सहभागितालगायत विषयमा सकारात्मक छलफल गरेका थिए ।राजदूत पुरीले तपाईंहरूको धारण के छ भन्दै जिज्ञासा राखेपछि आफू्हरूले तीनबुँदे सहमतिको सेरोफेरोमा कुरा राखेको जानकारी भेटमा सहभागी नेता अनिलकुमार झाले दिनुभयो । राजदूत पुरीसँग राजपाका नेताहरूले प्रधानमन्त्री देउवाको आलोचना गर्दै पदमा पुगेको साता नबित्दै तीनबुँदे माग पूरा गर्न आफूहरूसँग भएको भद्र सहमति उल्लंघन गरेको आरोप लगाएका थिए ।प्रधानमन्त्री र मधेसी नेताबीच स्थानीय तहको दोस्रो चरणको निर्वाचन प्रदेश नं १ र ७ मा मात्र गर्ने २ र ५ मा पछि गर्ने सहमति भएको राजदूत पुरीलाई स्मरण गराएका थिए ।संविधान संशोधनका लागि प्रमुख प्रतिपक्षी दल एमालेका कारण संसद्मा दुई तिहाइ मत पुग्दैन भन्दै साउन १९ देखि अहिलेसम्म राजपालाई अल्झाउने र संशोधन प्रक्रिया अघि नबढाउने कार्य भएको गुनासो राजपा नेताले राजदूत पुरीसमक्ष गरेका थिए । भेटमा सहभागी नेताका अनुसार जवाफमा राजदूत पुरीले भन्नुभयो, 'राजपाको माग पूरा गराउने उद्देश्यले मैले पटकपटक प्रधानमन्त्री देउवासँग अनौपचारिक परामर्श गरिरहेको छु । तपाईंहरू एमालेसँग पनि निकट रहनुहोस् ।' राजपा नेताबीच द्वन्द्व राजपा अध्यक्ष मण्डलको मंगलबारदेखि जारी बैठकमा एकअर्कासँग चर्को विवाद देखिएका कारण अझै विधान अनुमोदन हुन सकेको छैन । राजपाले बुधबार बिहान ११ बजे बस्ने बैठकबाट विधानमा ६ नेताको संयुक्त हस्ताक्षर गरी निर्वाचन आयोगमा दल दर्ताका लागि जाने निर्णय मंगलबार नै गरेको थियो । विधानको प्रस्तावनामै मधेसी नेता गजेन्द्रनारायण सिंह र रामजनम तिवारीको नाम उल्लेख गर्नुपर्ने अनिल झाको मागलाई बैठकले ठाडै अस्वीकार गरेको थियो । बैठकले कांग्रेस, एमालेलगायत कम्युनस्टि पार्टीको विधानमा बीपी कोइराला र पुष्पलाल श्रेष्ठको नाम उल्लेख नभएको भन्दै प्रतिवाद भएको जानकारी महासचिव झाले दिनुभयो ।यसैगरी, ठाकुर बाहेकका नेतामा पार्टीमा मर्यादा क्रममा को वरिष्ठ भन्ने विषयमा पनि बैठकका क्रममा चर्कै विवाद भएको थियो । भारतीय राजदूत मञ्जीवसिंह पुरीलाई भेटेपछि राजपा नेताहरूको आक्रोश र धम्कीको अभिव्यक्तिमा संयमता देखिएको छ ।"
मतदाताले पत्याएनन् शीर्ष नेतालाई,"फिदिम : मुलुक संघीय ढाँचामा गएपछि पहिलोपटक भएको स्थानीय तहको निर्वाचनमा ठूला पार्टीका शीर्ष नेता नै उम्मेदवार बनेर निर्वाचनमा होमिए । तर, उनैलाई मतदाताले भने पत्याउन सकेनन् । परिणाम हेर्दा शीर्ष नेता र उनीहरू उम्मेदवार बनेको क्षेत्रमै सम्बन्धित दलको वर्चस्व गुमेको छ । स्थानीय तहलाई अधिकारसम्पन्न बनाउने भएपछि जिल्लाका शीर्ष नेता उम्मेदवार बनेर निर्वाचनको फेस गरेका हुन् । शीर्ष नेता नै उम्मेदवार बनेर निर्वाचनमा होमिए पनि मतदाताले पत्याउन नसक्दा सबै शीर्ष नेताले पराजय भोग्नुपरेको छ । पार्टीभित्र प्रभाव राख्ने शीर्ष र प्रभावशाली नेतालाई स्थानीय तहमा उम्मेदवार बनाएपछि परिणाम आफ्नो पक्षमा पार्न सकिन्छ भन्ने कांग्रेस र एमालेको अनुमानविपरीत मतदाताले भोट हालेपछि शीर्ष नेताले पराजय भोग्नुपरेको हो । एमालेका जिल्ला अध्यक्ष राजकुमार भण्डारी, कांग्रेस क्षेत्र नं १ का सभापति समरबहादुर अधिकारी र क्षेत्र नं २ का सभापति बमप्रसाद लावती पराजित हुनुभएको छ । पार्टीको नेतृत्वमा रहेर काम गर्दा आफ्ना कार्यकर्ताबीच विश्वास गुमाइसकेका कारण स्थानीय तहको निर्वाचनमा शीर्ष नेता उम्मेदवार बनेको क्षेत्रमै दलले वर्चस्व गुमाउनुपरेको बताइएको छ । एमालेका जिल्ला अध्यक्ष राजकुमार भण्डारी, कांग्रेस क्षेत्र नं १ का सभापति समरबहादुर अधिकारी र क्षेत्र नं २ का सभापति बमप्रसाद लावती उम्मेदवार बनेपछि नराम्ररी हार्नुभएको छ । भण्डारीले फिदिम नगरपालिका मेयरमा उम्मेदवारी दिनुभएको थियो । कांग्रेसका क्षेत्रीय सभापति अधिकारी हिलिहाङ गाउँपालिका र लावती याङवरक गाउँपालिकामा हार्नुभएको हो । उक्त क्षेत्रमा शीर्ष नेताका सम्बन्धित पार्टीका अघिकांश उम्मेदवारसमेत पराजित भएका छन् । पार्टी नेतृत्वको कार्यशैलीप्रति रुष्ट कार्यकर्ताले नै विपक्षमा मतदान गर्दा शीर्ष नेताको क्षेत्रमा सम्बन्धित पार्टीको वर्चस्व गुम्न पुगेको चर्चा हुन थालेको छ । फिदिम नगरपालिकामा मेयरको उम्मेदवार एमाले अध्यक्ष भण्डारीलाई कांग्रेसका ओनाहाङ नेम्बाङले एक हजार चार सय सात मतको फराकिलो अन्तरले हराउनुभएको छ । पार्टीको सैद्धान्तिक मत नबिग्रने र अलिअलि अभ्यास गर्दा सजिलैसँग मेयरमा जितिने अनुमान गर्दै एमालेले पार्टी अध्यक्षलाई नै मेयरको उम्मेदवार बनाएको हो । तर एमालेको अनुमानविपरीत नगरका मतदाताले भोट हालेका छन् । जसले गर्दा १४ वडा रहेको फिदिम नगरपालिकामा एमालेको वर्चस्व नराम्ररी तोडियो । नगरपालिकाका ३ वडामा मात्र एमालेले कठिन जित निकाल्यो । बाँकी ९ वडामा कांग्रेस र दुईमा माओवादी केन्द्रले जितेको हो । वडा नं ३, ४ र ११ मा कांग्रेसले अप्रत्यासित जित निकालेको कांग्रेसका एक जिल्ला नेताले बताउनुभयो । एमालेको जिल्ला नेतृत्वप्रति असन्तुष्ट एमालेकै कार्यकर्ताको भोटका कारण कांग्रेसले फिदिम नगरमा सहज जित निकालेको विश्लेषण हुन थालेको छ । उता कांग्रेसका दुवै क्षेत्रीय सभापतिले पनि नराम्ररी हार खाए । लावतीको क्षेत्र कुम्मायक गाउँपालिका र अधिकारीको क्षेत्र हिलिहाङ गाउँपालिकाका सबै वडामा कांग्रेसको जित शून्यप्रायः बन्यो । क्षेत्रीय सभापति अलोकप्रिय रहेका कारण पूरै गाउँपालिकामा पार्टीको वर्चस्व गुमेको कांग्रेसका एकथरि जिल्लास्तरीय नेताले बताए । हिलिहाङ गाउँपालिका अध्यक्षमा कांग्रेसका अधिकारीलाई एमालेका भुवानीप्रसाद लिङ्देनले ७ सय ६९ मतान्तरले हराएका हुन् । लिङ्देनले ४ हजार १ सय ६९ मत ल्याउँदा अधिकारले ३ हजार ४ सय मत मात्र पाउनुभएको छ । यता कुम्मायक गाउँपालिका अध्यक्षमा कांग्रेसका लावतीलाई एमालेका जयबहाजुर चेम्जोङले १ हजार २ सय २३ मतान्तरले हराउनुभएको छ । चेम्जोङले ३ हजार २ सय २६ मत ल्याउँदा लावतीले २ हजार ३ मत मात्र पाउनुभएको हो । एक नगरपालिका र सात गाउँपालिका गरी आठ स्थानीय तह रहेको पाँचथरमा फिदिम नगरपालिकासहित चारवटा स्थानीय तहमा कांग्रेसले जितेको हो भने तीन तहमा एमाले र एउटा गाउँपालिकामा माओवादी केन्द्रले जितेको हो । अधिकांश गाउँपालिकामा जिल्ला र केन्द्रमा प्रभाव राख्ने नेताभन्दा गाउँ तहमा प्रभाव राख्ने नेताले जितेका हुन् ।"

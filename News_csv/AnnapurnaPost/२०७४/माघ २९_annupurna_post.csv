शीर्षक,विवरण
धुलोको कहर,"काठमाडौं उपत्यका धुलोको साम्राज्य बाट प्रताडित छ। सबैभन्दा बढी असर सर्वसाधारण र सडकमै उभिनुपर्ने ट्राफिक प्रहरी खेपिरहेका छन्। सडकको धुलो र त्यसमाथि सवारी साधनले निकाल्ने धुवाँ र ध्वनि प्रदूषणका कारण ट्राफिक प्रहरी श्वासप्रश्वाससम्बन्धी रोगले ग्रस्त हुन थालेका छन्। सवारी चालकहरू सहयोगी नभइदिँदा ट्राफिक प्रहरीका लागि जागिर नखाऊँ भने दिनभरिको सिकार, खाऊँ भने कान्छा बाउको अनुहार भएको छ। यसका साथै उनीहरू मानसिक तनावको सिकारसमेत भएका छन्। तर पनि सरकार र सम्बद्ध निकायले धुलो र प्रदूषण न्यून गर्ने उपाय खोजी नगर्नु अर्को विडम्बना हो। एक हिसाबले काठमाडौंको धुलोले धेरैलाई नाक थुनेर हिँड्न बाध्य पार्नुले यो सामूहिक लज्जा को विषय बनेको छ। सवारी साधनबाट निक्लने धुवाँमा कार्बन डाइअक्साइड, कार्बन मोनोक्साइड, नाइट्रोजन डाइअक्साइड, सल्फर डाइअक्साइड र लिडजस्ता प्रदूषणका कारक छन्। त्यसबाहेक चक्रपथलगायतका सडकहरू विस्तार कार्यले पनि धेरै धुलो उड्ने गरेको छ। मेलम्ची खानेपानी आयोजनाका पाइप बिछ्याउने क्रममा खनिएका सडकका क्षेत्र पुनः कालोपत्रे नगरिँदा धुलोको मात्रा ह्वात्तै बढेको छ। चारैतिर अग्ला डाँडाले घेरिएको काठमाडौंको भौगोलिक बनावटका कारण यहाँ प्रदूषण गराउने तत्व बाहिर जान पाउँदैनन्। पानी नपर्ने र जाडो मौसममा काठमाडौंको वातावरण बढी प्रदूषित हुने गर्छ। यस्तो प्रदूषणले श्वासप्रश्वाससम्बन्धी, मुटुसम्बन्धी रोग, क्यान्सर आदि प्राणघातक रोगको सम्भावना पनि बढाउँछ। हालै विश्व स्वास्थ्य संगठनलगायत अरू संस्थाले गरेको अनुसन्धानअनुसार काठमाडौंको प्रदूषण उच्च तहमा र हानिकारक रहेको छ। वायुको गुणस्तर मापन गर्ने संकेत एअर क्वालिटी इन्डेक्स (एक्युआई) मा शून्यदेखि ५० मापन हुँदा वायुको गुणस्तर स्वस्थ मानिन्छ र मानवीय क्रियाकलापका लागि स्वीकार्य मानिन्छ। त्यस्तै ५१ देखि सय मापन हुँदा बालबालिका र क्रियाशील वयस्कलाई धेरै घरबाहिर नबस्न सुझाव दिइएको छ। एक्युआई १०१ देखि १५० श्वासप्रश्वाससम्बन्धी रोग भएकाहरू र बालबालिकालाई संवेदनशील मानिएको भए पनि अरू सामान्य वयस्कलाई पनि यस्तो वातावरणमा धेरै नबस्न सुझाव दिइएको छ। एक्युआई योभन्दा पनि बढी हुँदा स्वास्थ्यका लागि हानिकारक हुन्छ। काठमाडौं उपत्यकामा एक्युआई धेरैजसो १०१ देखिमाथि र कहिलेकाहीं अस्वस्थ नै मानिएको १५० को माथि पनि पुग्ने गरेको छ। वायु प्रदूषण धेरै र अस्वस्थ हुँदा नयाँदिल्ली, बेइजिङलगायत सहरमा सवारी साधन चलाउन नियन्त्रण गरिने मात्र होइन, विद्यालयलगायत सार्वजनिक संस्थाहरू पनि बन्द गरिन्छ। प्रदूषण घटाउन सवारी साधनहरूले निकाल्ने धुवाँ नियन्त्रणका उपाय सशक्त रूपमा कार्यान्वयन गर्नुपर्छ। साथसाथै मानव स्वास्थ्यमा प्रतिकूल प्रभाव पार्ने धुलो नियन्त्रण नगरी सडक खनेर महिनौं तथा वर्षौं अलपत्र छोड्नु हुँदैन। योजनाबद्ध ढंगले धुलो कम उड्ने र प्रदूषण न्यून गर्ने उपाय अवलम्बन गर्दै विकास र विस्तारका काम बढाइनु उचित हुन्छ। सारमा, सरकारले वायु प्रदूषण र धुलो नियन्त्रणका सशक्त र प्रभावकारी तरिका अवलम्बन गर्नु अत्यावश्यक छ।"
तीन दललाई दुई दिनमा नामवाली सच्याउन आयोगको पत्र,"काठमाडौँ: निर्वाचन आयोगले तीनवटा राजनीतिक दललाई प्रतिनिधिसभा सदस्य निर्वाचनको समानुपातिक निर्वाचन प्रणालीतर्फ अन्तिम बन्दसूचीको नामवाली सच्याउन पत्र काटेको छ । आयोगले समावेशी समूहको प्राथमिकता क्रमलगायतका आधारमा उम्मेदवार छनौट गरी नाम सिफारिस गर्न पुनः दुई दिनको समय दिएर पत्राचार गर्ने निर्णय गरेको हो । प्रमुख निर्वाचन आयुक्त डाअयोधीप्रसाद यादवको अध्यक्षतामा सोमबार साँझ बसेको आयोग बैठकले यस्तो निर्णय गरेको हो । आयोगले बन्दसूचीका उम्मेदवारमध्ये निर्वाचित गर्न नाम सिफारिस गरेका तर प्रतिनिधि सभा सदस्य निर्वाचन ऐन, २०७४ अनुसार, समावेशी समूहको प्राथमिकता क्रमलगायतका आधारमा उम्मेदवार छनौट नभएकाले आयोगले फागुन २ गते पाँचबजेभित्र नामावली सच्याएर पेश गर्न कांग्रेस, माओवादी केन्द्र र राष्ट्रिय जनता पार्टीलाई पत्राचार गर्ने निर्णय गरेको हो ।"
कांग्रेसले आयोगमा बुझायो समानुपातिक सांसदको सूची,"काठमाडौँ: नेपाली कांग्रेसले प्रतिनिधिसभा सदस्य समानुपातिक निर्वाचन प्रणालीतर्फ प्राप्त गरेको स्थानअनुसार नामावली टुंगो लगाई निर्वाचन आयोगमा बुझाएको छ । प्रधानमन्त्री निवास बालुवाटारमा आज बसेको कांग्रेस केन्द्रीय कार्यसम्पादन समिति बैठकले समानुपातिक स्थानको नामावली टुंगो लगाएको पार्टी केन्द्रीय कार्यालयका सचिव केशव रिजालले जानकारी दिए । समानुपातिक सूचीमा खसआर्य (पुरुष) तर्फ बालकृष्ण खाँड, दिलेन्द्रप्रसाद बडू, किशोरसिंह राठौर, सत्यनारायण खनाल, सूर्यबहादुर केसी र मोहन पाण्डे चयन हुनुभएको छ । त्यस्तै खसआर्य (महिला) तर्फ सुजाता कोइराला, पुष्पा भुसाल, डा डिला संग्रौला, मीना पाण्डे, उमा रेग्मी र दीपशिखा शर्मा रहेका छन् । आदिवासीजनजाति (पुरुष) तर्फ बहादुरसिंह लामा, कर्मा घले, उमेश श्रेष्ठ, लालकाजी गुरुङ, जिपछिरिङ लामा र दिव्यमणि राजभण्डारी चयन हुनुभएको सचिव रिजालले राससलाई बताए । आदिवासीजनजाति (महिला) तर्फ ज्ञानकुमारी छन्त्याल, प्रमिला राई, महेन्द्रकुमारी लिम्बू, हीरा गुरुङ र मीना सुब्बा छन् । मधेशी (पुरुष) मा विनोद चौधरी, स्मृतिनारायण चौधरी र नगेन्द्रकुमार राय तथा मधेसी (महिला) तर्फ सीतादेवी यादव, चित्रलेखा यादव र मीनाक्षी झा चयन भएका छन् । त्यस्तै दलित (पुरुष) तर्फ मानबहादुर विश्वकर्मा, मीन विश्वकर्मा र प्रकाश रसाइली चयन हुनुभएको छ भने दलित (महिला) तर्फ सुजाता परियार, लक्ष्मी परियार र विमला नेपाली छन् । थारू (पुरुष) तर्फ पद्मनारायण चौधरी तथा थारु (महिला) तर्फ पार्वता डिसी चौधरी र नमिताकुमारी चौधरी परेका छन् । त्यस्तै मुस्लिम (पुरुष) मा अतहर कमाल मुसलमान र मुस्लिम (महिला) तर्फ सर्वतआरा खानम चयन भएका उनले जानकारी दिए । गत मंसिर १० र २१ गते दुई चरणमा सम्पन्न प्रतिनिधिसभा सदस्य निर्वाचनमा प्रत्यक्षतर्फ कूल २३ स्थानमा विजयी कांग्रेसबाट कुनै पनि महिला निर्वाचित हुन सकेका थिएनन् । त्यस्तै माघ २४ गते सम्पन्न संघीय सदनको माथिल्लो सदन राष्ट्रियसभा सदस्य निर्वाचनमा कूल १३ स्थानमा विजयी भएको काँग्रेसका छ महिला विजयी भएका थिए । कानूनी प्रावधानअनुसार दुवै सदनमा प्रत्येक दलबाट कम्तीमा एक तिहाइ महिला सहभागिता सुनिश्चत गराउनुपर्ने प्रावधान छ । त्यसैले काँग्रेसले प्राप्त गरेको प्रतिनिधिसभाको समानुपातिक स्थानमध्ये २० महिलालाई पठाउने निर्णय गरेको पार्टी कार्यालयले जनाएको छ । पार्टीले नामावली आयोगमा बुझाएको छ । आयोगले शुक्रबार समानुपातिक निर्वाचनतर्फ दलले प्राप्त गर्ने स्थान संख्याबारे औपचारिक रुपमा जानकारी दिँदै यसअघि बन्दसूचीमा पेश गरिएको नामलाई समावेशिताको आधार मिलाएर आजसम्म पठाउन दलहरुलाई पत्राचार गरेको थियो । आयोगका अनुसार समानुपातिकतर्फ नेकपा (एमाले) ले ४१, नेपाली काँग्रेसले ४०, नेकपा (माओवादी केन्द्र) ले १७ तथा राष्ट्रिय जनता पार्टी नेपाल र संघीय समाजवादी फोरम नेपालले छछ स्थान प्राप्त गरेका छन् । नेपालको संविधानअनुसार १६५ प्रत्यक्ष र ११० समानुपातिक गरी २७५ सदस्यीय प्रतिनिधिसभा र ५९ सदस्यीय राष्ट्रियसभा(तीन जना राष्ट्रपतिबाट मनोनीतसमेत) गठन हुने प्रावधान छ । रासस"
प्रदेश २ को सभामुख राजपाका सरोजकुमार यादव,जनकपुरधाम : राष्ट्रिय जनता पार्टी नेपालले प्रदेश नम्बर दुईमा सभामुख पदका लागि प्रदेश सभा सदस्य सरोज कुमार यादवलाई उम्मेदवार बनाउने निर्णय गरेको छ । पार्टी अध्यक्ष मण्डलको बैठकले सोमबार जारी गरेको प्रेस विज्ञप्तिमा संसदीय दलका नेतामा जितेन्द्र प्रसाद सोनार ( सोनल) लाई मनोनयन गर्ने निर्णय गरेको छ भने सभामुखमा यादवलाई उम्मेदवार बनाउने भएको छ । अध्यक्ष मण्डलका संयोजक महन्थ ठाकुरद्वारा जारी विज्ञप्तिमा सो कुरा बताइएको हो । दलका नेतामा मनोनित हुने सोनल र सभामुखका उम्मेद्वार यादव दुवै बारा जिल्लाबाट प्रदेश सभामा निर्वाचित भएका हुन् । सभामुखका उम्मेदवार यादव पूर्व स्वास्थ्य राज्यमन्त्री रहि सकेका छन् । यस प्रदेशमा बहुमत ल्याएको संघिय समाजवादी फोरम र राजपा नेपालले मिलेर सरकार गठन गर्ने छन् । दुवै पार्टीबीच भएको सम्झौता अनुसार मुख्यमन्त्री फोरमले लिने र सभामुख राजपाले लिने गरि भागबण्डा भएको छ । फोरमका तर्फबाट दलका नेतामा लालबाबु राउतलाई मनोनित गरिने निर्णय गरिएको छ । राउत मुख्यमन्त्री हुनेछन् । प्रदेश नम्बर दुईमा फागुन २ गते सभामुखको निर्वाचन हुँदैछ ।
माओवादी केन्द्रले बुझायो समानुपातिक सांसदको सूची,"काठमाडौँ: नेकपा माओवादी केन्द्रले प्रतिनिधि सभाका लागि समानुपातिकतर्फका सांसदको नामावली निर्वाचन आयोगमा बुझाएको छ । माओवादी केन्द्रका प्रवक्ता पम्फा भुसालका अनुसार पार्टीले प्राप्त गरेको १७ जना सांसदमा खस आर्य महिलाबाट पाँच जना निर्वाचित गर्न सूची पठाइएको छ । त्यसमा रेखा शर्मा, पूर्णकुमारी सुवेदी, धर्मशिला चापागाईं, सत्या पहाडी र सीता पोखरेल छन् । शर्मा पूर्वमन्त्री एवं सभासद् हुन् । सुवेदी पूर्वउपसभामुख, चापागाईँ पूर्वराज्यमन्त्री र पहाडी पूर्वमन्त्री हुन्। पोखरेल भने माओवादी केन्द्र महिला संगठनका पूर्वअध्यक्ष हुन् । यस्तै आदिवासी जनजातिबाट जयपुरी घर्ती, शशि श्रेष्ठ, ओनसरी घर्ती, यशोदा गुरुङ र अमृता थापा रहनुभएको प्रवक्ता भुसालले जानकारी दिइन् । जयपुरी पूर्वमन्त्री तथा ओनसरी पूर्वसभामुख हुन् । यस्तै दलित महिलाबाट अञ्जना विशंखे र दुर्गा विकलाई चयन गरेर सूची बुझाइएको छ । मधेसी समुदायबाट इन्दु शर्मा र बोधमाया यादव छनोट हुनुभएको छ । थारु वा मुस्लिमबाट रामकुमारी चौधरी र शेष चाँदतारा चयन हुनुभएको प्रवक्ता भुसालले जानकारी दिइन् । माओवादी केन्द्रबाट समानुपातिकतर्फ एक मात्रै पुरुष सांसदमा चयन हुनुभएको छ । माओवादी केन्द्रका केन्द्रीय कार्यालय सदस्य हितराज पाण्डेको नाम सिफारिश गरिएको छ । आयोगले तोकेको समयसीमाभित्रै समानुपातिकतर्फको सूची बुझाइएको माओवादी केन्द्रले जनाएको छ ।"
पृथ्वी सुब्बा गुरूङ प्रदेश चारको मुख्यमन्त्रीमा नियुक्त हुँदै,पोखरा: नेकपा एमालेका सचिव पृथ्वी सुब्बा गुरुङ चार आज (सोमबार) प्रदेश नम्बर ४ को मुख्यमन्त्रीमा नियुक्त हुँदैछन् । मुख्यमन्त्रीमा नियुक्तिका लागि गुरुङले नेकपा एमाले र नेकपा माओवादी केन्द्रका सांसदहरुको हस्ताक्षरसहित प्रदेश प्रमुख बाबुराम कुँवर समक्ष आवेदन दिएका छन् । गुरुङले एमाले र माओवादी केन्द्रका ३९ जना सांसदको हस्ताक्षरसहित प्रदेश प्रमुखलाई आवेदन दिएका हुन् । गुरुङ एमालेका चार नम्बर प्रदेश संयोजक किरण गुरुङलाई सहमतिमा ल्याएर यो प्रदेशमा सर्वसम्मत मुख्यमन्त्री भएका हुन् ।
समावेशी कोटाबाट धनाढ्यहरु सांसद् !,"काठमाडौं : समानुपातिक समावेशी कोटामा यो पटक पनि धनाढ्य उद्योगपति र व्यापारीहरु सांसद बन्दैछन्। नेपालका सबैभन्दा धनी विनोद चौधरी, सेन्चुरीयन समूहका मोतिलाल दुगड, प्याब्सनका पूर्वअध्यक्ष उमेश श्रेष्ठ, ठेकेदार जीपछिरिङ लामा र उद्योगी सूर्यबहादुर केसी पैसाको बलमै सांसद बन्न लागेका हुन्। नेपालका सबैभन्दा धनी खर्बपति व्यापारी विनोद चौधरीलाई नेपाली कांग्रेसको मधेसी कोटाबाट सांसद् बनाएको हो । चौधरी मधेसी कोटामा अमेरिकाको फोर्ब्स पत्रिकाको विश्वका धनी व्यक्तिको सूचीमा रहेका नेपालका एकमात्र खर्बपति चौधरीको नाम मधेसी कोटाको एक नम्बरमा छ। उनीभन्दा पछि कांग्रेस पुराना र त्यागी नेता स्मृतिनारायण चौधरीको नाम छ। चौधरी ग्रुपका मालिक विनोदलाई यसअघि एमालेले समानुपातिकबाट सभासद् बनाइसकेको छ। २०६४ सालको पहिलो संविधान सभाको निर्वाचनमा एमालेबाट चौधरी सभासद भएका थिए। विश्वका खर्बपतिको सूचीमा नेपालका उद्योगपति विनोद चौधरी एक हजार ३ सय ६ औँ स्थानमा छन्। अमेरिकाबाट प्रकाशित पत्रिका फोर्ब्सले सार्वजनिक गरेको सूचीअनुसार चौधरीसँग एक अर्ब ३० करोड अमेरिकी डलर सम्पत्ति छ। श्रेष्ठ फेरि सांसद बने निजी विद्यालय अर्थात बोर्डिङ स्कुल चलाएर करोडपति बनेका निजी तथा आवासिय विद्यालय अर्गनाइजेशन(प्याब्सन) का पूर्वअध्यक्ष उमेश श्रेष्ठ पनि समानुपातिकबाट सांसद् बनेका छन्। कांग्रेसले आदिबासी जनजाति कोटाबाट श्रेष्ठलाई सांसद बनाएको छ। भोजपुरबाट एसएलसी गरेर खाली हात काठमाडौं छिरेका श्रेष्ठ लामो समयसम्म प्याब्सनको नेतृत्वमा रहे। ख्यातिप्राप्त निजी विद्यालय लिटिल एन्जल्सका मालिक श्रेष्ठमाथि निजी विद्यालयका माफियाको आरोप पनि लाग्ने गरेको छ। उनले निजी विद्यालय चलाएर नै करोडौँ पैसा कमाएका छन्। बैक तथा वित्तीय संस्थामा समेत उनको ठूलो लगानी छ। श्रेष्ठ प्राइम बैँकको अध्यक्ष भइसकेका छन्। उनले २०७० सालको दोस्रो संविधान सभाको निर्वाचन समेत कांग्रेसबाटै समानुपतिक सभासद बन्ने अवसर पाएका थिए। यसअघि सांसद हुदाँ निजी विद्यालयलाई सहकारी मार्फत सञ्चालन गर्ने सरकारले तयारीमा श्रेष्ठ बाधक बनेका थिए। बैंकर समेत रहेका श्रेष्ठले बैंक तथा वित्तीय संस्थासम्बन्धी ऐन बाफिया को संशोधन प्रस्ताव रोक्ने प्रयास गरेका थिए। जिपछिरिङ फेरि सांसद् ठेकेदार जिपछिरिङ लामाले सांसद बन्ने सौभाग्य पाएका छन्। दोलखाका ठेकेदार एवम् नेपाल निर्माण व्यवसायी महासंघका पूर्व अध्यक्ष हुन् लामा। कांग्रेसका तर्फबाट उनी आदिबासी जनजातिको भागमा सांसद बन्दैछन्। उनले यसअघि पनि कांग्रेसबाट सांसद बन्ने मौका पाइसकेका छन्। एमालेबाट दुगड सेन्चुरीयन ग्रपका मोतीलाल दुगडलाई एमालेले समानुपातिकबाट सांसद बनाएको छ। समानुपातिक चार पुरुष सांसद बन्ने अवसर पाउँदा दुगडले मौका पाएका छन्। दुगड एमालेको मधेसी कोटाबाट सांसद बन्ने एक मात्र भाग्यमागी हुन्। उनी भारतबाट आएर काठमाडौँमा बस्दै अर्बपति बनेका व्यापारी हुन् । एमालेको मधेसी सूचीको एक नम्बर रहँदै दुगड सांसद बनेका छन्। दुगड २०६४ सालमा सदभावना पार्टी आनन्ददेवीका तर्फबाट समानुपातिक सांसद बनेका थिए। २०७० सालमा उनले नव नेपाल पार्टी खोले । तर यो पार्टीले दोस्रो संविधान सभाको निर्वाचनमा १३९८ मत मात्र ल्यायो। त्यसपछि दुगडले नव नेपाल पार्टीलाई एमालेमा विलय गराएका हुन्। राराका मालिक पनि सूर्यबहादुर केसी पोखराका उद्योगी हुन्। प्रतिनिधि सभा र प्रदेश सभाको निर्वाचन अघि मात्रै राप्रपा छोडेर कांग्रेस प्रवेस गरेका केसीले समानुपातिकको खसआर्य कोटाबाट सांसद बन्ने अवसर पाएका छन्। केसी रारा चाउचाउको उप्पादक उद्योग हिम श्री फुड्सका कार्यकारी अध्यक्ष हुन्। उनले जलविद्युतको क्षेत्रमासमेत लगानी गर्दै आएका छन्। उनी पोखरा नगर पञ्चायतको प्रधानपञ्च देखि पहिलो संविधान सभामा राप्रपाबाट सभासद पनि समेत भए। सांसदमा हरेक वर्ग र क्षेत्रको समानुपातिक समावेशी प्रतिनिधित्व गराउने उद्देश्यका साथ निर्धारण गरिएको व्यवस्थाको गतल फाइदा उठाउँदै दलहरुले धनाढ्य व्यापारीलाई सांसद बनाएका हुन् । समावेशी कोटामा धनाढ्य व्यापारीलाई सांसद बनाउदाँ पार्टीमा लामो समयदेखि योगदान गरेका र त्यागी इमान्दारहरु पाखा लाग्न बाध्य भएका छन्।"
प्रदेश ६ को सभामुखमा राजबहादुर शाही,"सुर्खेत : प्रदेश नम्बर ६ को सभामुखमा राजबहादुर शाही निर्वाचित भएका छन्। वीरेन्द्रनगरमा सोमबार सम्पन्न प्रदेशसभाको बैठकले शाहीलाई सभामुख चयन गरेको हो। एउटा मात्र उम्मेदवारी परेकाले बैठकको अध्यक्षता गरेका जेष्ठ सदस्य हिमबहादुर शाहीले एमालेको तर्फबाट सांसद रहेका राजबहादुर शाहीलाई सभामुखमा निर्विरोध निर्वाचित भएको घोषणा गरेका हुन्। प्रदेशसभाको बैठकमा एमाले सांसद प्रकाश ज्वालाले शाहीलाई सभामुख पदमा निर्वाचित गरियोस् भन्ने प्रस्ताव पेश गरेका थिए। उनको प्रस्तावलाई माओवादी केन्द्रका सांसद महेन्द्रबहादुर शाहीले समर्थन गरेका थिए। एमाले र माओवादीको तर्फबाट आइतबार उम्मेदवारी दर्ता गराएका शाही सभामुखमा निर्वाचित भएका हुन्। उनी दैलेख निर्वाचन क्षेत्र नम्बर२ (ख) बाट प्रदेशसभामा निर्वाचित भएका थिए। एमाले र नेकपा माओवादी केन्द्रले यो प्रदेशको मुख्यमन्त्री पद माओवादी केन्द्र, सभामुख पद एमाले र उपसभामुख पद माओवादी केन्द्रले पाउनेगरी भागवण्डा गरेका छन्। प्रदेश ६ मा संसदमा प्रतिनिधित्व गर्ने एमालेका २०, माओवादीका १३, नेपाली कांग्रेसका ६ र राप्रपाका एक गरी ४० जना सांसद छन्। माओवादीले एमालेसँग गठबन्धन गरेको र संसदमा आफ्नो बहुमत नभएपछि कांग्रेसले भने सभामुखमा उम्मेदवारी दिएन। यस्तै बैठकले उपसभामुख चयनका लागि फागुन ५ गतेको मिति तोकेको छ। सभामुखमा निर्वाचित भएपछि शाहीले ऐतिहासिक जिम्मेवारी पाएको बताए। सबैसँगको सहकार्यमा संसदलाई जिम्मेवार र मर्यादित बनाउने उनको भनाइ छ।"
"अन्तत: निचोडमा वाम एकता, ओलीदाहाल आलोपालो नेतृत्व","काठमाडौं: लामो अनिश्चिय र आशंकाबीच नेपालका दुई ठुला कम्युनिष्ट पार्टीबीच एकताको टुंगो लागेको छ। दुई पार्टीका नेताको पदीय व्यवस्थापनको विषय टुंगिएसँगै अब एकताको औपचारिक घोषणा मात्रै बाँकी रहेको छ । एकतालाई औपचारिकता दिन मात्रै बाँकी दुई वामका रहेको नेताहरुले बताएका छन् । पदीय बाँडफाँटको औपचारकि टुंगो बुधवार बस्ने एकता संयोजन समितिको बैठकले गर्ने भएको छ । आलोपालो नेतृत्व सोमबार बिहान ललितपुर मानभवनस्थित माओवादी निकट व्यवसायी शारदाप्रसाद अधिकारीको घरमा भएको केपी ओली पुष्पकमल दाहालबीचको दुई घण्टा लामो वार्तामा प्रधानमन्त्रीका रुपमा ओलीले सरकारको र अध्यक्षका रुपमा दाहालले पार्टीको नेतृत्व गर्ने सहमति भएको हो । यस कुरालाई माओवादी केन्द्रका नेताहरूले पनि पुष्टि गरेका छन् । प्रचण्डनिकट एक नेताले अन्नपूर्णसँग भने, आइतवारको बैठक सकारात्मक रह्यो । दुई नेताले अध्यक्ष र प्रधानमन्त्री आलोपालो गर्ने सहमति भएको छ । यसलाई औपचारिकता दिन बुधवार एकता संयोजन समितिको बैठक डाकिएको छ । दुवैजना अध्यक्ष ! दुवै अध्यक्षको छलफलपछि दाहाल ललितपुरको मानभवनमै नेताहरु जनार्दन शर्मा र रामबहादुर थापासँग छुट्टै छलफलमा जुटेका थिए । शर्माले झापा पुगेर दुवै नेता अध्यक्ष रहने गरी पार्टी एकता गर्ने सहमति भएको खुलासा गरेका छन् । मंगलवार ओली र दाहालबीच फेरि एक चरण वान टु वान छलफल हुने भएको छ । सोमबार भएको सहमति अनुसार पार्टीमा दुई कोर्चियर रहने छन् । पहिलो साढे दुई वर्ष ओलीले सरकारको नेतृत्व गर्ने छन् । त्यही समयमा दाहालले पार्टीको नेतृत्व गर्ने भएका छन् । सोमबार दुई अध्यक्षको बैठकले पार्टी एकतमा रहेको संशय र पदीय बाँडफाँटबारे सबै कुरा अन्त्य गरेको छ । पार्टी एकताको घोषणा पनि अब केही दिनभित्रै हुन्छ । यसरी मिल्यो कुरो दुवै पाटी एकताका लागि पदीय भागवन्डा पेचिलो विषय बन्दै आएको थियो । पटकपटक दुई अध्यक्षबीचको भेटघाट पनि एक महिना यता ठोस निष्कर्षमा पुग्न सकेको थिएन । पदीय बाडँफाँटका विषयमा दुवै अध्यक्षलाई जिम्मा दिएकाले विभिन्न विकल्पमा छलफल भएको नेताहरुले बताएका बताउँदै आएका थिए । दुवै नेता अध्यक्ष बन्नेसम्मका विकल्पमा पनि छलफल भएको छ । त्यस्तै आलोपालो नेतृत्वको विषयमा कुरा भएपनि त्यसमा दुवै सहमति नजिक पुग्न सकेका थिएनन् । एमालेले अध्यक्ष पद नछाड्ने अडान राख्दै आएको थियो । माओवादीले पनि अध्यक्ष नपाएसम्म पार्टी एकतामा नजाने अडान राखेको थियो । एमालेका उपाध्यक्ष वामदेव गौतमले केही दिन अघि मात्रै दुई अध्यक्षबीच भएको भेटमा २०४७ सामा मार्क्सवादी र मालेबीच एकता हुँदा ल्याएको प्रस्ताव अगाडि सारेका थिए । जसअनुसार एक अध्यक्ष र शक्तिशाली महासचिव पद रहने प्रस्ताव अगाडि सारिएको थियो । एमालेले नेता भीम रावलले ओली र प्रचण्डले आलोपालो सरकारको नेतृत्व गर्ने सहमति भएको र पदीय बाँडफाँटमा पनि छलफल सकारात्मक रहेको जानकारी दिए । सरकार गठन र पार्टी एकता एक साथ अगाडि बढाउने र पदीय बाँडफाँटका विषयमा पनि छलफल निष्कर्षमा पुगिसको छ । अब बस्ने एकता संयोजन समितिको बैठकले त्यसलाई मूर्तरुप प्रदान गर्ने छ उनले अन्नपूर्णसँग भने । ओलीदाहालबीच सोमबारको छलफल सकारात्मक भएको र बुधबार एकता संयोजन समितिको बैठक बसेर सहमतिलाई अन्तिम रूप दिने माओवादी केन्द्रकी प्रवक्ता पम्फा भुषालले अन्नपूर्णलाई बताइन् । उनले भनिन् सोमबार दुई अध्यक्षको बैठकले पार्टी एकतमा रहेको संशय र पदीय बाँडफाँटबारे सबै कुरा अन्त्य गरेको छ । पार्टी एकताको घोषणा पनि अब केही दिनभित्रै हुन्छ । दुई वाम मिलेर नेपाल कम्युनिष्ट पार्टी सहमति अनुसार पार्टीको नाम 'नेपाल कम्युनिष्ट पार्टी' रहने छ । अरु नेताको पदीय व्यवस्थापनका लागि पदीय बाँडफाँट समिति गठन हुने भएको छ । एकता संयोजन समितिले नै त्यस्तो समितिको गठन गर्नेछ । पार्टी एकताको घोषणा पनि भव्य बनाउने सहमति पनि दुई अध्यक्षबीच भएको छ । घोषणाको दिन ५ लाख कार्यकर्ता सहभागी गराउने तयारी पनि दुई दलले गरेका छन् । भएको थियो भद्र सहमति निर्वाचनअघि असोज १७ एमाले र माओवादीबीच चुनावी तालमेल गर्दा नै दुई दलबीच एकता गर्ने सहमति पनि भएको थियो । निर्वाचनअघि एमाले र माओवादीबीच पार्टी एकता गर्ने सहमति हुँदा नै पहिलो चरणमा ओली प्रधानमन्त्री र प्रचण्ड अध्यक्ष बन्ने भद्र सहमति भएको थियो । सोही सहमति कार्यान्वयन गर्न दुवै अध्यक्ष सोमबार राजी देखिएका हुन् । प्रतिनिधिसभा तथा प्रदेशसभा र राष्ट्रियसभामा समेत चुनावी तामेल गरेका कारण प्रतिनिधिसभा र राष्ट्रियसभामा वाम गठबधनको बहुमत छ । ६ वटा प्रदेशमा मुख्य मन्त्री समेत दुई दलले भागवन्डा गरिसकेका छन् । जसअनुसार प्रदेश १, ३, ४, ५ एमालेबाट मुख्य मन्त्री बन्दैछन् भने प्रदेश ६ र ७ मा माओवादीले मुख्यमन्त्रीको नेतृत्व गर्दैछ । निर्वाचनपछि फेरि एकीकृत पार्टीको अध्यक्षमा ओली र प्रचण्डबीच कुरा नमिल्दा एकता प्रक्रिया लम्बिएको थियो । पदीय वाडफाँटका विषयमा एकता लम्विएपनि बारम्बार गोप्य भेटभाट गर्दै आएका दुवै अध्यक्षले चाहिँ त्यसलाई अस्वीकार गदै आएका थिए ।"
प्रदेश नम्बर ७ मा सभामुखले लिए सपथ,"शिबराज भट्ट : प्रदेश नम्बर ७ मा निर्विरोध निर्वाचित भएका सभामुख अर्जुनबहादुर थापाले सोमबार पद तथा गोपनीयताको सपथ लिएका छन । प्रदेश प्रमुखको कार्यालयमा प्रदेश प्रमुख मोहनराज मल्लले सभामुख थापालाई एक कार्यक्रमका बीच पद तथा गोपनीयताको सपथ खुवाएका हुन् । यसअघि सोमबारै बसेको प्रदेश संसदको बैठकमा थापा निर्विरोध सभामुख चयन भएका थिए । प्रदेश सभा सदस्य दीर्घ सोडारीको प्रस्ताव र माओवादी केन्द्रका संसदीय दलका नेता त्रिलोचन भट्टले समर्थन गरेपछि जेष्ठ सदस्य दिव्यश्वरी शाहले थापालाई सभामुख निर्वाचित भएको घोषणा गरेकी थिईन् । सभामुखमा चयन भएका थापा बझाङ ख निर्वाचन क्षेत्रबाट प्रदेश सभा सदस्यमा निर्वाचित भएका हुन । लामो समय शिक्षण पेशा गरि विभिन्न संघसंगठनको नेतृत्व गरिसकेका छन् । थापाले संविधानले दिएको अधिकार अनुसार प्रदेश नम्बर ७ को समृद्धीका लागि खटिने बताए । म अब साझा व्यक्ति भएको छु, हामीले प्रदेश नम्बर ७ को आर्थिक समृद्धीका लागि धेरै कानुनहरुको निर्माण गर्नुछ । त्यसैले अब म सबै माननीयलाई साथमा लिएर काम गर्नेछु उनले भने ।"
सत्ता हस्तान्तरण चाँडै हुँदै : थापा,धनगढी : उपप्रधानमन्त्री एवं राप्रपा अध्यक्ष कमल थापाले जनताको पछिल्लो जनादेशअनुसार वर्तमान सरकारले चाँडै सत्ता हस्तान्तरण गर्न लागेको बताए । सोमबार आयोजित पत्रकार सम्मेलनमा उनले संघीय संसद् गठनको पूर्णतामा समय लागेकाले सत्ता हस्तान्तरणमा पनि समय लागेको जानबारी दिए । ऊर्जा मन्त्रालयको समेत कार्यभार सम्हालेका थापाले ऊर्जाको विकासबाट मात्र देशमा समृद्धि र बिकास सम्भव भएको बताए । अब बन्ने नयाँ सरकारलाई रचनात्मक सहयोग रहने उनको भनाइ छ । रासस
"प्रदेश १ का सभामुखले लिए सपथ, आजै पदभार ग्रहण","विराटनगर : प्रदेश नम्बर १ का सभामुख प्रदीप भण्डारीले सोमबार सपथ लिएका छन् । प्रदेश प्रमुख प्राडा गोबिन्दबहादुर तुम्बाले एक समारोहबीच भण्डारीलाई पद तथा गोपनियताको सपथ गराएका हुन् । प्रदेश प्रमुख निवास सुनसरी मोरङ सिँचाइ आयोजना कार्यालय परिसरमा आयोजित कार्यक्रममा भण्डारीले सपथ लिएका हुन् । सपथ ग्रहण समारोहमा प्रदेश १ का प्रदेश सभा सदस्य, प्रदेश मुख्य सचिव, राजनीतिक दलका प्रतिनिधि, सुरक्षा निकायका अधिकारी र प्रदेशका मन्त्रालयका सचिव तथा कर्मचारीको उपस्थिति थियो । आइतबार एमाले संसदीय दलको बैठकले भण्डारीलाई सभामुख बनाउन सर्वसम्मत निर्णय गरेको थियो । सोमबारको प्रदेशसभाको बैठकमा सभामुख चयन गर्न भण्डारीको नाममा मात्र प्रस्ताव परेपछि बैठकको अध्यक्षता गर्ने ज्येष्ठ सदस्य ओमप्रकाश सरागवीले उनलाई निर्विरोध निर्वाचित भएको घोषणा गरेका थिए । भण्डारीको पक्षमा सांसद तुलसी न्यौपानेले प्रस्ताव र तेह्रथुमका सांसद लक्षुमन तिवारीले समर्थन गहेका थिए । सभामुख भण्डारीले आजै बस्ने प्रदेश सभाको अर्को बैठकमा पदभार ग्रहण गर्ने कार्यक्रम रहेको संघीय मामिला तथा संसद सचिवालयले जनाएको छ ।"
देशकै पहिलो मुख्यमन्त्रीले सम्हाले कार्यभार,"हेटौंडाः देशकै पहिलो मुख्यमन्त्रीका रुपमा डोरमणि पौडेलले प्रदेश ३ मा कार्यभार सम्हालेका छन् । प्रदेश तीनको मुख्य मन्त्रीमा नेकपा एमालेका प्रदेश संसदीय दलका नेता डोरमणि पौडेलले कार्यभार सम्हालेका हुन् । उनले मुख्यमन्त्री भएपछि हेटौँडाकै सहिद स्मारकमा पुगेर सहिदहरुको शालिकमा माल्यार्पण गरेका छन् । पौडेललाई आइतबार साँझ तीन नम्बर प्रदेश प्रमुख अनुराधा कोइरालाले मुख्य मन्त्री नियुक्त गरेकी थिइन् । नेपालको संविधानको धारा १६८ को उपधारा (१) बमोजिम नेकपा एमाले प्रदेश नम्बर तीन संसदीय दलको कार्यालयको सिफारिसमा संसदीय दलका नेता पौडेललाई प्रदेश प्रमुख अनुराधा कोईरालाले मुख्य मन्त्री नियुक्त गरेको प्रदेश प्रमुख कार्यालयका सचिव चत्रुभुज ज्ञवालीले बताए । एमाले संसदीय दलका नेता पौडेलले बहुमतसहित ५८ जना सांसदको हस्ताक्षर भएको पत्र तथा नेकपा माओवादी केन्द्रबाट समर्थन पाएको पत्र सहित मुख्य मन्त्री नियुक्ति गर्न प्रस्ताव गरेपछि कोइरालाले आइतबार साँझ पौडेललाई मुख्यमन्त्रीमा नियक्त गरेकी थिइन् । मुख्यमन्त्री पौडेलको सोमबार सपथ लिएपछि कार्यभार पनि सम्हालेका हुन् । मुख्य मन्त्री भएपछि प्रतिक्रिया दिँदै पौडेलले तीन नम्बर प्रदेशलाई अन्य प्रदेशले सिक्नेगरी नमुना प्रदेश बनाउन काम गर्ने बताए । सबैले विश्वास गरेर मलाई मुख्यमन्त्री बनाउनुभएको छ, म सबै पक्षसँग सहकार्य गरेर प्रदेशको विकासमा लाग्नेछु । को हुन् डोरमणि पौडेल ? मकवानपुर १(ख) मा प्रदेशसभा सदस्यमा विजयी पौडेल २०६४ र २०५४ मा हेटौंडा नगरपालिकाको मेयर निर्वाचित भएका थिए । ७१ वर्षीय पौडेल ३८ वर्षदेखि राजनीतिमा सक्रिय छन् । २०५४ सालदेखि निरन्तर नेपाल नगरपालिका संघका अध्यक्ष रहेका उनले राजनीतिक मुद्धामा चार पटक कैद सजाँय र १८ पटक प्रहरी हिरासतमा परेका छन् । राज्य पुनर्संरचना उच्च स्तरीय सुझाव आयोगमा सदस्य भएर काम गरिसकेका पौडेल, अन्तराष्ट्रिय संस्था यूसीएलजीको उपाध्यक्ष, सिटीनेटको कार्यकारी सदस्य, मकवानपुर बहुमुखी क्याम्पसको अध्यक्ष, शहीद स्मारक बिकास समितिको अध्यक्ष समेत हुन् । पञ्चायतका टाउकाको मूल्य तोकियो काठमाडौंको तत्कालिन फपिङ्ग गाबिसमा बिसं २००२ साल चैत्र १५ गते जन्मिएका उनको स्थायी ठेगाना मकवानपुरको हेटौंडा उपमहानगरपालिका११, नवलपुर हो । बिसं २०३० सालदेखि विद्यार्थी राजनीति सुरु गरेका उनले २०३२ देखि १० बर्ष शिक्षकको जागिर खाएका थिए । लामो समय अर्धभूमिगत भूमिगत बिताएका उनको २०४६ सालको जनआन्दोलन ताकामा तत्कालिन सरकारले टाउकोको मुल्य तोकेपछि ५६ दिन भारतमा बसेका थिए । चार पटक कैद सजाय तोकेर जेल परेका उनी १८ पटक प्रहरीको हिरासतमा बसेका थिए । मायानाथ पौडेल र कुलकुमारी पौडेलका सुपत्र डोरमणिले मानविकी संकायमा स्नातक(बीए) सम्मको औपचारिक अध्ययन गरेका छन् । विकासप्रेमी नेता विकासप्रेमी नेताको छबि बनाएकका पौडेलकको नेतृत्वमा हेटौंडा ११ स्थित नवलपुरमा सहदि स्मारक बनेको छ । दुई दशक अघिसम्म जंगलको रुपमा रहेको सहिद स्मारक मकवानपुरको प्रमुख पर्यटकीय केन्द्र बन्न पुगेको छ । शहिद स्मार विकास समितिका अध्यक्ष रहेका पौडेलकै नेतृत्वमा हेटौंजा बजार सुन्दर र सफा बनेको हो । उनी मेयर हुँदा सडक दयाँ बायाँ अशोकको बिरुवा रोप्ने र शहर सफाईको काम सुरु भएको थियो ।"
राजपाबाट को को बने समानुपातिक सांसद् ?,"काठमाडौं : राष्ट्रिय जनता पार्टी नेपाल (राजपा) ले प्रतिनिधि सभाको समानुपातिकतर्फका सांसदहरुको टुंगो लगाएको छ । आफ्नो भागमा परेका ६ जनाको नाम राजपाले छनौट गरेको हो । प्रत्यक्षतर्फ धेरै पुरुषले जितेकाले उसले समानुपातिकमा सबै महिलालाई पठाएको हो । राजपा अध्यक्ष मण्डलको सोमवारको बैठकले ६ जना महिला सांसदको नाम टुंग्याएको हो । राजपाले यसअघि चर्चामा रहेकी नरमाया ढकाललाई भने सांसद बनाएन । राजपा अध्यक्ष मण्डलका सदस्य अनिल झाले खस आर्य महिलातर्फबाट निर्जला राउत र रेणु शर्मा तथा आदिवासी जनजाति महिला कोटामा रानी मण्डल र अमृता अग्रहरी सांसद बनेका छन् । राजपाले मधेसी महिलामा चन्दा चौधरी, दलित महिलामा दुलारीदेवी खंगको नाम छानेको हो । मुस्लिम समुदायबाट राखिने चर्चामा रहेकी चुन्नी खातुन पनि अन्तिममा सांसद हुनबाट बञ्चित भएकी छन् ।"
मधेशी जनतालाई कसैले हेप्न सक्दैन : अध्यक्ष यादव,"गौर : संघीय समाजवादी फोरम नेपालका केन्द्रीय अध्यक्ष उपेन्द्र यादवले अब मधेशी जनता ५ वर्ष अघिको जस्तो नरहेकोले कसैले हेप्न नसक्ने बताएका छन्। सोमबार रौतहटको गरुडा नगरपालिकाको नगरसभा उदघाटन कार्यक्रममा बोल्दै अध्यक्ष यादवले मधेशी जनता आफ्नो अधिकारका लागि ज्यान दिन तयार भइसकेको उदाहरण दिँदै अबका दिनमा मधेशी जनता अधिकारसँगै विकास निमार्णमा अगाडी बढ्ने बताएका छन्। प्रदेश नम्बर २ मा स्वास्थ्य, शिक्षा, सरसफाइको अवस्था नाजुक रहेको बताउँदै गुणस्तरीय शिक्षा नै आजको आवश्यकता रहेको समेत उनले बताए।विश्वमा नेपाल पछाडी रहेको त्यसमा पनि प्रदेश नम्बर दुई अझ पछाडी रहेकाले यस प्रदेशलाई अबका दिनमा विकास र समृद्धीतर्फ लैजानु पर्नेमा अध्यक्ष यादवले जोड दिए। गरिबी, बेरोजगारी, कम आय र अभावले जकडेको मधेशलाई देशकै सबैभन्दा समृद्ध प्रदेश बनाउन मधेशी जनता सक्षम रहेको उनले बताए।पहिले जस्तो विकास निमार्णको बजेट हिनामिना हुन नदिन सबै सचेत हुन समेत उनले आग्रह गरेका छन्। विकास बजेट कहाँ कति खर्च भयो जनताले जनप्रतिनिधीहरुसँग हिसाब माग्नु पर्ने सुझाव उनले दिएका छन्। उनले थपे होटलमा बसेर कागजमा विकास गरी गिलासले पिउने प्रथाको अन्त्य हुनुपर्छ।'मधेशमा जातीय धृणाको अन्त्य गर्न जरुरी रहेको बताउँदै अध्यक्ष यादवले २१ औं शताब्दीमा जातको भन्दा व्यक्तिको गुण र दोषको आधारमा अगाडी बढ्नुपर्ने धारणा राखेका छन्।लोकतन्त्रमा लुटतन्त्रको अन्त्य हुनुपर्ने र त्यसको लागि आम नागरिकले खबरदारी गर्नुपर्ने अध्यक्ष यादवले बताए।"
हिन्दुवादीले वीरगन्जमा जलाए उपेन्द्र यादवको पुत्ला,"वीरगन्जः हिन्दुवादी संगठनले धर्मको नार दिएर सोमबार वीरगन्जमा संघीय समाजवादी फोरम नेपालका राष्ट्रिय अध्यक्ष उपेन्द्र यादवको पुत्ला जलाएपछि तनाव बढेको छ । विश्व हिन्दु परिषद अंकित ब्यानर र गेरुवा रंगको झण्डा सहित सोमबार बिहान घण्टाघर चोकमा पुगेका करिब ३०३५ जना हिन्दुवादीहरुले धर्मको नारा लगाउँदै फोरम नेपालका अध्यक्ष यादवको पुत्ला जलाएपछि आलोचना भएको छ । प्रदर्शनकारीहरुले हिन्दुविरोधी उपेन्द्र यादव मुर्दावाद, मुस्लिमलाई मुख्यमन्त्री बनाउन पाइँदैन जस्ता नारा लगाएर प्रदर्शन गरेका थिए । फोरम नेपाल र उसका अध्यक्ष उपेन्द्र यादवले प्रदेश नम्बर २ को मुख्यमन्त्री मुस्लिम धर्मका व्यक्तिलाई बनाउन लागेको भन्दै विश्व हिन्दु परिषदले यादवको पुत्ला जलाएको प्रदर्शनमा सहभागी अजय कुमार कानुले बताए । फोरम नेपालले प्रदेश नम्बर २ को संसदीय दलको नेतामा पार्टीका राष्ट्रिय उपाध्यक्ष एवम् प्रदेश सांसद लालबाबु राउत गद्धीलाई चयन गरिसकेको छ । लालबाबु वीरगन्जकै स्थायीबासिन्दा हुन् । उनी, पर्साको क्षेत्र नम्बर १ ख बाट प्रदेशसभा सांसदमा निर्वाचित भएका थिए । पुत्ला दहनको अगुवाइ गरेका विश्व हिन्दु परिषदको प्रदेश नम्बर २ का अगुवा ज्योतिलाल कलवारले प्रदेश नम्बर २ मा बहुसंख्यक हिन्दुमाथि कुठाराघात गर्दै फोरम नेपाल र यादवले मुस्लिम धर्मका मानिसलाई मुख्यमन्त्री बनाउने निर्णय गरेकाले विरोध प्रदर्शन गरिएको बताए । प्रदेश नम्बर २ हिन्दुहरुको बाहुल्य क्षेत्र हो, यहाँ मुख्यमन्त्री चलाउन सक्ने थुप्रै हिन्दुवादी नेता हुँदाहुँदै गैरहिन्दुलाई ल्याएर हिन्दुमाथि शासन गराउने कुरा हामी मान्न सक्दैनौं, कलवारले भने, मधेस आन्दोलनमा एकजना मुस्लिम बाहेक बाँकी सबै ९५ जना हिन्दुहरुकै छोराहरु सहिद भएका छन्, तर अहिले यादवले हिन्दुमाथि अन्याय गर्दैछन्, यदि यादवले हिन्दु विरोधी गतिविधी सच्याएनन् भने उनी र उनको पार्टीबिरुद्ध हामी सशक्त आन्दोलनमा गर्छौँ । फागुन २ गते मुख्यमन्त्रीको नियुक्ति हुन्छ भन्ने सुनेका छौँ, त्यो दिन वीरगन्जमा प्रदर्शन गर्छौ । यसअघि गत शुक्रबार रिपोटर्स क्लब काठमाडौँमा पत्रकार सम्मेलन गरेर विश्व हिन्दु परिषदले प्रदेश २ मा मुस्लिम धर्मावालम्बीलाई मुख्यमन्त्री बनाइए कडा आन्दोलन गर्ने चेतावनी दिएको थियो । वीरगन्जमा सोमबार विश्व हिन्दु परिषदको नाममा भएको प्रदर्शनलाई यहाँका राजनीतिक दलका नेता र युवा अगुवाहरुले अराजकताको संज्ञा दिएका छन् । यादवको पुत्ला दहनसहितको हिन्दु अतिवादीहरुको प्रदर्शनलाई उनीहरुले साम्प्रादायिताको संज्ञा पनि दिएका छन् । फोरम नेपाल पर्साका कार्यवाहक अध्यक्ष सुन्दर कुर्मीले पार्टीका राष्ट्रिय अध्यक्ष उपेन्द्र यादवले लालबाबु राउत गद्धीलाई मुख्यमन्त्री बनाउन गरेको निर्णय सामाजिक सदभाव र मेलमिलापलाई बलियो बनाउने कदम भएको भन्दै उक्त निर्णयको प्रशंसा भइरहेका बेला वीरगन्जमा हिन्दुवादीको नाममा धर्मबारे गरिएको प्रदर्शन निन्दनीय भएको बताए । नेपाली कांग्रेसका क्षेत्रीय सभापति अरविन्द गुप्ताले पनि धर्मको नाममा गरिएको प्रदर्शन अराजकता भएको र यसले सामाजिक सदभावमा खलल पुरयाउन सक्ने बताए । राजपाका केन्द्रीय सदस्य जनार्दन यादवले जनताले जिताएर पठाएका नेतालाई मुख्यमन्त्री बनाउने फोरम नेपालको निर्णयका विरोधमा धर्मको रंग दिएर प्रदर्शन गर्नु निन्दनीय भएको बताए ।"
समानुपातिकको अन्तिम सूची बुझाउँदै दलहरू,"काठमाडौं : दलहरूले आज (सोमबार) प्रतिनिधिसभा समानुपातिकतर्फ अन्तिम बन्दसूची निर्वाचन आयोगमा बुझाउँदै छन्। आयोगले साँझ ५ बजेसम्म सूची बुझाउन समय तोकेको छ। अन्तिम बन्दसूची बुझाउन आयोगले दलहरूलाई तीन दिनको समय दिएको थियो। नेकपा एमालेले आइतबार नै अन्तिम सूची आयोगमा बुझाइसकेको छ।नेपाली कांग्रेस, नेकपा माओवादी केन्द्र, संघीय समाजवादी फोरम र राजपा नेपालले भने आजमात्र बन्दसूची बुझाउनेछन्। पढ्नुस्ः एमालेले आयोगमा बुझायो ४१ समानुपातिक सांसदको सूची गत मंसिर १० र २१ गते सम्पन्न प्रतिनिधिसभा निर्वाचनमा ४९ दल सहभागी भएकोमा पाँचवटा दललेमात्र समानुपातिकतर्फ सिट जितेका छन्। निर्वाचन आयोगका प्रवक्ता नवराज ढकालका अनुसार दलहरूले तोकिएबमोजिम सबै समूहको प्रतिशत मिलाएर सूची बुझाएमा आजै समानुपातिक तर्फका सांसदको सूची सार्वजनिक गरिनेछ। 'तर कहिलेकाहीँ तोकिएबमोजिम नआउन पनि सक्छ, त्यस्तो भएमा हामी सच्याउन थप दुई दिन समय दिन्छौँ', ढकाले भने, 'यदि सबै मिलाएर नै आयो भने हामी आजै सार्वजनिक गर्छौँ।' समानुपातिक निर्वाचन प्रणालीतर्फको कूल सदर मतको तीन प्रतिशत वा सोभन्दा बढी मत प्राप्त गर्ने दलको तर्फबाट मात्र उम्मेदवार निर्वाचित हुने कानुनी प्रावधान छ। निर्वाचनमा ९५ लाख ४४ हजार ७७९ मत सदर भएको थियो। एमालेले ४१, कांग्रेसले ४०, माओवादी केन्द्र १७, राजपा नेपाल ६ र संघीय समाजवादीले ६ सिट प्राप्त गरेका छन्। यो सिट बमोजिम दलहरूले महिला, मधेसी, जनजाति, दलित, खसआर्यसहित समूहगत विवरण आयोगमा बुझाउनुपर्नेछ। नेपालको संविधानको धारा ८४ को उपधारा ८ मा संघीय संसदमा प्रतिनिधित्व गर्ने प्रत्येक राजनीतिक दलबाट निर्वाचित कूल सदस्य संख्याको कम्तीमा एक तिहाई सदस्य महिला हुनुपर्ने व्यवस्था छ। आयोगले पहिलो हुने निर्वाचित हुने (प्रत्यक्ष) निर्वाचन प्रणाली र समानुपातिक निर्वाचन प्रणाली तर्फको निर्वाचन परिणाम सहितको प्रतिवेदन निर्वाचनको नतिजा घोषणा भएको सात दिनभित्र राष्ट्रपति समक्ष पठाउनु पर्ने व्यवस्था छ।"
ओलीप्रचण्ड वार्ता जारी : एकताबारे निस्केला त निष्कर्ष ?,काठमाडौं : वाम गठबन्धनको एकतामा अन्योल भइरहेका बेला नेकपा एमालेका अध्यक्ष केपी शर्मा ओली र माओवादी केन्द्रका अध्यक्ष पुष्पकमल दाहाल प्रचण्डबीच वार्ता सुरु भएको छ। ललितपुरको मानभवनमा बिहान साढे ९ बजेदेखि दुई नेताबीच नेतृत्व व्यवस्थापन लगायतका विषयमा छलफल सुरु भएको हो। केही दिनअघि चितवनमा भएको कार्यक्रममा प्रचण्डले 'फड्को हान्ने' अभिव्यक्ति दिएपछि राजनीतिक वृत्तमा एकता प्रक्रियाका बारेमा शंका व्यक्त भएको थियो। आज दुई अध्यक्षबीच निर्णायक छलफल हुने नेताहरूले बताएका छन्। पार्टी अध्यक्ष वा प्रधानमन्त्री मध्ये एक ओलीलाई र एक आफूलाई हुनुपर्ने माओवादी अडान देखिन्छ। केही दिनअघि नेपाल टेलिभिजनसँगको अन्तर्वार्तामा प्रचण्डले 'अध्यक्ष वा प्रधानमन्त्री मध्ये एक एमालेले रोज्ने र छोडेको जिम्मेवारी आफूले सम्हाल्ने' आसय व्यक्त गरेका थिए। फागुन दोस्रो साताभित्रै सरकारको नेतृत्व लिने तयारीमा रहेको एमाले त्यसअगावै माओवादीसँग एकताको खाकामा सहमति खोज्ने तयारीमा छ। माओवादीसँग पार्टी अध्यक्षमा कुरा नमिलेका कारण एकता प्रक्रियामा ढिलाइ नभएको एमाले भनाई छ। एमाले सचिव प्रदीप ज्ञवाली भन्छन् 'दुई अध्यक्षबीच कुराकानी निकै नजिक पुगेको छ। नेताहरूको व्यवस्थापनका कारण ढिलाइ भएको होइन। दुई अध्यक्षबीचको कुराकानीले ठोस आकार लिएपछि एकता संयोजन समितिको बैठकबाट निर्णय गरिने ज्ञवालीले जनाए।
मुख्यमन्त्री चयन प्रक्रिया सुरु,"बुटवल : वाम गठबन्धनले एमाले संसदीय दलका नेता शंकर पोखरेललाई मुख्यमन्त्री नियुक्त गर्न प्रदेश प्रमुख उमाकान्त झासमक्ष बहुमत सहितको दाबीपत्र पेस गरेको छ। दुई ठूला दल एमाले र माओवादी केन्द्रको दाबीसँगै प्रदेश ५ मा मुख्यमन्त्री नियुक्ति प्रक्रिया सुरु भएको छ। आइतबार कार्यालयमा पत्र बुझ्दै प्रदेश प्रमुख झाले संविधानको अधीनमा रहेर मुख्यमन्त्री चयन गर्ने बताए। उहाँहरूले पत्र पेस गर्नुभएको छ, लेखिएको व्यहोरा हेरेर नियुक्ति प्रक्रिया अघि बढ्छ, उनले भने। संविधानको धारा १६८ को उपधारा (२) अनुसार प्रदेश प्रमुखले निर्वाचन आयोगबाट मतपरिणाम जारी भएको ३० दिनभित्र मुख्यमन्त्री चयन गर्नुपर्ने व्यवस्था छ। सोही कानुन पछ्याउँदै प्रदेश प्रमुख झाले पोखरेललाई नियुक्ति प्रदान गर्ने बताए। बहुमतसहितको दाबीपत्र पेस गरेसँगै मुख्यमन्त्री नियुक्तिको बाटो खुलेको हो। दुई दलका संसदीय दलका नेताले हस्ताक्षर गरी पत्र बुझाएका छन्। एमाले संसदीय दलका नेता पोखरेल र माओवादी केन्द्रका नेता कुलप्रसाद केसीसहित दुई पार्टीका केन्द्रीय नेताको समेत उपस्थितिमा प्रदेश प्रमुखलाई पत्र बुझाइएको थियो। शंकर पोखरेलले पत्र बुझाउनुको पत्रव्यहोरा प्रदेश प्रमुखलाई बताएका थिए। ८७ सांसद रहेको प्रदेश ५ मा दुई दलका ६१ सदस्यसहित स्पष्ट बहुमत छ। मुख्यमन्त्रीको शपथ ग्रहण फागुन ३ गते गर्ने तयारी भएको छ। त्यसको व्यवस्थापन प्रदेश प्रमुख कार्यालयले गर्नेछ। सडक विभाग परिसरमा शपथ ग्रहण गराउने तयारी गरिएको छ। फागुन ३ गते शपथ ग्रहण कार्यक्रम हुनेछ, नेता पोखरेलले भने। मुख्यमन्त्रीको शपथसँगै सानो आकारको मन्त्रिमण्डल बन्नेछ। तीन सदस्यीय मन्त्रिमण्डलमा एमाले र माओवादी केन्द्र नै सहभागी हुने नेता पोखरेलले बताए। मुख्यमन्त्री नियुक्ति र आफ्नो कार्यालय व्यवस्थापन आफैं गर्नुपर्ने जिम्मेवारीसाथ अघि बढिने उनले बताए। मन्त्रिमण्डल विस्तार र कार्यालय व्यवस्थापनका काम सँगसँगै गर्नुपर्ने अवस्था छ, सबै प्रक्रिया पहिलो र नयाँ भएकाले त्यसैअनुरूप अघि बढ्छौं, उनले भने। मुख्यमन्त्री चयनको दाबी पेस गर्नुअघि आइतबार माओवादी संसदीय दलको नेतामा कुलप्रसाद केसी चयन भएका थिए। ६ वटै प्रदेशमा मुख्यमन्त्री र सभामुख वाम गठबन्धनकै सहमतिअनुसार चयन भइरहेकाले दुई पार्टीबीच एकता हुनेमा शंका नगर्न नेताहरूले आग्रहसमेत गरेका छन्। केन्द्र र सातै वटा प्रदेशमा सरकार बनेपछि पार्टी एकता हुने माओवादी केन्द्रका नेता वर्षमान पुनले बताए। पार्टी एकता र सरकार निर्माण सँगै लैजाने भनेका थियौं, अब केही अघिपछि हुने भयो, उनले भने, गठबन्धनकै सहमतिअनुसार प्रदेश सरकार बनिरहेकाले अब एकता हुँदैन भन्नु मिथ्या कुरा मात्रै हुन्। माओवादीकै समर्थनमा मुख्यमन्त्री नियुक्ति प्रक्रिया अघि बढेपछि प्रदेश ५ मा सभामुख छनोटको प्रक्रिया सुरु भएको छ। सभामुखमा माओवादी सांसद सुदर्शन बलाल चयन हुने भनिए पनि माओवादीले अझै निर्णय गरिसकेको छैन। फागुन २ गते बस्ने संसद् बैठकले सभामुख चयन गर्नेछ।"
पृथ्वीसुब्बा मुख्यमन्त्री बन्ने पक्का,"पोखरा : एमाले सचिव तथा संगठन विभाग प्रमुख पृथ्वीसुब्बा गुरुङ प्रदेश ४ को मुख्यमन्त्री हुने पक्कापक्की भएको छ। आइतबार एमाले संसदीय दलको नेता सर्वसम्मत चुनिएपछि उनलाई मुख्यमन्त्री बन्ने बाटो खुलेको हो। एमाले जिल्ला कमिटी कास्कीको कार्यालयमा बसेको संसदीय दलको बैठकमा सांसद किरण गुरुङले पृथ्वीसुब्बालाई नेता प्रस्ताव गरेका थिए। आफैं तीव्र आकांक्षी रहेका सांसद तथा एमाले प्रदेश ४ कमिटी संयोजक किरणले बिनासर्त योग्य र सक्षम नेता पृथ्वीसुब्बालाई संसदीय दलको नेता प्रस्ताव गरेको सुनाए। प्रदेश संयोजक, अभिभावक तथा संरक्षकको हिसाबले आफ्नै पहलमा सहमति बनेको उनले बताए। म नै हुन्छु भन्यो भने सहमति हुँदैन, मैले छाडेपछि मात्रै यो सहमति गर्न सकिन्छ, व्यक्तिगत महत्वकांक्षा पालेर हुँदैन, व्यक्तिकेन्द्रित भएर हुँदैन, किरणले भने, बृहत् वाम एकता र पार्टी एकतालाई ध्यानमा राखेर मैले पृथ्वीसुब्बा नेता प्रस्ताव गरें। १ र ३ नं प्रदेशमा जस्तो हुनु हुँदैन र एकताको सन्देश दिनुपर्छ भनेर सर्वसम्मत नेता चुनिएको किरणले बताए। उनले आफू र पृथ्वीसुब्बा हुनुमा कुनै फरक नरहेको पनि सुनाए। पार्टी नेताहरूको सहजीकरण र एमाले प्रदेश संयोजक सांसद किरण गुरुङको प्रस्तावमा आफू सर्वसम्मत संसदीय दलको नेता चुनिएको पृथ्वीसुब्बाले बताए। गठबन्धनको अर्को साझेदार माओवादी केन्द्रले पनि संसदीय दलको नेता चुनिसकेको हुँदा उसँग मिलेर भरेभोलि नै मुख्यमन्त्री नियुक्तिका लागि प्रदेश प्रमुखकहाँ पुग्ने जानकारी पनि उनले दिए। प्रदेश संसदीय दलको नेता चयनको बैठकमा पार्टी नेताहरू खगराज अधिकारी, सोमनाथ अधिकारी प्यासी र रवीन्द्र अधिकारी लगायतले सहजीकरण गरेका थिए। प्रदेश संयोजक, अभिभावक तथा संरक्षकको हिसाबले आफ्नै पहलमा सहमति बनेको किरण गुरुङको भनाइ। त्यसअघि दलको नेता चुन्ने प्रयोजनका निम्ति चुनावी प्रक्रिया सुरु गरिएको थियो। पहिलोपटक दिइएको निर्धारित समयभित्र पृथ्वीसुब्बाले मात्रै उम्मेदवारी दर्ता गरेका थिए। त्यसबीचमै सहमतिको प्रयासका लागि बैठक बसिरहँदा उम्मेदवारी दिने समय दुई पटकसम्म थपिएको थियो। अन्ततः सहमतिमै पृथ्वीसुब्बा सर्वसम्मत संसदीय दलको नेता चुनिएका हुन्। बैठकले संसदीय दलको उपनेता, प्रमुख सेचतक, सचेतकचाहिँ चयन गरेन। सभामुख माओवादी भागमा पर्ने भएपछि एमालेले बनाउनुपर्ने उपसभामुखबारे पनि बैठकमा कुनै चर्चा चलेन। मन्त्रीहरू कोको बन्ने भन्नेबारे पनि कुनै छफलफल भएको थिएन। ६० सांसद रहेको प्रदेश ४ मा एमालेका २७, माओवादीका १२, कांग्रेसका १५, जनमोर्चाका ३, नयाँ शक्तिका २ र १ स्वतन्त्र सांसद छन्। एमालेले मुख्यमन्त्री र माओवादीले सभामुख लिने सहमति यसअघि भइसकेको थियो। माओवादीले पनि सभामुखमा पठाउन सांसद नेत्रनाथ अधिकारीको नाम टुंगो लगाइसकेको छ। माओवादी संसदीय दलका नेता हरिबहादुर चुमान चयन भइसकेका छन्।"

शीर्षक,विवरण
सवारी प्रदूषण नियन्त्रण गर,"नेपालमा आयात हुने नयाँ गाडी नै प्रदूषित हुनु गम्भीर विषय हो । खासगरी छिमेकी देश भारतबाट धेरैजसो नयाँ सवारी साधन नेपाल भित्रिने गरेको सन्दर्भमा उत्पादक कम्पनीले दिएको पत्रलाई आधार मानेर अहिलेसम्म यातायात व्यवस्था विभागले त्यस सवारीको वातावरणीय अवस्था ठीक मान्ने गरेको छ । नेपाल सवारी प्रदूषण मापदण्ड २०६९ ले युरो थ्री मापदण्डका गाडी मात्र नेपाल भित्रिन दिने भनेको छ । नेपालमा भित्रिएका सबै गाडीले युरो मापदण्ड पूरा गरेनगरेको भनेर जाँच्न ल्याब र उपकरण नभएका कारण निजी कम्पनीले प्रदूषणयुक्त नयाँ गाडीसमेत भित्र्याएका हुन् । उसो त सरकारको सवारी परीक्षण निकायले गाडीबाट हुने वायु प्रदूषण न्यूनीकरण गर्न हरियो स्टिकर टाँस्ने गरेको छ । सवारी साधनले निकाल्ने धुवाँको आधारमा हरियो स्टिकरको निर्णय हुन्छ, तर सवारी साधनको नियमन गर्ने निकाय, यातायात व्यवस्था विभागमा सवारी नै नजाँची हरियो स्टिकर बेचिनेसमेत गरेको छ । उपत्यकाको वायुमा पीएम १ र २५ माइक्रोनभन्दा साना धुलोका कण बढी रहेको र यसका लागि सवारी साधन नै जिम्मेवार हुने गरेको सन्दर्भमा नयाँ गाडी नै प्रदूषणयुक्त देखिनुले खासगरी सहरी क्षेत्रका वासिन्दाको स्वास्थ्य गम्भीर खतरामा रहेको बुझिन्छ । सवारी साधनको स्वास्थ्य र वातावरणको अनुगमन गर्ने सरकारी कर्मचारीले नै राजधानीमा गुड्ने ७० प्रतिशत सवारी साधनले वातावरणीय मापदण्ड पूरा नगरेको र समग्र नेपालको वातावरण प्रदूषणमा सवारी साधनको भूमिका ३६ प्रतिशत रहेको बताउँदै आएका छन् । सरकारले तोकेको नियम नै लागू नभइरहेको र सवारीको स्वास्थ्य जाँच्ने यन्त्र नै नभएको विषय जति डरलाग्दो छ, स्पष्ट कानुन अभावका कारण सवारी साधनबाट उत्पन्न प्रदूषण नियन्त्रण गर्न समस्या छ । सवारी तथा यातायात व्यवस्था ऐन र नियमावलीमा सवारी प्रदूषण नियन्त्रणसम्बन्धी विषय उल्लेख छैन । ०५३ सालमा सरकारले सवारी तथा यातायात व्यवस्था ऐन २०४९ को दफा २३ को उपदफा (१) ले दिएको अधिकार प्रयोग गरी सोही उपदफाको खण्ड (ग) को प्रयोजनका लागि काठमाडौं उपत्यकामा चल्ने सवारी साधनको लागि मात्र मापदण्ड तय गरेको छ । अहिले पनि काठमाडौं उपत्यकाभित्रका सिंहदरबार, एयरपोर्ट, दरबारमार्ग, ठमेल र उपत्यकाका दरबार क्षेत्र भएर गुड्ने गाडीका लागि मात्र मापदण्ड तय गरिएको छ । यसबाहेक देशका अन्य सडकमा गुड्ने गाडीको हकमा प्रदूषण मापन गर्ने कुनै कानुनी प्रावधान छैन । यी विषय त छँदैछन्, अहिलेसम्म सरकारले चारपांग्रे र सोभन्दामाथिका सवारीलाई मात्र वातावरणको मापदण्डभित्र ल्याएको छ जबकि सडकमा गुड्ने ८० प्रतिशत सवारी दुईपांग्रे (मोटरसाइकल) छन् । नियमित मर्मतसम्भार नगरिएका मोटरसाइकल पनि वातावरण प्रदूषण हुनुमा जिम्मेवार छ र त्यसलाई पनि मापदण्डभित्र ल्याइनुपर्छ । त्यस्तै प्रदूषण, जाम र दुर्घटना न्यूनीकरण गर्न भन्दै सरकारले २० वर्ष पुराना सार्वजनिक सवारी चलाउन गत फागुनदेखि रोक लगाएको छ र त्यस्ता गाडी रोक्नमा समेत प्रतिबन्ध लगाएको छ । तर पुराना गाडी विस्थापित गर्दैमा मात्र प्रदूषण कम हुन्छ भन्ने होइन । गाडीलाई राम्रोसँग चलाउन र नियमित मर्मत गर्न प्रोत्साहित गर्ने गरी नियम बनाइने हो भने त्यो पनि प्रदूषण न्यूनीकरणमा सहायक होला । सवारीजन्य प्रदूषणको कारण सास फेर्नसमेत कठिन भएको भन्दै छिमेकी भारतको राजधानी दिल्लीमा प्रदूषणकै कारणले एक साताअघि दिल्ली सरकारलाई त्यहाँको वातावरणीय निकायले सबै सवारीमा जोरबिजोर प्रणाली लागू गर्न निर्देश गरेको सन्दर्भ यहाँ उल्लेखनीय छ । भविष्यमा नेपालमा पनि त्यस्तो नहोला भन्न सकिन्न । यस सन्दर्भमा समयमै सम्पूर्ण सवारी साधनलाई वातावरणीय मापदण्डमा ल्याउन अत्यावश्यक छ । सडकमा गुडिरहेका सवारी साधनले फाल्ने धुवाँ अनुगमन गर्न सरकारले सकेको छैन । जबकि प्राणघातक रोग क्यान्सर पनि यही धुवाँका कारण निम्तिने गरेको तथ्यप्रति सरकार उदासीन छ । सडकमा हिँड्ने निर्दोष जनता सवारीजन्य प्रदूषणका कारण रोगी बन्नु विडम्बना हो । तसर्थ नियन्त्रण गर्न सकिने यस्ता प्रदूषण अन्त्य गर्न सरकार गम्भीर बनी राज्यको दायित्व निर्वाह गर्न ढिलाइ गर्नु हुँदैन ।"
मतदाता नेताको बोली नै पत्याउँदैनन्,"विराटनगर : मोरङको सुनवर्षी नगरपालिका७ जोगीधापकी शारदा ओलीलाई चुनावका बेला उमेद्वारले दिने आश्वासन पत्यार नै लग्दैन। चुनाव जित्ने, जाने र फर्केर नआउने आम समस्या भएका नेता गाउँमा आउँदा के के कहिलेसम्ममा गर्ने भनेर ठाडठाडै प्रश्न गर्छिन्। ओली भन्छिन्,चुनावका बेला चिल्लाचाप्ला कुरा घसेर मत माग्छन् जितेपछि फर्केर आउँदैनन्। उनले काम गरेर देखाउने उमेद्वारको मात्र विश्वास गर्न सकिने बताइन। सुनवर्षी चाप्रमारीका विष्णुदेव यादवको वस्तीमा हरेक वर्ष बाढीले कटान गर्छ। अघिल्लो वर्ष बक्राहा खोलामा आएको बाढीले वस्ती नै डुबानमा पर्यो। त्यसबेला पनि नेता आए, आश्वासन दिए कटानको समस्या स्थायी रुपमै समाधान गरिन्छ। तर, यो आश्वासन पूरा भएन। यादव भन्छन्, गाउँमा भोट माग्न आउने उमेद्वारले आफ्नो पहिलो चुनावी भाषण नै कटान नियन्त्रण भन्ने गरेका छन् तर हामीलाई विश्वासन नै लागेको छैन। उनले चुनावमा भाषण गर्दा सबै विकासका मुद्दालाई सम्बोधन गर्ने भन्ने गरेपनि व्यवहारमा भने काम नहुने गरेको बताए। मंसिर २१ गते प्रतिनिधिसभा र प्रदेशसभाको दोस्रो चरणको निर्वाचन हुने तय भएको मोरङका गाउँगाउँमा प्रमुख दलका उमेद्वार आफ्ना चुनवाी एजेन्डा लिएर मत माग्न व्यस्त छन्। गाउँका टोलटोलमा चुनावी कोणसभा, समूह बैठक र घरदैलो चलिरहेका छन्। तर, कार्यक्रममा उमेद्वारले भाषणका क्रममा विकासका विषयलाई अमूर्त रुपमा प्रस्तुत गरिदिँदा मतदाताले पत्याउन छाडेका छन्। मोरङको बेलबारीमा भएको एक कार्यक्रममा वाम गठबन्धनबाट मोरङ २ को प्रदेश सभा १ बाट उमेद्वार बनेकी माओवादीकी गीता तिम्सिना आफ्नो भाषणमा गरिब जनतालाई भोको नराख्ने आश्वासन दिइन् तर, के कस्ता कार्यक्रम ? कसरी भोक मेटाउने भन्ने प्रस्ट नपार्दा उपस्थितहरु नै अलमलमा परे। तिम्सिना मात्र होइन अक्सर अधिकांश उमेद्वारले अमूर्त र अस्पष्ट रुपमा विकासका कुरा गरिदिँदा मतदाताले पत्याउन छाडेका हुन्। बुढीगंगा गाउँपालिका७ की बालोदेवी खवासले नमस्कार चिन्हका उमेद्वारलाई मत खसालेकी थिइन्। उमेदवार आएर उनको खोलाटोलीको सामुदायिक क्लबलाई भाँडावर्तन खरिद गरिदिने आश्वासन दिएका थिए। खोलाटोलीमा विवाह, व्रतबन्ध, पासनी र किरिया कर्म गर्दा भोजका लागि भाँडावर्तन थिएनन् तर उमेद्वारले मत पाएर गएपछि फर्किएर नहेरेको बताउँदै खवासले भनिन्,यो पटक फेरि उमेद्वार गाउँ आउन थालेका छन्। सहयोग गर्ने गाउँमा विकास ल्याइदिने भन्दैछन् तर खै कसरी पत्याउने होला। खवासले जनताले पत्याउने र विश्वास गर्नसक्ने कुरामात्र गर्न आग्रह गरिन। कन्तलाल चौधरी पनि उमेद्वारले चुनावमा बेला यो गरिदिन्छु त्यो गरिदिन्छु भनेर भाषण गरेको सुन्दा विश्वास नै लाग्दैन। चौधरी भन्छन्, हामी गाउँमा बस्नेलाई के के न गरिदिन्छु भन्दै आश्वासन दिन्छन् तर जितेर गएपछि आफूले भनेका सबै कुरा बिर्सन्छन्। मत माग्न खटिएका नेताउमेद्वारले विराटनगरलाई प्रदेशको राजधानी बनाउने, तमोर खोलाको पानी सुरुङ बनाएर मोरङको चिसाङ खोलामा मिसाई विद्युत निकाल्ने र सिंचाई सुविधा दिने, बक्राहा, चिसाङ, मावा, डाँसमा तटबन्धन गर्ने, विराटनगरको केसलिया र सिगियामा बाँध बाँधेर ग्रीनबेल्ट विकास गर्ने, भित्री सडक पिच गर्ने, रिङरोड बनाउने, चुरेको फेदीबाट सडक बनाई दिने आदि आश्वासन दिदैं भाषण गर्ने गरेका छन्। मोरङको सुनवर्षी नपा ७ जोगीधापमा दलको चुनावी सभामा नेताको भाषण सुन्न बसेका स्थानीय मतदाता। तस्बिर : बासु पौडेल"
हेवीवेटलाई हेवी चुनाैती,"नुवाकोट : नुवाकोटबाट पटकपटक चुनाव जितेका उम्मेदवारलाई यस पटक चुनौति देखिएको छ । बाम गठबन्धन बनेकाले पहिलेको विरासत जोगाउन खासगरी कांग्रेस उम्मेदवारलाई कठिन देखिएको छ । ०५१, ०५६ ०६४ र ०७० साल गरी चार पटक नुवाकोटबाट सांसद् बनेका डा रामशरण महत पहिलेभन्दा अहिले निर्वाचनको प्रचार प्रसारमा बढी कसिनु परेको छ । नुवाकोट क्षेत्र २ बाट प्रतिनिधिसभा सदस्यका उम्मेदवार डा महत छ पटक अर्थ मन्त्री र एक पटक पराराष्ट्र मन्त्रीको जिम्मेवारी समालीसकेका व्यक्ति हुन् । उम्मेदवार छनोट ढिलो भएकाले प्रचारका लागि समय कम भएको तथा बाम गठबन्धन मिलेर लागेका कारण निर्वाचन आफ्नो पक्षमा पार्न सहज नभएको डा महत स्वीकार्छन । पार्टीमा दिएको योगदान तथा विकासका लागी धेरै काम गरेकाले मतदाताले आफूलाई भोट दिने उनको दावी छ । मतदाताले लोकप्रियता र विकासका काममा पुर्याएको योगदान हेर्छन् । स्थानिय तहको मतलाई मात्रै आधार बनाएर प्रतिनिधी सभा चुनावका लागि आँकलन गरिनु गलत हुने छ, डा महतले भने । नुवाकोटमा स्थानिय तहमा कांग्रेसले सात र नेकपा एमालेले दुई नगरपालिकासहित तीन स्थानमा र माओवादीले दुई स्थानमा विजय हासिल गरेको थियो । क्षेत्र नं १ बाट प्रतिस्पर्धामा उत्रिएका अर्का कांग्रेस नेता अर्जुन नरसिंह केशी पनि निर्वाचन प्रचारमा राम्रै सँग खटिएका छन् । स्थानिय विकासका मुद्धादेखि राष्ट्रिय राजनीतिका मुद्धा लिएर घरदैलो गरिरहेका उनी बाम गठबन्धनका कारण यस पटकको निर्वाचन बढी प्रतिस्पर्धात्मक बनेको स्विकार्छन् । क्षेत्र नं १ मा केशीसंग एमालेका नारायण खतिवडा प्रतिस्पर्धामा उत्रिएका छन् । ०६४ सालको संविधान सभा निर्वाचनमा कांग्रेसले एक स्थान र माओवादी दुई स्थानमा विजयी भएको थियो भने ०७० सालमा तीन वटै क्षेत्रमा कांग्रेसले जितेको थियो । नुवाकोटबाट ०७० सालको संविधान सभामा नेपाली कांग्रेसले ४७ हजार दुई सय ६९, नेकपा एमाले १७ हजार आठ सय ३६ र माओवादीले २६ हजार नौ सय २९ मत प्राप्त गरेको थियो । वाम गठबन्धनका कारण यसपटकको विर्नाचन बढी प्रतिष्पर्धात्मक बनेको छ । नुवाकोटबाट एकिकृत राष्ट्रिय प्रजातन्त्र पार्टी (राष्ट्रवादी)का अध्यक्ष डा प्रकासचन्द्र लोहनी समानुपातिक उम्मेदवार बनेका छन् । उनको समेत प्रभाव रहेको जिल्ला भएकाले मत विभाजित हुने निश्चित छ । डा लोहनीले करीब ६ महिना अगाडिमात्र राप्रपासँग छुटिएर राप्रपा (राष्ट्रवादी) गठन गरेका हुन । यो क्षेत्रमा मतदाताहरु नेताको इमान्दारिता र नैतिकताको पनि परीक्षण गरिरहेका छन् । नुवाकोटमा स्थानिय तहको निर्वाचनपछि २२ हजार तीनसय ९२ मतदाता थपिएका छन । नयाँ मतदाताले शैक्षिक वेरोजगारी तथा विकासका मुद्धा उठाउनेलाई भोट दिन चाहेको देखिन्छ । युवा उम्मेदवार नएकाले ती भोट दुई पार्टी बाहेक अरुमा खासै नजाने त्रिशुली बहुमुखी क्याम्पसका प्राध्यापक रामबहादुर थापाको भनाइ छ ।"
मेरो हत्या गर्ने उद्देश्यले हमला भयो',"भोजपुर : पूर्वमन्त्री तथा एमाले उम्मेदवार शेरधन राईले मंगलबार भएको बम आक्रमण आफूमाथि हत्या गर्ने उद्देश्यका साथ भएको बताएका छन्। बुधबार मिडिया सेन्टर भोजपुरले गरेको पत्रकार सम्मेलनमा राईले नियोजित ढंगले आफूमाथि हमला गराइएको बताए। नजिकिएको प्रदेश र प्रतिनिधि सभा निर्वाचन बिथोल्ने किसिमका गतिबिधि भइरहेका बेला भोजपुरमा यस्तो घटना हुनुमा सिंगो गठबन्धनको तर्फबाट घोर निन्दा गरेको राईले बताए। यो घटना मेरो हत्या गर्ने उद्देश्यका साथ घटाइएको छ, यस घटनाप्रति म सिँगो वाम गठबन्धनको तर्फबाट घोर निन्दा र भत्र्सना गर्न चाहान्छु' राईले भने। राईले घटनामा संलग्न दोषिलाई चाँडो भन्दा चाँडो पत्ता लगाई कडाभन्दा कडा कानुनी कटघरामा उभ्याउन सरकारसमक्ष माग गरेका छन्। राईले घटनाको विषयमा कसैले जिम्मेवारी नलिएको र घटनाको प्रकृतिलाई हेर्दा जघन्य सांघातिक हमलाको संज्ञा दिएका छन्। घटना तर्साउनका लागि नभएर ज्यान मार्ने उद्देश्यले सांघातिक आक्रमण गरिएको हो' राईले भने,घटना गम्भीर र रहस्यमय छ' उनले भने। उच्चस्तरीय समिति गठन गरेर घटनाको छानबिन गर्नुपर्ने उनले जोड दिए। बाम गठबन्धनको तर्फबाट भोजपुर (क)का उम्मेदवार तथा एमाले नेता राजेन्द्र राईले बताए घटना शंकास्पद र रहस्यमय बनेको भन्दै तत्काल छानबिन गर्नुपर्ने बताए। अन्योलताको भुमरी रुमल्लने, निर्वाचन हुन नदिने प्रवृतिले घटना घटाइएको उनले बताए। घटनाको कसैले जिम्मेवारी नलिएपनि कम्पासको काँटाले देखाइरहेको वाम गठबन्धनबाट प्रतिनिधि सभाका उम्मेदवार बनेका माओवादी केन्द्रका पोलिटब्यूरो सदस्य सुदन राईले बताए। केही बर्षअघिको चाम्लादाङ घटना, केही महिनाअघिको प्याउली घटना र मंगलबार भएको पूर्वमन्त्रीमाथिको घटना जोडेर हेर्दा भोजपुरमा गिरोह नै सक्रिय भएको उनले बताए। मंगलबार चुनावी सभाका लागि पूर्वमन्त्री तथा उम्मेदवार शेरधन राई चढेको जिपमाथि टेम्के मैयुङ गाउँपालिका ५, कोटको गुम्बाटोलस्थित बिहान ९ः ५० बजे करिब ६ जनाको अज्ञात समूहले सकेट बम र १० राउण्ड गोली प्रहार गरेको थियो। जवाफीमा उम्मेदवार राईका अंगरक्षक डिल्ली देवकोटाले २१ राउण्ड गोली प्रहार गरेका थिए। उम्मेदवार राईलाई सुरक्षा दिने क्रममा देवकोटाको दाँया हातमा चोट लागेको थियो। घटनाको विषयमा छानबिन भइरहेको जिल्ला प्रहरी कार्यालय भोजपुरले जनाएको छ।"
ओली र दाहालको विशेष पत्रकार सम्मेलन हुने,"काठमाडौं : नेकपा एमाले र माओवादीबीच चुनावी तालमेल, पार्टी एकता लगायत समसामयिक विषयमा आज संयुक्त पत्रकार सम्मेलन हुने भएको छ । प्रेस चौतारी नेपाल र प्रेस सेन्टर नेपालले संयुक्त रुपमा नेकपा एमालेका अध्यक्ष केपी शर्मा ओली र नेकपा माओवादी केन्द्रका अध्यक्ष पुष्पकमल दाहालसँग आज संयुक्त रुपमा बिशेष पत्रकार सम्मेलन गर्ने भएका हुन् । एमाले केन्द्रीय निर्वाचन परिचालन कमिटीका प्रवक्ता पोलिटब्युरो सदस्य बिष्णु रिमालले एमाले अध्यक्ष केपी शर्मा ओली र माओवादी केन्द्रका अध्यक्ष प्रचण्डलाई एक साथ राखेर आज पत्रकार सम्मेलन आयोजना गर्ने तय भएको जानकारी दिए । नेता रिमालका अनुसार अध्यक्षद्वय ओली र दाहालले हालसम्मको चुनावी प्रचार, सरकारबाट भइरहेको आचारसंहिता विपरितका कामलगायत पार्टी एकता र चुनावी तालमेलबारे सञ्चार क्षेत्रमार्फत आम जनताको जिज्ञासा मेटाउने छन् । रोयल ब्यांकेट तीनकुनेमा साँझ पौने ६ बजे पत्रकार सम्मेलन आयोजना गरिएको प्रेस चौतारी नेपालका अध्यक्ष गणेश बस्नेतले जानकारी दिए ।"
गृहले माग्यो १४ अर्ब,"काठमाडौं : गृह मन्त्रालयले संघ र प्रदेशसभा चुनवा सुरक्षाका लागि १४ अर्ब माग गरेको छ। तर, अर्थले पाँच अर्ब तीन करोड मात्रै निकासा दिएको छ। अर्थले म्यादी प्रहरीका लागि पाँच अर्ब तीन करोड निकासा दिएको छ। अर्थले निर्वाचन आयोगलाई निर्वाचन तयारीस्वरूप पाँच अर्ब रुपैयाँ निकासा दिइसकेको छ। गृहले मागेको १४ अर्ब ७२ करोडमध्ये म्यादी प्रहरीका लागि पाँच अर्ब तीन करोड निकासा गरिएको अर्थ मन्त्रालय बजेट महाशाखा प्रमुख सहसचिव केवल भण्डारीले जानकारी दिए। म्यादी प्रहरीलाई दिएको रकमबाहेक गृहले मागेको बाँकी रकमलाई कसरी कम गर्न सकिन्छ भन्नेमा अर्थका अधिकारीले आवश्यक छलफल थालेका छन्। अर्थ स्रोतका अनुसार म्यादी प्रहरीलाई दिइएको बाहेक गृहले माग गरेको थप रकममा केही कटौती हुनेछ। गृहले देशभर कुल ९८ हजार दुई सय ६८ म्यादी प्रहरी खटाइसकेको छ। गृहको शान्ति सुरक्षा कन्ट्रोल शाखाका अधिकृत रामजीप्रसाद ज्ञवालीले मतदान केन्द्रको सुरक्षा संवेदनशीलताका आधारमा म्यादी प्रहरी खटाइएको जानकारी दिए। म्यादी प्रहरीलाई मतदात कार्य सम्पन्न हुने बेलासम्म (५५ दिन) खटाइने छ। प्रहरी प्रधान कार्यालयले एक लाख आठ हजार नौ सय ५१ म्यादी प्रहरी आवश्यक पर्ने प्रस्ताव गरे पनि अर्थले १० हजार संख्या कटौती गर्दै ९८ हजार दुई सय ६८ म्यादी प्रहरी आवश्यक पर्ने ठहर गर्दै त्यसका लागि आवश्यक रकम निकासा दिएको छ। गृहले निर्वाचन सुरक्षाका लागि नेपाल प्रहरीलाई १० अर्ब ४५ करोड, सशस्त्रलाई तीन अर्ब ६२ करोड, राष्ट्रिय अनुसन्धान विभागलाई ९४ करोड र गृह मातहतका निकायलाई ५६ करोडसमेत गरी १४ अर्ब ७२ करोड आवश्यक पर्ने भन्दै अर्थसँग रकम मागेको थियो। उक्त रकम निर्वाचन सेल भत्ता, म्यादी प्रहरी व्यवस्थापन, अनुगमन र मूल्यांकन, निर्वाचनमा खटिने प्रहरी र कर्मचारी ओसारपसार, सवारीसाधन मर्मत, इन्धनमा प्रयोग हुने छ। म्यादीलाई सुविधा म्यादी प्रहरीलाई प्रहरी जवानसरह आधारभूत तलब मासिक १७ हजार दुई सय ३० का दरले ५५ दिनको पारि श्रमिक, रासन र स्थानीय भत्ता उपलब्ध गराइनेछ। उनीहरूलाई सात दिनका लागि प्रतिदिन दुई सय ५० का दरले भत्ता र त्यत्तिकै दरमा खाजा खर्च दिइनेछ। म्यादी प्रहरी घाइते भए उपचारका लागि बढीमा एक लाख ५० हजारसम्म उपलब्ध गराइने। मृत्यु भए परिवारलाई १५ लाख राहत, चार हजार पोसाक सुविधा तथा यातायातवापत एक हजार रुपैयाँ दिइने छ। गृहले मागेको रकम : १४ अर्ब ७२ करोड  नेपाल प्रहरीका लागि : १० अर्ब ४५ करोड  सशस्त्र प्रहरीका लागि : ३ अर्ब ६२ करोड  राष्ट्रिय अनुसन्धान विभागका लागि : ९४ करोड गृह मातहतका कार्यालयका लागि: ५६ करोड  खटिने म्यादी प्रहरी ९८२६८ सेनाले माग्यो एक अर्ब निर्वाचन सुरक्षाको तेस्रो घेरामा रहने भए पनि नेपाली सेनाले पनि अर्थ मन्त्रालयसँग निर्वाचन सुरक्षाका लागि भन्दै झन्डै एक अर्ब रुपैयाँ माग गरेको छ। अर्थ मन्त्रालयका एक अधिकारीले सेनाले माग गरेको एक अर्ब रुपैयाँ उपलब्ध गराउने सम्बन्धमा आवश्यक छलफल थालिएको जानकारी दिए।"
सचिव सरुवामा मनपरी,काठमाडौ : सरकारले अन्यायपुर्ण रुपमा केही सचिवको सरुवा र हेरफेर गरेको छ। जर्मनीको वर्नमा भइरहेको जलवायु परिवर्तन सम्बन्धी महासन्धीको २३ औ पक्ष राष्ट्रको सम्मेलनमा नेपालकोतर्फबाट प्रतिनिधित्व जनाइरहेका जनसंख्या तथा वातावरण मन्त्रालयका सचिव डा विश्वनाथ ओलीलाई सरकारले अन्यायपुर्वक रुपमा सरुवा गरेको छ। सोमवार बसेको मन्त्रिपरिषद् बैठकले ओली लगायत अन्य केही सचिवहरुको मनपर्दी सरुवा गरेको हो। ओलीलाई जर्मनीमा नै भएको बेला वातावरण मन्त्रालयबाट पशुपंक्षी विकास मन्त्रालयमा सरुवा गरिएको छ भने पशुपंक्षी विकास मन्त्रालयका सचिव प्रकाश माथेमालाई जनसंख्या तथा वातावरण मन्त्रालयमा सरुवा गरिएको छ। जर्मनीमा नेपालको तर्फबाट भाग लिइरहेका सचिव ओलीले आफूलाई नेपालको तर्फवाट भाग लिइरहेको बेला अकस्मात मन्त्रालयवाट अन्यत्र सरुवा गर्नु दुखद भएको बताए। कमसेकम म नेपाल फर्किएपछि सरुवा गरेको भए हुन्थ्यो नेपालको तर्फवाट अन्तर्राष्ट्रिय सम्मेलनमा भाग लिदै गर्दा वातावरण मन्त्रालयबाट हटाउनु अन्यायपुर्ण हो।' जर्मनीमा रहेका ओलीले मंगलबार साँझ टेलिफोनमा अन्नपुर्णसँग भने। ओली स्वस्छ छवी भएका सचिवको रुपमा परिचित छन्। मन्त्रिपरिषद् बैठकले दुई महिना पनि नपुग्दै आपुर्ती मन्त्रालयका सचिव कृष्णप्रसाद देवकोटालाई पनि अन्यापूर्वक हटाएको छ। देवकोटालाई दुई महिना अघि मात्रै सरकारले भूमिसुधार तथा व्यवस्था मन्त्रालयबाट आपुर्ती मन्त्रालयमा सरुवा गरेको थियो। आपूर्ती मन्त्रालयमा व्यापक सुधारको प्रयासको थालनी गर्दै गर्दा उनको सरुवा भएको हो। यस अघि देवकोटाले भूमिसुधार मन्त्रालयमा रहदा पनि सुधारको अभियान थालेका थिए। आपूर्तीमा दुई महिना पनि काम गर्न नपाएका देवकोटालाई हाल सार्वजनिक खरिद अनुगमन कार्यालयमा पठाइएको छ। आपुर्ति मन्त्रालयमा क्षेत्रीय प्रशासन कार्यालय सुर्खेतका क्षेत्रीय प्रशासक अनिल कुमार ठाकुरलाई लगिएको छ। यसैगरी मन्त्रिपरिषद् बैठकले जल तथा उर्जा आयोगका सचिव मधुसुदन अधिकारीलाई राष्ट्रिय पुर्ननिर्माण प्राधिकरणको सचिवमा सरुवा गरेको छ। अधिकारी केही समय अघि मात्रै पुर्ननिर्माण प्राधिकरणबाटै जल तथा शक्ति आयोगमा सरुवा भएको थियो। उनलाई फेरि पुर्ननिर्माण प्राधिकरणमा नै ल्याइएको छ। यस्तै मन्त्रिपरिषद्ले वरिष्ठ सहसचिव शंकर पाठकलाई सचिवमा बढुवा गर्दै राष्ट्रिय सूचना आयोगमा पदस्थापन गरेको छ। प्रधानमन्त्री तथा मन्त्रिपरिषद् कार्यालयका अनुसार सरकारले हाल कार्यरत रहेका ६० जना सचिव मध्ये प्रायः सबै सचिवहरुको सरुवा गरेर भ्याएको छ। यसअघि पनि सरुवा भएको साढे दुई महिनामा नै महिला तथा बालबालिका मन्त्रालयका सचिव प्रेमकुमार राईलाई पनि सरुवा गरि प्रधानमन्त्री तथा मन्त्रिपरिषद् कार्यालयमा ल्याइएको थियो। अघिल्लो पटकको सरुवामा लोकसेवा आयोगमा सरुवा गरिएका सचिव ङईन्द्र प्रसाद उपाध्यायको सरुवा भोलिपल्टै खारेज गर्दै पुन उपाध्यायलाई महिला बालवालिका तथा समाज कल्याण मन्त्रालयमा लगिएको थियो।
उमेदवारका आश्वासन पत्याउँदैनन् मतदाता,"विराटनगर : मोरङको सुनवर्षी नगरपालिका७ जोगीधापकी शारदा ओलीलाई चुनावका बेला उमेदवारले दिने आश्वासन पत्यार नै लाग्दैन । चुनाव जितेर जाने तर फर्केर नआउने आम समस्या भएका नेता गाउँमा आउँदा के के, कहिलेसम्ममा गर्ने भनेर ठाडठाडै प्रश्न गर्छिन् । ओली भन्छिन्,चुनावका बेला चिल्लाचाप्ला कुरा घसेर मत माग्छन् जितेपछि फर्केर आउँदैनन् ।उनले काम गरेर देखाउने उमेदवारको मात्र विश्वास गर्न सकिने बताइन् । सुनवर्षी चाप्रमारीका विष्णुदेव यादवको बस्तीमा हरेक वर्ष बाढीले कटान गर्छ । अघिल्लो वर्ष बक्राहा खोलामा आएको बाढीले बस्ती नै डुबानमा पर्यो । त्यसबेला पनि नेता आए, आश्वासन दिए कटानको समस्या स्थायीरुपमै समाधान गरिन्छ । तर, यो आश्वासन पूरा भएन । यादव भन्छन्,'गाउँमा भोट माग्न आउने उमेद्वारले आफ्नो पहिलो चुनावी भाषण नै कटान नियन्त्रण भन्ने गरेका छन् तर हामीलाई विश्वासन नै लागेको छैन । उनले चुनावमा भाषण गर्दा सबै विकासका मुद्धालाई सम्बोधन गर्ने भन्ने गरेपनि व्यवहारमा भने काम नहुने गरेको बताए । मंसिर २१ गते प्रतिनिधि सभा र प्रदेश सभाको दोस्रो चरणको निर्वाचन हुने तय भएको मोरङका गाउँगाउँमा प्रमुख दलका उमेद्वार आफ्ना चुनवी एजेन्डा लिएर मत माग्न व्यस्त छन् । गाउँका टोलटोलमा चुनावी कोणसभा, समूह बैठक र घरदैलो चलिरहेका छन् । तर, कार्यक्रम हुँदा उमेदवारले भाषणका क्रममा विकासका विषयलाई अमूर्त रुपमा प्रस्तुत गरिदिँदा मतदाताले पत्याउन छाडेका छन् । मोरङको बेलबारीमा भएको एक कार्यक्रममा वाम गठबन्धनबाट मोरङ २ को प्रदेश सभा १ बाट उमेदवार बनेकी माओवादीकी गीता तिम्सिना आफ्नो भाषणमा गरिब जनतालाई भोको नराख्ने आश्वासन दिइन् तर, के कस्ता कार्यक्रम ? कसरी भोक मेटाउने भन्ने प्रस्ट नपार्दा उपस्थितहरु नै अलमलमा परे । तिम्सिना मात्र होइन अक्सर अधिकांश उमेदवारले अमूर्त र अस्पष्ट रुपमा विकासका कुरा गरिदिँदा मतदाताले पत्याउन छाडेका हुन । बुढीगंगा गाउँपालिका७ की बालोदेवी खवासले नमस्कार चिन्हका उमेदवारलाई मत खसालेकी थिइन । उमेदवार आएर उनको खोलाटोलीको सामुदायिक क्लबलाई भाँडावर्तन खरिद गरिदिने आश्वासन दिएका थिए । खोलाटोलीमा विवाह, व्रतबन्ध, पासनी र किरिया कर्म गर्दा भोजका लागि भाँडावर्तन थिएनन् तर उमेदवारले मत पाएर गएपछि फर्किएर नहेरेको बताउँदै खवासले भनिन्, 'यो पटक फेरि उमेदवार गाउँ आउन थालेका छन् । सहयोग गर्ने गाउँमा विकास ल्याइदिने भन्दैछन् तर खै कसरी पत्याउने होला ।' खवासले जनताले पत्याउने र विश्वास गर्नसक्ने कुरामात्र गर्न आग्रह गरिन । कन्तलाल चौधरी पनि उमेद्वारले चुनावमा बेला 'यो गरिदिन्छु त्यो गरिदिन्छु' भनेर भाषण गरेको सुन्दा विश्वास नै लाग्दैन । चौधरी भन्छन्, 'हामी गाउँमा बस्नेलाई के के न गरिदिन्छु भन्दै आश्वासन दिन्छन् तर जितेर गएपछि आफूले भनेका सबै कुरा बिर्सन्छन् ।' मत माग्न खटिएका नेताउमेदवारले विराटनगरलाई प्रदेशको राजधानी बनाउने, तमोर खोलाको पानी सुरुङ बनाएर मोरङको चिसाङ खोलामा मिसाई विद्युत निकाल्ने र सिंचाई सुविधा दिने,बक्राहा, चिसाङ, मावा, डाँसमा तटबन्धन गर्ने, विराटनगरको केसलिया र सिगियामा बाँध बाँधेर ग्रीनबेल्ट विकास गर्ने, भित्री सडक पीच गर्ने, रिङरोड बनाउने, चुरेको फेदीबाट सडक बनाई दिने आदि आश्वासन दिँदै भाषण गर्ने गरेका छन् ।"
झापा१ मा राम कार्की कि विश्वप्रकाश शर्मा ?,"मेचीनगर : झापा क्षेत्र नम्बर १ मतदाताले प्रतिनिधिसभा निर्वाचनका लागि खडा भएका प्रमुख गठबन्धनका प्रतिस्पर्धी दुई जना नै देशलाई चाहिने भएकाले आफूहरु कसलाई मत दिने भन्ने अन्यौल रहेको बताएका छन्। एमाले र माओवादी केन्द्रको तर्फबाट बनेको वाम गठबन्धनका उम्मेदवार पूर्व सूचना तथा सञ्चारमन्त्री सुरेन्द्रकुमार (राम) कार्की रहेका छन् भने नेपाली कांग्रेसका तर्फबाट पार्टीका केन्द्रीय सदस्य विश्वप्रकाश शर्मा उम्मेदवार बनेका छन्। कार्की र शर्मा मंसिर २१ गते हुने चुनावको मैदानमा झापा१ का लागि पार्टीभित्र ख्याती कमाएका उम्मेद्वारहरु हुन्। मतदाता अझै अन्योलमै छन् कसलाई भोट दिने ? संगठन, मुद्दा र रणनीतिका दृष्टिले निकै बलियो ढंगले यसपाली विश्वप्रकाश चुनावमा होमिएका छन्। त्यस्तै भो त्यसपाली, विश्वप्रकाश यसपाली भन्ने नारा लगाउँदै कांग्रेसले झापा१ मा विश्वप्रकाशलाई दोस्रो पटक चुनावी मैदानमा उतारेको हो। यसअघिको जस्तो हार नदोहोरियोस् भन्नका लागि उम्मेदवारी दर्ता अघि नै कांग्रेस वृत्तबाट जित्नै पर्ने दबाबका साथ त्यसपाली र यसपालीको नारा लगाइएको कतिपय कांग्रेस कार्यकर्ताले बताउने गरेका छन्। मेचीनगर नगरपालिका ९ का बासिन्दा गोपाल बस्नेतका अनुसार कार्की र शर्मा दुईजना बौद्धिक नेतामा पर्छन्। उनले दुई जना नै संसदमा जानुपर्ने मान्छेलाई जुधाएर राम्रो काम नभएको बताए। उनले भने, मतदातामा अन्यौल छ। एकजनालाई जिताऊ अर्कालाई अन्याय हुन्छ। यी दुई नेतामा नै देशलाई कसरी समृद्धितिर लान सकिन्छ भन्ने भिजन छ। अधिकांश मतदाताको कुरा बस्नेतको कुरा भन्दा फरक छैन। मेचीनगर नगरपालिका १० की प्रमिला खनालले समाज रुपान्तरणका अजेण्डामा दुईजना नै अब्बल रहेको बताइन्। उनले भनिन्, दुईजना नै राम्रा मान्छे छन्। कसलाई भोट दिने भन्ने चिन्ता छ। २०४८ साल यता पाँच पटकका निर्वाचनमा एक पटक मात्र नेपाली कांग्रेसले जितेको इतिहास छ। २०४८ सालको निर्वाचनमा एमालेका राधाकृष्ण मैनाली, २०५१ सालमा देवीप्रसाद ओझा र २०७० सालमा एमालेकै रविन कोइराला निर्वाचित भएका हुन्। संविधान सभाको पहिलो निर्वाचनमा माओवादीका धर्म घिमिरे निर्वाचित भएका थिए। २०५६ सालको निर्वाचनमा भने नेपाली कांग्रेसका नरेन्द्रविक्रम नेम्वाङ विजयी भएका थिए। त्योबेला नेम्वाङले एमालेका विष्णु प्रसाईंलाई हराएका थिए। २०७० सालको निर्वाचनमा कांग्रेसका उम्मेदवार विश्वप्रकाश शर्मा एमालेका रविन कोइरालासँग झिनो मतान्तरले पराजित भएका थिए। वाम गठबन्धनका तर्फबाट बौद्धिक एवम् तार्किक क्षमता भएका भनेर चिनिएका सुरेन्द्रकुमार कार्कीको उम्मेद्वारी नेपाली कांग्रेसका विश्वप्रकाशका लागि ठूलो चुनौती बनेको छ। कार्कीका लागि पनि शर्माको उम्मेदवारी निकै चर्काे सावित भएको छ। २०७० को चुनावमा हार व्यहोरेका शर्मा अधिकांश समय आफ्नै क्षेत्रमा रहेर राजनीति गरेका कारण कार्कीका लागि शर्मा चुनौती बन्न पुगेका हुन्। शर्माले देश समृद्धि तर्फको बाटोमा हिड्न नसक्नुको मुख्य कारण नेतामा देश विकासमा लाग्नुपर्छ भन्ने सोचको अभाव भएको बताएका छन्। उनले भने, देश राम्रो शासन प्रणालीले मात्र राम्रो हुदैन, जबसम्म राजनीति मानव सेवाको भावले गरिँदैन तबसम्म देशले समृद्धिको बाटो समात्दैन। उनले सबैले को कुन पार्टीको भन्दा पनि देशले कसरी काँचुली फेर्न सक्छ भनेर सोच्नु पर्ने बताए। आफू सांसद भएर सिंहदरबारमा पुगेपछि नीतिगत सुधारमा पहल गर्दै नेपाललाई समृद्धि तर्फ लैजना आफू प्रयासरत रहने बताए। वाम गठबन्धनका उम्मेदवार कार्कीले आफू समाजवादका लागि चुनावी मैदानमा होमिएको बताएका छन्। वामपन्थी पार्टीबाहेक आफूले नाम लिने गरेको नाममा विश्वप्रकाशको पनि नाम आउने भएकाले झापा क्षेत्र नम्बर १ ले विशेष महत्व पाएको कार्कीले बताए। उनले भने, म जनताको उम्मेदवार हुँ। त्यसैले जनताले मलाई मत दिनुहुनेछ।"
संघीय फोरम नेपालका नेतासहित दुई कांग्रेस कार्यकर्ता एमाले प्रवेश,"भोजपुर : संघीय समाजवादी फोरम नेपालका जिल्ला स्तरीय नेता एमालेमा प्रवेश गरेका छन्। बुधबार वाम गठबन्धनको टेम्के मैयुङ गाउँपालिका ३, अन्नपूर्णमा भएको संयुक्त चुनावी सभामा संघीय समाजवादी फोरम नेपालका जिल्लास्तरीय हर्कराज राई एमालेमा प्रवेश गरेका हुन्। ससफोका हर्कराज राईसंगै नेपाली कांग्रेसका अन्य दुईज कार्यकर्ता पनि एमालेमा प्रवेश गरेका छन्। नेपाली कांग्रेसबाट प्रवेश गर्नेमा अन्नपूर्ण गाउँस्तरीय नेता इन्द्र थापा र खम्बासेर राई एमाले प्रवेश गरेका हुन् । उनीहरुलाई एमाले केन्द्रीय सदस्य तथा प्रदेशतर्फ भोजपुर क्षेत्र (क) का उम्मेदवार राजेन्द्रकुमार राई र नेकपा एमालेका केन्द्रीय सदस्य हरिबहादुर राईले फुलमाला अबिरजात्रा गराएर एमालेमा प्रवेश गराए। र्हकराज राई एमाले छोडेर संघीय समाजवादी फोरममा सक्रिय थिए भने कांग्रेसबाट प्रवेश गर्ने थापा र राई लामो समयदेखि कांग्रेसका सक्रिय कार्यकर्ता हुन्।"
'समाज परिवर्तन मेरो पहिलो लक्ष्य हो',"काठमाडौ : काठमाडौ क्षेत्र नं ९ क का प्रदेश सभाका उम्मेदवार डा अजयक्रान्ति शाक्य मतदाताको विश्वास जित्ने प्रयासमा लागेका छन् । मंसिर २१ गते हुने निर्वाचनका लागि उनले घरदैलो कार्यक्रमलाई व्यापक बनाएका छन् । सर्बसाधारण जनताको काखैमा हुर्केका, सबैको पीर मर्कालाई आफ्नो पीरमर्का झै ठान्ने स्वाभावका शाक्यप्रति मतदाता आकर्षित छन् । उनी चुनावअघि पनि हरेक कुनाकाप्चा रहेका जनतासँग भिजेका शाक्यलाई मतदान गर्न सर्वसाधारण आतुर भएका छन् । शाक्य गीत संगीतदेखि मिडिया सञ्चालक, ठूला उद्योगी व्यवसायी लगायत राजनीतिक्षेत्रमा उत्तिकै दख्खल भएका व्यक्ति हुन् । अन्याय र अत्याचारको विरुद्ध अद्भूत क्रान्ति ल्याउने र देशलाई नौलो युगमा प्रवेश गराउँने उनले सोच बनाएका छन् । शाक्य नेकपा एमालेका अध्यक्ष केपी शर्मा ओलीको प्रधानमन्त्रीत्व कालमा विज्ञान, प्रविधि, सामाजिक, साँस्कृतिक तथा विकास सल्लाहकारको सफलतापूर्वक जिम्मेवारी सम्हालेका थिए । समाज परिवर्तन र यहाँका जनताको भविष्य निर्माणको निम्ति कुनै कसर पनि बाँकी राख्ने छैन् उनी भन्छन् ।"
बाबुरामजीले धेरै पढ्नुभयो तर बुद्धि कहिल्यै आएन : प्रचण्ड,"गोरखा : पूर्व प्रधानमन्त्री एवं माओवादी केन्द्रका अध्यक्ष प्रचण्डले नयाँ शक्तिका नेता एवं गोरखा क्षेत्र नम्बर २ का उम्मेद्वार डा बाबुराम भट्टराईलाई आफ्नो उम्मेद्वारी छोडेर माओवादीमै आउन अपील गरेका छन्। बुधबार दिउँसो पूर्वप्रधानमन्त्री एवं नेकपा एमालेका अध्यक्ष केपी शर्मा ओलीसँगै गोरखाको भच्चेक पुगेका प्रचण्डले यस्तो अपील गरेका हुन्। नयाँ शक्तिमा गएका धेरै साथी फर्किने क्रममा हुनुहुन्छ। देवेन्द्र पौडेलको नेतृत्वमा करिबकरिब सबै माओवादी फर्किए भन्दा पनि हुन्छ, प्रचण्डले भने, मलाई गोरखाली दिदीबहिनी दाजुदाइका अगाडि उभिएर बाबुरामजीको कुरा गर्दा बडो नमीठो लाग्छ। अति भावुक पनि भएर आउँछु। मैले २५ वर्षदेखि बाबुरामजीलाई बचाउँदै बचाउँदै, जोगाउँदै जोगाउँदै ल्याएको थिएँ। धेरै ठूलो दुःख गरेर जोगाएको हो बाबुरामलाई। प्रचण्डले पछिल्लो चरणमा बाबुरामलाई जोगाउन नसकेको समेत बताए। कम्युनिष्ट आन्दोलन छाडेर जानुभयो, विचार छोडेर जानुभयो, नैतिकता छोडेर जानु भयो। मलाई अहिले पनि उहाँको माया लाग्छ, प्रचण्डले भने, म यो मञ्चबाट भन्छु, खुरुक्क माओवादीमा फर्किनुस्, तपाईको भलो त्यसैमा छ। दायाँबायाँ गर्नुभयो भने घर न घाटको बन्नुहुन्छ। प्रचण्डले बाबुरामलाई उम्मेदवारी फिर्ता गरेर छोडेर वाम गठबन्धनमा आउन समेत आग्रह गरे। उम्मेदवारी छोड्दिनुहोस्। माओवादी, आन्दोलन, प्रचण्ड छोडेर गल्ती गरेँ भनेर आउनुस्, तपाईलाई स्वागत गर्न तयार छु। आउनुस्, उम्मेदवार छोडर आउनुस्, तपाईले जित्नु पनि हुन्न। तपाईलाई कांग्रेसले ठाउँ पनि दिन्न, प्रचण्डले भने। पचण्डलाई ज्ञान भएको तर, बुद्धि नभएको नेताको संज्ञा दिँदै प्रचण्डले भने, तपाईले पढ्नुचाँहि भयो, ज्ञान हासिल गर्नुभयो। तर, कहाँ प्रयोग गर्ने बुद्धि भएन। ज्ञान भएको, बुद्धि नभएको मान्छे बन्नुभयो। बाबुरामको पतन हुँदा आफू खुशी नभएको समेत प्रचण्डले बताए। तपाईको पतन भएको मलाई रमाइलो लागेको छैन। हामी जनयुद्धमा सँगै हिड्यौं, शान्ति सम्झौता गर्यौं। अस्ति नारायणकाजी कमरेड र मेरो सल्लाह भएको थियो, उहाँ आउनुभयो भने २ नम्बरमा बाबुरामलाई दिनुपर्छ। बरु नारायणकाजी कमरेडलाई अर्को क्षेत्र खोजौंला। तर, उहाँको बुद्धि त पुगेन। कांग्रेससँग गठबन्धन गर्न पुग्नुभयो, प्रचण्डले थप भने, बाबुरामजी घर न घाटको भएको रमाइलो लागेको छैन। म फेरि एक पटक भन्न चाहन्छु, यो नौटंकी गर्न छोडिदिनुस्। दुनियाँका अगाडी किन नाटक गर्नुहुन्छ ? देशभरि त हास्य पात्र भइसक्नुभएको छ। नयाँ शक्ति बनाएर के के न गर्छु, दिल्लीको जस्तो केजरीवाल हुन्छ भन्ने ठान्नुभएको थियो। नेपाल दिल्ली होइन, गोरखा दिल्ली होइन, तपाई केजरीवाल पनि होइन। यो हुनै नसक्ने कुरातिर तपाई किन लाग्नुभयो ? मेरो पुरानो सहयोद्धा यति धेरै पर किन गएको होला भन्ने मलाई चिन्ता छ। ् प्रचण्डले धेरै समय बाबुरामलाई गाली गर्दै फेरि माओवादीमै फर्किन बाबुरामलाई बिनम्रताका साथ आग्रह समेत गरे। गोरखाली जनता दुई चार पैसामा बिक्ने छैनन्। उम्मेदवारी छाडेर माओवादीमा आउनुभयो भने कसरी सम्बोधन गर्नुपर्छ हामीलाई थाहा छ। तर, यदि त्यसका लागि तपाई तयार हुनुभन्न भने भीरबाट लड्ने गोरुलाई रामराम भन्न सकिन्छ, काँध थाप्न सकिन्नँ भनेजस्तै तपाईको स्थिति हुनेछ हेर्दै जानुहोला, प्रचण्डले भने, मेरो पुरानो मित्र हुनाले अझै सहानुभूति छ, आउनुस्, सँगै मिलेर काम गरौं। होइन भने त्यसको परिणाम कांग्रेसमा गएर पनि सुख पाउनुहुन्न। जनसभामा पूर्व प्रधानमन्त्री एवं नेकपा एमालेका अध्यक्ष केपी शर्मा ओलीले डा बाबुराम भट्टराईले गोरखा २ मा जित्ने अवस्था नरहेको बताउँदै वाम आन्दोलनमै फर्कन भट्टराईलाई अपील गरे। कार्यक्रममा अध्यक्ष ओलीले नेपाली राजनीतिमा कांग्रेसको अस्तित्व कमजोर बन्दै गएको र शेरबहादुर देउवा नै कांग्रेसका अन्तिम प्रधानमन्त्री हुनसक्ने दाबी गरे। कार्यक्रममा गोरखा२ का बाम उम्मेद्वार नारायणकाजी श्रेष्ठले गोरखामा आफ्नो जीत सुनिश्चित भएको दबी गरे।"
विप्लव भाइ बम पड्काउने होइन दुर्गमका दुःखीलाई डोकामा बोकेर ल्याउनुहोस् : ओली,"काठमाडौं : एमाले अध्यक्ष केपी शर्मा ओलीले बुढीगण्डकी जलविद्युत आयोजनाको सम्झौता रद्द गर्ने सरकारको निर्णयको आलोचना गरेका छन्। बुधबार काठमाडौंमा भएको पत्रकार भेटघाटमा ओलीले अन्तर्राष्ट्रिय लगानी प्रभावित हुने गरी सरकारले सनकका भरमा निर्णय गरेको आरोप लगाए। 'मन्त्रिपरिषद्ले गरेको निर्णय अहिले आएर कसरी रद्द गरियो ? यो नेपालीका लागि गरिएको हो कि कसका लागि ?', ओलीले प्रश्न गरे, 'सत्ताबाट बाहिरिने बेलामा मोहन सम्सेरले १९५० मा अंग्रेजसँग सम्झौता गरे, यो सरकार पनि त्यही बाटोमा हिँडेको छ। बुढीगण्डकी कुनै सनकका भरमा गर्ने काम हो?' चुनाव गराउने दायित्व भएको सरकारले निर्वाचन आचारसंहिता उल्लंघन हुने गरी दीर्घकालीन महत्वका निर्णयमा हात हालेको भन्दै उनले सरकारको आलोचना गरे। 'म गम्भीरताका साथ भन्न चाहन्छु एकमुष्ट मुद्दा लड्न नपरोस्', ओलीले भने, 'म सचेत गराउन चाहन्छु ।' चुनावमा धाँधली गर्न दरबन्दी बढाएर प्रहरीका डीआइजी बढुवा गरिएको उनले आरोप लगाए। 'दरबन्दी किन बढाउनुपर्योध? चुनावका लागि धाँधली गर्न?', ओलीले प्रश्न गरे। चारपटक प्रधानमन्त्री हुँदा पनि देउवालाई के गर्ने र के नगर्ने भन्ने थाहा नभएको भन्दै ओलीले कटाक्ष गर्न भ्याए। 'के गर्न हुन्छ र के गर्न मिल्दैन भन्ने कुरा चारपटक प्रधानमन्त्री हुँदा पनि शेरबहादुरजीलाई थाहा रहेनछ', उनले भने। चुनावी अभियानमा भएका हिंसात्मक घटनातर्फ संकेत गर्दै ओलीले विप्लव माओवादीलाई गैरराजनीतिक काम नगर्न सुझाव दिए। 'यसले तपाईँलाई राष्ट्रिय राजनीतिको मूलधारबाट बाहिर पुर्याैउँछ', उनले भने, 'बरु यातायात नभएका ठाउँमा दुःख पाएकालाई डोकामा बोकेर ल्याउनुस्।' ओलीले विप्लवलाई 'भाइ' सम्बोधन गर्दै सुझाव दिएका थिए। वर्तमान राजनीतिक प्रणालीले स्थायित्व नल्याउने भए पनि एमाले र माओवादी केन्द्रको चुनावी तालमेल र चुनावपछि हुने एकताले देशमा प्रणालीको विकास हुने उनले दाबी गरे। आफूहरूको तालमेल र एकताबाट कांग्रेस आत्तिएर अनावश्यक आरोपहरू लगाएको उनले बताए। 'हामीलाई लोकतन्त्र विरोधी भन्नुभएको छ, लोकतन्त्रको लाइसेन्स हामीले कतैबाट लिनुपर्दैन', उनको भनाइ थियो।"
सिन्धुपाल्चोक२ प्रदेशसभामा रोचक भिडन्त,"सिन्धुपाल्चोकजिल्लाको दुवै प्रदेशसभाको चुनाव रोचक बनेको छ । कांग्रेस र राप्रपा प्रजातान्त्रिकको लोकतान्त्रिक गठबन्धन तथा एमाले र माओवादी केन्द्रको वाम गठबन्धनले दुवै क्षेत्रमा युवा उम्मेदवारलाई अघि सारेका कारण चुनावी प्रतिस्पर्धा अझ रोचक बनेको हो । दुवै गठबन्धनमा प्रदेशसभा सदस्यको उम्मेदवारी भने कांग्रेस र माओवादी केन्द्रको भागमा मात्र परेको छ । लोकतान्त्रिक गठबन्धनले प्रदेश क मा विकास तामाङ र ख मा नीमा लामालाई चुनावी मैदानमा उतारेको छ । दुवै कांग्रेसका युवा नेता हुन् । वाम गठबन्धनबाट युवराज दुलाल र दावा तामाङ प्रतिस्पर्धामा होमिएका छन् । दावा २०६४ सालको संविधानसभामा माओवादीबाट सभासद् बनेका थिए भने दुलाल पूर्वलडाकु हुन् । पूर्वसभासद् दावावाहेक बाँकी तीनै जना चुनावी प्रतिस्पर्धाको पहिलो अनुभव हासिल गर्दैछन् । पूर्वसभासद् दावा र पूर्वलडाकु दुलाललाई कांग्रेसका उम्मेदवारद्वय विकास र नीमाले कडा टक्कर दिने स्थानीयहरु बताउँछन् । स्थानीय चुनावमा वाम गठबन्धनको बढी मत रहेको दुवै प्रदेशमा लोकप्रिय मत तान्न सक्ने अपेक्षाले कांग्रेसले युवा उम्मेदवारलाई मैदानमा उतारेको चर्चा छ । राप्रपाको पुरानो गढसमेत समेटिएको यो क्षेत्रमा लोकतान्त्रिक गठबन्धनले राप्रपा प्रजातान्त्रिकका पशुपति शम्शेर राणालाई प्रतिनिधिसभा सदस्यमा अघि सारेको छ । राष्ट्रिय पञ्चायतको चार निर्वाचन यसै जिल्लाबाट जितेका राणाले ०४८, ०५१ र ०५६ को संसदीय निर्वाचनमा साविकको क्षेत्र नं ३ बाट जितेका थिए । राणालाई टक्कर दिन अघिल्लो संविधानसभामा उनलाई नै पराजित गर्ने शेरबहादुर तामाङ मैदानमा छन् । साविकको क्षेत्र नं ३ को सबै र २ को आधा भूगोल यो क्षेत्रमा गाभिएको छ । साविकको क्षेत्र नं ३ को राजनीति गर्दै आएका दुवै उम्मेदवार २ बाट गाभिएको क्षेत्रका मतदाताको मत तान्ने प्रयासमा छन् ।हेलम्बु, पाँचपोखरी गाउँपालिका र मेलम्ची नगरपालिकाका १० वटा वडा समेटिएको प्रदेश (ख) जनजातिको बाहुल्यता रहेको क्षेत्र हो । माओवादी केन्द्रका दावा र कांग्रेसका नीमा जनजाति सेन्टिमेन्ट तानेर चुनाव जित्ने रणनीतिमा छन् । स्थानीय तह निर्वाचनमा कांग्रेसले हेलम्बु तथा एमालेले पाँचपोखरीसहित मेलम्ची नगरपालिका जितेका थिए । स्थानीय तहको वाम मत जोगाएर चुनाव जित्ने दावाको रणनीतिलाई गठबन्धनप्रति असन्तुष्टको मत तानेर चुनौती दिने सोचमा नीमा देखिन्छिन् । प्रदेश क का वामउम्मेदवार युवराज एमालेको मतले सजिलो जित निकाल्ने दाउमा रहँदा विकास वाम गठबन्धनको असन्तुष्ट कार्यकर्ता तानेर बाजी मार्ने रणनीतिमा छन् ।यो प्रदेशमा मेलम्ची नपाको तीनवटा वडा, इन्द्रावती गाउँपालिका र चौतारासाँगाचोकगढी नगरपालिकाका नौवटा वडा समेटिएका छन् । स्थानीय चुनावमा कांग्रेसले इन्द्रावती जित्दा मेलम्ची एमाले र चौतारा माओवादी केन्द्रले जितेको थियो । स्थानीय तह निर्वाचनमा वडाध्यक्षले प्राप्त गरेको मतलाई आधार मान्दा (क) र (ख) दुवै प्रदेशमा वाम गठबन्धन बलियो छ । वाम गठबन्धनसँग २१ हजार २६ मत छ भने लोकतान्त्रिक गठबन्धनसँग १२ हजार ३ सय ३१ मत देखिन्छ । स्थानीय तहको मतकै आधारमा प्रदेशसभा (ख)मा भने दुवै गठबन्धनबीच कडा प्रतिस्पर्धा हुने देखिन्छ । एक हजार छ सय २७ मतले मात्र वाम गठबन्धन अगाडि छ । वाम गठबन्धनसँग १९ हजार ७ सय ७२ र लोकतान्त्रिक गठबन्धनसँग १८ हजार १ सय २५ मत छ ।"
बाबुरामको क्षेत्रमा प्रचण्ड र ओली (फोटोफिचर),"तस्बिर : अशोक दुलाल काठमाडौं : बुधबार माओवादी केन्द्रका अध्यक्ष पुष्पकमल दाहाल प्रचण्ड र एमाले अध्यक्ष केपी शर्मा ओली एउटै हेलिकोप्टरमा गोरखा पुगे । नयाँ शक्तिका संयोजक बाबुराम भट्टराईको चुनाव क्षेत्रमा वाम गठबन्धनको तर्फबाट प्रतिनिधिसभा सदस्य उम्मेदवार बनेका नारायणकाजी श्रेष्ठलाई भोट माग्न प्रचण्ड र ओली हेलिकोप्टर चढेर गोरखा पुगेका हुन् । गोरखा पुगेर प्रचण्डले बाबुरामलाई उम्मेदवारी फिर्ता गरेर श्रेष्ठलाई सहयोग गर्न आग्रह गरेका छन् भने ओलीले बुढा रुखको आडमा बसेर काम नलाग्ने बताए । बाबुराम कांग्रेसको साथ लिएर गोरखा क्षेत्र नं २ मा चुनावी मैदानमा रहेकोप्रति व्यङ्ग्य गर्द ओलीले भने, वाम गठबन्धनको तुफानले रुख भित्रभित्रै खोक्रो भइसकेको छ । मंसिरमा बुढो रुख ढल्छ ।"
उमेदवार लक्षित आक्रमण रोक्न प्रधानमन्त्री देउवाको निर्देशन,"धनगढी : प्रधानमन्त्री शेरबहादुर देउवाले भयरहित वातावरणमा चुनाव सम्पन्न गर्न तीन सुरक्षा निकायका प्रमुख, निर्वाचन कार्यालय र प्रशासनलाई निर्देशन दिएका छन् । प्रदेश र प्रतिनिधिसभा निर्वाचनका लागि बुधबार धनगढीमा आयोजना गरिएको प्रदेश नम्बर ७ स्तरीय गोष्ठीलाई सम्बोधन गर्दै देउवाले यस्तो निर्देशन दिएका हुन् । देउवाले सरकार भयरहीत वातावरणमा दुवै चरणको निर्वाचन सम्पन्न गराउन कटिबद्ध भएर लागि रहेको बताए । मंगलबार मध्यपश्चिमको नेपालगञ्जमा सुरक्षा अधिकारीहरुको बैठकमा सम्बोधन गरेका प्रधानमन्त्री देउवा बुधबार धनगढी आएका हुन् । उनले केही जिल्लामा उमेदवार लक्षित गर्दै बम पड्काउने, आक्रमण गर्ने र तर्साउने गतिविधिप्रति सरकारको गम्भीर रुपमा ध्यानाकर्षण भएकाले उमेदवारको सुरक्षा बढाउन र जनतालाई पनि भयरहीत वातारवणमा मतदान गर्ने व्यवस्था मिलाउन निर्देशन दिएका हुन् । निर्वाचन भयरहीत, स्वच्छ, निस्पक्ष र धाँदलीरहित बनाउन सबैको जिम्मेवारी भएकाले आआफ्नो क्षेत्रबाट ऐतिहासिक रुपमा भइरहेको निर्वाचनलाई सहयोग गर्न प्रधानमन्त्री देउवाले आग्रह गरेका छन् । अहिले चुनाव प्रचार प्रसारका क्रममा आचारसंहिता उलङ्घनका घटनाहरु बाहिर आइरहेको बताउँदै प्रधानमन्त्री देउवाले सम्बन्धीत निकायलाई कर्मचारीको व्यवस्थापन चुस्त पार्न निर्देशन दिए । उनले बजारमा व्यापारीहरुबाट भइरहेको चन्दा असुली, धम्कीजस्ता आपराधिक क्रियाकलाप पनि नियन्त्रण गर्नका लागि सम्बन्धित निकायलाई निर्देशन दिएका छन् । प्रधानमन्त्री देउवाको आज धनगढीमै बसेर कार्यकर्तासँग भेटने र भोली आफ्नो गृहजिल्ला डडेल्धुरा जाने कार्यक्रम रहेको नेपाली काँग्रेसले जनाएको छ । देउवाले प्रदेश नम्बर ७ का अन्य जिल्लाहरुमा पनि चुनावी कार्यक्रमहरुलाई सम्बोधन गर्ने कार्यक्रम तय गरिएको छ । पहिला आफ्नो गृह जिल्ला र त्यसपछि श्रीमती आरजुको क्षेत्रमा पनि चुनावी सभाहरुलाई सम्बोधन गर्ने कार्यक्रम रहेको काँग्रेले जनाएको छ ।"
राष्ट्रपति भण्डारी तथा युएईका सभामुखबीच भेटवार्ता,"अबुधावी : राष्ट्रपति विद्यादेवी भण्डारीसँग मंगलबार अबुधावीमा संयुक्त अरब इमिरेट्स (युएई) को संघीय राष्ट्रिय परिषद्का सभामुख डा अमाल अल कुबैसीले भेटवार्ता गरेका छन् । भेटका अवसरमा राष्ट्रपति भण्डारीले युएईको सभामुख भएकोमा डा अल कुबैसीलाई बधाई दिँदै युएईको सरकारी संरचनामा ७० प्रतिशत तथा राजनीतिमा ३० प्रतिशत स्थान महिलाले प्राप्त गरेकोमा प्रशंसा गरेको राष्ट्रपतिका विकास मामिलाका स्वकीय सचिव डा विमला राई पौड्यालले जानकारी दिइन् । राष्ट्रपति भण्डारीले नेपालमा पनि संविधानअनुसार प्रतिनिधिसभा तथा प्रादेशिकसभा निर्वाचनमार्फत संघीय संरचना कार्यान्वयन भएपछि महिलाले निर्णय गर्ने स्थानको ४० प्रतिशत भाग ओगट्ने उल्लेख गर्नुभएको स्वकीय सचिव राईले जानकारी बताइन् । उक्त अवसरमा युएईका सभामुख डा अल कुबैसीले पनि राष्ट्रपति भण्डारी प्रथम नेपाली महिला राष्ट्रपति भएकोमा वधाई दिँदै यस भ्रमणबाट दुई मुलुकबीच सहयोगको क्षेत्र अझै विस्तार हुँदै जाने विश्वास व्यक्त गरे । भेटवार्तामा आपूर्ति मन्त्री जयन्त चन्द पनि उपस्थित थिए । उक्त अवसरमा युएईका अन्य केही सांसदहरूको पनि उपस्थिति थियो भने नेपालका लागि युएईका राजदूत सइद हमदन अलनक्वी तथा युएईका लागि नेपाली कार्यवाहक राजदूत नेत्रबहादुर टण्डनका साथै राष्ट्रपतिका परराष्ट्र मामिलाविज्ञ मदनकुमार भट्टराई, परराष्ट्र सचिव शंकरदास वैरागी, राष्ट्रपति कार्यालयका सचिव भूपेन्द्रप्रसाद पौडेल, राष्ट्रपतिका प्रमुख स्वकीय सचिव भेषराज अधिकारी पनि उपस्थित भएका थिए । राष्ट्रपति भण्डारीद्वारा शहीदप्रति श्रद्धाञ्जलि अर्पण यसैबीच संयुक्त अरब इमिरेट्सको भ्रमणमा रहेकी राष्ट्रपति विद्यादेवी भण्डारीले मंगलबार अबुधावीस्थित शहीद स्मारकमा पुगी शहीदप्रति श्रद्धाञ्जलि अर्पण गरिन् । राष्ट्रपति भण्डारी शहीद स्मारक पुग्दा उनलाई शहीदका परिवार मामिला कार्यालयका निर्देशक शेख खलिफा बिन तहनुन बिन मोहम्मद अल नेह्यानले स्वागत गरे । उक्त अवसरमा राष्ट्रपति भण्डारीले शहीद स्मारकमा राखिएको आगन्तुक पुस्तिकामा हस्ताक्षर गरिन् । सो अवसरमा राष्ट्रपति भण्डारीका साथ आपूर्तिमन्त्री जयन्त चन्द, नेपालका लागि संयुक्त अरब इमिरेट्स (युएईं)का राजदूत सइद हमदन अलनक्वी तथा युएईका लागि नेपाली कार्यवाहक राजदूत नेत्रबहादुर टण्डन पनि उक्त अवसरमा उपस्थित थिए । वाहत अल करम नाम दिइएको यो शहीद स्मारक संयुक्त अरब इमिरेट्स (युएई) का बहादुर शहीदको सम्मानमा निर्माण गरिएको हो । यो शहीद स्मारक करिब शेख जायद ग्रान्ड मस्क र युएईको सशस्त्र बलको सामान्य मुख्यालयबीच करिब ४६ हजार वर्गमिटर क्षेत्रमा अवस्थित छ । यहाँ वार्षिकरूपमा शहीद दिवसमा शहीदप्रति श्रद्धाञ्जलि व्यक्त गर्न चारहजार वर्गमिटर क्षेत्र रहेको छ भने केन्द्रमा एक वृत्ताकारको पोखरी पनि छ । यसमा ३१ वटा एल्मुनियमका पाता जडान भएको छ र यसले एकता, भाइचारा र नेतृत्व तथा नागरिकप्रति आपसी सहयोग प्रदर्शन गर्ने धारणा राखिएको छ । यस स्मारकको डिजाइन बेलायती कलाकार इद्रिस खानले तयार गरेका हुन् । यसमा रहेको श्रद्धाञ्जलि मञ्च (प्याभिलियन अफ अनर) को छत्मा आठवटा ठूला पाता छन् र यी पाताले युएईको सात इमिरात तथा आठौँले राष्ट्रिय शहीदको प्रतिनिधित्व गर्छन् । मञ्चको केन्द्रमा सातवटा ठूला सिसाका पाता राखिएका छन् र तिनीहरूले सात इमिरातको प्रतिनिधित्व गर्छन् । त्यसमा सशस्त्रबलको दृढ समर्थन कोरिएका छन् । मस्दार नगरको पनि भ्रमण यसैगरी, राष्ट्रपति विद्यादेवी भण्डारीले मंगलबार नै अबुधावीस्थित मस्दार नगरको पनि भ्रमण गरिन् । राष्ट्रपति भण्डारी मस्दार नगर पुग्दा अन्तरराष्ट्रिय नवीकरणीय ऊर्जा संस्थाका महानिर्देशक अदनान अमिन तथा त्यहाँका अन्य अधिकारीहरुले उनलाई स्वागत गरे । उक्त अवसरमा महानिर्देशक अमिनले उक्त नगरमा भइरहेका क्रियाकलापका विषयमा राष्ट्रपति भण्डारीलाई जानकारी दिए । भ्रमणका क्रममा राष्ट्रपति भण्डारीले कम्प्युटर पर्दामा आफ्नो औँलाबाट हस्ताक्षर गरी त्यसलाई डिजिटल रूपमा दर्ता गरेकी थिइन् । उक्त अवसरमा राष्ट्रपति भण्डारीका साथ आपूर्तिमन्त्री जयन्त चन्द, नेपालका लागि संयुक्त अरब इमिरेट्स ९युएई०का राजदूत सइद हमदन अलनक्वी तथा युएईका लागि नेपाली कार्यवाहक राजदूत नेत्रबहादुर टण्डन पनि उपस्थित थिए । मस्दार नगर अबुधावीको योजनाबद्ध रूपमा निर्माण गरिएको नगर हो । यस नगरको केन्द्रीय भाग मुबादला डेभलपमेन्ट कम्पनीको सहायक संस्था मस्दारले निर्माण गरिरहेको छ । यस कम्पनीको प्रारम्भिक पूँजीको अधिकांश भाग अबुधावी सरकारले उपलब्ध गराएको छ । यस नगरको डिजाइन बेलायती वास्तुनिर्माण संस्था फोस्टर एन्ड पार्टनर्सले तयार गरेको हो । मस्दार नगर पूर्णतया सौर्य ऊर्जा तथा नवीकरणीय ऊर्जामा निर्भर छ । यो नगर अबुधावी अन्तरराष्ट्रिय विमानस्थल नजिकै निर्माण भइरहेको छ । यस नगरमा अन्तरराष्ट्रिय नवीकरणीय ऊर्जा संस्थाको मुख्यालय पनि अवस्थित छ । मस्दारमा पहिलो कार्यालय स्थापना गर्ने संस्था मस्दार विज्ञान तथा प्रविधि अध्ययन संस्थान हो । भ्रमणमा राष्ट्रपति भण्डारीका साथ उहाँकी छोरी निशाकुसुम भण्डारी, राष्ट्रपतिका परराष्ट्र मामिला विज्ञ डा मदनकुमार भट्टराई, परराष्ट्र सचिव शंकरदास वैरागी, राष्ट्रपति कार्यालयका सचिव भूपेन्द्रप्रसाद पौडेल, राष्ट्रपतिका प्रमुख स्वकीय सचिव भेषराज अधिकारी र राष्ट्रपतिको कार्यालय एवं परराष्ट्र मन्त्रालयका उच्च अधिकारीका साथै सञ्चार माध्यमका प्रतिनिधि पनि रहनुभएको थियो । रासस"
'भोजपुरे नागरिकको चासो विकास र समृद्धि',"काठमाडौं : वाम गठबन्धनका तर्फबाट भोजपुर जिल्लाको प्रदेश सभा १ मा उम्मेदवार बनेका एमाले केन्द्रीय सदस्य राजेन्द्रकुमार राईले भोजपुरका नागरिकको चासो विकास र सृंमिद्व भएको बताएका छन् । राई प्रदेश सभा क्षेत्र नम्बर १ मा पर्ने गाउँ बस्तीमा आफ्ना प्रतिवद्धतापत्रसहित मतदाता भेटघाटमा व्यस्त भएका छन् । भोजपुरका नागरिकले विकास र रोजगारी खोजेको छन्, म त्यो पूरा गर्न आतुर छु' उनले भने, समृद्व नेपालका क्रियाशील हुने उनले अठोट लिएका छन् । विगतका सांसदले निर्वाचित भएपछि जिल्ला नआउने र पूर्व प्रतिवद्धता अनुसार काम नगरेको गुनासो नागरिकको देखियो, म सुख, दुःखमा सँगै रहने छु' उनले भने । खेलकुदका गतिविधिमार्फत पनि राई युवा पुस्तामाझ लोकप्रिय बनेका छन् । पाको पुस्ताले उनलाई भरोसा योग्य नेताका रुपमा लिने गरेका छन् । सडक, विद्युत, सिंचाई, खानेपानी, शिक्षा, स्वास्थ्य र रोजगारी लगायतका क्षेत्रमा आगामी पाँच बर्षभित्र गर्ने कामहरुको उनले क्रमवद्ध तालिका नै निर्माण गरेर चुनावी मैदानमा होमिएका छन् ।"

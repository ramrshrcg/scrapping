शीर्षक,विवरण
कान्तिको बेथिति,"महाराजगन्जस्थित कान्ति बाल अस्पतालको आईसीयू वार्ड सञ्चालनमा गम्भीर समस्या देखिएको छ । मुलुकको एक मात्र केन्द्रीय सरकारी बाल अस्पतालमा उपचार सेवा प्रभावित भएपछि थुप्रै बालबालिका यो सेवाबाट वञ्चित भएका छन् । आईसीयू वार्डमा कार्यरत नर्सहरूले एकपछि अर्को गर्दै राजीनामा दिएका कारण सेवा प्रभावित भएको हो । नर्सहरूले राजीनामा दिनुपर्ने अवस्था सिर्जना हुनुमा अस्पताल व्यवस्थापन दोषी छ । कतिपय निजी अस्पतालमा भन्दा आधा कम तलब हुनु, त्यो पनि समयमै नपाउनु, एकजनाले सातजनासम्म बिरामी हेर्नुपर्ने तथा ज्यालादारी र करारमै लामो समय काम गर्नुपर्ने हुनाले नर्सहरूले जागिर छोड्ने क्रम बढेको हो । त्यसमाथि अस्ट्रेलिया, बेलायतजस्ता विकसित मुलुकमा समेत नर्सको माग बढ्न थालेपछि थुप्रै नेपाली नर्स त्यसतर्फ आकर्षित हुन थालेका छन् । यस्ता अनेक कारणको मारमा कान्ति बाल अस्पताल परेको छ । यहाको सेवा दिनहु प्रभावित छ । अस्पताल सेवामा बेथिति बढ्दै जादा सम्बद्ध निकायहरू उदासीन हुनु चिन्ताको विषय हो । स्वास्थ्य सेवा आम सर्वसाधारणको मौलिक हक हो । संविधानले नै त्यस्तो अधिकारको सुनिश्चितता गरेको सन्दर्भमा बालबालिकाको स्वास्थ्यप्रति यो स्तरको असंवेदनशीलता देखिनु लज्जाको विषय हो । अस्पतालमा उपचार गर्न पुगेका बालबालिका सेवा नपाई महँगा निजी अस्पताल र क्लिनिक जानुपर्ने जुन बाध्यता उत्पन्न भएको छ, त्यसको जवाफदेही को हुने ? उपचार खर्च धान्न सक्ने आर्थिक हैसियत भएका अभिभावकका हकमा यसले प्रभाव नपारे पनि त्यस्तो हैसियत नभएको हजारौं मानिस यसबाट प्रभावित छन् । त्यसकारण अस्पताल व्यवस्थापनले कान्तिको उपचार सेवालाई सहज र व्यवस्थित बनाउनेतर्फ गम्भीर हुन आवश्यक छ । कान्ति बाल अस्पतालको आईसीयू वार्डमा एक वर्षयता ५२ बेड छन् । त्यसअघि १८ वटा मात्रै बेड भएको उक्त वार्डमा पर्याप्त स्टाफ नर्स नहुँदा आएका बिरामी अन्यत्रै रिफर गर्ने गरिएको पाइन्छ । आईसीयू वार्डको समस्या अहिले सार्वजनिक भए पनि कान्तिमा पछिल्लो समयमा बेथिति बढ्दै गएको थियो । गएको भदौमा तत्कालीन स्वास्थ्यमन्त्री गगन थापाले सय दिनमा अस्पताल सुधार्न अस्पताल प्रशासनलाई निर्देशन दिएका थिए । अस्पतालको आफ्नै आय यसको सञ्चालनका लागि पर्याप्त नभएकाले मन्त्रालयले एक करोड रकम उपलब्ध गराउने बाचा गरेअनुरूप दियो । त्यसबखतको आर्थिक अभावको जोहो मन्त्रालयले गरिदिए पनि अहिले पुनः कान्ति आर्थिक संकटमा छ । चिकित्सक र कर्मचारीहरूको तलब र सुविधा समयमै उपलब्ध गराउन धौधौ परिरहेको स्वयं अस्पताल प्रशासनले बताएको छ । आईसीयू वार्डमा नर्स अभाव मात्रै कान्तिको समस्या होइन । समग्रमै अस्पतालको उपचार सेवा प्रभावित भएको देखिन्छ । अस्पताल प्रांगणमै देखिने लथालिंग अवस्थाले धेरै हदसम्म यो उजागर हुन्छ । त्यसमाथि आफ्ना आम्दानी घट्दै जुन तहको आर्थिक संकटमा कान्ति फस्दै गएको छ, त्यसलाई सरकारले गम्भीर रूपमा नलिने हो भने यसको अवस्था अझै रुग्ण हुँदै जाने निश्चित छ । त्यसकारण बालबालिकाको स्वास्थ्यजस्तो संवेदनशील सेवा दिने यो अस्पताल अधोगतिमा जानुको यावत् कारण पहिल्याई त्यसले दिने सेवा सहज, चुस्त र व्यवस्थित बनाउने दायित्व सरकारको हो । तलब सुविधा थोरै हुनु वा समयमै नपाउनु मात्रै समस्या हो वा अरू लापरबाहीका कारण पनि कान्तिको कन्तविजोग भएको हो ? खोजी हुन आवश्यक छ । त्यस्तो खोजी गर्न स्वास्थ्य मन्त्रालयको अग्रसरता जरुरी छ।"
प्रदेश १ को राजधानी माग्दै चालकलाई पुष्पगुच्छा,"इटहरी : इटहरीवासीले प्रदेश १ को राजधानी माग गर्दै बुधबार बिहान लामो दूरीका यात्रु र चालकलाई पुष्पगुच्छा दिएका छन्। इटहरीको आवाज राजधानीसम्म पुग्ने विश्वास लिएको इटहरी राजधानी सरोकार समाजका सचिव शैलेश विष्टले बताए। राजधानी माग्दै ठाउँठाउँमा बन्द र हडतालका कार्यक्रम भइरहेका बेला इटहरीवासीले भने शान्ति र सद्भाव कायम गर्दै यस्तो कार्यक्रम गरेका हुन्। बुधबार बिहान इटहरीबाट काठमाडौंका लागि छुट्ने यात्रुवाहक बसका यात्रुलाई पुष्पगुच्छा दिइएको थियो। बेलुका पनि ट्राफिक कार्यालय नजिकै भेला भएर पुष्पगुच्छा दिइने बताइएको छ। शान्तिपूर्ण रचनात्मक कार्यक्रमले इटहरी बन्द, हडताल निषेधित शान्तिक्षेत्र रहेको र व्यवसायीमैत्री रहेको सन्देश पुग्ने घरेलु तथा साना उद्योग व्यवसायी संघ सुनसरीका अध्यक्ष राजेन्द्रकेशरी घिमिरेले बताए। इटहरीलाई प्रदेश राजधानी बनाउन इटहरीको एउटा टोलीले राजधानीमा शीर्ष नेतासँग भेटघाटसमेत गरिरहेको छ। प्रदेश नं १ मा यातायातको सुगमता, विभिन्न कार्यालयको क्षेत्रीय कार्यालयको सुविधा, कार्यालयका लागि खाली जग्गा, सुरक्षा सबै हिसाबले इटहरी राजधानी हुनयोग्य रहेको इटहरीवासीको दाबी छ।"
निर्वाचन परिणामबारे कांग्रेसले सातै प्रदेशमा रणनीतिक भेला गर्ने,"काठमाडौं : नेपाली कांग्रेसले प्रतिनिधि तथा प्रदेशसभाको निर्वाचनमा पार्टीको पक्षमा आएको परिणामबारे समीक्षा गर्न सातै प्रदेशमा रणनीतिक भेला गर्ने भएको छ। पार्टीका भ्रातृ तथा शुभेच्छुक संस्थाको बुधबार बानेश्वरमा बसेको बैठकले पार्टीको पक्षमा सोचेजस्तो मत परिणाम नआएको भन्दै यसका बारेमा पार्टीभित्र गम्भीर छलफल गर्नुपर्ने बताएको हो। बैठकपछि सञ्चारकर्मीसँग कुरा गर्दै नेपाल विद्यार्थी संघका अध्यक्ष नैनसिंह महरले पार्टी पराजयबारे वडा समितिबाटै बहस चलाउनु आवश्यक रहेको बताए। पार्टीको पराजयबारे वडा इकाई समितिदेखि केन्द्रीय तहका नेतासम्मले आत्मालोचना गर्नुपर्छ, उनले भने। बैठकले कांग्रेस नेतृत्वको वर्तमान सरकारले संविधान कार्यान्वयनका लागि महत्वपूर्ण आधारका रुपमा लिइएको निर्वाचन सम्पन्न गराएको भन्दै सरकारलाई धन्यवाद व्यक्त गरेको छ। नेपाल महिला संघका अध्यक्ष उमा रेग्मीले पार्टीले निर्वाचनमा ल्याएको नतिजाबारे महासमितिको बैठक बोलाएर छलफल हुनुपर्ने बताए। काँग्रेसले निर्वाचन हारे पनि मुद्दामा भने जितेको छ, उनले भने। नेपाल प्रेस युनियनका अध्यक्ष बद्री सिग्देलले पार्टीलाई बलियो बनाउन संगठनलाई नयाँ ढंगले अगाडि बढाउन आवश्यक रहेको बताए। पार्टी बलियो बन्न गाउँदेखि केन्द्रसम्म संगठन बलियो हुनुपर्ने उनको भनाइ छ। बैठकले सरकारले राष्ट्रपतिसमक्ष बुझाएको अध्यादेश यथाशीघ्र प्रमाणीकरण गर्न राष्ट्रपतिलाई आग्रहसमेत गरेको छ। बैठकमा नेपाली काँग्रेसका विभिन्न भ्रातृ संस्थाका अध्यक्ष तथा प्रतिनिधिको सहभागिता रहेको थियो। रासस"
जनताको शिर निहुरिने काम गर्दिनँ',"तपाईंले आफ्नो जितलाई कसरी हेर्नुभएको छ ? मैले निर्वाचनअघि भनेकै हुँ, जित मेरै हो भनेर । धेरैले कोइराला परिवारको विरासत धान्ने व्यक्तिलाई जित्न कठिन छ भने । तर, मलाई जनताले विश्वास गर्छन् भन्ने नै थियो । हिजो सरकारमा सहभागी हुँदा मैले गरेका केही कामलाई जनताले पत्याए । पुनः सोहीअनुसारको काम गर्न अनुमोदन गरेका छन् । १३ लाख खर्चमा निर्वाचन जित्न कसरी सम्भव भयो ? मैले निर्वाचनप्रति आमधारणा परिवर्तन गर्नुपर्छ भन्ने मान्यता राख्दै आएको छु । चुनाव लड्न पैसा खर्च गर्नुपर्छ र त्यसका लागि घरघडेरी बेच्नै पर्छ भन्ने छैन । आज घरघडेरी बेच्नेले भोलि जनताकै कोषमा ब्रह्मलुट गर्छन् । मैले त विराटनगरमा पत्रकार सम्मेलन गरी पत्रकारसँग पनि चुनाव खर्च मागेको हुँ । मलाई धेरै पत्रकारले सहयोग गरे । अरबमा काम गर्ने दाजुभाइ दिदिबहिनीले पनि मलाई एकएक सय रुपैयाँ उठाएर सहयोग गरेका छन् । विदेशमा ५० डिग्रीको तापक्रममा श्रम गर्ने व्यक्तिले दिएको पैसाको उपयोग गर्नुपर्छ भनेर मैले अनावश्यक खर्च गरिनँ । कार्यकर्ता र शुभेच्छुक पनि आफ्नै पैसामा चिउरा, भुजा र चना खाएर मेरो लागि चुनाव प्रचारमा हिँडे । यसले पनि मलाई आर्थिक रुपमा सहयोग मिल्यो । वाम गठबन्धनले तपाईंलाई मन्त्रीका लागि सिफारिससमेत गरेको छ । तपाईंको दाबी पनि हो ? मलाई दिएको जिम्मेवारी म आफ्नो दक्षता र विवेकले भ्याउन्जेल इमानदारीपूर्वक निर्वाह गर्ने प्रयास गर्छुु । अब बन्ने भनेको वाम गठबन्धनकै सरकार हो, मलाई पनि भूमिका दिइन्छ भने निश्चित रूपमा जिम्मेवारी सम्हाल्छुु । तर, फलानोलाई जितें भन्दै म मन्त्रीका लागि लिंडेढिपी कस्दिनँ । जनमतको सम्बोधन अब कसरी गर्नुहुन्छ ? मलाई आएको मत पार्टीका समर्थकको मात्र होइन । हिजो म एउटा पार्टीको व्यक्ति थिएँ, अब म त्यो ठाउँको साझा प्रतिनिधित्व गर्ने व्यक्ति हुँ । जनताले दिएको विश्वास गुम्न दिनेछैन । मेरो मुख्य एजेन्डा जनताका समस्यालाई सम्बोधन गर्दै केन्द्रीय राजनीतिमा लबिङ गरी समाधानको बाटोतर्फ लाग्नु नै हुन्छ । आफ्नो निर्वाचन क्षेत्रमा मुख्य कुन कामलाई प्राथमिकता दिनुहुन्छ ? मैले गर्नै पर्ने काममध्ये मुख्य सुकुम्बासी समस्या समाधान हो । म सुकुम्बासी आयोगको प्रमुख भएर यहाँ काम गर्दा संकलन गरेको घरधुरी लगतका फाइल मैले हेर्नुुपर्छ । पछि थपिएका विपन्न समुुदायका घरबारविहीन व्यक्तिको जीवनस्तर उकास्ने केही न केही योजना मैले ल्याउनै पर्छ । पछि परेका समुदायको आर्थिक सबलताका लागि काम गर्नुपर्छ । बाँकी प्राथमिकताका आधारमा म कुनै कन्जुुस्याइँ नराखी जनताको सेवामा खटिरहनेछु । महानगरभित्रका गाउँमा बिजुली बाल्नेछु' केदार कार्की प्रदेशसभा सदस्य, मोरङ ६ (२) आफ्नो जितलाई तपाईंले कसरी लिनुभएको छ ? स्थानीय जनताले हामीलाई जिताएका हुन् । केही नेता डा शेखर कोइरालालाई हराउन लाग्नुुभयो । उहाँ जितेपछि पार्टीको सभापति र प्रधानमन्त्रीसमेत बन्नहुन्छ भनेर अवरोध गर्ने प्रयास भयो । तर, जनताबाट उहाँले पनि विश्वासको मत प्राप्त गर्नुभएको छ । यहाँको विकास र समृद्धिका लागि कांग्रेस नै चाहिन्छ भन्ने स्पष्ट जनमत रहेको देखिन्छ । जनताको विश्वासलाई कसरी व्यवहारमा बदल्नुहुन्छ ? जनताको मतलाई खेर जान नदिने मेरो प्रण छ । मैले चुनाव जिते पनि नजिते पनि गर्ने जनताको सेवा नै हो । अहिले झनै जिम्मेवारी बढेको महसुस भएको छ । यस क्षेत्रका जनताका हरेक समस्या मैले बुुझेको छुु । सुुखदुःखमा साथ दिन तत्पर छु । कामलाई ठोस निष्कर्षमा पुर्याएरै विश्वासलाई व्यवहारमा बदल्नेछु । तपाईंको निर्वाचन क्षेत्रका मुख्य समस्या के हुन् ? विराटनगर महानगरका केही वडामा बिजुली नै पुगेको छैन । अहिले पनि दर्जनौं घरपरिवार अन्धकारमा छन् । म अन्धकारलाई हटाउन चाहन्छु । अधिकांश सडक ग्राभेलसमेत भएका छैनन् । विकासको दृष्टिले पछाडि परेको बूढीगंगा गाउँपालिकालाई समृद्ध बनाउने मेरो अभियान हो । तपाईंको प्रतिबद्धता जनताले कसरी पत्याउँछन् त ? पहिलो कुरा म जनतासँग मिलेर काम गर्न चाहन्छु । मलाई सबैले चिन्छन् । म मालिक भएर होइन, सहभागितामूलक मोडलबाट सहयोगीको भूमिका निर्वाह गरी समस्या समाधान गर्ने मध्यस्तकर्ताका रूपमा चिनिन चाहन्छु । नवीन कार्यको थालनी गर्दै छु । तीमध्ये वैशाखदेखि मेरो क्षेत्रका सबै सरकारी स्कुलमा अंग्रेजी शिक्षा अनिवार्य हुँदै छ । गाउँमा पनि चाहे सहरजत्तिकै विकास गर्न सकिन्छ भन्ने उदाहरण मैले पेस गर्नेछु । प्रस्तुति : मिलन बुढाथोकी"
प्रदेश संसद्मा कर्मचारी पठाउनेबारे अन्योल,"काठमाडौं : प्रदेश संसद् सञ्चालनका लागि सरकारले कि संसद् सचिवालयले कर्मचारी व्यवस्थापन गर्ने भन्नेमा अन्योल देखिएको छ। नयाँ बन्न लागेका प्रदेश संसद् सञ्चालन, संसदीय दलका कार्यालय व्यवस्थापनलगायत संसदीय अभ्यासका लागि सरकारले संसद् सचिवालयलाई नै कर्मचारी पठाइदिन आग्रह गरे पनि सचिवालयले आफूसँग पर्याप्त कर्मचारी नभएको जवाफ सरकारलाई दिएको छ। संसद् सचिवालयका प्रवक्ता भरतराज गौतमको संयोजकत्वमा गठित समितिले एउटा प्रदेश संसद्का लागि कम्तीमा ५० जना कर्मचारी आवश्यक पर्ने प्रतिवेदन तयार पारेको छ। उक्त प्रतिवेदनअनुसार ७ वटा प्रदेशमा करिब ३ सय ५० कर्मचारी आवश्यक पर्ने देखिएको छ। तर, हाल केन्द्रीय संसद् सचिवालयमा साढे तीन सय कर्मचारी छन्। सबै कर्मचारी पठाउने हो भने केन्द्रीय सचिवालय नै रित्तो हुन्छ,' संसद् सचिवालयका सहसचिव सुरज दुराले भने, केन्द्रमै सयजति कर्मचारी अभाव छ। यस्तो अवस्थामा सचिवालयले मात्र प्रदेशसभाका सबै कर्मचारी व्यवस्थापन गर्न सक्दैन।' सरकारले सुरुमा सचिवालयसँग कुनै सरोकार नराखी कर्मचारी व्यवस्थापन गर्ने तयारी गरेको थियो। तर, संसद् सञ्चालन गर्न तथा संसदीय अभ्यास जानेका कर्मचारी नै चाहिने देखिएपछि प्रधानमन्त्री कार्यालय र सामान्य प्रशासन मन्त्रालयले संसद् सचिवालयका अनुभवप्राप्त कर्मचारी पठाइदिन सचिवालयमा पत्राचार गरेका थिए। सचिवालयले भने प्रत्येक प्रदेशमा एक वा दुई जनासम्म मात्र आफ्ना कर्मचारी काजमा पठाउन सक्ने जवाफ सरकारलाई दिएको छ। सचिवालयका कर्मचारीले प्रदेशमा गएर काम गर्न सर्त अघि सारेका छन्। प्रदेशमा जाने सचिवालयका कर्मचारीलाई निजामती सेवाको प्रशासनिक सेवा केन्द्रीय (मन्त्रालय) मा पनि जान सक्ने व्यवस्था हुनुपर्छ भन्ने हाम्रो धारणा छ,' सचिवालयका एक अधिकृतले भने। कर्मचारी समायोजन विधेयक पारित गर्दा संसद्का कर्मचारी निजामती सेवाको प्रशासनिक सेवामा जान पाउने व्यवस्था गरिएको थियो। संसद् कर्मचारीले चलखेल' गरेर त्यस्तो व्यवस्था गरेको भन्दै सामान्य प्रशासन मन्त्रालयले नियमावलीमार्फत संसद्का कर्मचारी प्रदेश वा स्थानीय तहको समायोजनमा मात्र जान सक्ने व्यवस्था गरेको थियो। मन्त्रालय र सचिवालयका कर्मचारीबीच लामो विवादपछि ऐनअनुसार केन्द्रमा पनि सचिवालयका कर्मचारी जान सक्ने नियमावलीमा व्यवस्था गरिएको हो। तर, व्यवहारमा अझै पनि प्रशासन मन्त्रालय सचिवालयका कर्मचारीलाई केन्द्रीय प्रशासनमा समायोजन गर्ने पक्षमा नरहेको सचिवालयका कर्मचारीको आरोप छ। सरकारले सुरुमा सचिवालयलाई गन्दै गनेन,' सचिवालयका एक उच्च अधिकारीले भने, प्रशासनिक सेवामा जति राम्रो अंक ल्याएर लोकसेवा पास गरेको भए पनि संसद् कसरी सञ्चालन गर्ने भन्ने कुरा सचिवालयका कर्मचारीलाई मात्र जानकारी छ। अहिले आएर मात्र सरकारले हाम्रो सहयोग माग्दै छ।' संसद्मा पठाउने कर्मचारी व्यवस्थापनबारे गृहकार्य गर्न प्रधानमन्त्री कार्यालय, प्रशासन मन्त्रालय र संसद्का तीन जना उपसचिव रहेको कार्यदल गठन गरिएको छ। कार्यदलले छलफल अघि बढाएको छ,' एक सदस्यले भने।"
फेरि राज्यकोषबाट आसेपासेलाई ८ करोड बाँड्ने तयारी,"काठमाडौं : सरकारले मापदण्डबिनै आर्थिक सहायता वितरण क्रमलाई जारी राख्दै ५ सय २ जनालाई झन्डै ८ करोड रुपैयाँ वितरण गर्न प्रक्रिया अघि बढाएको छ । वाम गठबन्धन नयाँ सरकार गठनको संघारमा पुगेकै बेला शेरबहादुर देउवा नेतृत्वको सरकारले त्यति ठूलो परिमाणमा रकम बाँड्ने तयारी गरेको हो । गृहमन्त्रीको समेत जिम्मेवारी सम्हालेका प्रधानमन्त्री देउवाको निर्देशनमा गृह मन्त्रालयले आर्थिक सहायता दिन तयार पारेको प्रस्ताव मंगलबार मन्त्रिपरिषद्मा पुगेको छ । सम्भवतः अब बस्ने मन्त्रिपरिषद् बैठकले रकम वितरणको निर्णय गर्नेछ । गृहले ५० हजारदेखि ५ लाख रुपैयाँ दिन प्रस्ताव गरेको छ । यसअघि ६ कात्तिकमा सरकारले ३ सय १० कार्यकर्तालाई एकै दिन ४ करोड ५८ लाख, ६ असोजमा ८ सय ८७ जनालाई १० करोड, साउनभदौमा ४ करोड ७६ लाख वितरण गरेको थियो । अहिलेको सूचीमा सत्तासीन दलका कार्यकर्ता तथा उच्च नेता निकटका व्यक्ति छन् । गृह मन्त्रालयका अनुसार आर्थिक सहायता पाउनेको सूचीमा प्रधानमन्त्री देउवाको गृहजिल्ला डडेलधुरा तथा आसपासका कैलाली, कञ्चनपुर जिल्लाका कार्यकर्ता बढी छन् । यस्तै, विभिन्न मन्त्री निकटका कार्यकर्ता पनि उक्त सूचीमा अटेका छन् । गृहसचिव मोहनकृष्ण सापकोटाले आर्थिक अवस्था कमजोर भएका, बिरामी भएर उपचार गर्न नसक्ने र दीनदुःखीलाई आर्थिक सहायता दिइने गरेको बताए । दीनदुःखी र गरिबलाई नै आर्थिक सहायता दिन आवश्यक पहल भइरहेको सचिव सापकोटाले जानकारी दिए । मन्त्रिपरिषद्मा पठाइएको प्रस्तावबारे भने सचिव सापकोटाले केही बताउन चाहेनन् । वास्तविक दीनदुःखीले आर्थिक सहायता पाउनु त राम्रै हो नि, गृहसचिव सापकोटाले अन्नपूर्णसँग भने । गृहको आर्थिक प्रशासन शाखामा भने केही व्यक्ति आफूले आर्थिक सहायता पाएको भन्दै रकम माग गर्न पुगिसकेका छन् । मन्त्रिपरिषद्मा आर्थिक सहायताको प्रस्ताव पेस भएलगत्तै कार्यकर्तालाई प्रधानमन्त्री कार्यालय र प्रधानमन्त्री निकटका व्यक्तिले पैसा बुझ्न गृह मन्त्रालय जान भनेपछि विभिन्न व्यक्तिले रकम माग्न थालेको आर्थिक प्रशासन शाखाका कर्मचारीले बताएका छन् । मंगलबार गृहमा आएका केही व्यक्ति आफू आर्थिक सहायता पाउने सूचीमा रहेको जनाउँदै केकस्तो प्रक्रिया अपनाउनुपर्ने हो भन्दै जिज्ञासा राखेका थिए। अहिलेको सूचीमा सत्तासीन दलका कार्यकर्ता तथा उच्च नेता निकटका व्यक्ति छन् । गृह मन्त्रालयका अनुसार आर्थिक सहायता पाउनेको सूचीमा प्रधानमन्त्री देउवाको गृहजिल्ला डडेलधुरा तथा आसपासका कैलाली, कञ्चनपुर जिल्लाका कार्यकर्ता बढी छन् । यस्तै, विभिन्न मन्त्री निकटका कार्यकर्ता पनि उक्त सूचीमा अटेका छन् । आर्थिक प्रशासन शाखाका कर्मचारीले गृहबाट पाँच सयलाई आर्थिक सहायताका वितरणको प्रस्ताव मन्त्रिपरिषद्मा गएको भन्ने आफूहरूले पनि सुनेको तर निर्णय भएर आइनसकेकाले अहिले रकम वितरण गर्न नसकिने भन्दै फर्काइरहेका थिए । मन्त्रिपरिषद्को निर्णयलाई पनि परीक्षण गर्छैाँ : गृहसचिव आर्थिक सहायता वितरण अपारदर्शी र अनियन्त्रित हुँदै आएको छ, स्पष्ट मापदण्ड छैन आर्थिक सहायता वितरणको ?  मापदण्ड प्रस्ट छ । आर्थिक सहायता दीनदुःखी गरिब र रोगीलाई दिने हो । अझै कडा रोग लागेकालाई दिने हो । क्यान्सर र किड्नी पीडितलाई दिने हो। तपाईंले भनेजस्तो वास्तविक पीडितले पाउन सकेका छैनन् नि ?  होइन, अब हामी राम्ररी परीक्षण गर्छैाँ । मापदण्डअनुसार गरिब, विपन्न र रोग लागेकालाई मात्रै सिफारिस र प्रस्ताव गर्छौं । गलत व्यक्तिलाई दिँदैनौँ। उपचार गराइरहेकालाई अस्पतालकै नाममा रकम दिन सकिँदैन ? किन नसकिने । सकिन्छ । अझै अब त रोगको प्रिभेन्सनमा जानुपर्छ भन्ने हो । रोग नै लाग्न नदिन के गर्नुपर्छ त्यसतर्फ सोच्नुपर्छ । आर्थिक सहायतालाई पारदर्शी र वैज्ञानिक बनाउनुपर्छ । वास्तविक दीनदुःखीले पाउँदैनन् भनिन्छ नि ? हामी अब वास्तविक पीडितलाई नै दिलाउने प्रयासमा छैाँ । पाउने नै दीनदुःखीले हो । विभिन्न सिफारिसका आधारमा दिने गरिएको छ । मन्त्रिपरिषद्बाट निर्णय भयो भने पनि हामी त्यसलाई राम्ररी चेक गर्न सक्छौं । पाउनै पर्ने व्यक्तिले पायो कि अरू कसैले पायो भन्ने कुरा हामी आफंैले पनि चेक गर्न सक्छौं र चेक गरिरहेका पनि छांै । तपाईं ब्युरोक्रेट्सहरूले राजनीतिक नेतृत्वलाई आर्थिक सहायता वितरण गर्दा पारदर्शी र औचित्यका आधारमा दिनुपर्छ भनेर सुझाव गर्न किन सक्नुहुन्न ? सुझाव दिइरहेका छौं । हामीले आवश्यकता र औचित्यका आधारमा दिनुपर्छ भनिरहेका छौं । विगतमा एकै दिन ८ सय ८७ जनालाई आर्थिक सहायता बाँड्ने काम गरियो, अहिले पनि पाँच सयलाई बाँडिँदै छ, यो त अति भएन र? देशका दीनदुःखी र रोगीलाई बाँडिएको होला नि । वास्तविक दीनदुःखी र बिरामीले पाए भने त राम्रै हो तर त्यस्ताले पाउन सकेनन् भनेचाहिँ सोचनीय हुन सक्छ । मन्त्रिपरिषद्ले गरेको निर्णयमा पनि केकस्ताले पाए भन्ने कुरा हामीले अन्तिम परीक्षण गरेर मात्रै रकम दिने गरी गृहकार्य थालेका छैाँ ।"
मलाई नै मुख्यमन्त्रीको जिम्मेवारी आउँछ,"किरण गुरुङ प्रदेश ४ को मुख्यमन्त्रीको रुपमा चर्चामा छन् । गुरुङ तनहुँ क्षेत्र नम्बर २ प्रदेस सभा (ख) बाट निर्वाचित सदस्य हुन् । गुरुङसँग अन्नपूर्णकर्मी पवन पौडेलले गरेको कुराकानी : वाम गठबन्धनको बहुमतपछि तपाईंलाई प्रदेश नं ४ को मुख्यमन्त्रीका रूपमा पनि हेरिएको छ, यसमा कत्तिको सम्भावना छ ?  म जनताबाट निर्वाचित भएको छु। एमालेको प्रदेश ४ को इन्चार्ज पनि भएकाले स्वाभाविक रूपमा मेरो दाबेदारी रहन्छ। मलाई नै पार्टीले यो जिम्मेवारी दिन्छ भन्ने विश्वास छ। साथीहरू पनि मप्रति सकारात्मक हुनुहुन्छ। म यसैका लागि केन्द्रीय राजनीति छाडेर प्रदेशमा आएको हुँ। पार्टीले यस विषयमा नियमसंगत किसिमले छिनोफानो गर्छ। मुख्यमन्त्रीका लागि मतदातामाझ जानुभयो। प्रदेश विकासका लागि तपाईंका योजना केकस्ता छन् ? प्रतिनिधिसभा सदस्य निर्वाचनका लागि मलाई प्रशस्त अवसर थिए। तर प्रदेशमा भूमिका निर्वाह गर्नुपर्छ भनेर पार्टीको सल्लाहमै म आएको हुँ। मैले तनहुँ मात्र नभई प्रदेशभरको विकासका लागि योजना लिएर मतदातामाझ गएको थिएँ। यस क्षेत्रलाई आर्थिक हिसाबले विकास गर्न सकिने सम्भावना प्रशस्त छ। पर्यटन र जलविद्युत्को स्रोत उपयोग गर्दै रोजगारीका अवसर बढाएर यस क्षेत्रको विकास गर्न सकिन्छ। यहाँका सम्भावनाको पहिचान गर्न सके यस क्षेत्रलाई नमूना बनाउन सकिन्छ। यातायातको सञ्जाल बलियो पारेर रोजगारीसँगै आर्थिक क्रियाकलाप बढाउनेतर्फ मेरो ध्यान केन्द्रित हुनेछ। यस क्षेत्रमा शतप्रतिशत साक्षरता अनि प्रमुख मार्गलाई कोरला नाकासम्म जोड्न सके आर्थिक हिसाबले यो प्रदेश निकै अघि बढ्न सक्छ। जिल्लाको विकासका लागि नि ? मेरो निर्वाचन क्षेत्रमा रहेका स्थानीय सडकको स्तरोन्नति गरेर बाह्रै महिना गाडी चल्ने बनाउनेतर्फ लाग्नेछु। शृंगपथको विस्तार, भीमकाली सडक तथा कृष्णमार्गको स्तरोन्नति गर्नेछु। समग्रमा आर्थिक स्रोतको परिचालन र रोजगारी सिर्जनामा मेरो ध्यान जानेछ। आवश्यकताको पहिचान गर्दै योजनाबद्ध विकासका काम अघि बढाइनेछ।"
पर्साको ग्यास उद्योगमा लागेको आगो नियन्त्रण,"काठमाडौँ : पर्सा जिल्लाको सुपर ग्यास उद्योग प्रालिमा बुधबार बिहान लागेको आगो नियन्त्रणमा आएको एलपी ग्यास उद्योग संघका अध्यक्ष गोकुल भण्डारीले जानकारी दिए। संघको कार्यालयमा आयोजित पत्रकारसम्मेलनमा उनले त्यस घटनामा परी दुईजनाको मृत्यु भएको र अरू क्षतिको विवरण संकलन गर्ने काम भइरहेकाले थप जानकारी आउन बाँकी रहेको बताए। चालकले गाडी स्टार्ट गर्ने क्रममा उत्पन्न झिल्कोबाट आगो सल्किन गई उक्त दुर्घटना भएको उनले बताए। नेपालको ४८ वर्ष लामो ग्यास उद्योग सञ्चालनको इतिहास उद्योगभित्र पहिलोपटक आगलागी भएको छ, उनको भनाइ थियो। सो आगलागीमा परी थुप्रै ग्यास सिलिण्डर पड्किएको तर कतिवटा विस्फोट भयो भन्ने यकिन विवरण आइसकेको छैन। उनले ग्यास उद्योगमा सञ्चालनमा रहेको सबै भारतीय गाडी तथा ग्यासका बुलेट २० वर्ष पुरानो भएको अनुमान रहेको र त्यसकारण यो दुर्घटना भएको बताए। बुधबार बिहान ६ बजे सुपर ग्यास उद्योग प्रालिमा भएको आगलागीका कारण छानबिन गरी संघमा प्रतिवेदन पेश गर्न एलपी ग्यास उद्योग संघले शिवकुमार घिमिरेको संयोजकत्वमा पाँच सदस्यीय छानबिन समिति गठन गरेको छ। समितिमा कुशप्रसाद मल्ली, विजयहरि शर्मा, मनोजकुमार दास तथा राजकुमार सिन्धी सदस्य रहेका छन्।"
कांग्रेसको दुई तिहाइ र बहुमतको कीर्तिमान कसैले तोड्न सकेन,"काठमाडौं : २०१५ सालदेखि हालसम्म मुलुकमा सात आमनिर्वाचन सम्पन्न भए तर ती सबै निर्वाचनमा नेकाबाहेक कुनै पनि दलले दुई तिहाइ र बहुमत प्राप्त गर्न सकेका छैनन् । नेपालमा निर्वाचनको इतिहास हेर्ने हो भने २००७ सालमा प्रजातन्त्रको स्थापनापछि बालिग मताधिकारका आधारमा सर्वप्रथम २०१५ साल फागुन ७ गते पहिलो संसदीय निर्वाचन भएको थियो । कूल १०९ निर्वाचन क्षेत्रमा भएको चुनावमा नेकाले ७४ स्थानमा विजयी भई दुईतिहाइ बहुमत प्राप्त गरेको थियो । त्यस्तै नेपाल राष्ट्रवादी गोर्खा परिषद्ले १९, संयुक्त प्रजातन्त्र पार्टी नेपालले पाँच, नेपाल कम्युनिष्ट पार्टीले चार, नेपाल प्रजापरिषद् (घन कोदालो) ले दुई, नेपाल प्रजा परिषद् (हलो) ले एक र स्वतन्त्रले चार स्थानमा विजय हासिल गरेका थिए । २०४६ चैत २६ गते प्रजातन्त्रको पुनःस्थापनापछि २०४८ सालमा प्रतिनिधिसभा निर्वाचन भयो । २०५ सदस्यीय प्रतिनिधिसभाको निर्वाचनमा कांग्रेसले ११० स्थानमा विजय हासिल गरी बहुमत प्राप्त गरेको थियो । त्यस्तै एमाले ६९, संयुक्त जनमोर्चा नेपाल नौ, नेपाल सद्भावना पार्टी छ, राष्ट्रिय प्रजातन्त्र पार्टी (चन्द) तीन, नेपाल मजदुर किसान पार्टी दुई, नेकपा (प्रजातन्त्रवादी) दुई, राष्ट्रिय प्रजातन्त्र पार्टी (थापा) एक र स्वतन्त्रले तीन स्थानमा विजय हासिल गरेका थिए । नेकाको बहुमतको सरकारले २०५१ मा मध्यावधि निर्वाचनको घोषणा गयो । कूल २०५ सदस्यीय प्रतिनिधिसभाको निर्वाचनमा कुनै पनि दलले बहुमत ल्याउन सकेनन् । एमाले ८८ स्थानमा जितेर संसद्मा ठूलो दल बन्यो भने नेपाली काँग्रेस ८३, राष्ट्रिय प्रजातन्त्र पार्टी २०, नेपाल मजदुर किसान पार्टी चार, नेपाल सद्भावना पार्टी तीन र स्वतन्त्र सात स्थानमा विजयी भएका थिए । २०५६ मा भएको प्रतिनिधिसभाको निर्वाचनमा नेकाले १११ स्थानमा विजय हासिल गरी पुनः बहुमत ल्यायो । सो निर्वाचनमा एमाले ७१, राष्ट्रिय प्रजातन्त्र पार्टी ११, नेपाल सद्भावना पार्टी पाँच, राष्ट्रिय जनमोर्चा पाँच, संयुक्त जनमोर्चा नेपाल एक, नेपाल मजदुर किसान पार्टी एक स्थानमा विजयी भएका थिए। २०६२०६३ को जनआन्दोलनको सफलतासँगै मुलुकमा पहिलोपटक २०६४ साल चैत २८ गते पहिलो संविधानसभाको निर्वाचन भयो । यसै निर्वाचनदेखि नेपालमा प्रत्यक्षसँगै समानुपातिक निर्वाचन प्रणाली अपनाइएको हो । सशस्त्र संघर्ष गरेर आएको माओवादीले निर्वाचनमा प्रत्यक्षतर्फ झण्डै बहुमत ल्याएको थियो । तर समानुपातिकतर्फको मत परिणामपछि भने कुनै पनि दलको बहुमत पुगेन । कूल ६०१ सदस्यीय संविधानसभामा २३८ स्थानमा विजय हासिल गरेर माओवादी सबैभन्दा ठूलो दल बनेको थियोे । पहिलो संविधानसभा संविधान जारी गर्न नसकी विघटन हुन पुग्यो । त्यसपछि मुलुकमा पुनः २०७० मंसिर ४ गते दोस्रोपटक संविधानसभाको निर्वाचन भयो । ६०१ सदस्यीय संविधानसभामा नेपाली कांग्रेसले २०७ स्थान हासिल गरी सबैभन्दा ठूलो दल बन्यो । तर, यस निर्वाचनमा पनि कसैले बहुमत ल्याउन सकेनन् । परिणामस्वरुप मुलुकमा राजनीतिक अस्थिरता र अल्पायुमै सरकार परिवर्तन गर्ने प्रवृत्ति मौलाउँदै गएको थियो । नयाँ संविधानले यस प्रवृत्तिलाई केही नियन्त्रण गरेकाले अगामी दिनमा मुलुकमा राजनीतिक स्थिरता कायम हुनेमा आशा गर्न सकिन्छ। संसदमा कुनै पनि दलको बहुमत पुगेन"
ओली किन पुगे रसुवागढी ?,"काठमाडौंनुवाकोट : वाम विजयको बधाई थापिसक्न नपाउँदै एमाले अध्यक्ष केपी ओलीको रसुवागढी भ्रमण अर्थपूर्ण रह्यो । मंगलबार बिहान चार वटा हेलिकोप्टरमा महासचिव ईश्वर पोखरेल, पूर्वसभामुख सुवास नेम्वाङसहित २४ नेता लिएर चिनियाँ नाका पुगेका ओलीले यो उत्तरी ढोकालाई नेपालचीन आयातनिर्यातको मुख्यमार्ग बनाउने मात्रै बताएनन्, अब देश विकासको ढोकासमेत बनाइछाड्ने उद्घोष गरे । उनले रसुवागढीको महत्व नबुझ्दा नेपाल आर्थिक रूपमा पछाडि परेको तर्क दिए । अनि राष्ट्रिय विभूति भृकुटी हिँडेको यो नाकामार्फत नेपालचीन साइनो अझै विश्वसनीय बनाउने सन्देश पनि प्रवाह गरे । चीनले यो नाकालाई सेप्टेम्बर १ तारिखदेखि अन्तर्राष्ट्रिय नाकाको मान्यता दिएपछि दुवै देशको राजनीतिक नेतृत्वमध्ये ओलीको यो सबैभन्दा उच्च तहको भ्रमण हो । ओलीको भनाइमा, अब बन्ने कम्युनिस्ट सरकारले चीनको केरुङबाट रसुवागढी नाका हुँदै काठमाडौंलुम्बिनी रेलमार्ग बनाउनेछ । उनले यसलाई अन्तर्राष्ट्रिय नाकाका रूपमा प्रयोग गर्दै काठमाडौंबाट रसुवागढीसम्म ४ लेनको सडक निर्माण गरिने बताए । रसुवागढी अढाई वर्षदेखि आधिकारिक रूपमा सञ्चालनमा रहेको नाका हो । यस नाकालाई चीनले प्रमुखतासाथ १ सेप्टेम्बरदेखि अन्तर्राष्ट्रिय नाकाको मान्यता दिइसकेको छ । चुनावी जितसँगै भावी प्रधानमन्त्रीका रूपमा हेरिएका ओलीले रसुवागढी नाका हुँदै चिनियाँ बन्दरगाहसम्म आयातनिर्यात गर्ने सहमति भइसकेकाले अब यो नाकामा आगामी सरकारको ध्यान केन्द्रित हुने वचन दिए । उनले टिमुरेमा चिलिमे जलविद्युत् र रसुवागढी जलविद्युत्गृह निर्माणको अवस्थाबारे चासो व्यक्त गर्दै निर्माण तीव्र पार्न सुझाए । यही नाका हुँदै तिब्बतकाठमाडौं रेलसेवा निर्माण प्रक्रिया अघि बढिसकेको भन्दै उनले थपे, यही नाकाबाट हामी नेपालसम्म चीनको रेल लैजान्छौं । जटिल भूगोल भएकाले यहाँ केबुलकार पनि चलाउने प्रक्रिया अघि बढिसकेको छ । स्थानीयले ओलीसँग यो नाकालाई मानसरोबर जाने मार्गका रूपमा विकास गर्न माग गरेका छन् । चीनले यो नाकालाई सेप्टेम्बर १ तारिखदेखि अन्तर्राष्ट्रिय नाकाको मान्यता दिएपश्चात् दुवै देशको राजनीतिक नेतृत्वमध्ये ओलीको यो सबैभन्दा उच्च तहको भ्रमण हो । ०७२ असोजमा जारी संविधानप्रति असन्तुष्ट भारतले नाकाबन्दी थालेको तीन सातापछि प्रधानमन्त्री चुनिएका ओलीले त्यसैको कात्तिकमा चीनबाट हजार मेट्रिक टन पेट्रोल अनुदानमा ल्याएर भारतनिर्भरता तोड्ने प्रक्रिया सुरु भएको कडा सन्देश दिएका थिए । साढे चार महिना लामो नाकाबन्दी अन्त्य भएको एक महिनापछि तिनै ओलीले बेइजिङ भ्रमणक्रममा नेपालचीन वाणिज्य तथा पारवहन सन्धि गराएर नेपाली अर्थतन्त्रमा भारतीय वर्चस्वको युग अन्त्य भएको घोषणा गरे । वाम गठबन्धनको पक्षमा झन्डै दुईतिहाइ बहुमतलगत्तै किन ओलीबाट अकस्मात् उत्तरी नाका भ्रमण भयो त ? रसुवागढीबाट फर्केका एमाले नेता सुवास नेम्वाङले चिनियाँ नाका खोल्ने पुरानै प्राथमिकता कायम रहेको बताए । अन्नपूर्णसँग उनले भने, चिनियाँ नाका खोल्ने पुरानै नीतिको निरन्तरता हो, प्राथमिकता बढेको या घटेको भन्ने होइन । अब बन्ने सरकारले यो नाकालाई मुलुकको समृद्धिका लागि अझै गतिशील ढंगले अघि बढाउँछ । यसअघि सिन्धुपाल्चोकको तातोपानी नाकामार्फत आर्थिक सम्बन्ध जारी रहे पनि ०७२ को महाभूकम्पका भग्नावशेषमा भेटिएको भनिएका फ्रीतिब्बत पर्चाहरू, अनि विगतमा कोरला नाका पर्ने मुस्ताङ क्षेत्रमा भएका खम्पा गतिविधिका कारण चीनले बीचको रसुवागढीलाई तुलनात्मक रूपमा सुरक्षित नाका मान्ने गरेको छ । केरुङसँग २७ किमि मात्रै दूरी भएको यो नाकामार्फत रसुवागढीगल्छी र गल्छीकाठमाडौंसम्मको रेलवे सहज बन्ने चिनियाँ अपेक्षा छ । चीनको चासो बुझेको एमाले नेतृत्वले रसुवागढीले अन्तर्राष्ट्रिय नाकाको मान्यता पाएसँगै उच्च तहको भ्रमणमार्फत विश्वास बढाउन खोजेको हो । ओली सरकार ढलेसँगै क्रमशः निर्मित पुष्पकमल दाहाल र शेरबहादुर देउवा नेतृत्वको सरकारका बेला नेपालचीन सम्बन्धमा उतारचढाव आएको थियो । दाहाल मन्त्रिपरिषद्ले आफ्नो उत्तराद्र्धमा बीआरआई प्रोजेक्टमा हस्ताक्षर, बूढीगण्डकी परियोजना चिनियाँ कम्पनीलाई दिने सम्झौतामा हस्ताक्षर गरे पनि उनको समर्थनमा प्रधानमन्त्री बनेका देउवाले बूढीगण्डकी परियोजना खारेज गरिदिएका थिए । कूटनीतिज्ञ हिरण्यलाल श्रेष्ठको भनाइमा, ओलीको रसुवागढी यात्रा नियोजित भ्रमण हो, जसको सम्बन्ध चिनियाँ प्राथमिकतासँग जोडिन्छ । श्रेष्ठ भन्छन्, रसुवागढी नै त्यो नाका हो, जसमार्फत चीन सिंगो दक्षिण एसियासँग पुग्छ । अनि नेपाललाई पनि भारतीय एकाधिकारबाट मुक्त हुन यो नाका विकल्प हो । त्यसैले सरकार बन्नुपूर्व ओलीको प्राथमिकतामा यो नाकाको भ्रमण हुनु एकदमै स्वाभाविक हो । चिनियाँ कनेक्टिभिटीका लागि नेपालबाट पठाउने कृषिजन्य निर्यात सामग्रीलगायत विषयमा ओलीको चासो रहेको भन्दै श्रेष्ठले कुनै पनि हालतमा नेपालसम्म उत्तरबाट रेल ल्याइछाड्ने ओलीको चाहना यो भ्रमणमा फेरि दोहोरिएको बताए । ठोरीगल्छी सडकले चीनलाई भारतसँग जोड्नेछ । नेपाल भूमि भएर चीन र भारत जोडिने सम्भवतः यो पहिलो मार्ग हुनेछ । यसको काम सुरु भइसकेको छ ।ओली प्रधानमन्त्री छँदा चीनसँगको सम्झौताअनुसार अहिले नेपालले चीनसँग मिलेर ट्रान्जिट प्रोटोकल निर्माण गरिरहेको छ । यसका लागि चीनको ल्हासामा नेपाली अधिकारीहरू सहितको बैठक भइसकेको छ । यो प्रोटोकल जारी भएपछि चीनबाट छिरेका गाडी नेपाली भूमि भएर भारतको सीमा क्षेत्रसम्म पुग्न सक्नेछन् । ओलीले वाम सरकार बन्नुपूर्व नै उक्त प्रक्रियाले अझै गति पाउने संकेत गरिसकेका छन् । बालकोट स्रोतका अनुसार चिनियाँ राजदूतलगायत उच्च अधिकारीहरूसँग ओलीले यसबीचमा झन्डै आधा दर्जनपल्ट अनौपचारिक छलफल गरिसकेका छन् । ओली भ्रमणमा केके भयो ? एमालेका २४ नेतासँगै लाङटाङ पुगेका ओली हेलिकोप्टरबाटै रसुवागढी निरीक्षणमा गएका हुन् । ओलीले लाङटाङमा भूकम्पपछि बन्द भएको विद्यालय र स्वास्थ्यचौकी तत्काल सुचारु गराउने आश्वासनसमेत स्थानीयलाई दिएका छन् । ओलीसँग रसुवा जानेमा उपमहासचिव विष्णु पौडेल, नेता शंकर पोखरेललगायत थिए । रसुवामा एमाले अध्यक्ष ओलीसहितका नेताले मंगलबार सात घन्टा बिताएका थिए । देशमा भएको ऐतिहासिक प्रदेश तह तथा प्रतिनिधिसभा निर्वाचनबाट सबैभन्दा ठूलो दल भएको एमाले अध्यक्ष ओली भूकम्पका बेलासमेत रसुवा पुगेका थिए । मंगलबार उनले रसुवामा विनाशकारी भूकम्पपछि भएका सुधार तथा व्यवस्थापनका सम्बन्धमा जानकारी लिएका थिए । रसुवामा कुनै कार्यक्रम नभए पनि चुनावी चटारोपछि नेताहरू रिफ्रेसमेन्टका लागि लाङटाङ आएको अध्यक्ष ओलीका प्रेस संयोजक चेतन अधिकारीले जानकारी दिए । टोलीले बिहान १० बजे लाङटाङ पुगेर नास्ता गरी एक बजेसम्म स्थानीयसँग अन्र्तक्रिया गरेको एमालेका नेता तथा रसुवाका निवर्तमान सांसद जनार्दन ढकालले जानकारी दिए । ओलीले लाङटाङपछि टिमुरेस्थित रसुवागढी नाकामा पुगेर त्यहाँको पूर्वाधारको पनि अवलोकन गरेका छन् । उनले अब रसुवागढी नाकाबाटै देशको समग्र विकास हुनेसमेत ठहर गरेका छन् । रसुवाको लाङटाङ ध्वस्त भएपछि मानवविहीन बनाइएको थियो । भूकम्पको एक वर्षपछि लाङटाङवासी फर्किएका थिए । लाङटाङमा एक सय एक घर पुनर्निर्माण गरिएका छन् । तर, स्थानीयले सरकारी मापदण्डमा नपरेको जनाउँदै आवास अनुदान लिन पाएका छैनन् । अध्यक्ष ओलीले समस्या समाधान गर्न रसुवाका प्रमुख जिल्ला अधिकारी चोमेन्द्र न्यौपानेलाई निर्देशन दिएका छन् । ओली नेतृत्वको टोलीले भूकम्पका कारण त्यहाँ भएको क्षति तथा पुनर्निर्माणको अवस्थाबारे पनि बुझेको छ । भूकम्पपछि लाङटाङमा आएको हिमपहिरोमा परेर १ सय ७४ जना नेपालीसहित र अन्य विदेशी पर्यटकसहित ५ सय जनाको मृत्यु भएको रसुवाका निवर्तमान सांसद जनार्दन ढकालले जानकारी दिए । भूकम्पपछि पुनःस्थापना हुन नसक्दा लाङटाङवासी अझै पीडामा छन् । ओलीका प्रेस संयोजक अधिकारीले भने, भूकम्पले भत्केका स्कुल र स्वास्थ्यचौकी पनि पुनर्निर्माण नहुँदा स्थानीयले सास्ती भोग्नुपरेको वास्तविकता थाहा भयो । स्वास्थ्य र शिक्षाका संरचना पुनर्निर्माणमा ढिलाइ हुँदा स्थानीयले पाएको सास्तीबारे बुझेपछि ओलीले तत्काल ती संरचना बनाउन पहल गरिने आश्वासन दिएका छन् । लाङटाङमा कक्षा ५ सम्म पढाइ हुने एउटा विद्यालयको पुनर्निर्माण भएको छैन । स्वास्थ्यचौकी भवन पनि पुनर्निर्माण हुन नसक्दा स्थानीय आधारभूत स्वास्थ्य सेवाबाट वञ्चित भएको देखेर अध्यक्ष ओलीले तत्काल पुनर्निर्माणको पहल गर्ने आश्वासन दिएका छन् । ओलीले आफू प्रधानमन्त्री हुँदा गरेको चीन भ्रमण स्मरण गर्दैै अब रसुवागढी नाकाको पूर्वाधार निर्माण तीव्र पारिने पनि बताए । रसुवागढी नाकास्थित भन्सार कार्यालय निरीक्षणक्रममा उनले दुई वर्षभित्र डबल लेनको सडक बनाउने पनि वचन दिए । खोलावारि खोलापारि दुवैतर्फ दुई लेनको सडक बनाई काठमाडौंलाई सडकमार्गबाट सहज रूपमा जोड्ने उनले बताए । उडान निषेधित क्षेत्र हुँदै रसुवागढीमा हेलिकोप्टर बसालेको चर्चा हुँदै गर्दा भ्रमण दलका एक एमाले नेताले पहिल्यै उडान अनुमति लिइएको, नागरिकताको प्रमाणपत्रलगायत कागजात पनि बुझाएको दाबी गरे । उनले भ्रमण नियमित किसिमको भएकाले अन्यथा बुझ्न नहुने जिकिर त गरे तर चिनियाँ पक्षसित समन्वय गरिएको पनि साथै खुलाए । अचानक चिनिया नाकामा पुगेर के गरे ओलीले ?"
महरा भन्छन्ः प्रदेश नम्बर ५ को राजधानी दाङ नै हो,"गोविन्द देवकोटा नेपालगन्जः उपप्रधानमन्त्री तथा विनाविभागिय मन्त्री कृष्णबहादुर महराले जनताले दिएको मतको कदर हुनुपर्ने बताएका छन् । निर्वाचित भएपछि वाम गठबन्धनका नेता कार्यकर्तालाई सम्बोधन गर्न बाँकेको राप्ती सोनारी पुगेका माओवादी नेता समेत रहेका महराले जनताले दिएको मतको वाम गठबन्धनका सबै नेतृत्वले सम्मान गर्नुपर्ने बताएका हुन् । जनतमतले नै वाम गठबन्धनलाई एक हुन अपिल गरेकाले त्यसविरुद्ध कोही पनि जान नसक्ने बताए । केही दिनअघि सञ्चारमाध्यममा नेता महरा माओवादीएमाले पार्टी एकीकरणको पक्षमा नभएको सामग्री प्रकाशन भएप्रति खण्डन गर्दै उनले कसैले आफुविरुद्ध भ्रम फैलाएको बताएका छन् । देशभरीका लाखौं जनताले अनुमोधन गरेको गठबन्धनमा पार्टी एकीकरणमा मलाई बाधक भनिएको कुरा सत्य होइन, म पार्टी एकीकरणकै पक्षमा छु, अगुवा नेता कार्यकर्तालाई सम्बोधन गर्दै उनले भने, जनमतले नै अनुमोदन भएको निर्णयविरुद्ध कोही पनि जानसक्दैन, छिट्टै देशलाई समृद्धिमा लैजान वाम पार्टी एकता हुन्छ । उनले पार्टी एकताको विषयमा ढिलाई गर्न नहुने समेत बताए । आफुले वाम गठबन्धन निर्माणका समयमा समेत निकै महत्वपूर्ण भूमिका निर्वाह गरेकाले पार्टी एकिकरणको मुद्दालाई पनि पेचिलो बनाउने प्रतिबद्धता जनाएका छन् । गठबन्धनको सरकार निर्माणपछि समृद्धिको ढोका खुल्ने भएकाले आफुहरुको अस्तित्व विलुप्त हुने डरका कारण पराजित भएकाहरु आत्तिएर पार्टी एकताका विषयमा भ्रम फैलाइरहेको दाबी गरे । यस्तै, महराले विवादित भइरहेको प्रदेश नम्बर ५ को राजधानी हाल दाङको विकल्प नभएको बताएका छन् । सबैलाई पायक पर्ने र पहिलेदेखि नै निर्णय भएको ठाउँ दाङ नै हो, उनले भने, अब सरकार निर्माण हुने समयमा आन्दोलन गरेर एकता भाँड्ने काम मात्रै हुन्छ, तत्काललाई प्रदेश पाँचको केन्द्र अस्थायी रुपमा दाङमा नै हुन्छ । निर्वाचनपछि विकासको आशा गरेका जनतालाई महराले अब नयाँ सरकार गठन हुनेवित्तिकै जनताका सबै मागहरु पुरा हुँदै जाने बताए । राजनीतिक संक्रमणकालले थलिएको मुलुकलाई समृद्धिको बाटोमा उकास्न गठबन्धन सरकारले प्रयत्न गर्ने प्रतिबद्धता जनाए । हाम्रा विषयमा बजारमा धेरैथरी कुरा गर्नेहरु छन्, तीनको पछि नलाग्नुहोला, जनतासामु महराले भने, अरुले भनेजस्तो कुनै अधिनायकवाद लागू हुने होइन, अँझ जनताले विगतको भन्दा स्वतन्त्र र सुरक्षित महशुस गर्नेछन्, नेपाली भएकोमा तपाई सवैलाई गौरवान्वित हुनेगरी गठबन्धन सरकारले काम गर्ने विश्वास दिलाउँछु । कार्यक्रममा बाँकेबाट निर्वाचित प्रतिनिधि पनि सहभागी थिए ।"
पाँच वर्ष थकाइ नमारी काम गर्छु',"चुनाव जित्नुभयो, अब तपाईंको योजना के छ ? सर्वप्रथम म सिरहा क्षेत्र नम्बर ३ का मतदातालाई हार्दिक अभिनन्दन गर्दछु। मेरो काँधमा अथाह जिम्मेवारी थपिएको छ। यो जिम्मेवारी मैले स्वेच्छाले ग्रहण गरेको हुँ। जनताले विश्वासका साथ मलाई जनप्रतिनिधि बनाएका हुन्। विकास पाउने जनताको तीव्र अभिलाषा छ। क्षेत्र नम्बर ३ मा अहिलेसम्म विकासका नाममा कसैले सिन्को भाँचेका छैनन्। दक्षिणी क्षेत्रमा कुनै गाउँ यस्तो छैन, जहाँ सहज रूपमा एम्बुलेन्स पुगोस्। निर्वाचन अभियानताका म गाउँगाउँ घुमें। मैले देखें कि सडकको कुनै भाग दुरुस्त छैन। कुनै पनि गाउँमा गाडी पुयाउन हम्मेहम्मे पर्छ। सिँचाइ नपुगेर खेत बाँझै छन्। उत्पादन न्यून छ। खानेपानीबिना उत्तरी भेगका जनता काकाकूल छन्। सहरीकरणको पर्खाइमा रहेको सिरहा सदरमुकाम र अन्य बजार भौतिक संरचनाविहीन छन्। सामुदायिक विद्यालय अस्तव्यस्त छन्। आज पनि बालबालिका बोरा ओछ्याएर पढ्दै छन्। गरिब दलित घरविहीन छन्। सुविधासम्पन्न अस्पताल छैन। चुनावमा जनताले आफ्नो अभिभारा पूरा गरेका छन्। अब मैले आफ्नो कर्तव्य पूरा गर्नुपर्छ। तपाईंले यी समस्या कसरी समाधान गर्नुहुन्छ ? जनताप्रतिको जिम्मेवारी र जिल्लाको आवश्यकता मलाई बोध छ। मैले आगामी पाँच वर्षसम्म थकाइ नमारी काम गर्नुपर्छ। अविराम अगाडि बढ्नुपर्छ। आफ्नो निर्वाचन क्षेत्र मात्र होइन, मैले समग्र जिल्लाकै विकासका लागि काम गर्नुपर्नेछ। जिल्लाका जनताले मलाई आशाका दृष्टिले हेरिरहेका छन्। तसर्थ सबै पक्षलाई समेटेर योजनाबद्ध तरिकाले म सिरहाको विकासमा लागिरहन्छु। पाँच वर्षपछि फेरि जनतासमक्ष फर्केर आउनुपर्छ। यो कुरालाई हेक्का राखेर काम गर्छु। विकासको हकमा सिरहाका जनताले मलाई सधैं सम्झिने गरी काम गरेर देखाउँछु। सिरहाका जनतालाई म निराश हुन दिन्नँ। आगामी पाँच वर्ष सिरहामा विकास वर्षका रूपमा इतिहासमा दर्ज हुनेछ। विगतमा जनप्रतिनिधिले काम गर्न नसकेको गुनासो धेरैले गरेका छन्। तपाईंले जनचाहनाअनुसारको विकास गर्न सक्नुहुन्छ ? निश्चय पनि चाहना अनन्त छ तर मूलभूत आवश्यकतालाई पहिलो प्राथमिकता दिनुपर्छ। हाम्रो पार्टी (एमाले)को घोषणापत्रमा भएको विकासका राष्ट्रिय योजनाले पनि कतिपय आवश्यकता पूरा गर्नेछ। तर, त्यसबाहेक पनि जिल्लास्तरीय थुप्रै योजना सञ्चालनमा ल्याउनुपर्छ। केन्द्रीय योजना र स्थानीय निकायको योजनाबीच समन्वय हुनेछ। विकासका लागि स्रोत अभाव छैन तर स्रोत चुहावट रोकिनुपर्छ। मधेसमा अहिले विकास बजेट ५० प्रतिशत पनि उपयोग हुँदैन। बेथितिले संस्थागत रूप लिएको छ। आधा बजेट मात्र लगाएर काम गरिदिनेलाई तुलनात्मक रूपमा इमानदार भन्नुपर्ने अवस्था छ। मैले यस्तो अवस्थाको अन्त्य गर्नेछु। म पाँच वर्षपछि पनि यसरी नै निष्कलंक र वेदाग रहनेछु। कसैले चोरऔंला ठड्याउन पाउनेछैनन्। हामी जनताको कसीमा अकबरी सावित हुनेछौं। सहिद परिवारलाई ५० लाख क्षतिपूर्ति' अब प्रदेश सरकार बनाउँदै हुनुहुन्छ, विकासका एजेन्डा के के छन् ? हामी अब मधेस सरकार बनाउँछौं। यसमा कुनै शंका छैन। सहिदको रगतको बदलामा यो दिन आएको हो। पहिलो कुरा त मधेसी दलहरू विकासको एजेन्डा लिएर चुनावमा उत्रिएका होइनन्। हाम्रो मूल मुद्दा नै मधेस र मधेसी अधिकार प्राप्ति हो। झन्डै डेढ दशकदेखिको लडाइँको परिणाम हो, अहिलेको प्रदेश सरकार। तर, हाम्रो मूल ध्येय अहिले पनि मधेस र मधेसीलाई अधिकारसम्पन्न बनाउनु नै हो। संविधान संशोधन गराउनु हो। हामी त्यसतर्फ नै ध्यान दिन्छौं। विकास निर्माण त्यसपछिको प्राथमिकता हो। प्रदेश सरकार बनेपछि त जनताले विकासको चाहना गर्छन् नि ! पक्कै पनि जनताले विकासको चाहना गर्छन्। मेरो क्षेत्र वा सिरहा जिल्ला मात्र होइन, समग्र मधेसको अवस्था उस्तै हो। मधेसमा विकास भएको छैन। सुत्केरी हुन अहिले पनि सिरहाबाट धरान पुग्नुपर्ने अवस्था छ। बाटोघाटो छैन। सिँचाइ छैन। खानेपानी छैन। विद्यालयहरूको अवस्था नाजुक छ। शिक्षा क्षेत्रमा अस्तव्यस्तता छ। प्रदेश सरकार बनेपछि शिक्षा, स्वास्थ्य, बाटो, सिँचाइमा ध्यान दिनेछु। युवालाई रोजगारका लागि विदेश पलायन हुनबाट रोक्ने उपायहरूको खोजी गर्छु। युवालाई स्वदेशमै रोजगारी दिन के काम गर्नुहुन्छ ? यो एउटा चिन्ताको विषय हो र निकै अप्ठेरो विषय पनि। अहिले नै बनिबनाउ योजना छैन। प्रदेश सरकार बनेपछि युवाहरूलाई विदेश पलायन हुनबाट रोक्न अध्ययन गरिनेछ। विगतमा सहिद परिवारलाई ५० लाख दिने भन्ने कुरा थियो, के हुन्छ अब ? प्रदेश सरकार बनेपछि पहिलो निर्णय नै सहिद परिवारलाई ५० लाख क्षतिपूर्ति दिने हुनेछ। यो निर्णय तत्काल कार्यान्वयन पनि हुन्छ। प्रस्तुति : सन्तोष यादव"
"देउवाओली आआफ्नै अडानमा, दाहाल मध्यमार्गी धारमा","काठमाडौं : मुख्य तीन दल कांग्रेस, एमाले र माओवादी बीचको संवादहीनताका कारण राजनीतिक सहमति जटिल बनेको छ। राष्ट्रपति कार्यालयमा अड्किएको राष्ट्रियसभा गठनसम्बन्धी अध्यादेश र नयाँ सरकार गठनका विषयमा निर्वाचनबाट ठूलो दल बनेर आएको एमाले र खुम्चिएको कांग्रेसबीच मत बाझिएपछि सहमति टाढिएको हो। सरकारको नेतृत्व गरिरहेको कांग्रेसले सत्ता हस्तान्तरण अगाडि राष्ट्रपतिकहाँ पठाएको राष्ट्रियसभा निर्वाचन अध्यादेश राष्ट्रपतिले जारी गरी सभा गठनको बाटो खोल्नुपर्ने अडानमा छ। कांग्रेसले सत्ता लम्ब्याउन आफूअनुकूल कानुन बनाउन खोचे थापेको आरोप एमालेले लगाएपछि सत्ता हस्तान्तरण प्रक्रिया जटिल बनेको छ। कांग्रेसएमालेबीच यही आरोपप्रत्यारोपका कारण प्रतिनिधि तथा प्रदेशसभा प्रत्यक्ष र समानुपातिकतर्फको मतगणना सकिएको अवस्थामा पनि नयाँ सरकार गठनको बाटो खुलेको छैन। सहमतिको खोजीमा लाग्न माओवादी अध्यक्ष पुष्पकमल दाहाल तत्पर देखिए पनि एमाले अध्यक्ष केपी ओली र प्रधानमन्त्री शेरबहादुर देउवाबीच भने महिना दिनयता संवादसमेत भएको छैन। प्रधानमन्त्री देउवा र एमाले अध्यक्ष ओलीबीच ५ मंसिरयता भेटघाट भएको छैन। पुत्रशोकमा रहेका माओवादी अध्यक्ष पुष्पकमल दाहाललाई समवेदना दिन पुग्दा ५ मंसिरमा यी दुई नेताबीच संयोगले छोटो भेटघाट भएको थियो। त्यसयता दुवै नेता भेटघाटका लागि तर्केर हिँडेका छन्। दुई नेतालाई सहमतिको बाटोमा ल्याउन भूमिका खेलिरहेका माओवादी अध्यक्ष दाहालले त्यसको पुष्टि सोमबार माओवादी केन्द्रीय समिति बैठकमा गरे। मैले ओलीजीलाई चुनाव हारे पनि कांग्रेसलाई पनि भित्तामै पुर्याउनुहुन्न भनेको छु, देउवाजीसँग पनि छिटो सहमतिको एउटा खोजी गरौं, बरु तीन पक्षको बैठक तपाईंले नै आह्वान गर्नुहोस् पनि भनेको छु तर प्रधानमन्त्रीले ओलीजीको नामै सुन्न चाहानुहुन्न', दाहालले पार्टीका केन्द्रीय नेतृत्वलाई अवस्था ब्रिफिङ गर्दै भनेका थिए। दाहाल भने ओलीदेउवा दुवैसँगको छलफलमा छन्। वाम गठबन्धनका कारण पनि ओलीसँग उनको हिमचिम बढी नै छ। प्रधानमन्त्री देउवासँगको भेटघाटलाई पनि उनले निरन्तरता दिइरहेका छन्। पछिल्लो पटक पनि उनले १ पुसमा मात्रै प्रधानमन्त्री देउवालाई भेटी सहमतिका लागि प्रयास गर्न तीन दलको बैठक बोलाउन सुझाएका थिए। तर, प्रधानमन्त्री र एमाले अध्यक्ष दुवै गरम' देखिएका कारण भेटवार्ता सहज भइरहेको छैन। उम्मेदवार मनोनयन दर्ता हुनुअघि प्रधानमन्त्री देउवा र ओलीजीबीच बालुवाटारमा छलफल भएयता प्रत्यक्ष राजनीतिक संवाद भएको छैन', प्रधानमन्त्रीका प्रेस संयोजक गोविन्द परियारले भने, राष्ट्रपतिकहाँ पुगेको अध्यादेश जारी नभएसम्म गाँठो फुक्ने देखिँदैन।' राष्ट्रपतिकहाँ सरकारले पठाएको राष्ट्रिय सभासम्बन्धी अध्यादेश स्वीकृत नभएसम्म देउवा प्रधानमन्त्रीबाट हट्ने मनस्थितिमा नरहेको सरकारका प्रवक्ता सञ्चारमन्त्री मोहन बस्नेतले खुलाए। कांग्रेस र प्रधानमन्त्रीको पनि प्रस्टै नीति भनेकै सरकारले राष्ट्रपतिकहाँ पठाएको राष्ट्रिय सभासम्बन्धी अध्यादेश जारी गर्न एमालेले सहयोग गर्नुपर्छ। त्यसो भए मात्रै सत्ता हस्तान्तरण र राष्ट्रिय सभा गठनको बाटो खुल्छ', मन्त्री बस्नेतले भने। मन्त्रिपरिषद्ले स्वीकृतका लागि पठाएको अध्यादेश एमालेको दबाबमा राष्ट्रपतिले स्वीकृत नगरेको आरोप कांग्रेसले लगाउँदै आएको छ। कांग्रेसले अनावश्यक अडान लिएर बसिरहँदा राजनीतिक गतिरोध देखा परेको एमालेको तर्क छ। तर, कांग्रेस त्यस्तो अडानमा टिकिरहन नसक्ने एमाले पोलिटब्युरो सदस्य अग्नि खरेलले दाबी गरे। कांग्रेस आफ्नो अडानमा रहनै सक्दैन, असंवैधानिक अडान लिएर कतिन्जेल बस्छ हेरौं न ? खरेलले अन्नपूर्णसँग भने, असंवैधानिक, अराजनीतिक रूपमा जनताले दिएको म्यान्डेटविपरीत अडान लिएर कांग्रेस कति दिन सरकारमा बस्न सक्छ ? ' प्रधानमन्त्रीले राजनीतिक संवादका लागि वार्तामा बोलाए एमाले तयार रहेको उनले बताए। संवादहीनताकै अवस्थामा मुलुक रहन सक्दैन। यसरी अकर्मण्य भएर कांग्रेस कुर्सीमा कहिलेसम्म बस्ला ? ', खरेलले भने, हामीले धेरै केही भनिरहेका छैनौं, जनताबीच भनिरहेका छौं, यसलाई सम्पूर्णतामा समाधान गर्न केही वार्ता र संवाद गर्नुपर्ने हो भने सरकारले क्रियाशीलता देखाउनुपर्छ,। हामी सरकारले बोलाएको ठाउँमा नगएका कहाँ छौं र ? ' मुख्य दुई दल एमालेकांग्रेस बीचको यस्तो संवादहीनता तोड्ने र राजनीतिक सहमतिको खोजीमा लाग्ने निर्णयमा अर्काे मुख्य दल माओवादी पुगेको छ। अहिले देउवाजी र ओलीजीमा पोजिसन लिने अवस्था देखिएको छ। त्यस्तो स्थिति अन्त्य गर्ने र सहमतिको खोजीका लागि पहल लिने र सबैलाई समेटेर समन्वयकारी भूमिका माओवादीले खेल्न प्रयास गर्ने हाम्रो नीति छ', माओवादी नेता अग्निप्रसाद सापकोटाले भने। मुख्य दुई नेता बीचको संवादहीनता अन्त्यका लागि पनि अहिले दाहालले पहलकदमी लिन खोजेको सापकोटाले जानकारी दिए। पार्टीलाई घाटै पुगे पनि समन्वयकारी भूमिकामा जानुपर्छ। सबैलाई मिलाएर जानुपर्छ भन्नेमा माओवादी छ', सापकोटाले थपे, अहिले देखिएको समस्या पनि अन्ततः राजनीतिक समस्या नै हो। यसको समाधान संवैधानिक, कानुनी समस्यका रूपमा मात्र नभई राजनीतिक रूपमै गर्नुपर्छ।' विवाद के र किन ? दलबीच राष्ट्रियसभा निर्वाचनसम्बन्धी अध्यादेशमा राष्ट्रिय सभा गठन एकल संक्रमणीय प्रणालीमा हुने वा बहुमतीय प्रणालीमा हुने भन्ने नै मुख्य विवाद हो। यही विवादका कारण अध्यादेश राष्ट्रपति कार्यालयमा पुगेर अड्किएको छ। सरकारले एकल संक्रमणीय प्रणालीका आधारमा राष्ट्रिय सभा सदस्य चुनिने गरी दुई महिनाअघि राष्ट्रपतिकहाँ अध्यादेश पठाएको थियो। राष्ट्रपतिले विधेयक स्वीकृत नगर्नुमा एमालेको उक्साहट दोषी रहेको आरोप कांग्रेसको छ। उता, एमालेले राष्ट्रपतिलाई प्रधानमन्त्रीको कुर्सीबाट असंवैधानिक काम गर्न उक्साउने काम कांग्रेसले गर्न खोजेको आरोप लगाइरहेको छ। विवादमा रहेको यो विषयले नाफाघाटा कसलाई हुन्छ त ? वरिष्ठ अधिवक्ता खिमलाल देवकोटाले अन्नपूर्णसँग भने, एकल संक्रमणीय प्रणालीका आधारमा अहिले सरकारले राष्ट्रपतिकहाँ पठाएको विधेयक पारित भएमा कांग्रेससहित साना दललाई फाइदा हुनेछ। बहुमतीयमा भए एमालेमाओवादीलाई फाइदा हुनेछ।' एकल संक्रमणीय प्रणालीका आधारमा राष्ट्रिय सभाका सदस्य चुनिने अवस्था आए उम्मेदवारले आफूलाई आवश्यक मत राखेर बढी मत दोस्रो उम्मेदवारलाई दिन सक्छन्। तर, बहुमतीय प्रणालीमा भने बहुमत ल्याउनेले मात्र प्रतिनिधित्व गर्न पाउँछ। यस्तोमा एमालेमाओवादीको गठबन्धनलाई बहुमतीयमा जाँदा फाइदा र लोकतान्त्रिक गठबन्धनलाई एकल संक्रमणकालीन अवस्थामा जाँदा फाइदा हुन्छ,' देवकोटाले भने।"
दलीय विवाद मिलाउन ओलीप्रचण्डलाई राष्ट्रपतिको सुझाव,"काठमाडौं : राष्ट्रपति कार्यालयमा अड्किएको राष्ट्रियसभा गठनसम्बन्धी अध्यादेश र नयाँ सरकार गठनका विषयमा प्रमुख दलहरूबीच विवाद देखिएका बेला राष्ट्रपतिले वाम गठबन्धनका प्रमुख नेताहरूलाई भेटेर राजनीतिक सहमति जुटाउन सुझाव दिएकी छन्। राष्ट्रपतिलाई भेट्न नेकपा एमालेका अध्यक्ष केपी शर्मा ओली र नेता सुवास नेम्वाङ तथा नेकपा माओवादी केन्द्रका अध्यक्ष पुष्पकमल दाहाल प्रचण्ड र नेता नारायणकाजी श्रेष्ठ बुधबार बिहान शितलनिवास पुगेका थिए। भेटमा राष्ट्रपतिले विवादका विषयमा राजनीतिक सहमति जुटाउन सुझाव दिएको राष्ट्रपतिका प्रेस सल्लाहकार माधव शर्माले जानकारी दिए। 'विवादका विषय मिलेर समाधान गर्नुस्, सबै दल मिलेर आउनुभयो भने मलाई काम गर्न सजिलो हुन्छ', राष्ट्रपतिलाई उद्धृत गर्दै शर्माले भने, 'संवैधानिक निकायहरूले पनि आआफ्नो कर्तव्य ठिकठिक ढंगले पालना गर्नेमा विश्वस्त छु।' वाम गठबन्धनका नेताहरूले हालै सम्पन्न प्रतिनिधिसभा तथा प्रदेशसभा निर्वाचनको नतिजा आफ्नो पक्षमा आएको जानकारी राष्ट्रपतिलाई गराएका थिए। सरकारले शितलनिवास पठाएको अध्यादेश राष्ट्रपतिले स्वीकृत नगरेको भन्दै सरकारका प्रवक्ता सूचना तथा सञ्चारमन्त्री मोहनबहादुर बस्नेतले मंगलबार पत्रकार सम्मेलन गरेर एमाले र माओवादीको स्वार्थमा राष्ट्रपतिको प्रयोग भएको आरोप लगाएका थिए। सम्बन्धित समाचारः देउवाओली आआफ्नै अडानमा, दाहाल मध्यमार्गी धारमा"
सांसदका योजना : केबलकारदेखि विमानस्थल सञ्चालन,"तम्घास : प्रतिनिधि र प्रदेशसभामा निर्वाचित सांसदले पर्यटन प्रवद्र्धनमा जोड दिएका छन् । पर्यटन प्रवद्र्धनबाट नै जिल्लाको विकास हुने र आम्दानीको स्रोत पनि यही रहेको क्षेत्र १ का सांसद तथा एमाले सचिव प्रदीप ज्ञवालीले बताए । केबलकार र विमानस्थल सञ्चालनदेखि कालीगण्डकी कोरिडोरको काम पहिलो प्राथमिकतामा रहनेसमेत उनको भनाइ छ । कालीगण्डकी कोरिडोरले लुम्बिनी आउने चिनियाँ पर्यटकलाई सजिलै जोड्न सकिने र यो जिल्लाको आय वृद्धिको साधन मात्र नभई देशकै लाइफ लाइन बन्ने उनको भनाइ छ । तीनवटा काम मेरो पहिलो प्राथमिकतामा छन्, उनले भने, जसले जिल्लाको पर्यटन प्रवद्र्धन हुन्छ । रेसुंगा विमानस्थल निर्माणाधीन अवस्थामा रहेकाले त्यसको सञ्चालनका लागि निर्माण कार्यलाई तीव्रता दिने पनि ज्ञवालीले बताए । तम्घासनजिकै रेसुंगा नगरपालिकाको सिमीचौरस्थित थालेमालेमा रेसुंगा विमानस्थल निर्माणधीन छ । उक्त विमानस्थलको निर्माणले अपेक्षाकृत रूपमा गति लिन सकेको छैन । ज्ञवालीले भने निर्माण पूरा गरी यसलाई छिट्टै सञ्चालन गर्नुपर्नेमा जोड दिएका छन् । जिल्लाका ऐतिहासिक एवं धार्मिकस्थल रेसुंगा र रुरुक्षेत्रको विकास गरी पर्यटक भिœयाउने काम पनि आफूले उच्च प्राथमिकतामा राखेको उनले बताए । तम्घासदेखि माथि अग्लो लेकमा अवस्थित धार्मिकस्थल रेसुंगाको आवश्यक विकास गरी नमुना क्षेत्रका रूपमा परिचित बनाउन जरुरी रहेको उनको भनाइ छ । सोही क्षेत्रबाट दुई सय वर्षअघि सन्त शशिधर स्वामीले मानवतावादी दर्शनको विकास गरेकाले यसको प्रचारप्रसारमा जोड दिन उनले सबैलाई आग्रह गरे । सोही दर्शनले अहिले नेपाल मात्र नभई अन्य मुलकसमेत विकसित भएको उनको भनाइ छ । करिब दुई सय वर्षअघि छुवाछुत र जातीय भेदभावले विकृत भएको समयमा सन्त शशिधरले विकास गरेको दर्शनले नै मानवतावादी सोचको विकास भएको उनले बताए । रेसुंगाको दिगो विकासका लागि तम्घासदेखि रेसुंगासम्म केबलकार सञ्चालन गर्न तत्कालै सम्भाव्यता अध्ययन गराउने पनि उनले प्रतिबद्धता व्यक्त गरे । क्षेत्र नं २ का सांसद तथा एमाले सचिव गोकर्ण विष्टले पनि जिल्लाको विकासमै जोड दिने बताएका छन् । विष्टले मतदातालाई धन्यवाद दिँदै विकास निर्माणका काममा कुनै कमी हुन नदिने बताएका हुन् । जिल्लाका कंकेदेउराली, लेकपोखरालगायत पर्यटकीयस्थलको विकास गर्ने उनको भनाइ छ । प्रत्येक वडामा सडकको पहुँच, खानेपानीको व्यवस्था र विद्युतीकरणलाई जोड दिँदै व्यावसायिक कृषि उत्पादनका योजना अगाडि बढाइने उनले बताए । विष्टले शिक्षा, स्वास्थ्य र जनताको चेतना वृद्धि गर्ने खालका योजना अघि बढाउनेसमेत प्रतिबद्धता व्यक्त गरे ।"
ओली र प्रचण्डले राष्ट्रपति भेटे,काठमाडौं : नेकपा एमालेका अध्यक्ष केपी शर्मा ओली र नेकपा माओवादी केन्द्रका अध्यक्ष पुष्पकमल दाहाल प्रचण्डले राष्ट्रपति विद्यादेवी भण्डारीसँग भेटवार्ता गरेका छन्। बुबार बिहान करिब एक घण्टा भएको भेटवार्तामा ओली र प्रचण्डले राष्ट्रपति विद्यादेवी भण्डारीसँग राजनीतिक परामर्श गरेका थिए। राष्ट्रपति विद्यादेवी भण्डारीले पछिल्लो राजनीतिक परिस्थितिबारे छलफल गर्न ओली र दाहाललाई बोलाएकी थिइन् । राष्ट्रपति भण्डारीलाई राष्ट्रिय सभा निर्वाचनसम्बन्धी अध्यादेश पारित गर्न सत्तापक्षले दवाब दिइरहेका बेला नयाँ सरकार गठनको संघारमा रहेका वाम गठबन्धनका प्रमुख नेता ओली र प्रचण्डले राष्ट्रपतिलाई भेटेका हुन्। दलीय सहमतिले संसदमा प्रस्तुत विधेयक विपरितको राष्ट्रियसभा निर्वाचन सम्बन्धी अध्यादेश कामचलाउ सरकारले राष्ट्रपति समक्ष पेश गरेपछि उक्त अध्यादेशबारे राजनीतिक सहमति जुटाउन राष्ट्रपतिले प्रधानमन्त्री शेरबहादुर देउवालाई आग्रह गर्दै आएकी थिइन् ।

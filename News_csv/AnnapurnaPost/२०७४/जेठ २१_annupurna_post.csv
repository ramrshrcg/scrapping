शीर्षक,विवरण
संसदमा तमासा,"एकपछि अर्को असामान्य राजनीतिक गतिविधि मुलुकमा भइरहँदा राजनीतिक व्यवहार र चरित्र पनि त्यत्तिकै दुर्भाग्यपूर्ण देखिएका छन् । मुलुकमा झन्डै दुई दशकको पहिलो चरणको स्थानीय तह निर्वाचन सामान्यतया शान्तिपूर्ण र उत्साहजनक रूपमा सम्पन्न भए पनि भरतपुर महानगरपालिका मतगणना घटनाले त्यसमा चिसोपानी खन्याएको छ । एउटा वडा (२० नं) को मतगणना पूरै र अर्को (१९) को आंशिक बाँकी छँदा स्थानीय दुई माओवादी कार्यकर्ताले करिब ९० मतपत्र च्यातेपछि उत्पन्न तनावको स्थितिलाई नजिर र कानुनसम्मत तरिकाबाट सम्बोधन गर्ने निर्णय निर्वाचन आयोगले गरेको छ । अर्थात् बुथ नं १९ मा पुनः मतदान हुनेछ र तत्पश्चात् स्थगित मतगणनालाई निरन्तरता दिइनेछ । मतगणना जसरी अवरोध भयो, त्यो दुःखद् र गैरकानुनी कार्य हो र त्यसका कारक दण्डको भागी बन्नैपर्छ, कानुनअनुसार । मतगणना स्थगित हुँदासम्म केही झीनो मतले अगाडि रहेको एमालेले आयोगको यो निर्णयविरुद्ध नयाँ प्रधानमन्त्री निर्वाचन प्रक्रियासहित संसद्को कारबाहीमा अवरोध पुर्याउने निर्णय लियो र विगत दुई सातायता उसले प्रदर्शन गर्दै आएको मुढेबल प्रदर्शनलाई निरन्तरता दियो भने त्यो एमालेको राजनीतिक विचलन मानिनेछ र प्रमुख प्रतिपक्षको हैसियतमा रहेको उक्त दलको गैरराजनीतिक चरित्र पनि । निर्वाचन आयोगले यो कठिन र सबैको चित्त बुझाउन गाह्रो निर्णय लिँदा यसअघिका त्यस्ता घटना र आयोगका निर्णयसँगै संविधानको प्रावधानबाट निर्देशित भएको छ । यसबाट दलहरूले एउटा सकारात्मक सार अथवा मतदान अवरोध नगर्ने र मतपत्र नष्ट नगर्ने निर्णय लिए भने भविष्यमा यस्ता प्रजातन्त्रविरोधी घटना दोहेरिने छैनन् । तर यो घटनालाई बनाएर एमालेले सदन अवरोध गर्ने दुष्कर्मलाई निरन्तरता दिने निर्णय गर्यो भने त्यो दुर्भाग्यपूर्ण त हुने नै छ, त्योसँगै प्रजातान्त्रिक अभ्यासमा एउटा असभ्य र जंगली भनिन सक्ने अध्याय जोडिनेछ । विगत केही सातामा एमालेले आफ्नो राजनीतिक दुनो सोझिने गरी सदन आफ्नो सर्त र हितमा मात्र चल्न दिएको छ । सदनको कारबाही संविधान, प्रक्रिया विधि र परम्पराबाट निर्देशित हुन्छ, कुनै दलको 'मस्सल' मुढेबल प्रदर्शनबाट हैन । अतीतमा पनि एमालेले यस्ता अभ्यासबाट राजनीतिक छवि गुमाएको छ र त्यसबाट सिकेन भने उसले यसपटक धेरै बढी गुमाउनेछ । राष्ट्रपति विद्यादेवी भण्डारीलाई सरकारको नीति तथा कार्यक्रम प्रस्तुत गर्न दिन 'अवरोध' स्थगित गर्यो एमालेले केही मिनेटको लागि, जुन सराहनीय काम थियो । तर लगत्तै उसले त्यहीं गैरसंसदीय चरित्र प्रदर्शन गर्यो । राष्ट्रपतिको राजनीतिक या दलीय पृष्ठभूमिका कारण मात्र एमाले त्यसबेला पछि हटेको संकेतका रूपमा हेरिएको छ यसलाई । त्यसलगत्तै प्रधानन्यायाधीश सुशीला कार्कीविरुद्ध संसद्मा दर्ता महाभियोग फिर्ता हुनैपर्ने बहाना राखी उसले सदन रोक्यो र प्रस्तावका पक्षधर माओवादी र नेपाली कांग्रेसको आश्वासनपछि पूर्व घोषणाविपरीत राष्ट्रपतिको सम्बोधनको लागि धन्यवाद प्रस्तावको मतदानमा सहभागी बन्न पुग्यो दल । महाभियोगको राजनीतिक दुरुपयोग एमाले, माओवादी र कांग्रेस तीन दलले गरेका छन्, पहिला लोकमानसिंह कार्की प्रकरण र अहिले सुशीला कार्की प्रकरणमा । तर त्यसबारेको आत्मसमीक्षा, प्रायश्चित्त या त्यसलाई तार्किक निष्कर्षमा पुर्याउने जिम्मा संस्थागत रूपमा र विधिवत् हिसाबले संसद्को बन्न जान्छ । एउटा दलले मुड्की बटारेर त्यससम्बन्धी प्रक्रिया रोक्नु गैरसंसदीय चरित्र हो । दुर्भाग्य सदनमा तीनतीनवटा पूर्व प्रधानमन्त्रीसहित प्रमुख प्रतिपक्षमा रहेको एमालेले त्यो पटके अपराध प्रवृत्ति प्रदर्शन गरेको छ । यसलाई निरन्तरता दिनु संसद्को अपमान र मतदाताको अपमान मानिनेछ । प्रधानमन्त्रीको निर्वाचन मात्र हैन, त्यसपछिका दिनमा पनि बिनाव्यवधान सदनका निर्धारित कारबाही त्यसैअनुसार चल्न सक्नुपर्छ । जनता आफ्नो सर्वोच्च प्रतिनिधि संस्था कुनै दलको 'ब्ल्याकमेल' को सिकार भएको हेर्न चाहँदैन ।"
सत्य निरुपण आयोगको क्षेत्राधिकार विस्तार,तुलसीपुर : द्वन्द्वका कालिन मुद्धाहरुलाई छानविन गर्ने उदेश्यले स्थापना भएको सत्य निरुपण तथा मेलमिलाप आयोगले आफनो कार्यक्षेत्रलाई विस्तार गरेको छ । २०७१ सालमा स्थापना गरिएको आयोगको एक वर्से म्याद सरकारले थपेसंगै आफनो कार्यक्षेत्र विस्तार गर्दै विभिन्न प्रदेशहरुमा आयोगको मुकाम कार्यालय स्थापना गरी मुकाम सदस्यहरु नियुक्त गर्न थालेको छ । नेपालमा सञ्चालन भएको १० बर्षे शसस्त्र द्वन्द्वको व्यवस्थापन र रुपान्तरण गर्ने उदेश्यले स्थापना गरिएको आयोगले कामलाई छिटो छरितोे र प्रभावकारी बनाउन सात बटै प्रदेशमा मुकाम कार्यालय स्थापना गर्न लागिएको आयोगका सदस्य श्रीकृष्ण सुबेदीले जानकारी दिनुभयो । जस अन्तरगत आइतवार पाँच नं प्रदेशको आयोगको मुकाम कार्यालय दाङको तुलसीपुरमा स्थापना गरिएको छ । भने ६ नं प्रदेशको मुकाम कार्यालय सुर्खेतको विरेन्द्रनगरमा र एक नं प्रदेशको मुकाम कार्यालय विराटनगरमा स्थापना गरिएको छ । सदस्य सुवेदीले आयोगको कामलाई क्षेत्रीयकरण गर्न र छिटो सम्पन्न गर्न प्रदेश कार्यालयहरु स्थापना गरिएको बताउनु भयो । आइतवार एक समारोहका बिच प्रदेश नम्बर ५ को सत्य निरुपण तथा मेलमिलाप आयोग मुकाम कार्यालय दाङको तुलसीपुरमा स्थापना गरेको छ । राज्य र तत्कालिन माओवादी पक्षबाट पीडितहरुको उजूरीको सुनुवाई तथा अनुसन्धान तथा न्यायिक व्यवस्थापन गर्ने उदेश्यले मुकाम कार्यालय तुलसीपुरमा स्थापना गरिएको आयोगले जनाएको छ । प्रदेश नं ५ को उच्च अदालत र उच्च सरकारी वकिलको कार्यालयमा रहेको तुलसीपु्रमा उच्च सरकारी वकिल कार्यालयका सहन्यायाधिवक्ता सुरेन्द्रजंग शाहीको संयोजकत्वमा रहने गरी आयोजको मुकाम कार्यालय स्थापना गरिएको हो । आयोगको मुकाम कार्यालयका लागि तीन सदस्यीय समिति समेत गठन गरिएको छ । जसको सदस्यमा सिता आचार्य र नारायण प्रसाद धिताल रहनु भएको छ । आयोगका सदस्य श्रीकृष्ण सुवेदीले आइतवार आयोगको मुकाम कार्यालयको उद्घाटन गर्दे मुकामका संयोजक शाहीलाई प्रदेश नं ५ बाट आयोगमा परेका उजूरीहरु मध्ये एक हजार ५ उजुरीको निवेदन फाइल हस्तान्तरण गर्नु भएको छ । प्रदेश नम्बर नं ५ बाट आयोगमा द्वन्द्व प्रभावितहरुबाट १५ हजार वढि उजुरी परेका छ । सशस्त्र द्वन्द्वको समयमा पीडित भएका यस क्षेत्रका नागरिकहरुले आयोगमा गरेको उजूरी अब मुकाम कार्यालयबाटै अनुसन्धान प्रक्रिया शुरु हुने आयोगका सदस्य सुवेदीले जानकारी दिनुभयो । जसका लागि आइतवार देखिनै आयोगको मुकाम कार्यालयले काम सुरु गरेको संयोजक शाहीले बताउनु भयो । उहाँले सत्य तथ्यमा रहेर निवेदनमा सुनुवाई गरिने बताउनु भयो । सत्य तथ्य छानविन गरी जघन्य अपराध गर्नेलाई कानुनी कारवाही र मेलमिलाप हुन सक्नेलाई मेलमिलाप गराई पुनर्मिलन तथा पुनर्भरण गराइने सदस्य सुवेदीले बताउनु भयो । कार्यक्रममा सहभागि पीडितहरुले आफुहरुले आयोग संग न्यायको अपेक्षा गरेको भन्दै न्याय पाउने आशा व्यक्त गरेका थिए । पीडित सहदेव चौधरीले आयोगबाट न्याय र मेलमिलापको अनुभुति हुने अपेक्षा पीडितहरुबाट भएको भन्दै न्याय दिन माग गर्नु भयो । उहाँले सत्य तथ्य पहिचान गरी दोषीलाई कारवाही हुनु पर्ने बताउनु भयो । अन्य सरोकारवालाहरुले आयोगले छिटो छरितो र विर्सिसकेको घाउलाई नकोट्याउने गरी काम थाल्नु पर्ने वताएका थिए ।
भरतपुरका दुई वडाध्यक्षलाई सपथ नगराउन अदालतको आदेश,"चितवन : भरतपुर महानगरपालिकाका दुई वडाध्यक्षलाई सपथ नगराउन उच्च अदालत हेटौडाले अन्तरकालिन आदेश जारी गरेको छ । वडा नम्बर ४ का निर्वाचित वडाध्यक्ष हरिप्रसाद आचार्य र वडा नम्बर ७ का वडाध्यक्ष राजेन्द्रमणी काफ्लेलाई सपथ नगराउन भरतपुरको मुख्य निर्वाचन अधिकृतको कार्यालयलाई आदेश दिएको हो । न्यायाधिश बाबुराम रेग्मीको ईजलासले मुख्य निर्वाचन अधिकृत कार्यालय र दुई वडाध्यक्षलाई वडाध्यक्षको हैषियतमा सपथ ग्रहण नगराउन आदेश दिएको हो। दुवै जनालाई वडाध्यक्षको हैसियतमा काम नगर्न र नगराउनु भनी आदेश दिईएको उच्च अदालतका प्रवक्ता बद्रि प्रसाद लामिछानेले बताउनुभयो । मुख्य निर्वाचन अधिकृतको कार्यालय,वडाध्यक्षमा निर्वाचित आचार्य र काफ्लेलाई उच्च अदालत नियमावली २०७३ को नियम ६१ बमोजिम आदेश दिईएको लामिछानेले जानकारी दिनुभयो । विपक्षीबाट त्यसको जवाफ मागिएको छ । आचार्य र काफ्ले नेकपा एमालेका तर्फबाट निर्वाचित भएका थिए । मतगणना बदर गरी पाउँ भनी वडा नम्बर ४ का उपेन्द्रराज सापाकोटा र ७ का तर्फबाट श्यामप्रसाद लामिछानेले जेठ १९ गते छुट्टा छुट्टै निवेदन दिएका थिए ।"
तीन प्रदेशमा खुल्यो सत्य निरुपण आयोग कार्यालय,"विराटनगर : सत्य निरुपण तथा मेलमिलाप आयोगले देशका तीनवटा प्रदेशमा कार्यालय सञ्चालनमा ल्याएको छ । प्रदेश नम्बर १, ५ र ६ मा आयोगले द्वन्द्वसँग सम्बन्धित मुद्दाबारे परेका उजुरीको अनुसन्धान गर्न कार्यालय सञ्चालनमा ल्याएको हो । प्रदेश नम्बर १ को विराटनगरमा आइतबारबाट कार्यालय सञ्चालनमा आएको छ । एक औपचारिक कार्यक्रमबीच आयोग सदस्य मञ्चलाकुमारी झाले कार्यालय उद्घाटन गर्नु भएको छ । झाले भन्नुभयो,तीनवटा प्रदेशमा कार्यालय सञ्चालन भएसँगै द्वन्द्वकालीन मुद्दामा अनुसन्धान सुरु भएको छ । झाले संक्रमणकालीन न्यायको खोजीमा रहेका द्वन्द्वपीडितलाई न्याय दिलाउन यो पहिलो कडी भएको दाबी गर्नुभयो । विराटनगरस्थित उच्च अदालत सरकारी वकिलको कार्यालयमा रहने गरी खोलिएको मुकाम कार्यालयको संयोजक सहन्यायधिवक्ता चिरन्जीवी पराजुली र विज्ञहरुमा बार एसोएिसनबाट केशव न्यौपाने र कानुन व्यवसायी मिना सेढाईंलाई तोकिएको छ । कार्यालयले आइतबारबाटै काम सुरु गरेको र पहिलो चरणमा प्रदेश नम्बर १ का १४ जिल्लाबाट परेका एक हजार उजुरीको विषयमा प्रारम्भिक अनुसन्धान गर्नेछ । झाले भन्नुभयो,तीन महिनासम्म मुद्दाबारे अनुसन्धान गर्ने र आयोगलाई प्रगति पठाउने काम हुनेछ । उहाँले आवश्यकता र सरकारको सहयोग अनुरुप प्रदेशका सबै जिल्लामा आयोगको मुकाम राख्ने प्रयास गरिने बताउनु भयो । कार्यालय उद्घाटन कार्यक्रममा प्रदेश १ का संयोजक चिरन्जीवी पराजुलीले तोकिएको समयभित्रै काम गर्ने जिम्मेवारीलाई पूरा गर्न आफूहरु सक्रिय हुने बताउँदै भन्नुभयो,द्वन्द्वकालीन घटनासँग सम्बन्धित मुद्दाको अनुसन्धानलाई मिहीन रुपमा अघि बढाइने छ । उहाँले राजनीतिक दल, नागरिक समाज, सञ्चारकर्मी तथा सरकारी कर्मचारी सबैको सहयोगबाट द्वन्द्वकालीन मुद्दा र त्यसको कारणसम्म पुग्न सहज हुने बताउनु भयो । मोरङका प्रमुख जिल्ला अधिकारी यज्ञराज कोइरालाले कार्यालय सञ्चालनमा आउनुले द्वन्द्वकालमा पीडामा परेकाहरुलाई न्याय पाउने आशा बढ्दै गएको बताउँदै सत्य पत्ता लगाएर न्याय दिलाउनु राज्यको जिम्मेवारी भएको स्पष्ट गर्नुभयो । जिल्ला शान्ति समितिका संयोजक गोपी अछामीले द्वन्द्वकालीन अवस्थाबाट गुज्रिएको सामाज अब मेलमिलाप र आपसी समझदारी गर्ने चरणमा पुगेकोले आयोगले गर्ने काम उत्साहप्रद हुनुपर्ने बताउनु भयो । अछामीले भन्नुभयो,राजनीतिक चरण पार गरेको राज्य अब आर्थिक विकासमा केन्द्रीत भई रहेको छ अब द्वन्द्वकालीन घटनलाई सामाजिक मेलमिलापमा रुपान्तरण गर्न जरुरी छ । द्वन्द्वपीडित रीता गिरीले आफूहरु न्यायको पर्खाइमा रहेको बताउनु भयो । आयोगका अनुसार मुकाम कार्यालय ७ वटै प्रदेशमा सञ्चालनमा आउने छ । आयोगमा द्वन्द्वकालीन घटनाका ५८ हजार ५२ मुद्दा परेका छन । विस्तृत शान्ति सम्झौता भएको ६ महिनाभित्र आयोग गठन गर्ने सहमति भएपनि सरकारले ९ वर्षपछि आयोग गठन गरेको हो ।"
भरतपुर बहस : के होला सर्वोच्चको फैसला ?,"काठमाडौं : वैशाख अन्तिममा जब माओवादीकांग्रेस गठबन्धन मिलेर प्रधानमन्त्री पुष्पकमल दाहालकी छोरी रेणु दाहाललाई चितवनको भरतपुर महानगरपालिकाको मेयर उम्मेदवार बनाए तब भरतपुरको चर्चा राष्ट्रिय राजनीतिमा प्रवेश गर्यो। यो चर्चा वैशाख ३१ मा सम्पन्न स्थानीय तहको पहिलो चरणको चुनावपछि अझ धेरै राष्ट्रिय राजनीतमा हावी भयो। मतगणनाका क्रममा कांग्रेसमाओवादी गठबन्धनकी मेयर उम्मेदवार रेणुलाई पछिपार्दै एमालेका मेयर उम्मेदवार देवी ज्ञवालीले अग्रता लिए तब सबैको ध्यान भरतपुरमै पुग्यो। सामाजिक सञ्जालदेखि सबै मिडियामा रेणु र देवीकै चर्चा सुरु भयो। जब मतगणनाकै क्रममा गत आइतबार अर्थात् जेठ १४ गते राति भरतपुर महानगरपालिका वडा नम्बर १९ को मतगणनाकै क्रममा मतपत्र च्यातियो तब भरतपुर राष्ट्रिय राजनीतिको द्वन्द्व र विवादको कारण बन्यो। निर्वाचन आयोगले गठन गरेको छानबिन समितिले ९० वटा मतपत्र च्यातिएको रिपोर्ट बुझाएपछि निर्वाचन आयोगले उक्त विवाद समाधान गर्न शनिबार भरतपुर १९ नम्बर वडामा पुनः मतदान गर्ने निर्णय गर्यो। आयोगको निर्णय सार्वजनिक भए लगत्तै प्रमुख प्रतिपक्षी दलले नयाँ प्रधानमन्त्री चयन प्रक्रियालाई नै अवरोध गरेर व्यवस्थापिका संसद र सडक आन्दोलनलाई एकसाथ अगाडि बढाएको छ। उसको आन्दोलन आइतबार दिउँसोसम्म आइपुग्दा सर्वोच्च अदालत पुगेको छ। आइतबार दिउँसो एमालेको तर्फबाट भरतपुर वडा नम्बर १९ का खुला सदस्य उम्मेदवार गुञ्जन विक र भरतपुर १९ कै मतदातासमेत रहेका अधिवक्ता तुलसीराम पाण्डेले रोकिएको मतगणना सुरु गर्न माग गर्दै सर्वोच्च अदालतमा रिट दायर गरेका छन्। शनिबारको निर्वाचन आयोगको निर्णय कार्यान्वयन नगर्न माग गर्दै सर्वोच्चमा रिट दायर भएको हो। रिटमा निर्वाचन आयोगको निर्णय, छानबिन समितिको प्रतिवेदन, पुनःमतदान गर्न गरिएको पत्राचार र कामकारबाही तथ्य विहिन, गैर संवैधानिक, गैर कानुनी, विधिको शासन विपरित, निर्वाचन स्वतन्त्रता, निष्पक्षता र निर्वाचन आयोगको तटस्थता विपरित स्वऐच्छाचारी, आत्मनिष्ट, हचुवा एवम् दूराशय युक्त रहेको भन्दै उक्त निर्णय बदर गर्न माग रिट दायर भएको हो छ। निर्वाचन आयोगको निर्णय कार्यान्वन भएमा गैर कानुनी कार्यले निरन्तरता पाउँने, जनताको सर्वभौमिक अधिकारमाथि अनुचित बन्देज लाग्ने, पुनः गर्ने भनिएको निर्वाचनका क्रममा हिंसा र अशान्ती हुन सक्ने लगायतका खतराको अन्त्य गर्न उक्त निर्णय बदर गर्न रिटमा माग गरिएको छ। निवेदनकले निर्वाचन आयोगले २०७४ जेठ २० गते गरेको निर्णय तत्काल कार्यान्वयन नगर्नु नगराउनु र नष्ट भएका ९० मतलाई बदर मत मानी भरतपुर वडा नम्बर १९ र २० को बाँकी मतगणना कार्य सूचारु गर्नु गराउनु भन्ने मागदाबी गर्दै रिट निवेदन सर्वोच्चमा दायर भएको हो। सबैको प्रतिक्षा सर्वोच्चको फैसला निर्वाचन ऐनको कानुनी व्यवस्था जेजे भए पनि सार्वोच्चमा आयोगको निर्णयविरुद्ध रिट परिसकेको अवस्थामा अब सबैको प्रतिक्षा सर्वोच्चको फैसलामा अड्किएको छ। पुराना नजिर हेर्ने हो भने सरकार अर्थात् कार्यकारी निकायले गरेका निर्णयलाई सर्वोच्च अदालतले उल्टाउदै आएको छ। पछिल्लो उदाहरण नै हेर्ने हो भने आइजीपी नियुक्ति विवादमा सरकारको निर्णयलाई सर्वोच्च अदालतले उल्टाइदिएपछि निर्वाचनको मुखमा सुरक्षा निकाय नेतृत्व विहिन बन्नु परेको थियो। त्यसैगरी व्यवस्थापिका संसदमा प्रधानन्यायाधीश सुशीला कार्कीविरुद्ध दर्ता भएको महाअभियोग प्रस्ताव समेत फिर्ता गर्न सरकार र व्यवस्थापिका संसद् सचिवालय बाध्य भएका थिए। यसरी हेर्ने हो भने सार्वोच्च अदालतले निर्वाचन आयोगको निर्णय उल्टाउने अनुमान गर्न सकिन्छ। यद्यपी निर्वाचन आयोगविरुद्ध परेको रिटमाथि भोलि सुनुवाइ हुने भएकाले अहिलेनै यो विषयमा अनुमान गर्नु उपयुक्त नहोला। अघिल्लो आइतबारसम्म भरतपुरको मतपरिणामको प्रतिक्षामा रहेका आम मतदाता र शुभेच्छुकको ध्यान अब सार्वोच्चको निर्णयमा अड्किएको छ। आयोगको निर्णय कानुन सम्वत् यता निर्वाचन आयोगले भने स्थानीय तह निर्वाचन ऐन, २०७३ अनुसार नै भरतपुर महानगरपालिका वडा नम्बर १९ मा मतगणनाका क्रममा मतपत्र च्यातिएपछिको विषयमा गठन भएको छानबिन समितिले दिएको प्रतिवेदन अनुसार वैशाख ३१ मा भएको १९ वडाका सबै मतपत्र अवैध घोषित गर्दै पुनः मतदान गर्ने निर्णय आइतबार गरेको हो। आयोगको आइतबारको निर्णयमा भनिएको छ, स्थानीय तह निर्वाचन ऐन, २०७३ को दफा ५० को उपदफा (१) को खण्ड (ख) बमोजिम मतगणना स्थलको अनधिकृत कब्जा भएको भन्ने पुष्टि हुन आएको हुँदा सोही दफाको उपदफा (४) बमोजिम कब्जामा असर परेको चितवन जिल्ला भरतपुर महानगरपालिका वडा नम्बर १९ को मतदान केन्द्रको सम्पूर्ण मतपत्रहरु अवैध घोषित गरी मतदान रद्ध गर्ने, आयोगको निर्णयमा भनिएको छ, सोही ऐनको दफा ५० को उपदफा (५) बमोजिम मतदान रद्ध गरिएका मतदान केन्द्रको मतदान हुने स्थान, मिति र समय तोकी पुनःमतदान गराउने व्यवस्था मिलाउन भरतपुर महानगरपालिका चितवनका मुख्य निर्वाचन अधिकृतलाई निर्देशन दिने। निर्वाचन आयोगले स्थानीय तह निर्वाचन एने बमोजिम नै पुनः मतदान गर्ने निर्णय गरेको दाबी गरेको छ। स्थानीय तह निर्वाचन ऐन, २०७३ ले मतपत्र च्यातिएको अवस्थामा पुनः मतदान गर्नुपर्ने कानुनी व्यवस्था ऐनको दफा ४९ मा प्रष्ट गरेको छ। निर्वाचन ऐन दफा ४९ को (१) मा भनिएको छ, मतगणना पूरा हुनुभन्दा पहिले कुनै मतदान केन्द्रमा प्रयोग गरिएको मतपत्र, मतपत्र रहेको मतपेटिका निर्वाचन अधिकृतको यिन्त्रणबाट गैरकानुनी तवरले अन्यत्र लगिएमा वा खोलिएमा वा नोक्सान गरिएमा वा तोडफोड गरिएमा वा हराएमा वा दुर्घटनावश नोक्सान भएमा निर्वाचन अधिकृतले मतगणनाको काम स्थगित गरी त्यसको प्रतिवेदन आयोगलाई तुरुन्त दिनु पर्नेछ। ऐनको व्यवस्था अनुसार आइतबार रातिदेखि नै मतगणना स्थगित भएर छानबिन प्रक्रिया समेत सकिएको छ। ४९ कै उपदफमा भनिएको छ, उपदफा (१) बमोजिम मतगणनाको काम स्थगित गरिएपछि आयोगले त्यस्तो मतदान केन्द्रको सम्पूर्ण मतदान अवैध भएको घोषणा गर्नेछ र आयोगको निर्देशनमा निर्वाचन अधिकृतले त्यस्तो मतदान केन्द्रमा पुनः मतदान गर्ने स्थान, मिति र समय यथाशिघ्र तोकी सूचना प्रकाशन गर्ने छ। निर्वाचन आयोगको शनिबार गरेको निर्णयपछि सार्वजनिक विज्ञप्ति निर्वाचन आयोगको शनिबारको निर्णयविरुद्ध सर्वोच्च अदालतमा परेकाे रिटको पूर्ण पाठ श्री सर्वोच्च अदालतमा चढाएको निवेदन पत्र विषय : उत्पे्रषण, प्रतिषेध र परमादेश समेतको आदेश जारी गरी पाँउ चितवन जिल्ला भरतपुर महानगरपालिका वार्ड न १९ निवासि सोहि वडाको वडा सदस्यको खुल्ला तर्फको उम्मेद्वार वर्ष ५० को गुन्जमान विक१, ऐ  ऐ वस्ने सोहि वार्डका मतदाता एवम् अधिवक्ता तुल्सी राम पाण्डे समेत जना दुइको वारेस काजिकामनपा वार्ड न २८ वस्ने वर्ष ३३ को महेश्वर श्रेष्ठ१ रिट निवेदक विरुद्ध निर्वाचन आयोग वहादुर भवन काठमाण्डौ१ भरतपुर महानगरपालिकाको मुख्य निर्वाचन अधिकृतको कार्यलय चितवन भरतपुर२ ऐ का मुख्य निर्वाचन अधिकृत कवि प्रसाद न्यौपाने ऐ ऐ३ अनुगमन समितिका संयोजक सह न्यायधिवक्ता गिता प्रसाद तिम्सीना हाल निर्वाचन आयोग वहादुर भवनकान्तीपथ काठमाण्डौ४ विपक्षी प्रत्यर्थी मुद्दा ः उत्प्रेषण समेत १ हामी निवेदकहरु निवेदन वापत लाग्ने दस्तुर यसै साथ राखि निम्न व्यहोराको निवेदन गर्दछौं । २यो रिट निवेदनसंग सम्वन्धीत तथ्य निम्नानुसारले उल्लेख गर्न चाहान्छौ । ३निवेदकहरु भरतपुर महानगरपालिका वार्ड नं १९ निवासि त्यस क्षेत्रका मतदाता र निवेदक मध्ये मध्ये म गुन्जमान विक वार्ड न १९ को खुल्ला तर्फको वार्ड सदस्य पदको उम्मेद्वार समेत हुँ । साथै हामी निवेदकहरु सचेत नेपाली नागरिक समेत भएकोले यो विषयसंग निवेदकहरुको सार्थक र अर्थपुर्ण सम्वन्ध रहेको व्यहोरा निवेदन गर्न चाहान्छौं । निवेदकहरुले आफ्नो मतदान केन्द्रबाट गत वैसाख ३१ गतेको स्थानिय तहको निर्वाचनमा आफ्नो मत प्रकट गरी संविधानको धारा २ बमोजिमको सार्वभौमिक अधिकारको प्रयोग गरी आफ्नो इच्छा व्यक्त गरि सकेकोले कानून बमोजिम त्यसको नतिजा प्रकाशनको प्रतिक्षामा वसेका थियौं । तर यसै विचमा प्रत्यर्थि आयोगले मिति २०७४।२।२० मा हाम्रो मताधिकारलाई गैर संवैधानिक ढंगले अनुचित वन्देज लगाई हाम्रो चुन्ने र चुनिने अधिकारमा कुठाराघात गरेकोले अन्य वैकल्पिक उपचाररको अभावमा यो रिट निवेदन लिई उपस्थित भएका छौं । क) नेपाल सरकारले घोषणा गरी प्रत्यर्थि आयोगले गराएको पहिलो चरणको स्थानिय तहको निर्वाचनको क्रममा भरतपुर महानगरपालिकामा गत वैसाख ३१ गते निर्वाच सम्पन्न भएको थियो । उक्त निर्वाचन सम्पन्न भए पश्चात मतपेटिकाहरु संकलन भई मिति गत जेठ १ गते देखि मतगणना कार्य प्राराम्भ भएको थियो । मतगणना गर्ने क्रममा जम्मा २९ वडाहरु मध्ये २७ वडाको मतगणना कार्य समाप्त भई दुई वटा वार्डहरु वार्ड नं १९ र २० को मात्र मतगणना कार्य वाँकि रहि वार्ड न १९ को मतदान केन्द्रको मतगणना प्राराम्भ भई कुल खसेको मत २८९७ मध्ये १८०९ को परिणाम घोषणा भई वाँकि मत गणना सुचारु रहेको वखत निर्वाचनमा सहभागि दल मध्ये नेकपा माओवादी केन्द्रका नगर प्रमुखका उम्मेदवार रेणु हालका प्रतिनिधिहरु क्रमश मधु न्यौपाने र द्रोण वावु सिवाकोटी समेतले मिति २०७४ जेठ १४ गते राति करिव पौन वाह्र वजेको समयमा एक्कासि गणना हुन वाँकि र केहि गणना भई सकेका मतपत्रहरु सुरक्षा प्रमुखको सार्वजनिक अभिव्यक्तिका आधारमा वाँदर उफ्रिए जस्तो गरी च्यात्न पुगे । योजनावद्ध ढंगले तर कसैलाई थाहा जानकारि नदिई र अस्भाविक ढंगमा मतपत्र च्याते पश्चात सुरक्षा निकायले ति अपराधिक व्यक्तिहरुलाई तत्कालै गिरफ्तार गरी कानूनी कारवाहि अघी वढाएको छ । तत् पश्चात मतगणना स्थल शिल गरी मतगणना कार्य स्थगित भएको सुचना विपक्षि मुख्य निर्वाचन अधिकृतले निकालेका थिए । उक्त सार्वजनिक सुचनामा मतगणना स्थल कब्जा भएको भनि उल्लेख गरिएको थिएन । मुख्य निर्वाचन अधिकृतको उक्त सुचना र त्यसका आधारमा तयार गरिएको प्रतिवेदन प्रत्यर्थि आयोगको मिति २०७४।२।२० को प्रेश विज्ञप्तीमा उल्लेख गरिएको छ । ख) तर यसरी मतगणना कार्य स्थगित भए पछि निज मुख्य निर्वाचन अधिकृतले के कुन व्यहोराको प्रतिवेदन विपक्षि आयोगमा वुझाएका थिए त्यसलाई सार्वजनिक गरिएको भने थिएन । तथापि मतगणना कार्य स्थगित भएको भनि निजले निकालेको सुचनामा भने कावु वाहिरको परिस्थिति परेको भन्ने व्यहोरा जनाएका थिए । यहि क्रममा विपक्षी आयोगले पुन मिति २०७४।२।१५ मा प्रत्यर्थि गिता प्रसाद तिम्सिनाको संयोजकत्वमा ऐ १७ गते सम्मको समय दिई एक अनुगमन समिति पठाएको र सो समितिले दिएको प्रतिवेदनको आधारमा विपक्षि आयोगले पुन ऐ १८ गते च्यातिएका मतपत्रहरुको संख्या एकिन गरी पठाउन प्रत्यर्थि निर्वाचन अधिकृतको कार्यलयलाई पत्राचार गरे बमोजिम च्यातिएका मत्रपत्रको संख्या ९० रहेको भनि सार्वजनिक संचार माध्यममा प्रकाशित भएको थियो । ४ उपरोक्त तथ्य रहेको यस प्रकरणमा कानून बमोजिम पुन मतगणना प्राराम्भ हुने आसमा वसि रहेको अवस्थामा एक्कासि मिति २०७४ जेठ २० गते विपक्षि आयोगको नामबाट एक प्रेश विज्ञप्ती जारी भई पुन मतदान गर्ने कुरा सार्वजनिक गरिएको र आयोगको उक्त निर्णय गैह्र संवैधानिक, गैर कानूनी, आवधिक निर्वाचन र निर्वाचनको स्वच्छताको विपरित भएकोले त्यस विरुद्ध अन्य वैकल्पिक उपचारको अभावमा नेपालको संविधानको धारा ४६ एवम् १३३(२),(३) को आधारमा यो रिट निवेदन लिई सम्मानित अदालत समक्ष उपस्थित भएका छौं । हाम्रो निम्न बमोजिमको रिट निवेदनका आधारमा यो रिट निवेदन जारी गरी पाँउ । क ) प्रत्यर्थि निर्वाचन आयोगको प्रेश विज्ञप्तीमा उल्लेख भए जस्तो स्थानिय तह निर्वाचन ऐन २०७३ ( यस पछी ऐन मात्र भनिने ) को दफा ५० को उपदफा १ को खण्ड ख को अनधिकृत कब्जा भई मतपत्र नष्ट भएको तथ्य कंहि कतैबाट पुष्टि भएको छैन । अनधिकृत कब्जाको अवस्था उत्पन्न भएको पुष्टि हुनको लागि ऐनको दफा ५० को उपदफा १ को खण्ड क र ख मा उल्ल्ोखित दुवै अवस्थाको विद्यमानता हुन अनिवार्य छ । तर मतगणना स्थलमा उक्त अवस्थाको विद्यमानता नभएको र प्रत्यर्थि मुख्य निर्वाचन अधिकृत वा प्रत्यर्थि गिता प्रसाद तिम्सिनाको अनुगमन टोलिको प्रतिवेदनले समेत उक्त अवस्था रहे भएको थियो भनि वस्तुनिष्ट ढंगले उल्लेख गर्न नसकेको व्यहोरा स्वयम प्रत्यर्थि आयोगको प्रेश विज्ञप्तीमा उल्ल्ोख भएकोले निर्वाचन आयोगले आत्मानिष्ट र स्वएच्छाचारी आधारमा कब्जाको परिभाषा भित्र पारी पुन मतदान गर्ने गरी गरेको निर्णय गैर कानूनी भएकोले बदर भागि छ । ख ) मतगणनाको क्रममा माओवादि केन्द्रका उम्मेद्वार प्रतिनिधिले वाँदर उफ्राइ शैलिमा मतगणना स्थलका मतपत्र च्यातेको भन्ने सुरक्षा निकायका प्रमुखको सार्वजनिक अभिव्यक्ति बाटै मतगणना केन्द्र एक मिनेट पनि निर्वाचन अधिकृतको नियन्त्रण भन्दा वाहिर गएको थिएन भन्ने स्पष्ट नै छ । अनधिकृत कब्जाका पुर्वावस्थाहरु ऐनको दफा ४१ ले परिभाषित गरेको र सोहि व्यहोरा ऐनको दफा ४९ र ५० मा समेत अभिव्यक्त भएको र कानूनले निर्धारण गरेका उक्त पुर्वावस्थाहरु भरतपुरको मतगणना कार्यमा नदेदिएकोले प्रत्यर्थि आयोगले आत्मानिष्ट आधारमा अनधिकृत कव्जाको परिभाषा गरी जसरी पनि पुन मतदान गराउने नियोजित षडयन्त्रका आधारमा गरिएको उक्त निर्णय गैर कानूनी भई बदर भागि रहेको छ । ग ) मतपत्र च्यात्ने दुई जना उमेद्वार प्रतिनिधिलाई निर्वाचन कसुर तथा सजाए ऐन २०७३ को १६ को उपदफा १ बमोजिमको माग दावि लिई नेपाल सरकार स्वयमले मुद्धा दर्ता गरी निज प्रतिवादिहरु रु एक लाख धरौट राखि मुद्धा पुर्पक्षको क्रममा रहेको र नेपाल सरकारले दायर गरेको उक्त मुद्धाको अभियोग पत्रमा समेत कंहि कतै मतगणना स्थलको अनधिकृत कब्जा भन्ने अवस्था नदेखाइएकोले प्रत्यर्थि आयोग जसरि पनि कव्जाको परिभाषामा पारेर पुन मतदान गर्ने योजनामा प्रारम्भ देखि नै लागेको थियो भन्ने स्पष्ट भएकोले प्रत्यर्थि आयोग संविधानले प्रदान गरेको स्वच्छ र धाँधलि रहित निर्वाचन गराउने संवैधानिक दायित्वबाट च्युत भई सत्तारुढ दलको अनधिकृत प्रभाव र दवावमा रहेर कार्य गरि रहेको पुष्टि भएकोले निकट भविश्यमा सम्पन्न गर्नु पर्ने संविधान बमोजिमका वाँिक दुई तहका निर्वाचन गराउन आयोगका पदाधिकारिहरु स्वतन्त्र,सक्षम र प्रभावकारी छैनन भन्ने स्पष्ट भएकोले आयोगको यो निर्णयबाट आवधिक निर्वाचन र आयोगको स्वतन्त्र संवैधानिक हैसियतमा नै प्रश्न चिन्ह उठेकोले संविधानको संरक्षण र नागरिक हकको रक्षा गरी लोकतन्त्रको मुल मर्मको रुपमा रहेको वयस्क मतदानको सिद्धान्तलाई अक्षुण राख्न समेत आयोगको यो स्वऐच्छाचारी ,पुर्वाग्रह पुर्ण र आत्मानिष्ट निर्णय बदर हुन अनिवार्य भएकोले सम्मानित अदालतमा समक्ष उपस्थित भएका छौं । घ ) मतगणनाको क्रममा ९० मत च्यातेको तथ्य स्थापित भए पछि त्यस्ता मतलाई ऐनको दफा ५१ उपदफा १ को खण्ड ग बमोजिम वदर मतपत्र मानि वाँकि मतपत्रको गणना गर्नु पर्नेमा यो कानूनी व्यवस्था विपरित भएको निर्णयले कानूनी मान्यता प्राप्त गर्न नसक्ने स्पष्ट नै छ । ङ ) प्रत्यर्थि प्रमुख निर्वाचन अधिकृतले मतगणना कार्य स्थगित गरेको भनि निकालेको सुचनामा कावु वाहिरको परिस्थिति भन्ने व्यहोरा उल्लेख गरिएको छ । यदि त्यस्तो अवस्थाको पुष्टि हुने हो भने पनि ऐनको दफा ४८(२) ले कावु वाहिरको परिस्थिति परी स्थगित भएको मतगणना कार्य सुचारु गर्ने अधिकार प्रत्यर्थि निर्वाचन अधिकृतलाई नै हुने भएकोले प्रत्यर्थि आयोगले आफुलाई नभएको र ऐनले निर्वाचन अधिकृतलाई दिएको अधिकार जवरजस्त हरण गर्ने गरी गरेको निर्णयमा क्षेत्राधिकारको समेत त्रुटि भएकोले सो आधारमा समेत प्रत्यर्थि आयोगको निर्णय गैर कान्ूनी रहेको छ । ५प्रत्यर्थि आयोगले गरेको निर्णयले भविश्यमा समेत यस प्रकारका अपराधिक कार्यमा निरन्तर वृद्धि भई निर्वाचनमा पराजित हुने संकेत प्राप्त हुनासाथ मतपत्र च्यात्ने र पुन मतदान गराउने कार्य अनन्तकाल सम्म जारी रहन गई जनताको सार्वभौमिक अधिकारको दुरुपयोग हुन सक्ने र निर्वाचन प्रक्रिया र निर्वाचनको विश्वसनियता तथा सुरक्षामा नै प्रश्न चिन्ह उठ्न गई लोकतान्त्रिक मुल्य मान्यता र संवैधानिक सर्वोच्चता तथा विधिको शासन अनि आवधिक निर्वाचनको मुल्य मान्यता नै धरापमा पर्न सक्ने भएकोले विधिको शासन एवम् निर्वाचनको निश्पक्षता एवम् स्वच्छताको लागि समेत प्रत्यर्थि आयोगको निर्णयमा न्यायिक पुनरावलोकनको आवश्यकता रहेको व्यहोरा सादर निवेदन गर्न चाहान्छौ । ६ ऐनको दफा ५० को कानूनी व्यवस्था केवल मतगणना स्थललाई निर्वाचन अधिकृतको नियन्त्रण भन्दा वाहिर लगि कब्जा गरेको अवस्थाको लागि मात्र बनेको हो । यसलाई अन्य उदेश्य प्राप्तीको लागि प्रयोग गर्न मिल्दैन । प्रत्यर्थि आयोगले एक प्रयोजनका लागि वनाएको कानून अर्कै प्रयोग प्रयोजनका लागि प्रयोग गरेकाले यो कानून माथि गरिएको जालसाँज समेत भएको व्यहोरा उल्लेख गर्न चाहान्छौं । ७ं अतः माथि प्रकरण प्रकरणमा लेखिए बमोजिम प्रत्यर्थिहरुको निर्णय, प्रतिवेदन, पत्राचार र काम कारवाहि तथ्य विहिन, गैर संवैधानिक गैर कानूनी , विधिको शासन विपरित, निर्वाचनको स्वतन्त्रता, निश्पक्षता र निर्वाचन आयोगको तथस्टताकै विपरित स्वऐच्छाचारी , आत्मनिष्ट र हचुवा एवम दुराशय युक्त रहेको र यस्तो निर्णयले निवेदकहरुलाई संविधानको धारा २, धारा १७ को उपधारा २ को खण्ड क,ग,धारा १८,को उपधारा १,२,३ द्धारा प्रदत्त मौलिक हक एवम् ,धारा ५६ धारा ५७(४) धारा २१४,२१५,२१६,२२१, २६९,२७० द्धारा प्रत्याभुत चुन्ने र चुनिने संवैधानिक अधिकारमा प्रतिकुल अशर परेको एवम् उक्त निर्णय ऐनको दफा ४१,४९ र ५० तथा दफा ५१ समेतको विपरित भएकोले प्रत्यर्थि आयोगको मिति २०७४।२।२० को निर्णय , सो निर्णय हुनु पुर्वका प्रत्यर्थि मुख्य निर्वाचन अधिकृतको भनिएको प्रतिवेदन, प्रत्यर्थि अनुगमन समितिको भनिएको प्रतिवेदन, यो रिट निवेदन दर्ता भए पश्चात प्रत्यर्थिहरुले यस सम्वन्धमा थप निर्णय गरेमा त्यस्तो निर्णय लगायत यससंग सम्वन्धीत सम्पुर्ण निर्णय एवम पत्राचार र काम कारवाहिहरु संविधानको धारा १३३(२) र (३) का आधारमा उत्पेष्रणको आदेशद्धारा वदर गरी यस सम्वन्धमा थप निर्णय नगर्नु भन्ने प्रतिषेध समेतको आदेश जारी गरी नष्ट भएका भनिएका ९० मतलाई ऐनको दफा ५१ (१) को खण्ड ग बमोजिम वदर मतको सुचिमा राखि मतगणना कार्य गर्नु गराउनु र पुन निर्वाचन गर्ने निर्णय वदर गर्नु गराउनु भनि परमादेशको आदेश समेत जारी गरी पाँउ । ८ साथै निर्वाचन आयोगको यो गैर कानूनी निर्णय कार्यन्वयन भएमा गैर कानूनी कार्यले निरन्तरता पाँउने,जनताको सार्वभौमिक अधिकार माथि अनुचुति वन्देज लाग्ने, पुनः गर्ने भनिएको निर्वाचनको क्रममा हिंसा र अशान्ती हुन सक्ने, पुन निर्वाचन भएमा यो रिट निवेदनको औचित्य नै समाप्त हुने, अपराधिक मनोवृतिले प्रोत्साहन पाँउने ,दोश्रो चरणको निर्वाचनमा यस्ता कार्यमा थप वृधि हुने र सत्तापक्षको प्रभावमा परेर प्रत्यर्थि निर्वाचन आयोगले विपक्षि दलका उमेद्वार एवम् मतदाताको संरक्षण गर्न नसक्ने, मतदातामा थप असुरक्षाको मनोभावना वढ्न गई अपुरणिय क्षति हुने भएकोले सुविधा सन्तुलनको दृष्टिबाट समेत निर्वाचन आयोगको उक्त २०७४।२।२० को निर्णय तत्काल कार्यन्वयन नगर्नु नगराउनु र नष्ट भएका ९० मतलाई बदर मत मानि वार्ड न ं १९ र २० को वाकि मतगणना कार्य सुचारु गर्नु गराउनु भनि प्रत्यर्थिहरुका नाममा अन्तरिम आदेश समेत जारी गरी पाँउ । ९ त्यसै गरी प्रस्तुत मुद्धा निर्वाचन जस्तो संवेदनशिल विषय वस्तुसंग गाँसिएको हुनाले यो रिट निवेदन दर्ता भएकै दिन पुरक पेशिमा चढाई हेरि प्राथमिकता समेत तोकि पाँउ । १० यो संग सम्वन्धीत निम्न बमोजिमका प्रमाणहरु यसै साथ पेश गरेका छौं । क ) निर्वाचन आयोगको मिति २०७४।२।२० को निर्णय भनि प्रकाशित प्रेश विज्ञप्तीको प्रतिलिपि१ ख ) अनुगमन टोलि गठन गरिएको ऐ १५ गतेको आयोगको विज्ञप्ती१ ग ं) मतगणना कार्य स्थगित भएको सुचनाको प्रतिलिपि१ घ ) च्यातिएको मतपत्र एकिन गर्न दिईएको निर्देशनको प्रतिलिपि१ ङ ) उल्लेखित अभियोग पत्रको प्रतिलिपि१ च ) प्रहरी संचारको सुचनाको प्रतिलिपि१ छ ) निर्वाचन आयोगको निर्णय पश्चात ४ राजनीतिक दलले निकालेको विज्ञप्तीको प्रतिलिपि१ ज) निवेदक गुञ्जमान विकको उम्मेदवार परिचय पत्र१ भ्) निवेदक तुल्सीराम पाण्डेको मतदाता परिचय पत्र यसमा लेखिएको व्यहोरा ठिक छ फरक छैन फरक ठहरे सँहुला वुझाउला । निवेदक निज वा महेश्वर श्रेष्ठ"
ओलीको पर्खाइमा देउवा र प्रचण्ड,काठमाडौ : व्यवस्थापिका संसदको अवरोध हटाउन र प्रधानमन्त्री निर्वाचन प्रक्रिया अगाडि बढाउन सभामुख ओनसरी घर्तीले बोलाएको बैठक शुरु हुन सकेको छैन । सभामुख घर्तीले ११ बजेका लागि बानेश्वरस्थित संसद भवनमा बोलाएको बैठकमा कामचलाउ प्रधानमन्त्री पुष्पकमल दाहाल र वेटिङ प्रधानमन्त्री शेरबहादुर देउवा पुग्नु भएको छ । उहाँहरु एमाले अध्यक्ष केपी ओलीलाई पर्खिरहनु भएको छ । संसद सचिवालयका अनुसार ओली आइनपुगेका कारण बैठक शुरु हुन सकेको छैन । शिर्ष नेताहरुको बैठकमा सहमति जुटाएर ३ बजेसम्मका लागि बैठक सारिएको छ । बिहान ११ बजेको बैठकबाट नै देउवालाई प्रधानमन्त्री निर्वाचित गराउने प्रक्रिया अगाडि बढाउने कार्यक्रम सचिवालयले बनाएको थियो ।
११ सहसचिव र १५ उपसचिवको सरुवा,"काठमाडौं : गृह मन्त्रालयले ११ सहसचिव र १५ जना उपसचिवको सरुवा तथा पदस्थापन गरेको छ । सेवा अवकाश, निमित्तको समयावधि पूरा भएकोलगायत कारण पछिल्लो सरुवा भएको गृह मन्त्रालय स्रोतले जनाएको छ ।सुरक्षा समन्वय महाशाखा प्रमुख एवं गृह मन्त्रालयका प्रवक्ता बालकृष्ण पन्थीलाई काठमाडौंको प्रमुख जिल्ला अधिकारी (सिडिओ) मा सरुवा गरिएको छ । गृहले पन्थीलाई काठमाडौं सिडिओको रिक्त पदमा सरुवा गरेको हो । जेठ १० गते हिमनाथ दवाडीले अवकाश पाएपछि काठमाडौं सिडिओविहीन थियो । काभ्रेको सिडिओ रहेकै बेला करिब आठ महिनाअघि उहाँलाई गृह मन्त्रालय सरुवा गरेर महत्वपूर्ण जिम्मेवारी दिइएको थियो । पन्थी डोल्पा, बझाङ, पर्वत, सल्यान, पाल्पा, सिरहा, नवलपरासी, रुपन्देही, बारा र काभ्रेपलाञ्चोकको सिडिओ भइसक्नुभएको छ । 'निर्णय पहिल्यै भइसकेको थियो, पत्र मात्र भर्खरै पाएको हुँ । अब आइतबारदेखि जिम्मेवारी सम्हाल्छु', पन्थीले भन्नुभयो । गृहले सुरक्षा समन्वय महाशाखाको प्रमुखमा ललितपुरका सिडिओ दीपक काफ्लेलाई पठाएको छ । काफ्लेको ठाउँमा मानव स्रोत व्यवस्थापन महाशाखाका प्रमुख रामकुमार श्रेष्ठलाई लगिएको छ । श्रेष्ठ गृह मन्त्रालय आउनुअघि सुर्खेतको सिडिओ हुनुहुन्थ्यो । मन्त्रालयका दुई सहसचिव र चार उपसचिवको सरुवा भएको छ भने दुई सहसचिवको पदस्थापन गरिएको छ । भर्खरै सहसचिव हुनुभएका रितेश शाक्यलाई तनहुँ र महेश आचार्यलाई धादिङको सिडिओ बनाएर पठाइएको छ । यी जिल्ला यसअघि निमित्तको भरमा थिए । सिडिओमा निमित्तलाई ६ महिनाभन्दा बढी काम लगाउन नपाइने प्रावधान छ । हाल डोटी, सप्तरी, सिन्धुपाल्चोक र सर्लाहीको सिडिओ पनि निमित्त छन् । उपसचिव सुनील खनाल (मनाङ), रामचन्द्र तिवारी (मुस्ताङ), प्रकाशचन्द्र अधिकारी (दैलेख) र राजेश पन्थी (पर्वत) मन्त्रालयबाट सिडिओ बनेर जिल्ला पुग्नुभएको छ । कास्कीका सिडिओ हरि मैनाली र बाग्लुङका सिडिओ भागिरथ पाण्डेलाई मन्त्रालयमा ल्याइएको छ । यी दुवै सहसचिवको जिम्मेवारी भने तोकिएको छैन । सहसचिवको सरुवा मन्त्रीस्तरीय निर्णयमा र उपसचिवको सरुवा सचिवस्तरीय निर्णयमा हुने गर्छ । निजामती कर्मचारीको हकमा एक ठाउँमा दुई वर्षभन्दा बढी नराख्ने प्रचलन छ । तर, सिडिओको हकमा बढीमा एक वर्ष र आवश्यकताअनुसार जतिबेला पनि सरुवा हुने व्यवस्था छ ।"
प्रधानमन्त्री चुनाव आज : अलममा राप्रपा नेपाल,"काठमाडौँ : राष्ट्रिय प्रजातन्त्र पार्टीले प्रधानमन्त्रीका उम्मेदवार शेरबहादुर देउवालाई समर्थन गर्ने वा नगर्नेबारेमा अनिर्णित बनेको छ । व्यवस्थापिकासंसदमा आज हुने प्रधानमन्त्रीको निर्वाचनका लागि समर्थन गर्ने या नगर्नेबारे राप्रपाले स्पष्ट निर्णय गर्न नसकेको हो । पार्टीका अध्यक्ष कमल थापाको अध्यक्षतामा आइतबार बिहान बसेको केन्द्रीय कार्यसम्पादन समिति, पदाधिकारी तथा सांसदको बैठकले निर्णय गर्ने जिम्मेवारी संसदीय दललाई दिएको छ । राप्रपाका प्रवक्ता सुशील श्रेष्ठले नयाँ प्रधानमन्त्रीका पक्ष तथा विपक्षमा मतदान गर्नका लागि टुङ्गो लगाउन नसकेको जानकारी दिनुभयो । श्रेष्ठले आवश्यक निर्णय लिन संसदीय दललाई जिम्मेवारी दिइएको जानकारी दिनुभयो । बैठकमा अधिकांश सहभागीले नयाँ प्रधानमन्त्रीका पक्षमा मतदान गरी सरकारमा जान सुझाव दिएका थिए । तर अध्यक्ष कमलल थापाले त्यसलाई नकारेपछि निर्णय लिन नसकिएको बताइएको छ । संसदीय दलको बैठक आजै साँझ बस्ने छ । रासस"
भरतपुरको मतगणना सुचारु गर्न माग गर्दै सर्वोच्चमा रिट,काठमाडौं : भरतपुर महानगरपालिकाको वडा नम्बर १९ को मतगणनाको माग गर्दै सर्वोच्च अदालतमा रिट परेको छ । नेकपा एमालेका तर्फबाट खुला सदस्य उम्मेदवार गुन्जमान विक र सोही स्थानका मतदातासमेत रहनुभएका अधिवक्ता तुलसीराम पाण्डेले रोकिएको मतगणनाको सुचारु गर्न माग गर्दै सर्वोच्चमा रिट दायर गर्नुभएको हो । भरतपुर महानगरपालिका वडा नम्बर १९ को पुन निर्वाचनका लागि निर्वाचन आयोगले निर्णय गरिसकेको छ । निर्वाचन आयोगको निर्णयले देशमा अशान्ति हुन सक्ने र अपराधिक मनोवृतिले प्रोत्साहन पाउने भन्दै तत्काल मतगणना सुचारु गर्न रिटमा आग्रह गरिएको छ। मातगणना रोकिएका वडा नम्बर १९ र २० को पुनः मतगणना नगरे मतदाताको संरक्षणमा प्रश्न उठ्ने र मतदातामा थप असुरक्षाको मनोभावना बढ्ने भन्दै अपुरणीय क्षति हुने दावी निवेदनमा उल्लेख छ ।
नमूना नगरपालिका बनाउने थापाको अठोट,"काठमाडौं : कागेश्वरी मनोहरा नगरपालिकाका नवनिर्वाचित मेयर कृष्णहरी थापाले नगरपालिकालाई नमूना बनाउने अठोट लिनुभएको छ । जेठ १० गते सपथ खाएर पद बहाली गरेसँगै थापाले वडाबाटै काम हुनेगरी अख्तियारी दिइसक्नुभएको छ । विकास निर्माण, जन्म, मृत्यु, विवाह दर्ता, नाता प्रमाणीकरण जस्ता सबै काम वडा कार्यालयबाट गर्ने निर्णय गरिसकेको उहाँले बताउनुभयो । प्रत्येक वडालाई सक्रिय बनाएर वडाको काम वडाबाटै गर्ने सोचका साथ वडालाई नै जिम्मेवारी दिएको थापाले बताउनुभयो । वडाको काममा नगरपालिका अल्झिँदा नगरपालिकाले गुणात्मक विकास गर्न नसक्ने उहाँले बताउनुभयो ।नगरपालिकाले योजना ल्याउने, मनिटरिङलगायतको काम गर्ने थापाले बताउनुभयो । कागेश्वरी नगरपालिकालाई स्मार्ट सिटी बनाउनेतर्फ लागेको थापाले बताउनुभयो । मतदाताले मत दिइसकेपछि धेरै आंकाक्षा राख्छन्, उहाँहरुको मर्म र भावनाअनुसार काम गर्ने छु' उहाँले भन्नुभयो। मत दिइसकेपछि मतदाताले अपेक्षा राख्नु स्वभाविक भएकाले मतदाताको हितका लागि नगरपालिकाले प्रत्यक्ष समन्वय गर्ने थापाले बताउनुभयो । थापाले हरेक वडामा सिसी क्यामेरा जडान गर्ने, एप्स बनाइने बताउनुभयो । म नगरपालिकाको कार्यालयमा भन्दा फिल्डमा बढी खटिएर काम गर्ने छु ।' उहाँले भन्नुभयो। थापा २०५४ सालमा पनि गाविस अध्यक्षमा निर्वाचित हुनुभएको थियो । त्यतिबेला २५ लाखको गाविस चलाएको थिएँ अहिले २८ करोड बजेट परेको छ', उहाँले भन्नुभयो अधिकार पनि अहिले धेरै नै दिइएको छ । आन्तरिक स्रोत परिचालन गरेर ५० करोडको काम गर्न सकिन्छ ।' पैसा छरेरमात्रै काम नहुने उहाँको भनाई छ । थापाले प्रत्येक वडामा पाँचपाँच बेडको अस्पिटल बनाउने, सडक पुर्याउने सोच बनाउनुभएको छ । एम्बुलेन्स सञ्चालन, पर्यटनको विकास, गाउँ जोड्ने सडक निर्माण गर्ने थापाको योजनामा छ । यहाँको मुख्य आकर्षण कृषि र पर्यटन नै हो, यसैका माध्यमबाट नमूना नगरपालिका बनाउँछु ।' उहाँले भन्नुभयो । अव्यवस्थित शहरीकरणलाई व्यवस्थित गर्ने गर्नेगरी प्रक्रिया अघि बढाइको नगरपालिका प्रमुख थापाले बताउनुभयो । ठाउँ हेरी विकासका आवश्यकता र प्राथमिकता चयन गरेर काम गर्ने उहाँले प्रतिवद्वता व्यक्त गर्नुभएको छ । नेकपा एमालेका तर्फबाट प्रमुखमा निर्वाचित हुनुभएका थापा सहकारीकर्मीसमेत हुनुहुन्छ । थापा समबृद्वि बचत तथा ऋण सहकारीको अध्यक्ष एवम् सहयात्री बहुउद्देश्यीय सहकारी संस्थाका सल्लाहकार हुनुहुन्छ । २०५४ सालमा गाविस अध्यक्ष भएदेखि नै थापाले आर्थिक संमृद्विका लागि काम गर्दै आउनुभएको थियो । आजभन्दा झण्डै २० वर्षअगाडि देखि नै सहकारीको माध्यमबाट आर्थिक रुपान्तरण गर्न सकिन्छ भनेर लागेको र अहिले पनि जीवनस्तर सुधारको मुख्य आधार सहकारी नै भएको उहाँले बताउनुभयो। बचत तथा ऋण सहकारी, बहुउद्देश्यीय सहकारीको सट्टा उत्पादनमूलक सहकारीमा ध्यान दिन सके आर्थिक विकास संभव हुने उहाँको बुझाई छ । सहकारीलाई करमुक्तको बहस चलिरहेपनि सहकारीलाई कर लगाउनै पर्ने उहाँको भनाई छ । सहकारीले कर नतिर्ने भन्ने हुँदैन तर कर घटाउन सकिन्छ ।' उहाँले भन्नुभयो । २०५८ सालको जनगणना अनुसार काम गरिरहेकाले नगरपालिकाको पछिल्लो तथ्यांक संकलन गर्ने तयारी थापाको छ । सर्वप्रथम यहाँको वास्तविक चित्रण अध्ययन गर्छु र प्राथमिकता तय गरेर काम गर्छु ।' उहाँले भन्नुभयो ।"
देउवालाई प्रधानमन्त्री निर्वाचित गराउन उपेन्द्रको समर्थन,काठमाडौ : काँग्रेस सभापति शेरबहादुर देउवालाई प्रधानमन्त्री निर्वाचित गराउन संघीय समाजवादी फोरमले समर्थन गर्ने निर्णय गरेको छ । फोरमको संसदीय दलको आइतवार बसेको बैठकले देउवालाई समर्थन गर्ने निर्णय गरेको हो । फोरमसँग १५ जना साँसद हुनुहुन्छ । हामीले देउवालाई प्रधानमन्त्री निर्वाचित गराउन समर्थन गर्ने तर सरकारमा सहभागी नहुने निर्णय गरेका छौ फोरमका सहमहामन्त्री अभिशेकप्रताव साहले अन्नपूर्णसँग भन्नुभयो । साहका अनुसार देउवाले आफूलाई प्रधानमन्त्री निर्वाचित गराउन समर्थन गर्न अनुरोध गर्दै पत्र पठाउनु भएको थियो । सो पत्रमा संविधान संशोधनसहित काँग्रेस माओवादी गठबन्धनले मधेशकेन्द्रित दलसँग गरेको तीन बुँदे सहमति कार्यान्वयन गर्ने प्रतिबद्धता व्यक्त गरिएको छ । सो प्रतिबद्धतासहितको पत्रका आधारमा देउवालाई समर्थन गर्ने निर्णय गरिएको साहले बताउनुभयो ।
संसद बैठक पर्सीसम्म स्थगित : प्रधानमन्त्री चयन प्रक्रिया अन्योलमा,काठमाडौं : व्यवस्थापिका संसदको बैठक दिन दिनका लागि स्थगित भएको छ । व्यवस्थापिका संसदको सचिवालयले आइतबार दिउँसो ३ बजे सूचना टाँसेर मंगलबार दिउँसो १ बजेसम्मका लागि स्थगित भएको हो । राजनीतिक दलहरुबीच सहमति हुन नसकेपछि संसद् बैठक स्थगित भएको हो । यसअघि आइतबार नै ११ बजेका लागि बोलाइएको बैठक तीनबजेसम्म स्थगित भएको थियो । सहमति खोज्न सभामुख ओनसरी घर्तीमगरसहितका शीर्ष नेताको बैठक निष्कर्षबिहिन भएपछि संसद पर्सीसम्म स्थगित भएको हो । संसद् बैठक पटकपटक स्थगित भएपछि आइतबार हुने भनिएको प्रधानमन्त्री निर्वाचन अन्योलमा परेको छ । प्रमुख प्रतिपक्षी दल एमालेले लगातार संसद् अवरोध गरेपछि प्रधानमन्त्री चयन प्रक्रिया अन्योलनमा परेको हो ।
मधेसीबाहेकका दलले उम्मेदवारी टुंगो लगाए,"विराटनगर : मधेसवादीबाहेकका राजनीतिक दलले दोस्रो चरणको निर्वाचनमा पूर्वका स्थानीय तहमा आफ्ना उम्मेदवारको टुंगो लगाएका छन् । प्रदेश नं १ र २ मा उम्मेदवार चयन गर्ने क्रम बढेको छ ।राजनीतिक शक्तिका हिसाबले महत्व राख्ने महानगर र उपमहानगरमा भने उम्मेदवार चयन गर्न अझै रस्साकस्सी चलिरहेको छ । गठबन्धन हुन सक्ने केही नगरपालिका र गाउँपालिकामा भने उम्मेदवारको नामावली थाती राखिएको छ । उम्मेदवारको टुंगो लगाउने प्रमुख दलमा कांग्रेस, माओवादी र एमाले अगाडि छन् । राप्रपा नेपाल र संघीय लिम्बुवान पार्टीले पनि कतिपय ठाउँमा उम्मेदवारको टुंगो लगाएका छन् । संघीय समाजवादी फोरम र नयाँ शक्तिबीचको तालमेलमा मिलेका नाम पनि सार्वजनिक भएका छन् । मोरङमा एमालेले तेह्रवटा स्थानीय तहमा उम्मेदवारको टुंगो लगाएको छ । चारवटा तहमा टुंगो लगाउन सकेको छैन । विराटनगर महानगरपालिकामा मेयर र उपमेयरको टुंगो लाग्न बाँकी छ ।एमालेको १ नं प्रदेश कमिटीको बैठकले मोरङका १७ मध्ये १३ वटामा तहमा उम्मेदवारको टुंगो लगाएको हो । विराटनगर महानगरपालिकाको मेयरमा भने पार्टी अध्यक्ष विनोद ढकाल, संगठन विभाग प्रमुख बाबुराम कार्की र पूवअध्यक्ष महेश रेग्मीको नाम सिफारिस गरेको छ । बूढीगंगा गाउँपालिका प्रमुखका आकांक्षीमा बलभद्र सरदार र राजन केसी, सुन्दरहरैंचा नगरपालिका मेयरमा केदार गुरागाईं र राजकुमार ओझा, बेलबारी नगरपालिकाको मेयरमा डीपी राई र ज्ञानेन्द्र सुवेदी हुनुहुन्छ । स्थानीय तह निर्वाचनको तयारीमा जुटेको माओवादी केन्द्र मोरङले पनि उम्मेदवारको टुंगो लगाएको छ । उसले १७ स्थानीय तह रहेको मोरङमा १६ वटामा उम्मेदवार चयन गरेको छ । राजनीतिक शक्तिका हिसाबले महत्व राख्ने महानगर र उपमहानगरमा भने उम्मेदवार चयन गर्न रस्साकस्सी चलिरहेको छ । मोरङको बूढीगंगा गाउँपालिकाबाहेक अन्य सबै स्थानीय तहमा उम्मेदवार छनोट गरिएको माओवादी केन्द्र मोरङका नेता गणेश उप्रेतीले जानकारी दिनुभयो । उहाँका अनुसार १ महानगर, ८ नगरपालिका र ७ वटा गाउँपालिकामा उम्मेदवाको टुंगो लगाइएको हो । माओवादीले १६ वटा स्थानीय तहका प्रमुखउपप्रमुखसहित सबै वडाध्यक्षको समेत टुंगो लगाएको छ । माओवादीले माओवादी विराटनगरको मेयरमा भोगेन्द्र यादव र नमिता न्यौपाने, उर्लाबारी नगर मेयरमा राजेन्द्र पौडेल र उपमेयरमा धनमाया धिमाल, पथरी शनिश्चरेमा जहरमान लिम्बू र राधिका गौतम, बेलबारीमा तिलक राई र सुशीला भट्टराईलाई उम्मेदवार बनाएको छ । सुन्दर हरैंचामा लक्ष्मी न्यौपाने र नवराज चापागाईं मेयर र उपमेयरका उम्मेदवार हुनुहुन्छ । लेटाङ नगरपालिकामा गोपाल नेपाली र शान्ता राई, रतुवामाई नगरपालिकामा प्रकाश पौडेल र लीलामाया तामाङ, रंगेलीमा दिलीप बगडिया र केशवबहादुर बराल र सुनवर्षी नगरपालिका मेयरमा श्याम राजवंशीको नाम टुंगो लगाएको छ । मिक्लाजुङ गाउँपालिका प्रमुखमा प्रेम मिभक लिम्बू र उपप्रमुखमा जमुना दाहाललाई अघि सारेको छ । केराबारी गाउँपालिकामा हस्तबहादु गुरुङ र मनमायाँ सुवेदी, कानेपोखरीमा सूर्य धिमाल र तारा ओझा राजवंशी, ग्रामथानमा रमेश भगत थारू र रेणुका चौधरीलाई माओवादीले उम्मेदवार बनाएको छ । कटहरी गाउँपालिकामा योगेन्द्र यादव र बिन्दी मि श्रा, जहदा गाउँपालिकामा राजकुमार यादव र धनपाल गाउँपालिकामा विक्रम पासवानलाई प्रमुखको उम्मेदवार बनाएको छ । माओवादी केन्द्रले जहदा र धनपाल गाउँपालिका एवं सुनबसी नगरपालिकामा उपप्रमुखको नाम टुंगो लगाएको छैन । कांग्रेस मोरङले धेरै नाम सिफारिस भई आएकाले उम्मेदवारको टुंगो लगाउन नसकेको हो । सुनसरीका प्रमुख दलले धेरैजसो ठाउँमा सर्वसम्मत उम्मेदवारको टुंगो लगाएका छन् । १२ वटा स्थानीय तहमध्ये धरान र इटहरी उपमहानगरपालिकामा कांग्रेस र एमालेले वडाध्यक्षका उम्मेदवार चयन गरेका छन् । तर मेयर र उपमेयर पदमा भने प्रतिस्पर्धा बढी भएकाले चयन हुन बाँकी छ । कांग्रेसले बराह नगरपालिका मेयरमा बाबुराम विष्ट, कोसी गाउँपालिका अध्यक्ष र उपाध्यक्षमा क्रमशः अहिब अन्सारी र अनिता यादव, भोक्राहा गाउँपालिका अध्यक्षमा अजमल अख्तर मियाँ र उपाध्यक्षमा अन्जुदेवी मेहता, गडी गाउँपालिका अध्यक्षमा श्रीप्रसाद यादव र उपाध्यक्षमा राजकुमारी चौधरी, हरिनगरा गाँउपालिका अध्यक्षमा गफार अन्सारी, उपाध्यक्षमा रिमझिम भगत, देवानगन्ज गाउँपालिका अध्यक्षमा लालीप्रसाद मेहता र उपाध्यक्षमा पुनिता देवी यादव, बर्जु गाउँपापालिका अध्यक्षमा इस्रायल अन्सारीलाई उठाउने निर्णय गरेको पार्टी स्रोतले बताएको छ । एमालेले धरान उपमहानगर मेयरमा तारा सुब्बा, इनरुवा नरपालिकामा मेयर पोस्टकुमार नेपाल, बराह नगरपालिकामा मेयर नीलम खनाल र उपमेयर कमला मगर, एमालेले बर्जु गाउँपालिकामा प्रमुख फणिलाल चौधरी र उपप्रमुख सोमकुमारी गुरुङ राय, हरिनगर गाउँपालकामा प्रमुख लस्करी अन्सारी र उप्रमुख विनीता मेहेता, बडी गाउँपालिकामा भद्रनारायण चौधरी र रिभा कर्णलाई उठाउने निर्णय भएको एमाले सुनसरी उपाध्यक्ष रमेश बस्नेतले जानकारी दिनुभयो । इटहरी उपमहानगर, रामधुनी, दुहबी नगरपालिका र देवानगन्ज, भोक्राहा, कोसी गाउँपालिकामा टुंगो लगाउन सकेको छैन । माओवादी केन्द्रले धरानको मेयरमा अइन्द्रविक्रम बेघा र उपमेयरमा संघीय समाजवादी फोरमसँग तालमेल गर्ने भएको छ । इटहरीमा मेयरमा हरिमाया जिमी र उपमेयर सागर सुवेदीलाई उम्मेदवार बनाइएको पार्टीका जिल्ला इन्चार्ज शारदा पोखरेलले बताउनुभयो ।इनरुवामा मेयरमा नरेन्द्रबहादुर कटवाल, उपमेयर तोया पोदार गिरी, दुहबीमा मेयरमा अर्थलाल चौधरी, उपमेयर रोजिना खातुन, रामधुनीमा मेयर दिनेश चौधरी, बराह नगरपालिकामा मेयर कमलबहादुर कटवाल, उपमेयरमा संगीता राईलाई उठाउने भएको छ । हरिनगरामा प्रमुख दिलु मोहमद मियाँ, उपप्रमुख मुन्नी मेहता, कोसी गाउँपालिकामा प्रमुखमा पञ्चनारायण मण्डललाई उठाउने भएको छ । बाँकी गाउँपालिकामा निर्णय हुन सकेको छैन । राप्रपा नेपालले धरानमा मेयर तारा शाक्य, उपमेयरमा प्रकाश राई, इटहरीमा मेयरमा रोहितबहादुर कार्की र उपमेयर माया रायमाझीलाई उठाउने निर्णय गरेको छ । बराहमा मेयरमा नेत्र घिमिरे, उपमेयर होमकुमारी निरौलालाई उठाउने भएको छ । बाँकी नगर र गाउँपालिकामा निर्णय हुन बाँकी रहेको पार्टीले जनाएको छ । संघीय समाजवादी फोरम नेपाल, फोरम लोकतान्त्रिक र साझा पार्टीले उम्मेदवार घोषणा गर्न बाँकी छ । समाजवादीले धरानमा माओवादीलाई मेयरमा समर्थन गरी उपमेयरमा पारस काङमाङ राईलाई उठाउने निर्णय गरेको छ । 'धरानबाहेकका स्थानमा माओवादी र नयाँ शक्तिबीच तालमेल गर्ने पहल हुँदैछ', समाजवादीका केन्द्रीय सदस्य भीम राईले भन्नुभयो । सप्तरीमा ९ नगरपालिका र ८ गाउँपालिकासहित १७ स्थानीय तहमा उम्मेदवार छनोट टुंगिन लागेको छ । एमालेले पाँच नगरपालिका र चार गाउँपालिकामा उम्मेदवार छानिसकेको छ । केहीमा बाँकीमा चार दिनभित्र निर्णय हुने एमाले जिल्ला सचिव शम्भु यादवले बताउनुभयो । कांग्रेसका नेता प्रमुख पदको टुंगो लगाउन व्यस्त छन् । प्रमुख पदको टुंगो लगाएपछि बाँकी उम्मेदवार छनोट गरिने कांग्रेसका जिल्ला सभापति दिनेश यादवले बताउनुभयो । 'आकांक्षी धेरै छन्, अरू पार्टीबाट प्रभावशाली नेता प्रवेश गर्ने सम्भावना रहेकाले पनि पर्खिएर बसेका छौं', उहाँले भन्नुभयो । माओवादी नेता एवं सांसद उमेश यादवले स्थानीय तहमा दुईदेखि तीनजनासम्मको नाम आएको जानकारी दिनुभयो । प्रधानमन्त्रीको मतदान सकिएलगत्तै जिल्ला फर्किएपछि निष्कर्षमा पुग्ने उहाँको भनाइ छ । पार्टी प्रवेश कार्यक्रममा व्यस्त रहेको संघीय समाजवादी फोरम नेपाल पनि नयाँ शक्तिसँग समन्वय गरेर उम्मेदवारी दिने तयारीमा लागेको छ । अधिकांश पार्टीका नेताले जेठ २५ गतेसम्म उम्मेदवार तय गरिसक्ने जनाएका छन् । राजविराज नगरपालिकामा मेयरका दाबेदार सुखराम यादव फोरम त्यागेर एमालेबाट उठ्नुहुने भएको छ । राजपा त्यागेका भीमराज यादव पनि फोरमबाट मेयरमा उठ्ने तयारीमा हुनुहुन्छ । सिरहामा उम्मेदवार छान्न नसके पनि कांग्रेस, माओवादी र मधेसवादी दलले प्रचारप्रसारु सुरु गरेका छन् । ती दलले वडावडामा र्याली गरिरहेका छन् । एमालेले उम्मेदवारको टुंगो लागेका ठाउँमा कार्यक्रम गरिरहेको छ । संघीय समाजवादी फोरमले उम्मेदवार घोषणा गरेको छैन । तर मतदाता भेटघाटलाई तीव्रता दिएको छ । तल्लो तहबाट सिफारिस भई आएकै नामलाई प्राथमितामा दिएर छनोट गरिने कांग्रेस जिल्ला सभापति तथा सांसद रामचन्द्र यादवले बताउनुभयो । एमालेले नगरपालिका प्रमुख, उपप्रमुख र गाउँपालिकाका अध्यक्ष छान्न तीनदेखि पाँचजनासम्मको प्रदेश कमिटीलाई सिफारिस गरेको छ । यता माओवादी केन्द्रको आन्तरिक विवादका कारण उसले धेरै ठाउँमा उम्मेदवार टुंगो लगाउन सकेको छैन । सिरहामा ७ नगरपालिका र १० गाउँपालिका छन् । उदयपुरमा कांग्रेस र एमालेले उम्मेदवारको टुंगो लगाएका छन् । माओवादीले पाँच तहमा टुंगो लगाएको छ । चौदण्डीगढी नगरपालिकामा मेयरउपमेयरमा कांग्रेसबाट खगेन्द्र राई र सम्झना राई, एमालेबाट नरेन्द्र राउत र कान्ता राई उठ्नुहुने भएको छ । आठ स्थानीय तह रहेको उदयपुरमा कांग्रेस र एमालेले सबै र माओवादी केन्द्रले पाँच स्थानमा उम्मेदवारी टुंगो लगाएको छ । वडामा भने हालसम्म कांग्रेसले मात्र उम्मेदवारी टुंगो लगाएको छ । एमाले र माओवादीले ७५ प्रतिशत वडामा टुंगो लगाएको दाबी गरेका छन् । त्रियुगा नगरपालिकामा एमालेले जिल्ला इन्चार्ज बलदेव चौधरीलाई मेयर र जिल्ला सदस्य सिर्जना दनुवारलाई उपमेयरको टिकट दिएको छ । कांग्रेसले क्षेत्रीय सभापति वसन्त बस्नेत र देवीकुमारी चौधरीलाई टिकट दिएको छ । धनकुटामा कांग्रेस र संघीय समाजवादी फोरमबीच 'एलायन्स' हुने भएको छ । साँगुरीगढी, चौबीसे गाउँपालिका र धनकुटा नगरका केही पदमा एलायन्स हुने पार्टी सचिव विजयसन्तोषी राईले बताउनुभयो । साँगुरीगढीमा कांग्रेसका जितेन्द्र राई मेयर, समाजवादी फोरमका बलबहादुर राई उपमेयर, चौबीसेमा कांग्रेसका हर्क चेम्जोङ प्रमुख हुनुहुनेछ । धनकुटा नगरमा मेयर कांग्रेसका दिनेश राई, उपमेरमा रेणु श्रेष्ठको टुंगो लागेको छ । एमालेले भने एकल उम्मेदवारी दिने जनाएको छ । माओवादीले खाल्सा छिन्ताङ सहिदभूमि गाउँपालिकामा मात्रै उम्मेदवारको टुंगो लगाएको पार्टी सहइन्चार्ज उज्ज्वल किराँतीले बताउनुभयो । सात गाँउपालिका र एक नगरपालिका रहेको पाँचथरमा कांग्रेस, एमाले र माओवादी केन्द्रले अधिकांश ठाँउमा उम्मेदवारको टुंगो लगाएका हुन् । माओवादी एक महिनाअघि नै उम्मेदवारको टुंगो लगाएर प्रचारमा व्यस्त छ । कतिपय ठाउँमा तालमेलको कसरत भइरहेको माओवादीका नेता ठाकुरसिंह नेम्बाङले जानकारी दिनुभयो । कांग्रेसले याङवरक गाउँपालिकाको उपप्रमुखबाहेक अन्यमा टुंगो लगाएको उहाँको भनाइ छ । 'एक नगरपालिकासहित सातवटै गाउँपालिकामा कांग्रेसले उम्मेदवार टुंगो लगाइसकेको छ', जिल्ला सचिव बृजहाङ आङ्देम्बेले भन्नुभयो ।"
राजपा त्याग्दै नेता,"राजविराज : स्थानीय तहको निर्वाचनमा भाग लिने सम्भावना कम हुँदै गएपछि राष्ट्रिय जनता पार्टी नेपालका प्रभावशाली नेता, कार्यकर्ताले पार्टी छाड्न थालेका छन् । आन्दोलनरत पार्टीको नेतृत्व पंक्तिमा निर्वाचनमा जाने विषयमा अन्यौलता देखिएपछि चुनावको तयारीमा रहेका सप्तरीका नेता, कार्यकर्ताले अन्य पार्टी प्रवेश गर्न थालेका हुन् । राजपा छाडेका अधिकांश नेताहरू उपेन्द्र यादवले नेतृत्व गरेको संघीय समाजवादी फोरम नेपालमा प्रवेश गरेका छन् भने केही अन्य पार्टीमा प्रवेश गरेका छन् । सप्तरीको बिभिन्न स्थानबाट शनिबार मात्र राष्ट्रिय जनता पार्टी परित्याग गरी सयौंको संख्यामा फोरम नेपालमा प्रवेश गरेको उक्त पार्टीले जनाएको छ । छिन्नमस्तामा आयोजित कार्यक्रममा राजपा परित्याग गरी विन्देश्वर मण्डल, छेदी मण्डल, शिवजी मण्डललगायतका दर्जनौं नेताकार्यकर्ता फोरम नेपालमा प्रवेश गरेको प्रचार विभाग प्रमुख बृजमान तामाङले जानकारी दिनुभयो । तामाङका अनुसार तिलाठी कोईलाडी र गोईठीमा समेत सयौं कार्यकर्ता फोरममा प्रवेश गरेका छन् । संविधान संशोधन र मधेसमा स्थानीय तहको संख्या वृद्धि नभएसम्म चुनावमा नजाने अडान राख्दै आएको राजपाबाट अन्य पार्टीमा प्रवेश गर्नेहरूले चुनावमा उम्मेदवार हुने आकांक्षा राखेका छन् । यसै क्रममा गत बुधबार राजविराज नगरपालिकाको मेयरका दावेदार भीमराज यादवसहित भरत साह, कृषनारायण यादवले फोरम प्रवेश गर्नुभयो । मेयर लड्नका लागि फोरम प्रवेश गरेका भीमराज राजपाका केन्द्रीय सदस्य हुनुहुथ्यो । पहिचान र संघीयता रक्षाका लागि चुनावमा भाग लिई जनमत जुटाउनु पर्नेमा जोड दिँदै आएका फोरम नेपालका अध्यक्ष उपेन्द्र यादव बिहीबारसम्म सप्तरीमा पार्टी प्रवेश कार्यक्रममा व्यस्त रहुनु भयो । पार्टी प्रवेश कार्यक्रमलाई निरन्तरता दिएको जिल्ला कमिटीद्वारा आयोजित कार्यक्रममा प्रवेश गर्नेमा राजपाका कार्यकर्ता बढी छन् । केही दिनअघि मात्र राजपाका सहमहामन्त्री बाराका समीम अन्सारी एमाले प्रवेश गर्नुभएको थियो । महोत्तरीका राजपाका केन्द्रीय सदस्य लक्ष्मी महतोले राप्रपामा प्रवेश गर्नुभयो भने अर्का केन्द्रीय सदस्य रामनारायण मेहता फोरम नेपालमा प्रवेश गर्नुभयो । राजपाका केन्द्रीय सदस्य हरी गोले लोकतान्त्रिक फोरम प्रवेश गर्नुभएको छ ।"
नेपाल र चीनबीच बूढीगण्डकी आयोजना निर्माण सम्झौतामा हस्ताक्षर,"काठमाडौं : नेपाल सरकार र चीनको चाइना गेजुवा वाटर एन्ड पावर ग्रुप कम्पनी लिमिटेड (सीजीजीसी) बीच १२ सय मेगावाट क्षमताको जलाशययुक्त बूढीगण्डकी जलविद्युत् आयोजना निर्माण सम्बन्धी सम्झौतामा हस्ताक्षर भएको छ । प्रधानमन्त्री पुष्पकमल दाहाल प्रचण्डको उपस्थितिमा उर्जामन्त्री जनार्दन शर्मा र (सीजीजीसी) प्रतिनिधिले सम्झौतामा हस्ताक्षर गर्नुभएको हो । आइतबार बिहान प्रधानमन्त्री निवास बालुवाटारमा आयोजित कार्यक्रममा प्रधानमन्त्रीले नेपालका लागि बुढी गण्डकी आयोजना धेरै महत्वपूर्ण रहेको बताउँदै तोकएको समयभित्रै गुणस्तरीयढंगले आयोजना निर्माण हुने विश्वास व्यक्त गर्नु भयो । सो अवसरमा नेपालस्थित चिनीयाँ राजदूत यु होङ, उर्जा मन्त्रालयका सचिव लगायतका प्रतिनिधिहको सहभागिता थियो । यही जेठ ९ गतेको मन्त्री परिषद बैठकले बूढीगण्डकी जलविद्युत् आयोजना निर्माणको जिम्मा चाइना गेजुवा वाटर एन्ड पावर ग्रुप कम्पनी लिमिटेडलाई दिने निर्णय गरेको थियो ।"
सहमती नजुटेपछि एउटै पदमा चुनाव लड्दै बाबुछोरा,"प्यूठान : लामो समयदेखि राजनीति क्षेत्रमा लागेका प्यूठान नगरपालिका९ मरन्ठानाका बाबुछोरा स्थानीय तह निर्वाचनमा एउटै पदमा उम्मेदवार बनेका छन्। सहमती गरेर अघि बढ्ने प्रयास भएपनि कुरा नमिलेपछि दुवैको उम्मेदवारी घोषणा भएको हो। नगरपालिकाको ९ नम्बर वडा अध्यक्ष पदमा बाबु भरत बहादुर केसी र जेठो छोरा बाचुन केसी उम्मेदवार बनेर बनेका हुन्। बुवा नेपाली कांग्रेस र छोरा राष्ट्रिय प्रजातन्त्र पार्टीबाट चुनावी मैदानमा हुनुहुन्छ। दुवैले आफ्नो जित सुनिश्चत भएको दावी गर्नुभएको छ। छोरालाई उम्मेदवार फिर्ता लिएर मलाई सहयोग गर भने तर मानेन्, बुवा भरतले भन्नुभयो, कांग्रेस छाडेर राप्रपाबाट उठ्नुस अनिमात्र सहयोग गर्छु भन्छ। ०५२ सालदेखि नेपाली कांग्रेसको राजनीतिमा लाग्नुभएका उहाँ पार्टी परिवर्तन गर्ने सोच नभएको सुनाउनुहुन्छ। बीपीको विचार र सिद्धान्त मन परेर कांग्रेसमा लागेको हुँ, उहाँले भन्नुभयो, बुढेशकालमा आएर छोराले पो पार्टी छोड्नुहोस् भन्छ। पार्टीले सर्वसम्मत रुपमा वडा अध्यक्षको उम्मेदवार बनाएको बताउँदै उहाँले गाउँका करिव ९० प्रतिशत मतदाताले आफूलाई भोट हाल्ने समेत दावी गर्नुभयो। श्रीमती र छोराले मलाई नै भोट हाल्छन्, उहाँले भन्नुभयो, एकै पदमा बाबु छोराको प्रतिस्पर्धा हुने भयो। ६४ बर्षीया केसी ०४३ सालको पञ्चायतकालमा समेत तत्कालीन मरन्ठाना गाविसको राप्रपाबाट उपप्रधानमा विजयी हुनुभएको थियो। ०४९ सालको स्थानीय निकाय निर्वाचनमा राप्रपाबाटै गाविस अध्यक्ष उठ्नुभएका केसी ५० मत अन्तरले राजमोबाट पराजय हुनुभएको थियो। राजनीति जीवनमा चुनाव लड्ने यो नै अन्तिम होला,उहाँ भन्नुहुन्छ, बुढेशकालमा एकपटक छोराले मलाई साथ दिनुपर्ने हो तर दिएन। राजनीति यात्रामा लागेको लामो अनुभवले गर्दा आफूले बहुमतमै चुनाव जित्ने उहाँको आशा छ। गाउँका समस्यासँग नजिकबाट भिजेको बताउँदै केसीले चुनाव जितेमा खानेपानी, मोटरवाटो, विद्युत्त लगाएतका समस्याहरुलाई पूर्ण रुपमा समाधान गर्ने आश्वासन दिनुभयो। ४० वर्षीया छोरा बाचुन केसी पनि विद्यार्थी जीवनदेखि राजनीति क्षेत्रमा लाग्नुभएको हो। उहाँलाई राप्रपाले सर्वसम्मत रुपमै वडा अध्यक्षको उम्मेदवार उठाएको छ। बुवा हाम्रो पार्टीबाट चुनाव लडेमा साथ दिन सकिन्छ,उहाँले भन्नुभयो, कांग्रेसमै रहे साथ दिन सकिँदैन। बुवासँग राजनीति प्रतिसोध नराखी चुनाव लड्न पाउँदा आफूलाई भाग्यमानी ठानेको समेत उहाँले बताउनुभयो। सायद यस्तो अवसर विरलै हुन्छ होला, उहाँले भन्नुभयो, हारजित फरक पक्ष हो। तर, स्वच्छ रुपमा चुनावमा प्रतिस्पर्धा गर्छौ। घरबाट श्रीमती बाहेक आमा र भाइहरुले बुवालाई साथ दिने बुझिएको उहाँको भनाइ छ। गाउँका धेरैले मलाई साथ दिन्छन्,केसीले भन्नुभयो, पार्टी र गाउँलेको साथले गर्दा नै मेरो उम्मेदवारी परेको हो। घरदैलो अभियानलाई तिव्रता दिएर उहाँले मत मागीरहनुभएको छ। सरकारले चुनावको घोषणा गर्दादेखि नै बुवालाई म उम्मेदवार बन्दै छु भनेको थिएँ, केसीले भन्नुभयो, सहयोग गर्न धेरै अनुरोध गरे तर बुवाले मान्नुभएन। राप्रपाबाट बुवाको राजनीति यात्रा सुरु भएको स्मरण गर्दै उहाँले पुरानै घर फर्कन समेत आग्रह गरेको सुनाउनुभयो। केसीले पूर्व वाणिज्य तथा आपूर्ति राज्यमन्त्री गिरीबहादुर केसी, वाणिज्य आपूर्ति मन्त्री दीपक बोहोरा र वाणिज्य मन्त्री जयन्त चन्द्रको स्वकीय सचिव भएर समेत काम गर्नुभएको छ। मन्त्रालयको निकटमा रहेर धेरैवर्ष काम गरेँ,उहाँले भन्नुभयो,गाउँदेखि केन्द्रसम्मको पहुँच छ। विकासको सपना चुनावको बेला बाँडदैन्। चुनाव जितेपछि गाउँलाई सम्मुनत बनाउने छुँ। हेर्दा सानो तर अर्थ ठूलो राख्ने काम गरेर देखाउने छु। ८ कक्षादेखि राजनीति क्षेत्रमा लाग्नुभएका उहाँ हाल पार्टीको जिल्ला सदस्य र महाधिवेशन प्रतिनिधी हुनुहुन्छ। प्रविणता प्रमाणपत्र तह सम्मको शिक्षा हासिल गर्नुभएका केसीले अमेरिका जाने अवसर छाडेर गाउँकै सेवामा लाग्ने उद्देश्यले उम्मेदवारी दिएको प्रतिक्रिया दिनुभयो। बाबु छोराको उम्मेदवारीलाई गाउँका धेरैले रोचक र महत्वका साथ हेरेका छन्। यस्तो प्रतिस्पर्धा पहिलोपटक देख्दै छुँ, छिमेकी बासुदेव गिरीले भन्नुभयो, राजनीतिमा घरपरिवार केही हुँदोरहेन्छ। आम निर्वाचनमाभन्दा स्थानीय तहमा राजनीति प्रतिसोध धेरै हुनेगरेको पाइएको उहाँको अनुभव छ। परिवार छाडिएला तर पार्टी छाडिदैन भन्नेहरुपनि देखियो, गिरीले भन्नुभयो, राजनीति धेरैजनामा नशाजस्तै भइसक्यो। साविकको मरन्ठाना गाविस हाल नगरपालिकाको ९ नम्वर वडा बनेको छ। वडामा कुल १ हजार ८ सय ५४ जना मतदाता रहेका छन्। गत संविधानसभा निर्वाचनमा नेकपा माओवादी केन्द्र पहिलो, राजमो दोस्रो र राप्रपा तेस्रो पार्टी बनेका छन्।"
प्रधानमन्त्री निर्वाचन प्रक्रिया प्रभावित,काठमाडौं : व्यवस्थापिका संसदको ११ बजे का लागि बोलाइएको बैठक तीन बजेसम्म्का लागि स्थगित भएको छ । राजनीतिक दलहरुबीचमा सहमति खोज्नका लागि भन्दै सूचना टाँस गरी संसद बैठक स्थगित गरिएको हो ।सहमति खोज्नका लागि दुर्इ बजे समाभुखसहित शीर्ष नेताहरुको बैठक बस्न लागेको छ । संसदको बैठकबाट प्रधानमन्त्रीको निर्वाचन गर्ने कार्यक्रम संसद सचिवालयले बनाएको थियो । सचिवालयको सो कार्यक्रम पनि प्रभावित भएको छ । निर्वाचन आयोगले भरतपुर महानगरपालिकको वडा नम्बर १९ मा पुनः मतदान गर्ने निर्णय गरेपछि एमालेले संसद अवरोध गर्ने चेतावनी दिँदै आएको छ । एमालेले भरतपुर महानगरपालिका वडा नम्बर १९ को मतगणना गर्न सरकारलाई दवाव दिदै आएको छ । संसद अवरोध भएका कारण संसद सचिवालयले बनाएको प्रधानमन्त्री निर्वाचित गर्ने कार्यक्रमबारे एमालेले अनविज्ञता प्रकट गर्दै आएको छ ।
'देउवालाई प्रधानमन्त्री बनाउँछौं',"काठमाडौं : आइतबार हुने प्रधानमन्त्री निर्वाचनमा विपक्षी दल एमालेले सहभागी नहुने र संसद् अवरोध गर्ने जनाए पनि माओवादी केन्द्रले निर्वाचनबाटै प्रधानमन्त्री छनोट गर्ने बताएको छ । शनिबार बसेको एमालेको स्थायी समिति बैठकले संसद् चल्न नदिने निर्णय गरे उसको निर्णयले मात्रै प्रधानमन्त्रीको निर्वाचन प्रक्रिया नबिथोलिनेमा माओवादी केन्द्र आशावादी छ । प्रधानमन्त्रीका लागि कांग्रेस सभापति शेरबहादुर देउवाले शनिबार संसद्मा उम्मेदवारी दर्ता गर्नुभएको छ । माओवादी केन्द्रका अध्यक्ष पुष्पकमल दाहालको प्रस्ताव र कांग्रेस वरिष्ठ नेता रामचन्द्र पौडेल, नेपाली लोकतान्त्रिक पार्टीका अध्यक्ष विजयकुमार गच्छदार, प्रजातान्त्रिक समाजवादी पार्टीका प्रेमबहादुर सिंह, नेकपा संयुक्तका जयदेव जोशी र अखण्ड नेपाल पार्टीका कुमार खड्काको समर्थनमा देउवाले उम्मेदवारी दर्ता गर्नुभएको हो । प्रधानमन्त्री छनोटका लागि व्यवस्थापिका संसद्ले आइतबार मतदान हुने सूचना टाँस गरिसकेको छ । माओवादी संसदीय दलका उपनेता टोपबहादुर रायमाझीका अनुसार प्रमुख विपक्षी एमालेले संसद् अवरोध गरे छलफल र वार्ता गरी प्रक्रिया अघि बढाउने रणनीति माओवादीले बनाएको छ । एमालेले संसद् अवरोध गरेर निर्वाचन हुन नदिएलाजस्तो हामीलाई लाग्दैन । त्यस्तो परिस्थिति आए प्रतिपक्षसँग संवाद र छलफल गरी प्रक्रिया अघि बढ्छ । जस्तोसुकै परिस्थितिमा पनि हामी देउवालाई प्रधानमन्त्री बनाएरै छाड्छौं', उहाँले अन्नपूर्णसँग भन्नुभयो । माओवादी केन्द्रकी प्रवक्ता पम्फा भुसालले एउटा संवैधानिक निकायले गरेको निर्णयलाई लिएर विपक्ष दल एमालेले संसद् अवरुद्ध गर्न खोज्नु गैरजिम्मेवारीपन भएको बताउनुभयो । आइतबार जेजस्तो परिस्थिति उत्पन्न भए पनि संसद् चलाउने विषय सभामुखको कुरा भएकाले प्रधानमन्त्री छनोट प्रक्रिया टुंगिनेमा हामी आशावादी छौं', उहाँले भन्नुभयो ।"
रेणुलाई भरतपुर महानगरपालिकाको मेयरमा जिताउन काँग्रेस र माओवादीले बनाए नयाँ रणनीति,"काठमाडौ:भरतपुर महानगरपालिकाको मेयर पदमा रेणु दाहाललाई जिताउन काँग्रेस र माओवादी केन्द्रले नयाँ रणनीति बनाएका छन् । निर्वाचन आयोगले १९ नम्बर वडामा पुन मतगणना गर्ने निर्णय गरेपछि काँग्रेस र माओवादीले रेणुलाई जिताउने नयाँ रणनीति बनाएका हुन । काँग्रेस र माओवादी केन्द्रकाे चितवन जिल्ला समितिको आइतवार बसेको बैठकले १९ नम्बर वडामा पुन मतदान गर्ने निर्वाचन आयोगको निर्णयलाई स्वागत गर्ने,छिटो भन्दा छिटो मतदानको मिति तोक्न माग गर्ने, वडा नम्बर १९ मा माओवादी केन्द्रले काँग्रेसका उम्मेदवारको प्यानलको पक्षमा मतदान गर्ने र काँग्रेसले आफनो सम्पूर्ण मत मेयर पदकी साझा उम्मेदवार रेणु दाहालका पक्षमा मतदान गर्ने निर्णय गरेको हो । माओवादी केन्द्रका तर्फबाट १९ नम्बर वडामा उम्मेदवार रहेका वडा अध्यक्षका उम्मेदवार खडग गुरुङ,महिला सदस्य विना गुरुङ,दलित महिला सदस्य शान्ति बिश्वकर्मा,सदस्यहरु राजेन्द्र वस्ताकोटी र दुर्गा लामाको उम्मेदवारी फिर्ता लिने निर्णय गरिएको अखिल(क्रान्ताकारी)का उपाध्यक्ष गोपालकृष्ण न्यौपानेले जानकारी दिनुभयो । माओवादी केन्द्र र काँग्रेसको गठबन्धनले मेयरमा रेणु दाहाल र उपमेयरमा पार्वती शाहलाई उम्मेदवार बनाएको थियो । सो वडाको मतगणना गर्दा ९० वटा मत च्यातिएको पाइएपछि निर्वाचन आयोगले शनिवार पुनमतदान गराउने निर्णय गरेको थियो । आयोगको निर्णयलाई एमालेले अस्वीकार गरेको छ । सो महानगरपालिकामा एमालेका उम्मेदवार देवी ज्ञवाली र माओवादी केन्द्र र काँग्रेस गठबन्धनकी साझा उम्मेदवार रेणु दाहाल वीच प्रतिस्पर्धात्मक मत प्राप्त भइरहेका थिए । आयोगले स्थानीय तह निर्वाचन ऐन २०७३ को दफा ५० को उपदफा १ को खण्ड ख बमोजिम मतगणनास्थलको अनाधिकृत कब्जा भएको भन्ने पुष्टि हुन आएको हुँदा सोही दफाको उपदफा ४ बमोजिम कब्जाबाट असर परेको सो वडाको मतदान केन्द्रको सम्पूर्ण मतपत्र अवैध घोषणा गरी मतदान रद्द गरेको छ । आयोगले सोही ऐनको दफा ५० को उपदफा ५ बमोजिम मतदान केन्द्रको मतदान हुने स्थान, मिति र समय तोकी पुनःमतदान गर्ने व्यवस्था मिलाउन भरतपुर महानगरपालिका चितवनका मुख्य निर्वाचन अधिकृतलाई निर्देशन दिएको छ । भरतपुर महानगरमा २९ वटा वडा छन् । तीमध्ये वडा नं १९ को मतगणना हँुदै गर्दा मतपत्र च्यातिएको हो । यससहित वडा नं २० को मात्र मतगणना गर्न बाँकी छ । दुई वटा वडाको मतगणना गर्न बाँकी रहँदा नेकपा(एमाले)का तर्फबाट प्रमुख पदका उम्मेदवार ज्ञवाली माओवादी केन्द्रकी उम्मेदवार दाहालभन्दा ७८४ मतले अगाडि रहनुभएको छ । वडा नं १९ मा एक हजार ८०० मत गन्दा यो मतान्तर घटेर ७३३ मा झरेको थियो । सो वडामा काँग्रेसका अध्यक्ष र सदस्यले अग्रता कायम गरेका थिए ।"
संसदको अवरोध हटाउन शिर्ष नेताहरुको बैठक संसद भवनमा,काठमाडौ : व्यवस्थापिका संसदको अवरोध हटाउन र प्रधानमन्त्री निर्वाचन प्रक्रिया अगाडि बढाउन सभामुख ओनसरी घर्तीले बोलाएको बैठक शुरु संसद भवन बानेश्वरमा शुरु भएको छ सभामुख घर्तीले ११ बजेका लागि बोलाएको बैठक एमालेले अवरोध गर्ने चेतावनी दिएपछि सूचना टाँसेर ३ बजेसम्मका लागि बैठक स्थगित गरिएको थियो । शिर्ष नेताहरुको बैठकका आधारमा ३ बजे संसदको बैठकबाट प्रधानमन्त्री निर्वाचनको प्रक्रिया अगाडि बढने वा नबढने टुंगो लाग्नेछ । शिर्ष नेताहरुको बैठकका लागि कामचलाउ प्रधानमन्त्री पुष्पकमल दाहाल र वेटिङ प्रधानमन्त्री शेरबहादुर देउवा पहिले नै पुग्नु भएको थियो । एमाले अध्यक्ष केपी ओली भने बैठकमा ढिलो पुग्नु भएको थियो । एमाले नेताहरु पुगेपछि बैठक शुरु भएको हो । तीन वटै दलका शिर्ष नेताहरु बैठकमा सहभागी हुनुहुन्छ । बैठकमा काँग्रेस र माओवादीका नेताहरुले निर्वाचन आयोगको निर्णय अनुसार भरतपुर महानगरपालिकामा पुन मतदान गर्नु पर्ने पक्षमा आफना धारणा राखेका छन् भने एमालेका नेताहरुले भरतपुर महानगरपालिकामा तत्काल मतगणना थाल्नु तर्क राखेका छन् ।
सरकार गठन अवरुद्ध गर्ने गरी संसद् अवरुद्ध गर्नु गलत',"भक्तपुर : कानुन, न्याय तथा संसदीय मामिलामन्त्री अजयशङ्कर नायकले बुहमतीय प्रणालीबाट नयाँ सरकार गठनका बेला यसलाई अवरुद्ध गर्ने गरी नेकपा(एमाले)ले संसद् अवरुद्ध गर्नु गलत भएको बताउनुभएको छ । रफत सञ्चार क्लबले आज आयोजना गरेको साक्षात्कार कार्यक्रममा उहाँले प्रधानमन्त्री चयन प्रक्रिया नै प्रभावित बनाउन खोज्नु ठीक नभएको बताउँदै भन्नुभयो, प्रतिपक्ष दल एमालेले यसरी नै संसद् अवरुद्ध गर्ने हो र प्रधानमन्त्री चयनमा ढिलाइ हुने हो भने दोस्रो चरणको स्थानीय तहको निर्वाचनसमेत प्रभावित हुन्छ, यसतर्फ धयान दिनु जरुरी छ ।' भरतपुर महानगरपालिका१९ मा पुनः मतदान गर्ने निर्वाचन आयोगको निर्णयलाई एमालेले स्वीकारेर अगाडि जानुको विकल्प नभएको उहाँको भनाइ छ । मन्त्री नायकले भन्नुभयो, 'स्वतन्त्र र अधिकार प्राप्त आयोगमाथि नै हस्तक्षेप गर्दै एमालेले आयोगको निर्णय मान्दिन भन्नु र संसद् अवरुद्ध गर्नु लगायत गतिविधि अघि बढाउनु सकारात्मक होइन, एमालेले गरेको विरोध अर्थहीन छ ।' विगतमा पनि एमालेका कार्यकर्ताले मतपत्र च्यातेर पुनः मतदान गर्नुपरेको जिकिर गर्दै उहाँले अहिले पनि भरतपुरमा हुने पुनः मतदानमा शङ्का गर्न नहुने बताउनुभयो । रासस"

शीर्षक,विवरण
आईओएमबारे शीघ्र निर्णय,"त्रिभुवन विश्वविद्यालय चिकित्साशास्त्र अध्ययन संस्थान (आईओएम)ले लिएको एमबीबीएस प्रवेश परीक्षाको नतिजा सार्वजनिक नहुँदा विद्यार्थी अन्योलमा परेका छन् । सो प्रवेश परीक्षामा म्याग्नेटिक डिभाइस प्रयोग गरेर चिट चोराएको खुलासा भएको थियो । परीक्षाको नतिजा सार्वजनिक गर्ने कि रद्द गरेर पुनः परीक्षा लिने, निर्णय हुन नसक्दा भविष्यमा चिकित्सक बन्न चाहने विद्यार्थी समस्यामा परेका छन् । त्रिविले चिट चोरीकाण्डको छानबिन गरेर प्रतिवेदन बुझाउन गठन गरेको समितिले समयमै काम नसक्दा उसलाई निर्णय लिन गाह्रो भएको छ । समितिलाई दुई हप्तामा प्रतिवेदन बुझाउन भनिएकोमा चार हप्ता बितिसक्दा पनि काम हुन सकेको छैन । त्रिविसँग सम्बन्धन लिएका सरकारी र निजी मेडिकल कलेजहरूले आईओएमको प्रवेश परीक्षामा उत्तीर्ण हुनेलाई मात्र भर्ना लिन पाउँछन् । परीक्षाफलमा ढिलाइ हुँदा उनीहरूको शैक्षिक सत्र नै लम्बिने खतरा बढेको छ । अन्योलले गर्दा विद्यार्थी महँगो शुल्क (डोनेसन) तिरेर विदेश पढ्न जाने तयारीमा लागेका छन् । यस प्रकरणले चिकित्सा शास्त्र अध्ययन गर्न चाहने युवाको मनमस्तिष्कमा नराम्रो प्रभाव पारेको त छ नै मुलुकमा व्याप्त अराजकता, दण्डहीनता, बेथिति र भ्रष्टीकरण समेत देखाउँछ । चिट चोरीमा काठमाडौंका शिक्षासम्बन्धी परामर्शदाता र चिकित्सकको संलग्नता र आधुनिक प्रविधिको प्रयोगले नेपाली समाजको कुनै पनि क्षेत्र चोखो नरहेको सन्देश दिन्छ । लामो राजनीतिक संक्रमणको असर समाजमा पनि पर्न थालिसकेको छ । राज्यका कार्यपालिका, व्यवस्थापिका, न्यायपालिका, संवैधानिक निकाय र संवैधानिक आयोगहरूको निष्पक्षतामाथि समेत प्रश्न उठाइएका छन् । यस्ता प्रश्न असान्दर्भिक नै छन् भन्न नसकिने अवस्था छ । यो विकृतिको जालोबाट शिक्षा र स्वास्थ्यक्षेत्र पनि मुक्त हुनसक्ने कुरै भएन । लक्ष्य प्राप्तिका लागि माध्यमको पवित्रता र स्वच्छतालाई बेवास्ता गर्न थालिएको छ, सामाजिक जीवनका हरेकजसो क्षेत्रमा । यस्तो प्रवृत्ति समाजले स्वीकार गर्दै जानु गम्भीर चिन्ताको विषय हो । चिकित्सा शास्त्र अध्ययन संस्थानबाट लिइने प्रवेश परीक्षामा हुने अनियमितताका बारेमा विगतका वर्षमा पनि प्रश्न उठाएइका थिए । तर यस वर्ष विद्यार्थीलाई उच्चस्तरीय प्रविधिको उपकरण प्रयोग गरेर चिट चोरिरहेको अवस्थामा भेटिएको थियो । चिट चोराउने व्यक्तिले बाहिरबाट उत्तर टिपाउने गरेकाले प्रश्नपत्र पहिलेनै बाहिरिसकेको देखिन्छ । यसरी यो क्रियाकलाप योजनाबद्ध रूपमा गरिएको देखिन्छ र यसमा प्रहरीले पक्डिएकाबाहेक अन्य पहुँचवालाको समेत संलग्नता हुन सक्छ । नेपालमा स्वास्थ्य क्षेत्रमाथिको विश्वसनियता घट्दै गइरहेको छ । चिकित्सा शिक्षा महँगो हुँदै जाँदा स्वास्थ्यजस्तो संविधानले सबै नागरिकको आधारभूत अधिकार मानेको क्षेत्र गरिबगुरुवाको पहुँचबाहिर पुगिसकेको छ । चिकित्सा पेसा संवेदनशील र कम गल्ती गर्न मिल्ने क्षेत्र हो । यसका लागि उच्चस्तरको ज्ञान र सीपको जरुरत त पर्छ नै, मानवीय संवेदनशीलता र इमानदारी पनि चाहिन्छ । प्रवेश परीक्षामा चिट चोरेर छानिने व्यक्तिबाट यस्ता कुरा अपेक्षा गर्न सकिँदैन । यस्तो संवेदनशील विषयमा यो या त्यो निहुँमा दोषीलाई उन्मुक्ति दिनु हुँदैन । छानबिनको प्रतिवेदन आउन ढिला भएको, उपकुलपति बाहिर भएको जस्ता कारण देखाएर त्रिविले निर्णय लिन समय लगाएको छ । हजारैाँ विद्यार्थीको भविष्यसँग जोडिएको यो विषयमा सकेसम्म छिटो र उचित निर्णय लिन ढिला गर्नु हुँदैन ।"
राष्ट्रपति भण्डारी युएई प्रस्थान,"काठमाडौँ: राष्ट्रपति विद्यादेवी भण्डारी संयुक्त अरब इमिरेट्सको औपचारिक भ्रमणका लागि सोमबार अबुधावीतर्फ प्रस्थान गरेकी छिन्। राष्ट्रपति भण्डारी युएईको अबुधावीका युवराज तथा त्यहाँका सशस्त्र बलका नायब सर्वोच्च कमाण्डर शेख महम्मद बिन जाहेद अल नेह्यानको निमन्त्रणामा आज अपरान्ह त्यसतर्फ प्रस्थान गरेकी हुन्। राष्ट्रपति भण्डारीलाई त्रिभुवन अन्तर्राष्ट्रिय विमानस्थलको अति विशिष्ट कक्षमा उपराष्ट्रपति नन्दबहादुर पुन, प्रधानमन्त्री शेरबहादुर देउवा तथा विशिष्ट अधिकारीहरुले बिदाइ गरेका थिए। नेपाली सेनाको एक टुकडीले राष्ट्रपतिको सम्मानमा २१ तोपको सलामी दिएको थियो।नेपाल तथा युएईले सन् १९७७ को जनवरी २२ मा कूटनीतिक सम्बन्ध स्थापना गरेका थिए। यही कात्तिक २८ गते राष्ट्रपति भण्डारी र युवराज नेह्यानबीच औपचारिक वार्ता हुने कार्यक्रम छ। राष्ट्रपति भण्डारी यही कात्तिक ३० गते स्वदेश फर्कनेछिन्।"
अब गिरिजाप्रसादको उत्तराधिकारी मिनेन्द्र: नेत्री कोइराला,"विराटनगरः नेपाली काँग्रेसकी नेतृ एवम् पूर्व उपप्रधानमन्त्री सुजाता कोइरालाले आफ्ना बुबा गिरिजाप्रसाद कोइरालाको उत्तराधिकारी अब मिनेन्द्र रिजाल भएको बताएकी छिन् । मोरङ्ग क्षेत्र नं२ मा अवस्थित डायनियमा सोमबार भएको चुनावी कार्यक्रमलाई सम्बोधन गर्दै सुजाताले पूर्वप्रधानमन्त्री कोइरालाको सपना साकार गर्ने जिम्मेवारी अब मिनेन्द्रको काँधमा आएको बताउँदै सुजाताले भनिन्, 'गिरिजाप्रसादको क्षेत्रमा उहाँको उत्तराधिकारी बनेर मिनेन्द्र चुनावमा उठेकोले अब मिनेन्द्रले यस ठाउँमा सहयोग पाउनु पर्छ।' काँग्रेसको क्षेत्रीय समितिको आयोजनामा भएको कार्यक्रममा पार्टीका क्रियाशील सदस्यहरुमाझ कोइरालाले भनिन्, 'गिरिजाबाबुको अबको उत्तराधिकारी उहाँ मिनेन्द्र जी हो अब उहाँलाई सहयोग गर्ने जिम्मेवारी पनि तपाईंहरुको नै हो।' उनले गिरिजाप्रसादको योगदान रहेको क्षेत्रमा मिनेन्द्र आउनु निकै सकारात्मक भएको चर्चा गरिन्। नेतृ कोइरालाले बाबुले यस क्षेत्रको विकासकालागि धेरै काम गरेको र त्यसलाई पूरा गर्ने जिम्मेवारी पनिकाँग्रेसकै काँधमा रहेको बताइन्। उनले विकासका सबै कामको काँध उठाउने जिम्मेवारी पार्टीले प्रतिनिधि सभाका उमेदवार मिनेन्द्र रिजाललाई दिएको पनि बताइन्।रिजालगिरिजाप्रसादकोइरालासँगनजिक रहेको काम गरेको व्यक्तिभएकोले सहयोग गर्न पनि आग्रह गरिन्। कार्यक्रममा नेपालीकाँग्रेसका केन्द्रीय सदस्य एव मोरङ्ग क्षेत्र नं२ काप्रतिनिधि सभा उमेदवार डा मिनेन्द्र रिजालले संविधान निमार्णपछि स्थानीयतहको निर्वाचनले मजबुत जग निर्माण भएकाले मुलुक समृद्धको चरणमा प्रवेश गरेको बताए।उनले भने, 'केपी शर्मा ओली अगाडि लम्पसार पररे प्रचण्डले गिरिजाबाबुको सपना साकार पार्छु भनेर बोल्दै हिड्ने अधिकार छैन।' आफू गिरिजाबाबुको उत्तधिकारी भएर यो क्षेत्रमा आएकाले ती सपना साकार बनाउन सबै एकजुट भएर लाग्नु पर्ने बताए । सो अवसरमा नेपालीकागे्रसका केन्द्रीय सदस्य गुरुराज घिमिरे, प्रदेश सभामोरङ्ग क्षेत्र नं२ (क)उमेदवार शिवनारायण सिह, (ख)उमेदवार सुमन कुँवर लगायतले विचार व्यक्त गरेका थिए।"
आचारसंहिता उल्लंघन नगर्न चेतावनी,"गोरखा : नेपाली कांग्रेसका महामन्त्री शशांक कोइरालाले नेपालमा साम्यबाद रोक्न लोकतान्त्रिक गठबन्धनले जित्नुपर्ने तर्क गरेका छन् । आइतबार गोरखाको हिमालपारिको सिर्दिबास पुगेका कोइरालाले एमाले र नेकपा माओबादी केन्द्रले संबिधानसभाबाट जारी भएको संबिधान आफूखुसी संशोधन गर्न वामगठबन्धन गरेको आरोप लगाए । कोइरालाले कांग्रेसको नेतृत्वमा देशले संबिधान पाएको दाबी गर्दै कांग्रेस नेतृत्वको लोकतान्त्रिक गठबन्धनले जितेमा विकास र संबृद्धि आउने दावी गरे । उनी त्यस क्षेत्रका प्रतिनिधिसभा उम्मेद्वार चीनकाजी श्रेष्ठ, प्रदेशसभा राजेन्द्र बजगाईँ, समानुपातिक उम्मेद्वार हरि घले र कमला पन्तलाई साथमा लिएर हेलिकोप्टर चढेर मान्वु, काशीगाउँ, केरौंजा र सिर्दिवासमा आयोजित चुनावी सभा सम्बोधन गर्न पुगेका थिए । यसैबीच नेपाली कांग्रेसका उम्मेद्वार राजेन्द्र बजगाईँले बारम्बार हेलिकोप्टर चार्टर गरी चुनावी कार्यक्रममा सहभागी भए जनप्रतिकार गर्ने चेतावनी बाम गठबन्धनले दिएको छ । आइतबार पत्रकार सम्मेलन गरी गठबन्धनका नेता चुडामणि खड्काले जनप्रतिकारबाट पर्ने असरको जिम्मेवारी सम्बन्धित उम्मेद्वारले नै लिनुपर्ने उनले तर्क गरे । गोरखा क्षेत्र नं १ प्रदेश ख'का नेपाली कांग्रेसका उम्मेद्वार राजेन्द्र बजगाईँले पटक पटक हेलिकोप्टर प्रयोग गरेर चुनावी कार्यक्रम गरेको गठबन्धनको आरोप छ । बजगाईँ काङ्ग्रेस महामन्त्री शशांक कोइरालाको नाममा स्वीकृति लिइएको हेलिकोप्टर चढेर सिर्दिबास, केरौंजा, काशिगाउँ र मान्बु पुगेका थिए । निर्वाचन आयोगका प्रवक्ता नवराज ढकालले सो हेलिकोप्टर स्वीकृति लिएर चार्टर गरिएको पुष्टि गरेका छन् । तर हेलिकोप्टर चार्टरप्रति असन्तुष्ट जनाउँदै वाम गठबन्धनले आचारसंहिता विपरित हेलिचार्टर गरिएको दाबी गरेको छ । महामन्त्रीलाई हेलिकोप्टर प्रयोग गर्न पाउने अधिकार त छ, तर उहाँको नाममा हेलिकोप्टर दर्ता गरेर आचारसंहिताको धज्जी उँडाएर काङ्ग्रेसका उम्मेद्वार चार ठाउँको कार्यक्रममा पुगेका छन्' नेता खड्काले भने । उम्मेद्वार बजगाईँले आउँदो मंसिर दुई गते पनि महामन्त्री कोइराला गोरखाको बिभिन्न ठाउँका लागि हेलिकोप्टर प्रयोग गरी आउने जनाएका छन् । तर बाम गठबन्धनले भने सो दिनमा शशांक चढेको हेलिकोप्टरमा उम्मेद्वार चढेमा जनप्रतिरोध गर्ने चेतावनी दिएका छन् । आचारसंहिता उल्लंघन भएको भन्दै माओवादी केन्द्र र एमालेले अलग अलग उजुरी दिएको मुख्य निर्वाचन अधिकृत वसन्तराज पौडेलले जनाए । साथै दुवै दिनका लागि उम्मेद्वारले स्वीकृति लिएको पत्र पेश गरेको पनि पौडेलले जनाएका छन् ।"
रोल्पा जिल्ला बन्द हुँदा जनजीवन प्रभावित,"रोल्पा : नेत्रविक्रम चन्द विप्लव' नेतृत्वको नेपाल कम्यूनिष्ट पार्टीको बन्दका कारण रोल्पा जिल्लामा बजार, यातायता र शिक्षण संस्था ठप्प भएका छन्। गृहप्रशासनले पक्राउ गरेका आफ्ना नेता कार्यकर्तालाई विनाशर्त रिहाई गर्नुपर्ने माग राख्दै सोमबार एक दिनका लागि नेकपाले जिल्ला बन्द आव्हान गरेको हो। आइतबार दिउँसो नेकपाका नेता प्रतापको नाममा जारी विज्ञप्तिमा बन्द आव्हान गरिएको थियो। विज्ञप्तीको भरमा बिहानैदेखि बजार बन्द भएका हुन्। लामो र छोटो दूरीका सवारी साधन सञ्चालनमा आएका छैनन्। बन्दले जनजीवन प्रभावित भएको जिल्ला प्रहरी कार्यालयका प्रहरी निरीक्षिक सुदर्शन पन्थीले बताए। काठमाडौंलगायत जिल्ला बाहिरबाट जिल्ला भित्रिने सवारी साधन र यात्रुहरु रोल्पा प्रवेश गर्ने सिमाना प्यूठान र दाङमा अलपत्र परेका छन्। महत्वपूर्ण कामका लागि हिडेका यात्रु बीच बाटोमै अलपत्र परेका हुन्। जलजला यातायात व्यवसायी समितिका अनुसार सदरमुकाम लिबाङ आउने यात्रु र गाडी खुंग्री र भिंगृ प्यूठानमा अलपत्र अवस्थामा छन्। दक्षिणी होलेरी, घर्तीगाउँ, थबाङ र चुनबाङ जाने सवारी साधन दाङको दुईखोलीमा रोकिएका छन्। जिल्ला बाहिरिने सवारी साधन र यात्रु पनि बसपार्कमा अपलपत्र छन्। शिक्षण संस्था बन्द हुँदा विद्यार्थीको पठनपाठन समेत प्रभावित भएको छ। बन्दको सूचनाले बजार, यातायात र शिक्षण संस्था स्वस्फूर्त बन्द भएका हुन्। सदरमुकाम लिबाङमा नेकपाका नेता कार्यकर्ताको उपस्थिति नभएपनि बिहानैदेखि बजार खुलेका छैनन्। मेडिकल र साना चिया पसलमात्र खुला छन्।', प्रनि पन्थी भन्छन, बन्दले पुरै जनजीवन प्रभावित भएको छ।' जिल्लाका भित्री सडक पनि सुनसान बनेका छन्। मुख्य बजारहरु सुलिचौर, होलेरी, घर्तीगाउँ, बागमारा सुनसान बनेका छन्। बन्दका लागि नेकपाका नेता कार्यकर्ता सडक र बजारमा नदेखिएपनि त्रासकै कारण बन्द भएका हुन्। बामगठबन्धनका उम्मेदवार लक्षित विष्फोटक पदार्थसहित श्रृंखलावद्ध आक्रमणका घटनाकै बेला गरिएको बन्दले पनि व्यवसायीमा त्रास बढेको छ। चुनाव विरोधी गतिविधि गरेको आरोपमा कार्तिक २२ गते प्रहरीले नेकपा जिल्ला इन्चार्ज दलबहादुर खत्री जागृति' र जिल्ला सेक्रेटरी सन्तोष सुवेदी प्रयास' लाई पक्राउ गरेको थियो। उनीहरुलाई सार्वजनिक मुद्दा लगाइएको छ। सोही दिन अलग स्थानबाट नलकटुवा पेस्तोलसहित दुई युवा पक्राउ परेका थिए। ती युवा पनि नेकपाकै कार्यकर्ता भएको बताइएको छ।उनीहरुलाई हातहतियार खरखजाना मुद्दा लगाइएको प्रहरीले जनाएको छ। नेकपाले भने अनाहकमा आफ्ना नेता कार्यकर्ताको गिरफ्तारी भएको जिकिर गर्दै आएको छ। सरकारको रवैयाका कारण बन्द गर्नु परेकाले जनजीवनमा प्रभाव पर्न गएको जनाएको छ।"
बूढीगण्डकी आयोजनाको सम्झौता खारेजीबारे मन्त्रीहरूकै कुरा बाझियो,"काठमाडौं : बूढीगण्डकी जलविद्युत् आयोजना निर्माणका लागि चिनियाँ कम्पनी गेजुवासँग भएको समझदारीपत्र खारेज भएको विषयमा सरकारका मन्त्रीहरूकै दुईथरी धारणा आएको छ। उपप्रधानमन्त्रीसमेत रहेका उर्जामन्त्री कमल थापाले सोमबार बसेको मन्त्रिपरिषद् बैठकले सम्झौतापत्र खारेज गरेको भन्दै ट्विट गरे पनि अर्थमन्त्री ज्ञानेन्द्रबहादुर कार्कीले भने बैठकले महत्वपूर्ण निर्णय नगरेको बताएका छन्। मन्त्रिपरिषद् बैठकका निर्णयबारे जानकारी गराउन आयोजित पत्रकार सम्मेलनमा अर्थमन्त्री ज्ञानेन्द्रबहादुर कार्कीले बैठकमा सरकारका नियमित काम बारे मात्र छलफल भएको बताएका थिए। 'मन्त्रिपरिषद् बैठकमा सरकारका नियमित कामकारबाहीका बारेमा मात्र छलफल भएको छ। महत्वपूर्ण निर्णय भएको छैन', पत्रकारसँग मन्त्री कार्कीले भने। तर उपप्रधानमन्त्री एवं ऊर्जा मन्त्री कमल थापाले भने संसदीय समितिको निर्देशनअनुसार सम्झौता खारेज भएको ट्विटरमार्फत जनाएका छन्। उनले अघिल्लो सरकारले गरेको सम्झौतालाई 'अनियमित र हचुवा' भनेका छन्। अनियमित र हचुवाढंगले गेजुवा ग्रुप संग गरिएको बुढि गण्डकी जलविद्युत आयोजनाको समझौता संसदिय समितिहरुको निर्देशन बमोजिम आज बसेको मन्त्रिपरिषद बैठकले खारेज गरेको छ   ()  ,  कहिले भएको थियो सम्झौता? कूल एक हजार २०० मेगावाट क्षमताको बूढीगण्डकी आयोजना लगानीसमेत जुटाउने शर्तमा तत्कालीन पुष्पकमल दाहाल प्रचण्ड नेतृत्वको सरकारले चिनियाँ कम्पनी गेजुवा वाटर एन्ड पावर ग्रुप कम्पनी लिमिटेडलाई दिएको थियो। तत्कालीन प्रधानमन्त्री प्रचण्डको उपस्थितिमा तत्कालीन उर्जामन्त्री जनार्दन शर्मा र गेजुवाका अध्यक्ष एलभी जेजियाङले गत जेठ २१ गते सम्झौता पत्रमा हस्ताक्षर गरेका थिए। संसद्को सार्वजनिक लेखा समिति र कृषि तथा जलस्रोत समितिले सम्झौता पारदर्शी नभएको भन्दै खारेज गर्न सरकारलाई निर्देशन दिएको थियो।"
वामपन्थी मिल्दा कांग्रेसमा ठूलै भुइँचालो गयो : चित्रबहादुर केसी,"कपिलवस्तु : पूर्व उपप्रधानमन्त्री एवं राष्ट्रिय जनमोर्चाका अध्यक्ष चित्रबहादुर केसीले एमाले र माओवादी केन्द्रसहितका वामपन्थी दल मिल्दा सबैभन्दा ठूलो भुइँचालो कांग्रेसमा गएको टिप्पणी गरेका छन्। कपिलवस्तुको चन्द्रौटामा सोमबार आयोजित चुनावी सभालाई सम्बोधन गर्दै अध्यक्ष केसीले कांग्रेसले भ्रमको खेती गरेको आरोप लगाए। एमाले माओवादी मिले, चुनावी तालमेल गरे, वाममोर्चा बन्यो, अब देशमा कम्युनिस्ट शासन आउँछ, रुन पनि पाइन्न, हाँस्न पनि पाइन्न भनेर यो देशका प्रधानमन्त्रीले अभिव्यक्ति दिइरहेका छन्', उनले भने, 'यस्तो पनि खेती गर्ने?' अहिलेको समयमा कम्युनिस्ट पार्टीको अधिनायकवाद जन्मन्छ भन्नु हास्यस्पद भएको तर्क गर्दै उनले राष्ट्रियता र अखण्डतामाथि हस्तक्षेप हुँदा पनि प्रधानमन्त्रीले चिन्ता नगरेको आरोप लगाए। 'यस्ता कुरामा चिन्ता छैन तर कम्युनिस्ट मिले हाँस्न र रुन पनि पाइन्न भनेर हिँडेका छन्। यो कुरा जनताले बुज्नु पर्छ, उनले भने। राणाशासन र राजतन्त्र फालेर गणतन्त्र ल्याएका नेपाली जनताले कम्युनिस्टले ल्याउने अधिनायकवाद पनि सहन नसक्ने भन्दै कांग्रेसलाई अनावश्यक चिन्ता नगर्न आग्रह गरे। सरकारको स्वाद चाख्न बानी परेको कांग्रेसमा वामपन्थीले बहुमत ल्यायो भने सरकारमा जान पाइन्न भनेर हल्लिखल्लि मच्चिएको टिप्पणी गर्दै उनले प्रधानमन्त्रीसँग एक भेटबारे स्मरण गराए यो कुरा मलाई एक दिन प्रधानमन्त्री शेरबहादुर देउवाले भेटर भनेका थिए दाइ, देशमा दुई ठूला पार्टी मिले। अब के होला?' आफूले त्यस भेटमा 'वामपन्थी मिले, ठिक भयो तर देशमा कम्युनिस्ट शासन आउँछ भन्ने चिन्ता नगर्नू' भनेर जवाफ फर्काएको उनले बताए। संघीयताको कट्टर विरोधी अध्यक्ष केसीले संघीयताले मुलुलाई निकास नदिने दोहोर्याए।"
सुर्खेतमा प्रदेश सरकारको तयारी,"सुर्खेत : प्रतिनिधि र प्रदेशसभा चुनावको माहोलले मुलुक तातिरहको बेला प्रदेश ६ मा भने राजधानीकै तयारी शुरु भइसकेको छ। यस प्रदेशका प्रमुख दलबीच प्रदेश राजधानी सुर्खेतको वीरेन्द्रनगर बनाउन सहमत भएका कारण प्रदेश संसद र मन्त्रालयका लागि आवश्यक भवनको खोजी शुरु भएको छ। आगामी पुस पहिलो साताभित्र प्रदेश संसदको पहिलो बैठक बसाल्ने गरी वीरेन्द्रनगरमा संसद भवनमा आवश्यक संरचना निर्माण र मन्त्रालयका लागि सम्भावित भवनहरुको खोजीकार्य सुरु भइसकेको मध्यपश्चिम क्षेत्रीय प्रशासन कार्यालय सुर्खेतले जनाएको छ। सरकारले आवश्यक व्यवस्थापन गर्न भनेपछि क्षेत्रीय प्रशासनले प्रदेश संसद बस्ने भवनको भने टुंगो लगाएको छ। संसदका लागि वीरेन्द्रनगरमा रहेको शैक्षिक तालिम केन्द्रको भवनलाई प्रयोग गरिनेछ। शैक्षिक तालिम केन्द्रमा दुई सय ५० जना अट्ने क्षमताको सुविधायुत्ता सभाहल छ। यो प्रदेशमा प्रदेश संसदका लागि प्रत्यक्षबाट २४ र समानुपातिकबाट १६ जना सांसद चयन हुनेछन्। ४० जना सांसदका लागि बैठक बस्न यही हल नै उपयुक्त हुने निष्कर्षमा क्षेत्रीय प्रशासन कार्यालय पुगेको छ। भूकम्पप्रतिरोधी भवन, वरिपरी तारबार र सुरक्षाका लागि पर्खालसमेत भएकाले संसदका लागी यो भवनलाई उपयुक्त मानिएको हो। प्रदेश सरकारका लागि आवश्यक पर्ने भवनहरु खोजी गर्न गठित कार्यदलका सदस्य हितप्रसाद पौडेलले प्रदेश संसदका लागि शैक्षिक तालिम केन्द्रको भवन नै उपयुक्त भएको बताए। एउटै कम्पाउण्डभित्र धेरै भवन छन्, तत्कालका लागि त्यही नै उपयुक्त छ' उनले भने,हामीले आवश्यक अध्ययन गरिसक्यौं, संसद बैठक बस्न हल एकदमै राम्रो छ। संसदीय दलका कार्यालय र सचिवालयका लागि पनि आवश्यक पर्ने थप भवनहरु छन्, सुरक्षाको हिसाबले पनि तालिम केन्द्रलाई नै उपयुक्त ठानेका छौं।' क्षेत्रीय प्रशासन कार्यालयका शाखा अधिकृतसमेत रहेका पौडेलले संसदको पहिलो बैठक बसाल्ने गरी तयारी थालिएको जनाए। संसदको पहिलो बैठक बस्न अब एक महिनाभन्दा धेरै समय नरहेको भन्दै उनले आफूहरु संसद भवनलाई आवश्यक सिंगार र सजावटमा जुटेको बताए। उनले भन,सभाहलमा माइक, कुर्ची र टेबलहरु मिलाउने तयारीमा छौं, सभामुखकक्ष पनि निर्माण हुनेछ। संसदहरु निर्वाचित भएर नआउँदै हामीले सबै काम सक्नेछौं, यो प्रदेशका सांसदलाई संसद भवनमा स्वागत गर्न हामी तयारी अवस्थामा छौं।' प्रदेश सरकारका लागि आवश्यक भवनहरु खोजी गर्न क्षेत्रीय प्रशासन कार्यालयको नेतृत्वमा सहरी विकास तथा भवन निर्माण डिभिजन, जिल्ला प्राविधिक कार्यालय, वीरेन्द्रनगर नगरपालिका र जिल्ला समन्वय समिति रहेको कार्यदल गठन भएको छ। यही कार्यदलले लामो अध्ययनपछि शैक्षिक तालिम केन्द्रका भवनलाई नै प्रदेश संसदको रुपमा प्रयोग गर्ने निस्कर्ष निकालेको हो। यस्तै प्रदेशमा रहने मन्त्रालयका लागि पनि भवनहरुको खोजी सुरु भएको छ। कार्यदलले हाल वीरेन्द्रनगरमा रहेका मध्यपश्चिमका क्षेत्रीय स्तरका कार्यालय भवनलाई नै मन्त्रालय र विभागका रुपमा प्रयोग गर्न सुझाव दिएको छ। क्षेत्रीय निर्देशनालयका कार्यालय रहेका भवनमा नै अब मन्त्रालय रहने क्षेत्रीय प्रशासन कार्यालयका शाखा अधिकृत पौडेलले जानकारी दिए। नयाँ संरचना अनुसार अब क्षेत्रीय निर्देशनालयहरु रहदैनन्, ती कार्यालय रहेका थुप्रै भवन छन्। अब तिनै भवनमा मन्त्रालय बस्नेछन्, मुख्यमन्त्री र प्रदेश प्रमुखका लागि पनि कार्यालय हेरिसकेका छौं।' वीरेन्द्रनगरमा थुप्रै सरकारी भवन रहेकाले पनि कार्यालय र आवासका लागि प्रदेश ६ मा कुनै समस्या नहुने पौडेलको भनाइ छ। आफूहरुले प्रदेश सरकारका लागि आवश्यक पर्ने भौतिक संरचनाहरुको खोजी गरिसकेको भन्दै उनले अब आन्तरिक व्यवस्थानमा जुटेको जानकारी दिए। अन्य प्रदेशमा प्रदेश रजधानी कहाँ बनाउने भन्ने विषयमा टुंगो लागि सकेको छैन। यो प्रदेशका १० जिल्लामध्ये सात जिल्लामा पहिलो चरण अन्तर्गत मंसिर १० गते तथा सुर्खेत, दैलेख र सल्यान गरी तीन जिल्लामा भने मंसिर २१ गते निर्वाचनको मिति तय भएको छ।"
जिसस सिरहामा वाम गठबन्धनको कब्जा,"सिरहा : जिल्ला समन्वय समिति सिरहा वाम गठबन्धनले कब्जा गरेको छ। ९ सदस्य कार्यसमितिका लागि सोमबार भएको निर्वाचनबाट माओवादी केन्द्रका रामचन्द्र ठाकुर प्रमुख तथा एमालेका सरोजकुमार यादव उपप्रमुख निर्वाचित भएका छन्। प्रमुखमा निर्वाचित यादवले १८ मत ल्याए भने उनका निकटम प्रतिस्पर्धी फोरमका बादलप्रसाद यादवले १४ मत प्राप्त गरेको मुख्य निर्वाचन अधिकृत सुदर्शनराज पाण्डले जानकारी दिए। उनका अनुसार उपप्रमुखमा निर्वाचित यादव १८ मत र उनका निकटम प्रतिस्पर्धी कांग्रेसका विसुन साहले १३ मत प्राप्त गरेका छन्। यस्तै सदस्यहरूमा माओवादी केन्द्रका उमेश सिंह, एमालेका छविलाल यादव र शुभनारायण साह निर्वाचित भएका छन् भने महिला सदस्यहरूमा एमालेकी गीता कुमारी पासवान, नुरहजा खातुन र माओवादी केन्द्रकी कृष्ण माया कामी निर्वाचित भएकी छन्। दलित कोटाबाट माओवादी केन्द्रका तेतरा मोची निर्विरोध चयन भएका थिए। निर्वाचित जिल्ला समन्वय समितिका पदाधिकारीहरूलाई बुधबार शपथ ग्रहण गराउने मुख्य निर्वाचन अधिकृत पाण्डेले जानकारी दिएका छन्।"
मुस्लिम समुदायका एक्ला उमेदवार,"नेपालगन्ज : त्यो एउटा मोड थियो, उनको जीवनमा जसले उनको जिन्दगीलाई राजनीतिमा ल्याएर बिसाइदियो। तर, उनी बिसाएनन्, हिँडेनन्मात्रै दौडिरहे। र, त ३१ वर्षकै उमेरमा उनी मन्त्री बने, त्यो पनि श्रम, रोजगार तथा यातायात व्यवस्था मन्त्री। उनै मोहम्मद इस्तियाक राई। जसलाई उनको परिवार डाक्टर बनाउन चाहन्थे। डाक्टरी सपना बोकेको परिवारले उनलाई एसएलसीपछि साइन्स' पढ्न भर्ना गरिदियो। २०५६ सालको निर्वाचनमा उनका बुवा चुनाव लड्नका लागि स्वतन्त्र उमेदवार भएर मैदानमा थिए। बुवाको प्रचार गर्न बिदामा जिल्ला फर्किएका इस्तियाक त्यसपछि राजनीतिमै होमिए। त्यसपछि राजनीतिको नशा लाग्यो, बुवाले पनि जित्नु भएन' उनले भने, अनि एकदिन राजनीतिमा पक्कै मैले जित्नेछु भन्ने लागेर यतातिर लागेँ।' डाक्टरको सपना त्यसपछि कहिल्यै ब्यूँतिएन, उनी सधैँ राजनीतिमार्फत् समाजसेवामा लागिरहे। र, उनै इस्तियाक अहिले बाँकेबाट चुनाव लड्ने एक्ला मुस्लिम उम्मेदवार भएका छन्। अरु कुनै पनि ठूला राजनीतिक दलहरुले मुस्लिम समुदायबाट प्रत्यक्षतर्फ उमेदवार बनाएका छैनन्। संघीय समाजवादी फोरम नेपालले उनलाई यसपालि बाँके क्षेत्र २ बाट प्रतिनिधि सभाका लागि प्रत्यक्ष निर्वाचनको उमेदवार बनाएको छ। बाँकेको यो क्षेत्रमा मात्रै ८२ हजार ८ सय १८ मतदाता छन्। तीमध्ये ३० हजार मतदाता मुस्लिम समुदायका छन्। जिल्लभरका दुई लाख ७६ हजार आठ सय मतदातामध्ये यहाँ करिब ८० हजारजति मुस्लिम समुदायका मतदाता छन्। यी मुस्लिम समुदायका एक्ला उमेदवार हुन् तर, यिनको चुनावी प्रचारमा अहिले मुस्लिममात्रै होइन, पहाडी समुदाय अनि मधेसी समुदायका अनुहारअरु उमेदवारका भन्दा कम्ती छैनन्। त्यसैले पनि हौसिएका छन्, इस्तियाक भन्छन् जाति र समुदायको नारा उचालेर म खोक्रो राष्ट्रवादी हुन चाहन्न, म मुस्लिम समुदायकोमात्रै होइन, सबै समुदायबाट आएको मान्छे हुँ।' ६ जना दाजुभाई मध्ये उनी घरका माइला हुन्। उनका आमा बुवा चाहन्थे उनी डाक्टर बनून्। सबै छोराहरुलाई परिवारले डाक्टर, इन्जिनियर वा अरु कुनै न कुनै प्रतिष्ठित पेशामा भएको देख्न चाहन्थे। राजनीति र उनका बाबुका बाबुले पनि गरिरहेकै थिए। २०३६ साल कात्र्तिक १६ गते जन्मिएका उनी बाबुआमाले देखेको सपना होइन, आफ्नै बिपनामा उत्रिए। अनि राजनीतिमा होमिए। राजनीतिशास्त्रबाट एमएसम्म अध्ययन गरेका उनी २०६४ सालमा फोरमबाटै संविधानसभाको निर्वाचन लडे। बाँकेको क्षेत्र नं २ बाट उनले भारी मत लिएर बिजयी भए। त्यो बेला उनले प्रतिद्वन्द्वीलाई १४ हजार ८ सय ३१ मतले पछि पारेर चुनाव जितेका थिए। त्यसपछि २०६८ सालमा वैशाखमा उनी श्रम तथा यातायात मन्त्री बने। मन्त्री बनेपछि उनले धेरै नीतिगत सुधारका कामहरु गर्न खोजे। तर, संयुक्त सरकार थियो, उनको मात्रै केही लागेन। उनी त्यसमा सफल हुन सकेनन्। त्यो बेला एमालेको नेतृत्वमा सरकार थियो। झलनाथ खनाल प्रधानमन्त्री थिए। उनले मन्त्रीपरिषदमा एउटा प्रस्ताव ल्याए, त्यो प्रस्ताव नेपालमा बस्ने विदेशी कामदारहरुको बारेमा थियो। नेपालमा पनि लाखौँ भारतीय अनि अन्य देशका नागरिक कामदारका रुपमा छन्, उनीहरुलाई पनि श्रम ऐनअन्तर्गत ल्याउनुपर्छ भन्ने प्रस्ताव गरेको थिएँ' उनले भने मेरो सिधा उद्देश्य के थियो भने देशमा भएका विदेशी कामदारहरुलाई निरुत्साहित गरेर, लाखौंको संख्यामा खाडीमा रहेका नेपाली युवालाई स्वदेशमै काममा लगाउने।' तर, उनको प्रस्ताव प्रधानमन्त्री खनालले सिधै अस्वीकृत गरे। र, थर्काएको पारामा भने तपाईँलाई मन्त्रीबाटै हटाइदिन्छु।' तै पनि उनले हिम्मत हारेनन्, दक्ष जनशक्ति बटुल्ने हिसाबले उनले देशभरबाट क्षमतावान युवाहरुको आवेदन माग गरे। पत्रिकामा त्यो सूचना निस्किएको ३ दिनमै आधा लाखभन्दा बढी युवाहरुले आवेदन दिएका थिए। बिडम्बना केही दिनपछि सरकार ढल्यो। अनि बाबुराम भट्टराई प्रधानमन्त्री भए। त्यो बेला संविधान बन्न सकेन। उनलाई लाग्थ्यो मन्त्रीसमेत भइयो तर, खै देशका लागि के नै गर्न सकियो र ? फेरि समाजका लागि केही गर्ने सोच लिएर उनी २०७० सालको संविधानसभाको निर्वाचनमा पनि चुनाव लडे। तर, उनले जित्न सकेनन्। चुनावबाट हारेको थिएँ तर, राजनीतिबाट हैन म राजनीतिक मैदानमा रहेँ' उनले भने त्यसपछि केही व्यापार गर्ने भन्ने सोच आयो, त्यो पनि देशकै युवाहरुलाई स्वरोजगार दिनेखालको।' निर्वाचनमा पराजित भएपछि राजनीतिबाट केही फुर्सद थियो। मन्त्री हुँदासमेत देशका बेरोजगार युवाहरुको केही गर्न नसकेको थकथकी मेटाउनु थियो। उनले नेपालगन्जमा सादवा एण्ड कम्पनी' खोले अनि सुरु भयो इरिक्सा। नेपालमै उनले पहिलोपटक अटो रिक्सा भित्राए। अहिले देशभरि लाखौंँ युवाहरु त्यही रिक्सा चलाएर स्वरोजगार बनेका छन्। पैसामात्रै कमाउने मेरो उद्देश्य थिएन, सम्पत्ति त बाउबाजेकै थियो, आफैँले पनि केही व्यवसाय गरौँ भनेर इरिक्साको व्यापार थालेको हुँ' उनले भने,मान्छेहरु त सकारात्मक सोच्दैनन्, मन्त्री बन्यो कि कमाइहाल्यो भन्ने सोच्छन् तर, म त्यस्तो हैन मेरा सारा जनताले मलाई चिनेका छन्।' फोरममा आउनुअघि उनी राप्रपामा थिए। त्यो बेला माओवादीको सशस्त्र द्वन्द्वको समय थियो। बाँकेको साविक साई गाउँमा उनको खानदानी घर थियो। उनका बाबु धेरैपटक वडाअध्यक्ष भइसकेका थिए। उनका बाजे पनि एकपटक जिल्ला विकास समितिको सभापति भइसकेका थिए। त्यो भन्दा पनि अझैँ उनीहरुको बाँके र बर्दियामा ठूलो मौजा थियो। त्यहाँ उनका बाजेले सयौँ बिगाह जमिनमा खेती लगाउँथे, तरकारी फलाउँथे। त्यो समयमा जर्मन सरकारको सहयोगमा उनको सयौँ बिगाह खेतमा आलु खेती थियो। अनि हजुरबाको नामै किसान' रहन गयो। गाउँमा रहँदा युद्धको समयमा कहिले माओवादी पुगेर सताउँथे त कहिले शाही सेनाले दुःख दिन्थ्यो। पछि उनीहरु सपरिवार भारतमै विस्थापित भए। तर, टाढा भने गएनन्। नजिकैको रुपडिहामा बसेर उनीहरुले देशमा शान्ति आउने बाटो हेरिरहे। २०६३ सालमा शान्ति सम्झौता भएपछि उनीहरु नेपाल फर्किए। अनि फोरममा छिरेपछि उनको सक्रिय राजनीति सुरु भयो। जीरो' ग्राउण्डबाट राजनीति सुरुवात गरेका इस्तियाकका लागि चुनाव जित्नुमात्रै ठूलो कुरा होइन। तर, हाम्रो देशमा केही गर्नका लागि राजनीतिक शक्ति नै चाहिन्छ। सुशिल कोइरालापछि राष्ट्रिय राजनीतिमा बाँकेको आवाज बोल्ने अरु कोही छैन, मैले केही सुरुवात पहिला मन्त्री हुँदा पनि गरिसकेको छु',उनी भन्छन्,यसपालि पनि आशा छ त्यही अधुरो काम पूरा गर्नका लागि जनताले मलाई पक्कै जिताउनेछन्।' यद्यपि जित्नका लागि चुनावी चुनौति कम्ती छैनन्। उनकै भाषामा एकातिर वाम गठबन्धनको हाउगुजी' छ यतिबेला अर्कोतिर कांग्रेससँग मिलेर राप्रपा पनि सँगै उभिएको छ, उनका अघि। वाम गठबन्धनबाट इतियाकसँग पशुपति दयाल मिश्रा अनि कांग्रेस र रप्रपाको गठबन्धनबाट आमप्रकाश आजाद भिड्दैछन्। अनि राजपाबाट विजयकुमार गुप्ता पनि उनीसँग लड्दैछन्। तर, कत्ति पनि डर छैन, राईलाई भन्छन् चुनौति छ र त, चुनाव लड्नुको मजा छ, लोकतन्त्र भनेको यही हो, जनतासँग धेरै अप्सन हुनुपर्छ।'"
सिन्धुलीका २९ मतदान केन्द्र अति सम्वेदनशील,"सिन्धुली : सिन्धुलीका २९ वटा मतदान केन्द्र सुरक्षाका दृष्टिले अति संवेदनशीलको सूचीमा राखिएको छ। दोस्रोचरण अन्तर्गत मंसिर २१ गते हुने प्रतिनिधिसभा तथा प्रदेशसभाको निर्वाचनमा जिल्लाका १३७ मतदान केन्द्र मध्ये २९ मतदानस्थल अति संवेदनशील रहेको जिल्ला सुरक्षा समितिले जनाएको हो। जिल्लाका १३७ मतदान केन्द्रमध्ये २९ वटा अति संवेदनशील, ७९ वटा संवेदनशील र २९ वटा सामान्य अवस्थामा रहेको प्रमुख जिल्ला अधिकारी जनकराज दाहालले जानकारी दिए। जिल्लाका १३७ मतदान केन्द्र अन्तर्गत २४० वटा मतदान स्थल कायम गरीएको छ। ती मध्ये अति संवेदनशील र संवेदनशील केन्द्रलाई तीन तहमा विभाजित गरी सुरक्षा व्यवस्था मिलाउने जिल्ला सुरक्षा समिति सिन्धुलीका प्रमुख समेत रहेका प्रजिअ दाहालको भनाई छ। यस्ता क्षेत्रहरू तराई लगायत अन्य जिल्लासँग सीमा जोडिएका र चुनाव बहिस्कारमा रहेको नेकपा माओवादी लगायतले गर्दा अति संवेदनशील पाइएको हो, उनले भने। यस बोहक राजनीतिक समूहका गतिविधि, भौगोलिक विकटता, सञ्चार असुविधा, र यसअघिका निर्वाचनमा देखिएका घटना हेरेर जिल्ला सुरक्षा समितिले अति सम्वेदनशील, सम्वेदनशील र सामान्य गरी तीन तहमा मतदान केन्द्र छुट्याएको उनको भनाई छ। सिन्धुलीका १३७ मतदान स्थलको सुरक्षा अवस्था हेरेर मतदान अघि, मतदानको दिन र मतदान पश्चात हुने सुरक्षा चुनौतिको विश्लेषण गरी सुरक्षा योजना बनाइएको जिल्ला प्रहरी कार्यलय सिन्धुलीका डिएसपी विनोद शर्माले जनकारी दिए।"
दाहाल भन्छन् : अबको दश वर्ष विकास निर्माणमा लाग्छु,"चितवन : नेकपा माओवादी केन्द्रका अध्यक्ष पुष्पकमल दाहालले अबको दश वर्ष देश विकासमा लाग्ने प्रतिवद्वता व्यक्त गरेका छन् । चितवनमा भएको पत्रकार सम्मेलनमा बोल्दै दाहालले दश वर्ष युद्व, १० वर्ष शान्ति प्रक्रियामा लागेको बताउँदै अबको दश आर्थिक विकास निर्माणमा केन्द्रीत हुने बताए ।विकासका दृष्टिले चितवनवासीले आफूलाई हेरेको भन्दै त्यो चितवनबासीको चाहना छिट्टै पूरा हुने उनले उद्घोष गरे । चितवन ३ का प्रत्यक्षतर्फका उम्मेदवारसमेत रहेका दाहालले आफ्नो कोही प्रतिष्पर्धी नभएको बताए । कांग्रेसले आफ्नो उम्मेदवार नउठाएकाले मेरो कोही प्रतिष्पर्धी छैनन् उनले भने । कांग्रेसका मान्छेहरुले पनि आफूलाई मतदान गर्ने वचनवद्वता गरेको उनको भनाई थियो । राजनीतिभन्दा बाहिरको मान्छे चुनावी मैदानमा भएकाले त्यस्ता व्यक्तिसँग आफ्नो प्रतिष्पर्धा हुनै नसक्ने बताए । चुनावअगाडि एकता सम्भव नभएको र चुनावपछि मात्रै पार्टी एकता प्रक्रिया थालिने उनले बताए । दुई तिहाईका लागि मेहनत चाहिने तर स्पष्ट बहुमत आउने उनले दावी गरे । देश वाममय भएको भन्दै सबैले वामपन्थी उम्मेदवारलाई भोट हाल्ने उनले विश्वास व्यक्त गरे । विप्लपका कार्यकर्ता माओवादीमा आएको हतास मनिस्थितिका कारण रोल्पामा निहुँ खोजिएको आरोप लगाए । रोल्पा कांग्रेसलेसमेत विप्लव समूहलाई साथ दिएको भन्दै त्यस्ता गतिविधि गरे कांग्रेसलाई समेत घाटा हुने उनले चेतावनी दिए ।"
चुनाव प्रचारका अनेक शैली : लोकधुनदेखि फिल्मका ट्रयाकसम्म,"जनकपुरधाम : प्रतिनिधिसभा तथा प्रदेशसभा निर्वाचन नजिकिँदै जाँदा उम्मेदवारहरूले मतदाता लोभ्याउन प्रचारप्रसारका अनेक शैली अपनाइरहेका छन्। कोही घरदैलोमा व्यस्त छन् भने कोही मतदाता रिझाउन धान खेतमै पुगेर भोट मागिराखेका छन्। चुनावी प्रचारप्रसारको लागि अहिले लोकधुनदेखि फिल्मका चर्चित गीतका ट्र्याकमा गीत रेकर्डको चलन बढेको छ। जनकपुरमा कलाकारहरूले समूह नै दलहरूका लागि चुनावी गीत बनाइरहेका छन्। उनीहरू उम्मेदवारहरूका लागि गीत लेखेर त्यसलाई संगीतबद्ध गरी क्यासेट तथा एल्बमहरू बनाउन व्यस्त छन्। ती एल्बमका चुनावी गी स्थानीय एफएम रेडियोहरूबाट घन्टैपिच्छे बज्ने हुनाले मतदाताहरुमाझ लोकप्रिय हुँदै गएका छन्। चुनावको लागि तयार पारिएको कांग्रेसको गीतमा रहेको 'एक बोलर्, मच्छर नै माछी, भोट दिअ गाछी बच्चाहरूको मुखमा समेत झुन्डिएको देखिन्छ। निर्वाचनमा गीति क्यासेटहरू बनाउने समूहका कलाकार बिएन पटेल भन्छन्, 'अहिलेसम्म कांग्रेस, एमाले, राजपा लगायत ठूलादेखि साना पार्टीका लागि गीत उत्पादन गरिसकेका छौं।' आफूहरूले व्यवसायिक रुपमा नै चुनावी गीति क्यासेट बनाउने भएपछि सबै दलबाट अर्डर आउने गरेको पटेल बताउँछन्। आफूहरूले बनाएका चुनावी गीत बजारमा लोकप्रिय बनेकोफ उनको भनाई छ। यस्ता गीतहरूमा पार्टीको प्रशंसासँगै भोट दिँदा मतदातालाई हुने फाइदा सहितको सन्देश समेटिएको हुन्छ। कति लामो गीत हो भन्ने आधारमा शूल्क तोकिएको जानकारी दिँदै पटेलले १५ हजार देखि २५ हजार रुपैयाँसम्म लिएर चुनावी प्रचारका गीत बनाइहेको बताए। यसक्षेत्रका चर्चित युवा गायक सञ्जय यादवले हालसम्म एक दर्जन भन्दा बढी चुनावी गीत गाइसकेका छन्। मधेस आन्दोलन तताउन गीत गाएर लोकप्रिय बनेका यादवलाई चुनावमा पनि मधेसकेन्द्रित दलका उम्मेदवारहरूले गीत बनाइदिन भनेका छन्। चुनावमा गीतसंगीतको लोकप्रियताका कारण उम्मेदवारले यसमा गरेको लगानीले स्थानीय गायकसंगीतकार लाभान्वित भएको गायक यादवले बताए।"
जता मतदाता त्यतै नेता,"डडेलधुरा : प्रधानमन्त्री एवं कांग्रेस सभापति शेरबहादुर देउवाका लागि स्थानीय नेता तथा कार्यकर्ता खेतबारीमै पुगेर भोट मागिरहेका छन्। देउवा डडेलधुराबाट प्रतिनिधिसभा सदस्य उम्मेदवार छन्। मंसिर २१ गते हुने प्रतिनिधिसभा र प्रदेशसभा निर्वाचनका लागि नेता तथा कार्यकर्ता घरदैलोमा लागेका हुन्। मतदाताहरू प्रायः खेतबारीमा मल बोक्न, खर काट्न व्यस्त भएकाले नेताहरू त्यतै गएर आफू र आफ्नो पार्टीका लागि भोट मागिरहेका छन्। खरिया काट्दै गरेका मीना थापा र माया थापालगायतलाई भेटेर प्रदेशसभा सदस्यमा आफू र प्रतिनिधिसभा सदस्यमा देउवाका लागि डडेलधुरा क्षेत्र नम्बर १ का उम्मेदवार रघुवर भट्टले भोट मागे। सभापति देउवा उच्च पद'मा रहेको जानकारी दिँदै भट्टले तपाईंहरूका समस्या समाधानका लागि हामी तत्पर छौं' भन्दै भोट मागेको उनीहरूले सुनाए। खरिया काटिरहेका महिला पनि उनको कुरा ध्यान दिएर बीचबीचमा जिज्ञासा राखिरहेका थिए। उनीहरूले गुनासा पनि राखिरहेका थिए। हामीले भोट त दिँदै आएका छौं तर हाम्रा लागि कसैले पनि केही गरेनन्', ३० वर्षीया मीनाले भनिन्, यसपालि त जसले महिला हकहितका विषयमा बुलन्द आवाज उठाउँछ, हामीलाई घाँस काट्न छुटाउने प्रतिबद्धता व्यक्त गर्दछ त्यसलाई हामी भोट दिन्छौं।' भट्टले हाँस्दै जवाफ दिए, हामी तपाईंहरूको माग पूरा गर्ने प्रयत्न गर्छौं।' हिउँदमा किसानहरू गहुँ बाली लगाउन व्यस्त हुन्छन्। महिलाहरू प्रायः खरिया काट्ने काममा लाग्छन्। मतदाताहरू घरदैलोमा भेटिन छोडेपछि नेताहरूले भोट माग्न खरिया काट्ने ठाउँसम्मै धाउन थालेका हुन्। वाम गठबन्धनका उम्मेदवार पनि खेतबारीमै गएर भोट माग्नमा व्यस्त देखिन्छन्। मतदाताहरू घरभन्दा पनि खेतबारीमा भेटिने हुँदा आफूहरू खेतबारीसम्मै गएर भोट मागिरहेको गठबन्धनका कार्यकर्ता बताउँछन्। मतदाताले मत जाहेर गर्दा आफ्नो अधिकारको प्रयोग हुन्छ। हामी नेताहरू भोट माग्न जनताकै घरदैलोमा जानु उपयुक्त हुन्छ', गठबन्धनबाट क्षेत्र नम्बर १ का उम्मेदवार पठानसिंह बोहराले भने।"
महिलाले छान्न पाउँदैनन् उम्मेदवार,"जुम्ला : निर्वाचनभन्दा अघिपछि गाउँमा नझुल्किने नेताहरू मतदाताको घरदैलोमा पुगेर भोट मागिरहेका छन् । मतदातामा भने उत्साह देखिएको छैन । यसअघि भोट पाएर गएका नेताहरू फर्केर गाउँ नआएपछि मतदाता जो आए पनि फरक नपर्ने गुनासो गर्छन् । यसअघि पनि भोट हाल्यौं, जितायौं', तातोपानी४, नियापानीकी कुइरी नेपालीले भनिन्, नेताहरू अहिले पनि नमस्कार गर्दै आएका छन् । भोट मात्र लिने हुन्, केही दिँदैनन् ।' करिब डेढ सय दलित परिवारको बसोबास रहेको उक्त गाउँका महिलाले भोट पाएअनुसार नेताले जनताको जीवनस्तर परिवर्तनमा काम गर्न नसकेको गुनासो गरेका छन् । त्यसो त उनीहरूले आफूखुसी भोट हाल्न पनि पाउँदैनन् । श्रीमान्ले जहाँ भन्छन् श्रीमतीले त्यसमै भोट दिनुपर्छ । पहिलाको निर्वाचनमा श्रीमान्ले भनेकै ठाउँमा भोट हालें', उनले भनिन्, अहिले पनि त्यही ठाउँमा भोट हाल्नुपर्ने होला । भोट नहाली सुख पाइँदैन । भनेको ठाउँमा भोट नहाले घरबारै नहोला भन्ने डर ।' उनका अनुसार श्रीमान्ले भनेको पार्टीका उम्मेदवारलाई भोट नहालेपछि घरमा ठूलो विषय' बन्ने गर्दछ । उनीहरूलाई निर्वाचनभन्दा पनि खेतबारी बाँझै रहला कि भन्ने चिन्ता रहेछ । यहाँको दोस्रो खाद्यान्न बाली जौ लगाउने बेला भएको छ । घरका पुरुष सदस्य भने नेताका पछि निर्वाचन प्रचारमा लागेका छन् । पहिलाको निर्वाचनमा श्रीमान्ले भनेकै ठाउँमा भोट हालें । अहिले पनि त्यही ठाउँमा भोट हाल्नुपर्ने होला । भोट नहाली सुख पाइँदैन ।' कुइरी नेपाली, तातोपानी४, नियापानी हामीलाई घरमा खाने छैन, यही मंसिरमा बाली नलगाए बाँच्न मुस्किल छ', स्थानीय गौरीकला सार्कीले भनिन्, नेतालाई भने चुनाव लागेको छ । हाम्रा घरका पनि उनीहरूकै पछि लागेका छन् ।' घरजग्गा कम भएका दलित परिवारले प्रायः अरूकहाँ मजदुरी गरेरै गुजारा चलाउँछन् । तर, मजदुरीको समय भए पनि पुरुष सदस्य नेताका पछि लाग्दा बाली लगाउन समस्या भएको सार्कीको भनाइ छ । जित्नका लागि महिलाको मत प्रयोग गरे पनि स्वतन्त्र मतदान गर्न नपाउने प्रवृत्तिप्रति नियापानीका महिला असन्तुष्ट छन् । तातोपानी गाउँपालिका वडा नम्बर ६ का महिलाको गुनासो पनि उस्तै छ । गाउँमा खानेपानीको संकट भएको वर्षौं बितिसक्दा पनि समस्या समाधान हुन सकेको छैन । नेताहरू प्रत्येक निर्वाचनमा विकास बाँड्छौं' भन्दै दैलोमा भोट माग्न आएको देख्दा पीडा महसुस हुने उनीहरू बताउँछन् । गाउँमा खानेपानी नभएर संकट छ, सिँचाइ गर्न नपाउँदा घरआँगनकै बारी बाँझै राख्नुपरेको छ', हियाँखोलाकी देवीकन्या आचार्यले भनिन्, भोट माग्ने बेला मात्र गाउँमा अनुहार देखाउँछन्, नत्र अघिपछि बोलाउँदा पनि नचिनेझैं गरी मुन्टो बटार्छन् ।' मताधिकार प्रयोग गर्न पाए पनि खासै उत्साह नभएको उनको भनाइ छ । संविधानले मताधिकार दिएकै छ । त्यसको प्रयोग त जसरी पनि गर्छौं', उनले भनिन्, तर, पहिलाकाले पनि खासै केही विकास गर्न सकेनन्, अब पनि गर्लान् भन्ने विश्वास भने छैन ।' जुम्लामा हिउँदे बाली लगाउने समय भएकाले स्थानीयवासी खेतबारीमै व्यस्त छन् । खेत जोत्न गएका बेला त्यहीं पनि पुगेर पनि नेताहरूले भोट माग्न थालेका छन् । एक सातायता गाउँ चुनावमय हुँदै गएको छ । सबै दलले आआफ्नो जितको दाबी गर्दै प्रचारलाई तीव्रता दिएका छन् । आफ्ना अधिकारबारे सामूहिक छलफल गर्दै नियापानीका महिला । अन्नपूर्ण"
काँग्रेसद्वारा निर्वाचनको तयारी लागि उपसमिति गठन,"काठमाडौँ: प्रमुख सत्तारुढ दल नेपाली काँग्रेसले आगामी प्रतिनिधिसभा र प्रदेशसभा निर्वाचनमा पार्टीको तयारीका लागि विभिन्न उपसमिति गठन गरेको छ। पार्टी केन्द्रीय कार्यालय सानेपामा आज आयोजित पत्रकार सम्मेलनमा पार्टी केन्द्रीय सदस्य एवं केन्द्रीय निर्वाचन परिचालन समितिका संयोजक बालकृष्ण खाँणले काँग्रेसले मूल समिति मातहतमा प्रचारप्रसार, अनुगमन तथा मूल्यांकन, शान्तिसुरक्षा व्यवस्थापन समन्वय, भ्रातृ संस्था परिचालन, शुभेच्छुक संस्था परिचालन, मतदाता शिक्षा प्रशिक्षण, आर्थिक समृद्धि र विकास समन्वय, प्राविधिक, पूर्वराष्ट्रसेवक समन्वय, कला सांस्कृतिकर्मी समन्वय र नेपाली जनसम्पर्क समिति समन्वय उपसमिति गठन गरेको जानकारी दिए। उपसमितिलाई जिल्लामा पार्टीका उम्मेदवारलाई विजयी गराउन जिल्लास्तरका पार्टीका सबै संयन्त्र परिचालन गरी विधागत काम गर्ने जिम्मेवारी तोकिएको छ। काँग्रेसले आगामी मंसिर १० गते हुने प्रतिनिधिसभा र प्रदेशसभाको पहिलो चरणको निर्वाचनको तयारीका लागि आजैदेखि सबै जिल्लामा पार्टीका तर्फबाट केन्द्रीय प्रतिनिधिसमेत खटाएको छ। केन्द्रीय प्रतिनिधिले पार्टी उम्मेदवारलाई विजयी गराउन जिल्लाका सबै संयन्त्र परिचालन गर्ने, आवश्यक तथ्यांक संकलन गरी केन्द्रमा जानकारी गराउने, लोकतान्त्रिक गठबन्धनका उम्मेदवारबीच समन्वय गर्नेलगायत काम गर्ने नेता खाँणले बताए। पार्टीले प्रधानमन्त्री एवं काँग्रेस सभापति शेरबहादुर देउवाले मुलुकभरका चुनावी आमसभालाई सम्बोधन गर्ने तालिकासमेत सार्वजनिक गरेको छ। प्रधानमन्त्री देउवाले यही कात्तिक २५ गते ताप्लेजुङबाट चुनावी प्रचारको थालनी गरिसकेका छन्। प्रधानमन्त्री देउवाले पहिलो चरणमा कात्तिक २८ गते नेपालगञ्ज, २९ गते धनगढी, ३० गते डडेलधुरा, आगामी मंसिर १ गते बैतडी र दार्चुला तथा २ गते बाजुरा र बझाङमा नेता कार्यकर्ता भेटघाट र चुनावी आमसभालाई सम्बोधन गर्ने पार्टी कार्यालयले जनाएको छ। सो अवसरमा प्रधानमन्त्री देउवाले चुनावी सुरक्षासम्बन्धी बैठकमा आवश्यक निर्देशनसमेत दिए। काँग्रेसले पहिलो चरणमा हुने ३२ जिल्लाका ३७ मध्ये ३५ निर्वाचन क्षेत्रमा प्रतिनिधिसभातर्फ उम्मेदवारी दिएको छ भने बाँकी दुई निर्वाचन क्षेत्रमा राष्ट्रिय प्रजातन्त्र पार्टी (प्रजातान्त्रिक) र नयाँ शक्ति पार्टीसँग गठबन्धन गरेको छ। त्यस्तै ३७ निर्वाचन क्षेत्रमा ७४ प्रदेशसभामध्ये ६६ मा उम्मेदवारी दिई बाँकी प्रदेशमा राप्रपा, राप्रपा (प्रजातान्त्रिक), संघीय समाजवादी फोरम नेपाल र नयाँ शक्तिसँग गठबन्धन गरेको नेता खाँणले जानकारी दिए। दोस्रो चरणमा मंसिर २१ गते हुने प्रतिनिधिसभा र प्रदेशसभा सदस्य निर्वाचनमा काँग्रेसले ४५ जिल्लाका १२८ मध्ये ११८ निर्वाचन क्षेत्रमा उम्मेदवारी दिएको छ। बाँकी १० निर्वाचन क्षेत्रमा अन्य दलसँग गठबन्धन गरेको पार्टी कार्यालयले जनाएको छ। त्यस्तै १२८ निर्वाचन क्षेत्रका २५६ मध्ये २५४ प्रदेशसभामा काँग्रेसले उम्मेदवारी दिएको नेता खाँणले जानकारी दिए। निर्वाचनमा पार्टीको तयारी, आवश्यक रणनीति र वर्तमान जनमतका आधारमा काँग्रेसले प्रत्यक्षतर्फ ५५ र समानुपातिकमा ४५ प्रतिशत गरी बहुमत स्थानमा जित हासिल गर्ने निश्चित भएको नेता खाँणले जिकिर गरे।"
भोट माग्न नायिका करिश्मा वीरगन्जमा,"वीरगन्जः सदाबहार नायिका करिश्मा मानन्धरलाई यति बेला चु्नावी चटारोले छोएको छ। रंगिन फिल्मी दुनियाँबाट राजनीतिमा पाईला चालेकी करिष्मा मानन्धरलाई हिजो आज फूर्सद नै छैन भन्दा हुन्छ। नयाँ शक्ति पार्टीकी नेतृ करिश्मालार्इ आसन्न निर्वाचनका लागि पार्टीका उम्मेदवारको पक्षमा मत माग्न भ्याईनभ्याई छ। यही शिलशिलामा उनी वीरगञ्ज आईपुगेकी हुन्। वीरगञ्जमा आयोजित चुनावी सभामा करिश्माले नयाँ शक्तिको चु्नाव चिन्ह आँखामा मतदान गर्न आग्रह गरिन। नयाँ शक्ति पार्टीको संस्थापक सदस्य एवम् केन्द्रीय सचिवालय सदस्य रहेकी करिष्माले चुनावी सभामा भनिन्, मुलुकको समृद्धि र आर्थिक विकास नयाँ शक्ति पार्टीबाट मात्र सम्भव छ।' वीरगन्जको श्रीपुर मुर्लीमा रहेको नेपाल पत्रकार महासंघ पर्सा शाखाको सभाकक्षमा नयाँ शक्ति पार्टीको प्रदेश नम्बर २ स्तरीय समितिले सोमबार आयोजना गरेको पत्रकार सम्मेलनमा उनले नयाँ शक्ति रोज्नुको कारण समेत बताईन्। बाबुराम भट्टराईका तीन वटा कुरा मन परेर नै म नयाँ शक्ति पार्टीमा लागेकी हुँ, उनले विगत सुनाउँदै भनिन्, पहिलो कुरा हो स्थिर सरकार बिना मुलुकको विकास हुन सक्दैन, दोश्रो, प्रत्यक्ष कार्यकारी राष्ट्रपति र तेश्रो कुरा हो सुशासन।' प्रतिनिधि सभा सदस्यका लागि समानुपातिक उम्मेदवारसमेत रहेकी करिश्माले नयाँ शक्तिलाई जिताउन अपिल गरिन्। नयाँ शक्ति पार्टीका २ नम्बर प्रदेशका संयोजक रामरिझन यादवले प्रदेश नम्बर २ का आठ मध्ये सात वटा जिल्लामा प्रत्यक्षतर्फ उम्मेदवारी दिएको भएपनि पर्सामा भने आफ्नो दलले प्रत्यक्षतर्फ उम्मेदवारी दिन नसकेको बताए।"
सुरक्षा निकायलाई आयोगको निर्देशन : उच्च सतर्कता अपनाउनुस्',"काठमाडौं : प्रदेशसभा र प्रतिनिधिसभा चुनावमा उठेका उम्मेदवारमाथि एकपछि अर्को आक्रमण हुन थालेपछि निर्वाचन आयोगले सुरक्षा निकायलाई गम्भीर ध्यानाकर्षण गराएको छ। आइतबार आयोगमा बैठक डाकेर प्रमुख निर्वाचन आयुक्त डा अयोधीप्रसाद यादवले तीनवटै सुरक्षा निकायका प्रमुखलाई सुरक्षा मजबुत पार्न निर्देशन दिएका हुन्। रक्षासचिव विनोद केसी, गृहसचिव मोहनकृष्ण सापकोटा, प्रहरी प्रमुख प्रकाश अर्याल, सशस्त्र प्रहरी प्रमुख सिंहबहादुर श्रेष्ठ र राष्ट्रिय अनुसन्धान विभाग प्रमुख दिलीप रेग्मीलाई आयोगमा डाकेर यादवले चुनाव नजिकिँदै जाँदा चुनाव भाँड्ने तत्वहरू झन् सक्रिय हुने भएकाले सुरक्षा चुस्त पार्न निर्देशन दिएका हुन्। यादवले माओवादी केन्द्रका उम्मेदवारमाथि लगातार भइरहेको आक्रमण प्रयासलाई ख्यालठट्टा नसम्झन सुरक्षा प्रमुखलाई सुझाएका थिए। उनले चुनावविरोधी तत्वहरू धर्ना र जुलुसभन्दा पनि बमबारी र गोली हान्नेसम्मको आपराधिक मुड' मा जान खोजेको भन्दै सुरक्षा निकायलाई तम्तयारी अवस्थामा बस्न निर्देशन दिए। मतदाता, उम्मेदवार र चुनावमा खटिने सबै कर्मचारीको सुरक्षा गर्ने दायित्व सुरक्षा निकायको हो। उच्च सतर्कतासाथ सुरक्षाकर्मी परिचालनमा जोड दिनुस्,' यादवको निर्देशन उद्धृत गर्दै आयोग प्रवक्ता नवराज ढकालले अन्नपूर्णसँग भने, घटना हुँदै नहुने होइन। आकलन गरिएभन्दा धेरै हुने सम्भावना छ। चारवटै सुरक्षा निकायले सुझबुझसँग सुरक्षा दिनुहोस्।' चुनावविरोधी तत्वहरू बमबारी र गोली हान्नेसम्मको आपराधिक मुड' मा जान खोजेको देखिन्छ, तम्तयारी अवस्थामा बस्नुस्।'  अयोधीप्रसाद यादव, प्रमुख निर्वाचन आयुक्त रक्षासचिव केसीले सेनाको गस्ती खटिइसकेको जानकारी दिँदै आपराधिक क्रियाकलाप गर्ने तत्वमाथि प्रहरीको दायित्व बढ्नेतर्फ संकेत गरेका थिए। बैठकमा प्रहरी महानिरीक्षक प्रकाश अर्यालले निर्वाचन हुने जिल्लाका प्रहरी प्रमुखलाई अन्य सुरक्षा निकायको समन्वयमा चुनाव भाँड्ने तत्वको निगरानी र धरपकडका लागि क्रियाशील रहन निर्देशन दिएको जानकारी यादवलाई गराएका थिए। गृहसचिव सापकोटाले तीनवटै सुरक्षा निकायका प्रमुखलाई सुरक्षामा कुनै सम्झौता नगर्न सुझाएको जानकारी गराएका थिए। खासगरी एमाले अध्यक्ष केपी शर्मा ओली, माओवादी केन्द्र अध्यक्ष पुष्पकमल दाहाललगायत उम्मेदवारका अंगरक्षक र अन्य सुरक्षाकर्मीलाई चनाखो रहन सुझाउने विषयमा समेत छलफल भएको थियो। तीनतीनवटा भौतिक आक्रमण प्रयासका घटना हुँदा त्यसमा संलग्न अभियुक्त पक्राउ नगर्दा सर्वसाधारणमा त्रास बढ्नेतर्फ समेत बैठक केन्द्रित बनेको थियो।"
मकैभट्ट खाएर राजनीति गरेका नेता चुनावी खर्चले आत्तिए,"बागलुङ : निर्वाचन आयोगले प्रतिनिधिसभाका लागि २५ लाख र प्रदेशसभाका लागि १५ लाख रुपैयाँ सम्म मात्र खर्च गर्न पाउने सीमा तोकेको छ। तर, प्रतिनिधिसभा तथा प्रदेशसभा निर्वाचनमा उम्मेदवारको खर्च यो सीमाभित्र रहेर होला? अहिले चुनावी खर्चको परिदृश्य हेर्दा उम्मेदवारको खर्च आयोगले दिएको सीमा भन्दा तेब्बर रकमले पनि नपुग्ने अवस्था सिर्जना भएको सबैजसो दलका नेता कार्यकर्ता बताउँछन्। तुलनात्मक रुपमा निष्ठा, आदर्श र अनुशासनको राजनीति गर्ने ठानिएका राष्ट्रिय जनमोर्चा बागलुङका नेता र उम्मेदवारलाई पनि अहिले यही चिन्ताले सताएको छ। राष्ट्रिय जनमोर्चा अहिले नेकपा एमाले र नेकपा माओवादी केन्द्रसँग गठवन्धन गरेर चुनावी प्रतिस्पर्धामा छ। गठबन्धनमा क्षेत्र मिलाउने क्रममा बागलुङ क्षेत्र नम्बर १ को प्रदेश २ मा राजमोका कृष्ण थापा र क्षेत्र नम्बर २ को प्रदेश २ मा टेकबहादुर घर्ति मैदानमा छन्। मकैभट्ट खाएरै जनताका बिचमा जाने कम्युनिस्ट पार्टीको आदर्शमा धेरथोर आफूलाई सक्रिय बनाइरहेको राजमोका चुनावी कमाण्ड सम्हालेका नेता र उम्मेदवार अरु दलको खर्च देखेर आजित छन्। गठबन्धनमा रहेका र नेपाली कांग्रेस लगायतका दलको बढ्दो चुनावी खर्च देखेर हामी चकित र चिन्तित भएका छौ, राष्ट्रिय जनमोर्चाका प्रदेश उम्मेदवार कृष्ण थापाले भने, जसका कारण विगतका निर्वाचनमा आयोगले तोकेभन्दा पनि कम खर्च गर्दै आएको हाम्रो पार्टीको पनि स्वभाविक रुपमा चुनावी खर्च बढी हुने अवस्था आएको छ। तैपनि अरु ठूला दलमा चुनावी खर्चको भार उम्मेदवारलाई पर्ने तर राजमोले भने आफ्ना उम्मेदवारलाई भार नपर्ने गरी चुनावी खर्च व्यवस्थापन गरिएको जनाएको छ। मुख्य दलहरूले मतदानका लागि प्रत्येक बुथमा २३ लाख रुपैयाँ खर्च पठाउने तयारी गरे पनि आफूहरूले भने आफ्नो कार्यकर्तालाई पैसा नपठाई आफ्नै हिसाबले परिचालन गर्ने राष्ट्रिय जनमोर्चाका जिल्ला अध्यक्ष अमर थापाले बताए। भड्किलो चुनावी खर्च आफैमा विकृति भएकाले यसलाई प्रश्रय दिने पक्षमा हामी छैनौँ। एमाले, माओवादीका साथीहरुले बुथमा धेरथोर रकम पठाए पनि हामीले हाम्रा साथीहरुलाई पैसा दिदैनौँ, उनले भने, तर चुनावमा खटिएर वाम उम्मेदवारलाई विजयी बनाउने कुरामा हामी र हाम्रा नेता कार्यकर्ता मकै भट्ट खाएर पनि जान तयार छन्। राजमोका प्रदेश उम्मेदवार टेकबहादुर घर्ति, माओवादी नेता देवेन्द्र पौडेल लगायत अधिकांश राजनीतिक दल र उम्मेदवारको आम्दानी र खर्च अपारदर्शी छ। यसले निम्त्याउने दूरगामी असरलाई राजनीतिक दल तथा उम्मेदवारहरूले समेत मनन गरेको देखिएको छैन। उम्मेदवारको खर्चको सीमा तोकेको निर्वाचन आयोग पनि यसमा निगरानी र कारबाहीमा गम्भीर देखिएको मतदाताको गुनासो छ। राष्ट्रिय जनमोर्चाले भने चुनावी खर्चको आम्दानीको स्रोत बारे पनि प्रष्ट बताएको छ। राजमोका अनुसार गाउँ वडामा चुनावका क्रममा प्रचार प्रसार, उम्मेदवार जाँदा बस्दा खाना र बुथको खर्च स्थानीयले कमिटीले बेहोर्छ। संगठन कमजोर भएका ठाउँको खर्च प्रदेश या जिल्ला कमिटीले बेहोर्ने अध्यक्ष थापाले बताए। राजमोले पार्टी निकटका व्यवसायी, शिक्षक, नेता, कार्यकर्ताबाट दायित्व सहितको रकम उठाएको छ। पार्टी निकटको शिक्षकहरुबाट १५ दिनदेखि अधिकतम एक महिनाको, नेताहरूबाट १५ दिनको आम्दानी, गाउँ र नगरपालिका स्तरको न्यूनतम ५० हजार, जिल्लामा काम गर्ने साथीहरूबाट सामान्यतया १ लाख सम्म संकलन गरेर चुनावी खर्च व्यवस्थापन गर्ने क्रममा रहेको अध्यक्ष थापाले सुनाए। जिल्लाका दुई प्रतिनिधि सभा र चार प्रदेशमा प्रत्यक्ष र समानुपातिक उम्मेदवारका लागि करिब १ करोड खर्च हुने राजमोको अनुमान छ। तर मुख्य दल नेपाली कांग्रेस, नेकपा एमाले, माओवादी केन्द्र भने एकै क्षेत्रमा करोड बढी खर्च हुने आँकलन गरिएको छ। चुनावी खर्चको बढ्दो प्रकृतिले दलहरुमा उम्मेदवारी सुनिश्चितताका लागि मोलमोलाइ गर्ने विकृति जन्माएको र यो प्रवृत्तिले निष्ठाको राजनीति गरिरहेका नेताकार्यकर्ताको मानमर्दन गरेको उनले बताए। अहिलेको खर्चको प्रवृत्ति हेर्दा जिते पनि ऋणले पाँच वर्ष काम गर्न भन्दा पछुताएर बस्नुपर्ने अवस्था आउने देखिन्छ, उनले थपे, हारे पनि फेरि उठ्न नसक्ने गरी पछारिने स्थिति छ, यसमा निर्वाचन आयोग, सरकार र राजनीतिक दल गम्भीर बन्न आवश्यक छ।"
सार्वजनिक गाडी चढेर गाउँ गाउँमा मत माग्दै मन्त्री,"डोटी: भौतिक पूर्वाधार तथा यातायात मन्त्रीद बीर बहादुर बलायार यति बेला चुनावी अभियानका क्रममा गृह जिल्ला डोटीमा रहेका छन्। नेपाली कांग्रेसका केन्द्रीय सदस्यसमेत रहेका मन्त्री बलायर डोटीबाट प्रतिनिधि सभातर्फका उम्मेदवार हुन्। त्यसैले उनी यति बेला चुनावी प्रचार प्रसारका क्रममा गाउँगाउँ पुगिरहेका छन्। मन्त्री भएका कारण उनलाई सुविधा सम्पन्न गाडीको व्यवस्था नहुने कुरै भएन तर उनी सरकारी गाडी चड्न छोडेर स्थानीय रुटमा चल्ने सार्वजनिक गाडीमै चुनावी कार्यक्रममा हिडिरहेका छन्। सार्वजनिक बोलेरो जीप चढेर मत माग्न गाउँमा पुग्दा स्थानीयहरु अचम्म मान्छन्। आफूहरुले चढ्ने गाडी आफ्नै जिल्ला घर भएका मन्त्रीले चढेको देखेर स्थानीयहरु दंग देखिएका हुन्। मन्त्री बलायर चढेको बोलेरो जीपमा रहेकी आदर्श गाउँपालिका वडा नं २ कि ललिता थापाले मन्त्रीसंग एउटै गाडीमा चढ्दा खुसी लागेको बताईन्। मन्त्री भयो भने काठमाण्डौंमा मात्र बस्ने गर्थे तर आज मन्त्री गाउँमै आएका छन्', थापाले खुसी हुँदै भनिन्, त्यसमा पनि सुरक्षाका साथ चिल्ला गाडीमा हिड्नु पर्ने मान्छे हामीसंगै गाडीमा हिड्नुभाको छ।' मन्त्री भयो भने त्यो किसिमको रहनसहन, खानपिन तथा व्यवहार परिवर्तन भएको पाइन्छ', प्रचारप्रसारको लागि मन्त्रीसंगै बसेका नेपाल बिद्यार्थी संघ डोटीका अध्यक्ष गणेश खड्काले भने, मन्त्रीमा त्यस्तो कुनै पनि परिवर्तन पाईंदैन।' खड्काले भने, मन्त्री भएपनि उहाँले आफ्नो धरातल बिर्षनुभएको छैन।' मन्त्रीका लागि आवश्यक सुरक्षा सुरक्षाको व्यवस्था स्थानीय प्रशासनले गरे पनि उनी भने प्रायजसो सार्वजनिक गाडीमा चढेर गाउँ गाउँ पुग्ने गरेका छन्। शिखर नगरपालिका वडा नं ५ का वडा अध्यक्ष पदम बोहराले भने, सार्वजनिक गाडीमा मन्त्री चढेको देख्दा हामीलाई असजिलो महसुस हुन्छ तर उहाँ भने स्थानीयसंगै यात्रा गर्नुहुन्छ।' मन्त्री बलायरले स्थानीय जनतासंगै यात्रा गर्दा आफूलाई कुनै अफ्ठ्रो नलागेको बताए। उनले भने, म यहीँ जन्मे, यहीँ हुर्के, मन्त्री बनेपनि मेरो धरालत यही हो।'"
'वाम गठबन्धनको दुई तिहाइको सपना चकनाचुर हुन्छ',"विराटनगर : नेपाली कांग्रेसका नेता विजयकुमार गच्छदारले वाम गठबन्धनको दुर्इ तिहाइको सपना निर्वाचनको परिणामले चकनाचुर पारिदिने दाबी गरेका छन् । सुनसरीको इटहरीमा पर्टी प्रचारसम्बद्ध संस्था मिडिया सेन्टरको प्रदेश एक स्तरीय कार्यलय उद्घाटनका क्रममा गच्छदारले वाम घटकलाई जनताले विश्वास नगर्ने ठोकुवा गरे । निर्वाचनबाट बहुमत सिट प्राप्त गरि वामशक्तिको नेतृत्वमा सरकार बनाउने सपना चकनाचुर हुन्छ', उनले भने, लोकतान्त्रिक शक्तिकै जित सुनिश्चत छ, सरकार कांग्रेसकै नेतत्वमा बन्ने निश्चित छ ।' उनले मोरङ, सुनसरीमा कांग्रेसले बहुमत सिट जित्ने समेत दाबी गरे । सुनसरीका ४ सिट मध्ये ३ मा कांग्रेसले सहज जित निकाल्ने र सुनसरी १ मा कांग्रेसले समर्थन गरेका संघीय समाजवादीका नेता असोक राईले सहज जित निकाल्ने ठोकुवा गरे । त्यस्तै मोरङका ६ निर्वाचन क्षेत्र मध्ये ४,५,६,२ र ३ मा कांग्रेसले सजिलै जित्ने दाबी गरे । गच्छदारले कांग्रेसले हार्दा लोकतन्त्र कमजोर हुने कुरा जनताले बुझिसकेको भन्दै कम्न्युनिष्टहरुको अधिनायकवादी सोचबाटग्रस्त सत्ताको जन्म हुन नदिन सबै सतर्क हुनुपर्ने बताए । कांग्रेसबाहिर रहेर आफूले दश वर्षसम्म लोकतन्त्र बलियो बनाउने काममा लागेको भन्दै मधेशलाई अधिकार दिलाएर आफू पुनः कांग्रेसमा फर्किएको दाबी गरे । म कुनै पदको लाभको लागि काँग्रेसमा आएको होइन, अब मेरो मिसन पार्टीलाइ बलियो बनाउने मात्र हुन्छ' उनले भने ।"
कांग्रेस उम्मेदवार र नगर प्रमुखको घरजग्गा कब्जा,"खोटाङः नेत्रविक्रम चन्द (विप्लव) नेतृत्वको नेपाल कम्युनिस्ट पार्टीले नेपाली कांग्रेसका उम्मेदवार र नगर प्रमुखसहित चारजनाको घरजग्गा नियन्त्रणमा लिएको घोषणा गरेको छ। कांग्रेसबाट प्रदेशसभा १ का उम्मेदवार सुवासकुमार पोखरेल, हलेसी तुवाचुङ नगरपालिकाका नगर प्रमुख इवन राई, राप्रपाका जिल्ला सदस्य चन्द्रसिं बस्नेत र बस्नेतका छोरा गिरिराज बस्नेतको घरजग्गा तथा सम्पत्ति नियन्त्रणमा लिएको नेकपाले विज्ञप्तिमार्फत घोषणा गरेको हो। लामीडाँडा गाउँपालिका२ खार्पा घर भएका उम्मेदवार पोखरेलले गुण्डा र पैसाको बलमा चुनाव जित्ने प्रयत्न गरेको तथा नगर प्रमुख राईले चुनाव जितेर देश लुट्न लागिपरेकाले घरजग्गा तथा सम्पत्ति नियन्त्रणमा लिइएको विज्ञप्तिमा उल्लेख छ। यस्तै, बस्नेत परिवारले स्थानीयवासी सोझासाझा जनतालाई शोषण तथा दमनमा पारेर शासन गरेकाले नियन्त्रणमा लिइएको पनि उल्लेख गरिएको छ। नियन्त्रित घरजग्गा तथा उनीहरुको चलअचल सम्पत्ति स्थानीय जनताले उपभोग गर्ने उनीहरुको घरघरमा टाँसिएको विज्ञप्तिमा उल्लेख छ । नगर प्रमुख राईको घरमा शनिबार राति विज्ञप्ति टाँस्नुका साथै आँगनमा पार्टीको झण्डा गाडेको तथा अन्यको विभिन्न समयमा विज्ञप्ति टाँसेको पाइएको छ। हलेसी तुवाचुङ नगरपालिकाको पहिलो नगरसभाबाट आधा बजेट आफूहरुलाई विनियोजन गर्न उक्त पार्टीले माग गर्दै आएको थियो। उनीहरुले हाम्रो पनि समानान्तर सरकार छ भन्थे नगर प्रमुख राईले भने, आधा कार्यक्रम हामी सञ्चालन गर्छौं भन्दै पटकपटक बजेट माग गर्यो। विप्लव कार्यकर्ताको पटकपटकको धम्कीपछि खोटाङका प्रमुख जिल्ला अधिकारी एकदेव अधिकारी र प्रहरी नायब उपरीक्षक लोकदर्शन थापालाई समेत जानकारी गराइएको नगर प्रमुख राईले बताउनुभयो । जिल्लामा उक्त पार्टीको गतिविधिका विषयमा गम्भीर भएर अनुसन्धान थालिएको प्रनाउ थापाले बताउनुभयो ।"
चौधरीको घरबाट ठूलो परिणाममा हतियार बरामद,"विराटनगर: कात्तिक ८ गते साँझ इटहरीमा गोली चलेको घटनाले निर्वाचनको मुखमा सुरक्षा निकायलाई चुनौती दिएको थियो। तर प्रहरीको निरन्तरको अनुसन्धानबाट गोलीकाण्डमा संलग्न इटहरी ४ चौधरी टोलका मनोज चौधरीको घरबाट प्रहरीले ठूलो परिमाणमा अवैध हतियार बरामद गरेको छ। फरार रहेका चौधरीको घरको कोठामा खानतलासी गर्दा ३ थान एयर पेस्तोल, १ थान एयर गन, २ थान बुलेट, नक्कली पेस्तोलहरु, विभिन्न प्रकारका धारिलो हतियार, ७६ थान घडी, १ थान ल्यापटप र १६ थान मोबाइल फेला परेको इलाका प्रहरी कार्यालय इटहरीका डिएसपी सञ्जय कुमार राउतले जानकारी दिए। उनका अनुसार कात्तिक ८ गते साँझ चौधरी र उनका साथी सुजन नेपालबीच सामान्य विवाद भएको थियो । तर चौधरीले एक्कासी पेस्तोलबाट फायर गरेपछि इटहरीमा गोली चलेको हल्ला फैलिएको थियो। नेपाल भने ज्यान जोगाउन सफल भएका थिए। चौधरीलाई सहयोग गर्ने बिसे चौधरीसमेत फरार छन् । प्रहरीको रेकर्ड अनुसार उनी पटक पटक विभिन्न मुद्धा खेपेका व्यक्ति हुन्। अभियुक्त चौधरी इटहरीका भएका विभिन्न अपराधिक घटनामा संलग्न व्यक्ति हुन्। ठूलो परिमाणमा विद्युतीय सामाग्री समेत बरामत भएका कारण उनी चोरीमा समेत संलग्न भएको प्रहरीको दावी छ। ठूलो परिणाम हतियार नियन्त्रणमा लिएकाले निर्वाचनको बेला हुनसक्ने सम्भावित अपराधिक गतिविधि रोक्न यसले ठुलो सघाउ पुर्याउने प्रहरीको दावी छ।"
"ललितपुर १ : हिजोका सहकर्मी, आज प्रतिस्पर्धी","ललितपुर : पार्टी सभापति शेरबहादुर देउवा नै अनिच्छुक भए पनि उदयशमशेर राणाचाहिँ नवराज सिलवाललाई नै प्रहरी महानिरीक्षक (आईजीपी) बनाउने लबिङमा सक्रिय थिए। राणाकै भनाइमा उनी सिलवाललाई लिएर पार्टी सभापति देउवा र उपप्रधान तथा गृहमन्त्री विमलेन्द्र निधि कहाँ पुगेका थिए। सिलवाल मेरो क्षेत्रका मान्छे, उनको नातागोताले यसअघिका चुनावमा मलाई सघाएका थिए', आइतबार टौखेलमा कार्यकर्ता भेटघाटमा व्यस्त राणा अन्नपूर्णसँग भन्दै थिए, क्षेत्रको र योग्य ठानेर उनका लागि दौडिएको थिएँ।' १० महिनाअघि एउटै अभियानमा सँगसँगै हिँडेका उनीहरू अहिले आमनेसामने छन्, ललितपुर१ मा। राणा र सिलवाल कांग्रेस र वाम गठबन्धन उम्मेदवारको रूपमा प्रतिनिधिसभाका लागि भिड्दै छन्। सिलवाललाई नबनाई जयबहादुर चन्दलाई आईजीपी बनाउने देउवाको हठले इतिहासका किताबमा लेखिन लायक एउटा अध्याय नै रच्यो। चन्दलाई आईजीपी बनाउने सरकारको निर्णय न्यायालयमा पुगेपछि कार्यपालिकान्यायपालिका विवाद हुँदै प्रधानन्यायाधीशमाथि महाभियोग र न्यायपालिकाको संसद्को विशेषाधिकारसम्मको विवादमा पुगेर सुलहमा टुंगियो। सिलवाल त आखिरमा मुद्दा पनि हारे, नायब महानिरीक्षक (डीआईजीपी) बाटै जागिर सकियो। महिनौं चर्चामा रहेको त्यही विवादको कारण सेलिब्रिटी' बनेका उनलाई एमालेले अघि सारेको छ। हुन पनि ललितपुर१ अर्थ राज्यमन्त्री रहेका राणाको कारणले होइन, सिलवाल उम्मेदवार भएको कारणले देशैभरि चासो लिइएको क्षेत्र बनेको छ। राजनीतिको बाटो अनिश्चयपूर्ण हुन्छ। चुनावमा होमिएपछि राणा र सिलवालको सहकार्य हुने त कुरै भएन, एक अर्काविरुद्ध व्यक्तिगत टीका टिप्पणीमै ओर्लिएका छन्। बडीखेलमा घरदैलोका क्रममा कोणसभामा सिलवालले राणा अभिजात्य वर्गको हुनुमै कटाक्ष गरे। यही माटोमा घाँसदाउरा गर्दै हुर्किएको मेरो हातमा त्यसको छाप छ', उनी भाषणमा भन्दै थिए, कुपण्डोलमा दरबारमा जन्मे हुर्केका उनलाई पो सबै थोकले पुगिसरी छ।' टौखेलमा गोदावरी नगरपालिकाका उपमेयर मुना अधिकारीको घरमा कार्यकर्ता भेट्दै गरेका राणाले पनि सिलवालको विवादास्पद छवि आफूले पछि मात्र थाहा पाएको भन्दै प्रतिद्वन्दीप्रति कटाक्ष गरे। गोदावरीमा जन्मे हुर्के पनि काठमाडौंमा बसोवास गरिरहेका सिलवाल यहाँका लागि टुरिस्ट उम्मेदवार हुन् भन्ने राणाको आरोप छ। ललितपुर१ मा कुनै बस्तीघर छैनन् जहाँ म नपुगेको हुँ', उनी भन्छन्, तर सिलवालले गोदावरीबाहेक क्षेत्रको भूगोल बल्ल यसपालि थाहा पाउने हुन्।' बुबा सागरशमशेर राणा लगातार तीन चुनाव (०४८, ०५१ र ०५६) मा कांग्रेस उम्मेदवारको रूपमा पराजित भएपछि उदय राजनीतिमा सक्रिय भएका थिए। ०६४ सालको संविधानसभा निर्वाचनमा माओवादीका वर्षमान पुनसँग झिनो मतान्तरले पराजित भएका उनी ०७० को दोस्रो संविधानसभा निर्वाचनमा एमालेका उम्मेदवारभन्दा झन्डै ८ हजार बढी मत पाएर जितेका थिए। बाबु असफल भएको ठाउँमा उदय सफल हुनुमा उनको सरल स्वभाव र जनतासँग जोडिनसक्ने खुबी नै ठानिएको छ। अभिजात वर्गमा जन्मेहुर्केर शिक्षा विदेशमै पाए पनि राजनीतिमा पारिवारिक विरासतको आभास पर्न नदिन सचेत छन्। सर्वसाधारणसँग सहज घुलमिल हुने उनको स्वभाव छ। यसबाहेक क्षेत्रको विकास निर्माणमा पनि उनी सक्रिय छन्। क्षेत्रको काम छ भने आफंै सहसचिवको कोठा चहार्दै फटाफट काम गराउने अहिले अर्थराज्यमन्त्री रहेका स्वभावको अर्थका अधिकारी चर्चा गर्छन्। उदयचाहिँ बुबा सागरशमशेरले चुनाव नजिते पनि उनकै मिहिनेतका कारण आफू सफल भएको ठान्छन्। उनका अनुसार ०१५ सालमा पनि कांग्रेस हारेको ललितपुरमा ०४८ सालमा संगठन कमजोर थियो, ०५१ र ०५६ मा बागी उम्मेदवारका कारण हार्नुपरेको थियो। मैले बागी उम्मेदवारको सामना गर्र्नै परेन', उनी थप्छन्। राणालाई सिलवालको चुनौती पार लगाउन भने सजिलो छैन। एक त वाम गठबन्धनको कारण माओवादीलाई जान सक्ने मत पनि सिलवालले पाउने सम्भावना छ। अर्कोतिर आईजीपी नियुक्त नगरी सरकारले अन्याय परेको भन्ने कुराले पनि सिलवाल फाइदामा छन्। सरकारले अन्याय गर्यो, हामी न्याय गर्छौं भन्ने मतदाता टन्नै भेटेको छु,' सिलवाल भन्दै थिए। क्षेत्रका गोदावरी र विशंखुनारायणमा सिलवालकै ठूलो बस्ती छ, सिलवाल मतदाता नै हजार हाराहारीमा छन्। ती भोट एकलौटी आफूले पाउने आस नवराजले गरेका छन्। राणा उनका नजिकका नातेदारबाहेक सिलवाल मतदाता बाँडिने दाबी गर्छन्। चार वर्षअघिको चुनावको कुरा गर्दा एमाले र माओवादीको भोट जोड्दाभन्दा राणाले बढी भोटले जितेका थिए। स्थानीय तहको चुनावको परिणाम पनि कांग्रेसका लागि त्यति प्रतिकूल भएन। क्षेत्रको एक मात्र गोदावरी नगरपालिका कांग्रेसले जित्यो। तीनवटा गाउँपालिकामा बाग्मती कांग्रेस, महांकालमा एमाले र कोन्जेसुममा माओवादी केन्द्रले सफलता हात पारेको थियो। गठबन्धन भए पनि माओवादीलाई पर्ने सबै भोट सिलवाललाई खप्टिने सम्भावना नभएको राणा दाबी गर्छन्। यसबाहेक कांग्रेस नेतृत्वको लोकतान्त्रिक गठबन्धनमा भएकाले राप्रपाको भोट आफूलाई पर्ने उनको विश्वास छ। ललितपुर१ मा पञ्चायतका प्रभावशाली केशरबहादुर विष्टको थोरै प्रभाव बाँकी छ। समानुपातिकबाट सांसद भएका उनका छोरा विराज विष्ट राज्यमन्त्री छन्। राणा आफ्नो पहलमा करिब ५ अर्ब रुपैयाँको सडकको योजना क्षेत्रमा पर्नुका साथै शिक्षा, स्वास्थ्यसम्बद्ध थुप्रै योजना आफ्ना पहलमा आएकाले विकासकै कारण पनि जित्ने दाबी गर्छन्। देशभरमै धेरै योजना यो क्षेत्रमा सुरु भएका छन्,' उनको दाबी छ। अर्कोतिर सिलवाल चुनाव जितेपछि मतदाताले प्रतिनिधिको मुखै देख्न नपाएको, भूकम्पका बेला पनि साथ नपाएको गुनासो मतदातामा रहेको बताउँछन्। उपत्यकामै भए पनि ललितपुर१ मा कर्णाली सम्झाउने दुर्गम ठाउँ रहेको र सुत्केरी गराउन स्वास्थ्य केन्द्र पनि अभाव भएकाले मतदाताले परिवर्तन चाहेको उनी दाबी गर्छन्। ७६ हजारभन्दा बढी मतदाता रहेको क्षेत्रमा ४० प्रतिशत मतदाता पहाडी भेगमा छन्, बाँकी उपत्यकामा। लगनखेलगोदावरी र लगनखेलचापागाउँको दुरवस्थालाई पनि सिलवालले चुनावी मुद्दा बनाएका छन्। राणाचाहिँ विकास निर्माणमा ढिलासुस्ती राष्ट्रिय समस्या बनेको र ती सडक विस्तारविरुद्ध न्यायालयमा मुद्दा पर्दा थप ढिला भएकाले एउटा सांसदको काबुको अवस्थै होइन भन्छन्।"
संविधान निर्मातालाई नै उपेक्षा,"काठमाडौं : सात दशक लामो संघर्षबाट नेपाली जनताले चयन गरेका जनप्रतिनिधिमार्फत बनेको संविधानबमोजिम पहिलो पटक हुन लागेको प्रतिनिधिसभा निर्वाचनमा संविधान निर्माता नै उपेक्षित भएका छन्। माघ ७ गतेभित्र स्थानीय तह, प्रदेशसभा र प्रतिनिधिसभा निर्वाचन सम्पन्न गरी संविधान कार्यान्वयन गर्ने प्रतिबद्धता जनाएका दलले कम्तीमा पनि संविधान निर्मातालाई संविधान निर्माणपछिको पहिलो चुनावमा उम्मेदवारी दिनुपर्ने धारणा सम्बद्ध पक्षको छ। संविधान निर्माणका लागि कांग्रेसका कृष्णप्रसाद सिटौला, रमेश लेखक र राधेश्याम अधिकारी, एमालेका अग्निप्रसाद खरेल र रेवतीरमण भण्डारी, माओवादी केन्द्रका कृष्णबहादुर महराको भूमिका प्रत्यक्षअप्रत्यक्ष रूपमा महत्वपूर्ण रहेको प्रस्ट छ। कांग्रेसका सिटौलाले झापा निर्वाचन क्षेत्र नं३, रमेश लेखकले कञ्चनपुर निर्वाचन क्षेत्र नं ३ र माओवादी केन्द्रका महराले दाङ क्षेत्र नं२ मा प्रतिनिधिसभा सदस्यका लागि उम्मेदवारी दिएका छन्। एमालेका खरेल र भण्डारी चुनावमा सहभागी हुन पाएनन्। कांग्रेसका सिटौला र लेखक यसबीच मन्त्री पनि बने, एमालेका खरेल पार्टी संसदीय दलको प्रमुख सचेतक हुँदै कानुनमन्त्री पनि बने। पहिलो र दोस्रो संविधानसभामा सभासद् हुँदै संविधान निर्माणमा उल्लेखनीय भूमिका निर्वाह गरेका कांग्रेसका अधिकारीले भने लाभको कुनै पद पाएनन्। यसैगरी, सुनसरी क्षेत्र नं २ मा प्रत्यक्ष निर्वाचन जित्दै दोस्रो संविधानसभामा महत्वपूर्ण भूमिका निर्वाह गरेका भण्डारीको वास्तविकता पनि अधिकारीको जस्तै छ। बरु उल्टै भण्डारीको सट्टामा वाम गठबन्धनका तर्फबाट माओवादी केन्द्रका डम्बर सुवेदी हिमाल' ले टिकट पाए। संविधान निर्माता मात्र नभई नैतिकताका धरोहरसमेत मानिने अधिकारी र भण्डारी दुवैले आगामी संसद्मा महत्वपूर्ण पद नपाउने पक्का भए पनि आफूले प्रतिनिधित्व गरेको पार्टी र त्यसको निर्णयप्रति उच्च सम्मान व्यक्त गर्ने प्रतिबद्धता जनाएका छन्। अधिकारीले भने, प्रत्यक्षतर्फ मेरो अनुकूलको निर्वाचन क्षेत्र पाइनँ। आफूलाई पार्टीले समानुपातिकमा ल्याउने स्थान रहन्छ।' निर्वाचन क्षेत्र आफूअनुकूल हुनुपर्ने उनको धारणा छ। जहाँं पायो त्यहीँ उठ्दा आफ्नो कारण अर्को साथीलाई अप्ठ्यारो पर्ने उनको मान्यता छ। पार्टीले प्रदेशमा जाने कि भन्ने जिज्ञासा राख्दा मैले इच्छा राखिनँ। प्रतिनिधिसभामा मेरा लागि ठाउँ भएन', उनले स्पष्ट पारे। पहिलो संविधानसभाका बेला संविधान बनाउन नसकेर म्याद थप्दै गएपछि विघटन हुनुपहिले नै अधिकारीले राजीनामा दिएका थिए। सर्वोच्च अदालतले अन्तिम पटकका लागि ६ महिना र त्यसपछि म्याद नथप्नुभन्दा पनि दलहरूले ३ महिना म्याद थप्ने सहमति गरेपछि अधिकारीले सर्वोच्चको निर्णय मान्ने भन्दै राजीनामा दिएका थिए। उनले संवैधानिक कानुनमा दख्खल राख्ने भएकाले ०६३ सालको अन्तरिम संविधान निर्माणमा पनि सक्रिय भूमिका निर्वाह गरेका थिए। अर्का संविधान निर्माता एमालेका भण्डारीलाई पार्टीले झुक्याएर अन्त्यमा टिकटबाट वञ्चित गरेको गुनासो गर्छन्। ०५४ सालमा इटहरी नगरपालिका उपप्रमुख हुँदै दोस्रो संविधानसभा सभासद्मा निर्वाचित भण्डारीलाई सुनसरी क्षेत्र नं २ मै चुनाव लड्नुपर्छ भन्दै पार्टी अध्यक्ष केपी शर्मा ओली, वरिष्ठ नेता माधवकुमार नेपाल, उपनेता सुवास नेम्वाङले पठाएका थिए। माओवादीले पनि सुनसरी २ मा तपाईंको विकल्प छैन भनेका थिए', उनले स्मरण गरे। कातिक १६ गते उम्मेदवारी दर्ताका दिन बिहानसमेत पार्टी अध्यक्ष ओली र वरिष्ठ नेता नेपालले तपार्इं नै वामपन्थी गठबन्धनको उम्मेदवार हो भन्ने प्रतिबद्धता जनाएका थिए। तर, प्रदेश प्रमुख भीम आचार्यका कारण अपराह्न माओवादी केन्द्रका डम्बर सुवेदी हिमाल'ले टिकट लिएर उम्मेदवारी दर्ता गरेको भण्डारीको गुनासो छ। यो परिस्थितिलाई भण्डारीले पार्टीका केही नेताले पार्टीले जितोस् र कार्यकर्ताको पनि सम्मान होस् भन्नेभन्दा पनि अन्यत्रको सांकेतिक समीकरणका कारण आफूलाई बलि दिएको टिप्पणी गरे। सो क्षेत्रमा कांग्रेसका तर्फबाट साविक क्षेत्र नं ४ का सीताराम महतोले उम्मेदवारी दिएका छन्।"
प्रधानमन्त्रीको सुझाव विपरित राष्ट्रपति युएई जाँदै,"काठमाडौं : प्रधानमन्त्री शेरबहादुर देउवाले संयुक्त अरब इमिरेट्स (युएई) भ्रमणमा नजान दिएको सुझाव बिपरीत राष्ट्रपति विद्यादेवी भण्डारी सोमबार युएई भ्रमणमा निस्कँदैछिन्। परराष्ट्रमन्त्रीको समेत कार्यभार सम्हालिरहेका प्रधानमन्त्री देउवाले राष्ट्रपति भण्डारीलाई चुनाव नजिकै आउन लागेको तथा गहिरिँदो खाडी संकटको बेला युएई भ्रमणमा जानु ठिक नहुने सुझाव केही साता अघि दिएका थिए। यो युएई भ्रमणमा जाने बेला होइन विचार गर्नुस् भन्ने सुझाव प्रधानमन्त्रीले दिनुभएको थियो। तर राष्ट्रपतिले मान्दै मान्नु भएन', प्रधानमन्त्री निकट स्रोतले अन्नपूर्णसँग भन्यो। राष्ट्रपतिकै जोडबलमा युएई भ्रमण मन्त्रिपरिषद्बाट स्वीकृत गरिएको स्रोतले बतायो। कार्यकाल सकिनै लाग्दा राष्ट्रपतिले विदेश भ्रमणको चाहना राखेको हुँदा प्रधानमन्त्रीले ठाडै अस्वीकार चाहीं गरेनन्। राष्ट्रपति ब्यक्ति मात्र नभएर संस्था पनि हो। संस्थाप्रति सम्मान गरेर भ्रमण नरोकिएको हो' जानकार सरकारी अधिकारीले भने। राष्ट्रपतिका विदेश मामिला सल्लाहकार डामदनकुमार भट्टराईले चाहीं प्रधानमन्त्रीबाट राष्ट्रपतिलाई युएई भ्रमण नगर्न सुझाव आएको बारे अनभिज्ञता प्रकट गरे। मैले थाहा पाएसम्म प्रधानमन्त्रीबाट त्यस खालको कुनै सुझाव राष्ट्रपतिलाई आएको छैन', उनले भने। उनले युएईसँग उच्चस्तरको भ्रमण आदानप्रदानले सम्बन्ध विस्तारमा सहयोग मिल्ने बताए। परराष्ट्र मन्त्रालयका अधिकारीले समेत संयुक्त अरब इमिरेट्ससहित अन्य खाडी मुलुकले कतारलाई नाकाबन्दी गरिरहेका बेला भ्रमणमा जानु उपयुक्त नहुने सुझाव अनौपचारिक रुपमा राष्ट्रपतिलाई दिएका थिए। राष्ट्रपतिलाई भ्रमण नगर्न पटकपटक सुझाव दिएका थियौं। तर राष्ट्रपति कार्यालयले भ्रमण अघि बढाउन निरन्तर ताकेता गरेपछि प्रक्रिया अघि बढ्यो' मन्त्रालयका एक बरिष्ठ अधिकारीले भने। कतारले आतंकवादलाई प्र श्रय दिएको तथा इरानसँग सम्बन्ध बढाएको आरोपमा साउदी, युएई, बहराइन र इजिप्टले कतारमाथि मोर्चाबन्दी गरी ६ महिना यता आर्थिक नाकाबन्दी गरेका छन्। कतार र युएई दुवैतिर लाखौं नेपाली कामदार कार्यरत छन्। नाकाबन्दीका कारण कतारस्थित नेपाली कामदार समेत प्रभावित हुन थालेका छन्। अहिलेको जटिल परिस्थितिमा युएई मात्र नभई कुनै पनि खाडी मुलुक भ्रमण नगरेको भए राम्रो हुने सन्देश राष्ट्रपतिलाई विभिन्न च्यानलबाट दिइएको सरकारी अधिकारीहरू बताउँछन्। यो बेला युएई भ्रमण गर्दा त्यसले युएइको पक्षधरता लिएको सन्देश जानेछ। जसका कारण स्वाभाविक रुपमा नेपाली कामदारको मुख्य रोजगारीको गन्तब्य रहेको कतार हामीसँग चिढिन्छ', अर्का एक सरकारी अधिकारीले भने। परराष्ट्र मन्त्रालयका प्रवक्ता भरत पौड्यालले राष्ट्रपतिको भ्रमणका सन्दर्भमा शनिबार नै वक्तव्य जारी गरिसकिएको भन्दै भ्रमणका अन्य पक्षबारे आफूलाई जानकारी नरहेको प्रतिक्रिया दिए। कतार असन्तुष्ट नेपालका राष्ट्रपतिको युएई भ्रमणप्रति अर्को खाडी मुलुक कतारले कुटनीतिक च्यानलबाट असन्तुष्टि जनाएको छ। दोहास्थित नेपाली राजदूत रमेश कोइरालालाई शनिबार टेलिफोन गरी कतारी विदेश मन्त्रालयका अधिकारीले भण्डारीको युएई भ्रमणप्रति असन्तुष्टि पोखेको दूतावास स्रोतले अन्नपूर्णलाई बतायो। जानकार स्रोतका अनुसार कतारले भण्डारीको भ्रमणप्रति असन्तुष्टि जनाउनुमा दुई कारण छन्। पहिलो, कतारमाथि युएई, इजिप्ट, साउदी र बहराइनले जारी राखेको नाकाबन्दीबाट उत्पन्न खाडी संकट। दो श्रो कतारको निम्तोप्रति राष्ट्रपतिको वेवास्ता। दूतावासका एक अधिकारीका अनुसार कतारका अमिरले राष्ट्रपति भण्डारीलाई एक वर्ष अघि फेब्रुअरी महिनामा राजकीय भ्रमणको निम्ता पठाएका थिए। त्यतिबेला राष्ट्रपति भण्डारीले पहिला भारत नगई आफू अन्य मुलुकको भ्रमणमा ननिस्कने बताएपछि कतार भ्रमणको लागि प्रक्रिया अघि बढेन। राष्ट्रपति गत अप्रिलमा भारतको राजकीय भ्रमणमा गएर फर्केपछि कतार भ्रमणको तयारी गर्ने भनिए पनि जुन महिनामा कतारमाथि चार खाडी मुलुकले नाकाबन्दी गरेसँग भ्रमणको प्रक्रिया अघि बढ्न सकेको थिएन। कतारले भ्रमणको निमन्त्रणा दिएपछि युएईले भण्डारीलाई निम्त्याएको हो। तर भण्डारीले कतार नभई युएई भ्रमण नै पहिला किन रोजिन् भन्नेबारेमा सरकारी अधिकारी र राष्ट्रपति कार्यालयका अधिकारी खुल्न चाहँदैनन्। दोहास्थित नेपाली राजदूत कोइरालासँग कतारी अधिकारीले हामीले पहिले नै दिएको निमन्त्रणा नेपालले वेवास्ता गरिरह्यो। तर हामीसँग दुस्मनी साँधिरहेको मुलुक युएईको भ्रमणमा चाहीं नेपालका राष्ट्रपति एकाएक किन जान लागेको ? ' भनेर सोधेको स्रोतले बतायो। राष्ट्रपतिका बिदेश मामिला विज्ञ भट्टराईले कतार र युएईसँग नेपालको सम्बन्धको आफ्नै खाले विशेषता रहेकाले युएई भ्रमणलाई बिशुद्ध सद्भावना भ्रमणमा रुपमा बुझ्नुपर्ने बताए। अहिले युएई राष्ट्रपति जानु भनेको कतारसंगको संबन्धलाई महत्व नदिइएको रुपमा बुझ्नु हुँदैन। हामीले कतारसँगको सम्बन्धलाई उत्तिकै महत्व दिन्छौं' उनले भने। यसबेलाको राष्ट्रपतिको युएई भ्रमणलाई केही सरकारी अधिकारीले बेमौसमको बाजा' को संज्ञा दिएका छन्। राष्ट्रपति भण्डारी युएईको औपचारिक भ्रमणमा सोमबार निस्कँदैछिन्। परराष्ट्र मन्त्रालयका अनुसार आबुधाविका युवराजधिराज शेख मोहम्मद बिन जइद अल नह्यान र राष्ट्रपति भण्डारीबीच आउँदो मंगलबार द्विपक्षीय भेटवार्ता हुनेछ। तीनदिने युएई बसाइमा भण्डारी दुबई पनि जानेछिन्। राष्ट्रपति भण्डारीको यो पहिलो युएई भ्रमण हो। नेपाल र युएईबीच कुटनीतिक सम्बन्ध स्थापना भएको चालिस बर्ष पुरा भएको अवसर पारेर भ्रमण हुन लागेको राष्ट्रपति कार्यालयका अधिकारीले बताए। युएई नेपाली कामदारको लागि सुरक्षित गन्तब्य मानिन्छ। बिभिन्न क्षेत्रमा गरी युएईमा तिन लाख नेपाली कामदार छन्। खाडीका साउदी र कतारभन्दा युएई नेपाली कामदारका लागि तुलनात्मक रुपमा सुरक्षित गन्तब्य मानिन्छ। युएई नेपालको ते श्रो ब्यापारिक साझेदार मुलुक पनि हो। युएईका ब्यापारीले नेपालको जलस्रोत, कृषि र पर्यटन क्षेत्रमा लगानी गर्ने इच्छा राख्दै आएका छन्। राष्ट्रपति भण्डारीको प्रतिनिधीमण्डलमा आपूर्ति मन्त्री जयन्त चन्द, राष्ट्रपतिका बिदेश मामिला विज्ञ डा मदन कुमार भट्टराई, परराष्ट्र सचिव शंकर बैरागी लगायत उच्च सरकारी अधिकारी सहभागी हुनेछन्।"

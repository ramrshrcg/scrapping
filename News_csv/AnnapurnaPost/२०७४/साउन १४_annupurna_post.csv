शीर्षक,विवरण
कांग्रेसको इज्जत प्रदेश नम्बर २ मा,"जनकपुरधाम : प्रदेश नम्बर २ बाहेक देशभरी सम्पन्न स्थानीय तहको निर्वाचनमा दोस्रो पार्टी बनेको नेपाली कांग्रेसको इज्जत अब मधेसका आठ जिल्लाका मतदाताको हातमा रहेको कांग्रेस नेताले बताएका छन्। दुई चरणको निर्वाचनको परिणाम अनुसार एमालेबाट फराकिलो अन्तरले पराजित हुँदै दोस्रो पार्टी बनेका कांग्रेसले आफ्नो पहिचान फेर्दै एक नम्बर पार्टी बन्नका लागि प्रदेश नम्बर २ माथि आश्रित भएको हो । सोही अन्तर्गत तेस्रो चरणको निर्वाचनको मिति नजिकिदै जाँदा आठ जिल्लामा चुनावी अभियानलाई तिव्रता दिन नेपाली कांग्रेसका नेता सक्रिय भएका छन् । शनिबार पार्टी केन्द्रीय प्रचार प्रसार समन्वय उपसमितिद्वारा जनकपुरमा आयोजित २ नम्बर प्रदेश स्तरीय प्रचार प्रसार समिति विशेष भेलामा सहभागी कांग्रेस नेता तथा खानेपानी तथा सरसफाई मन्त्री महेन्द्र यादवले देशको राजनीतिको आँखा अहिले यसै प्रदेशमा केन्द्रीत भएको बताए । उनले भने, २ नम्बर प्रदेशको निर्वाचन कांग्रेसका लागि ठूलो परीक्षा हो र यसलाई हामीले जसरी पनि उतिर्ण गर्ने पर्छ । मधेसले विगतमा पनि कांग्रेसको इज्जत जोगाएको हुनाले यसपटक पनि यहाँका मतदाताले पार्टीको योगदानको कदर गर्दै इज्जत जोगाउने दाबी उनको छ । मन्त्री यादवले भने, पार्टीले सबै शक्ति अहिले दुई नम्बर प्रदेशमा केन्द्रीत गरेको छ र यहाँबाट सय भन्दा बढी सिट जित्ने लक्ष्य जसरी पनि पूर्ति गर्नेछ । उनले चुनाव निर्धारित मितिमा हुन्छ हुदैंन् भनेर दोहोरो मनस्थितिमा नबस्न कार्यकर्तालाई आग्रह गरेका छन् । दोहोरो मनस्थितिका कारण हामीले नकारात्मक परिणाम भोग्नु परेको हो । अब यसलाई अन्त गरौं, यादवले भने, असोज २ गते निर्वाचन गराउनमा नेपाल सरकार प्रतिबद्ध रहेको हुनाले कसैले पनि शंका गर्नु हुँदैन ।"
डा केसीको समर्थनमा विरोध जुलुस (फोटोफिचर),काठमाडौं : विवेकशील साझ पार्टीको अगुवाईमा ६ दिनदेखि अनसनरत प्राडा गोविन्द केसीको समर्थनमा विरोध प्रदर्शन गरेको छ। शनिबार माइतिघर मण्डलाबाट सुरु भएको प्रदर्शन नयाँ बानेश्वरमा आएर कोण सभामा परिणत भएको थियो । तस्बिर : सुलभ श्रेष्ठ
व्यवसायीलाई गृहमन्त्रीको मोबाइल सम्बोधन,"बागलुङ : कार्य व्यस्तताले उपस्थित हुन नसकेपछि गृहमन्त्री जनार्दन शर्माले यहाँको एक कार्यक्रमलाई मोबाइलबाटै सम्बोधन गरेका छन् । गृहमन्त्री जनाद्र्धन र्शाले आगामी १५ बर्षभित्र मुलुक आर्थिक विकासको नयाँ चरणमा प्रवेश गर्ने दावी गरेका छन् । बागलुङमा भएको नेपाल राष्ट्रिय उद्योग व्यापार सङ्गठन, बागलुङ शाखाको प्रथम जिल्ला अधिवेशनमा उनले मोबाइलबाट मन्तव्य राखेका हुन । काठमाडौँबाटै अधिवेशनलाई शनिबार दिउँसो करिब ५ मिनेट सम्बोधन गरेका मन्त्री शर्माले स्वाधिन अर्थतन्त्रका लागि उद्योग, व्यापारको विकासमा जोड दिए । उनले मुलुकको आर्थिक समृद्धिका लागि जल, जमिन, जङ्गल र जनश्रमलाई अधिकतम उपयोग गर्नुपर्ने बताए । अर्थतन्त्रलाई सुदृढ र स्वाधिन बनाउनसके मात्र मुलुक अघि बढ्छ, गृहमन्त्री शर्माले भने । मुलुक राजनीतिक परिवर्तन हासिल गर्दै आर्थिक क्रान्तिको बाटोमा अघि बढेको छ मन्त्री शर्माले भने राष्ट्रिय पूँजी र स्वाधिन अर्थतन्त्र निर्माणका लागि सबै लाग्नुपर्ने बेला आएको छ । अधिवेशनले सङ्गठनको नयाँ नेतृत्व चयन गर्ने बागलुङ शाखाका संयोजक रतन मलेपतिले जानकारी दिए । अधिवेशनमा जिल्लाका १० वटै स्थानीय तहबाट दुई सयभन्दा बढी प्रतिनिधि सहभागी छन् । रासस"
देउवाको चाहनामा महान्यायाधिवक्तामा रमन निरन्तर,"काठमाडौं : प्रधानमन्त्रीको राजीनामासँगै सरकारका प्रमुख कानुनी सल्लाहकार महान्यायाधिवक्ताले राजीनामा दिने विगतको प्रचलन यसपटक भंग भएको छ । तत्कालीन प्रधानमन्त्री पुष्पकमल दाहालले राजीनामा दिएको दुई महिना बितिसक्दासमेत उनले नियुक्त गरेका महान्यायाधिवक्ता रमनकुमार श्रेष्ठ अझै पदमा बहाल छन् । नयाँ प्रधानमन्त्री शेरबहादुर देउवाले महान्यायाधिवक्तामा श्रेष्ठलाई निरन्तरता दिन चाहेका कारण पद नछाडेको महान्यायाधिवक्ता कार्यालय स्रोतको दाबी छ । दाहाल प्रधानमन्त्री भएपछि श्रेष्ठ ०७३ साल साउन २४ मा महान्यायाधिवक्तामा नियुक्त भएका थिए । संविधानले महान्यायाधिवक्ता सरकारको प्रमुख सल्लाहकार रहने र संवैधानिक एवं कानुनी विषयमा राय सल्लाह दिने दायित्व तोकेको छ । संवैधानिक एवं कानुनी प्रश्नमा सरकारको बचाउमा प्रतिरक्षा गर्ने भएकाले प्रधानमन्त्रीले आफ्ना विश्वास पात्रलाई महान्यायाधिवक्तामा नियुक्त गर्ने प्रचलन छ । कुनै अदालत र न्यायिक निकायसमक्ष सरकारको तर्फबाट मुद्दा चलाउनेनचलाउने विषयमा अन्तिम निर्णय गर्ने अधिकार महान्यायाधिवक्तामा निहित रहन्छ । सरकारको तर्फबाट दायर भएको मुद्दा फिर्ता लिँदासमेत महान्यायाधिवक्ताको रायलाई संविधानले नै अनिवार्य गरेका कारण पनि उक्त पदलाई विशेष महत्वको मान्निछ । यस्तै, संसद् र संसदीय समितिमा उपस्थित भएर कुनै कानुनी प्रश्नमा रायसमेत दिन सक्छ । भरतपुर निर्वाचन विवाद, चूडामणि शर्माविरुद्धको रिट, डीआईजी नवराज सिलवालविरुद्धको मुद्दा किनारा नलाग्दासम्म श्रेष्ठलाई पदमै रहन देउवाको आग्रह । प्रधानमन्त्रीबाट दाहालले १० जेठमा राजीनामा दिएका थिए । त्यसपछि प्रधानमन्त्री बनेका देउवाले दाहालसँगको सल्लाहबमोजिम श्रेष्ठलाई अझै केही समय रहन आग्रह गरेअनुरूप पदमा निरन्तरता भएको स्रोतले बताएको छ । सर्वोच्च अदालतमा विचाराधीन भरतपुरको निर्वाचन विवाद, आन्तरिक राजस्व विभागका तत्कालीन महानिर्देशक चूडामणि शर्माको रिट, डीआईजी नवराज सिलवाललगायत जटिल प्रकृतिका विवाद थाती रहेकाले यसको किनारा नलागेसम्म पदमै रहेर सहयोग गर्न देउवा स्वयंले नै आग्रह गरेको जनाइएको छ । महान्यायाधिवक्ता कार्यालयका प्रवक्ता सञ्जीव रेग्मीले महान्यायाधिवक्ता पदमा निरन्तरताको विषयमा केही आकलन गर्न सक्ने अवस्था नरहेको बताए । 'यो विषयमा हामीलाई केही थाहा छैन, कति रहनेनरहने भनेर अहिलेसम्म केही आकलन गर्न नसक्ने अवस्था छ,' रेग्मीले भने । अघिल्लो साता नेपाल बारका पदाधिकारी र कांग्रेसनिकट कानुन व्यवसायीले प्रधानमन्त्री देउवालाई भेटेर नयाँ महान्यायाधिवक्ताका लागि कदम चाल्न आग्रह गरेका थिए । उनीहरूले विपरीत पृष्ठभूमिको व्यक्तिलाई महान्यायाधिवक्तामा निरन्तरता दिँदा बाहिर गलत सन्देश गएको भन्दै देउवाको ध्यानाकर्षण गरेका थिए । संविधानविद् पूर्णमान शाक्यले महान्यायाधिवक्ता पद प्रधानमन्त्रीको इच्छामा भर पर्ने भएकाले विश्वास रहेमा निरन्तरता दिन कुनै बाधा नरहेको बताए । 'मिलीजुली सरकार छ । प्रधानमन्त्रीको विश्वास नभई त्यो पदमा रहन सक्ने अवस्था रहँदैन । प्रधानमन्त्रीले चाहे १ दिन पनि बस्न मिल्दैन', शाक्यले भने, 'यो सबै प्रधानमन्त्रीकै तजबिजको कुरा हो ।' असल चरित्र भएको संविधान र कानुनका ज्ञातालाई नयाँ स्थान दिँदा बाहिर राम्रो सन्देश जाने पनि उनले सुझाए । भावी महान्यायाधिवक्ताका लागि न्यायिक वृत्तमा प्रधानमन्त्री देउवाले वरिष्ठ अधिवक्ता महादेव यादव, वसन्तराम भण्डारी, प्रेमबहादुर खड्का, माधव बास्कोटा, प्राध्यापक डा रजितभक्त प्रधानांग, अधिवक्ता सुनील पोखरेल, गोपालकृष्ण घिमिरेलगायतको चर्चा छ ।"
प्रधानमन्त्रीको भ्रमणको सहजताका लागि दिल्लीमा महतकाे सक्रियता,"नयाँ दिल्ली : नेपाली काँग्रेसका नेता तथा पूर्व परराष्ट्रमन्त्री डा प्रकाश शरण महत नयाँ दिल्लीमा छन् । अन्तराराष्ट्रिय सहयोग परिषदको कार्यक्रममा सहभागी हुन शुक्रबार दिल्ली आएका नेता महतले भारतीय जनता पार्टीका महासचिव राम माधवसँग भेट गरेका छन् । प्रधानमन्त्री देउवाको भारत भ्रमण अघि दिल्ली आएका माओवादी काँग्रेस नेतृत्वको सरकारका पूर्व परराष्ट्रमन्त्रीे महतको यो भेटघाटलाइ भ्रमण सहज बनाउने अनौपचारिक प्रयासका रुपमा बुझिएको छ । यद्यपि महतले यो कुरालाइ सिधै स्वीकार गरेनन् । उनले अन्नुपूर्णसँग भने, परराष्ट्रमन्त्रीको रुपमा माओवादी काँग्रेस नेतृत्वको सरकारको समयमा तात्कालिन प्रधानमन्त्री पुष्पकमल दाहालको भ्रमणको सहजता मैले नै गरेको थिए । अहिलेको भेटमा नेपालको वर्तमान राजनीतिक अवस्थाको बारेमा जानकारी गराए । दुइ चरणमा स्थानीय चुनाव सम्पन्न भएको तथा बाँकी प्रदेश तथा संसदीय चुनाव गराउने चुनौतीसहित आफनो पार्टी सभापतिको नेतृत्वमा बनेको सरकारलाइ थप सहयोग चाहिने कुरा चाहि राखेको हुँ । नेपाल सकारात्मक दिशातर्फ अघि बढिरहेको भन्दै उनले भने, नेपाल भारतको सम्बन्धलाइ थप मजबुत बनाउँदै लैजानु पर्छ, विकासका कार्यक्रमहरुलाई तीब्रता दिनुपर्छ, माधवलाइ उद्धृत गर्दै महतले भनेप्रधानमन्त्री देउवा चाँडै भ्रमणमा आउने तयारी भइरहेको छ । कुटनीतिक तबरबाट त्यसको व्यवस्था मिलाउने कुरा भइरहेको छ,। माधवसँगको भेटमा द्धिदेशीय सम्बन्धका ताजा अवस्थाका बारे कुरा राखेको महतले बताए । दुइ देशबीच समस्या तथा समाधानका लागि भएका प्रयासहरुका बारेमा महासचिवलाइ जानकारी गराए । मेरो कार्यकालमा सडकबाट नभइ टेबुलमा कुरा राखेर दुइ मुलुक बीचका तिक्तता मेटाउँने प्रयास गरियो । तथ्य,आधार तथा प्रमाणसहित समस्यालाइ भारतीय पक्षका सामु राख्दै समस्या समाधानका लागि प्रयास गरयौं, पछिल्लो समयमा नेपाल भारत सम्बन्ध नयाँ दिशातर्फ अघि बढेको छ उनले भने । दुइ मुलुकको सम्बन्धलाइ सन्तुलित राख्न राजनीतिक, कुटनीतिक तथा प्रशासनिक तिनै तहको निरन्तर प्रयास जरुरी हुन्छ । सम्बन्धमा इँटा थप्दै जाने काम गर्नुपर्छ,महतले भने । कांग्रेससँगको गठबन्धनमा प्रचण्ड नेतृत्वको सरकारले नौ महिने कार्यकालमा स्थानीय निकायको चुनाव सम्पन्न गराएर भद्र सहमतिको पालना गरेको भन्दै भारतीय बृतमा उनको उच्च प्रशंसा भएको छ । नेपाली काँग्रेस नेतृत्वका देउवाको कार्यकालमा भारतको चासो रहेको दुइ नम्बर प्रदेशको चुनाव तथा संविधान संशोधनका विषय चुनौतीको रुपमा रहेको छ । भारतको उच्च समर्थनका बाबजूद देउवाको कार्यशैली तथा कार्यदक्षतालाइ भारतले नजीकबाट नियालिरहेको देखिएको छ । त्यसैले पनि भारतीय पक्षसँग नजिकबाट काम गरेका पूर्व परराष्ट्र मन्त्री महतको अनुभव प्रधानमन्त्री देउवाको भ्रमणलाइ सहज बनाउनका लागि उपयोग गरिएको बुझिएको छ । भारतीय जनता पार्टीका अर्का नेता तरुण बिजयसँग पनि महतले शनिबार शनिबार बिहान ब्रेकफास्ट भेटघाट गरेका थिए । महत आइतबार काठमाडौं फर्किदैछन् ।"
एमालेलाई मधेस विरोधी स्थापित गर्न पूर्व गृहमन्त्रीको उर्दी,"जनकपुर : पूर्व उपप्रधान तथा गृहमन्त्री एवम् कांग्रेस केन्द्रीय सदस्य बिमलेन्द्र निधिले एमालेलाई मधेस विरोधी स्थापित गर्न कार्यकर्तालाई निर्देशन दिएका छन्। शनिबार पार्टी केन्द्रीय प्रचार प्रसार समन्वय उपसमितिद्वारा जनकपुरमा आयोजित २ नम्बर प्रदेश स्तरीय प्रचार प्रसार समिति विशेष भेलाको उद्घाटन कार्यक्रममा बोल्दै निधिले यस्तो निर्देशन दिएका हुन्। संविधान संशोधनको विपक्षमा रहेको एमाले मधेस विरोधी पार्टी हो भन्नेकुरा जनता समक्ष चुनावको प्रचारप्रसार गर्दा भन्न छुटाउनु हुँदैन, कार्यक्रममा प्रमुख अतिथि समेत रहेका निधिले भने, संविधान संशोधन विधेयक मतदानमा लगेर त्यसको पक्षमा मत दिने र नदिनेलाई सजिलै फेला पार्न सकिने हुनाले यसबाट मधेसी जनताले मधेस विरोधी को हुन् भनेर ठम्याउन सक्नुपर्छ। निधिले एमाले संविधानको सर्वस्वीकार्यताको पक्षमा नरहेकाले यस्ता संघीयता विरोधीलाई मधेसी जनताले राम्रो सबक दिनुपर्ने बताए। विशेष भेलामा सहभागी कांग्रेस नेता तथा खानेपानी तथा सरसफाई मन्त्री महेन्द्र यादवले देशको राजनीतिको आँखा अहिले यसै प्रदेशमा केन्द्रीत भएको बताए। उनले भने, २ नम्बर प्रदेशको निर्वाचन कांग्रेसका लागि ठूलो परीक्षा हो र यसलाई हामीले जसरी पनि उतिर्ण गर्ने पर्छ। मधेसले विगतमा पनि कांग्रेसको इज्जत जोगाएको हुनाले यसपटक पनि यहाँका मतदाताले पार्टीको योगदानको कदर गर्दै इज्जत जोगाउने दाबी उनले गरेका छन्। मन्त्री यादवले भने, पार्टीले सबै शक्ति अहिले दुई नम्बर प्रदेशमा केन्द्रित गरेको छ र यहाँबाट सय भन्दा बढी सिट जित्ने लक्ष्य जसरी पनि पूर्ति गर्नेछ। उनले चुनाव निर्धारित मितिमा हुन्छ हुदैंन् भनेर दोहोरो मनस्थितिमा नबस्न कार्यकर्तालाई आग्रह गरेका छन्। दोहोरो मनस्थितिका कारण हामीले नकारात्मक परिणाम भोग्नु परेको हो। अब यसलाई अन्त्य गरौं, यादवले भने, असोज २ गते निर्वाचन गराउनमा नेपाल सरकार प्रतिबद्ध रहेको हुनाले कसैले पनि शंका गर्नु हुँदैन। भेलाबाट प्रेस युनियनको सक्रियतामा मिडिया सेन्टरहरुको गठन गरी निर्वाचन प्रचारप्रसारका लागि परिचालन गरिने समेत जानकारी गराइएको छ। भेलामा मधेसका आठै जिल्लाका पार्टी सभापति लगायत केन्द्रीय नेताको उपस्थीति रहेको थियो। भेलाको सभापतित्व केन्द्रीय प्रचारप्रसार समितिका प्रमुख रमेश लेखकले गरेका थिए।"

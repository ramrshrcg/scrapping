शीर्षक,विवरण
वृद्धभत्ताको राजनीति,"चुनाव सम्पन्न गर्न सकेको जस लिएर नया जनादेश प्राप्त राजनीतिक दललाई सत्ता हस्तान्तरण गर्ने सुविधा वा अवसर प्रधानमन्त्री शेरबहादुर देउवा सरकारलाई थियो। तर चुनाव सम्पन्न भइसकेपछि जसरी देउवा सरकार जादाजादै जसरी छुकछुक गर्दैछ, यसले उसैको विश्वसनीयतामाथि प्रश्न खडा गरेको छ। नियुक्ति, सरुवा, बढुवा, आर्थिक सहायता आदि विवादित निर्णय गर्दै गरेको सरकारले अब आएर वृद्धभत्ताको उमेर हद घटाएर अर्को विवादास्पद निर्णय गरेको छ, जसको सबैतिरबाट विरोध हुन थालेको छ। राज्यको आर्थिक व्ययभार दीर्घकालसम्म बढ्ने यस्ता दूरगामी निर्णय गर्ने अधिकार कामचलाउ सरकारलाई हुँदैन। हैसियत बिर्सेर जसरी धमाधम ठाडो आदेशका भरमा निर्णय भएका छन्, त्यसले सरकारको नियतमा प्रश्न उठाएको छ। सरकारले सामाजिक सुरक्षा मुद्दाको सम्बोधन गर्दा स्वागत गरिनुपर्ने हो, तर त्यो कतिबेला, कुन सन्दर्भमा गरियो भन्ने कुरा अर्थपूर्ण हुन्छ। कुनैबखत मनमोहन अधिकारीको सरकारले वृद्धभत्ताको घोषणा गर्दा चौतर्फी वाहवाही पाएको थियो। तर त्यसपछिका दिनमा वृद्धभत्ता पपुलिस्ट राजनीति गर्ने माध्यमका रूपमा दलहरूले उपयोग गर्दै आएका छन्। अहिले देउवा सरकारले पनि जाँदाजाँदै लोकप्रिय हुने र वाम गठबन्धन सरकारका टाउकोमा व्ययभार थप्ने नियतबाट प्रेरित भएर यो घोषणा गरेको देखिन्छ। सरकारले भूकम्पपीडितलाई पनि एक लाख रकम अनुदान थप्ने निर्णय गरेको छ। सरकारले गरेका निर्णयहरू कार्यान्वयन तहमा पुग्दा प्रत्युत्पादक सावित हुन सक्छन्। राष्ट्रिय ढुकुटी नहेरी सस्तो लोकप्रियताका लागि घाँटी नहेरी हाड निल्ने देउवाको प्रयत्न अपरिपक्व छ। त्रुटिपूर्ण छ। नेपालीको औसत आयु बढिरहँदा अबको केही वर्षमा सामाजिक सुरक्षा भत्ताकै लागि ठूलो धनराशि चाहिन सक्छ। वृद्धभत्तालगायतका सामाजिक सुरक्षा भत्तामा अहिले पनि कुल बजेटको १० प्रतिशतभन्दा बढी रकम खर्च भइरहेको छ। भत्ता बढाउने होड नरोकिने हो भने भोलिका दिनमा विकास बजेटहरू प्रभावित हुने अवस्था आउँछ। आर्थिक समृद्धि र विकासको नारा घन्किरहदा विकासलाई प्रभावित पार्दै अर्थतन्त्रले धान्न नसक्ने निर्णयतर्फ उद्यत् हुनु विडम्बना हो। नेपाली अर्थतन्त्र मूलतः रेमिटेन्सले धानेको छ। कर्मचारीलाई तलब खुवाउन पनि ऋण लिनुपर्ने बाध्यता भएको मुलुकको बजेट उत्पादनमुखी नभई वितरणमुखी हुनु सुखद सूचक होइन। हरेक सरकारले आफ्ना कार्यकर्ता र निकटस्थहरू पोस्न राष्ट्रिय ढुकटी चलाउने जुन प्रवृत्ति छ, त्यो घातक छ। आर्थिक सहायता, उपचार खर्च आदि शीर्षकमा करोडौं वितरण गर्ने सरकारले यसरी यही प्रवृत्ति बढ्दै जादा अर्थतन्त्र संकटमा पर्नसक्ने तथ्य भुल्नु हुँदैन। राज्य, समुदाय वा निजी क्षेत्रमा गरेको योगदानका आधारमा र योगदान नै गर्न नसक्नेलाई बेग्लै खालको सुरक्षा भत्ताको व्यवस्था गर्नुपर्छ। यसो गर्दा नागरिकलाई काम गर्ने, उपार्जन गर्ने र त्यसैका आधारमा आर्थिक, स्वास्थ्यलगायतका सुरक्षा मिल्नेछ र एक खालको प्रतिस्पर्धात्मक भावनाको विकास हुनेछ। कुनै योगदानै नगरी उमेर बढेकै भरमा भत्ता बाँड्दा राज्य कमजोर हुन्छ र नागरिक गैरजिम्मेवार। सामाजिक सुरक्षाका मापदण्ड र प्रावधानबारे राज्यले ऐन र नीतिसमेत ल्याउनुपर्छ। वृद्धभत्ता मात्रै होइन, देशमा स्वास्थ्य बिमा, वैदेशिक रोजगार कोष, कर्मचारी पेन्सनलगायतका थुपै सामाजिक सुरक्षाको व्यवस्था छ। अबका दिनमा छरिएका यी सबै कार्यक्रमलाई एकीकृतसमेत गर्न आवश्यक छ। विश्वका अन्य देशबाट पाठ सिक्दै योगदानमूलक सामाजिक सुरक्षाको अवधारणा ल्याउनुपर्नेमा राजनीतिक उद्देश्यबाट प्रेरित भई मनपरी निर्णय गरिनु उचित होइन। नयाँ सरकारलाई सत्ता हस्तान्तरणको दिन नजिकिँदै गर्दा देउवा सरकारले यस्ता विवादमा आउन सक्ने निर्णयहरू गर्नु अनुचित हो।"
विवेकशील भन्छ : तुलनात्मक रुपमा राधेश्याम अधिकारी सक्षम,"काठमाडौ : विवेकशील साझा पार्टीले राष्ट्रिय सभाको चुनावमा नेपाली कांग्रेसका उम्मेदवार राधेश्याम अधिकारीलाई समर्थन गर्ने निर्णय प्रति भइरहेको आलोचनाका सन्दर्भमा स्पष्टिकरण दिएको छ। उसले राष्ट्रिय सभाका अन्य प्रत्यासी भन्दा अधिकारी उपयुक्त विकल्प भएकोले समर्थन गर्ने निर्णय गरेकाे जनाएको छ। विवेकशीलले राष्ट्रिय सभा निर्वाचनमा प्रदेश ३ मा अधिकारीलाई मतदान गर्ने निर्णय गरेको छ। विवेकशीलले राष्ट्रिय सभामा अघि सारिएका उम्मेदवारमध्ये समग्रतामा हेर्दा छवि, अनुभव र प्रवुद्धताका हिसाबले तुलनात्मक रुपमा अधिकारी सक्षम भएको बताएको छ। अधिकारीको भ्रष्ट्रचारको कसूरमा सजाय भुक्तान गरिसकेको व्यक्तिले भविष्यमा चुनाव लड्न पाउनु पर्ने अभिव्यक्ति प्रति असहमत रहेको जनाएको छ। अधिवक्ता समेत रहेका अधिकारीले भ्रष्ट्राचारी प्रमाणित भएका कांग्रेस नेता खुमबहादुर खड्काले चुनाव लड्न पाउनु पर्छ भनेर वकालत गरेको थिए। भ्रष्ट्राचारीले चुनाव लड्न पाउनु पर्छ भनेर वकालत गर्ने अधिकारीलाई विवेकशीलले राष्ट्रिय सभामा मतदान गर्ने निर्णय गरेपछि सर्वत्र विरोध भएको छ। विवेकशीलका प्रवक्ता सुर्यराज आचार्यद्वारा जारी विज्ञप्तिमा भनिएको छ : राष्ट्रियसभामा विभिन्न जटिल विषयहरूलाई सूक्ष्म ढंगबाट केलाएर विवेकपूर्ण निर्णय लिनसक्ने क्षमता उनमा छ भन्ने हाम्रो विश्वास हो। देशका लागि अत्यन्त घातक शिक्षा विधेयक ल्याइदा संसदमा पार्टीको निर्णयभन्दा विपरित गएर मतदान गर्ने तीनजना सांसदमध्ये अधिकारी एक हुन। चर्चित लोकमानसिंह कार्की र शुशिला कार्कीमाथिको छुट्टाछुट्टै महाभियोग प्रकरणमा अधिकारीले खेलेको जनपक्षीय भूमिका र उनले संसदमा दिएका अभिव्यक्तिको पनि यहाँ स्मरण गरिनु वान्छनीय हुन्छ। अधिवक्ता अधिकारीले चलाएको सैद्धान्तिक बहसका कारण राष्ट्रियसभामा उनले सकारात्मक भूमिका खेल्ने विवेकशीलले आशा गरेको छ। विवेकशीलले कांग्रेसको सहमति दीर्घकालीन सहकार्य नभई राष्ट्रिय सभाको निर्वाचनसम्मका लागि मात्र भएको स्पष्ट पारेको छ। सत्ता बाहिर र भित्र रहँदा कांग्रेसले पक्षपोषण गरेका खराब प्रवृतिको प्रकारान्तरसम्म पनि विरोध र आलोचना गरिरहने जनाएको छ।"
स्थानीय तहका पाँच हजार सामाजिक परिचालक १३ दिनदेखि सडकमा,"काठमाडौ : लामो समयदेखि स्थानीय तहमा काम गरिरहेका सामाजिक परिचालक हटाउने सरकारको निर्णय विरुद्ध उनीहरु आन्दोलित भएका छन्। सरकार समक्षा सो निर्णय फिर्ता लिन माग गर्दै उनीहरु १३ दिनदेखि सडकमा उत्रिएका छन्। आन्दोलनका क्रम ५ महिला परिचालक घाइते भएका छन् भने एक जनाको गर्भमा रहेको बच्चा समेत खेर गएको छ। शुक्रबार माइतीघर मन्डलाबाट निस्केको जुलुस नयाँ बानेश्वरको निषेधित क्षेत्रसम्म आएर कोण सभामा परिणत भएको छ । आन्दोलनका क्रममा उनीहरुले सरकारले गरेको निर्णय फिर्ता गरी आफूहरुलाई स्थानीय तहमा समयोजन गर्न माग गरेका छन्। २०७४ पौष १४ गने संघीय मामिला तथा स्थानीय विकास मन्त्रालयको राज्यमन्त्री स्तरको बैठकले निर्णय अनुसार देशभरका स्थानीय तहमा कार्यरत सामाजिक परिचालकको सेवा निरन्तर नरहने गरी पत्राचार गरेको छ। विगतमा करार नियुक्ति पाएका परिचालकको पटकपटक म्याद थप हुदै आएको थियो। नेपाल सरकारले संघीय मामिला तथा स्थानीय विकास मन्त्रालयको स्थानीय स्वायत्त शासन ऐन २०५५ को दफा २३६ को उपदफा २ ले दिएको अधिकार प्रयोग गरी प्रत्येक गाउँपालिका, नगरपालिका, उपमहानगरपालिका र महानगरपालिका प्रत्येक वडामा एकएक जना सामाजिक परिचालन नियुक्त गरेको थियो। २०६६ सालदेखि निरन्तर साविकका गाउँ विकास समितिमा एकएक र नगरपालिकाका वडामा एकएक सामाजिक परिचालक खटाइदै आएको थियो। उनीहरुले स्थानीय तह कर्मचारीमा समायोजन गर्दा उमेरको हद नलाग्ने गरी समायोजन गर्नु पर्ने, योग्यताको आधारमा स्थानीय तहमा कर्मचारी समायोजन गर्नु पर्ने माग राखेका छन्। सरकारको निर्णयले देशभर करिब ५ हजार सामाजिक परिचालक बेरोजगार भएका छन्। सामाजिक परिचालक अधिकांश महिला रहेका छन्। परिचालकमा ८० प्रतिशत महिला छन्। आन्दोलनको अगुवाई गरिरहेको नेपाल सामाजिक परिचालनक कर्मचारी संघका सचिव विनोद ढुंगानाले परिचालक हटाउने निर्णय फिर्ता लिन माग गर्दै आन्दोलनमा उत्रिएको बताए। उनले प्रधानमन्त्रीसम्म ज्ञापनपत्र बुझाउदा समेत सुनुवाई नभएपछि सडक आन्दोलन उत्रनुको विकल्प नभएको बताए। उनले आन्दोलन लामो समयदेखि भइरहेका कारण महिला सामाजिक परिचालक आत्तिरहेको बताए। हामी१३ दिनदेखि काठमाडौंमा आएर आन्दोलन गरिरहेका छौ, उनले भने, आन्दोलन महिला साथीहरु आत्तिरहनु भएको छ, एक जनाको बच्चा नै मिस क्यारिज भयो, केही साथी प्रहरी लाठी चार्जबाट घाइते हुनु भयो। सामाजिक परिचालक कर्मचारी संघका सचिव ढुंगानाले सरकारले सामाजिक परिचालकलाई स्थानीय तहमा समायोजन गर्न आश्वासन दिइरहेको अवस्थामा हटाएपछि आफूहरुको बिचल्ली भएको बताए।"
को बन्ला मुख्यमन्त्री ?,"काठमाडौंसुर्खेतविराटनगर : प्रदेश २ बाहेक सबैमा सरकार गठनको तयारीमा रहेको वाम गठबन्धनभित्र मुख्यमन्त्रीका दाबेदारहरूको दौडधुप बढेको छ। फागुन पहिलो साताभित्र सातै प्रदेशमा मुख्यमन्त्री चयन गरिसक्नुपर्ने भएकाले आकांक्षीहरूले राजधानीमा दौडधुप बढाएका हुन्। आकांक्षीमध्ये केहीले काठमाडौंमा पार्टीका शीर्ष नेतामाथि दबाब बढाउन थालेका छन् भने केहीचाहिँ नेताहरूसँग एकचरण भेटघाट सकेर प्रदेश फर्केका छन्। शीर्ष नेताहरूले भने एमालेमाओवादीबीच भागबन्डा मिलिनसकेकाले नहतारिन सल्लाह दिँदै फर्काइरहेका छन्। विषयमा प्रवेश गरी छलफल नै भइसकेको छैन, राष्ट्रियसभा चुनावको उम्मेदवार मनोनयन सकिएकाले अब बल्ल कार्यदलले समग्रमा भागबन्डा मिलाउँछ, माओवादी केन्द्रका अध्यक्ष पुष्पकमल दाहालको सचिवालयले भन्यो, संस्थागत छलफल भइसकेको छैन तर आकांक्षीहरू भने विषय रिफ्रेस गराउन भन्दै धाउन थाल्नुभएको छ। एमालेमाओवादीबीच ४२ को भागबन्डामा सहमति भए प्रदेश १, ३, ४ र ५ मा एमाले तथा ६ र ७ मा माओवादीले मुख्यमन्त्री पाउनेछ। माओवादीले पाउने चर्चा चलेको प्रदेश ७ का आकांक्षी वीरमान चौधरी र झपट बोहोरा काठमाडौंमा एकचरण छलफल गरी फर्केका छन्। प्रदेश ६ का आकांक्षीमध्ये नरेश भण्डारी काठमाडौंमै छन् भने महेन्द्रबहादुर शाही बिहीबार प्रदेशमा निर्वाचित भएपछि दोहोयाएर काठमाडौं आउँदै छन्। प्रदेश ६ मा एमालेले पनि आफ्नो दाबी छाडेको छैन। एमालेको प्रदेश संसदीय दलले निर्णय नै गरेर मुख्यमन्त्री नछाड्न नेतृत्वलाई दबाब दिइसकेको छ। एमालेबाट यामलाल कँडेल र प्रकाश ज्वाला मुख्यमन्त्रीको दाबेदार छन्। आकांक्षीमध्ये केहीले काठमाडौंमा पार्टीका शीर्ष नेतामाथि दबाब बढाइरहेका छन् भने केहीचाहिँ एकचरण भेटघाट सकेर फर्किएका छन्। एमालेबाट प्रदेश १ का मुख्यमन्त्री आकांक्षी शेरधन राई र भीम आचार्य दुवै काठमाडौं छन्। प्रदेश ३ का आकांक्षी पशुपति चौलागाईं र राजेन्द्र पाण्डे तथा प्रदेश ४ का पृथ्वीसुब्बा गुरुङ र किरण गुरुङ पनि काठमाडौंमै नेताहरूसँग बाक्लो सम्पर्क र संवादमा छन्। पार्टीभित्रका प्रतिस्पर्धीले एकअर्काेलाई फलो समेत गर्न थालेका छन्। आकांक्षीमध्ये एक नेता काठमाडौं आए अर्का पनि आउने र जिल्ला फर्के उतै फर्कने क्रम चलेको छ। त्यसैका उदाहरण हुन्, प्रदेश ७ का मुख्यमन्त्री आकांक्षी चौधरी र बोहोरा। दुवै नेता अहिले जिल्लामा छन्। एक साताअघि मात्र दुवै जना काठमाडौंमा लबिङ गरिरहेका थिए। अहिले सामान्य छलफल चलेको छ, गहिरिएर विषय पर्गेल्ने गरी प्रदेश सरकार गठनको छलफल नै चलेको छैन, माओवादी प्रदेश ६ का आकांक्षी भण्डारीले भने, केन्द्रमा भागबन्डा मिलेपछि प्रदेशमा सरकार गठनको गृहकार्य हुन्छ। जुम्लाबाट निर्वाचित भण्डारीले आफ्नो नाममा शीर्ष नेताहरूबीच सहमति भइसकेको दाबी गरे। मेरो नाममा शीर्ष नेताहरूबीच सहमति भइसकेको छ, अब पार्टीले औपचारिक निर्णय गर्न बाँकी छ। पार्टीले मुख्यमन्त्रीको आश्वासन दिएरै प्रदेशसभामा लडेको थिएँ, यसमा कुनै दुविधा छैन, उनले भने। भण्डारी वरिष्ठ नेता रामबहादुर थापानिकट हुन्। थापाले पार्टीभित्र जोड गरेमा मुख्यमन्त्रीमा भण्डारीको सम्भावना बलियो हुने कार्यकर्ता बताउँछन्। पार्टी अध्यक्ष पुष्पकमल दाहालनिकट मानिने शाहीले भने हल्लाको अर्थ नहुने बताएका छन्। कसैले फेसबुकमा प्रचार गर्दैमा हुने होइन, बजार हल्लाको अर्थ पनि छैन। मुख्यमन्त्रीको निर्णय पार्टीले गर्ने हो, पार्टीले जसलाई अगाडि सार्छ उही हुन्छ, उनले भने। आफ्नो आकांक्षा रहे पनि पार्टीले गरेको निर्णय स्वीकार गर्ने उनले बताए। शाहीले पनि मुख्यमन्त्रीका लागि पार्टी नेतृत्वसँग दौडधुप जारी राखेका छन्। दुई नेताबीच मुख्यमन्त्रीका लागि होडबाजी भएपछि दोस्रो तहका नेताहरूले सहमतिमा ल्याउन कसरत गरिरहेका छन्। एमाले प्रदेश ६ का सहसंयोजक यामलाल कँडेलले भने पार्टी एकताको सर्त मुख्यमन्त्री हुन नसक्ने बताएका छन्। एउटै पार्टी बनाउने हो भने भागबन्डा किन चाहियो ? प्रदेशमा हामीसँग एकल सरकार बनाउन सक्ने हैसियत छ, मुख्यमन्त्री त छाड्न सकिँदैन, उनले भने। प्रदेशसभाका ४० मध्ये आफूहरूसँग आधा अर्थात् २० सिट रहेको र आफूहरूको सहभागिताबिना सरकार नै नबन्ने अवस्था रहेकाले नेतृत्व पनि अरूलाई छाड्न नसकिने उनको अडान छ। एमालेमा कँडेल र प्रकाश ज्वालाबीच प्रदेशसभा संसदीय दलको नेता बन्न प्रतिस्पर्धा सुरु भएको छ। मुख्यमन्त्री दाबी गर्दै आएका यी दुई नेताबीच दलको नेता को बन्ने होडबाजी नै चलेको छ। संसदीय दलको नेता बन्नकै लागि दुवै जनाले शीर्ष नेतासँग आफ्नो पक्षमा लबिङ गरिरहेका छन्। प्रदेश सांसदको शपथलगत्तै वीरेन्द्रनगरमा सम्पन्न संसदीय दलको बैठकले दलको नेता चयन गर्न सकेन। सहमति नजुटेपछि आकांक्षीहरू शीर्ष नेताहरूलाई रिझाउने दौडमा छन्। संसदीय दलको पहिलो बैठक मेरो अध्यक्षतामा बसिसक्यो। अब दलको नेताबारे बहस जरुरी छैन, कँडेलले भने। अध्यक्ष केपी ओलीनिकट मानिने कँडेलले मुख्यमन्त्रीका लागि दौडधुप गरिरहँदा वरिष्ठ नेता माधवकुमार नेपालनिकट मानिने प्रकाश ज्वालाले पनि मुख्यमन्त्रीमा आफ्नो दाबी रहेको बताए। उनले भने, छलफल भइरहेको छ, मेरो नाममा सहमति जुटाउने प्रयास जारी राखेको छु। पार्टीभित्र कुनै विवाद छैन, हामी सहमतिमै यसको टुंगो लगाउँछौं। माओवादीबाट मुख्यमन्त्रीका आकांक्षी भण्डारी र शाही दुवैले केन्द्रमा भागबन्डा मिल्ने दाबी गरेका छन्। अन्य प्रदेशभन्दा यो प्रदेशमा पार्टीलाई बढी मत आएको र जनयुद्धको उद्गम क्षेत्र भएकाले पनि मुख्यमन्त्री लिने माओवादीको तयारी छ। प्रदेशसभामा १३ सिट रहेको माओवादीका नेताहरूले अरू प्रदेशमा एमालेसँग भागबन्डा गर्न नेतृत्वलाई दबाब दिइरहेका छन्। एमालेका साथीहरूले आफ्नो राजनीतिक पोजिसन देखाउन त्यस्तो निर्णय लिनुभएको होला, अप्ठेरो पर्लाजस्तो लाग्दैन, केन्द्रले मिलाएर पठाउँछ, उनीहरूको तर्क छ। दुई पार्टीबीच प्रतिनिधि र प्रदेशसभा चुनावकै बेला मुख्यमन्त्री घोषणा गरेर चुनावमा जाने अनौपचारिक छलफल हुँदा प्रदेश ५ र ६ को मुख्यमन्त्री माओवादीले लिने र बाँकी एमालेले लिने सहमति भएको थियो। तर, प्रदेश ५ मा शंकर पोखरेल नै उठेपछि माओवादीले दाबी छाडेको थियो। त्यसपछि माओवादीले ५ को साटो प्रदेश ७ मा दाबी गर्दै आएको हो। आचार्य र राईको रस्साकस्सी प्रदेशसभामा एक्लै बहुमत रहेको एमालेभित्र प्रदेश १ को मुख्यमन्त्री बन्न रस्साकस्सी सुरु भएको छ। एमालेकै नेतृत्वमा प्रदेश सरकार गठन हुने पक्का भएसँगै मुख्यमन्त्रीको दौडमा एमाले सचिव तथा प्रदेश इन्चार्ज भीम आचार्य र पूर्वसञ्चारमन्त्री तथा प्रदेश सहइन्चार्ज शेरधन राई मुख्य प्रतिस्पर्धी देखिएका छन्। मुख्यमन्त्री, सभामुख, मन्त्रिमण्डल सबै प्याकेज सहमतिमा टुंगिएपछि मात्र दौडधुप बाक्लिएला, प्रदेश १ का आकांक्षी सचिव आचार्यले भने, त्यसपछि सरकार गठन अघि बढ्छ, मुख्यमन्त्रीमा पार्टीले मलाई नै निर्णय गर्छ। प्रदेशसभामा सुनसरीबाट निर्वाचित आचार्य वरिष्ठ नेता माधवकुमार नेपालनिकट र भोजपुरबाट निर्वाचित राई अध्यक्ष ओलीनिकट हुन्। एमाले प्रदेश कमिटीका सचिवालय सदस्य जीवन घिमिरेले पनि आफू मुख्यमन्त्री बन्ने सार्वजनिक अभिव्यक्ति दिँदै आएका छन्। उनीचाहिँ मोरङबाट प्रदेशसभामा चुनिएका हुन्। आचार्यले माओवादीसँग कुन पद कसले लिने भन्ने टुंगो लागेपछि प्रदेश संसदीय दलको नेता चुनिने बताए। आफू व्यक्तिगत आकांक्षाका कारणभन्दा पार्टीको विधिप्रक्रियाअनुसार नै मुख्यमन्त्रीको तयारीमा लागेको बताए। राईले पनि सार्वजनिक समारोहहरूमै आफू प्रदेश १ को मुख्यमन्त्री भएको बताउँदै आएका छन्। विराटनगरमा प्रदेशसभा सदस्यको शपथग्रहण गरेलगत्तै राईले भनेका थिए, मुख्यमन्त्री बन्ने तयारीस्वरूप नै म प्रदेशसभामा उठेको हुँ। उनले आफू नै मुख्यमन्त्रीका लागि योग्य रहेको र प्रदेशका जनताको चाहनाअनुसार सरकार चलाउन सक्ने ल्याकत राख्ने दाबी गर्दै आएका छन्। आकांक्षी धेरै भएपछि एमाले प्रदेश १ को संसदीय दलको बैठकसमेत बस्न सकेको छैन। प्रारम्भमा दुई जना मुख्यमन्त्रीका दाबेदार थिए। तर, मैदानमा घिमिरे पनि थपिएर तीन जना भएपछि भने संसदीय दलको बैठक कहिले बोलाउने भन्नेमा नेताहरूबीच सहमति बन्न सकेको छैन। प्रदेशसभा निर्वाचनको अन्तिम नतिजा सार्वजनिक भएको २० दिनभित्र प्रदेशसभाको पहिलो बैठक बसिसक्नुपर्ने संवैधानिक व्यवस्था छ। त्यसअघि नै दलहरूले संसदीय दलको नेता चुन्नुपर्छ। एमाले प्रदेश सांसद हिक्मत कार्कीले भने, प्रदेश कमिटीको बैठक एक साताभित्र राख्ने र छलफल गर्ने भन्ने तयारी छ। चुनावकै मुड ! प्रदेश संसदीय दलको नेता नै मुख्यमन्त्री बन्ने भएपछि आकांक्षीहरू दलको नेता बन्न पार्टीभित्रै प्रतिस्पर्धाको तयारीमा छन्। प्रदेश १ का शेरधन राई र भीम आचार्य, प्रदेश ४ का पृथ्वीसुब्बा गुरुङ र किरण गुरुङ चुनावी प्रतिस्पर्धा गरेर भए पनि दलको नेता हुने र मुख्यमन्त्री बन्ने ध्याउन्नमा छन्। उनीहरू अहिले प्रदेशसभाका सांसदसँग भेटघाटमा व्यस्त छन्। चुनावकै मुडमा रहेको संकेत आकांक्षी नेताहरूले पनि गरेका छन्। पहिले गठबन्धनबीच भागबन्डा मिलोस्, त्यसपछि आफ्नो दलमा चुनावी प्रतिस्पर्धा गरेरै भए पनि दलका नेता चुनिन्छन् अनि सरकार गठन अघि बढ्छ, प्रदेश १ का मुख्यमन्त्रीका आकांक्षी भीम आचार्यले भने।"
भारतीय दूतावासको भोजमा किन गएनन् ओली ?,"काठमाडौँ । दक्षिणी छिमेकी मुलुक भारतले शुक्रबार भव्य समारोहबीच ६९ औँ गणतन्त्र दिवस मनाएको छ । नयाँदिल्लीस्थित राजपथमा भव्य कार्यक्रमसहित गणतन्त्र दिवस मनाएको हो । नेपालसहित विश्वभरका भारतीय दुतावासमा पनि गणतन्त्र दिवस मनाइएको छ । नेपालस्थित भारतीय दूतावासले गरेको कार्यक्रममा प्रधानमन्त्री शेरबहादुर देउवासहितका उच्च पदस्थ नेताहरु सहभागी भए । तर भावी प्रधानमन्त्रीका रुपमा रहेका एमाले अध्यक्ष केपी शर्मा ओली भने दूतावासले गणतन्त्र दिवसका लागि दिएको निम्तो छल्दै पोखरा पुगेका छन् । उनले त्यहाँ सामुदायिक रेडियो प्रसारक संघको १३ औँ वार्षिक साधरणसभालाई सम्बोधन गर्दै देउवा सरकारको कडा आलोचना गरे । ओलीको सचिवालयका अनुसार यसअघि नै निर्धारित भइसकेको कार्यक्रमलाई सम्बोधन गर्न ओली पोखरा पुगेका हुन् । त्यहाँको कार्यक्रमलाई सम्बोधन गरेर ओली काठमाडौँ फर्किने कार्यक्रम छ । गत वर्ष भारतीय दूतावासले गरेको गणतन्त्र दिवसको कार्यक्रममा पनि ओली सहभागी भएका थिएनन् । तर, अन्य शीर्ष नेताहरु भने त्यो कार्यक्रममा पुगेका थिए । पढ्नुस्: प्रधानमन्त्री बन्न लागेकोमा ओलीलाई मोदीको बधाई एक सातअघि मात्रै भारतीय प्रधानमन्त्री नरेन्द्र मोदीले ओलीलाई भावी प्रधानमन्त्रीका रुपमा फोन गरेर बधाई दिएका थिए । उनले ओलीलाई भारत भ्रमणको निम्तो पनि दिएका थिए । प्रत्युत्तरमा ओलीले पहिले मोदीलाई नेपाल आउन आग्रह गर्दै मुक्तिनाथ र जनकपुर घुमाइदिने उल्लेख गरेका थिए । ओलीका प्रेस संयोजक चेतन अधिकारीले अध्यक्ष ओली शुक्रबारै पोखराबाट काठमाडौँ फर्किन लागेको बताउँदै राजधानी आएपछि उनी कुनै कार्यक्रममा सहभागी हुने योजना नरहेको जानकारी दिए । कुन् कुन् नेता पुगे दूतावास ? लैनचौरस्थित भारतीय दूतावासमा गरिएको गणतन्त्र दिवसको प्रमुख अतिथिकारुपमा उपराष्ट्रपति नन्दबहादुर पुन पुगेका थिए । त्यसैगरी प्रधानमन्त्री शेरबहादुर देउवा पनि अतिथिका रुपमा पुगेर औपचारिक कार्यक्रम तथा दिवा भोजमा सहभागी भए । दूतावासको कार्यक्रममा पुगेका नेपालका शीर्ष नेताहरु । तस्बिर: रासस पढ्नुस्: मोदीको बधाई :चुनाव गराएकोमा देउवालाई, जितेकोमा ओली र दाहाललाई त्यसैगरी यो कार्यक्रममा पू्र्वप्रधानमन्त्री तथा माओवादी केन्द्रका अध्यक्ष पुष्पकमल दाहाल प्रचण्ड, अर्का पूर्वप्रधानमन्त्री तथा नेकपा एमालेका नेता माधवकुमार नेपाल र पूर्वप्रधानमन्त्री तथा नयाँ शक्ति पार्टीका संयोजक डा बाबुराम भट्टराई पनि सहभागी भए । दूतावासको भोजमा पूर्वउपप्रधानमन्त्री तथा कांग्रेस नेता विजय गच्छदार र बहालवाला उपप्रधानमन्त्री गोपालमान श्रेष्ठ पनि सहभागी भए । कार्यक्रममा अभिनेत्री मनीषा कोइराला पनि सहभागी भइन्। ओलीले पोखरामा के भने: देउवाका निर्णय उल्टाउँछौँ : ओली त्यसैगरी दूतावासले शीर्षस्थ मधेसवादी नेताहरुलाई पनि बोलाएको थियो । उनीहरु पनि दिवा भोज कार्यक्रममा सहभागी हुन दूतावास पुगेका छन् । दूतावासले गरेको दिवा भोजमा प्रम ओलीबाहेक दलका शीर्ष तथा दोस्रो तहका नेताहरु पनि सहभागी भएका छन् । भावी प्रम तथा एमाले अध्यक्ष ओलीले भने दुतावासको निम्तो आएर पनि सामुदायिक रेडियको कार्यक्रममा सहभागी हुन सचिवालयका केही सदस्यसहित पोखरा हिँडेका थिए ।"
सरकारको निर्णय सच्याउन दबाब,"काठमाडौं : पूर्वअर्थमन्त्री र अर्थविद्हरूले सामाजिक सुरक्षा भत्ताको उमेर घटाउने सरकारी निर्णयलाई गैरजिम्मेवार र अप्रजातान्त्रिक भनेका छन्। आर्थिक समृद्धि र उत्पादनका लागि औद्योगिकीकरणमा जुट्नुपर्ने बेला लोकप्रियताको लोभमा यस्तो निर्णय गर्नु लाजमर्दो भएको उनीहरूले बताएका छन्। पूर्वप्रधानमन्त्री डा बाबुराम भट्टराईले आफूलाई लोकतन्त्रको पर्याय ठान्ने पार्टीको सरकारले चुनाव हारेर वस्तुतः सत्ताच्युत भइसकेको अवस्थामा एकपछि अर्को दूरगामी प्रकृतिका निर्णय गर्दै जानु चरम अलोकतान्त्रिक भएको टिप्पणी गरेका छन्। उनले ट्विटरमार्फत भनेका छन्, जो अगुवा उही बाटो भएपछि देश कसरी बन्छ ? आफू हारे पनि लोकतन्त्रले जितोस् भन्ने स्पिरिट यही हो ? पूर्वअर्थमन्त्री कृष्णबहादुर महराले जनमत गुमाएको सरकारलाई यस्ता निर्णय गर्ने अधिकार नरहने बताए। यस्ता निर्णय राम्रोनराम्रोभन्दा पनि मुलुकको स्रोतसाधनको हिसाबमा अनैतिक हो, उनले भने। कामचलाउ रूपमा रहेका देउवासँग आर्थिक क्षेत्रका निर्णय गर्ने नैतिक हैसियत नै नभएको उनको तर्क छ। पूर्वअर्थमन्त्री सुरेन्द्र पाण्डेले अमर्यादित रूपमा गैरजिम्मेवारीपूर्वक आएको कार्यक्रममा बहुमतप्राप्त सरकार जिम्मेवार नहुने बताए। बहुमतप्राप्त पार्टी विविध कारणले सत्तामा छैन भन्ने कुरासमेत ख्याल नगर्नु लाजमर्दो भएको उनको भनाइ छ। कांग्रेसको नेतृत्वमा जीवनभर सरकार फर्कंदैन भन्ने उद्देश्य राख्दै भावी सरकारलाई बद्नियतपूर्वक दुःख दिन घोषणा गरिएका आर्थिक कार्यक्रमले मुलुकमा समस्या थप्नेभन्दा अरू केही कार्य गरेन, उनले भने। देउवा सरकार राष्ट्र र जनतालार्ई आर्थिक संकटमा फसाउने षड्यन्त्रमा लागेको उनले आरोप लगाए। ६५ वर्षका नाममा खाइपाइ आएका ७० वर्षकाले पनि भत्ता नपाउने स्थिति सिर्जना उत्पन्न भए के हुन्छ ? उनले प्रश्न गरे। ६५ वर्षका नाममा खाइपाइ आएका ७० वर्षकाले पनि भत्ता नपाउने स्थिति सिर्जना उत्पन्न भए के हुन्छ ?  सुरेन्द्र पाण्डे पूर्वअर्थमन्त्री डा प्रकाशचन्द्र लोहनीले दिनगन्ती सुरु भइसकेको सरकारले दीर्घकालीन असर पार्ने नीति निर्णय गर्नु अप्रजातान्त्रिक र गैरजिम्मेवारीको पराकाष्ठा भएको बताए। भत्ता दिने प्रक्रिया ठिक भएन। यो सच्याउनैपर्छ। विदेशी कम्पनीलाई राष्ट्रले पाउने ५० औं अर्ब कर छुट दिन मिल्ने, वृद्धहरूले सामाजिक भत्ता पाउँदा ढुकुटी नै रित्तिने नौटंकी पनि ठिक होइन, उनले भने। राष्ट्रिय योजना आयोगका पूर्वउपाध्यक्ष डा गोविन्द पोखरेलले देउवा सरकारले केही दिनयता आर्थिक पक्षमा गरेका नीतिनिर्णयले बहस सिर्जना गरेको बताए। मुलुकलाई आर्थिक समृद्धितर्फ लग्न सामाजिक भत्ताको वितरणमा प्रतिस्पर्धा होइन, शिक्षा, स्वास्थ्य र सुरक्षाको ग्यारेन्टी गर्नुपर्ने उनको भनाइ छ। अब बन्ने पाँच वर्षको पूर्णकालीन सरकारले सामाजिक सुरक्षाको अनुत्पादक बजेट कटौती गरी उत्पादनमूलक क्षेत्रमा लगाउनुपर्छ, उनले भने, सरकारलाई आमनागरिकको सुरक्षा चाहिएको हो भने आगामी दिनमा शिक्षा, स्वास्थ्य र सुरक्षातर्फ केन्द्रित हुनैपर्छ। अबको सरकारले ठूला आयोजना निर्माणमा ध्यान दिनुपर्ने, सामाजिक भत्ता बाँड्छु भन्दै होडबाजी गर्न नहुने उनको तर्क छ। यस्तो निर्णय राम्रोनराम्रोभन्दा पनि मुलुकको स्रोतसाधनको हिसाबमा अनैतिक हो।  कृष्णबहादुर महरा अर्थविद् विष्णुदेव पन्तले मुलुकलाई टाट पल्टाउने गरी भएका केही दिनयताका निर्णय सच्याउनुपर्ने धारणा राखे। करिब २० देखि २५ अर्बको घाटा पूर्ति हुने आधार, प्रक्रियाबिनै लोकप्रियताको लागि गरिने निर्णयले मुलुकको भविष्य अन्धकार हुन्छ, उनले भने, अध्ययनअनुसन्धानबिनै गरिएका यस्ता निर्णय खारेज हुनुपर्छ। कृषिलगायत कार्यक्रमका लागि १७१८ प्रतिशतको ऋण लिनुपर्ने अवस्थाबाट मुलुकले पार पाउनुपर्ने पन्तको भनाइ छ। विद्युत्, खानेपानी, मलखादको व्यवस्थातर्फ मुलुकलाई अगाडि बढाउँदै ज्येष्ठ नागरिकको सम्मानका लागि भत्ताभन्दा स्वास्थ्य सर्वसुलभ गर्नुपर्छ, उनले थपे। डा गोविन्द केसीको माग पूरा नहुने तर सामाजिक सुरक्षा भत्तामा प्रतिस्पर्धा हुने परम्पराको अर्थ स्पष्ट नभएको र यसले मुलुकलाई नै संकटमा पुर्याउने दाबी गरे।"
राष्ट्रिय सभामा मुस्लिम समुदाय शुन्य !,"माथिल्लो सदन राष्ट्रिय सभामा मुस्लिम समुदायको प्रतिनिधित्व शुन्य हुने भएको छ। साढे चार प्रतिशत जनसख्या रहेको मुस्लिम समुदायबाट राष्ट्रिय सभामा कुनै राजनीतिक पार्टी उम्मेदवार उठाएनन्। काठमाडौं : माथिल्लो सदन राष्ट्रिय सभामा मुस्लिम समुदायको प्रतिनिधित्व शुन्य हुने भएको छ। साढे चार प्रतिशत जनसख्या रहेको मुस्लिम समुदायबाट राष्ट्रिय सभामा कुनै राजनीतिक पार्टी उम्मेदवार उठाएनन्। राष्ट्रिय सभामा ८३ जनाको उम्मेदवारी परेको छ । त्यसमा एकजना पनि मुस्लिम उम्मेदवार छैनन्। एमाले, कांग्रेस, माओवादी केन्द्र, संघीय फोरम र राजपासहित ५ वटै राष्ट्रिय दलले एकजना पनि मुस्लिमलाई उम्म्देवार बनाएनन् । अर्कातिर राष्ट्रिय जनमोर्चा, नेमकिपा, राप्रपा र संघीय समाजवादी पार्टीले राष्ट्रिय सभामा मुस्लिमलाई पत्याएनन् । सबै प्रदेशमा नपर्ने भए मुस्लिम सातवटै प्रदेशबाट निर्वाचित हुने ५६ जनामा मुस्लिम समुदाय नपर्ने निश्चित भएको छ। सरकारको सिफारिसमा राष्ट्रपतिले मनोनयन गर्ने तीनजनामा बाहेक अब राष्ट्रिय सभा मुस्लिमको प्रतिनिधित्व नहुने भएको छ। एमालेका बैकल्पिक केन्द्रीय सदस्य मोहमद हारुन हलुवाईले राष्ट्रिय सभामा एकजना पनि मुस्लिम नपठाएर दलहरुले मुस्लिमको अपमान गरेको बताए। उनले राष्ट्रिय सभा जस्तो गरिमामय स्थानमा मुस्लिमको प्रतिनिधित्व नहुनु दुर्भाग्य भएको बताए। उनले राष्ट्रिय सभा मुस्लिमविहीन बनाउन खोजिएकोमा देशभरका मुस्लिम समुदाय आक्रोशित भएको बताए। उनले वाम गठनबन्धन प्रति अझ धेरै मुस्लिम समुदाय आक्रोशित भएको बताए। ७० प्रतिशत मुस्लिमले वाम गठबन्धनलाई भोट हालेका छन्, तर वाम गठबन्धनले हामीलाई नै बेवास्ता गर्यो', उनले भने, 'त्यसले मुस्लिम समुदायमा वामगठबन्धन प्रति ठूलो आक्रोश छ। मुस्लिमको योगदानको अपमान ! उनले मुलुकमा भएका हरेका आन्दोलनमा मुस्लिम खेलेको भूमिकाको दलहरुले अबमुल्यन गरेको आरोप लगाए। 'के देशमा मुस्लिमको कुनै योगदान छैन ?, प्रजातन्त्र होस वा संघीय लोकतान्त्रिक गणतन्त्र ल्याउन हाम्रो भूमिका छँदै थिएन र', उनले प्रश्न गरे । माओवादी केन्द्रका पोलिब्यूरो सदस्य अत्तर हुसेन फारुकीले समावेशी समानुपातिक सिद्धान्तको दुहाई दिने पार्टीहरुले एक क्लष्टर मुस्लिमविहीन राष्ट्रिय सभा बनाउनु दु:खद् कुरा भएको बताए। मुस्लिम मुक्ति मोर्चा नेपालका अध्यक्ष समेत रहेका उनले संविधानले व्यवस्था गरेको अधिकारलाई दलले कुल्चने काम गरेको आरोप लगाए। 'संविधानले व्यवस्था गरेको अधिकारलाई बेवास्ता गरेर राष्ट्रिय सभाको परिकल्पना गरिएको छ', उनले भने, 'यसले मुस्लिम समुदायलाई हेर्ने दृष्टिकोण कस्तो छ भन्ने कुरालाई इंगित गर्दछ।उनले सरकारद्वारा मनोनित तीनजनामा मुस्लिम समुदायलाई समावेश गर्नैपर्ने माग गरे। दलहरु किन भए गैरजिम्मेवार ? नेपाली कांग्रेसनिकट मुस्लिम संघ नेपालका अध्यक्ष अब्दुल सत्तारले हरेक आन्दोलनमा मुस्लिम समुदायको देन भए पनि राष्ट्रिय सभामा उपस्थिति शुन्य पार्नु गैरजिम्मेवारपन भएको टिप्पणी गरे। 'राष्ट्रिय पार्टीले एउटै सिटमा पनि मुस्लिमलाई उठाएनन्, यसले हामीलाई झस्काएको, ठूलो झड्का लागेको छ', उनले गुनासो गरे, 'कतै हामी पार्टीहरुको भोट बैंक मात्र त होइनौं भन्ने भान भएको छ। प्रतिनिधि सभा र प्रदेश सभाको प्रत्यक्षतर्फ उम्मेदवारीमा समेत मुस्लिम समुदायलाई उपेक्षा गरेको उनीहरुले आरोप लगाएका छन्। प्रदेश सभाको समानुपातिकमा समेत आफुहरुमाथि अन्याय भएको मुस्लिम समुदायको गुनासो छ। उनीहरुले प्रतिनिधि सभाको समानुपातिकमा समेत मुस्लिममा न्याय हुने कुनै लक्षण नदेखिएको भन्दै दुखेसो पोखेका छन्। समावेशी समानुपातिक सिद्धान्तलाई दलहरुले लत्याएको मुस्लिम समुदायको ठहर छ। राष्ट्रिय सभामा प्रतिनिधित्व चाहियो राजनीतिक दल निकट मुस्लिम संघसंगठनले राष्ट्रिय सभामा मुस्लिम समुदायको प्रतिनिधित्व सुनिश्चित गर्न सरकारसँग माग गरेका छन्। शुक्रवार पत्रकार सम्मेलन गरेर राष्ट्रिय सभामा मुस्लिम समुदायको प्रतिनिधित्व हुने सम्भावना न्युन रहेको भन्दै उनीहरुले खबरदारी गरेका छन्। राष्ट्रिय सभा सदस्यको लागि कुनै राजनीतिक दलले मुस्लिम समुदायबाट उम्मेदवार नबनाएको भन्दै उनीहरुले आक्रोश पोखेका छन्। नेकपा एमालेका केन्द्रीय सदस्य तथा नेपाल मुस्लिम इत्तेहाद संगठनका अध्यक्ष सेराज अहमद फारुकीले राष्ट्रिय सभा मुस्लिम प्रतिनिधित्वविहीन हुन नसक्ने स्पष्ट पारेका छन्। '४४८ प्रतिशत जनसंख्या रहेको मुस्लिम समुदायको प्रतिनिधित्वबिना राष्ट्रिय सभाको कल्पना गर्न सकिँदैन, यस्तो स्थितिमा राजनीतिक दलले ध्यान दिनुपर्छ', उनले भने, 'नेपालको परिवर्तन र राष्ट्रियताको लागि सबैभन्दा बढी इमान्दार समुदाय मुस्लिम समुदाय हो, तर यो राज्यले हाम्रो समुदायलाई नै प्रहार गरिरहेको छ। सोही संगठनका वरिष्ठ उपाध्यक्ष ताज महम्मद मियाले राष्ट्रिय सभामा मुस्लिमको प्रतिनिधित्व नगरिएका आन्दोलनमा उत्रिने चेतावनी दिए। मुस्लिम संघ नेपालका उपाध्यक्ष निजा मुद्दिनले राष्ट्रिय सभामा मुस्लिम समुदायको समावेशीमा राजनीतिक दल चुकेको आरोप लगाएका छन्। उनले मन्त्रिपरिषद्को सिफारिसमा राष्ट्रपतिले मनोनित गर्ने तीन सदस्यमा मुस्लिम समुदायलाई विशेष स्थान दिनुपर्ने माग गरेका छन्। अधिवक्ता मुहम्मद अलि, मुस्लिम राष्ट्रिय अभियन्ता नजबुल खान लगायतले राष्ट्रिय सभामा मुस्लिम समुदायको ग्यारेन्टी गर्न सरोकारवाला राजनीतिक दल सरकारसँग माग गरेका छन्। विशेषाधिकार माग त्यसैबीच इत्तेहाद संगठन, मुस्लिम मुक्ति मोर्चा र मुस्लिम संघले संयुक्त प्रेस विज्ञप्ति जारी गरी मुस्लिम समुदायलाई दलित र महिला जस्तै विशेष अधिकारको व्यवस्था गर्न माग गरेका छन्। विशेषाधिकारको व्यवस्था नहुँदा मुस्लिम समुदाय ठगिएको उनीहरुको ठहर छ। उनीहरुले मुस्लिम समुदायको आवाजलाई दबाउने प्रयास गरिएमा सरकार र राजनीतिक दलविरुद्ध सडक आन्दोलन गर्न बाध्य हुने चेतावनी पनि दिएका छन्।"
देउवाका निर्णय उल्टाउँछौँ : ओली,पोखरा : एमालेका अध्यक्ष केपी शर्मा ओली देश कंगाल बनाउने निर्णय आगामी सरकारले उल्टाउँने चेतावनी दिएका छन् । सामुदायिक रेडियो प्रसारक संघको १३ औं वार्षिक साधारणसभाको उद्घाटन गर्न पोखरा आइपुगेका ओलीले यस्तो बताएका हुन्। साधारणसभा उद्घाटन समारोहमा बोल्दै ओलीले पपुलिस्ट हुने नाममा वर्तमान सरकारले राज्य कोषमा भार पर्ने निर्णय अस्वीकार गर्ने बताए। भूकम्पपीडितलाई थप एक लाख दिने निर्णयप्रति लक्षित गर्दै उनले वर्तमान सरकारले गरेको एउटा निर्णयले राज्यकोषमा ९० अर्ब बोझ परेको भन्दै यस्तो दुरगामी असर पर्ने निर्णय गर्ने नैतिक आधार वर्तमान सरकारसँग नभएको बताए। वाम गठबन्धनको सरकार बन्ने निस्चित भएका बेला सरकारले बाधा अड्काउ फुकाउने काम मात्र गर्न सक्ने भन्दै ओलीले जनमतको कदर गर्न आग्रह गरे।
राष्ट्रिय ढुकुटीमा लुट खस्यौल,"काठमाडौं : एमालेले शेरबहादुर देउवा नेतृत्वको सरकारले वृद्धभत्ता पाउने ज्येष्ठ नागरिकको उमेर घटाउनेदेखि भूकम्पपीडितलाई थप एक लाख उपलब्ध गराउनेसम्मका निर्णय गरेर राष्ट्रिय ढुकुटीमा लुट खस्यौल मञ्चाएको आरोप लगाएको छ। एमालेले देउवा नेतृत्वको सरकारले चरम स्वेच्छाचारी निर्णय गर्दै देशलाई नै संकटमा पार्ने सुनियोजित षडयन्त्र गरेको आरोप लगाएको हो। राज्यकोषको बजेटमा समावेश नभएको, कुनै जनप्रतिनिधिमूलक निकायबाट स्वीकृत नभएको साढे ५ अर्बको दायित्व थपिने गरी अन्धाधुन्ध नयाँ कार्यक्रम थप गरेर सरकारले वित्तीय अराजकता सिर्जना गर्न खोजेको टिप्पणी उसले गरेको छ। पार्टी मुख्यालय धुम्बाराहीमा बिहीबार पत्रकार सम्मेलन गर्दै एमाले अध्यक्ष केपी ओलीले देशलाई नै आर्थिक भार हुने गरी दूरगामी महत्वका हानिकारक निर्णय अनैतिक तरिकाले गरेको भन्दै आक्रोश पोखे। सरकार यति निर्लज्ज भइदियो कि नीतिकार्यक्रम पेस गरेको हो कि, बजेट पेस गरेको हो कि, देशमा काफी सञ्चित रकम जम्मा भएको छ, अब हामी प्रशस्त खर्च गर्न सक्छौं, पैसा राख्ने ठाउँ भएन अलिकति वितरण गरेर हल्का बनाऔं भन्ने हो कि ? कुन प्रयोजनले यतिबेला सरकारलाई उमेर घटाउनुपर्यो, ओलीले पत्रकार सम्मेलनमा भने, यो कुनै उत्तरदायित्व बोध गरेर लोककल्याणकारी राज्यको अवधारणा, जनताप्रतिको संवेदनशीलताका कारण गरेको होइन, नितान्त देशलाई बोझ बोकाउने, अर्थतन्त्र अप्ठ्यारोमा परेका बेला झन् अप्ठ्यारोमा पार्ने योजनाका साथ भएको छ। सरकारले राष्ट्रिय ढुकुटीको सञ्चित रकमको विषयमा समेत झुट बोलेर जनतालाई गुमराहमा राखेको ओलीको आरोप छ। १ सय ३ अर्ब सञ्चित कोषमा मौजुद छ भनेको ठाउँमा अहिले महालेखाको प्रतिवेदनले त्यस्तो होइन, उल्टो ४८ अर्ब घाटामा थियो भन्छ। यत्रो झुट बोलिएको छ, जनतालाई गुमराहमा मात्र राखिएन, अनुचित काम सरकारले गरिरहेको छ, उनले भने। प्रधानमन्त्री देउवाप्रति व्यंग्यसमेत गर्दै ओलीले वैंशमै ज्येष्ठ नागरिक भत्ता दिन नहुने बताए। ज्येष्ठ नागरिकको उमेरका सवालमा एउटा मापदण्ड बनाइनुपर्ने उनको जोड थियो। ओलीले भने, वैंशदेखि नै वृद्धभत्ता खाने हो र ! शेरबहादुरजी सांसद हुँदै हुनुहुन्छ, उहाँलाई कति हतार भएको हो ? उनले भूकम्पपीडितको राहतका लागि आफू नेतृत्वको सरकारका बेला मात्रै काम भएको दाबीसमेत गरे। भूकम्पपीडितलाई अनुदान रकम थप गर्ने विषय साझा समस्या भएकाले साझा सहमतिका साथ निर्देशक समितिमा सहमति गरेर मात्र मन्त्रिपरिषद्ले निर्णय लिनुपर्ने उनको भनाइ थियो। ओलीले वृद्धभत्तामा उमेर घटाउने र भूकम्पपीडितलाई थप अनुदान निर्णयको मात्र होइन, कर्मचारीको स्वेच्छिक अवकाशको प्रस्तावदेखि प्रहरीमा एआईजी थप गर्ने प्रस्तावसम्मका ११ बुँदेमा रहेर सरकारको आलोचना गरे। उनले सरकारका यी सबै योजना र निर्णय देशलाई आर्थिक रूपमा टाट पल्टाउने कुनियतका साथ आएको पनि बताए।"
कुन कुन नेताले खाने भए वृद्धभत्ता ?,काठमाडौं : काम चलाउ भइसकेको प्रधानमन्त्री शेरबहादुर देउवा नेतृत्वको सरकारले जनमत तान्ने नाममा एकपछि अर्को निर्णयलाई तीब्र बनाएको छ। २०५१ सालमा एमालेबाट प्रधानमन्त्री बनेका मनमोहन अधिकारीले थालेको सामाजिक सुरक्षा कार्यक्रम अन्तर्गत देउवाले वृद्धभत्ता पाउनेको उमेर ६५ बनाइदिएपछि नयाँ तरङ्ग ल्याएको छ। तत्कालीन प्रम अधिकारीले ७५ वर्षमाथिकालाई वृद्धभत्ता दिने गरी थालेको सामाजिक सुरक्षा कार्यक्रमले एमालेलाई अहिले पनि लोकप्रिय बनाउन सहयोग गरिरहेको छ। यही कार्यक्रमलाई 'क्यास' गर्ने गरी प्रम देउवाले अब ६५ वर्षमै वृद्धभत्ता दिने निर्णय गरे। जसले अर्बौँको आर्थिक भार देशलाई पर्ने भएको छ। काम चलाउ प्रधानमन्त्रीले देउवाले वामपन्थीले थालेको अभियानलाई आफुसँग जोड्न खोजेपछि फरक फरक प्रतिक्रिया आइरहेका छन्। नेपाली नेताहरु ८० वर्षसम्म राजनीति गरेर प्रधानमन्त्री बनिरहेका बेला ६५ वर्षमै वृद्धभत्ता दिने निर्णय गरेर देउवाले नयाँ विवाद पनि सिर्जना गरिदिएका छन्। यसबारेमा नेकपा एमाले अध्यक्ष केपी शर्मा ओलीले बैँशमा नै वृद्धभत्ता खान खोजेको भन्दै देउवामाथि व्यंग्य साँधेका छन्। देउवा सरकारले वृद्धभत्ता पाउने उमेर ६५ मा झारेपछि नेपालका अधिकांश नेता पनि वृद्धभत्ता खानेको सूचीमा परेका छन्। हामीले वृद्धभत्ता खाने उमेर पुगेका केही शीर्ष नेताबारे यहाँ चर्चा गर्दैछौँ। ७१ वर्षका भए देउवा प्रधानमन्त्री तथा नेपाली कांग्रेसका सभापति शेरबहादुर देउवा ७१ वर्ष भएका छन्। ७० वर्षमै वृद्धभत्ता दिइँदा पनि वृद्धभत्ता खाने उनको उमेर १ वर्षअघि नै पुरा भइसकेको छ। २००३ साल जेष्ठ ३१ (१३ जून १९४६) डडेल्धुरास्थित साविक अशिग्राम गाविसको रुवाखोलामा उनी जन्मिएका हुन्। प्रधानमन्त्री देउवा ७० वर्षे उमेरको हदमा पनि एक वर्षअघि नै बृद्धाभत्ताका लागि योग्य भइसकेका छन्। ओली ६६ नेकपा एमालेका अध्यक्ष केपी ओली पनि ६६ वर्षका भएका छन्। वृद्धभत्ता खाने उमेर ६५ वर्षमा झारेपछि उनी पनि योग्य भएका हुन्। फेरि प्रधानमन्त्री बन्ने तयारीमा रहेका उनी २००८ साल फागुन ११ गते तेह्रथुमको इवामा जन्मिएका हुन्। ओलीले झापा आन्दोलनपछि १४ वर्ष जेल जीवन बिताएका छन्। ओली नेपालका ३८ औं प्रधानमन्त्री पनि हुन्। भावी प्रधानममन्त्री समेत रहेका ओली वृद्धभत्ताको लागि योग्य भइसकेका छन्। माधव नेपाल पनि योग्य एमालेका वरिष्ठ नेता माधवकुमार नेपाल पनि ६५ वर्ष पुगेका छन्। उनी यसै वर्षदेखि वृद्धभत्ताका लागि योग्य भएका छन्। पूर्व प्रधानमन्त्री समेत रहेका नेता नेपाल २००९ साल फागुन २३ गतेमा रौतहटको गौरमा जन्मिएका हुन्। देउवा सरकारले घोषणाको गरेको वृद्धभत्ताका लागि उनी योग्य भइसकेका छन्। वामदेव ७३ एमालेका उपाध्यक्ष बामदेव गौतम पनि ७३ वर्षका भएका छन्। २००१ साल असार २८ (सन १९४४ जुलाई ११) मा उनी प्युठानमा जन्मिएका हुन्। पूर्व उपप्रधानमन्त्री गौतम ७० वर्षे उमेर हदमा वृद्धभत्ताका लागि योग्य भइसकेका थिए। रामचन्द्र ७३ नेपाली कांग्रेसका वरिष्ठ नेता रामचन्द्र पौडेल पनि वृद्धभत्ता खाने नेतामा पर्छन्। २००१ साल भदौ (सन १९४४ सेप्टेम्बर) मा जन्मिएका पौडेल ७३ वर्षका भएका छन्। उनी पञ्चायतविरोधी आन्दोलनमा १३ वर्ष जेल परेका छन्। झलनाथ भए ६७ एमालेका वरिष्ठ नेता तथा पूर्व प्रधानमन्त्री झलनाथ खनाल २००७ साल जेठ ७ गते (सन १९५० मे २०) मा इलाममा जन्मिएका हुन्। उनी ६७ वर्षका भए। एमालेका पूर्वअध्यक्ष खनाल नेपालका ३५ औँ प्रधानमन्त्री हुन। उनी पनि वृद्धभत्ताका लागि योग्य भएका छन्। ७० का महन्थ राष्ट्रिय जनता पार्टी नेपालका अध्यक्ष महन्थ ठाकुर २००४ सालमा महोत्तरीमा जन्मिएका हुन्। राजपा अध्यक्ष ठाकुर ७० वर्ष पुगेका छन्। ७० वर्षे उमेर हदमा पनि उनी वृद्ध भत्तका लागि योग्य भइसकेका थिए। सिटौला पनि वृद्धभत्ता खाने नेता तेह्थुमको संग्रातीमा ६८ वर्ष पहिला जन्मिएका कांग्रेस नेता कृष्णप्रसाद सिटौला समेत वृद्धभत्ता पाउने नेताको सूचीमा परेका छन्। पूर्वगृह तथा उपप्रधानमन्त्री सिटौला २००६ सालमा जन्मिएका हुन्। नेम्वाङ पनि योग्य इलामको सुन्तलाबारीमा २००९ साल फागुन २८ गते जन्मिएका पूर्व सभामुख सुवासचन्द्र नेम्वाङ ६५ वर्ष लागेका छन्। त्यसैगरी कांग्रेस नेता गोपालमान श्रेष्ठ र कुलबहादुर गुरुङ लगायतका नेता समेत वृद्धभत्ताको लागि योग्य भएका छन्। प्रचण्ड र बाबुरामले दुई वर्ष कुर्नुपर्ने माओवादी केन्द्रका अध्यक्ष पुष्पकमल दाहाल 'प्रचण्ड' र नयाँ शक्तिका बाबुराम भट्टराईले भने वृद्धभत्ताका लागि अझै एक बर्ष कुर्नुपर्ने भएको छ। सन १९५४ डिसेम्बर ११ (२०११ मंसिर २६) मा कास्कीको ढिकुरपोखरीमा जन्मिएका पूर्वप्रम दाहाल ६३ वर्ष पुगेका छन्। दाहालले अबको दुई वर्ष पछि वृद्धभत्ता पाउने भएका छन्। सन १९५४ जुन १८ (२०११ असार ४ गते) मा गोरखाको खोप्लाङमा जन्मिएमा नयाँ शक्ति नेपालका संयोजक डा भट्टराई वृद्धभत्ता नपाउने नेतामा पर्छन्। नेपालका ३६ औँ प्रधानमन्त्री भट्टराई ६३ वर्षका भएका छन्। प्रचण्ड बाबुराम भन्दा ६ महिना जेठा हुन्। अब वृद्ध भत्ता ६५ वर्षमै दिने सरकारको निर्णय लोकप्रियतावादको जगजगी राष्ट्रिय ढुकुटीमा लुट खस्यौल
सडक बालक लिएर खुश्बु ओली निवासमा,"काठमाडौं : एमालेका अध्यक्ष केपी शर्मा ओलीले सडक बालबालिकालाई उचित शिक्षा र सुरक्षाको प्रबन्ध गर्नका लागि अब बन्ने सरकारले आवश्यक नीति निर्माण गर्ने बताएका छन्। सन् २०१८ मा रुसमा हुने सडक तथा असहाय बालबालिकाको विश्वकप फुटबलमा सहभागी हुने नेपाली राष्ट्रिय टोलीले विभिन्न माग राखेर बुुझाएको ज्ञापनपत्र ग्रहण गर्दै अध्यक्ष ओली आर्थिक समृद्धिको दिशामा राष्ट्रअघि बढिरहेका बेलाले सडक बालबालिकालाई पनि व्यवस्थापन गर्न जरुरी रहेको बताएका हुन्। सडक बालबालिकाको विश्वकपमा नेपालले सहभागिता जनाउन जानु आफैँमा खुशीको कुरा हो, अध्यक्ष ओलीले भने,यस्ता प्रतियोगिता आयोजना गर्न आवश्यक पूर्वाधार निर्माण गर्न पनि सरकारले सहयोग गर्छ। पूर्वप्रधानमन्त्री ओलीले सडक बालबालिकाको शिक्षा र बसोबासका लागि सरकारको सहयोग आवश्यक हुने उल्लेख गर्दै सामाजिक संघसंस्था, नीति क्षेत्र र कर्पोरेट हाउसहरुले यसमा योगदान दिनुपर्नेमा जोड दिएका छन्। ज्ञापनपत्र बुझाउँदै सन् २०१८ मा रुसमा हुने सडक तथा असहाय बालबालिकाका निम्ति विश्वकप फुटबलका सहभागी हुने नेपाली टोलीका कप्तान रोशन भुजेलले विश्वकप खेलेर फर्किएपछि आफूहरुको व्यवस्थापनमा सरकारको भूमिका रहने अपेक्षा व्यक्त गरेका छन्। उनले भने, व्यावसायिक रुपमै फुटबलको अभ्यास गर्ने अवसर प्राप्त भए हामी राष्ट्रका लागि योगदान दिन सक्ने थियौं। त्यसैगरी, अर्का खेलाडी हर्षबमले अभिभावकविहीन बालबालिकाहरुलाई राज्यका तर्फबाट अभिभावकीय छहारी मिले मुलुककै लागि उल्लेख्य काम गर्न सक्ने अठोट व्यक्त गरेका छन्। बालबालिकालाई लिएर खुश्बु ओली बालकोट पुगेकी हुन् । के छ ज्ञापनपत्रमा ? नेपाली राजनीति नयाँ श्रृंखलामा प्रवेश गरेको उल्लेख गर्दै ज्ञापन पत्रमा भनिएको छ, आजभन्दा साढे चार दशकअघि झापा विद्रोहका बेलाका बेला तपाईले देख्नु भएको समता र समानतामूलक समाज निर्माण हुने दिशातर्फ मुलुकअघि बढिरहेको छ। संघीय लोकतान्त्रिक गणतन्त्र नेपाल नयाँ संरचनामा गएको छ। यसको कार्यान्वयन नेकपा एमालेकै नेतृत्वमा प्रारम्भ हुँदैछ। नेपाल राष्ट्र नवीनतम्, आधुनिक, समृद्ध बनाउने अभिभारा पनि तपाई काँधमा आउँदै छ। यही परिवेशमा अबको तपाईको राजनीतिक यात्रा सफल होस् भन्ने कामना गर्न चाहन्छौं। साथै, नेपालको समृद्धि र विकासको यात्रा प्रारम्भ गर्दा सम्बोधन गर्नैपर्ने एउटा अनुरोधसहित यो ज्ञापन पत्र प्रस्तुत गर्दछौं। लाखौँ बालबालिकाले अहिले पनि भविष्य निर्माण गर्ने विद्यालयको ढोका देख्न नै नपाएको उल्लेख गर्दै ज्ञापन पत्रमा भनिएको छ, कतिपय बालबालिकालाई कदेखि ज्ञसम्म लेख्न पनि आउँदैन । माघको जाडोमा धेरै बालबालिका पेटीमा खाली पेट सुतिरहेको देखिन्छ। अनेक समस्या र बाध्यताका बीच बालबालिकाहरु सडकमा बस्न र पढ्ने उमेरमा मागेर दैनिकी चलाउन बाध्य छन्। त्यसैले नेपालमा सडक, अनाथ तथा असहाय बालबालिकालाई संरक्षण र उचित शिक्षादिक्षाको प्रबन्ध गर्ने कार्यमा सरकारको ध्यान जानु पर्नेमा ज्ञापन पत्रका जोड दिइएको छ। संविधान निर्माणसँगै मुलुक आर्थिक समृद्धि र विकासतर्फ अघि बढिरहेको अवस्थामा सडकमा रहेका बालबालिकाको सुन्दर भविष्यका लागि तपाई र तपाईको पार्टी नेकपा एमालेको पनि योगदान रहन्छ भन्ने हाम्रो अपेक्षा छ, ज्ञापनपत्रमा भनिएको छ, किनभने नेपाली कम्युनिष्ट आन्दोलनको शिखर व्यक्तित्वको हिसाबले तपाई आफैँले पनि यसलाई आफ्नो दायित्वका रुपमा लिनु भएको छ भन्ने हाम्रो आशा हो।जबसम्म सडकमा स्कूल जाने उमेरका ससाना बालबालिका बटुको बोकेर माग्न उभिन्छन्, तबसम्म देशको उन्नति प्रमाणित हुँदैन । त्यसैले सडक बालबालिकाको व्यवस्थापन पनि आवश्यक छ भन्ने हाम्रो धारणा हो । यही लक्ष्यका साथ सेल्टर आश्रय नेपालले सन् २०१८ मा रुसमा हुने फिफा विश्वकपभन्दा अगाडि (सन् २०१८ को मे १९ देखि २७ तारिखसम्म) आयोजना हुन लागेको सडक तथा असहाय बालबालिकाका निम्ति विश्वकप फुटबलमा नेपालको सहभागिता सुनिश्चित गरेको हो । यो विश्वकपको नारा हरेक अनाथ, असहाय तथा सडक बालबालिकाले जन्मदर्ताको अधिकार पाउनु पर्छ रहेको छ। अब बन्ने सरकारले मुख्यतः सडक बालबालिकाका लागि जन्मदर्ता, नाबालक परिचय पत्र र ती बालबालिकाको व्यवस्थापनका लागि यथेष्ट बजेट विनियोजन गर्नेमा आशा ज्ञापन पत्रमार्फत् गरिएको छ।"
माघ २१ मा प्रदेशसभा बैठक,"जनकपुरधाम : प्रदेशसभाको पहिलो बैठक यही माघ २१ गते दिउँसो ११ बजे बस्ने भएको छ। प्रदेश प्रमुख रत्नेश्वरलाल कायस्थले पहिलो संसद् बैठक आह्वान गरेपछि सभाकक्ष व्यवस्थापन कार्य अघि बढेको छ।प्रदेश प्रमुख सचिवालयका सचिव लावण्य ढकालका अनुसार पहिलो बैठकको व्यवस्थापनका लागि शुक्रबार संसद् सचिवालयबाट सहसचिव नेतृत्वमा ३ सदस्यीय टोली जनकपुर आउँदै छ। टोलीले बैठक सञ्चालन विधि र व्यवस्थापनलगायत विषयमा कर्मचारीलाई तालिम दिनेछ। ढकालले भने, अन्य प्रदेशको तुलनामा प्रदेश २ मा व्यवस्थित रूपमा काम भइरहेको छ। प्रदेश प्रमुख कायस्थका अनुसार पहिलो बैठकको अध्यक्षता ज्येष्ठ सदस्य लगनलाल चौधरीले गर्नेछन्। बैठकबाट सभामुख र उपसभामुख चयन गरिनेछ। यो प्रदेशमा कुनै दलको बहुमत नभएकाले बैठकबाट दलहरूलाई बहुमत कायम गर्नका लागि आह्वान गरी मुख्यमन्त्री चयनलगायत प्रक्रिया अघि बढ्ने जनाइएको छ। जनकपुर उपमहानगरपालिका१२ स्थित शैक्षिक तालिम केन्द्रको भुइँतलामा रहेको ब्याडमिन्टन कोर्ट भएको कक्षलाई प्रदेशसभा बैठक कक्षका रूपमा तयार गरिएको छ। मर्मत अभावमा जीर्ण भइसकेको उक्त कक्षका अधिकांश झ्यालका शिशा फुटेर मर्मत गर्नुपर्ने अवस्थामा छन्। यसको रङरोगन, कुर्सी व्यवस्थापन, भुइँ प्लास्टर, साउन्ड, लाइट व्यवस्थापनलगायत कामका लागि बिहीबारदेखि कामदार खटिएका छन्। कामदार चन्देश्वर शर्माले एउटा डेस्कमा तीन जना अटाउने गरी ४५ वटा राख्ने काम थालेको बताए। उनका अनुसार डेढ सयजति कुर्सी ल्याइने, त्यसपछि माइक र लाइटको काम अघि बढाइनेछ। १९ गतेभित्र काम सम्पन्न गर्न भनिएकाले १३ कामदार खटिएको उनले सुनाए। पहिलो बैठकको अध्यक्षता ज्येष्ठ सदस्य लगनलाल चौधरीले गर्नेछन्। बैठकबाट सभामुख र उपसभामुख चयन गरिनेछ। प्रदेशसभाको कार्यसञ्चालनका लागि शैक्षिक तालिम केन्द्रका भवनलाई उपयोग गर्ने तयारीअनुरुप व्यवस्थापनको काम अघि बढाइएको सहरी विकास तथा भवन निर्माण डिभिजन प्रमुख गंगाप्रसाद यादवले बताए। अहिले प्रदेशसभा बैठकलाई पहिलो प्राथमिकतामा राखेर काम अघि बढाएका छौं, उनले भने, पहिलो बैठकले सभामुख, उपसभामुखलगायतको निर्णय गरेपछि सोहीअनुसार आवास तथा कार्यालयहरूको व्यवस्थापन हुनेछ। प्रदेश प्रमुखको सचिवालय जनकपुर चुरोट कारखाना रहेको भवनमा राखिएको छ। यहींबाट कार्यपालिका सञ्चालन गर्ने तयारी छ। सचिवालयका लागि १३ कर्मचारी दरबन्दी रहेकोमा सचिव, सहसचिव, कम्प्युटर अपरेटर, नायबसुब्बा र एक अन्य कर्मचारी गरी पाँच जनाले कार्यभार सम्हालिसकेका छन्। प्रदेश प्रमुखको निजी सचिवालयअन्तर्गत स्वकीय सचिव र अन्य दुई कर्मचारी नियुक्त भइसकेका छन्।"
बागलुङमा देवेन्द्र पौडेलसहित दुई सांसद कुटिए,"बागलुङ: बागलुङ जिल्ला क्षेत्र नम्बर २ का दुई सांसदमाथि हातपात भएको छ । जिल्लाको प्रतिनिधिसभा क्षेत्र नम्बर २ बाट नवनिर्वाचित सांसद देवेन्द्र पौडेल र सोही क्षेत्रको प्रदेश (ख) का प्रदेश सभा सदस्य टेकबहादुर घर्ती मगरमाथि आफ्नै नेताबाट हातपात भएको हो । बिहीबार राति ढोरपाटन नगरपालिका१ बुर्तिबाङ बजारस्थित मिराज होटलमा माओवादी केन्द्र आयोजक समितिका सदस्य तुल्सीराम अर्यालले हातपात गरेको प्रत्यक्षदर्शीले बताएका छन् । दुई सांसदसँगै पौडेलका अंगरक्षकलाई समेत अर्यालले हात हालेका थिए । माओवादी केन्द्रका नेता रहेका सांसद पौडेल र राष्ट्रिय जनमोर्चाका घर्ति संयुक्त वाम गठवन्धनका तर्फबाट हालै सम्पन्न प्रतिनिधि तथा प्रदेश सभा सदस्य निर्वाचनमा निर्वाचित भएका थिए । उनीहरु दुवैलाई जिताउन अर्याल सक्रियतापूर्वक लागेका थिए । बिहीवार दिउँसो निसीखोलामा आयोजित कार्यक्रममा जाने बिषयमा आफुलाई कुनै खबर समेत नगरेको भन्दै अर्यालले शुरुवातमा पौडेललाई दुई झापड हानेका थिए । त्यसलगत्तै धारामा मुख धुन गएका प्रदेश सांसद घर्तीलाई पनि उनले एक मुक्का प्रहार गरे । हातपात गर्ने क्रममा होटलको केही शिशा पनि फुटेको छ । तर दुवै सासंद संयमित भएकाले थप अप्रिय घटना केही हुन पाएन । सांसदमाथिको हातपात तथा दुव्र्यवहारबारे प्रश्न गर्दा माओवादी नेता अर्यालले घटना स्वीकार गरे । यो हामीलाई दास सोच्दा र बनाउँदाको अभिव्यक्ति हो, माननीयद्वयलाई कुट्नुको कारण स्वीकार्दै अर्यालले भने, हामी यिनीहरुलाई जिताउन चाहिने, दिलोज्यान दिएर हिड्नुपर्ने, अहिले चुनाव जितेपछि कार्यक्रममा जाँदा समेत वास्ता नगर्ने ? यस क्षेत्रमा प्रभावशाली राजनीतिक छवि भएका अर्याललाई पार्टीले पटकपटक झुटा आश्वासन दिँदै आएको छ । २०७० मा माओवादीका तर्फबाट थोरै मतले पराजित अर्याल यसपटक पनि टिकटका लागि सिफारिसमा परेका थिए । तर चुनावको केही महिना अघि नयाँ शक्तिमा लागेर पार्टीमा फर्किएका पौडेलले टिकट पाएपछि उनी असन्तुष्ट बनेका थिए । होटलमा बसिरहेका बेला तुल्सीजीले मदिरा लगाउनु भएको थियो, आफूमाथि हातपात भएको मौन स्वीकृतिमा पौडेलले भने, म अहिले सदरमुकाम फर्किएको छु, त्यस्तो ठुलो विषय होइन । रातिको घटनापछि अर्याललाई भेट्न सांसद पौडेल र घर्ती बिहानै बुर्तिबाङ बजारस्थित उनको निवास पुगेका थिए । तर, अर्याल बिहानै उनकै बालुवाखानी पाखुट्टे पुगिसकेकाले भेट हुन हुन सकेन ।"
रुकुम पूर्वमा सदरमुकाम सार्ने निर्णयविरुद्ध प्रदर्शन,"रुकुमकोट : नयाँ जिल्लाको रुपमा थपिएको रुकुम पूर्वको प्रस्तावित सदरमुकाम भनिएको रुकुमकोटबाट रुकुम पूर्वको पुथा उत्तरगंगा गाउँपालिका१२ गोलखाडामा सार्ने गरी बिहीबार बसेको मन्त्रिपरिषद्ले गरेको निर्णको विरोधमा रुकुमकोट र आसपासका स्थानीय बिहीबार रातिदेखि नै विरोधमा उत्रिएका छन् । सदरमुकाम सार्ने निर्णय भएलगत्तै सदरमुकाम रुकुमकोट नै उपयुक्त हुने भन्दै सरकारले गरेको निर्णयले रुकुम पूर्वका जनतालाई अन्याय भएको भन्दै रातिदेखि रुकुमकोटमा विरोध पर्दशन सुरु भएको हो । स्थानीय हरिकृष्ण गौतमका अनुसार सरकारको निर्णयको विरोधमा रुकुम पूर्वमा आम हड्ताल घोषणा गरिएको छ । विरोध पर्दशनसँगै जिल्लामा रहेका सबै सरकारी कार्यालयमा तालावन्दी गरिएको छ। प्रर्दर्शनकारीले प्रधानमन्त्री देउवाको पुत्ला दहन गरेका छन् । सरकारले गरेको निर्णयको विरोधमा स्थानीय जनप्रतिनिधिसमेत सहभागी भएका छन् । रुकुम पूर्व जिल्लामा पुथा उत्तरगंगा गाउँपालिका, भुमे गाउँपालिका र सिस्ने गाउँपालिका गरी तीन वटा स्थानीय तह रहेका छन् । हाल सदरमुकाम रहेको रुकुमकोट सिस्ने गाउँपालिका वडा नं ५ र ६ मा पर्छ भने सरकारले निर्णय गरेको पुथा उत्तरगंगा गाउँपालिका१२ साविक कोल गासविसको वडा नं २ मा पर्छ। रुकुम जिल्लाको पुरानो सदरमुकाम रुकुमकोट रहेकोमा २०३० सालमा हाल रुकुम पश्चिमको सदरमुकाम रहेको मुसीकोटमा सारिएको थियो । त्यसपछि रुकुम दुई भागमा बाडिएपछि रुकुम पूर्वको सदरमुकामकारुपमा रुकुमकोटलाई प्रस्ताव गरी बिभिन्न सरकारी कार्यालय स्थापाना गरी अन्य भौतिक पूर्वाधारको निर्माणसमेत थालिएको थियो ।"
सरकारी खर्चमा जनप्रतिनिधिको मस्ती,"दुनै : डोल्पाका आठमध्ये पाँच स्थानीय तहका जनप्रतिनिधि र कर्मचारी सरकारी खर्चमा जिल्लाभित्रै र भारत भ्रमणमा गएका छन् । त्रिपुरासुन्दरी नगरपालिका तथा शेफोक्सुडो, डोल्पो बुद्ध, छार्काताङसोङ र मुड्केचुला गाउँपालिकाका प्रमुख, वडा सदस्य र वडासचिवसमेत घुमघाममा निस्केका हुन् । सबै तहले नगर र गाउँ परिषद्बाटै निर्णय गराएर भ्रमणका लागि साढे पाँच लाखदेखि ३५ लाख रुपैयाँसम्म बजेट छुट्याएका छन् । शेफोक्सुन्डो गाउँपालिकाले सबैभन्दा बढी ३५ लाख र मुड्केचुला गाउँपालिकाले सबैभन्दा कम पाँच लाख रुपैयाँ भ्रमणका लागि विनियोजन गरेका हुन् । शेफोक्सुन्डोले भ्रमण र कर्मचारीको क्षमता अभिवृद्धिका लागि ३५ लाख रुपैयाँ विनियोजन गरेको प्रमुख टासीटुण्डुप गुरुङले जानकारी दिए । उनले माथिल्लो डोल्पाको पर्यटकीय क्षेत्रको विकासका लागि भ्रमणमा पठाएको दाबी गरे । हेर, देख र सिक अनि प्रयोगमा ल्याऊ भन्ने नै मुख्य उद्देश्य रहेको भ्रमण टोलीमा रहेका शेफोक्सुडो गाउँपालिका४ का वडाध्यक्ष पेमा वाङजेन लामाले जानकारी दिए । उनका अनुसार स्थानीय तहमा रहेका विभिन्न खनिज तथा जडीबुटीको प्रयोग र व्यवस्थापन, स्थानीय स्रोतको संरक्षण र प्रयोग, महिला समूहहरूको सीप विकास, महिलाको रोजगार व्यवस्थालगायत विभिन्न उद्देश्य लिएर जनप्रतिनिधि भ्रमणमा निस्केका हुन् । माथिल्लो डोल्पाका जनप्रतिनिधि र स्थानीयले हालसम्म पनि नेपाली भाषा राम्रोसँग बोल्न नसक्ने र परिचयमात्र दिन कठिन हुने अवस्था रहेकाले यो भ्रमण प्रभावकारी हुने वडाध्यक्ष लामाले दाबी गरे । त्रिपुरासुन्दरी नगरपालिकाका जनप्रतिनिधि र कर्मचारी भने अत्याधुनिक अंगुर खेतीको अध्ययन गर्न भन्दै भारतको हिमाञ्चल तथा अन्य खण्डको भ्रमणमा छन् । कृषकलाई आत्मनिर्भर बनाउने भन्दै विभिन्न जिल्ला र भारत भ्रमणमा गएको नगरपालिका स्रोतले जानकारी दिएको छ । सबैभन्दा कम बजेट छुट्याएको मुड्केचुला गाउँपालिकाका जनप्रतिनिधि भने देशकै विभिन्न महानगर र गाउँपालिका भ्रमणमा निस्केको प्रमुख दत्तबहादुर शाहीले जानकारी दिए । उनले भने, हामीले जम्मा साढे ५ लाख मात्र विनियोजन गरेका छौं । विकसित स्थानीय तहबाट सिकेर आफ्नो तहमा कार्यान्वयन गर्नका लागि भ्रमण गरेका हौं । ठूलीभेरी नगरपालिका, जगदुल्ला गाउँपालिका र काइके गाउँपालिकाका जनप्रतिनिधि र कर्मचारी भने भ्रमणमा गएका छैनन् । हिउँदको समयमा यसै पनि कर्मचारी जिल्लामा नबस्ने, त्यसमाथि स्थानीय तहका जनप्रतिनिधिसमेत भ्रमणमा निस्केपछि स्थानीयवासीले भने आलोचना गरेका छन् । जनताको काम प्रभावित भएको भन्दै नागरिक समाज डोल्पा र सम्बद्ध संस्थाहरूले माघ ७ गते जिल्ला प्रशासन कार्यालय र जिल्ला समन्वय समितिमा संयुक्त ज्ञापनपत्रसमेत बुझाएका छन् । भ्रमणकै नाममा स्थानीय तहका अधिकांश जनप्रतिनिधि र कर्मचारी जिल्लाबाहिर जाँदा जनताको दैनिक काममा समस्या परेको जिल्ला समन्वय समितिका उपप्रमुख नरबहादुर बुढाले बताए । नागरिक समाज र सम्बद्ध संघसंस्थाको संयुक्त ज्ञापनपत्र बुझ्दै उनले भने, जनताको काम रोकिनु हुँदैन । भ्रमणमा गएका मात्र नभएर अन्य सबै कार्यालयका कर्मचारी तत्काल जिल्लामा आई सेवा दिनुपर्छ।"

शीर्षक,विवरण
विलासिताको रहर,"यदि संविधानको एउटा महत्वपूर्ण बाध्यात्मक बुँदा कार्यान्वयर्नतर्फ दलहरू र सरकार लागिपरे भने उनीहरूले आगामी माघ महिनाको पहिलो साताभित्र प्रान्त नम्बर २ मा स्थानीय तहसँगै सातवटा र केन्द्रीय संसद्को निर्वाचन सम्पन्न गराउनुपर्ने हुन्छ । त्यसको लागि संवैधानिक जिम्मेवारी पाएको निकाय निर्वाचन आयोग हो । स्थानीय तहको पहिलो र दोस्रो चरणको निर्वाचन उल्लेख्य जनसहभागिता र सफलतापूर्वक सम्पन्न भइसकेको छ । आयोगले आफ्नो संवैधानिक जिम्मेवारी पूरा गरेको मानिनुपर्छ त्यसलाई । सम्भवतः आउँदा निर्वाचन व्यक्तिकै सफलताका साथ सम्पन्न गर्न बढी प्रोत्साहित गरेको छ यो सफलताले । तर स्थानीय तह निर्वाचनकै बीचमा निर्वाचन आयोग अस्वीकार्य विवादको घेरामा तानिएको छ । बिनाटेन्डर प्रमुखलगायत सबै आयुक्तहरू विलासी गाडी किन्न लागिपरेको र आफूले त्यसको विरोध गरेवापत त्यसका सचिव गोपीनाथ मैनालीलाई निर्वाचन प्रक्रियाका बीचैमा सरुवा गरिएको थियो, आयोग प्रमुखको मौखिक निर्देशनमा । लोकाचारका निम्ति आयोगले त्यो सरुवामा आचारसंहिता आकर्षित नहुने अडान लिँदै मैनालीले भनेजस्तो आयुक्तहरूका लागि विलासी गाडी किन्ने कुनै तयारी नभएको दाबी गरेको थियो । तर एक महिना नबित्दै निर्वाचन आयोगको त्यो दाबी असत्य सावित भएको छ । खाली उसले यसपटक गाडी खरिदको लागि टेन्डर गरेको छ । स्थानीय तह निर्वाचन सफलतापूर्वक सम्पन्न भएवापत के आयोगका पदाधिकारीहरूले यो 'इनाम' सुरक्षित गरेका हुन् आफ्ना लागि ? के यी विलासी गाडीहरू आवश्यक नै बन्न पुगेका हुन् ? के सबै आयुक्तहरूका गाडीहरू प्रयोग गर्न नमिल्ने गरी एकैपल्ट थोत्रिएका हुन् त ? स्वीकार्य तथ्य र कानुनले दिएभन्दा फरक तरिकाबाट यत्रो रकम खर्च गर्ने अधिकार आयोगसँग हुनु हुँदैन, तजबिजी रूपमा । निर्वाचन आयोग नेपालका धनी संवैधानिक संस्थाहरूमा गनिन्छ । दाताहरूबाट प्राप्त रकम अर्बौंमा रहेको र त्यहाँका पदाधिकारीहरूले गैरसरकारी संस्थाहरूसँग सहकार्यका नाममा ठूलो रकम हात पारेको अनि अनियमित तरिकाबाट आयोगको ढुकुटी दोहन गरेको आरोप सार्वजनिक जानकारीका विषय हुन् । त्यसबाट उचित पाठ सिक्दै त्यहाँका कारोबार पारदर्शी राख्नुको साटो आयोग पदाधिकारीहरू विलासी वाहनमा सवार हुने हतारमा देखिन्छन् । 'टेन्डर' आह्वान गर्नुले खरिद प्रक्रियालाई केही हदसम्म प्रक्रियासम्मत बनाउँछ, तर त्यसको औचित्य पुष्टि गर्दैन । सम्भवतः यो खरिद जायज हो भनी सावित गर्ने कुनै आचार छैन आयोगसँग र यो तत्काल बन्द हुनुपर्छ र आयोगको हिसाबकिताब सार्वजनिक गरिनुपर्छ ।"
मन्त्रिपरिषद् विस्तार कहिले ?,"काठमाडौं : प्रधानमन्त्री शेरबहादुर देउवाले सरकारलाई पूर्णता दिन तयारी थाल्नुभएको छ। देउवाले २४ जेठमा माओवादी केन्द्र, नेपाल लोकतान्त्रिक फोरम तथा मधेसी दलको समर्थनमा सरकारको नेतृत्व गर्नुभएको थियो। सरकारलाई पूर्णता दिनेलगायत विषयमा प्रधानमन्त्री देउवा र माओवादी केन्द्रका अध्यक्ष पुष्पकमल दाहालबीच सोमबार छलफल हुने भएको छ। कांग्रेस नेता विमलेन्द्र निधिले दुई नेताबीचको आइतबारका लागि तय बैठक सोमबारलाई सारिएको जनाउनुभयो। प्रधानमन्त्री देउवा र माओवादी अध्यक्ष दाहालबीच छलफल भएपछि यसै साता मन्त्रिपरिषद्ले पूर्णता पाउने नेता निधिले जानकारी दिनुभयो। सरकार गठनको ३७ औं दिन बितिसक्दा पनि आइतबार साँझसम्म मन्त्रिपरिषद् विस्तार, सत्ता साझेदार कांग्रेसमाओवादी केन्द्रबीच मन्त्रालयको भागबन्डा, मन्त्रिपरिषद्मा सहभागी हुने दलबारे टुंगो लागेको छैन। सरकार गठनको ३७ औं दिन बितिसक्दा पनि आइतबार साँझसम्म मन्त्रालयको भागबन्डा, मन्त्रिपरिषद्मा सहभागी हुने दलबारे टुंगो लागेको छैन। सत्ताको नेतृत्वको कांग्रेसभित्र वरिष्ठ नेता रामचन्द्र पौडेल, महामन्त्री शशांक कोइराला, कृष्णप्रसाद सिटौला, खुमबहादुर खड्का पक्ष तथा देउवाका विश्वास पात्रबीचकै खिचातानीका कारण मन्त्रिपरिषद् विस्तारमा ढिलाइ हुँदै आएको छ। स्थानीय तहको दोस्रो चरणको निर्वाचन, संविधान संशोधनलगायत विषय देखाउँदै देउवाले मन्त्रिपरिषद् विस्तारमा ढिलासुस्ती गरे पनि चुनाव सकिएको र संशोधनको मुद्दा दुईतिहाइ नपुग्दा पर धकेलिएपछि मन्त्रिपरिषद् विस्तारको विषय पेचिलो बन्दै गएको छ। कांग्रेस र माओवादी केन्द्रले सरकार गठनलगायत विषयमा सुझाव दिन गठन गरेको कार्यदलले गृहकार्य गरिसकेकाले मन्त्रिपरिषद्लाई पूर्णता दिनुपर्ने बाध्यतामा देउवा पर्नुभएको छ। चार सदस्यीय कार्यदलमा कांग्रेसका तर्फबाट विमलेन्द्र निधि र रमेश लेखक, माओवादी केन्द्रबाट कृष्णबहादुर महरा र वर्षमान पुन सदस्य हुनुहुन्छ। कार्य दलका एक सदस्यले माओवादी केन्द्रका अध्यक्ष दाहाल आइतबार अपराह्न मात्रै बैंककबाट काठमाडौं आएकाले सोमबारदेखि सरकार गठनको गृहकार्य थाल्ने जानकारी दिए। ढिलोमा बुधबारसम्म सरकारले पूर्णता पाउनेछ, ती सदस्यले भने। कार्यदल तहमा मन्त्रालयको भागबन्डाको विषय टुंगिएको छैन। ११ मन्त्रालय कांग्रेस र ९ मन्त्रालय माओवादी केन्द्रले लिएर अन्य मन्त्रालय साना दललाई दिने सैद्धान्तिक सहमति भए पनि कुनकुन मन्त्रालय भन्ने टुंगो लागेको छैन। विनाविभागीय मन्त्रीका रूपमा शपथ लिनुभएका प्रभु साहले सहरी विकास मन्त्रालयको जिम्मा पाउनुभएको छ। देउवा नेतृत्वको सरकारमा सत्तारुढ दल कांग्रेस, माओवादी केन्द्र र नेपाल लोकतान्त्रिक फोरमबीच ७ मन्त्रालयको भागबन्डा टुंगिएको छ। कांग्रेसले अर्थ, शिक्षा र श्रम मन्त्रालय, माओवादी केन्द्रले परराष्ट्र, गृह र सहरी विकास, नेपाल लोकतान्त्रिक फोरमले संघीय मामिला तथा स्थानीय विकास मन्त्रालय लिएको छ। माओवादी केन्द्रका नेता नारायणकाजी श्रेष्ठले मन्त्रिपरिषद्को पूर्णताका लागि मन्त्रालयको बाँडफाँड टुंगोमा नपुगेको बताउनुभयो। महिलालाई ३३ प्रतिशत माग प्रधानमन्त्री देउवालाई उहाँकी धर्मपत्नी डाआरजु देउवाले आइतबार ज्ञापनपत्र दिँदै मन्त्रिपरिषद्मा ३३ प्रतिशत महिला समावेश गर्न आग्रह गर्नुभएको छ। देउवा नेतृत्वको मन्त्रिपरिषद्मा अहिले एक जना पनि महिलाको प्रतिनिधित्व नभए भन्दै डा आरजुले असन्तुष्टि जनाउनुभएको छ। महिला समन्वय समितिको नामबाट दिइएको ज्ञापनपत्र बुझ्दै देउवाले आरजुको माग पूरा हुने प्रतिक्रिया दिनुभयो। संसद्मा प्रतिनिधित्व गर्ने सबै दलका महिला सांसदले सरकारमा ३३ प्रतिशत महिलाको प्रतिनिधि हुनुपर्ने, लैंगिकमैत्री कानुन निर्माण हुनुपर्ने, महिला हिंसाका घटना रोक्नुपर्नेलगायत मागमा समेत प्रधानमन्त्रीको ध्यानाकर्षण गराएका थिए।"
फास्ट ट्रयाकबाट निर्वाचन सम्बन्धी कानुन,"काठमाडौं : आगामी प्रदेश सभा तथा प्रतिनिधि सभा सदस्यको निर्वाचनको लागि आवश्यक पर्ने कानुन फास्ट ट्रयाकबाटै निर्माण गर्ने प्रधानमन्त्री शेरबहादुर देउवाले निर्वाचन आयोगका पदाधिकारीसँग प्रतिबद्धता जनाउनु भएको छ। निर्वाचन आयोगका प्रमुख आयुक्त आयोधीप्रसाद यादव तथा आयोगका पदाधिकारी सँग आइतबार प्रधानमन्त्री कार्यालयमा भएको छलफलमा प्रधानमन्त्री देउवाले यस्तो प्रतिबद्धता जनाउनु भएको हो। प्रधानमन्त्रीसँग हामीले आगामी निर्वाचनका लागि आवश्यक पूर्वाधार तयार गर्न भनेका थियौँ, प्रमुख निर्वाचन आयुक्त यादवले भन्नुभयो,ंप्रधानमन्त्री ज्यूले निर्वाचन सम्बन्धी आवश्यक कानुनहरु फास्ट ट्रयाकबाट नै निर्माण गर्ने बचन दिनु भएको छ। प्रदेशसभा र प्रतिनिधिसभाका कानुन समयमा आए मात्रै माघ भित्र निर्वाचन गर्न सकिने जानकारी गराए पछि प्रधानमन्त्री देउवाले यस्तो प्रतिवद्धता जनाउनु भएको हो। त्यस्तै निर्वाचनका लागि निर्वाचन क्षेत्र निर्धारण आयोग पनि तत्काल गठन गर्ने विषयमा प्रधानमन्त्री देउवा सकारात्मक देखिनु भएको यादवले बताउनु भयो। निर्वाचन आयोगले निर्णय गरेर सरकारलाई कानुन निर्माण र निर्वाचन क्षेत्र निर्धारण गर्न माग गरेता पनि अहिलेसम्म ती कार्य अगाडि नबढेपछि आयोगका पदाधिकारीले आइतबार प्रधानमन्त्रीलाई भेटेरै त्यसबारे गम्भीर चासो प्रकट गरेका हुन्। प्रधानमन्त्री देउवाले अभिलम्ब आयोग गठन गरी त्यसको प्रतिवेदन आयोगलाई उपलब्ध गराउने र संसदमा टेबल भएका निर्वाचन सम्बन्धी विद्येयकहरु फास्ट ट्रयाकबाटै पारित गरिने प्रतिवद्धता जनाउदै निर्वाचनको तयारीमा जुटन आयोगलाई आग्रह समेत गर्नु भएको प्रमुख आयुक्त यादवले जानकारी दिनु भएको छ। प्रधानमन्त्रीसँगको उक्त भेटमा प्रमुख निर्वाचन आयुक्त डाअयोधीप्रसाद यादव र आयुक्तका साथै कामु सचिव महेश्वर न्यौपाने समेत सहभागी हुनुहुन्थ्यो।"
सोमबार माओवादी केन्द्रको बैठक,"काठमाडौँ : स्थानीय तहको निर्वाचनको समीक्षा र मुलुकको पछिल्लो राजनीतिक अवस्था, सरकार विस्तारलगायतका विषयमा छलफल गर्न नेकपा (माओवादी केन्द्र)ले सोमबार केन्द्रीय कार्यालयको विस्तारित बैठक बोलाएको छ। पार्टी केन्द्रीय कार्यालय पेरिसडाँडामा आयोजना गरिने उक्त बैठकमा पहिलो र दोस्रो चरणको स्थानीय तहको निर्वाचनमा पार्टीले सोचेअनुसारको नतिजा प्राप्त गर्न नसक्नुका कारणलगायतका विषयमा छलफल हुने जनाइएको छ। प्रवक्ता पम्फा भुसालका अनुसार ७५ वटै जिल्ला समितिका इन्चार्ज वा अध्यक्षले आफ्नो जिल्लाको समग्र अवस्थाका बारेका पार्टी नेतृत्वलाई जानकारी गराउने र आगामी दिनमा कस्तो रणनीतिका साथ अगाडि बढ्ने भन्ने विषयमा छलफल हुनेछ। यस्तै, प्रदेश नं २ को स्थानीय तहको निर्वाचनको तयारी र पार्टीको रणनीतिका विषयमा समेत छलफल हुने उहाँको भनाइ छ। माओवादी केन्द्रले स्थानीय तहको निर्वाचनमा योजना र कार्यक्रमका हिसाबले गाउँगाउँमा सिंहदरबार भन्ने नारा अगाडि सारेपनि परिणाम सोअनुसार नआएको भन्दै त्यसको वस्तुनिष्ठ समीक्षा गर्ने जनाएको छ। बैठकमा पार्टी अध्यक्ष पुष्पकमल दाहाल प्रचण्डले समसामयिक राजनीतिक प्रतिवेदन पेश गर्ने र जिल्ला इन्चार्जले जिल्लागत प्रतिवेदन पेश गर्ने कार्यसूची तय भएको छ। यस्तै, बैठकमा सरकार विस्तार, संविधान संशोधन, प्रदेश र संघीय संसद्को निर्वाचनको तयारीका बारेमा समेत छलफल हुनेछ। रासस"
संविधान अनुसार १६५ क्षेत्रको मात्रै चुनाव हुनुपर्छ : एमाले,"काठमाडौं : एमालेले कांग्रेस एमालेको गठबन्धन सरकारले २४० निर्वाचन क्षेत्रमै निर्वाचन गर्न भनी छलफलमा ल्याएको प्रस्तावलाई ठाडै अस्वीकार गरेको छ। प्रमुख तीन दलका नेताको बैठकमा कांग्रेस र माओवादीले निर्वाचन क्षेत्र निर्धारण नगरी पहिलेकै २ सय ४० निर्वाचन क्षेत्रमा चुनाव गर्न प्रस्ताव ल्याएका थिए। संविधान अनुसार १ सय ६५ वटा निर्वाचन क्षेत्र निर्धारण गरी चुनावमा जान ढिलो भइसकेको छ। २ सय ४० निर्वाचन क्षेत्रमै चुनाव गर्न एमाले पनि सहमत भइसकेको जस्तो हल्ला चलाइएको छ, हामी त्यसलाई अस्वीकार गर्छ। निर्वाचन क्षेत्र निर्धारण आयोग तत्काल गठन गर्नुपर्छ बैठकपछि एमाले संसदीय दलका उपनेता सुवास नेम्वाङले भन्नुभयो। बैठकले आगामी माघ ७ गते भित्र विद्यमान संविधान अनुसार तीनवटै तहको निर्वाचन स्थानीय, प्रदेस र केन्द्रीय संसदको गरिसक्नु पर्छ भन्ने निर्णय समेत गरेको छ। प्रदेशको निर्वाचनका लागि सरकारले निर्वाचन क्षेत्र निर्धारणमा गरेको ढिलाइप्रति एमालेले आपत्ति जनाएको छ। संघीय र प्रादेशिक संसदको निर्वाचनका लागि तत्काल निर्वाचन क्षेत्र निर्धारण आयोग गठन गर्न एमालेले सरकारसँग माग समेत गरेको छ। स्थानीय तहमा निर्वाचित आफ्ना जनप्रतिनिधिहरुलाई विकासका रणनीतिक योजना बनाउन र काम कर्तव्य अधिकारबारे विज्ञमार्फत प्रशिक्षण दिने भएको छ। अध्यक्ष केपी शर्मा ओलीको निवासमा बसेको स्थायी समिति बैठकले जनताको अपेक्षा अनुसार विकासको फड्को मार्न आफ्ना जनप्रतिनिधिलाई तालिम दिने निर्णय गरेको छ। तराई केन्द्रित दलसँग आफैं वार्ता गर्ने एमालेले राष्ट्रिय जनता पार्टी नेपाललगायतका मधेसी दलहरुसंग आफ्नै पहलमा परिणाममुखी वार्ता गर्ने निर्णय गरेको छ। सत्तापक्षले मधेसकेन्द्रित दललाई सत्ता टिकाउने रणनीतिक हतियारका रुपमा मात्रै वार्ता गरेको निष्कर्षमा पुगेको छ। सत्ता पक्षले एमालेविरुद्ध मधेसवादी दललाई प्रयोग गरेको हुँदा स्थानीय तहको निर्वाचनमा तराईका जिल्लामा पनि एमाले निकै ठूलो संख्याका साथ पहिलो शक्ति बन्नु पर्ने निष्कर्षमा एमाले पुगेको छ। पहिलो र दोस्रो निर्वाचनको परिणामलाई हेर्दै मधेस केन्द्रित दल पनि एमालेसँग सम्बन्ध सुधार गर्ने भन्दै अनौपचारिक सम्वादमा रहेको जानकारी बैठकमा एमाले अध्यक्ष केपी शर्मा ओलीले दिनुभयो। आगामी असोज २ गते हुने प्रदेश नम्बर २ को स्थानीय निर्वाचनमा पनि एमालेलाई पहिलो शक्ति बनाउने गरी सक्रिय हुन पार्टी पंक्तिलाई ओलीले निर्देशन दिनुभयो। एमालेले प्रदेश नम्बर २ मा पनि पहिलो दल हुने प्रारम्भिक प्रक्षेपण गरेको छ। मधेसवादी दलसँग भएको वाताए परिणाममुखी भएपछि सार्वजनिक गरिने जानकारी पार्टी सचिव योगेश भट्टराईले दिनुभयो।"
"अंगीकृतलाई राष्ट्रपति, प्रधानमन्त्री बनाउनुपर्छ भन्ने हाम्रो माग होइन : ठाकुर",पर्साः राष्ट्रिय जनता पार्टी नेपाल राजपाका अध्यक्षमण्डलका संयोजक महन्थ ठाकुरले अंगीकृत नागरिकलाई राष्ट्रपति र प्रधानमन्त्री बनाउने पक्षमा राजपा नरहेको स्पष्ट पार्नुभएको छ । वीरगन्ज महानगरपालिका २१ पटेलनगरमा आइतवार आयोजित पत्रकार सम्मेलनलाई सम्बोधन गर्दै संयोजक ठाकुरले अन्तरिम संविधानमा भएको व्यवस्थानुसार नै नागरिकता वितरणका पक्षमा राजपा रहेको प्रस्ट पार्नुभयो । उहाँले मधेशी केन्द्रीत दलहरुबारे उल्टो प्रचार गरी बदनाम गर्ने प्रयास भएको जीकिर गर्नुभयो । वैवाहिक अंगीकृत नागरिकता रहेकी महिलाले श्रीमानसरह अधिकार पाउनुपर्ने विचार नेता ठाकुरले व्यक्त गर्नुभयो । नेता ठाकुरले मोर्चासँग भएको सहमतिलाई सरकारले पूरा गरे स्थानीय तह निर्वाचनमा सहभागी हुन राजपा तयार रहेको दोहोर्याउँदै निर्वाचनमा सहभागी हुने वातावरण निर्माण गर्न सरकारलाई आग्रह गर्नुभयो । निर्वाचनमा दल दर्ता गरिए पनि मधेसका माग सम्बोधन नभएसम्म राजपा चुनावमा नजाने उहाँले स्पष्ट पार्नुभयो । वीरगन्ज २१ पटेल नगरका एक आगलागी पीडितको घरको शिलान्यास गर्दै ठाकुरले देशमा प्रकृतिक विपत्ति आउँदा पूरै देश नै एक जुट भई पीडितलाई सहयोग गर्ने गरेको र यस्ता कार्यले राष्ट्रिय सद्भावलाई बलियो बनाएको धारणा व्यक्त गर्नुभनुभयो । रासस
देउवासँग ३३ प्रतिशत माग्दै आरजु,"प्रधानमन्त्री शेरबहादुर देउवासँग आइतबार बालुवाटारमा अन्तरपार्टी महिला सांसद समन्वय सञ्जालले भेट गर्दै । तस्बिर : रोशन सापकोटा, रासस काठमाडौ : मुलुककी प्रथम महिला (फस्ट लेडी) आरजु राणा देउवाले प्रधानमन्त्री शेरबहादुर देउवासँग मन्त्रिपरिषदमा ३३ प्रतिशत महिला सहभागिताका लागि माग गर्नु भएको छ । प्रधानमन्त्रीको सरकारी निवास बालुवाटारमा आरजुले देउवालाई ज्ञापनपत्र बुझाएर मन्त्रिपरिषदमा ३३ प्रतिशत महिला सहभागिताको माग गर्नु भएको हो । प्रधानमन्त्री देउवा मन्त्रिपरिषद विस्तार गर्ने गृहकार्यमा हुनुहुन्छ । महिला सांसद समन्वय समितिमा आबद्ध आरजुसहितका महिला सांसदले आइतवार प्रधानमन्त्री देउवासँग भेटी मुलुकमा व्याप्त महिला हिंसाका घटना अन्त्य गरिनुपर्ने मागसमेत गर्नुभएको सांसद रेखा शर्माले बताउनुभयो । सो अवसरमा प्रधानमन्त्री देउवाले महिला सांसदले राखेका मागलाई आफूले सकारात्मक रूपमा लिएको बताउँदै ती माग पूरा गर्न सक्दो प्रयास गरिने प्रतिबद्धता व्यक्त गर्नुभएको थियो । भेटमा सांसद आरजु देउवासहित सीता नेपाली, रेखा शर्मा,कुन्ती शाही, ईश्वरी न्यौपाने र सीता गुरुङ हुनुहुन्थ्यो ।"
प्रेस काउन्सिलका अध्यक्षको मनपरीविरुद्ध बोर्ड सदस्यको २४ घन्टे अल्टिमेटम,"काठमाडौं : प्रेस काउन्सिल अध्यक्ष भवानी बराललाई २४ घन्टाभित्र बोर्ड बैठक बोलाउन बोर्ड सदस्यले अल्टिमेटम दिएका छन्। पत्रकार महासंघका अध्यक्ष महेन्द्र विष्टसहितका १० जना बोर्ड सदस्यले बराललाई २४ घन्टाभित्र बैठक बोलाउन आइतबार अल्टिमेटम दिएका हुन्। प्रेस काउन्सिल नेपालले तत्काल सम्बोधन गर्नुपर्ने गम्भीर प्रकृतिका नीतिगत विषयमा छलफल गर्ने काउन्सिलको बोर्ड बैठक जरुरी भएकोमा बोर्ड बैठक नबोलाउने, बोलाइएको बैठक पनि अन्तिम समयमा बिना कारण स्थगित गर्ने एवम् काउन्सिलका अध्यक्ष स्वयम्का विरोधाभास पूर्ण अभिव्यक्तिका कारण अन्योल उत्पन्न भएकाले काउन्सिलको भूमिका र अस्तित्वकै सन्दर्भमा तत्काल छलफल गर्नुपर्ने आवश्यकता महसुस भएकाले २४ घन्टाभित्र बोर्ड बैठक बोलाउन हामी बोर्डका सबै सदस्यहरु सामुहिक माग गदैछौँ, निवेदनमा भनिएको छ। निवेदनमा बोर्ड सदस्य किशोर श्रेष्ठ, महेन्द्र विष्ट, सुदर्शन आचार्य, शुभेच्छा बिन्दु तुलाधर, गोविन्द चौलागाई, चेतनाथ धमला र संगीता खड्काले हस्ताक्षर गर्नु भएको छ। खिलबहादुर भण्डारी, ईश्वरी ओझा र नवलकिशोर यादवले भने निवेदनप्रति समर्थन रहेको जानकारी दिनुभयो। यथार्थ के हो ? अध्यक्ष बराल जिम्मेवारी भन्दा सुविधा लिएर मस्ती गरिरहेको आरोप एक बोर्ड सदस्यको छ। बिहीबार बिहान ९ बजेका लागि अध्यक्ष बरालको निर्देशनमा सदस्य सचिव वीरबहादुर राईले बैठक बोलाउनु भएको थियो। सोही दिन अध्यक्ष भने धुलिखेलको कार्यक्रममा जानु भएको र ९ बज्न २३ मिनेट बाँकी हुँदा मात्र आफू बैठकमा सहभागी हुन नसक्ने जानकारी सदस्यलाई गराउनु भएको थियो। अध्यक्षले गैरजिम्मेवार शैलीमा अन्तिम समयमा बैठक स्थगित गरेको भन्दै बोर्ड सदस्यले खेद प्रस्ताव पारित गरेका थिए। बोर्ड बैठकमा सहभागी नभए पनि अध्यक्ष बराल सोही दिन हिमालयन होटलमा आयोजित सञ्चारिका समूहको कार्यक्रममा भने उपस्थित हुनु भएको थियो। यसरी बोर्ड बैठकलाई वेवास्ता गर्दै अन्य कार्यक्रमलाई प्राथमिकता दिँदा आर्थिक वर्षको अन्त्यमा काउन्सिलको वार्षिक खर्च अनुमोदन, नयाँ नीति तथा कार्यक्रम पारित गर्नु पर्नेलगायतका विषय अलपत्र परेको भन्दै बोर्ड सदस्यले खेद प्रस्ताव पारित गरेको स्रोतको दाबी छ। बराल अध्यक्ष भएपछि अहिलेसम्म एउटा पनि बैठक बस्न सकेको छैन। काउन्सिलले कारबाही गरेकै पत्रिकाको वार्षिकोत्सवमा बराल बिहीबारको बोर्ड बैठक स्थगित भएपछि सम्पर्कबिहिन रहनु भएका अध्यक्ष बराल शनिबार भने काउन्सिलकै कारबाहीमा परेको साप्ताहिक पत्रिकाको बार्षिकोत्सवमा पुगेको खुलेको छ। बराल काउन्सिलको कारबाहीमा परेको सिन्धुपाल्चोकको चौताराबाट प्रकाशित हुने एक साप्ताहिक पत्रिकाको वार्षिकोत्सवमा सहभागी हुनु भएको हो। त्यसका लागि उहाँले काउन्सिलबाट चार दिनको भ्रमण र पेस्की समेत स्वीकृत गरेको खुलेको छ। एक दिनमा पुगेर आइपुग्ने ठाउँमा बरालले चार दिनको भ्रमण र पेस्की स्वीकृत गरेर कान्सिलको मर्यादामाथि नै प्रश्न उठाएको स्रोतको दाबी छ। निरन्तर विवादमा बराल प्रेस काउन्सिलको अध्यक्ष नियुक्त भए लगत्तै बरालले सामाजिक सञ्जाल फेसबुकमा लेखेको स्टाटस विवादमा आएको थियो। अध्यक्ष जस्तो गरिमामय पदमा रहनु भएका बरालले इटहरीका पत्रकार विराट अनुपमले फेसबुकमा लेखेको स्टाटसको जवाफ दिने क्रममा तल्लो स्तरका शब्द प्रयोग गरेको भन्दै चर्को आलोचना भएको थियो। पत्रकार विराटले बराल विभन्न समयमा विभिन्न पार्टी तथा संगठनमा संलग्न भएको आशयको स्टाटस लेखेका थिए। त्यसको जवाफमा बरालले भने चर्को गाली गर्दै स्टाटस लेखेका थिए। त्यो समयमा पत्रकार विराटले लेखेको स्टाटस् जवाफमा बरालले लेखेको स्टाटस"
शिक्षाका ७५ उपसचिव स्थानीय तहमा,"काठमाडौं : शिक्षा मन्त्रालयले मातहतका ७५ जना उपसचिवलाई स्थानीय तहमा पठाएको छ । स्थानीय तहमा शिक्षा क्षेत्रको जिम्मेवारी वहन गर्ने गरी उपसचिवलाई सरुवा गरिएको मन्त्रालयले जनाएको छ । पहिलो चरणमा महानगरपालिका र नगरपालिकामा शिक्षाका उपसचिव खटाइएका हुन् । तर, प्रशासन समूहबाट महानगरपालिका र नगरपालिकाका कार्यकारी अधिकृत बनेका कर्मचारीभन्दा शिक्षाका वरिष्ठ व्यक्ति'लाई शिक्षा मात्र हेर्ने गरी स्थानीय तहमा सरुवा गरिएको भन्दै पनि उपसचिवहरूले विरोध जनाएका छन् । आफूभन्दा पछि सेवा प्रारम्भ गरेका कनिष्ठ कर्मचारी कार्यकारी अधिकृतको मातहत काम गर्न पठाएर मानहानि गरिएको भन्दै उनीहरूले कानुनी उपचारका लागि अदालत जाने चेतावनीसमेत दिएका छन् । मन्त्रालयको प्रशासन महाशाखाका प्रमुख चक्र बूढाले सरकारले तीनपटक तत्काल स्थानीय तहमा कर्मचारी खटाउनू' भनेपछि उपसचिवलाई पठाइएको जानकारी दिनुभयो । शिक्षाका केही उपसचिव कार्यकारी अधिकृतभन्दा वरिष्ठ पनि हुनुहुन्छ । तर, हामीलाई वरिष्ठ र कनिष्ठभन्दा पनि जसरी पनि उपसचिव खटाउनू भन्ने आदेश आयो', उहाँले भन्नुभयो, सामान्य प्रशासन मन्त्रालयले कस्तो व्यक्तिलाई कार्यकारी अधिकृत बनाएर पठाउँछ भन्ने विषयमा हाम्रो चासो पनि रहेन । हामीले जिम्मेवारी पूरा गरेका छौं । यदि साथीहरू अदालत जानुभयो भने उताबाटै छिनोफानो होला ।' मन्त्रालयका अनुसार काठमाडौं महानगरपालिकामा प्रह्लाद अर्याल, ललितपुरमा हरि अर्याल, भरतपुरमा बद्रीनारायण शर्मा, पोखरा'लेखनाथमा गणेश ढकाल र विराटनगरमा रुद्र दुलाललाई पठाइएको छ । वीरगन्ज महानगरपालिकामा भने पठाउन बाँकी रहेको बूढाले जानकारी दिनुभयो । इटहरी उपमहानगरपालिकामा डिल्ली निरौला, धरानमा टेकनाथ रेग्मी, बुटवलमा भोजबहादुर केसी र नेपालगन्जमा गोर्खबहादुर थापालाई पठाइएको छ । काठमाडौंको कागेश्वरीमनहरा नगरपालिकामा गीता घिमिरे, गोकर्णेश्वरमा दण्डपाणि शर्मा, तारकेश्वरमा सूर्यराज घिमिरे, दक्षिणकालीमा हेमप्रसाद आचार्य, नागार्जुनमा देवीराम अर्याल, बूढानीलकण्ठमा युवराज पौडेल, कीर्तिपुरमा समन्तमणि आचार्य, शंखरापुरमा देवीरञ्जन हुमागाईं र टोखामा ललितविक्रम सिंहलाई खटाइएको छ । शिक्षाको जिम्मेवारी सम्हाल्न महानगरपालिका र नगरपालिकामा उपसचिव तथा गाउँपालिकामा अधिकृत पठाउने तयारी छ । भक्तपुरको मध्यपुर थिमीमा महेन्द्रकुमार बोहोरा, सिन्धुलीको दूधौलीमा सत्रुघन यादव, काभ्रेको पनौतीमा मित्रप्रसाद काफ्ले, पाँचखालमा दिनेशकुमार न्यौपाने, नमोबुद्धमा फटिकबहादुर केसी, मण्डनदेउपुरमा हर्कबहादुर अधिकारी, ललितपुरको महालक्ष्मीमा गोकर्णध्वज कार्की, धादिङको धुनीबेसीमा शोभाकर रेग्मी र मकवानपुरको थाहामा रवीप्रसाद शर्मालाई सरुवा गरिएको छ । त्यस्तै, चितवनको खैरहनीमा नारायणप्रसाद पौडेल, रत्ननगरमा रामकृष्ण सिंखडा, स्याङ्जाको भीरकोटमा हुमानाथ शर्मा, तनहुँको भिमादमा रामप्रसाद शर्मा, शुक्लागण्डकीमा मायाकुमारी बराल, बागलुङको जेमिनीमा खेमप्रसाद आचार्य, लमजुङको सुन्दरबजारमा कृष्णप्रसाद सिग्देललाई खटाइएको मन्त्रालयले जनाएको छ । नवलपरासीको कावासोतीमा गोपालप्रसाद कँडेल, देवचुलीमा राजु बानियाँ, गैंडाकोटमा गोपालप्रसाद भण्डारी, मध्यबिन्दूमा चेतनशील लम्साल, झापाको मेचीनगरमा उद्धव विष्ट, बिर्तामोडमा युवराज पाण्डे हुनुहुन्छ । चितवनको कालिकामा नारायणप्रसाद वाग्ले, भक्तपुरमा हीराकिरण कायस्थ, गोरखाको पालुङ्टारमा भरतकाजी अर्याल, लमजुङको राइनासमा श्रीप्रसाद भट्टराई, नवलपरासीको सुनवलमा टेकप्रसाद पाण्डे, रूपन्देहीको देवदहमा घनश्याम भुसाल, सैनामैनामा नरेन्द्र बेल्वासे, लुम्बिनी सांस्कृतिकमा दिवाकर भण्डारी, तिलोत्तमामा टीकाराम शर्मा, सिद्धार्थनगरमा टीकाराम अर्याललाई खटाइएको छ । दाङको तुलसीपुरमा भाष्करराज गौतम, कपिलवस्तुको वाणगंगामा सूर्यप्रसाद भुसाल, बुद्धभूमिमा बाबुराम भट्टराई, बाँकेको कोहलपुरमा मनप्रसाद रेग्मी, कञ्चनपुरको कृष्णपुरमा गणेशबहादुर सिंह र शुक्लाफाँटामा दुर्गादत्त विष्टलगायतलाई पठाइएको छ । प्रशासन समूहका कर्मचारीभन्दा वरिष्ठलाई शिक्षा मात्र हेर्ने गरी खटाइएकोमा विरोध मानहानि गरिएको भन्दै कानुनी उपचारका लागि अदालत जाने चेतावनी अन्य तहमा पनि कर्मचारी खटाउने विषयमा छलफल भइरहेको मन्त्रालयले जनाएको छ । स्थानीय तहमा शिक्षाको जिम्मेवारी सम्हाल्न महानगरपालिका र नगरपालिकामा उपसचिव तथा गाउँपालिकामा अधिकृत पठाउने मन्त्रालयको तयारी छ । हाल शिक्षा मन्त्रालयअन्तर्गत सात सयहाराहारी अधिकृत तथा चार सय ८५ जना उपसचिव कार्यरत छन् । तीन जिल्लामा नयाँ जिशिअ मन्त्रालयले काठमाडौंसहित तीन जिल्लामा नयाँ जिल्ला शिक्षा अधिकारी पठाएको छ । काठमाडौंमा प्रकाश सापकोटा, रूपन्देहीमा रामचन्द्र खनियाँ र कपिलवस्तुमा सुरेन्द्र पराजुलीलाई पठाइएको हो । काठमाडौंका जिशिअ जया आचार्यलाई सरुवा गरेर सापकोटालाई ल्याइएको हो भने दुई जिल्लामा रिक्त रहेको पदमा नयाँ लगिएको मन्त्रालयले जनाएको छ । कपिलवस्तुका जिशिअ हरि गौतम मध्यपश्चिमाञ्चलको क्षेत्रीय शिक्षा निर्देशकमा सरुवा र रूपन्देहीका जिशिअ टेकबहादुर थापा सेवानिवृत्त हुनुभएको थियो ।"
महानगरका खाल्डा देखेर प्रधानमन्त्री लज्जित,"काठमाडौं : प्रधानमन्त्री शेरबहादुर देउवाले काठमाडौं उपत्यकाभित्रका सडकको अवस्था तत्काल सुधार गर्न निर्देशन दिनुभएको छ । सडक, खानेपानी, विद्युत, सडक विस्तार आयोजना लगायतका सरोकारवाला निकायका मन्त्रीहरु, मुख्यसचिव, सचिव, विभागीय प्रमुखलाई आईतबार बोलाएर सडकका खाल्डा तत्काल पुर्न र ढल फुट्ने समस्या समाधान गर्न निर्देशन गर्नुभएको हो । राजधानीको नेपालटारमा ३ कक्षामा अध्ययनरत विनिता फुयालको ढलले बगाएर शुक्रबार अपरान्ह निधन भएको र सामखुशीमा स्कुले बालिका सत्या सापकोटाको ढलले बगाएर उद्दार गरिएको घटनाप्रति ध्यानाकर्षण गर्दै प्रधानमन्त्री देउवाले तत्काल यस्ता समस्या नदोहोरिने गरी समाधान गर्न निर्देशन गर्नुभएको हो । सरकार भनेको जनताका लागि बनेको हो । जनताको समस्यालाई हामीले कुनै पनि हालतमा समाधान गर्नुपर्छ प्रधानमन्त्रीले निर्देशन दिर्दै भन्नुभयो, काठमाडौंमा सडक हो कि पोखरी हो चिन्न नसक्ने भएका छन् । स्कुलका विद्यार्थीहरु हिड्दा हिड्दै ढलमा पसेका छन् । खाल्डा खुल्डीले महानगर भन्न पनि लाज लाग्ने अवस्था छ । तपाईहरु के गरिरहनु भएको छ रु काठमाडौं उपत्यकाका खाल्डाहरु तत्काल पुर्नेहोस्, त्यसको लागि थप वजेट चाहिए म उपलव्ध गराउँछु । प्रधानमन्त्रीले सरोकारवाला निकायका प्रमुखहरुलाई तत्काल फिल्डमा खटिएर समस्या समाधान गर्न समेत निर्देशन दिनु भएको छ । तपाईहरुले आजै फिल्डमा गएर निर्देशन दिनुस्, बढिमा १५ दिनभित्र काठमाडौंका खाल्डाहरु पुर्नहोस्, फुटेका ढलहरु बनाउनुहोस् । ढलेका विजुलीको पोल गाड्नुहोस् प्रधानमन्त्रीले भन्नुभयो, मैले अवको १५ दिनभित्र काठमाडौंमा खाल्डा खुल्डी देख्न नपरोस् । मलाई रिपोर्ट गर्नुहोस् । प्रधानमन्त्रीले काठमाडौं उपत्यकाका नेपाल टेलिकम, विद्युत प्राधिकरण र सडक विभागले समन्य गरेर काम गर्न पनि निर्देशन दिनुभएको छ । एउटै खाल्डो खनेर बनाउन सकिने तपाईहरु किन तीन पटक खाल्डो खन्नु हुन्छ प्रधानमन्त्रीले भन्नुभयो, अव समन्वय गरेर काम गर्नुहोस् । प्रधानमन्त्रीले काठमाडौं उपत्यकाको एकीकृत विकास आयोजनाको प्रस्ताव समेत तयार गर्न निर्देशन दिनु भएको छ । कतिपय सर्भिक दिने कामहरुलाई निजि कम्पनीलाई करारमा लिएर पनि प्रभावकारी काम गर्न सकिने प्रधानमन्त्रीको धारणा थियो । उक्त बैठकमा प्रधानमन्त्री देउवा, उपप्रधान एवं स्थानीय विकास मन्त्री विजयकुमार गच्छदार, शहरि विकास मन्त्री प्रभु साह, मुख्य सचिव राजेन्द्रकिशोर क्षेत्री, अर्थ सचिव, भौतिक योजना सचिव, उर्जा सचिव, खानेपानी मन्त्रालयका सचिव, नेपाल टेलिकमका कार्यकारी निर्देशक, विद्युत प्राधिकरणका कार्यकारी निर्देशक लगायतका सरोकारवाला निकायको प्रमुखहरुको उपस्थिति थियो ।"
११ डीआईजी र १५ एसएसपीको बढुवा,"काठमाडौं : लामो समयदेखि अवरुद्ध प्रहरी बढुवा प्रक्रिया खुलाउँदै गृह मन्त्रालयले शुक्रबार ११ जना प्रहरी नायब महानिरीक्षक (डीआईजी) र १५ जना प्रहरी वरिष्ठ उपरीक्षक (एसएसपी) लाई बढुवा गर्न सिफारिस गरेको छ ।श्रीलंकाको कोलम्बोमा आठौं सार्क राष्ट्रहरूको गृहमन्त्रीस्तरीय बैठक सकेर शुक्रबारै स्वदेश फर्किनुभएका गृहमन्त्री जनार्दन शर्मा र गृहसचिव लोकदर्शन रेग्मीले बढुवा प्रक्रिया अगाडि बढाउन कसरत गर्नुभएको थियो । शुक्रबारै राति गृहमा बसेको बढुवा समितिको बैठकले ११ डीआईजीलाई एआईजी र १७ एसएसपीलाई डीआईजी बनाउन सिफारिस गरेको हो । गृहको सिफारिस सूचीअनुसार डीआईजी बमबहादुर भण्डारी र एसएसपी सर्वेन्द्र खनाल बढुवाको पहिलो नम्बरमा पर्न सफल हुनुभएको छ । पूर्ववर्ती सरकारले प्रहरी महानिरीक्षकमा बढुवा गरे पनि सर्वोच्चबाट बदर गरिएका डीआईजी जयबहादुर चन्द सिफारिसको दोस्रो नम्बरमा पर्नुभएको छ । सरकारसँग मुद्दा खेपिरहेका डीआईजी नवराज सिलवाल भने सिफारिसमा पर्नुभएको छैन । प्रहरी मुख्यालयले सार्वजनिक गरेको सूचीअनुसार तेस्रो नम्बरमा डीआईजी देवेन्द्र सुवेदी, चौथोमा पशुपति उपाध्याय, पाँचौंमा केशरीराज घिमिरे, छैटौंमा माधवप्रसाद जोशी, सातौँमा विजयलाल कायस्थ, आठौंमा कमलसिंह बम, नवौंमा मिङ्मार लामा, दसौंमा रणबहादुर चन्द र एघारौंमा विजयकुमार भट्ट हुनुहुन्छ । बढुवा समितिका सदस्यसचिव आईजीपी प्रकाश अर्याल हुनुहुन्छ । बढुवा सिफारिस भएकामध्ये डीआईजी भण्डारी आफूलाई एक तह माथि पार्न सफल हुनुभएको छ । एसएसपीबाट बढुवा हुँदा चौथो नम्बरमा रहनुभएका बम चन्दलाई उछिन्दै एक नम्बरमा पर्नुभएको छ । एसएसपीबाट बढुवा हुँदा सात नम्बरमा रहनुभएका मधु पुडासैनी भने सिफारिसमा छुट्नुभएको छ । एसएसपीबाट डीआईजीमा दोस्रोपटक बढुवा हुनुभएका डीआईजी रणबहादुर चन्द सिफारिसमा परे पनि अर्का डीआईजी हेमन्तबहादुर पाल छुट्नुभएको छ । अब एक साताभित्र चित्त नबुझेका प्रतिस्पर्धी डीआईजीहरूले बढुवा सिफारिसविरुद्ध उजुरबाजुर नगरेमा बढुवा समितिले गृहमन्त्रीमार्फत मन्त्रिपरिषद्मा लैजानेछ । उजुरी परेमा फेरि एक साता बढुवा प्रक्रिया लम्बिनेछ । खरेललाई उछिने खनालले गृहको सिफारिसअनुसार १५ जना एसएसपीमध्ये बढुवा सूचीको एक नम्बरमा पर्नुभएका खनालले एसएसपीमा हुँदा एक नम्बरमा रहनुभएका रमेश खरेललाई उछिन्नुभएको हो । खरेललाई समितिले दोस्रो नम्बरमा बढुवा सूचीमा राखेको छ । प्रहरी प्रधान कार्यालयले सार्वजनिक गरेको प्राप्तांकअनुसार खनालले ८४४७३४ र खरेलले ८३८५१० नम्बर प्राप्त गर्नुभएको छ । जसअनुसार खनालले खरेललाई ०६२२४ नम्बरले उछिन्नुभएको हो । प्रहरी प्रधान कार्यालयका अनुसार बढुवा सूचीमा तेस्रो नम्बरमा पुष्कर कार्की, चौथोमा उत्तम कार्की, पाँचौंमा भोगबहादुर थापा, छैटौंमा पुस्कल रेग्मी, सातौंमा पवन खरेल, आठौंमा छविलाल जोशी, नवौंमा मनोज न्यौपाने, दसौंमा ज्ञानविक्रम शाह, एघारौंमा ठूले राई, बाह्रौंमा शरद चन्द, तेह्रौंमा धिरु बस्नेत, चौधौंमा पुष्पचन्द्र रञ्जित र पन्ध्रौंमा सुरेश विक्रम शाह पर्नुभएको छ । बढुवा भएका डीआइजी वमबहादुर भण्डारी जयबहादुर चन्द देवेन्द्र सुवेदी पशुपति उपाध्याय केशरीराज घिमिरे माधवप्रसाद जोशी विजयलाल कायस्थ कमलसिंह बम मिङ्मार लामा रणबहादुर चन्द विजयकुमार भट्ट बढुवा भएका एसएसपी सर्वेन्द्र खनाल रमेश खरेल पुष्कर कार्की उत्तम कार्की भोगबहादुर थापा पुस्कल रेग्मी पवन खरेल छविलाल जोशी मनोज न्यौपाने ज्ञानविक्रम शाह ठूले राई शरद चन्द धिरु बस्नेत पुष्पचन्द्र रञ्जित सुरेशविक्रम शाह"
एमालेसँग राजपाको कुनै हिमचिम छैन ठाकुर,"वीरगन्ज : राष्ट्रिय जनता पार्टीका अध्यक्ष महन्थ ठाकुरले एमालेसँग राजपाको हिमचिम बढेको कुरा निराधार भएको बताउनु भएको छ । वीरगन्ज महानगरपालिका वडा नम्बर २१ पटेलनगरमा आइतबार आयोजित पार्टी प्रवेश तथा पत्रकार सम्मेलनमा सञ्चारकर्मीसँग बोल्दै अध्यक्ष ठाकुरले एमालेका नेताहरुसँग राजपाका कोहि पनि शीर्ष नेताहरुले कुनै पनि संवाद र छलफल नगरेको दाबी गर्नुभयो । मधेसका एजेण्डाका सवालमा एमालेको पुरानै अडान अहिले पनि यथावत नै रहेको र उसले अहिले पनि मधेसका माग पुरा गर्न नचाहेको भन्दै अध्यक्ष ठाकुरले भन्नु भयो, पुर्वसभामुख दमननाथ ढुंगानाको पहलमा दोश्रो तहका केहि नेताहरुले भने एमालेका नेताहरुसंग एक दुइ पटक छलफल मात्रै गरेका छन्, एमालेसँग हाम्रो कुनै हिमचिम छैन । अध्यक्ष ठाकुरले संविधान संशोधन र जनसंख्याको आधारमा मधेसमा स्थानीय तहको संख्या थप नगरिएसम्म यथास्थितीमा राजपा तेश्रो चरणको स्थानीय तह निर्वाचनमा सहभागी नहुने स्पष्ट पार्नु भयो । सरकार गठनका बेला राजपासँग भएको तीन बुँदे सम्झौता कार्यान्वयन भएपछि मात्रै राजपाले चुनावमा भाग लिने उहाँले बताउनु भयो । हामीले कुनै नयाँ माग गरेका छैनौ, पुरानै सहमति र सम्झौता लागु हुनु पर्छ भन्ने हाम्रो माग होे, उहाले भन्नु भयो, मधेसका मागका बारेमा एमालेले अहिले पनि दोधारे कुरा गरेर बहानाबाजी गरिरहेको छ । निर्वाचन आयोगमा दल दर्ताका बारेमा सोधिएको जिज्ञासामा राजपा अध्यक्ष ठाकुरले ६ दल मिलेर नयाँ पार्टी राजपा बनेपछि निर्वाचन आयोगमा दल दर्ता गरिए पनि मधेसका माग सम्बोधन नभए सम्म राजपा चुनावमा नजाने स्पष्ट पार्नु भयो ।"
प्रधानमन्त्रीको स्वकीय सचिवमा जोशी,काठमाडौं : प्रधानमन्त्री शेरबहादुर देउवाले स्वकीय सचिवमा अधिवक्ता केशवराज जोशीलाई नियुक्त गर्नुभएको छ। यसअघि संसदीय दल हेर्ने गरी निजी सचिवको जिम्मेवारीमा रहेका जोशीलाई आइतबार प्रधानमन्त्री देउवाले स्वकीय सचिवमा नियुक्त गर्नुभएको हो। एक दशकभन्दा लामो समयदेखि वकालत पेशामा क्रियाशील जोशीलाई विशिष्ठ श्रेणीको सेवा सुविधा पाउने गरी नियुक्त गरिएको हो। धनगढी उपमहानगरपालिका५ का जोशी यसअघि २०६१ सालमा तत्कालीन कानुन मन्त्रीको स्वकीय सचिव हुनुहुन्थ्यो। यसअघि नेपाली कांग्रेसका तत्कालीन सभापति सुशील कोइराला नेतृत्वको सरकारको श्रम राज्यमन्त्रीको समेत कानुनी सल्लाहकार भएर काम गरेको अनुभव जोशीसँग छ । उहाँले २०५८ मा नेपाली कांग्रेस संसदीय दलका प्रमुख सचेतक टेकबहादुर चोखालको पनि स्वकीय सचिव भएर काम गर्नुभएको थियो ।
राष्ट्रपतिप्रमबीच राजनीतिक छलफल,"काठमाडौँ : राष्ट्रपति विद्यादेवी भण्डारी र प्रधानमन्त्री शेरबहादुर देउवाबीच राष्ट्रपति भवन, शीतलनिवासमा आइतबार बिहान भेटवार्ता भएको छ । भेटवार्ताका क्रममा राजनीतिकलगायत समसामयिक विषयमा छलफल भएको थियो । प्रधानमन्त्री शेरबहादुर देउवाका प्रेस संयोजक गोविन्द परियारले राष्ट्रपति भण्डारी र प्रधानमन्त्री देउवाबीच नियमित भेटघाट भएको जानकारी दिनुभयो ।"
एक दुई दिनमै मन्त्रिमण्डल बिस्तारः नेता निधि,काठमाडौं : नेपाली कांग्रेसका नेता विमलेन्द्र निधिले एक दुई दिनभित्रै मन्त्रिमण्डल बिस्तार हुने बताउनु भएको छ । कांग्रेसका तर्फबाट मन्त्रालय बाँडफाँड कार्यदलमा रहनुभएका नेता निधिले माओवादी केन्द्रका अध्यक्ष पुष्पकमल दाहाल बैंककबाट आज स्वदेश फर्किए लगत्तै मन्त्रालय बाँडफाँडको काम टुंग्याएर मन्त्रिमण्डल बिस्तार गरिने उल्लेख गर्नुभयो । उहाँले दोस्रो चरणको निर्बाचनका मन्त्रिमण्डल बिस्तारमा ढिलाई भएको प्रष्ट पार्नुभयो । काठमाडौंको सतुंगलमा रहेको बागेश्वरी अस्पतालको दशौं बार्षिकोत्सवको उद्घाटन गर्दै पूर्ब उपप्रधानमन्त्री निधिले एक बर्ष संसदको म्याद थप्ने हल्ला निराधार भएको बताउनुभयो । बर्तमान सत्तागठबन्धनका मुख्य दुई घटक कांग्रेस र माओवादी केन्द्र म्याद थप्ने पक्षमा नभएको उनको भनाई थियो । कांग्रेस नेता निधिले निर्बाचन क्षेत्र निर्धारण आयोग छिट्टै गठन हुने जानकारी गराउनु भयो । सोही आयोगले दिएको रिपोर्टका आधारमा मंसिर मसान्तभित्र प्रदेश र संघीय संसदको निर्बाचन हुने उहाँले बताउनु भयो । मुख्य बिपक्षी दल एमालेले साथ नदिएका कारण संबिधान संशोधन प्रकृया अघि बढ्न नसकेको बताउँदै नेता निधिले भन्नुभयो संघीयता कार्यान्वयन र मधेशका समस्या समाधान गर्नका लागि अघि बढाइएको संबिधान संशोधनमा साथ नदिएबाट प्रष्ट हुन्छ एमाले मुलुकमा संघीयता चाहदैन । संशोधनका पक्षमा दुई तिहाई नपुग्ने भएपछि तत्कालका लागि संशोधन प्रकृया स्थगित गरिएको बताउँदै उहाँले भन्नुभयो पास नभए पनि मतदान प्रकृयामा जाउँ भनेर राजपाका नेताहरु भन्छन् भने कांग्रेस प्रकृया अघि बढाउन तयार छ ।

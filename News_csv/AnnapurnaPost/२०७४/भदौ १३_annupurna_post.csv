शीर्षक,विवरण
नेपाली बुलेट नरोक,"बोलीले असल छिमेकीको भ्रम पार्नु र त्यसलाई व्यवहारमा देखाउनु फरक कुरा हुन्। भारत भ्रमणका क्रममा हाम्रा प्रधानमन्त्रीले मान सम्मान मज्जैले पाए। नेपालका प्रधानमन्त्रीको भ्रमणलाई अखबारमा एक कोलम स्थान दिन पनि कञ्जुस्याईं गर्ने भारतीय मिडियाले समेत प्रधानमन्त्री शेरबहादुर देउवाको भ्रमणलाई महत्वव दिए। नेपालको पेट्रोलियम आपूर्तिमा भारतीय आयल निगमको एकाधिकार छ। यो भारतीय पक्षको नाफा कमाउने व्यापार मात्र हो। नेपालले नाफा दिएर किन्ने वस्तुको ढुवानीमा समेत एकाधिकार खोज्नुलाई जायज मान्न सकिन्न। अन्य पेट्रोलियम पदार्थ ढुवानीमा नेपाली व्यवसायीकै ट्यांकर प्रयोग भइरहे पनि ग्यास ढुवानीमा भारतीय व्यवसायीको बुलेटको एकाधिकार छ। भारतले लगाएको पछिल्लो नाकाबन्दीको समयमा आफ्नै नम्बर प्लेटको बुलेट नहुँदा ग्यास आयात थप जटिल भयो। भारतले आफ्ना व्यवसायी सुरक्षाको कारण नेपालमा ग्यास ढुवानी गर्न नमानेको भन्दै वहानाबाजी गरिरह्यो। नाकाबन्दीको पाठ सिकेर संसद्को उद्योग, वाणिज्य तथा उपभोक्ता हित सम्बन्ध समितिको निर्देशनपछि सरकारले स्थानीय व्यवसायीलाई ग्यास ढुवानीको बाटो खुलाउने काम गरेको थियो। सरकारले आर्थिक वर्ष २०७२७३ को बजेटमार्फत एलपीजी ग्यास ढुवानी गर्ने बुलेट खरिद गरी नेपाल भित्र्याउने विषयमा भन्सारमा लाग्ने महसुलमा दुईतिहाइसम्मको छुट दिएको थियो। यही अवधिमा आपूर्ति मन्त्रालयको निर्देशनमा नेपाल आयल निगमले २०७२ असोजमा नेपाली ग्यास उद्योगहरूले आवश्यकताअनुसार ढुवानी गर्न बुलेट खरिद गर्नसक्ने बाटो पनि खोल्यो। सरकारले निजी क्षेत्रलाई खरिदसम्बन्धी मार्गमात्रै प्रशस्त गरिदियो। ढुवानी गर्न पाउने भनिएपछि व्यवसायीले पनि ग्यास बुलेट किन्नबनाउन लगानी गरे। तर भारतीय पक्ष अनुदार भएका कारण ग्यास ढुवानीमा समेत परनिर्भरताको निरन्तरता कायम छ। जसका कारण बुलेटमा स्थानीय व्यवसायीले गरेको लगानी जोखिममा परेको छ। भारतीय ग्यास बुलेटवालाले वर्षमा ३ अर्ब रुपैयाँभन्दा बढी भाडावापत लगिरहेका छन्। दुई सय बुलेटका धनी एकै व्यवसायीले भने ग्यास ढुवानी गरी डेढ अर्ब रुपैयाँ लगिरहेका छन्। नेपाली बुलेटलाई ढुवानी गर्न दिए ती व्यवसायीले विकल्प खोज्नुपर्ने छ। तिनकै व्यवसाय सुरक्षित गर्न भारतीय कर्मचारीतन्त्र र राजनीतिक नेतृत्व लागिपरेको देखिन्छ। बुलेट विवादमा नेपालका सरकारी निकाय र व्यवसायीको पनि कमजोरी देखियो। ग्यास ढुवानीको व्यवसाय गुम्न नदिन भारतीयले जोड गर्नु नौलो होइन, तर नेपाली व्यवसायीले सबै प्रक्रिया बुझिसकेपछि मात्र लगानी गर्न थाल्नुपथ्र्यो। तर उत्साहित भई पहिला बुलेट किन्नअर्डर दिन हतार गर्ने, अनि भारततिरको कागजी प्रक्रिया पूरा गराउन लागिपरेको देखियो। भारतले विस्फोटक पदार्थसम्बन्धी कानुनी प्रावधानको अड्को थापेर नेपाली ग्यास बुलेटलाई ढुवानीबाट रोक्न खोज्यो। सरकारले खरिदसम्बन्धी अनुमति दिनुअघि भारतमा भएको विस्फोटक पदार्थसम्बन्धी कानुन अध्ययन गरी बाधा अड्चन फुकाउन पहल गरेर मात्र खरिदसम्बन्धी अनुमति दिनुपर्थ्यो। व्यवसायी वर्ष दिनदेखि बुलेट सञ्चालनमा अवरोधको रूपमा देखापरेको विस्फोटनसम्बन्धी अनुमतिपत्र लिन आपूर्ति र परराष्ट्र मन्त्रालय, भारतीय दूतावास, दिल्लीस्थित दूतावास, नागपुरस्थित एक्सप्लोसिभ विभागमा धाइरहेका छन्। यसमा व्यवसायी कुद्ने हैन, सरकारले कूटनीतिक पहल गरी वातावरण मिलाउनुपर्छ। बुलेटमा लगानी गरेका व्यवसायीको कुरा पत्याउने हो भने ५ अर्बको लगानीमा भारतकै मापदण्डमा आधारित ४ सय वटा बुलेट तयारी अवस्थामा छन्। थप तीन सय ७५ वटा बुलेट निर्माणको लागि अर्डर पनि दिइसकेको अवस्था छ। नाकाबन्दीपछि जनस्तरमा चिसिएको सम्बन्धलाई पूर्ववत अवस्थामा पुर्याउन भारतले आफ्ना केही व्यवसायीको हित हेरी नेपाली व्यवसायीको ढुवानी गर्न पाउने अधिकार वञ्चित गर्नु हुँदैन। जनस्तरमा अनुभव गरिने मित्रवत् व्यवहार देखाउनुपर्छ।"
गाउँपालिकामा बस्दैनन् जनप्रतिनिधि,"जाजरकोट : स्थानीय तहमा जनप्रतिनिधि निर्वाचित भएको तीन महिना बितिसक्यो । सिंहदरवारको अधिकार गाँउ गाँउमा भन्ने चुनावताकाको नारा सार्थक हुने त कुरै छाडौं अहिले सम्म जनप्रतिनिधिले वडा कार्यालय समेत पाएका छैनन् । वडा कार्यालय स्थापना नहुँदा स्थानीयले निकै सास्ती पाउन थालेका छन् । जनप्रतिनिलिाई भेटाउनै मुस्किल पर्ने गरेको सेवाग्राहीको गुनासो छ । भेरी नगरपालिका वडा नं ४ का वडाध्यक्ष खम्बजंग शाहले निर्वाचित भए लगत्तै छुटै वडा कार्यालय स्थापना गरेर सेवा प्रवाह गर्ने सोच बनाएका थिए तर कर्मचारी अभावले उनको सोच पूरा हुन पाएको छैन । कर्मचारी अभावमा वडा नं १ देखी ४ सम्म संयुक्त वडा कार्यालय बनाइएको छ । संयुक्त वडा कार्यालयका सचिव केदारबहादुर कार्कीले चार ओटा वडाको काम जेनतेन धानिरहेका छन् । प्रत्येक वडा कार्यालयमा वडा सचिव, लेखा सहायक र अन्य कर्मचारी गरी कम्तिमा पाँच जनासम्म कर्मचारी रहने व्यवस्था छ तर कर्मचारी नहुँदा यसरी नै संयुक्त वडा कार्यालय स्थापना गरेर काम चलाइरहेको नगरपालिकाका कार्यकारी अधिकृत रामप्रसाद शर्माले बताए । १३ वटा वडा रहेको नगरपालिकामा चार जना वडा सचिवले काम चलाइरहेका छन् । भेरी नगरपालिका जस्तै जिल्लाभर यसरी नै संयुक्त वडा कार्यालय मार्फत सेवा प्रवाह भइरहेको छ । जाजरकोटमा तीन नगरपालिका र चार गाँउपालिका छन् । यी सातै तहमा ७७ वटा वडा रहेका छन् तर २६ जना गाविस सचिवले संयुक्त वडा कार्यालय मार्फत कामकाज धानिरहेका छन् । थप कर्मचारी कहिले आउने अझै टुङ्गो छैन । अहिले सम्म कुनै पनि गाउँपालिकाले वडा कार्यालय स्थापना गर्न सकेका छैनन् । मैले म निर्वाचित हुने वित्तिकै वडा सचिवसहितका कर्मचारी मागेको थिएँ अहिले सम्म पाएको छैन, कहिले पाइने हो त्यो पनि थाहा छैन'उनले भने । वडामा मात्र होइन नगरपालिकामा पनि कर्मचारी अभाव कायमै भएको भेरीनगरपालिकाका प्रमुख चन्द्रप्रकास घर्तीको भनाई छ ।नगरपालिका र वडा कार्यालय मात्र होइन अन्य कार्यालयबाट नगरपालिकामा खटिएका जिल्ला समन्वय समिति, शिक्षा, पशु, कृषि, शिक्षा लगायतबाट खटिएका कर्मचारी पनि अहिलेसम्म सम्बन्धित पालिकामा गएका छैनन् । गएकालाई पनि पालिकाहरुले काममा लगाउन सकेका छैनन्। आर्थिक वर्षको सुरुसँगै गाँउमा कर्मचारी जाने, गाँउपालिका र नगरपालिकाबाट सबै सेवा प्रवाह हुने सोचेका स्थानीय अहिलेसम्म गाँउबाट सेवा प्रवाह नहुँदा निराश छन् । वारेकोट गाँउपालिकाका अध्यक्ष महेन्द्र शाह भन्छन्,गाँउमा न त टेलिफोनले काम गर्छ न बैकिङ्ग सुविधा नै छ । न त कर्मचारी व्यवस्थापन नै भएको छ । सदरमुकाम नबसेर के गर्नु ?' कतिपय सेवा सदरमुकामबाटै भेरहेको उनले स्वीकार गरे । जिल्लाका अधिकांश ठाँउमा टेलिफोन सेवा विस्तार हुन सकेको छैन । केही ठाँउमा सिडिएमए फोनले काम गरेपनि गाँउ तथा नगरपालिकाका केन्द्र रहेका ठाँउमा कुनै पनि फोनले काम गर्दैन । कर्मचारी अभाव, फोनले काम नगर्नेका साथै बैंकले काम नगर्दा गाउँमा बस्ने अवस्था नभएको उनको भनाई छ । कुशे गाँउपालिकाका अध्यक्ष हरिचन्द्र बस्नेतले भने त्यही भएर गाँउपालिका र जिल्ला सभाको पहिलो बैठकले संचार सेवा विस्तार र बैक स्थापनाका लागी सरकारसँग आग्रह गर्ने निर्णय गरेका हौ ।' सरकारले प्रत्येक स्थानीय तहमा कम्तिमा एउटा सरकारी बैंक स्थापना गर्ने घोषणा गरिसकेको छ तर कहिलेसम्म बैक स्थापना हुने कुनै सुरसार समेत छैन । केहीमहिना भित्रै टेलिफोनका टावर निर्माण र बैंक स्थापना गर्न सके मात्र सेवा प्रवाह सहज हुने छेडागाड नगरपालिकाका प्रमुख लालबहादुर महताराले बताए । नगरपालिका भएर पनि नगरको लागि चाहिने सडक यातायात, बिजुली र सञ्चार जस्ता अत्यावश्यक सेवा नहुँदा नगरमै बसेर सेवा प्रवाह गर्न कर्मचारी र जनप्रतिनिधिलाई निकै समस्या परेको छ' उनले भने,नगरलाई नगर जस्तो बनाउन म प्रयत्नशील रहनेछु' सिहदरबारको अधिकार गाँउमा पुगेको अनुभुति दिन सरकारले कर्मचारी व्यवस्थापन, संचार सुविधा र अन्य पुर्वाधार स्थापना गर्नु आवश्यक छ ।' सरकारले यसै महिनाभित्र आगामी बर्षको बजेट पारित गर्न स्थानीय तहलाई निर्देशन दिएको भएपनि अहिलेसम्म जनप्रतिनिधि गाँउ गएका छैनन् । यस अघि पनि करीव १५ बर्ष देखी तत्कालीन गाविस सचिवले सदरमुकामबाटै सेवा प्रवाह गदै आएका थिए । त्यही अवस्था दोहरिने हो कि भनेर त्रिवेणी नलगाड १२ का मोहन बस्नेत चिन्तित छन् । पूर्वाधार विस्तार नहुँदा सम्म गाँउमै बसेर जनप्रतिनिधि र कर्मचारीले काम गर्न गाह्रो भएको उनले बताए । भेरी नगरपालिका बाहेक जिल्लाका अन्य ६ ओटा पालिकामा टेलिफोनको सुविधा विस्तार हुन सकेको छैन भने कुनै पनि बैकिङ्ग सुविधा विस्तार हुन सकेको छैन । त्यस्तै सडक विस्तार समेत हुन सकेको छैन । छेडागाड र नलगाड नगरपालिकामै यातायातको सुविधा पुग्न सकेको छैन । हामीलाई काम गर्न निकै गाह्रो छ इमेल इन्टरनेटको त कुरै छाडौं टेलिफोनको समेत सुविधा छैन न त बैंक नै छन्' नलगाड नगरपालिकाका मेयर टेकबहादुर रावलले भने यस्तो अवस्थामा कसरी सिहदरबारको अधिकार गाँउमा जान्छ ।'"
'गुन्डागर्दी नियन्त्रण गर्न सरकार प्रतिबद्ध छ',"काठमाडौं: गृह राज्यमन्त्री श्यामकुमार श्रेष्ठले गुन्डागर्दी नियन्त्रण गर्न सरकार प्रतिबद्ध रहेको बताएका छन्। सर्वसाधारणले निर्धक्क भएर आफ्नो पेसा व्यवसाय गर्न पाउनुपर्छ', उनले भने, कुनै पनि बहानामा हुने गुन्डागर्दी सरकारले नियन्त्रण गर्छ।' सोमबार राजधानीमा रामेछापकाठमाडौं पत्रकार समाजले आयोजना गरेको अन्तरक्रियामा उनले कानुन नहुँदा प्राकृतिक प्रकोपपछिको व्यवस्थापनमा कठिनाइ भएको र सरकारले छिट्टै विपद व्यवस्थापन ऐन ल्याउने बताए। प्राकृतिक प्रकोपपछिको उद्धार, राहत र पुनःस्थापना सहज गराउन विपद व्यवस्थापन विधेयक सहमतिका लागि कानुन मन्त्रालयमा पठाएको उनले जानकारी दिए। मन्त्री श्रेष्ठले देशका भौगोलिक विशिष्टताअनुसार हिमाल, पहाड र तराईको अवस्था दृष्टिगत गरी कानुन निर्माण गर्न लागेको बताए। मन्त्री श्रेष्ठले बाढी पहिरोपछि एकद्वार प्रणालीबाट वितरण गर्दा पीडितले सहज रूपमा राहत प्राप्त गरेको उनले बताए। मन्त्री श्रेष्ठले बाढी प्रभावित तराईका जिल्लामा राहत वितरण गर्नुका साथै पुनःस्थापनामा पनि सरकार गम्भीर रहेको बताए। बाढी प्रभावित जिल्लामा दैनिक कहाँ कति राहत वितरण भयो ? जानकारी राखिएको छ', उनले भने, कुनै समस्या भए पीडितले सिधै गृह मन्त्रालयको हटलाइनमा सम्पर्क गर्दा हुन्छ।' रामेछाप जिल्लाको विकास निर्माणमा आफूले प्राथमिकता निर्धारण गरेर काम गरिरहेको बताउँदै मन्त्री श्रेष्ठले भने, रामेछापमा मुख्य सडक, विद्युतीकरण, जलविद्युत् आयोजना, खानेपानीको समस्या समाधान गर्न प्रतिबद्ध भएर लाग्छु।'"
तीन तहको निर्वाचनपछि संविधान कार्यान्वयन: सञ्चारमन्त्री बस्नेत,"काठमाडौँ: सूचना तथा सञ्चारमन्त्री मोहनबहादुर बस्नेतले संविधान कार्यान्वयनका लागि तीनै तहको निर्वाचन तोकिएको समयमा हुने बताएका छन्। नेपाल शैक्षिक परामर्श सङ्घ (इक्यान)को २१औँ वार्षिक स्थापना दिवसका अवसरमा मंगलबार आयोजित कार्यक्रममा उनले दुई चरणको स्थानीय तहको निर्वाचन सम्पन्न गरेर तेस्रो चरण हुन थालेको छ भन्दै प्रदेश र सङ्घको निर्वाचनपछि संविधान पूर्णरुपमा कार्यान्वयन आउने बताए। उनले संविधान गतिशील भएकाले आवश्यक अनुसार संशोधन हुनेमा पनि जोड दिए। 'संविधानमा केही त्रुटि रहेकाले आवश्यकताअनुसार संशोधन गर्दै जाने हो', मन्त्री बस्नेतले भने, 'संविधान कार्यान्वयन भएपछि मुलुकले आर्थिक समृद्धि हासिल गर्ने छ।' शिक्षा व्यापारमुखी नभई सेवामुखी हुनुपर्नेमा जोड दिँदै उनले शिक्षामा आयात र व्यापारमा निर्यात गर्नुपर्छ भने। मन्त्री बस्नेतले विदेशिएका विद्यार्थी नेपाल फर्काउन सके नेपालको भविष्य सुन्दर हुने सुझाव दिए। नेपाल प्राध्यापक सङ्घका अध्यक्ष रामेश्वर उपाध्याय, नेपाल चेम्बर अफ कमर्शका उपाध्याक्ष ज्ञानेन्द्ररत्न तुलाधार, नेपाल अभिभावक सङ्घका अध्यक्ष केशव पुरी, इक्यानका अध्यक्ष प्रकाश पाण्डेले विदेशमा अध्ययन गरेका नेपाली जनशक्तिलाई नेपालमै आएर काम काम गर्ने वातावराण तयार पार्नुपर्ने धारणा व्यक्त गरे। रासस"
समाजवादी फोरमले गर्यो प्रदेश २ का स्थानीय तहका उम्मेदवारको नाम सार्वजनिक (सूचीसहित),"काठमाडौं : संघीय समाजवादी फोरम, नेपालले प्रदेश नम्बर २ का सर्लाही र महोत्तरी बाहेक सबै जिल्लाका उम्मेदवारको नाम टुंगो लगाएको छ । पार्टीको केन्द्रीय कार्य सम्पादन समितिको बैठकले गाउँपालिका, नगरपालिका, उपमहानगरपालिका र महानगरपालिकाका अध्यक्ष उपाध्यक्ष, मेयर र उपमेयरका उममेदवारको नाम टुंगो लगाएको हो । अन्य उम्मेदवारको नामावली पछि टुंगो लाग्ने नेता अजम्बर राई काम्बाङले जानकारी दिए ।"
संविधान संशोधनका लागि निरन्तर प्रयत्नरत रहनेछुः प्रचण्ड,"जनकपुरधाम : माओवादी केन्द्रका अध्यक्ष पुष्पकमल दहाल प्रचण्डले आवश्यकता अनुसार संविधान संशोधनका लागि आफू निरन्तर प्रयत्नरत रहने बताएका छन् । मंगलबार जनकपुरमा माओवादीले आयोजित पार्टी प्रवेश कार्यक्रममा पूर्व प्रधानमन्त्री प्रचण्डले संविधानको स्वीकार्यता बढाउने र मधेस पहाड हिमाललाई जोडेर देशको एकता बलियो बनाउने काममा आफू लागि परेको बताए । दहालले भने, पहाडबाट मधेसलाई अलग गर्न खोज्ने पहाडीया विरोधी अतिवादी धारा र पहाडमा मधेस विरोधी राष्ट्रवादको नाममा अर्को अतिवादी धाराले देशलाई विखण्डन गर्न खोजेको छ । प्रचण्डले दुवै अतिवादको विरुद्धमा मधेस पहाडको जनता एक भएको र यस्ता भ्रम फैलाउन खोज्ने जाली फटहाहरुको विरुद्धमा माओवादी लागि परेको दाबी गरे। केही शक्तिले माओवादीलाई मधेस विरोधी पार्टी हो भनेर प्रमाणित गर्न खोजको तर, माओवादी जनयुद्धकालमै मधेसीको हकअधिकारको लागि मधेसी राष्ट्रिय मुक्तिमोर्चा गठन गरी निरन्तर लडी रहेको अध्यक्ष प्रचण्डले दाबी गरे । पार्टी प्रवेश कार्यक्रममा नेपाली कांग्रेस, नेकपा एमाले, राजपा नेपाल, नयाँ शक्तिलगायतको पार्टीबाट ७ सय १५ जना कार्यकर्तालाई अध्यक्ष दहालले टीका लगाई पार्टी प्रवेश गराएका हुन् । माओवादी जनताको पार्टी रहेको हुनाले यसप्रतिको आस्थालाई कसैले पनि मेट्न नसक्ने दहालको भनाइ थियो । पार्टी प्रवेश कार्यक्रममा माओवादीका शीर्ष नेता नारायणकाजी श्रेष्ठ प्रकाश, रामबहादुर थापा बादल, मातृका प्रसाय यादव, रामचन्द्र झा लगायत सहभागी थिए।"
भष्टाचारीको पक्षमा कानुन बन्दैन : थापा,चितवन : नेपाली कांग्रेसका केन्द्रीय सदस्य एवं पूर्व स्वास्थ्यमन्त्री गगनकुमार थापाले भष्टाचारीले निर्वाचनमा भाग लिन पाउने व्यवस्थाको विरुद्ध आफू उभिने बताएका छन् । नेता थापाले व्यवस्थापिका संसद्मा केही सांसदले भष्टाचारीले पनि चुनाव लड्न पाउनु पर्ने व्यवस्था ल्याउन लागेको भए पनि आफू त्यसविरुद्ध लाग्ने बताए । चितवनमा आयोजित एक कार्यक्रमलाई सम्बोधन गर्दै पूर्वमन्त्री थापाले भष्टाचारीलाई बचाउ गर्ने विधेयक रोक्न जस्तो सुकै मुल्य चुकाउन पछि नपर्ने उल्लेख गरेका छन् । थापाले भष्टाचारीले निर्वाचनमा भाग लिन पाउने गरी कसैले प्रस्ताव ल्याए त्यसका विरुद्ध उभिने प्रष्ट पारे । समाजसेवी गौरीदेवी प्रधानको ८३ औ जन्मदिनको अवसरमा आयोजित अभिनन्दन कार्यक्रममा बोल्दै नेता थापाले समाजमा भष्टाचार ठहरिएकाहरु जनप्रतिनिधि हुनै नसक्ने दाबी गरे । सँगै पूर्व स्वास्थ्यमन्त्री थापाले माथेमा आयोगको प्रतिवेदन कार्यान्वयन गरी डा गोविन्द केसीको माग पुरा गर्नुको विकल्प नभएको प्रष्ट पारेका छन् ।
जनकपुरमा माधव नेपाललाई राजपाका कार्यकर्ताको कुचो,जनकपुरधाम : स्थानीय तहको निर्वाचनलाई लक्षित गरि नेकपा (एमाले) द्वारा आयोजित चुनावी सभामा राष्ट्रिय जनता पार्टी (राजपा) का कार्यकर्ता अवरोध गरेका छन् । प्रदेश नम्बर २ का अगुवा कार्यकर्ता भेलालाई सम्बोधन गर्न जनकपुर आइपुगेका एमालेका वरिष्ठ नेता तथा पूर्व प्रधानमन्त्री माधवकुमार नेपाललाई राजपाका कार्यकर्ताले कुचो देखाउँदै विरोध गरेका थिए । स्थानीय पिडाडी चोकमा आयोजित कार्यकर्ता भेलामा सहभागी हुने कार्यक्रम स्थल पुग्ने बेला राजपाका कार्यकर्ताले नेता नेपाललाई कालो झण्डा र कुचो देखाउदै विरोधमा नाराबाजी सुरु गरेपछि केहीबेर झडपको अवस्था सृजना भएको थियो । संविधान संशोधनको विपक्षमा मतदान गरेर संशोधन विधेयक विफल बनाउनमा प्रमुख भूमिका निर्वाह गरेको एमाले मधेस विरोधी पार्टी रहेको भन्दै राजपाका नेता कार्यकर्ताहरुले नेता नेपालको विरोध गरेका हुन् । एमालेलाई मधेसबाट धपाउनु पर्छ भन्दै राजपा कार्यकर्ताहरुले पार्टीको विरोधमा चर्को नाराबाजी समेत गरे । नेता नेपाल चढेको गाडीमा राजपा कार्यकर्ताहरुले ढुंगामुढा समेत गरेका थिए । कार्यक्रम स्थलमा ढुंगामुढा हुन थालेपछि प्रहरीले हस्तक्षेप गर्दा राजपा कार्यकर्ता र प्रहरीबीच झडप समेत भएको थियो । झडपको क्रममा प्रहरीको लाठी प्रहारबाट राजपाका आधा दर्जन कार्यकर्ता घाइते भएको राजपा नेता परमेश्वर साहले जानकारी गराएका छन् । स्थिति तनावपूर्ण भएपछि कार्यक्रमस्थलमा व्यापक मात्रमा सुरक्षाकर्मी परिचालन गरिएको हो । तनाव बढेपछि प्रहरीले कार्यक्रमस्थलमा घेराबन्दी गरी एमालेको कार्यक्रमलाई सञ्चालित गराएको थियो । राजपा कार्यकर्ताले एमालेको विरोधमा रामानन्द चोकमा टायर समेत बालेर प्रर्दशन गरेका थिए ।
वीरगन्ज महानगरको उपमेयर उम्मेदवारमा काँग्रेस भित्र चर्को विवाद,"वीरगन्जः वीरगन्ज महानगरपालिकाको उपमेयर उम्मेदवार छान्ने क्रममा काग्रेसभित्र चर्को विवाद देखिएको छ। पार्टीको साधरण सदस्य नरहेकी युवतीलाई उपमेयरको उम्मेदवार बनाउने अडान कांग्रेसका स्थानीय नेताले लिएपछि उम्मेदवारमा चर्को विवाद देखिएको हो। काँग्रेसको केन्द्रिय कार्य सम्पादन समितिले वीरगन्ज महानगरको मेयरमा काँग्रेसका पर्सा जिल्ला सभापति अजय द्विवेदीलाइ उम्मेदवार बनाउने निर्णय गरिसकेको छ। तर उपमेयरको भने अहिलेसम्म टुङगो लाग्न सकेको छैन। काँग्रेसको पर्सा जिल्ला कार्य समितिले वीरगन्ज महानगरको उपमेयरका लागि शान्ति कार्की, उत्तमा प्याकुरेल, रुपा देवी श्रेष्ठ, डाक्टर सुस्मा तिवारी, विद्या श्रेष्ठ र सकुन्तला देवी कुर्मीको नाम केन्द्रिय कार्य सम्पदान समितिमा सिफारिस गरिसकेको छ। तर केन्द्रीय सदस्य रमेश रिजालले पार्टीको साधरण सदस्य समेत नरहेकी प्रियंका केशरीलाइ उपमेयरको उम्मेदवार बनाउने अडान लिएपछि जिल्लाका अधिकांश नेताले विरोध जनाएका कारण काँग्रेस भित्र उपमेयरको उम्मेदवारका विषयमा चर्को विवाद भएको छ। केशरी गोरखापत्र राष्ट्रिय दैनिकका पत्रकार एंव नेपाल प्रेस युनियनका संस्थापक सदस्य कन्हैया केशरीकी जेठी छोरी हुन्।केन्द्रीय सदस्य रिजालले अडान लिएका प्रियंका, पार्टीको साधरण सदस्य समेत नरहेको र पार्टीमा उनको कुनै पनि योगदान पनि नरहेको भन्दै काँग्रेसका अधिकांश नेताहरुले विरोध जनाएका हुन्। उपमेयरका लागि जिल्ला कार्य समितिले शान्ति कार्की, उत्तमा प्याकुरेल, रुपमा देवी श्रेष्ठ , डाक्टर सुस्मा तिवारी , विद्या श्रेष्ठ र सकुन्तला देवी गरी ६ जनाको मात्रै नाम केन्द्रीय कार्य सम्पदान समितिमा सिफारिस गरेको छ। काँग्रेस पर्साका सचिव श्याम पटेलले भने,'प्रियंकाको नाम जिल्ला कार्य समितिले सिफारिस नै गरेको छैन।उनी पार्टीको साधरण सदस्य पनि होइन, जिल्ला कार्य समितिले सिफारिस गरेकै ६ जना मध्येबाट एक जनालाइ पार्टीले उम्मेदवार बनाउछ।' तर केन्द्रिय सदस्य रिजालले भने वीरगन्जको मेयरमा पार्टी सभापति द्विवेदी र उपमेयरमा प्रियंकालाइ उम्मेदवार बनाउने निर्णय केन्द्रिय कार्य समितिले गरिसकेको दाबी गरे। काठमाण्डौमा रहेका केन्द्रिय सदस्य रिजालले मङगलवार अन्नपूर्णपोष्टसंग टेलिफोनमा कुरा गर्दै भने, 'वीरगन्जको मेयर र उपमेयरमा पार्टी भित्र कुनै विवाद नै छैन ,दुवै पदका उम्मेदवारको निर्णय भइसकेको छ। तर जिल्ला सचिव पटेलले भने मेयरमा द्विवेदीलाइ उम्मेदवार बनाउने निर्णय मात्र भएको र उपमेयरका उम्मेदवारको टुङगो भने अहिले सम्म नलागेको बताए। पार्टी नेतृत्वले उपमेयरमा प्रियंकालाइ नै उम्मेदवार बनाएको खण्डमा पार्टी सभापति द्धिवेदीले आफु मेयरमा नलड्ने अडान लिएको काँग्रेस श्रोतले जनाएको छ। पार्टीको साधरण सदस्य समेत नरहेको र पार्टीका आम कार्यकर्ताले नामै नसुनेका व्याक्तिलाइ उपमेयर बनाउने अडान केन्द्रीय सदस्य रिजालले लिएका छन्। उपमेयरका उम्मेदवार द्विवेदी निकटका स्थानीय एक नेताले भने , यसमा रहस्य के छ हामीले पनि बुझन सकिरहेका छैनौ।यदि पार्टी नेतृत्वले प्रियंकालाइ नै उपमेयरको उम्मेदवार बनायो भने द्विवेदी स्वंय पनि मेयरमा चुनाव लड्न हुन्न यो निश्चित नै छ। वीरगन्ज महानगरको उपमेयरको उम्मेदवार छनौटमा देखिएको विवाद सुल्झाउनका लागि पर्साका काँग्रेस नेताहरु आइतवार देखि नै काठमाडौंमै छन्। वीरगन्ज महानगरको उपमेयरको उम्मेदवार छनौटमा देखिएको विवाद सुल्झाउनका लागि सानेपा स्थित पार्टी केन्द्रिय कार्यालयमा आइतवार देखि नै केन्द्रिय कार्य सम्पादन समितिको बैठक जारी रहेको भन्दै जिल्ला सचिव पटेलले भने , बुधबार दिउँसो सम्म वीरगन्जको उपमेयरको पनि टुङगो लाग्छ। पर्सामा रहेका १४ स्थानीय तह मध्ये नौ वटा स्थानीय तहको उम्मेदवारको टुङगो लागि सकेको भन्दै उनले बुधबार केन्द्रिय कार्य सम्पदान समितिले विवाद रहेका बाँकी पाँच वटा स्थानीय तहका उम्मेदवारहरुको पनि टुङगो लगाउने जानकारी दिए।"
दलहरू उम्मेदवारी टुंग्याउन सक्रिय,"काठमाडौं : प्रदेश नं २ मा असोज २ गते हुने तेस्रो चरणको स्थानीय तह निर्वाचनका लागि उम्मेदवारी छनोट गर्न प्रमुख दल सक्रिय छन् । प्रमुख दलसहित मधेस केन्द्रित दलले एकदुई दिनभित्रै उम्मेदवारी टुंग्याउने बताएका छन् । आकांक्षी धेरै भएपछि दललाई उम्मेदवार छनोट गर्न सकस भइरहेको छ । दुई नम्बर प्रदेशमा एक महानगर, तीन उपमहानगर, ७३ नगरपालिका र ५९ गाउँपालिका गरी १३६ स्थानीय तह छन् । निर्वाचन आयोगले २१ भदौमा उम्मेदवार मनोनयन पत्र दर्ता गर्ने, भदौ २४ मा निर्वाचन चिह्न प्रदान गर्ने कार्यक्रम सार्वजनिक गरेको छ । कांग्रेसले छान्यो सत्ता गठबन्धनको प्रमुख दल कांग्रेसले उम्मेदवार टुंगो लगाए पनि बुधबार सार्वजनिक गर्ने तयारी गरेको छ । शनिबारदेखि २ नम्बर प्रदेशका नेतासँग लगातार छलफल गरेको कांग्रेस महामन्त्री शशांक कोइराला, कोषाध्यक्ष सीतादेवी यादव, नेता विमलेन्द्र निधिसहितका नेताले उम्मेदवार टुंगो लगाएका हुन् । उम्मेदवार छनोट गर्ने छलफलमा दुई नम्बर प्रदेशबाट प्रतिनिधित्व गर्ने केन्द्रीय सदस्य रामकृष्ण यादव, आनन्दप्रसाद ढुंगानालगायत सहभागी थिए । कृषिमन्त्री एवं केन्द्रीय सदस्य रामकृष्ण यादवले करिब दुई नम्बरका सबै ठाउँको उम्मेदवार टुंग्याएको जानकारी दिए । अन्य पार्टीका उम्मेदवार हेरेपछि बुधबार साँझ वा बिहीबार बिहानसम्म हाम्रा उम्मेदवार सार्वजनिक गर्छैाँ, उनले भने । पार्टी सभापति तथा प्रधानमन्त्री शेरबहादुर देउवाले जिल्लाबाट आएको नामबाट उम्मेदवार तय गर्न महामन्त्री कोइराला र विमलेन्द्र निधिलाई दिएका थिए । देउवाको यो निर्णयप्रति २ नम्बर प्रदेशबाट प्रतिनिधित्व गर्ने केन्द्रीय सदस्यले असन्तुष्टि व्यक्त गरेपछि उनीहरूलाई पनि छलफलमा सहभागी गराइएको थियो । यसअघि उम्मेदवार छनोटबारे पार्टी सभापति देउवा, वरिष्ठ नेता रामचन्द्र पौडेलसहितका नेता जनकपुर पुगेर स्थानीय नेता तथा कार्यकर्तासँग छलफल गरेका थिए । उम्मेदवार टुंगो नलगाएको भन्दै आइतबार कांग्रेस केन्द्रीय सदस्य शेखर कोइरालाले फेसबुकमा असन्तुष्टि पोख्दै पार्टी नेतृत्वको आलोचना गरेका थिए । पार्टी स्रोतका अनुसार उम्मेदवारी छनोटमा पार्टीभित्रका गुटले प्रभाव पारेपछि नाम टुंग्याउन पार्टीलाई हम्मेहम्मे परेको थियो । निधिले देउवा खेमाको उम्मेदवारलाई प्राथमिकतामा राखेपछि पौडल समूहका महामन्त्री कोइराला तथा केन्द्रीय सदस्य रामकृष्ण यादव, आनन्दप्रसाद ढुंगाना र कोषाध्यक्ष सीतादेवी यादवले असन्तुष्टि व्यक्त गरेका थिए । माओवादी केन्द्रले दुई दिनभित्रै टुंग्याउने जनकपुरमा मंगलबार बसेको माओवादी केन्द्र केन्द्र्रीय सचिवालय सदस्यको बैठकले १५ भदौभित्र उम्मेदवार टुंगो लगाउने निर्णय गरेको छ । उम्मेदवार छनोट, चुनावमा सहकार्यलगायत विषयमा छलफल गर्न माओवादी केन्द्रको सचिवालयको बैठक जनकपुरमा बसेको थियो । अब ढिला नगर्ने निर्णयमा हामी पुगेका छौं, सचिवालय सदस्य जोखकुमार वर्वरिया यादवले अन्नपूर्णसँग भने, १५ भदौभित्रै सबै तहको टुंगिन्छ । माओवादीले वीरगन्ज महानगरपालिका र जितपुर सिमरा, कलैया र जनकपुर उपमहानगरपालिकामा भने उम्मेदवार टुंगो लगाइसकेको छ । वीरगन्जमा रहबर अन्सारी, जितपुरसिमरामा राजन पौडेल मेयर, गायत्रीदेवी थरुनी उपमेयर, कलैयामा मुकेश शाह मेयर, मेजुमा खातुन उपमेयर र जनकपुरमा दीपक यादवलाई मेयरका रूपमा अगाडि सारेको छ । उम्मेदवार छनोटका लागि यसअघिका मापदण्डमा पनि माओवादीले फेरबदल गरेको छ । सामाजिक सम्बन्ध प्रभावकारी नभएका तर पार्टीको वरिष्ठताका आधारमा उम्मेदवार बनाउँदा पराजय हुनुपर्यो, पोलिटब्युरो सदस्य युवराज भट्टराईले भने, तर यसपटक पार्टीको वरिष्ठताभन्दा पनि समाजमा अन्तरघुलन भएका सामाजिक चरित्रका व्यक्तिलाई उम्मेदवार बनाइएको छ । तालमेल रणनीति जनकपुरमा अध्यक्ष पुष्पकमल दाहाल, शीर्ष नेता नारायणकाजी श्रेष्ठ, रामबहादुर थापा, मात्रिका यादव, उर्मिला अर्याल, विश्वनाथ शाह, रामकुमार शर्मा, रामचन्द्र झालगायत सहभागी बैठकले चुनावी तालमेलको विषयमा पनि छलफल गरेका छन् । संघीयता विरोधीहरूसँग चुनावी तालमेल नगर्ने केन्द्रीय नीतिअनुसार उसले त्यस प्रदेशभित्र एमाले र राप्रपासँग कही पनि चुनावी तालमेल नगर्ने नीति बनाएको छ । सत्ता सहकार्यमा रहेको कांग्रेस र मधेसी मुद्दामा सँगै रहेको राष्ट्रिय जनता पार्टी, मधेसी जनअधिकार फोरमलगायतसँग भने आवश्यकताका आधारमा तालमेल गर्ने नीति माओवादीको छ । माओवादीले अन्य पार्टीका प्रभावशाली नेताहरूलाई पार्टी प्रवेश गराउने योजनालाई प्राथमिकतामा राखेको छ । नयाँ शक्तिमा रहेका मधेसका नेतालाई पार्टीमा फर्काइसकेको माओवादी केन्द्रले जनकपुरको कार्यक्रमबाट सद्भावना पार्टीका संस्थापक महासचिव अनिस अन्सारीलाई पार्टी प्रवेश गराएको छ । बुधबार सर्लाहीमा फोरम लोकतान्त्रिकका सहसंयोजक रामेश्वर राय यादवलाई पनि पार्टी प्रवेश गराउने कार्यक्रम छ। एमालेको १० प्रतिशत बाँकी एमालेले ९० प्रतिशत उम्मेदवार छनोट गरिसकेको छ । एमालेले ५९ वटा गाउँपालिकाको उम्मेदवार टुंग्याइसकेको छ भने ७३ नगरपालिकाको उम्मेदवार घोषणा हुन बाँकी रहेको नेता प्रदीप ज्ञवालीले जानकारी दिए । ज्ञवालीका अनुसार अध्यक्ष केपी ओली स्वदेश फर्केपछि उम्मेदवार छनोट हुन बाँकी स्थानीय तहमा पनि उम्मेदवार टुंग्याइनेछ । अब उम्मेदवार छनोटको काम १० प्रतिशत मात्रै बाँकी रहेको ज्ञवालीले बताए । एमालेले वीरगन्ज महानगरपालिका प्रमुखमा मेडिकल सञ्चालक बसुरुद्दिन अन्सारी र उपप्रमुखमा सोफिया आचार्यको टुंगो लगाएको छ ।जनकपुर, कलैया र सिमरा उपमहानगरपालिकाको उम्मेदवार भने एकदुई दिनमै स्थायी कमिटीको बैठक बसेर टुंग्याइने नेता कृष्णगोपाल श्रेष्ठले जानकारी दिए । राजपामा सकस काठमाडौं : दुई चरणको निर्वाचन बहिष्कार गरेको राष्ट्रिय जनता पार्टी नेपाल (राजपा) लाई उम्मेदवार टुंगो लगाउन सकस भएको छ । उम्मेदवारका आकांक्षी धेरै देखिएपछि राजपालाई उम्मेदवार छान्न सकस भएको नेताले बताएका छन् । राजपाले केन्द्रीयस्तरका विशेष समिति बनाएर उम्मेदवार टुंगो लगाउने प्रयास गरेको छ । केन्द्रबाट खटिएका पदाधिकारीले १५ गतेसम्म उम्मेदवार छनोट गर्ने राजपाका प्रवक्ता सन्तोष मेहताले जानकारी दिए । १५ गतेसम्म टुंगो नलागे १६ गते सबै नामावली केन्द्रमा आउनेछ, अध्यक्ष मण्डलले त्यसलाई टुंग्याउनेछ, उनले भने । संसद्बाट संविधान संशोधन विधेयक असफल भएपछि राजपाले तेस्रो चरणको निर्वाचनमा सहभागी हुने निर्णय गरेको थियो । राजपाले निर्वाचनमा जाने निर्णयसँगै उम्मेदवारी छान्ने प्रक्रियासमेत सार्वजनिक गरेको थियो । उम्मेदवार छनोटका लागि केन्द्रबाट हरेक जिल्लामा एकएक पर्यवेक्षक खटाएको थियो । वीरगन्जसहितका प्रमुख सहरमा उम्मेदवारका आकांक्षी अत्यधिक देखिएपछि राजपाले केन्द्रबाट आठै जिल्लामा विशेष समिति बनाएको थियो । राजपाले गाउँपालिका तथा वडाको उम्मेदवार टुंगो लगाए पनि प्रमुख सहरमा अझै टुंग्याउन सकेको छैन । वीरगन्जको प्रमुखमा विमल श्रीवास्तव, राजेशमान सिंह र सुरेन्द्र कुर्मीले आकांक्षा देखाएका छन् । राजपा केन्द्रीय टिमले एक जनालाई स्थानीय निर्वाचन, अर्का एकलाई प्रदेशसभा र बाँकी एकलाई प्रतिनिधिसभामा उम्मेदवार बनाउने गरी सहमति प्रयास गरिरहेको छ । राजपाले बाराको कलैयामा रामबाबु साह, रौतहटको गौरमा अजय गुप्ता र शेखजंग शेखमध्ये एक जनालाई उम्मेदवार बनाउने लगभग पक्का भएको छ । यस्तै, जनकपुर उपमहानगरमा लालकिशोर साह र शिवशंकर साह हीरामध्ये एकलाई उम्मेदवार बनाउने बताएको छ । जनकपुरका लागि पूर्वमेयर वजरंग साहले समेत इच्छा देखाएका छन् । सर्लाही मलंगवामा अख्त्तर हुसेन मिकरानी, डाअब्दुल रहिम र प्रमोद साहले आकांक्षा देखाएका छन् । महोत्तरीको जलेश्वरमा ९ जना आकांक्षी देखिएका छन् । सिरहा, सप्तरीमा समेत राजपाको तर्फबाट उम्मेदवारको आकांक्षी बढेपछि सहमति प्रयास भइरहेको प्रवक्ता मेहताले जानकारी दिए । गाउँपालिका र वडास्तरका उम्मेदवारी स्थानीय तहमै टुंग्याउन अध्यक्ष मण्डलले निर्देशन दिएको छ भने प्रमुख सहरमा २ जनाको नाम केन्द्रमा पठाउन भनिएको छ । फोरम नेपालद्वारा नामावली घोषणा संघीय समाजवादी फोरम नेपालले मंगलबार दुई नम्बरका अधिकांश ठाउँका उम्मेदवारको नाम सार्वजनिक गरेको छ ।फोरम नेपालको केन्द्रीय सचिवालयले मंगलबार वीरगन्जको मेयरमा व्यापारी विजय सरागवीलाई उठाएको छ । सरागवी केही समयअघि मात्रै फोरम प्रवेश गरेका थिए । यस्तै, बाराकलैयामा प्रमोद गुप्तालाई मेयर उम्मेदवार बनाइएको छ । गुप्ता पहिलो संविधानसभामा सभासद् थिए । सिरहाको लहानमा वैद्यनाथ साह, गोलबजारमा कृष्णकुमार सिंह, रौतहटको गौरमा गौरीशंकर यादव, सप्तरीको राजविराजमा भीमराज यादवलाई प्रमुखमा उम्मेदवार बनाइएको छ ।पार्टीले जनकपुरसहित केही प्रमुख ठाउँका लागि चाँडै उम्मेदवार घोषणा गर्ने जनाएको छ । लोकतान्त्रिक फोरम अन्तिम तयारीमा मधेस आन्दोलनताका मधेसीकै निशानामा परेको विजय गच्छदार नेतृत्वको नेपाल लोकतान्त्रिक फोरमले समेत २ नम्बर प्रदेशको उम्मेदवार एकदुई दिनभित्रै टुंग्याउने तयारी गरेको छ । उसले राजपा र फेरम नेपालले उम्मेदवार घोषणा गरेपछि आफ्ना उम्मेदवारको नामावली घोषणा गर्ने रणनीति बनाएको छ । हामीले नाम संकलन गरिसकेका छांै, फोरम लोकतान्त्रिकका एक नेताले भने, बिहीबारसम्म हामी पनि टुंगोमा पुग्छौं ।"
सदभावनाका संस्थापक महामन्त्री माओवादीमा प्रवेश,"धनुषा : जनकपुरमा भएको एक कार्यक्रममा सद्भावना पार्टीका महामन्त्री अनिस अन्सारी माओवादी केन्द्रमा प्रवेश गरेका छन् । अन्सारीले माओवादी केन्द्रका अध्यक्ष प्रचण्डले पार्टीमा स्वागत गरेका छन् । पार्टी प्रवेश गर्दै अन्सारीले देशको हित चाहने, जनताको मुक्ति चाहने र मधेशको हितमा लड्ने एक मात्र पार्टी माओवादी केन्द्र भएको बताए । माओवादी केन्द्र नभएको भए यो देशमा गणतन्त्र नै आउने थिएन, नेता अन्सारीले भने सबैले अधिकारको कुरा गर्ने आँट गर्दैनथे। माओवादी नभएको भए देशको एकता पनि कठिन थियो। कार्यक्रममा विभिन्न पार्टी परित्याग गरि अन्य नेता, कार्यकर्ता पनि माओवादी केन्द्रमा प्रवेश गरेका छन् ।"
दुई नम्बर प्रदेशमा पहिलो पार्टी बन्छौं: प्रचण्ड,"लहान: नेकपा (माओवादी केन्द्र)का अध्यक्ष पुष्पकमल दाहाल प्रचण्ड'ले तेश्रो चरणअन्तर्गत दुई नम्बर प्रदेशमा हुने स्थानीय तहको निर्वाचनमा आफ्नो पार्टी पहिलो बन्ने दाबी गरेका छन्। विराटनगरबाट सर्लाहीतर्फ जाने क्रममा मंगलबार बिहान सप्तरीको खडक नगरपालिकास्थित विसनपुरमा आयोजित अगुवा कार्यकर्तासँगको भेटघाट कार्यक्रममा उनले अन्य प्रदेशमा आफ्नो पार्टी तेस्रो स्थानमा खुम्चिए पनि दुई नम्बर प्रदेशको स्थानीय तह निर्वाचनमा पहिलो बन्ने दाबी गरे। हामीले प्रदेश नम्बर २ मा १ नम्बर पार्टी बन्न बल गर्दैछौं, उनले भने तपाईहरुले पनि बल गर्नुभयो भन्ने हामीलाई १ नम्बर बन्नबाट कसैले रोक्न सक्दैन्। अध्यक्ष दाहालले माओवादी केन्द्रका कारण देशको एकता र समृद्धि सम्भव भएको उल्लेख गर्दै माओवादीले बिगार्न र भत्काउन मात्र सिपालु छ भन्नेलाई आफ्नो नेतृत्वको अघिल्लो सरकारले १० महिनामा त्यो भ्रमलाई पूरै गलत सावित गर्न सफल भएको बताए। मधेसमा माओवादी केन्द्रप्रति लहर आएको बताउँदै उनले देशलाई एकताबद्ध गर्ने पार्टी माओवादी केन्द्र नै हो भन्ने कुरा स्थापित भएको बिचार व्यक्त गरे। सो अवसरमा माओवादी केन्द्रका नेता नारायणकाजी श्रेष्ठ र रामहादुर थापा लगायतको पनि सहभागिता थियो। रासस"
गृहमन्त्रीले प्रहरीमा विखण्डन ल्याए : कोइराला,"बनेपा : नेपाली कांग्रेसका नेता डा शेखर कोइरालाले गृहमन्त्रीले प्रहरीमा विखण्डन ल्याउन खोजेको आरोप लगाएका छन् । नेता कोइरालाले गृहमन्त्रीले आफ्नो सुरक्षा सल्लाहकारको सचिवालय मन्त्रालयको सट्टा प्रहरी प्रधान कार्यालयमा स्थापना गरेर प्रहरी संगठनभित्र विखण्डन ल्याउन खोजेको बताए । उनले गृहमन्त्रीले प्रहरीभित्र दोहोरो शासन संचालन गर्न लागेको बताए । कोइरालाले गृहमन्त्रीले आफ्नो सुरक्षा सल्लाहकार राख्ने बहानामा प्रहरी प्रशासनमा अराजकता फैलाउन लागेको समेत बताए । महिला संघ बनेपा नगर समितिले मंगलादेवी सिंहको २१औं स्मृति दिवसमा काभ्रेको बनेपामा आयोजना गरेको कार्यक्रमलाई सम्बोधन गर्दै डा कोइरालाले शीर्ष नेताहबीच गुटबन्दी र भागवण्डाको राजनीति हाबी भएकाले कांग्रेस कमजोर भएको पनि स्पस्ट पारे । कोइरालाले राष्ट्रिय राजनीतिमा कांग्रेस कमजोर भएको फाइदा एमाले र माओवादीले उठाउन थालेकोमा सचेत गराए । कार्यक्रममा नेपाली कांग्रेस काभ्रेका सभापती मधू आचार्य, पूर्वसभापती शिब हूमागाईँ, काभ्रे कांग्रेसका नेता इन्द्रमणी अधिकारी, कुमार लामिछाने, अच्यूत पौडेल, दिनेश लामा, रमेश हुमागाईँ, नेत्रीहरू रूक्मणीराज भण्डारी, लक्ष्मी खतिवडा र विनिता अधिकारी, नेविसंघ सहमहानन्त्री माधव ढकाल, नेविसंघ केन्द्रीय सदस्य भोला नेपाल, कल्पना खड्का, सुनिता पोख्रेल लगायतले मन्तव्य राखेका थिए ।"

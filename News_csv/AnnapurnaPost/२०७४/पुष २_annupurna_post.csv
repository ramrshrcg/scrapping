शीर्षक,विवरण
स्याबास क्रिकेटर,"अन्ततः पहिलो अन्तर्राष्ट्रिय ह्विलचेयर क्रिकेट उपाधि नेपालले आफ्नो पोल्टामा पारिछाड्यो । शारीरिक चुनौती चिर्दै क्रमशः भारत र बंगलादेशविरुद्ध कीर्तिपुर क्रिकेटमैदानमा ओर्लिएका हाम्रा खेलाडीले बंगलादेशलाई फाइनल स्पर्धामा हराएका हुन् । यो जितको सन्देश असामान्य छ । शनिबार अन्नपूर्ण पोस्ट्को पहिलो पृष्ठमा प्रकाशित हाम्रा फोटो संयोजक विकास कार्कीको तस्बिरले यी क्रिकेटरको कथाव्यथा कहेको थियो । शुक्रबारसाँझ खिचिएको त्यो तस्बिरमा फरक क्षमताका नेपालका दुई क्रिकेट खेलाडी नारायण पौडेल र महेश्वर केसीलाई खेलस्थान कीर्तिपुरबाट सामाखुसीको रानीबारीमा जाने क्रममा स्कुटरले डोर्याएर लगेको देख्न सकिन्छ । नेपाली क्रिकेट टीमको बर्दी लगाएर ह्विलचेयरमा सवार उनीहरूलाई स्कुटरले डोर्याइरहेको थियो । भारतीय टोलीमाथि विजय पाएर फर्किरहेका उनीहरूलाई घरसम्म छाड्नलाई आफ्नो व्यवस्थित सवारी थिएन । पौडेल र केसीलगायत खेलाडी सम्मिलित नेपाली टोलीले शुक्रबारमात्रै पहिलो अन्तर्राष्ट्रिय टीट्वेन्टी त्रिदेशीय ह्विलचेयर क्रिकेट प्रतियोगिताको उपाधिका लागि भएको खेलमा भारतीय टीमलाई पराजित गरेको थियो । यी प्रतिभासम्पन्न क्रिकेटरलाई ल्याउनलैजान आयोजकले एउटा गाडीको व्यवस्था गर्न नसक्नु विडम्बना हो । फरक क्षमताका व्यक्तिको क्षमता अभिवृद्धि र प्रदर्शन गर्न दिइने अवसर र सामाजिक क्रियाकलापमा हुने पहुँचको स्तरले समाज विकासको खास स्थितिलाई प्रतिबिम्बित गर्छन् । नेपालका सडकहरू फरक क्षमता भएका व्यक्तिमैत्री छैनन् । अनि खेलकुद अझै पनि राज्यको विशेष प्राथमिकता बन्न सकेको छैन । अपांगताबाट उत्पन्न विशेष अवस्थालाई बुझ्ने हाम्रो आम समझदारीप्रति पुनर्विचारको आवश्यकता छ । धेरैजसो खेलाडीले आफ्ना रूची र नामका लागि खेलकर्मलाई जारी राखिरहेका छन् । आकर्षक र सुरक्षित जीवनयापन सम्भव नहुँदानहुँदै पनि वर्षौंसम्मको मेहनतको लगानी माया मार्न नसकेर खेललाई निरन्तरता दिइरहेका होलान् । त्यस्ता खेलाडीलाई प्रोत्साहन गर्नु समाज र राज्यको दायित्व हो । अझ विशेष क्षमता भएका खेलाडीलाई हेर्ने नीति अझै प्राथमिकतापूर्ण बन्नुपर्छ । अन्तर्राष्ट्रिय स्तरमा राज्यको प्रतिष्ठा उकास्न खेलकुदले ठूलो महत्व राख्छ । ब्राजिल अहिले विश्वमा आर्थिकरूपमा पनि शक्तिका रूपमा उदाइरहेको छ । तर त्यसभन्दा अगाडि फुटबलका कारण उक्त मुलुकले अन्तर्राष्ट्रिय स्तरमा नाम कमाएको थियो । ब्राजिलको छिमेकी अर्को दक्षिण अमेरिकी राष्ट्र अर्जेन्टिनालाई पनि फुटबलले विश्वमा चिनाएको छ । क्रिकेटका कारण श्रीलंका, बंगलादेश, वेस्ट इन्डिजजस्ता साना राष्ट्रले विश्वमा आफूलाई चिनाएका छन् । विश्वमा आफ्नो प्रभाव फैलाउन अब सैनिक र आर्थिक शक्ति भइरहनुपर्ने जरूरी छैन । खेलजस्तै सफ्ट पावरका अन्य माध्यमले राष्ट्रको छुट्टै र सकारात्मक पहिचान बन्नसक्छ । नेपालको खेलकुदसँग सम्बन्धित सरकारी निकाय युवा तथा खेलकुद मन्त्रालय, राष्ट्रिय खेलकुद परिषद्, अखिल नेपाल फुटबल महासंघ, नेपाल क्रिकेट संघलगायत संस्था राजनीतिक नियुक्ति र आन्तरिक राजनीति का कारण चर्चामा आइरहन्छन् । ती संस्था आकर्षक राजनीतिक नियुक्ति पाउने र आसपासेलाई जागिर लगाउने ठाउँका रूपमा आरोपित छन् । खेलाडीको वृत्तिविकास गर्ने र खेल क्षेत्रलाई आकर्षक बनाउन पनि ती संस्था सफल भएका छैनन् । खेल क्षेत्र राजनीतिक र अन्य नियुक्ति आकर्षक मानिने तर खेल खेल्ने खेलाडीले अप्ठेरो जीवन जिइरहनुपर्ने परिस्थितिको अन्त्य हुनैपर्छ । राम्रोसँग प्रचार गर्न सकेको भए पहिलोपटक आयोजना भइरहेको अन्तर्राष्ट्रिय टीट्वेन्टी प्रतियोगिता राष्ट्रको छवि उकास्ने माध्यम बन्न सक्थ्यो । तैपनि केही छैन, फरक क्षमता भएका क्रिकेटर अनेकन् अभाव चिर्दै पाएको विजय शानदार छ । यो हामी सबैका लागि खुसी हुने बेला हो । यो फरक क्षमतामात्रै होइन, खास क्षमताले पाएको विजय हो । ह्विलचेयर क्रिकेट टोलीले दिएको योगदान हामी सबैका लागि खुसी हुनुपर्ने पछिल्लो एउटा कारण बन्न पुगेको छ । स्याबास, अनि सलामनेपाली क्रिकेटर ।"
वीरगन्जलाई प्रादेशिक राजधानी बनाउन सांसदहरुको लविङ,"क्रान्ति शाह वीरगन्ज : प्रदेश नम्बर २ को सम्भावित राजधानीबारे बहस सरु भएको छ । जनकपुर र वीरगन्जमध्ये एकलाई राजधानी बनाउन पनि तानातान सुरु भएको हो । सरकारले प्रदेश नम्बर २ को अस्थायी राजधानीका रुपमा जनकपुरलाई प्रस्तावित गरिसके पनि पर्सा, बारा र रौतहटबाट निर्वाचित प्रदेशसभा सदस्यहरुले भने वीरगन्जलाई नै प्रादेशीक राजधानी बनाउनु पर्ने माग गरेका छन् । सामाजिक सन्जालहरुमा पनि यहाँका दल सम्बद्ध कार्यकर्ता र युवा युवती लगायतले प्रादेशिक राजधानी वीरगन्जलाई बनाउनुपर्ने आवाज उठाइरहेका छन् । प्रतिनिधी र प्रदेश सभा निर्वाचन ताका यहाँका प्राय सबै दलका उम्मेदवारहरुले आफनो चुनावी अपिल पत्र र संकल्प पत्रमा प्रदेश नम्बर २ को प्रादेशीक राजधानी वीरगन्जलाई बनाउने प्रतिबद्धता जनाएका थिए । पर्सा , बारा र रौतहटका सबै प्रदेशसभा सदस्यहरुले पनि वीरगन्जलाई प्रादेशिक राजधानी बनाउन प्रदेशसभाको बैठकमा आवाज उठाउने बताएका छन् । सरकारले जनकपुरलाई अस्थायी रुपममा मात्रै राजधानी तोके पनि प्रदेशसभाको पहिलो बैठकमा दुईतिहाइ बहुमतबाट मात्रै स्थायी राजधानीको निर्णय हुने भएकाले वीरगन्ज तोकिने प्रदेशसभा सदस्यहरुको जिकिर छ । संघीय समाजवादी फोरम नेपालका राष्ट्रिय उपाध्यक्ष एवम् पर्साको क्षेत्र नम्बर १ को ख बाट निर्वाचित लालबाबु राउत गद्धीले प्रादेशिक राजधानीका लागि प्रदेश नम्बर २ का आठ जिल्लामा वीरगन्ज सबैभन्दा उपयुक्त रहेको बताए । पर्साका नागरिकको चाहना पनि वीरगन्ज नै राजधानी बनोस भन्ने छ, गद्धीले भने, म पनि यहीँबाट निर्वाचित भएको छु, त्यसैले पर्साबासीको चाहना र भावना विपरित म छैन । राजपाका महामन्त्री एवम् बाराको क्षेत्र नम्बर ४ को ख बाट प्रदेशसभा सदस्यमा निर्वाचित जितेन्द्र सोनलले पनि प्रादेशिक राजधानीका लागि वीरगन्ज नै सबैभन्दा उपयुक्त रहेको बताए । अन्य ठुला दलका सांसदहरुले पनि वीरगन्जलाई नै प्रादेशिक राजधानी बनाउनुपर्ने अडान राखेका छन् । तराईकाठमाडौ जोड्ने द्रूत मार्ग, प्रस्तावित निजगढ अन्र्तराष्ट्रिय विमानस्थल पनि यहीँ बन्दै गरेको बताउँदै सांसदहरुले त्यसका लागि लविङ थाल्ने बताए ।"
सरकारबाट नियुक्त प्रदेश प्रमुखसँग शपथ लिन्न भन्नु अधिनायकवाद,"दमौली: नेपाली कांग्रेसका वरिष्ठ नेता रामचन्द्र पौडेलले राष्ट्रियसभा गठनसम्बन्धी अध्यादेश राष्ट्रपतिले रोक्न नमिल्ने बताएका छन् । गृहजिल्ला तनहुँ आइपुगेका वरिष्ठ नेता पौडेलले मतदातालाई धन्यवाद दिने क्रममा यसो भनेका हुन् । 'दुई महिनाअघि सरकारले पठाएको राष्ट्रियसभा गठनसम्बन्धी अध्यादेश राष्ट्रपतिले रोकेर राख्नु राम्रो होइन', उनले भने । राष्ट्रियसभा गठन नभई प्रतिनिधिसभा र प्रधानमन्त्री चयनको प्रक्रिया शुरु नहुने पौडेलको भनाइ थियो । सरकारले नियुक्त गरेको प्रदेशसभा प्रमुखसँग वाम गठबन्धनका नेताले शपथ लिन्न भन्नु सर्वसत्तावाद र अधिनायकवादको संकेत भएको पनि उनको जिकिर थियो । आइतबार वरिष्ठ नेता पौडेलले आँबुखैरेनीको वरादी र विमलनगरका मतदातालाई भेटेर धन्यवाद दिएका थिए । चुनावमा पराजय भोगे पनि आफू जिल्लाको विकास र समृद्धिका लागि लागिरहने पौडेलले बताए । पौडेल नेकपा९एमाले०का कृष्णकुमार श्रेष्ठसँग चुनावमा पराजित भएका थिए ।"
दाङमा प्रदेश राजधानीको माग गर्दै र्याली,"तुलसीपुर : प्रदेश ५ को प्रादेशिक राजधानी दाङममा हुनुपर्ने भन्दै नागरिक अभियन्तहरुले माग गरेका छन्। आइतबार सरकारलाई राजधानी तोक्न माग गर्दै उनीहरुले दबाब र्याली समेत निकालेका छन्। राजनीतिक दल र सरकार दाङमा राजधानी तोक्न तयार भएको अवस्थामा पनि विभिन्न तवरले चलखेल बढेको भन्दै प्रदेश मुकाम दाङमै बनाउनुपर्ने मागसहित दबाव यालीको आयोजना गरिएको अभियान्त शरद रेग्मीले बताए। प्रदेशसभा, प्रतिनिधिसभा र समानापातिक तर्फको अन्तिम मतगणना परीणाम सार्वजनिक भइसकेको भन्दै वर्तमान सरकारलाई प्रदेशको अस्थायी मुकाम दाङमा तोक्न दबाब र्यालीको आयोजना गरिएको उनले बताए। र्यालीमा नागरीक समाज, उद्योगी व्यवसायी, अधिकारकर्मी, विभिन्न सामाजिक संघसंस्थाका पदाधिकारी तथा प्रतिनिधि, सञ्चारकर्मीको सहभागिता रहेको थियो। दबाब र्यालीमा सहभागिले भौगोलिक सुगमता,दुरी, हावापानी, पूर्वाधार, संरचनाका आधारमा दाङ नै राजधानीका लागि उपयुक्त भएको भन्दै राजधानी तोक्न माग गरेका थिए। अधिकारकर्र्मी शुष्मा गिरीले दाङ राजधानी नभए लाख महिलालाई सडकमा उतार्ने चेतावनी दिँदै पूर्वाधारकै कारणले दाङको राजधानी खोसिन नहुने बताइन्। नागरिक समाजका संयोजक टिकाराम रेग्मीले प्रादेशिक राजधानीका लागी दाङ सम्पूर्णरुपले ठीक भएको बताए। उनले कुनै पनि हिसावले दाङको विकल्प समेत नरहेको बताए। तुलसीपुर उद्योग वाणिज्य संघका अध्यक्ष वीरबहादुर रावत (विरु)ले यता र उता भन्दा पनि दाङमा प्रादेशिक राजधानी हुनुपर्नेमा जोड दिए। त्यसका लागि पूर्वाधारहरु तयार भइसकेको समेत उनले जानकारी दिए।"
कुन प्रदेशमा कसको सरकार ? १ र ३ मा एमालेको बहुमत,"काठमाडौं : एमालेले प्रदेश नम्बर १ र ३ मा बहुमत पाएको छ। प्रदेश १ मा प्रत्यक्षमा ५६ र समानुपातिक ३७ गरी कुल ९३ सिट रहेको छ। एमाले प्रत्यक्षतर्फ ३६ सिट जितेको छ भने समानुपतिकमा १६ सिट आउने सम्भावना छ। ४७ सिटले बहुमत पुग्छ। एमालेको मात्रै ५२ सिट छ। प्रदेश १ मा माओवादी केन्द्रले प्रत्यक्षमा १० सिट जितेको छ भने समानुपातिकमा ५ सिट पाउने देखिन्छ। त्यस्तै कांग्रेसले प्रत्यक्षमा ८ सिट जितेको छ भने समानुपातिकमा १३ सिट आउने सम्भावना छ। प्रत्यक्षमा १ सिट जितेको संघीय समाजवादी फोरम नेपालले समानुपातिकमा २ सिट जित्ने देखिन्छ। प्रदेश नम्बर ३ मा प्रत्यक्षतर्फ ६६ र समानुपातिकतर्फ कुल ११० सिट छन्। जसमा एमालेले प्रत्यक्ष तर्फ ४२ सिट जितेको छ भने समानुपातिकमा १७ पाउने सम्भावना छ। ५६ सिटले बहुमत पुग्छ। एमालेले मात्रै ५९ सिट पाउने छ। प्रदेश ३ मा प्रत्यक्षमा १५ सिट जितेको माओवादी केन्द्रले समानुपातिकमा ९ सिट जित्ने देखिन्छ। ७ सिट जितेको कांग्रेसले समानुपातिकमा १४ सिट ल्याउने सम्भावना छ। विवेकशीलले प्रदेश ३ मा १५ प्रतिशत थ्रेसहोल्ड कटाएको कारण ३ सिट पाउने देखिन्छ। प्रदेश २ मा मधेसी दलको बहुमत प्रदेश नम्बर २ मा मधेसवादी दलको झिनो बहुमत हुने सम्भावना छ। प्रत्यक्षतर्फ ६४ र समानुपातिकतर्फ ४३ सिट गरी कुल १०३ सिट रहेको प्रदेश २ मा फोरम र राजपाको झिनो बहुमत प्राप्त गर्ने देखिन्छ। फोरमले प्रत्यक्षमा २० सिट जितेका छ भने राजपाले १५ सिट। फोरम र राजपा दुवैले ९९ सिट ल्याउने सम्भावना छ। ५२ सिटले बहुमत हुन्छ। प्रदेश २ मा फोरम र राजपाको कुल सिट ५३ हुने देखिन्छ प्रदेश २ मा एमालेले प्रत्यक्षमा १४ सिट जितेको छ उसले समानुपातिकमा ८ सिट पाउने देखिन्छ। ७ सिट जितेको माओवादीले ६ र ८ सिट जितेको कांग्रेसले समानुपातिकमा ११ सिट पाउने सम्भावना छ। प्रदेश ४, ५, ६ र ७ मा वामको बहुमत प्रदेश ४, ५, ६ र ७ मा कुनै दलको बहुमत हुने सम्भावना छैन। ३६ प्रत्यक्ष र २४ समानुपातिक रहेको प्रदेश ४ मा प्रत्यक्षतर्फ एमालेले १७ सिट जितेको छ। १० सिट समानुपातिकमा पाउने सम्भावना छ। प्रत्यक्षमा ९ सिट जितेको माओवादी केन्द्रले समानुपातिकमा ३ सिट लिने देखिन्छ। प्रदेश ४ मा वाम गठबन्धन स्पष्ट बहुमतमा छ। त्यस्तै ६ सिट जितेको कांग्रेसले ६ सिट समानुपातिकमा पाउने सम्भावना छ। २ सिट प्रत्यक्षमा जितेको राष्ट्रिय जनमोर्चाले १ सिट समानुपातिक पाउने छ। कुल ७ सिट रहेको प्रदेश ५ मा प्रत्यक्षमा २ सिट एमालेले जितेको छ भने १६ सिट समानुपातिकमा पाउने सम्भावना छ। त्यस्तै माओवादीले प्रत्यक्षमा १६ सिट जितेको छ। ६ सिट समानुपातिकमा पाउने देखिन्छ। प्रदेश ५ मा एमाले र माओवादी स्पष्ट बहुमतमा छन्। प्रत्यक्षमा ५ सिट मात्रै जितेको कांग्रेसले समानुपातिकमा १३ सिट पाउने सम्भावना छ। प्रत्यक्षमा ३ सिट जितेको फोरमले समानुपातिकमा २ र राप्रपाले १ सिट पाउने अवस्था छ। प्रत्यक्षमा २४ र समानुपातिकमा १६ सिट गरी कुल ४० सिट रहेको प्रदेश ६ मा एमालेले प्रत्यक्षमा १४ सिट जितेको छ। समानुपातिकमा ६ सिट पाउने देखिन्छ। प्रत्यक्षमा ९ सिट जितेको माओवादीलाई समानुपातिकमा ४ सिट मिल्ने अवस्था छ। प्रदेश ६ मा एमालेको बहुमत नभए पनि वाम गठबन्धन भने स्पष्ट बहुमतमा छ। प्रत्यक्षमा १ सिट मात्रै जितेको कांग्रेसले समानुपातिकमा एमालेकै हाराहारीमा सिट पाउने देखिन्छ। प्रत्यक्षमा ३२ र समानुपातिकमा २१ गरी ५३ सिट रहेको प्रदेश ७ मा कसैको एकल बहुमत आउने सम्भावना छैन। प्रत्यक्षमा १७ सिट जितेको एमालेले समानुपातिकमा ७ सिट पाउने देखिन्छ। बहुमतको लागि २७ सिट आवश्यक पर्छ। माओवादीले प्रदेश ७ मा प्रत्यक्ष तर्फ १० सिट जितेको छ भने समानपातिकमा ४ सिट लिने छ। यहाँ एमाले र माओवादीको स्पष्ट बहुमत छ। उता प्रत्यक्षमा ४ सिट जितेको कांग्रेसले प्रदेश ७ मा सबै भन्दा बढी ८ सिट पाउने सम्भावना छ। प्रत्यक्षमा १ सिट जितेको राजपाले समानुपातिकमा २ सिट पाउने छ।"
माओवादी केन्द्रले बोलायो केन्द्रीय कार्यालय बैठक,"काठमाडौँ : माओवादी केन्द्रले केन्द्रीय कार्यालयको बैठक बोलाएको छ । प्रतिनिधिसभा र प्रदेशसभाको निर्वाचनपछिको राजनीतिक अवस्था, सरकार गठन, निर्वाचन परिणाम लगायत विषयमा छलफल गर्न माओवादी केन्द्रले केन्द्रीय कार्यालयको बैठक बोलाएको हो । पार्टीका प्रवक्ता पम्फा भुसालका अनुसार बैठक सोमबार बिहान ११ बजे पार्टी केन्द्रीय कार्यालय पेरिसडाँडामा बस्नेछ । नेकपा एमालेसँग गठबन्धन गरेर निर्वाचनमा सहभागी भएपछिको अवस्था, पार्टी एकता र पार्टीको समग्र अवस्थाबारे छलफल गर्ने कार्यसूची रहेको उनले जानकारी दिइन् यस्तै नयाँ जनादेश प्राप्त भइसकेपछि पनि सरकारले नयाँ सरकार गठन गर्न मार्ग प्रशस्त नगरिरहेको सन्दर्भमा कसरी अगाडि बढ्ने भन्ने विषयमा समेत बैठकमा छलफल हुनेछ । सरकार गठन, पार्टी एकता, प्रदेश सरकार तथा अन्य तत्कालीन राजनीतिक विषयमा समेत बैठक छलफल केन्द्रित हुने सो पार्टीले जनाएको छ । वाम गठबन्धनको पक्षमा जनताले आफ्नो विश्वाससहितको मत दिएको भन्दै माओवादी केन्द्रले भावी कार्यदिशा र मुलुकको पछिल्लो राजनीतिक अवस्थाका बारेमा समान धारणा बनाउन बैठक बोलाएको जानकारी दिएको छ ।"
"निजीक्षेत्रलाई फकाउँदै ओली, व्यवसायी भन्छन्ः लगानी सुरक्षित होस","काठमाडौं । भावी प्रधानमन्त्रीका रुपमा हेरिएका एमालेका अध्यक्ष केपी शर्मा ओली अहिले निजीक्षेत्रलाई फकाउन सक्रिय छन् । नयाँ सरकार निर्माण प्रक्रिया अघि बढिरहेका बेला ओलीले निजीक्षेत्रका अगुवाहरुलाई भेट्दै विश्वासमा लिने प्रयासमा सक्रिय भएका छन् । आइतवार निजी निवास बालकोटमा नेपाल उद्योग परिसंघका पदाधिकारीसँगको भेटका क्रममा पूर्व प्रधानमन्त्री ओलीले नेपाललाई छिट्टै गरिबीमुक्त राष्ट्र बनाउने घोषणा पनि गरेका छन् । अध्यक्ष ओलीले उत्पादनशील क्षेत्रमा लगानी बढाएर मुलुकबाट छिट्टै गरिबी हटाउने बताए । वामपन्थी गठबन्धनले स्पष्ट बहुमत ल्याएसँगै सरकारको नेतृत्व लिने तयारीमा रहेका उनले नेपाल उद्योग परिसंघको नेतृत्वसँग मुलुकबाट गरिवी हटाउन आफूले उत्पादनमूलक क्षेत्रमा लगानी बढाउन उच्च प्राथमिकता दिने योजना पनि सुनाए । अध्यक्ष ओलीले अहिले विश्व नै उत्पादन बढाएर गरिबी हटाउने अभियानमा लागिरहेको स्मरण गराउँदै नेपालले पनि सोही बाटोबाट अघि बढनुपर्ने बताए । उनले लगानी वृद्धि गरेर मुलुकलाई आत्मनिर्भर बनाउने बाटोमा नेपाल अघि बढने पनि स्पष्ट पारे । अध्यक्ष ओलीले निर्यात व्यापार प्रवद्र्धन, रोजगारीको अवसर थप सिर्जना गर्न र मुलुकबाट गरिवी हटाउन लगानी बढाउन जोड दिने पनि उल्लेख गरे । उनले संयुक्त राष्ट्र संघको दिगो विकास लक्ष्य हासिक गर्न लागि पर्ने पनि दोेहोयाए । अध्यक्ष ओलीले अव बन्ने सरकार देश र जनताप्रति उत्तरदायी हुने पनि बताए । उनले मुलुकलाई आधुनिक र सभ्य बनाउँदै जनताको जीउधनको सुरक्षा गर्ने, सबैलाई न्याय र अवसर प्रदान गर्ने र भयरहित समाज निर्माणमा जुट्ने पनि बताए । त्यसमा अवसरमा नेपाल उद्योग परिसंघका अध्यक्ष डा हरिभक्त शर्माले मुलुकलाई समृद्ध बनाउने अध्यक्ष ओलीको सपना पूरा गर्न सक्दो सहयोग गर्ने प्रतिवद्धता व्यक्त गरेका थिए । उनले मुलुकलाई समृद्ध बनाउने उपयुक्त वातावरण बन्न गएकाले त्यसलाई अवसरको रुपमा लिएर नयाँ सरकारले काम गर्ने विश्वास पनि व्यक्त गरे । अध्यक्ष शर्माले ओलीलाई मुलुकलाई समृद्ध बनाउन मिसन र भिजन भएको नेताको रुपमा पनि चित्रण गरेका थिए । त्यस अवसरमा उद्योगी व्यवसायीहरुले नयाँ सरकारले लगानीमैत्री वातावरण बनाउने विश्वास व्यक्त गरेका थिए ।"
ओली र प्रचण्डले देउवालार्इ भने : सरकार गठनको बाटो खोलिदेऊ,"काठमाडौँ : एमालेका अध्यक्ष केपी शर्मा ओली र माओवादी केन्द्रका अध्यक्ष पुष्पकमल दाहाल प्रचण्डले ताजा जनादेश अनुरुप नयाँ सरकार गठनको बाटो खोलिदिन आह्वान गरेका छन्। ओली र प्रचण्डले संयुक्त विज्ञप्तीमार्फत प्रधानमन्त्री शेरबहादुर देउवालाई नयाँ सरकार गठनका लागि मार्ग प्रशस्त गर्न आह्वान गरेका हुन्। विज्ञप्तिमा पार्टी एकता र स्थिर सरकारको लागि दुवै पक्ष प्रतिबद्ध रहेको उल्लेख गरिएको छ। हामी प्रधानमन्त्रीलाई संविधानको गलत व्याख्या नगर्न, संविधानको सहज कार्यान्वयनमा अवरोध सिर्जना नगर्न र संविधान एवम् लोकतान्त्रिक विधिका साथ प्रकट भएको जनमतलाई अवमूल्यन तथा अनादर नगर्न र ताजा जनादेश अनुरुप नयाँ सरकार गठन गर्नका लागि मार्ग प्रशस्त गर्न आह्वान गर्दछौं। विज्ञप्तिको पूर्ण पाठ :"
देउवाले सरुवा बढुवामा लोभ नगरी सरकार छाडुन्,"काठमाडौं : माओवादी केन्द्रका अध्यक्ष पुष्पकमल दाहाल प्रचण्डले काम चलाउ सरकारले राजनीतिक नियुक्ति, सरुवा, बढुवामा चलखेल गरेको भन्दै आपत्ति जनाएका छन्। आइतबार राजधानीको दरबारमार्गमा आयोजित वाम गठबन्धनको संयुक्त पत्रकार सम्मेलनमा बोल्दै प्रचण्डले काम चलाउ बनिसकेको देउवा सरकारले गर्भनर नियुक्तिमा समेत चलखेल गरेको खुलासा गर्दै यस्तो बताएका हुन्। सरकार कामचलाउ भइसकेको छ, जनमतको सम्मान गरेर सरुवा, बढुवा र नियुक्तिमा चलखेल नगरी नयाँ सरकार गठनका लागि मार्ग प्रशस्त गर्नुपर्छ, प्रचण्डले भने, काम चलाउ सरकारले गर्भरनर नियुक्ति जस्तो विषयलाई समेत अगाडि बढाउनु गम्भीर विषय हो।"
सुनसरीमा समानुपातिकमा एमाले पहिलो,"धरान : सुनसरीका चार निर्वाचन क्षेत्रमध्ये प्रतिनिधिसभामा एक सिट मात्र जितेको एमाले समानुपातिकमा पहिलो पार्टी बनेको छ। एमालेले खसेको सदरमत ३ लाख १० हजार ६ सय १४ मध्ये प्रतिनिधिसभामा एक लाख १६ हजार ४ सय २ मत प्राप्त गरी समानुपातिकमा बढी मत प्राप्त गरेको छ। एमालेले प्रदेशतर्फको समानुपातिकमा पनि सुनसरीमा सबैभन्दा बढी मत प्राप्त गरेको छ। आइतबार सम्पन्न मत परिणामअनुसार एमालेले प्रदेशतर्फको समानुपातीकमा एक लाख १७ हजार ७ सय ९५ मत प्राप्त गरेको छ। कांग्रेसले प्रतिनिधिसभा समानुपातीकमा एक लाख १२ हजार ४ सय ३८ मत र प्रदेशमा एक लाख २ हजार २सय ९४ मत प्राप्त गरेको छ। माओवादी केन्द्रले प्रतिनिधिसभामा १९ हजार ५ सय ९१ र प्रदेशसभामा २० हजार ७ सय ४७ मत प्राप्त गरेको छ। संघीय समाजवादी फोरमले सुनसरीमा प्रतिनिधिसभामा १६ हजार ८ सय २६ र प्रदेशसभामा १७ हजार ५ सय २६ मत प्राप्त गरेको छ। राजपाले प्रतिनिधिसभामा ६ हजार ३ सय ७० र प्रदेशसभामा ५ हजार ८ सय ३१ मत प्राप्त गरेको छ। यहि मंसिर २१ गते सम्पन्न निर्वाचनबाट सुनसरी क्षेत्र नम्बर १ मा एमालेका जयकुमार राई निर्वाचित भएका छन्। क्षेत्र नम्बर २, ३ र ४ मा कांग्रेसका क्रमशः सिताराम मेहता, विजय गच्छदार र ज्ञानेनद्र कार्की निर्वाचित भएका छन्। प्रदेशसभामा सुनसरी क्षेत्र नम्बर १ (क) मा एमालेका प्रदिप भण्डारी र (ख) मा भीम आचार्य विजयी भएका छन्। क्षेत्र नम्बर २ (क) मा एमालेका सर्बध्वज साँवा निर्वाचित भएका छन्। क्षेत्र नम्बर २ (ख) मा कांग्रेसका राजिव कोइराला विजयी भए। क्षेत्र नम्बर ३ (क) मा एमालेका लिलम बस्नेत विजयी भए भने। (ख) मा कांग्रेसका अगमलाल चौधरी विजयी भए। क्षेत्र नम्बर ४ (क) मा एमालेका जगदिशप्रसाद कुसैयत विजयी भएका छन् भने (ख) मा कांग्रेसका महम्मद ताहिर मियाँ विजयी भएका छन्।"
"दाहालदेउवा भेटवार्ता, यस्तो भयो कुराकानी","काठमाडौं : सरकार निर्माण, राष्ट्रियसभा अध्यादेश र प्रदेश प्रमुख नियुक्तिलगायत विषयलाई लिएर राजनीतिक ध्रुवीकरण बढिरहँदा माओवादी केन्द्रका अध्यक्ष पुष्पकमल दाहालले शनिबार प्रधानमन्त्री शेरबहादुर देउवालाई भेटेर सत्ताको लोभ त्याग्न दबाब दिएका छन्। प्रधानमन्त्रीनिवास बालुवाटारमा भएको भेटवार्तामा देउवाले राष्ट्रपतिकहाँ पुगेको राष्ट्रियसभा अध्यादेश जस्ताको तस्तै पारित नभएसम्म सरकार नछाड्ने संकेत गरेपछि दाहालले जनमतको सम्मान गर्न सम्झाएको दाहालका स्वकीय सचिव जोगबहादुर महराले जानकारी दिए। राजनीतिक सहमतिबिना प्रदेश प्रमुख तोक्ने र जनमतविपरीत सरकारको आयु लम्ब्याउने काम नगर्न अध्यक्षले प्रधानमन्त्रीलाई आग्रह गर्नुभयो, महराले भने, प्रधानमन्त्रीले चाहिँ राष्ट्रपतिकहाँ पठाएको अध्यादेश पारित भएपछि सरकार छोड्ने र सरकारमा टाँसिइरहन लालायित नभएको अडान दोहोर्याउनुभयो । राष्ट्रियसभाको परिणाम नआई नयाँ सरकार गठन हुन नसक्ने र त्यसका लागि राष्ट्रपति कार्यालयमा पुगेको अध्यादेश पारित हुनुपर्नेमा प्रधानमन्त्रीले विशेष जोड दिएको उनले जानकारी दिए । प्रधानमन्त्रीका प्रेस संयोजक गोविन्द परियारका अनुसार शनिबार बिहान भएको भेटवार्तामा देउवाले दाहाललाई राष्ट्रियसभा अध्यादेश राष्ट्रपतिकहाँ रोकिनु दुःखद् भएको भन्दै एमालेले त्यसमा जनाइरहेको विरोध गलत भएको बताएका थिए । राष्ट्रपति भण्डारीले विधेयकलाई अड्काएको आशंका प्रधानमन्त्रीले गरेको परियारले बताए । देउवाले राष्ट्रियसभा अध्यादेश जस्ताको तस्तै पारित नभएसम्म सरकार नछाड्ने संकेत गरेका छन् भने दाहालले जनमतको सम्मान गर्न आग्रह गरेका छन् । अर्कोतिर प्रदेश प्रमुख तोक्ने र जिम्मेवारी दिने गरी सरकारले तयारी गर्न खोजेपछि वाम गठबन्धनमा रहेका एमालेमाओवादी र कांग्रेसबीचको विवाद सतहमा देखिएको छ । वाम गठबन्धनका नेताहरूले नयाँ बन्ने सरकारले मात्रै प्रदेश प्रमुख नियुक्ति गर्नुपर्नेमा जोड दिइरहेका छन् । तर प्रधानमन्त्रीका प्रेस संयोजक परियारले त्यो काम वर्तमान सरकारकै भएकाले विपक्षीले बोल्दैमा सरकार नडराउने बताए । प्रदेश प्रमुख नियुक्त नभए प्रदेशसभा कसरी कार्यान्वयनमा आउँछ ? यो कामको अन्तिम तयारीमा सरकार लागिपरेको छ, उनले भने । देउवाले सत्ता लम्ब्याउने नियत राखेको निष्कर्ष निकालेका ओलीदाहाल भने राष्ट्रियसभा अध्यादेश राजनीतिक सहमतिका आधारमा फेरि अघि बढाउनुपर्ने अडानमा मात्रै छैनन्, प्रदेश प्रमुख र मुकाम तोक्ने सरकारको योजनासमेत पूरा हुन नदिने रणनीतिमा छन् । एमाले अध्यक्ष ओलीले त देउवा सरकारले नियुक्त गरेका प्रदेश प्रमुखबाट नवनिर्वाचित सासंदहरूले शपथ नलिने बताइसकेका छन्। प्रधानमन्त्रीका प्रेस संयोजक परियारले भने राष्ट्रियसभा गठन नभएसम्म र प्रतिनिधिसभाबाट नयाँ सरकार नबनेसम्म ओली विपक्षी दलकै नेता भएको भन्दै उनको भाषणको आडमा सरकार आफ्नो कामबाट पछि नहट्ने जिकिर गरे । दाहालले प्रधानमन्त्री देउवालाई भेट्नु अघिल्लो साँझ एमाले अध्यक्ष केपी ओलीसँग छलफल गरेका थिए । ओलीले पनि शुक्रबारै राष्ट्रपति विद्यादेवी भण्डारीसँग भेटेका थिए भने शनिबार देउवासँग छलफल गरेलगत्तै दाहालले पनि राष्ट्रपति भण्डारीसँग भेट गरेका थिए । ओली र दाहालअघि नै प्रधानमन्त्री देउवाले पनि राष्ट्रपति भण्डारीलाई भेटेर गतिरोध अन्त्य गर्ने विषयमा कुराकानी गरेका थिए ।"
समानुपातिकको मतगणना अन्तिम चरणमा : मतान्तर घटाउँदै कांग्रेस,"काठमाडौँ : समानुपातिकको मतगणना अन्तिम चरणमा पुग्दा नेपाली कांग्रेसले मतान्तर घटाउँदै गएको छ। आइतबार विहान ११ बजे सम्मको मतगणना अनुसार नेकपा एमाले भन्दा कांग्रेसको मत ४७ हजार १८७ मात्रै कम रहेको छ। निर्वाचन आयोगका अनुसार एमालेले ३१ लाख ६१ हजार ४२८ मत प्राप्त गरेको छ भने कांग्रेसले ३१ लाख १३ हजार २४१ मत पाएको छ। समानुपातिकमा एमाले भन्दा झिनो मतले मात्रै कांग्रेस पछाडि देखिएको छ। उता प्रत्यक्ष तर्फ भने एमाले ८० सिट जितेको छ भने कांग्रेसले २३ सिट मात्र जितेको छ। नेकपा माओवादी केन्द्रले १२ लाख ९६ हजार ४८ मत प्राप्त गरेको छ। उसले प्रत्यक्षमा ३६ स्थानमा जित हासिल गरेको छ। प्रत्यक्षमा कांग्रेसले भन्दा बढि सिट जितेको भएपनि समानुपातिकको मतपरिणामका कारण माओवादी केन्द्र तेस्रो दल हुने भएको छ। ११ स्थानमा जित हासिल गर्न सफल राष्ट्रिय जनता पार्टी नेपाल(राजपा)ले समानुपातिक तर्फ ४ लाख ७२ हजार १९७ मत प्राप्त गरेको छ भने मधेशवादी अर्को दल संघीय समाजवादी फोरम नेपालले ४ लाख ६९ हजार ९५५ मत प्राप्त गरेको छ। फोरमले प्रत्यक्षमा १० स्थानमा जित हासिल गरेको छ। मतगणना अन्तिम चरणमा पुग्दा एमाले, कांग्रेस, माओवादी, राजपा र फोरम मात्रै राष्ट्रिय दल हुने निश्चित भएको छ। प्रत्यक्षमा ११ सिट जितेका राष्ट्रिय प्रजातन्त्र पार्टी, नयाँ शक्ति पार्टी नेपाल, राष्ट्रिय जनमोर्चा, नेपाल मजदुर किसान पार्टीले राष्ट्रिय दलको मान्यता नपाउने भएका छन्। निर्वाचनको समय चर्चामा रहेको विवेकशील साझा पार्टी पनि राष्ट्रिय दल नहुने भएको छ। राष्ट्रिय दल हुनको लागि ३ प्रतिशत थ्रेसहोल्ड कटाउनु पर्ने कानुनी व्यवस्था रहेको छ।"
जाँदाजाँदै कर्मचारी नियुक्ति गर्न मन्त्रीहरूको दबाब,"काठमाडौं : शेरबहादुर देउवा सरकारका केही मन्त्रीले जाँदाजाँदै व्यक्तिगत तथा पार्टीगत आग्रहमा निकटस्थ व्यक्तिहरूलाई विभिन्न पदमा राजनीतिक नियुक्ति दिलाउन दबाब दिन थालेपछि मन्त्रालयका सचिवहरू अन्योलमा छन् । नयाँ सरकार गठन प्रक्रिया प्रारम्भ भइसक्दा मन्त्रीहरूबाट दबाब आउन थालेपछि केही सचिव बिदामा बस्न थालेका छन् भने केहीचाहिँ विभिन्न बहाना बनाउँदै हाजिर गरेर कार्यक्रम छ भन्दै निस्कन थालेका छन् । मन्त्रीको दबाबले सचिवहरू अन्योलग्रस्त र आतंकित हुनुहुन्छ, प्रधानमन्त्री तथा मन्त्रिपरिषद् कार्यालयका एक सचिवले अन्नपूर्णसँग भने, उहाँहरू उकुसमुकुस हुँदै कहिले यता, कहिले उता गरिरहनुभएको छ । उहाँहरूले आफ्नो पीडा मुख्यसचिव लोकदर्शन रेग्मीलाई पनि सुनाएका छन् । दबाब दिने मन्त्रीमध्येका एक हुन्, सूचना तथा सञ्चारमन्त्री मोहनबहादुर बस्नेत । उनले नेपाल टेलिकमकी प्रबन्ध निर्देशक कामिनी राजभण्डारीलाई हटाएर आफूनिकट अनिल झालाई नियुक्ति दिलाउन सचिव केदारबहादुर अधिकारीलाई दबाब दिएका हुन् । मन्त्रालयका स्रोतका अनुसार मन्त्री बस्नेतले झालाई नियुक्ति दिनेगरी आवश्यक कागजात तयार पार्न सचिव अधिकारीलाई अह्राएका छन् । मन्त्री बस्नेत भने आफूहरूले नियम र कानुनअनुसारै काम गरेको दाबी गर्छन् । सरकारले आवश्यकताअनुसार निर्णय गर्दा आपत्ति हुनु हुन्न । यो बहुमतप्राप्त सरकार भएकाले सबै प्रकारका निर्णय गर्न सक्छ, उनले अन्नपूर्णसँग दाबी गरे । गत २५ मंसिरको मन्त्रिपरिषद्को बैठकले मन्त्री बस्नेतकै प्रस्तावमा गोरखापत्र संस्थानको महाप्रबन्धकमा वसन्तप्रकाश उपाध्यायलाई चार वर्षका लागि नियुक्त गरेको थियो । बस्नेतले टेलिकमको कार्यकारी सदस्य, रेडियो नेपालको बोर्ड सदस्य आदि ठाउँमा नियुक्ति गर्न पनि दबाब दिँदै आएको मन्त्रालयका एक अधिकारी बताउँछन् । संस्कृति, पर्यटन तथा नागरिक उड्डयनमन्त्री जितेन्द्रनारायण देव पनि मन्त्री बस्नेतकै पथमा छन् । उनले लुम्बिनी विकास कोषको सदस्यसचिव र पशुपति क्षेत्र विकास कोषको बोर्ड सदस्य र तारागाउँ विकास समितिको कार्यकारी निर्देशकमा आफूनिकटका व्यक्ति राख्न सचिव महेश्वर न्यौपानेलाई दबाब दिएको गुनासो मुख्य सचिवसमक्ष आएको प्रधानमन्त्री कार्यालयका एक सचिव बताउँछन् । उनका अनुसार आपूर्तिमन्त्री जयन्त चन्दले खाद्य संस्थानको महाप्रबन्धक नियुक्ति प्रक्रिया थाल्न र नेसनल ट्रेडिङ, साल्ट ट्रेडिङ कर्पोरेसनको रिक्त बोर्ड सदस्यमा नियुक्ति गर्ने गरी प्रस्ताव तयार पार्न सचिव अनिलकुमार ठाकुरलाई दबाब दिएका छन्। यो बहुमतप्राप्त सरकार भएकाले सबै प्रकारका निर्णय गर्न सक्छ । कसैले निर्णय नगर भन्दैमा सरकारले आफ्नो गति रोक्दैन । कोही आतंकित हुन जरुरी छैन।  मोहनबहादुर बस्नेत, सञ्चारमन्त्री पशुपंक्षी विकास मन्त्रालय सचिव डा विश्वनाथ ओलीले पनि आफूमाथि अनावश्यक नियुक्तिको दबाब आएको बताएका छन् । दुग्ध विकास संस्थानको महाप्रबन्धकमा नियुक्तिका लागि आवश्यक प्रस्ताव तयार गर्न दबाब आएको छ, उनले भने, तर मैले सरकार परिवर्तन हुनै लाग्दा नयाँ नियुक्ति प्रक्रिया बढाउन नहुने सुझाव दिएको छु । सिँचाइमन्त्री सञ्जयकुमार गौतम बाढीपीडितका लागि भन्दै सात अर्ब रुपैयाँ निकासा गराउन अर्थ मन्त्रालयमा आफैं गएर धर्ना बस्न थालेका छन् । अर्थ मन्त्रालय स्रोतका अनुसार मन्त्री गौतम आफैं अर्थ मन्त्रालयमा गएर सात अर्बको टिप्पणी फाइल सदर गर्न मन्त्रालयका अधिकारीहरूलाई दबाब दिएका छन् । यसैगरी कृषि विकास, सहकारी तथा गरिबी निवारण, महिला बालबालिका तथा समाज कल्याण, वन तथा भूसंरक्षण, भूमिसुधार तथा व्यवस्था, ऊर्जा, युवा तथा खेलकुद मन्त्रालयमातहत रहेका विभिन्न सार्वजनिक संघ, संस्थान तथा विकास समितिका बहाल पदाधिकारीलाई मिलेसम्म हटाएर नयाँ राख्ने र रिक्त सबै निकायमा नियुक्ति दिलाउने गरी मन्त्रीहरूले प्रस्ताव तयार पार्न लगाइरहेको गुनासो प्रधानमन्त्री कार्यालय आइपुगेको एक सचिवले बताएका छन् । प्रधानमन्त्री देउवा आफैंले राष्ट्रिय बिमा संस्थानको प्रमुखमा आफ्ना सुरक्षा सल्लाहकार गणेशराज कार्कीलाई नियुक्त गर्न अह्राएका छन् । देउवाकै रुचिमा कर्मचारी सञ्चय कोषको कार्यकारी प्रमुखमा दीपक रौनियारलाई नियुक्ति गर्न आवश्यक प्रस्ताव तयार पारिएको प्रधानमन्त्री तथा मन्त्रिपरिषद् कार्यालयले जनाएको छ । कामचलाउ सरकारको निर्णय उल्टिन्छ एमाले महासचिव ईश्वर पोखरेलले कामचलाउ भइसकेको सरकारले दैनिक प्रशासनिक कामबाहेक अन्य काम गर्न नमिल्ने बताए । उनले मन्त्रीहरूको गलत काममा सहयोगी नबन्न सरकारका मुख्यसचिव र सचिवहरूलाई आग्रहसमेत गरेका छन् । कोही आतंकित हुनुपर्दैन : सञ्चारमन्त्री सञ्चारमन्त्री मोहनबहादुर बस्नेतले भने बहुमतप्राप्त सरकारले प्रधानमन्त्रीले राजीनामा नदिँदासम्म सबै निर्णय गर्नसक्ने दाबी गरेका छन् । यसलाई कसैले कामचलाउ सरकार भन्छ भने त्यो गलत हो । प्रतिनिधिसभा र प्रदेशसभा निर्वाचन सफलतापूर्वक सम्पन्न गराएको सरकार कसरी कामचलाउ हुन्छ ? उनले भने, सरकारले आवश्यकताअनुसार सबै निर्णय गर्दै जान्छ, कसैले निर्णय नगर भन्दैमा सरकारले आफ्नो गति रोक्दैन । सरकारको निर्णयबाट कोही आतंकित हुनु जरुरी छैन । अझै राष्ट्रियसभाको कानुन बनाउनेजस्तो महत्वपूर्ण विषय बाँकी रहेको बताउँदै उनले त्यो कानुन बनाउन सरकार अघि बढ्ने जनाए । प्रदेश प्रमुख नियुक्ति, प्रदेशको अस्थायी मुकाम तोक्नेलगायत सबै महत्वपूर्ण काम यही सरकारले गर्ने उनले दाबी गरे । कामचलाउ भनेर सरकारको काम र निर्णय रोक्ने प्रयास कसैले नगरे हुन्छ, उनले अन्नपूर्णसँग भने, सरकार रहँदासम्म विधि र पद्धतिअनुसार विभिन्न निर्णय गर्दै अघि बढ्छ ।"
मुख्यमन्त्रीका लागि दौडधुप,"धनगढी : प्रदेश ७ को समानुपातिकको मतगणना सकिनै लाग्दा मुख्यमन्त्री को बन्ने भन्ने पनि चर्चा हुन थालेको छ । प्रदेश ७ मा प्रदेशतर्फ प्रत्यक्षमा वाम गठबन्धनको दुई तिहाइ मत पुगेको छ । प्रदेशका ३२ सिटमध्ये एमालेले १७ र माओवादीले १० गरी २७ सिट जितेको छ । चुनावअघि एमाले र माओवादी केन्द्रका शीर्ष नेताहरूले प्रदेश ७ को मुख्यमन्त्री एमालेबाट हुने सहमति गरेका थिए । त्यसबेलाको सहमतिअनुसार प्रदेश १, ३, ४ र ७ मा एमालेबाट मुख्यमन्त्री हुने र त्यस बाहेकका प्रदेशमा माओवादी केन्द्रबाट मुख्यमन्त्री बनाउने सहमति भएको एक जना एमालेका नेताले बताए । प्रदेश ७ मा एमालेबाट पूर्वकृषिमन्त्री तथा एमालेका प्रदेश सहसंयोजक कर्णबहादुर थापाको नाम चर्चाको अग्रस्थानमा छ । एमाले स्रोतका अनुसार चुनावअघि उनलाई नै मुख्यमन्त्री बनाउने भनेर बाजुराबाट समानुपातिक सूचीमा राखिएको छ । थापा समानुपातिक सूचीको १ नम्बरमा छन् । थापाले चुनावका बेला गरिएको पत्रकार सम्मेलनमा पनि पार्टीले मुख्यमन्त्रीका रूपमा आफूलाई अघि सारेको स्विकारेका थिए । तर, एमालेले चुनावअघि मुख्यमन्त्रीको घोषणा गरेरै चुनावमा गएमा भोटमा फरक पर्न सक्ने आकलन गर्दै थापाका बारेमा सार्वजनिक रूपमा केही बोलेको थिएन । तर, समानुपातिकको पछिल्लो मतपरिणामअनुसार प्रदेशसभामा ३३ प्रतिशत महिला पुयानै पर्ने संवैधानिक व्यवस्था भएकाले एमालेबाट समानुपातिकमा पुरुष चयन नहुने हुन कि भन्ने चिन्ता गरिन थालिएको छ । प्रदेश ७ मा प्रदेशका लागि एमालेबाट प्रत्यक्षतर्फ कुनै पनि महिला निर्वाचित भएनन् । विश्लेषकहरू एमालेको भागमा समानुपातिकबाट ८ जना प्रदेश सांसद भागमा परे पनि मुख्यमन्त्रीका दाबेदार थापा नपर्ने हुन कि भन्ने एमालेमा चिन्ता बढ्न थालेको छ । पछिल्लो परिणामअनुसार दुईतीन जना पुरुष पर्छन् कि भन्ने आशा गरेका छौं, एमाले नेता दीपकप्रसाद देवकोटाले भने । एमालेबाट थापा समानुपातिकमा नपरेपछि त्यसपछि मुख्यमन्त्री को बन्ने भन्ने पनि बहस हुन थालेको छ । कर्ण थापापछि मुख्यमन्त्रीका लागि दोस्रो पुस्ताका युवा नेताहरूको पनि चर्चा सुरु हुन थालेको छ । पुरुषमा कैलालीका पार्टी अध्यक्ष दीर्घ सोडारी, कञ्चनपुरका पार्टी अध्यक्ष तारा लामा र महिलाबाट कञ्चनपुरबाट समानुपातिक सूचीमा रहेकी निरु पालको समेत चर्चा हुन थालेको स्रोतले बताएको छ । कञ्चनपुरबाट समानुपातिकको १ नम्बरमा रहेकी निरुपाल पार्टी केन्द्रीय सदस्य हुन् । उनी महेश बस्नेत मन्त्री भएपछि युवा संघको अध्यक्षसमेत भएकी नेतृ हुन् । पार्टीभित्र अहिले नै मुख्यमन्त्रीका लागि छलफल भने सुरु भइसकेको छैन, पार्टीले छलफल चलाउँछ, यसबारेमा शीर्ष नेताहरूबीच पनि छलफल हुन्छ, अहिले त समानुपातिकको नतिजा नै आइसकेको छैन, एमाले नेता महेश्वर पाठकले भने । एमालेबाट मुख्यमन्त्रीका लागि हेभिवेट नभेटिएपछि माओवादी केन्द्रलाई दिँदा कसलाई दिने भन्ने चर्चा पनि सुरु हुन थालेको छ । माओवादी केन्द्रका प्रदेश ७ का इन्चार्ज तथा स्थायी कमिटी सदस्य लेखराज भट्ट भन्छन, थारूबाट वीरमान चौधरी र हरिराम चौधरी पनि मुख्यमन्त्री हुने हैसियतका नेता हुन् । उता पहाडमा त्रिलोचन भट्ट र झपट बोहरा पनि छन् । तर उनले पनि अहिले नै मुख्यमन्त्रीको बारेमा पार्टीभित्र पनि छलफल सुरु भइनसकेको बताए । वीरमान चौधरी सशस्त्र युद्ध सुरु भएदेखिकै नेता हुन् । उनले पार्टीको तल्लो कमिटीदेखि नै धेरै जिल्लाको इन्चार्ज भएर काम गरिसकेका छन् । उनी माओवादी केन्द्रका प्रस्तावित पोलिटब्युरो सदस्य पनि हुन् । त्यस्तै हरिराम चौधरी पार्टीका पोलीटब्युरो सदस्य तथा थारूवान् राष्ट्रिय मुक्ति मोर्चाका अध्यक्ष हुन् । कांग्रेसमा मुख्यमन्त्री बन्ने सम्भावना न्यून छ । कांग्रेसले प्रदेश ७ का ३२ मध्ये ४ स्थानमा मात्र जितेको छ । कैलालीको निर्वाचन क्षेत्र १ बाट जितेका रणबहादुर रावल मुख्यमन्त्रीका दाबेदार भए पनि उनको पार्टीका चार सिटले कांग्रेस प्रतिपक्षमा बस्नेछ ।"
सल्यानमा माओवादीको समानान्तर जिल्ला समिति गठन,"दाङ : सल्यानमा नेकपा माओवादी केन्द्रभित्रको विवाद उत्कर्शमा पुगेको छ। प्रदेश तथा प्रतिनिधिसभा निर्वाचनलाई लिएर जिल्लामा माओवादी विभाजित भएको हो। निर्वाचनमा टिकट वितरणलाई लिएर देखिएको विवाद बढ्दै जाँदा असन्तुष्ट पक्षले समानान्तर समिति गठन गरेको हो। केन्द्रले तोकेको वामगठवन्धनका आधिकारीक उम्मेदवार विरुद्धमा जिल्ला कार्यसमितिको बहुमत सदस्यले बागी उम्मेदवार उठाएपछि माओवादी केन्द्रभित्र विवाद चुलिएको थियो। ६३ सदस्य जिल्ला सचिवालय समितिमध्ये ४२ सदस्यले पार्टीको निर्णय नमान्ने भन्दै पोलिट्ब्यूरो सदस्य भीमप्रकाश शर्मालाई उम्मेदवार बनाएका थिए। विवाद बढ्दै गएपछि अहिले कर्णवहादुर वुढाथोकी र अर्का जिल्ला नेता निमवहादुर केसी संयोजक रहेका दुई जिल्ला समिति गठन भएका छन्। दुबले आफूहरु आधिकारीक भन्दै छुट्टाछुट्टै बैठकसमेत बसेका छन् । निर्वाचन अघि वामगठवन्धन विरुद्धमा गएको भन्दै जिल्ला संयोजक कर्णवहादुर वुढाथोकीलगायतका जिल्ला नेतालाई कारवाहीका लागि प्रदेशमा सिफारिस गरिएको थियो । त्यसलगतै बुढाथोकीको संयोजकत्वमा बसेको बैठकले विना विभागीयमन्त्री टेकवहादुर बस्नेत, पोलिटब्यूरो सदस्य नेवबहादुर कँवर, रमेश मल्ल लगायतलाई कारवाहीको लागि सिफारिस गरेको थियो। चुनावका समयमा एकले अर्कोलाई कारवाही घोषणा गरेका नेताहरु अहिले समानान्तर कमिटी बनाएर जिल्लामा राजनीतिक गतिविधिहरु सञ्चालन गर्न थालेका छन्। बुढाथोकी संयोजक रहेको नेकपा माओवादी सल्यानको सचिवालयको बैठकले प्रेस विज्ञप्ती जारी गर्दे जिल्लाको समस्या समाधान गर्न प्रदेश र केन्द्रीय कार्यालयलाई आग्रह गरेको छ।"
"समानुपातिकको मतगणना सकियो, एमाले पहिलो,कांग्रेस दोस्रो, माओवादी तेस्रो","काठमाडौँ : समानुपातिकको मतगणना सकिएको छ। मतगणना सकिएपछि निर्वाचन आयोगले औपचारिक घोषणाको तयारी गरेको छ। आयोगका प्रवक्ता नवराज ढकालले मतगणना सकिएको जानकारी दिए। उनले अन्तिम परिणाम सार्वजनिक गर्ने तयारी भइरहेको बताए। निर्वाचन आयोगका अनुसार एमालेले ३१ लाख ७३ हजार ४९४ मत प्राप्त गरी पहिलो दल भएको छ भने कांग्रेसले ३१ लाख २८ हजार ३८९ मत पाएर दोस्रो दल बनेको छ। समानुपातिकमा एमाले भन्दा झिनो मतले मात्रै कांग्रेस पछाडि देखिएको छ। कांग्रेसभन्दा एमालेले ४५ हजार १०५ मत बढी ल्याएको छ । उता प्रत्यक्षतर्फ भने एमालेले ८० सिट जितेको छ भने कांग्रेसले २३ सिट मात्र जितेको छ। नेकपा माओवादी केन्द्रले १३ लाख ३ हजार ७२१ मत प्राप्त गरेको छ। उसले प्रत्यक्षमा ३६ स्थानमा जित हासिल गरेको छ। प्रत्यक्षमा कांग्रेसले भन्दा बढी सिट जितेको भएपनि समानुपातिकको मतपरिणामका कारण माओवादी केन्द्र तेस्रो दल हुने भएको छ। ११ स्थानमा जित हासिल गर्न सफल राष्ट्रिय जनता पार्टी नेपाल (राजपा) ले समानुपातिकतर्फ ४ लाख ७२ हजार २५४ मत प्राप्त गरेको छ भने मधेसवादी अर्को दल संघीय समाजवादी फोरम नेपालले ४ लाख ७० हजार २०१ मत प्राप्त गरेको छ। फोरमले प्रत्यक्षमा १० स्थानमा जित हासिल गरेको छ। मतगणना अन्तिम चरणमा पुग्दा एमाले, कांग्रेस, माओवादी, राजपा र फोरम मात्रै राष्ट्रिय दल हुने निश्चित भएको छ। प्रत्यक्षमा ११ सिट जितेका राष्ट्रिय प्रजातन्त्र पार्टी, नयाँ शक्ति पार्टी नेपाल, राष्ट्रिय जनमोर्चा, नेपाल मजदुर किसान पार्टीले राष्ट्रिय दलको मान्यता नपाउने भएका छन्। निर्वाचनको समय चर्चामा रहेको विवेकशील साझा पार्टी पनि राष्ट्रिय दल नहुने भएको छ। समानुपातिकको मतको आधारमा विवेकशील छैठौँ ठूलो पार्टी भएको छ। विवेकशीलले २ लाख १२ हजार ३६३ मत प्राप्त गरेको छ। राष्ट्रिय दल हुन ३ प्रतिशत थ्रेसहोल्ड कटाउनु पर्ने कानुनी व्यवस्था छ"
ओली र दाहालले संयुक्त पत्रकार सम्मेलन गर्दै,काठमाडौँ । नयाँ सरकार निर्माणमा गतिरोध देखिएपछि वाम गठबन्धनका दुई घटक नेकपा एमाले र नेकपा माओवादी केन्द्रले आइतबार संयुक्त पत्रकार सम्मेलन गर्ने भएका छन् । राष्ट्रिय सभासम्बन्धी अध्यादेशलाई लिएर सत्तारुढ दल नेपाली कांग्रेसले सरकार छाड्न तयार नभएपछि दुई वाम घटकले पत्रकार सम्मेलनबाट आफ्नो धारणा सार्वजनिक गर्न लागेका हुन् । दिउँसो ३ बजे दरबारमार्गस्थित होटेल अन्नपूर्णमा पत्रकार सम्मेलन गरेर दुवै दलले आफ्नो संयुक्त धारणा सार्वजनिक गर्न लागेको एमालेका अध्यक्ष केपी शर्मा ओलीका प्रेस संयोजक चेतन अधिकारीले जानकारी दिए । निर्वाचन सकिएपछि दुई दलबीचको एकता प्रक्रियाबारे आशंकासहित विभिन्न टिप्पणी हुन थालेपछि त्यसलाई चिर्न पनि दुई नेताले संयुक्त पत्रकार सम्मेलन गर्न लागेका हुन् ।
प्रदेश राजधानी तान्न होड,"विराटनगर : प्रदेश नम्बर १ को राजधानी आफूतिर तान्न होड सुरु भएको छ । मुलुक संघीयतामा जाने निर्णयसँगै पूर्वी क्षेत्रका प्रमुख सहरलाई भावी राजधानीका रुपमा प्रस्तुत गर्दै नागरिकस्तरबाटै अभियान चलाइएको थियो । यो दौडमा विराटनगर, धरान, इटहरी र धनकुटा अगाडि देखिएका छन् । सरकारले प्रदेश राजधानीका लागि चारवटै सहरबाट भौतिक पूर्वाधारको अवस्थाबारे प्रतिवेदन पठाउन निर्देशन दिएबमोजिम सम्बन्धित निकायले काम पूरा गरिसकेका छन् । नागरिकस्तरबाट भने आआफ्नो दाबी प्रस्तुत गर्ने क्रम अझ बढेर गएको छ । भौतिक पूर्वाधारको उपयुक्त अवस्थितिसहितको दाबी गर्दै विराटनगरवासीले राजधानी आफ्नै ठाउँमा हुनुपर्ने माग गरिरहेका छन् । विराटनगर महानगरपालिकाका मेयर भीम पराजुलीले केही दिनअघि प्रधानमन्त्री शेरबहादुर देउवासँग भेट गरी विराटनगरलाई नै स्थायी राजधानी बनाउन यस क्षेत्रका बासिन्दाले माग गरेको अवगत गराइसकेका छन् । विराटनगर किन उपयुक्त छ भन्ने प्रस्तावसमेत सरकारलाई पेस गरेको मेयर पराजुलीले सुनाए। राजधानी र प्रदेशसभाका लागि विराटनगरमा भएका भौतिक पूर्वाधार पर्याप्त भएको जानकारी गराएको छु, उनले भने, सरकारका तर्फबाट पनि सकारात्मक आश्वासन आएको छ । चक्रपथ, विमानस्थल, औद्योगिक क्षेत्र, मुख्यमन्त्री कार्यालय राख्न मिल्ने आवास, खेलमैदानजस्ता पूर्वाधार विराटनगर राजधानी बन्न सक्ने आधारभूत पक्ष भएको प्रस्ताव पेस गरेको उनको कथन छ । प्रदेश राजधानी र नाम सम्बन्धित प्रदेशको प्रदेशसभाले निर्णय गर्ने प्रावधान रहे पनि मोरङबाट निर्वाचित प्रतिनिधिले पनि विराटनगरलाई नै राजधानी बनाउन पहल गर्ने बताउँदै आएका छन् । उद्योग संगठन मोरङले विजयी सांसदका लागि आयोजना गरेको स्वागत कार्यक्रममा नवनिर्वाचित प्रतिनिधिसभा सदस्य लालबाबु पण्डितले भने, संविधान र ऐनकानुनले दिएको मूलबाटोबाट अगाडि बढ्दै विराटनगरलाई प्रदेश राजधानी बनाउन पहल गर्नेछु । प्रतिनिधिसभा सदस्य अमनलाल मोदीले औद्योगिक नगर विराटनगरको विकास अन्तर्राष्ट्रिय मापदण्डअनुसार हुनुपर्ने धारणा व्यक्त गरे । प्रतिनिधिसभा सदस्य डा मीनेन्द्र रिजालले विराटनगरको पूर्वाधार विकासमा तुलनात्मक लाभका क्षेत्रको पहिचान गरी त्यसतर्फ अघि बढ्नुपर्ने बताए । प्रदेशसभामा निर्वाचित जयराम यादवले दलगत भागबन्डा नलगाई विराटनगरलाई प्रदेश राजधानी बनाउन एकजुट हुने बताए । आफ्नो ठाउँलाई राजधानी बनाउन विराटनगर, इटहरी, धरान र धनकुटाका बासिन्दा अगाडि देखिएका छन् । त्यस्तै, अन्तर्राष्ट्रिय सीमाभन्दा टाढा, राष्ट्रिय सुरक्षा संयन्त्रहरूनिकट पहुँचको क्षेत्र र बाढीपहिरोजस्ता जोखिम कम हुने क्षेत्र राजधानी छनोट गर्नुपर्ने भन्दै त्यसका लागि इटहरी उपयुक्त हुने दाबी आएको छ । राजधानी बनाउन सम्भाव्यता अध्ययनका लागि गठित समितिले पनि इटहरी उपयुक्त भएको प्रतिवेदन तयार गरेको छ । इटहरीका मेयर द्वारिकलाल चौधरीको संयोजकत्वको राजधानी सरोकार समाजअन्तर्गत बनेको समितिले सुविधा, बसोबास, चारैतिर जोडिएको सडक यातायात, जातीय तथा सांस्कृतिक विविधतालगायत आधारमा इटहरीलाई प्रदेश राजधानीका लागि उपयुक्त ठहर्याएको हो । राजधानीका लागि चर्चामा आएका स्थानहरू कुनैमा पनि पर्याप्त पूर्वाधार नभएकाले कसैले एकलौटी ढंगबाट मात्र दाबी गर्ने अवस्था छैन्, मेयर चौधरीले भने । उनले इटहरीलाई राजधानी बनाउन सबै किसिमले ठीक रहेको बताए । दूरीका आधारमा इटहरी सबैको केन्द्र हुने समितिको प्रतिवेदनमा उल्लेख छ । प्रतिवेदनले मोरङका लेटाङ, बेलबारी, सुन्दरहरैंचा, सुनसरीका दुहबी, इनरुवा, रामधुनी, बराह र धरानसम्मको क्षेत्रलाई पनि राजधानीभित्र समेट्न सकिने देखाएको छ । तरहरामा रहेका कृषि तथा जडीबुटी अनुसन्धान केन्द्र, इटहरी चोकनजिकै खाद्य गोदाम, जुट विकास तथा रेशम विकास क्षेत्र, रंगशाला, झुम्कास्थित कृषि तथा बीउबिजन केन्द्र तथा अन्य सार्वजनिक ऐलानी, पर्ती, नदी उकास जग्गा पनि राजधानीका आकर्षक पूर्वाधार भएको जनाइएको छ । यस्तै सघन औद्योगिकीकरणका लागि जमिन, जनशक्ति तथा अन्य आवश्यक वस्तु र सेवाको सहज व्यवस्था हुने, अरुण करिडोरमार्फत किमाथांका नाकाबाट सडक यातायत खुलेको अवस्थामा चीननेपालभारत तथा बंगलादेशसम्मको अन्तर्राष्ट्रिय व्यापारिक ट्रान्जिटका रूपमा यो क्षेत्र उपयुक्त हुने दाबी गरिएको छ । इटहरी र सुन्दरहरैंचा (सुकुनागछिया) शैक्षिक केन्द्र बनेको, बराह क्षेत्र, चतरा, रामधुनी, पिण्डेश्वर, राजारानी, बूढासुब्बा, विष्णुपादुका तीर्थस्थलले धार्मिक पर्यटनलाई प्रवद्र्धन गरेको, चारकोशे झाडीमा जंगल सफारी, क्षेत्रीय रंगशाला, होटल व्यवसाय आदि पर्यटन एवं मनोरञ्जन केन्द्र बनेको प्रतिवेदनमा उल्लेख छ । १८४० सालदेखि पूर्वको प्रशासकीय केन्द्रका रूपमा रहँदै आएको धनकुटाका बासिन्दाले पनि आफ्नो थलोलाई राजधानीको दाबेदारका रूपमा प्रस्तुत गरिरहेका छन् । क्षेत्रीयस्तरका कार्यालय रहिरहेको अवस्थामा राजधानीसमेत उपयुक्त हुने भन्दै स्थानीयले राजधानी बनाउन माग अघि सारेका छन् । १६ जिल्लाको भूगोलको प्रशासनिक केन्द्र र प्रस्तावित १४ जिल्लाको केन्द्र बन्न उपयुक्त भएको भन्दै नागरिकस्तरबाट प्रदेश माग गर्दै संघर्ष नै सुरु भएको छ । पूर्वपश्चिम राजमार्गबाट ७० किलोमिटर उत्तरमा पर्ने धनकुटा तराईका तीन जिल्ला र भित्री मधेसमा पर्ने उदयपुरको धनकुटा आउने मुख्य नाका पूर्व पश्चिम राजमार्ग नै हो । ताप्लेजुङ र पाँचथर तमोर कोरिडोर, मध्यपहाडी लोकमार्गले जोडिएका छन् । इलाम राँके, रवि, भेडेटार सडकबाट जोडिएको छ । भोजपुर, खोटाङ, मध्यपहाडी लोकमार्गबाट जोडिएका छन् । दूधकोसीको पुल निर्माणपश्चात सोलुखुम्बु र ओखलढुंगावासीसमेत पहाडी मार्गबाट धनकुटा आउन सक्छन् । उद्योग वाणिज्य संघ धनकुटाका अध्यक्षसमेत रहेका राजधानी संघर्ष समितिका संयोजक उमेश घिमिरेले भने, धनकुटामा भएकै भौतिक संरचना कम लागतमा पुनर्निर्माण हुन सक्ने भएकाले पनि राजधानीलाई चाहिने पूर्वाधार उपयुक्त छ । राणा शासनदेखि नै प्रशासनिक क्षेत्रका रूपमा रहेको धनकुटा नै राजधानी हुनुपर्ने माग रहेको उनको भनाइ छ । धनकुटा प्रस्तावित प्रदेशको मध्य भागमा रहनु, कुनै पनि वैदेशिक सिमानाभन्दा टाढा हुनु, प्राकृतिक प्रकोप वा जोखिम कम रहनु पनि राजधानीका लागि मुख्य आधार भएको उनले बताए। धनकुटामा धनकुटा बहुमुखी क्याम्पस, निजामती विद्यालय, पाख्रीवास कृषि अनुसन्धान केन्द्र, सुन्तलाजात अनुसन्धान केन्द्र पारी पात्ले, कृषि प्राविधिक शिक्षालय उत्तरपानी छन् । सुरुमा धनकुटाबाट पूर्वको केही भाग शासित थियो भने १८८५ सालदेखि यो ठाउँ पूर्वको पूर्ण केन्द्रका रूपमा रह्यो । यसलाई निरन्तरता दिँदै राणाकालीन समयमा धनकुटामा बडाहाकिम कार्यालय रहन गयो । १९४२ सालदेखि धनकुटामा पूर्वका तीन अड्डाको अपिल सुन्ने गरिन्थ्यो ।"
फोरमराजपाको ध्यान सरकारमा,"काठमाडौं : प्रदेश २ को प्रदेशसभामा पूर्ण बहुमत ल्याएका संघीय समाजवादी फोरम नेपाल र राष्ट्रिय जनता पार्टी नेपालको अर्को साता बस्ने बैठकले प्रदेस सरकार प्रमुख र सरकारको कार्य योजनालगायत विभिन्न विषयमा निर्णय गर्ने भएको छ ।मंसिर १० र २१ गते भएको चुनावमा देशभर प्रतिनिधिसभामा २१ र प्रदेशसभामा ४० सिट जितेको संघीय फोरमराजपा गठबन्धनले दुवै संसदको समानुपातिक निर्वाचनमा पनि राम्रो मत ल्याएका छन् । प्रदेशसभातर्फ समानुपातिक मतपरिणाम अनुसार राजपाले १० र फोरमले १० सिट पाउने भएका छन् । निर्वाचन आयोगका अनुसार शनिबार रातिसम्म समानुपातिकतर्फ संघीय फोरमले ४ लाख ६८ हजार ३ सय ९९ र राजपाले ४ लाख ६८ हजार ३ सय ४६ मत पाएका छन् । प्रदेस २ मा प्रतिनिधिसभा तर्फ ३२, प्रदेससभाको प्रत्यक्षतर्फ ६४ र समानुपातिकतर्फ ४३ सिट गरी कूल १ सय ७ सिट छन् । यसमध्ये राजपा र संघीय फोरमले प्रदेशसभामा ३५ सिट जितेको र दुवैले समानुपातिक तर्फ १९ सिट पाउँदा कूल ५४ सिट हुनेछ । १ सय ७ मा ५४ सिट गठबन्धनले पाउँदा सरकार गठन गर्न सहज भएको संघीय फोरमराजपा नेता बताउँछन् । राजपा अध्यक्ष मण्डलका नेता महेन्द्रराय यादवले प्रदेस २ को सरकार र कार्ययोजना तयार पार्न अनौपचारिक गृहकार्य थालिसकेको बताए । उनले भने, प्रदेश २ को सरकार गठन गर्न हामीले बहुमत ल्याईसकेका छौं । प्रतिनिधिसभा, प्रदेशसभा प्रत्यक्ष र समानुपातिक मत परिणाममा शनिबार सांँझसम्म अगाडि रहेको एमालेसँग मधेसको सम्बन्ध कस्तो हुन्छ भन्ने जिज्ञासामा यादवले भने, मधेस आन्दोलनका मुद्दा सम्बोधन हुने गरी संविधान संशोधन गर्न एमाले तयार भए सकारात्मक अन्यथा यथास्थितिमै रहन्छ । एमाले नेतृत्वमा बन्ने सरकार मधेसका मुद्दामा लचकदार नभए ठूलै मूल्य चुकाउनु पर्ने चेतावनी पनि उनले दिए । प्रदेश २ को सरकार संघीय फोरमराजपा गठबन्धनको नेतृत्वमा गठन हुने जानकारी एमालेलाई भएकाले सिंगो मुलुकको एकताका लागि पनि मधेस र मधेसीका मागप्रति एमालेको दृष्टिकोणमा परिवर्तन हुने विश्वास आफ्नो रहेको उनले बताए । यादवले भने, एकाध व्यक्तिलाई चुनाव जित्न सहज भूमिका खेलेको हिसाबमा एमाले मधेसी गठबन्धनसँग लचिलो भएको म स्वीकार गर्दिनँ । स्मरणीय छ, धनुषा ३ बाट राजपा उम्मेदवार राजेन्द्र महतोलाई जिताउन एमाले अत्यन्त लचिलो भएको थियो । राजपाका अर्का नेता लक्ष्मणलाल कर्णले प्रदेश २ को सरकार गठन र मधेसका मुद्दाको सम्बोधन हुने संविधान संशोधनलाई आफूहरूले पहिलो प्राथमिकता दिएको बताए । एमालेको भावी सरकारले अब सिंगो राष्ट्र, जनता र भूभाग समेट्नै पर्छ, अन्यथा उसको राजनीतिक भविष्य कांग्रेसको जस्तै हुनेछ कर्णले चेतावनी दिए । एमाले चुनावमा मधेस गठबन्धनप्रति कुनै पनि क्षेत्र र नेताका लागि लचिलो नभएको दाबी कर्णले गरे । वामपन्थी गठबन्धन नै संघीय फोरमराजपाका लागि कठिन रहेको ताजा जनादेशले देखाएको उनले बताए । उनले भने, अर्को साता फोरम र हाम्रो विशेष बैठक बस्दैछ । बैठकले मधेसको भविष्य र केन्द्रका प्रमुख दलसँगको सम्बन्धका आधार र प्रक्रिया पनि तय गर्नेछ । संघीय फोरमका कोषाध्यक्ष विजय यादवले मधेसीको जनमत पार्टीले पाउनुुको अर्थ ०६२०६३ को आन्दोलन तथा त्यसका १६ बुँंदे माग, संविधान जारी भएपछिको १३ महिने आन्दोलन र सातमहिने नाकाबन्दीका बेला तत्कालिन प्रधानमन्त्री पुष्पकमल दाहाल र वर्तमान सरकारसँग भएको तीनबुँदे सहमतिको कार्यान्वयन हुनुपर्ने नै भएको बताए । उनले भने, मधेसी गठबन्धनको जितको अर्थ प्रदेशतर्फ आफ्नो नेतृत्वको सरकार गठन र केन्द्रमा संविधान संशोधन नै हो । एमाले नेतृत्वमा गठन हुने सरकारले जस्तो रणनीति मधेसी पार्टीप्रति लिन्छ, त्यसकै आधारमा सरकारसँग सम्बन्ध तय हुने धारणा उनले राखे । यादवले भने, फोरम र राजपा दुवै आफ्नै मुद्दा र कार्यक्रम लिएर जनतासामु गएका हुन् । एमाले, कांग्रेस, माओवादी कसैको सहयोग र समर्थनमा होइन ।"
सरकारले जनमतको सम्मान गरेन : ओली,"काठमाडौं : एमाले अध्यक्ष केपी शर्मा ओलीले सरकारले जनमतको सम्मान नगरेको भन्दै आपत्ति जनाएका छन् । आइतबार वाम गठबन्धनले राजधानीमा गरेको पत्रकार सम्मेलनमा बोल्दै ओलीले भने, वर्तमान सरकार जनताले दिएको जनमतको अपमान गर्दै लोकतान्त्रिक मान्यता विपरित अगाडि बढेको छ । कांग्रेस सभापति शेरबहादुर देउवा नेतृत्वको सरकारलाई नयाँ सरकार गठन गर्न मार्ग प्रशस्त गर्न ओलीले आग्रह गरेका छन्। जनताले दिएको मतको सम्मान गर्दै सरकारले नयाँ सरकार गठबनको मार्ग प्रशस्त गर्नुपर्छ, ओलीले भने, वाम गठबन्धनलाई अगाडि बढ्ने अधिकार जनताले दिएकाले यो प्रक्रियालाई कसैले रोक्न सक्दैन । ओलीले निर्वाचनको मतपरिणाम आइसकेको अवस्थामा सरकारले सरुवा, बढुवा, नियुक्ति गरेर लोकतान्त्रिक मान्यता विपरित गतिविधि सञ्चालन गरेकोप्रति समेत आपत्ति जनाए ।"
"पाँच दलले कटाए थ्रेस होल्ड, राप्रपा र नयाँ शक्ति आउट","काठमाडौं : समानुपातिकको अन्तिम नतिजा अनुसार पाँच पार्टी मात्रै राष्ट्रिय दल बन्न सफल भएका छन्। तीन प्रतिशत थे्रस होल्ड कटाउनु पर्ने व्यवस्थाका कारण नेकपा एमाले, नेपाली कांग्रेस, नेकपा माओवादी केन्द्र, राष्ट्रिय जनता पार्टी नेपाल र मधेसी जनअधिकार फोरम मात्रै राष्ट्रिय दल बन्न सफल भएका हुन्। एमाले पहिलो, कांग्रेस दोस्रो ३० प्रतिशत मत ल्याएर एमाले पहिलो दल बनेको छ। प्रत्यक्षमा ८० स्थान जितेको एमालेले समानुपातिकमा ३१ लाख ७३ हजार ४९४ मत ल्याएको छ। कांग्रेसले ३१ लाख २ हजार ३८९ मत पाएर दोस्रो दल बनेको छ। कांग्रेसले २९५४ प्रतिशत मत ल्याएको छ। प्रत्यक्षतर्फ कांग्रेसले २३ सिट मात्रै जितेको छ। १२३१ प्रतिशत मत ल्याएर माओवादी तेस्रो दल बनेको छ। प्रत्यक्षमा ३६ सिट जितेको माओवादीले समानुपातिकमा १३ लाख ३ हजार ५२१ मत पाएको छ। फोरम र राजपा राष्ट्रिय दल त्यसैगरी ४४६ प्रतिशत मत ल्याएर राष्ट्रिय जनता पार्टी नेपाल चौथो दल बनेको छ। राजपाले समानुपातिकमा ४ लाख ७२ हजार २५४ मत ल्याएको छ भने ११ स्थानमा जित हासिल गरेको छ। संघीय समाजवादी फोरमले राजपाकै हाराहारी मत ल्याएको छ। उसले ४४४ प्रतिशत मत प्राप्त गरेको छ। प्रत्यक्षमा १० सिट जितेको फोरमले समानुपातिकतर्फ ४७ हजार २०१ मत प्राप्त गरेको छ। राप्रपा र नयाँ शक्तिको बिजोग ११ सिट जितेका राष्ट्रिय प्रजातन्त्र पार्टी, नयाँ शक्ति नेपाल, राष्ट्रिय जनमोर्चा र नेपाल मजदुर किसान पार्टीले ३ प्रतिशत थ्रेस होल्ड कटाउन नसक्दा राष्ट्रिय दलको मान्यता पाउन सकेनन्। निर्वाचनको समय चर्चामा रहेको विवेकशील साझा पार्टीले २ प्रतिशत मत मात्रै प्राप्त गरेको छ। विवेकशीलले २ लाख १२ हजार ३६३ मत प्राप्त गरेको छ। राप्रपाले १८५ प्रतिशत मत प्राप्त गरेको छ। उसले १ लाख ९६ हजार ७४२ मत प्राप्त गरेको छ। नयाँ शक्ति, जनमोर्चा र नेमकिपाले १ प्रतिशत मत समेत कटाउन सकेका छैनन्। औपचारिक घोषणा हुँदै गत मंसिर १० र २१ गते भएको प्रतिनिधिसभामा देशभर कुल १ करोड ५ लाख ८७ हजार ५२१ मत खसेको थियो। निर्वाचन आयोगका प्रवक्ता नवराज ढकालले प्रत्यक्ष र समानुपातिक दुवैतर्फका गणना सकिएको औपचारिक घोषणाको तयारी भइरहेको जानकारी दिए।"

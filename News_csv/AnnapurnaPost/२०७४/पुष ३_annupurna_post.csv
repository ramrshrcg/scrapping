शीर्षक,विवरण
राजनीतिक नियुक्ति नगर,"वर्तमान कामचलाउ सरकारका केही मन्त्रीहरूले जाँदाजाँदै आफ्ना र दल निकटका व्यक्तिहरूलाई राजनीतिक नियुक्ति र अन्य तरिकाले लाभ पुर्याउन खोजेका छन् । कामचलाउ सरकारले राष्ट्रको दैनिक जीवनमा आइपर्ने सामान्य कामबाहेक महत्वपूर्ण नीतिगत निर्णय गर्नु हुँदैन । त्यसमाथि जाँदाजाँदै महत्वपूर्ण नियुक्तिहरू गरेर गलत राजनीतिक संस्कारलाई बढावा र निरन्तरता दिने काम सरकारले गर्नु हुँदैन । अहिले मन्त्रीहरूले राजनीतिक नियुक्तिका लागि दिन थालेका दबाबका कारण मन्त्रालयका सचिवहरू अप्ठेरो र अलमलमा परेका छन् । कहाँसम्म भने उनीहरूमध्ये केही बिदामा बस्न थालेका छन् भने केही सकेसम्म मन्त्रीलाई भेट्न नपरोस् भन्ने तरिकाले काम गर्न थालेका छन् । सूचना तथा सञ्चारमन्त्री मोहनबहादुर बस्नेत, संस्कृति, पर्यटन तथा नागरिक उड्डयनमन्त्री जीतेन्द्रनारायण देव, आपूर्तिमन्त्री जयन्त चन्द आदिले आफूनिकट व्यक्तिहरूलाई विभिन्न निकायमा राजनीतिक नियुक्तिका लागि सचिवहरूमाथि दबाब दिन थालेका छन् । सिँचाइमन्त्री सञ्जयकुमार गौतम बाढीपीडितलाई सहयोग भन्दै अर्बौं रकम निकासा गराउन अर्थ मन्त्रालय धाउन थालेका छन् । प्रधानमन्त्री देउवासमेत नजिकका व्यक्तिहरूलाई विभिन्न ठाउँमा नियुक्ति दिलाउन लागिपरेका छन् । प्रतिनिधिसभा र प्रदेशसभाको निर्वाचन सम्पन्न गराएर मुलुकको संविधान कार्यान्वयन र संघीयतातर्फको रूपान्तरणलाई साकार रूप दिएका भनेर जस पाउन सक्ने प्रधानमन्त्रीले आफ्ना मन्त्रीहरूलाई पनि यस्ता गतिविधिमा लाग्नबाट रोक्नुपथ्र्यो । उल्टै उनी आफैं यस्ता क्रियाकलापमा सामेल हुनु शोभनीय हुँदै होइन । अहिलेको सरकारमा भएको मुख्य दल कांग्रेसको विपक्षमा जनादेश आएकाले पनि यस्ता गतिविधि उचित र नैतिक हुन सक्तैनन् । मंसीर १० र २१ मा सम्पन्न चुनावमा प्रतिनिधिसभा र सातमध्ये ६ वटा प्रदेशसभामा पहिलो हुने निर्वाचित हुने र समानुपातिक प्रणालीमा एमालेमाओवादी मिलेर बनेको वाम गठबन्धनले स्पष्ट बहुमत ल्याउने प्रस्ट भएको छ । यो जनादेश सत्तारूढ दल कांग्रेसको विपक्षमा छ । लोकतन्त्रको लागि सबैभन्दा धेरै संघर्ष गरेको दाबी गर्ने दल कांग्रेसले लोकतान्त्रिक पद्धति र मर्मविपरित कार्यकारी अधिकारसहितको सरकारले झैं व्यवहार गर्न मिल्दैन । चुनावमा अभूतपूर्व विजय हासिल गरेको वाम गठबन्धनको मुख्य दल एमालेले यस्ता राजनीतिक नियुक्तिहरू मान्य नहुने र उसको नेतृत्वमा सरकार बनेपछि यस्ता नियुक्ति उल्ट्याइने जनाएको छ । त्यसो त एमालेले कामचलाउ सरकारको नेतृत्व गरेको बेलामा राजनीतिक नियुक्ति गरेको र कार्यकर्ता र नजिकका व्यक्तिहरूलाई राज्यस्रोतबाट पोस्न आर्थिक अनुदान दिएका नजिर छन् । २०७३ असारको अन्तिम साता माओवादी केन्द्रले तत्कालीन केपी ओली नेतृत्वको सरकारलाई दिएको समर्थन फिर्ता लिएपछि उनी नेतृत्वको सरकार अल्पमतमा परेको थियो र स्वतः कामचलाउ बनेको थियो । उनी नेतृत्वको सरकारले सोही वर्ष साउन ७ र १८ मा बसेको मन्त्रिपरिषद्को निर्णयबाट विभिन्न व्यक्तिहरूलाई लाखौं रुपैयाँको आर्थिक सहयोग गरेको थियो । भविष्यवेत्ता भनिएका बालक आदित्य दाहाल नामक प्रतिष्ठानलाई एक करोड रुपैयाँ दिने निर्णय भएको थियो । उक्त सरकारले गोरखापत्र संस्थान, चलचित्र विकास बोर्ड आदिमा राजनीतिक नियुक्ति र सरुवाबढुवासमेत गरेको थियो । त्यसबेला ओली नेतृत्वको कामचलाउ सरकारको व्यापक आलोचना भएको थियो । ओलीअघिका सरकारहरूले पनि जाँदाजाँदै महत्वपूर्ण राजनीतिक नियुक्तिहरू गर्ने र आफ्ना कार्यकर्ता पोस्ने गरेका थिए । सरकार कामचलाउ भइसकेपछि नियुक्ति गर्न, सरुवाबढुवा गर्न राजनीतिक नैतिकताले दिँदैन । जसले गरेको भए पनि यस्तो प्रवृत्तिले असल राजनीतिक संस्कार निर्माण गर्दैन । लामो राजनीतिक संक्रमणपछि मुलुक स्थिरता र समृद्धि उन्मुख हुँदै छ । संक्रमणकाल अन्त्य गरेको जस पाउने अवस्थामा सरकारले नियुक्तिहरूमा लोभ देखाएर विवादमा आउनु उचित हुँदैन ।"
लालबाबुको निर्वाचन खर्च १३ लाख १६ हजार मात्रै,"काठमाडौं : नेकपा एमालेका नेता तथा मोरङ क्षेत्र नम्बर ६ बाट प्रतिनिधि सभामा विजयी लालबाबु पण्डितले निर्वाचन खर्च बुझाएका छन् । पण्डितले सोमबार निर्वाचन अधिकृतको कार्यलय मोरङमा निर्वाचन खर्चसम्बन्धी विवरण बुझाएका हुन् । चुनाव जित्न अन्य उम्मेदवारले करोडौँ खर्च गरेको चर्चा चलिरहेका बेला उनले भने करिब १३ लाख रुपैयाँमात्रै खर्च भएको विवरण बुझाएका हुन् । यति रहेछ निर्वाचन खर्च निर्वाचन आयोगले प्रतिनिधिसभाका उम्मेदवारका लागि २५ लाख रुपैयाँसम्म खर्च गर्न पाउने व्यवस्था गरेको थियो । तर, पण्डितले १३ लाख १६ हजार एक सय ६८ रुपैयाँ मात्रै खर्च गरेको विवरण बुझाएका छन् । पण्डितले बुझाएको निर्वाचन खर्च विवरण अनुसार मतदाता नामावली खरिदमा १५ सय रुपैयाँ, सवारी र घोडामा दुई लाख ४० हजार रुपैयाँ, इन्धन र दानामा ९८ हजार पाँच सय ५० रुपैयाँ, प्रचार सामाग्रीमा दुई लाख ८० हजार छ सय १५ रुपैयाँ र प्रचार सामाग्री ढुवानीमा ३४ हजार चार सय ६० रुपैयाँ खर्च भएको उल्लेख छ । त्यसैगरी गोष्ठी र कार्यकर्ता परिचालनमा २ लाख ८ हजार ६४ रुपैयाँ, सञ्चारमाध्यमबाट प्रचारप्रसारमा एक लाख ८७ हजार रुपैयाँ, कार्यालय सञ्चालनमा एक लाख २० हजार ४ सय ७५ रुपैयाँ, प्रतिनिधि परिचालनमा ६२ हजार ५ सय १४ रुपैयाँ र विविध शीर्षकमा ८३ हजार रुपैयाँ खर्च गरेको उल्लेख छ । विदेशबाट नेपालीको सहयोग लालबाबुलाई चुनाव खर्च विदेशमा मजदुरी गर्ने नेपालीले पठाइदिएको बताएका छन् । । उनलाई खाडी मुलुकसहितका अन्य देशमा कार्यरत नेपालीले सहयोग गरेका हुन् । लालबाबुले चुनाव जितेपछि आर्थिक सहयोग गर्ने विदेशमा रहेका नेपाली र मोरङ क्षेत्र नम्बर ६ का मतदातालाई धन्यवाद दिएका छन् । उनले अब देश र जनताका लागि अझै काम गर्ने पनि बताएका छन् । 'अब नेपालमै रोजगारीको वातावरण बनाउन भूमिका खेल्छु', उनले भनेका छन् । शेखरलाई हराएका लालबाबु देशमै कोइराला परिवारबाट कांग्रेसको विरासत थाम्दै आएका डा शेखर कोइरालालाई लालबाबुले पराजित गरेका थिए । ६७५ मतान्तरले विजयी भएका उनले ३३ हजार ९४१ मत ल्याएका थिए । कोइरालाले ३३ हजार २६६ मत ल्याए ।"
कुन प्रदेशमा को बन्दैछन् मुख्यमन्त्री ? यस्ता छन् दाबेदार,"काठमाडौं : प्रतिनिधि तथा प्रदेश सभा निर्वाचन सकिएसँगै देश अहिले प्रदेशको राजधानी र मुख्यमन्त्रीको बहसमा केन्द्रित भएको छ । एकातिर प्रादेशिक राजधानीका लागि आन्दोलन र चक्काजाम सुरु भइरहँदा मुख्य मन्त्री बन्न पनि नेताहरुबीच दौडधुप तीब्र भएको छ । मंसिरमा सम्पन्न प्रदेश र प्रतिनिधि सभाको निर्वाचनमा नराम्ररी पराजित भएपछि कांग्रेस देशका सातवटै प्रदेशको मुख्यमन्त्रीको दौडबाट रिङ आउट भएको अवस्थामा एमाले, माओवादी केन्द्र र मधेसवादी दलका नेताहरु आकांक्षी देखिएका हुन् । वाम गठबन्धन बनाएर चुनाव लडेपछि दुईतिहाइ बहुमत ल्याएका यी दुई दलले प्रदेशको मुख्यमन्त्री पनि भागवण्डा गर्ने तयारी गरेका छन् । जसमा प्रदेश १, ३, ४ र ५ एमालेको भागमा पर्ने करिब पक्का जस्तै छ भने ६ र ७ मा माओवादी केन्द्रले दाबी गरिरहेको छ । अर्कातिर प्रदेश नम्बर २ मा राष्ट्रिय जनता पार्टी र संघीय समाजवादी फोरम नेपालले चुनावी तालमेल गरेकाले उनीहरु नै सरकार निर्माणको तयारीमा छन् । यो अवस्थामा प्रदेश १ देखि ७ सम्मका मुख्यमन्त्रीका दाबेबार अनुहारबारे हामी यहाँ चर्चा गर्दैछौँ । प्रदेश १ : शेरधन र भीम प्रदेश नम्बर १ मा एमालेका वैकल्पिक पोलिटब्युरो सदस्य शेरधन राई र केन्द्रीय सचिव भिम आचार्य मुख्यमन्त्रीका प्रबल दाबेदारका रुपमा रहेका छन् । राई भोजपुरको प्रदेश सभा(ख) बाट निर्वाचित भएका हुन् भने आचार्यले सुनसरी क्षेत्र नम्बर १(ख) बाट चुनाव जितेका छन् । ९३ सिट रहेको प्रदेश १ मा ५२ सिट जित्दै एमालेले बहुमत ल्याएको छ । एमालेसँग गठबन्धन गरेको माओवादी केन्द्रले १५ सिट जितेको छ । एमालेको एकल बहुमत भएको अवस्थामा यहाँ वाम गठबन्धनको दुईतिहाइ बहुमत हुन्छ । प्रदेश २ मा राउत र सोनाल मधेसवादी दलको झिनो बहुमत रहेको प्रदेश नम्बर २ मा संघीय समाजवादी फोरमका नेता लालबाबु राउत मुख्यमन्त्रीका दाबेदार छन् । त्यसैगरी राजपाका महासचिव मनिष सुमन र नेता जितेन्द्र सोनलको नाम समेत मुख्यमन्त्रीको लागि चर्चामा छ । प्रदेश २ मा प्रत्यक्षमा फोरमले २० सिट र राजपाले १५ सिट जितेको छ । राजपा र फोरम दुवैले समानुपातिकमा ९९ सिट पाउने सम्भावना छ । यो अवस्था यहाँ दुई दलको बहुमत पुग्छ । प्रदेश २ मा प्रत्यक्षमा ६४ र समानुपातिकमा ४३ गरी कुल १०७ सिट छ । प्रदेश ३ मा महिलाको दाबेदारी अन्य प्रदेशमा मुख्यमन्त्रीका लागि महिलाको चर्चा न्यून रहेका बेला प्रदेश नम्बर ३ मा भने महिलाको बलियो दाबेदारी छ । प्रदेश नम्बर ३ मा मुख्यमन्त्रीमा महिलाको नाम चर्चामा आएको हो । मंसिरमा सम्पन्न प्रदेश र प्रतिनिधि सभाको निर्वाचनमा नराम्ररी पराजित भएपछि कांग्रेस देशका सातवटै प्रदेशको मुख्यमन्त्रीको दौडबाट रिङ आउट भएको अवस्थामा एमाले, माओवादी केन्द्र र मधेसवादी दलका नेताहरु आकांक्षी देखिएका हुन् । काठमाडौं क्षेत्र नम्बर ८(ख) बाट विजयी अष्टलक्ष्मी शाक्य प्रदेश ३ को मुख्यमन्त्रीको प्रमुख दाबेदारका रुपमा देखिएकी छन् । मुख्यमन्त्री हुने चाहनामा नेकपा एमालेकी उपाध्यक्ष रहेकी शाक्य प्रदेश सभाबाट चुनाव लडेकी हुन् । शाक्यका साथै प्रदेश ३ को मुख्यमन्त्रीमा एमाले नेता राजेन्द्र पाण्डे, पशुपति चौलागाईँ, सानुकुमार श्रेष्ठ र केशव स्थापित पनि चर्चा छन् । प्रदेश नम्बर ३ मा एमालेको एकल बहुमत छ । ११० सिट रहेको यहाँ एमालेले मात्रै ५९ सिट जित्दा माओवादी केन्द्रले २४ सिट जितेको छ । यो अवस्थामा यहाँ वाम गठबन्धनको मात्रै दुईतिहाइ हुन्छ । प्रदेश ४ मा दुई गुरुङ प्रदेश ४ मा मुख्यमन्त्रीका लागि एमालेका सचिव पृथ्वीसुब्बा गुरुङ र अर्का नेता किरण गुरुङ दाबेदार छन् । एमाले सचिव गुरुङ लमजुङ प्रदेश सभा(ख) बाट बिजयी भएका हुन् । अर्कातिर किरण गुरुङ तनहुँ क्षेत्र नम्बर २ (ख) बाट विजयी भएका छन् । ६० सिट रहेको प्रदेश ४ मा एमालेले २७ र माओवादी केन्द्रले १२ सिट जितेको छ । यो प्रदेशम वाम गठबन्धनको स्पष्ट बहुमत छ । प्रदेश ५ मा शंकर पोखरेल बलियो प्रदेश नम्बर ५ मा एमाले स्थायी समिति सदस्य शंकर पोखरेल मुख्यमन्त्रीमा प्रबल दाबेदार हुन् । उनी दाङ क्षेत्र २(क) बाट विजयी भएका हुन् । माओवादी केन्द्रका नेता कुलप्रसाद केसी सोनामले मुख्यमन्त्रीको लागि दाबेदारी प्रस्तुत गरेका छन् । कुल ८७ सिट रहेको प्रदेश ५ मा एमालेले ४४ सिट जित्दा माओवादीले २२ सिट जितेको छ । प्रदेश ५ समेत वाम गठबन्धनको स्पष्ट बहुमत छ । प्रदेश ६ मा शाही र भण्डारी प्रदेश नम्बर ६ मुख्यमन्त्रीमा लागि माआवोदी केन्द्रका नेता महेन्द्रबहादुर शाही र नरेश भण्डारी प्रमुख दाबेदार छन् । शाही कालिकोट प्रदेश सभा(ख)बाट निर्वाचित भएका हुन् भने भण्डारी जुम्ला प्रदेश सभा(क) मा बिजयी भएका हुन । यहाँ एमाले नेता प्रकाश ज्वाला र यामलाल कंडेलको नाम समेत मुख्यमन्त्रीको लागि चर्चामा छ । प्रदेश ६ मा समेत वाम गठबन्धनको स्पष्ट बहुमत छ । ४० सिट रहेका प्रदेश ६ मा एमालेले २० सिट जितेको छ भने माओवादी केन्द्रले १४ सिट जितेको छ । प्रदेश ७ मा वीरमान र कर्णबहादुर माओवादी भाग पर्ने सम्भावना रहेको प्रदेश नम्बर ७ मा वीरमान चौधरी मुख्यमन्त्रीको लाइनमा छन् । चौधरी कैलाली क्षेत्र नम्बर ३(क) बाट निर्वाचित भएका छन् । एमालेका नेताहरु कर्णबहादुर थापा, दीर्घ सोडारी र प्रकाश शाह लगायतको नाम समेत मुख्यमन्त्रीको चर्चामा छ । मुख्यमन्त्रीको चर्चामा रहेका एमालेका केन्द्रीय सदस्य थापा समानुपातिक सूचीमा छन् । कुल ५३ सिट रहेको प्रदेश सातमा एमालेले २४ सिट जितेको छ भने माओवादीले १४ सिट जितेको छ । प्रदेश ७ मा वाम गठबन्धनको सरकार बन्ने निश्चित छ । सात प्रदेशमध्ये प्रदेश नम्बर ३ बाहेक अरु कुनै प्रदेशमा मुख्यमन्त्रीका लागि महिलाको नाम चर्चामा समेत छैन ।"
सरकार गठन र पार्टी एकता सँगसँगै: माओवादी,"काठमाडौं: नेकपा माओवादी केन्द्रले सरकार गठन र पार्टी एकता सँगसँगै हुनुपर्ने निर्णय गरेको छ। सोमबार बसेको माओवादी केन्द्रको बैठकले पार्टी एकतालार्इ छोडेर सरकार गठनलार्इ मात्र जोड दिन नहुने निश्कर्ष निकालेको प्रवक्ता पम्फा भुसालले बताइन्। बैठकपछि पत्रकारलार्इ निर्णय सुनाउँदै भुसालले भनिन्, सरकार गठनपछि पार्टी एकता गरौंला भन्ने हुँदैन, सरकार गठन र पार्टी एकता अन्तरसम्बन्धित कुरा हुन्।' पार्टी एकतालार्इ जनताले अनुमोदन गरिसकेकाले ढिलार्इ गर्न नहुनेमा माओवादीले जोड दिएको छ। देशभर चुनावमा ६०४० को भागबण्डा गरेकाले समानुपातिकमा पार्टीलार्इ कम मत आएको माओवादीले जनाएको छ।"
रामचन्द्र भन्छन् : प्रधानमन्त्री देउवाले राजीनामा गर्ने कुरै आउँदैन,"दमौली: नेपाली कांग्रेसका वरिष्ठ नेता रामचन्द्र पौडेलले निर्वाचनमा पराजित भए पनि आफू कति पनि विचलित नभएको बताएका छन् । व्यास नपा१० को खहरेमा आज आयोजित कार्यक्रममा उनले यसो भनेका हुन् । 'निर्वाचनमा हारजीत हुनु स्वाभाविक प्रक्रिया हो', उनले भने, 'पराजित भएर कति पनि विचलित भएको छैन्, जनताको सुखदुःखमा सधैँ साथ दिइरहनेछु ।' वरिष्ठ नेता पौडेलले संसद्ले पूर्णता नपाएसम्म प्रधानमन्त्री शेरबहादुर देउवाले राजीनामा गर्ने कुरै नहुने जिकिर गरे । 'राष्ट्रिय सभा गठनसम्बन्धी अध्यादेश पारित भएपछि हामी जुनसुकै बेला सरकार छोडिहाल्छौँ', उनले भने । मुलुकको लथालिङ्ग अवस्थालाई छोडेर प्रधानमन्त्रीले राजीनामा गर्न नमिल्ने बताउँदै उनले सशक्त प्रतिपक्षको भूमिका निर्वाह गर्न कांग्रेस आतुरसमेत रहेको बताए । वरिष्ठ नेता पौडेलले स्थानीय तहको निर्वाचन सम्पन्न गरी गाउँगाउँमा सिंहदरबार पुर्याएको उल्लेख गर्दै अब जिल्लाकै विकासमा आफू जनप्रतिनिधिसँग हातेमालो गर्दै लागिरहने बताए । निर्वाचनमा पराजित भए पनि मतदातालाई धन्यवाद दिन नेता पौडेल अहिले उनीहरुको घरदैलोमा पुगिरहेका छन् । यसैक्रममा बैरेनी, व्यास७ को कलेस्ती, व्यासको छापथोक, वडा नं ८ को कोटथोक, व्यास९ को बेलभञ्ज्याङ, कात्तिकेचौर, दलभञ्ज्याङ, तारुका, गैह्रीसरा, माझथर, पुलिमर्याङ लगायतका मतदातासँग भेटी सहयोग पुर्याएको भन्दै नेता पौडेलले धन्यवाद दिए ।"
१४ वर्ष जेल बसेका केपी ओलीलाई राजाको मन्त्री बन्ने अफर,"भक्तपुर । १४ बर्ष जेल बसें तर कुनै पूर्जीमा हस्तक्षर गरिनँ । जेलबाट निस्कँदा पनि छुटकारा पूर्जीमा हस्ताक्षर नै गरिन, सोमबार बधाई दिन ओली निवास बालकोट पुगेको वाईसीएल नेपालका पदाधिकारीलाई जेल जीवनको स्मरण सुनाउँदै ओलीले भने, जेल हालेको केही समयपछि एउटा कागज ल्याएर हस्ताक्षर गराउन ठीक पारे । त्यो कागज हेरेको त राजाको मन्त्री हुन तयार छु भनेको पो रहेछ । त्यही राजतन्त्र र निरंकुशताको अन्त्यका लागि विद्रोह गरेर हिँडेको मान्छे फेरि राजाको मन्त्री खाने कुरा हुन्छ ? संविधान मान्दिन भनेर हिँडेको मान्छेले त्यही संविधानबाट मन्त्री हुन मिल्छ ? ओलीले प्रश्न गरे, २०४४ सालमा त्यस्तो कागजमा सही नगरी छुटेको हुँ । अडानबाट कहिले पनि विचलित नहुने स्वभाव भएकाले निर्णय लिने बेला सोचविचार गर्ने बानी रहेको ओलीले बताए । द्वन्द्वको बेला माओवादीका धेरै नेता कार्यकर्तालाई आफ्नो पहलमा बचाएको ओलीले वाईसीएलका नेताहरुलाई सुनाए । कहिले सेनापतिलाई आग्रह गरेर, कहिले आइजीपीलाई, कहिले गृहमन्त्रीलाई आग्रह गरेर थुप्रै माअोवादी कार्यकर्ताको ज्यानको सुरक्षा गरेको छु, ओलीले भने, विचार र बाटो सही वा गलत के हो ? बहस गरौंला तर मान्छेको ज्यानै मार्नु्हुन्न भन्ने मेरो मान्यता हो । त्यही राजतन्त्र र निरंकुशताको अन्त्यका लागि विद्रोह गरेर हिँडेको मान्छे फेरि राजाको मन्त्री खाने कुरा हुन्छ ? संविधान मान्दिन भनेर हिँडेको मान्छेले त्यही संविधानबाट मन्त्री हुन मिल्छ ? ओलीले प्रश्न गरे, २०४४ सालमा त्यस्तो कागजमा सही नगरी छुटेको हुँ । २०२८ सालमा झापा विद्रोहका बेला आफूहरुले पनि हिंसात्मक आन्दोलन थालेको बताउँदै उनले मारकाटबाट राजनीति नबदलिने बुझेर त्यस्तो बिचार त्यागेको बताए । छिटो पार्टी एकता गर्न आग्रह वाईसीएलका नेताहरुले ओलीलाई छिटोभन्दा छिटो पार्टी एकता गर्न आग्रह गरेका छन् । ओलीले पार्टी एकता हुँदा कोही नेतालाई म समितिमा पर्दिन कि भन्ने चिन्ता होला तर त्यस्ते चिन्ता नगरी देश बन्छ कि बन्दैन भन्नेमा चिन्तित हुने आग्रह गरेका छन् । कांग्रेसको शासनबाट देशले मुक्ति पाएको भन्दै यो जनमतको सम्मान गर्दै देशलाई विकासको बाटोमा लैजान वाईसीएलका नेताहरुले ओलीलाई भावी प्रधानमन्त्रीकारुपमा शुभकामना पनि दिएका छन् । उनीहरुले देश विकास र समृद्धिका लागि आफूहरु जस्तोसुकै भूमिका निर्वाह गर्न पनि तयार रहेको प्रतिवद्धता व्यक्त गरेका छन् । प्रचण्डको नेतृत्वमा हामीले रगत बगायौं, वाईसीएलका उपाध्यक्ष वीरु तामाङले भने, तपाईंको नेतृत्वमा अब पसिना बगाउन तयार छौं । आगामी सरकारले युवा स्वरोजगार कार्यक्रम ल्याउने प्रतिवद्धता व्यक्त गर्दै ओलीले आफू प्रधानमन्त्री भएका बेला शैक्षिक योग्यताको प्रमणपत्र राखेर ऋण दिने व्यवस्था गरिएको पनि सुनाए । युवाहरुलाई उद्यमी, अध्ययनशिल, समाजका रोल मोडल र सीपयुक्त हुन ओलीले सुझाव दिए । वाईसीएलका अध्यक्ष रामप्रसाद सापकोटाको नेतृत्वमा बधाई दिन टोली बालकोट पुगेको ओलीका प्रेस संयोजक चेतन अधिकारीले बताए ।"
पार्टी एकता र सरकार गठनबारे एमालेमाओवादी आन्तरिक छलफलमा,"काठमाडौं: नेकपा एमालेका उपाध्यक्ष भीम रावलले एमाले र माओवादी केन्द्रबीच पार्टी एकता र सरकार गठनबारे आन्तरिक छलफल चलिरहेको बताएका छन्। उनले दुई दलबीच सहमतिमै सबै कुरा टुंगो लगाइने दावी गरे। सोमबार काठमाडौंमा आयोजित एक कार्यक्रममा उनले पार्टी एकता र सरकार गठनबारे शीर्ष नेताहरु बसेर छलफल अघि बढाईसकेको बताए। उनले थपे, अहिले पार्टी एकता प्रक्रिया सुरु गरिसकेका छौं, अबको प्रधानमन्त्री केपी शर्मा ओली बन्ने संभावना बढी छ, एकता गर्दा हामी केन्द्र, प्रदेश, जिल्ला र स्थानीय तहका पार्टी कमिटिलाई समायोजन गरेर जान्छौं।' नेता रावलले एमाले अध्यक्ष ओली र माओवादी केन्द्रका अध्यक्ष दाहाल दुबै नेतालाई सहमतिबाटै उचित भूमीका दिईने जनाए। उनले थपे, अहिले प्रधानमन्त्रीमा जसको नाम आएको छ, उहाँलाई बधाई तथा शुभकामना दिऔं, दुबै नेताहरुलाइ सन्तुलनमा राखेर हामी अघि बढ्छौं।'"
"एमालेले माग्यो राजीनामा, प्रधानमन्त्री देउवाले छाड्लान् त कुर्सी ?","काठमाडौँ । नेकपा एमालेले प्रधानमन्त्री शेरबहादुर देउवाको राजीनामा माग गरेको छ । नेकपा एमालेका उपाध्यक्ष भीम रावलले प्रधानमन्त्री शेरबहादुर देउवाको राजीनामा माग गरेका छन् । रावलले जनमतबाट पराजित भइसकेका प्रधानमन्त्री देउवाले लोकतान्त्रिक परिपार्टी अनुसार पदमा बसीरहन नमिल्ने तर्क समेत गरेका छन् । सोमबार काठमाडौंमा आयोजित साक्षात्कार कार्यक्रममा बोल्दै उपाध्यक्ष रावलले जनमतले पराजित गरेपछि विश्वका अन्य मुलुकमा पनि प्रधानमन्त्रीले पदबाट राजीनामा दिने स्थापित मान्यता नै रहेको दावी गरे । उपाध्यक्ष रावलले संविधान विपरित सरकारले राष्ट्रिय सभाको निर्वाचनसम्बन्धी अध्यादेश तयार पारेकाले राष्ट्रपतिले प्रमाणीकरण नगरेको दावी समेत गरेका छन् । निर्वाचन भइसकेपछि अहिले सरकारले राजनीतिक सहमति विपरित राष्ट्रिय सभाको निर्वाचनको कुरा गर्नु अनुचित भएको उनको आरोप थियो । लोकतन्त्रमा ताजा जनादेशबाट कुनै पनि राजनीतिक दल पराजित भइसकेपछि, प्रधानमन्त्री पदमा बसिरहने यो लोकतान्त्रिक परिपाटी नै होइन, उनले भने, यो संस्कार पनि होइन, सामान्यतः प्रधानमन्त्रीले यस्तो अवस्थामा नयाँ सरकार गठनको लागि मार्गप्रशस्त गर्ने स्थापित मान्यता हो। नयाँ सरकार गठनको लागि प्रधानमन्त्री देउवाले मार्गप्रशस्त नगर्दा नेपाली कांग्रेस र स्वयम् देउवाको पनि लोकतान्त्रिक मूल्य र मान्यताप्रतिको निष्ठालाई कमजोर बनाउने काम भइरहेको उनको गुनासो थियो । जहाँसम्म राष्ट्रिय सभासम्बन्धी अध्यादेशको कुरा छ, यो निर्वाचनबारेमा संविधानको कुनै धारामा पनि एकल संक्रमणीय व्यवस्था छ भनेर लेखिएको छैन, रावलले भने, त्यहाँ त बरु निर्वाचन हुने कुरामात्रै लेखिएको छ, त्यो निर्वाचन बहुमतको आधारमा गर्ने भनेर संविधान लेखनका बेलै सहमति भएको हो नि। अध्यादेशबारे हतार नगरी राष्ट्रपतिले स्पष्टता खोज्नु र स्वीकृत नगर्नु स्वभाविक भएको उनको दाबी थियो । प्रधानमन्त्रीले भन्यो भन्दैमा हुन्छ र ? प्रधानमन्त्री देउवाजीले राष्ट्रपतिलाई यसरी विवादमा तानेर आफ्नो पराजयको पीडा जति अर्काको टाउकोमा हाल्नु उचित होइन, रावलले थपे । निर्वाचनमा हारेपछि हतास भएर संविधानमा नलेखेको कुरा जबरजस्ती छ भन्नु गलत भएको बताउँदै रावलले कांग्रेसलाई त्यसो गर्न आग्रह गरे । हाम्रो तर्फबाट हामी स्पष्ट छौं, हामी त अल्पमतलाई विश्वासमा लिएर अघि बढ्छौं, रावलले भने ।"
माओवादी केन्द्रको निचोड : वाम गठबन्धन र पार्टी एकता जनताले स्वीकारे,"काठमाडौं । सोमबार बसेको माओवादी केन्द्रको बैठकले राष्ट्रिय सभा गठनबारे देखिएको विवादको समाधान राजनीतिक सहमतिमा खोज्नुपर्ने निष्कर्ष निकालेको छ। पार्टी केन्द्रीय कार्यालय पेरिसडाँडामा बसेको कार्यालयको बैठकमा यस्तो निष्कर्ष निकालेको हो। राष्ट्रिय सभा गठन सम्बन्धि विवाद राजनीतिक विषय हो। यसलाई राजनीतिक सहमतिकै आधारमा समाधान गर्नुपर्छ भन्ने बैठकले निष्कर्ष निकालेको छ, प्रवक्ता पम्फा भुसालले भनिन्, शीर्ष नेताहरु बसेर सहमति खोज्नुपर्ने निष्कर्ष निकालेका छौं, त्यसैअनुसार अघि बढ्छौं । बैठकले प्रतिनिधि सभा र प्रदेश सभा निर्वाचन भएकोमा खुसी व्यक्त गर्दै निर्वाचन आयोग, राजनीतिक दल, सुरक्षा अङ्ग, राष्ट्रसेवक कर्मचारी, नेपाल सरकार, कुटनीतिक नियोग र सम्पूर्ण मतदातामा धन्यवाद दिएको छ । सोमबार बसेको बैठकले वाम गठबन्धन बनाएर चुनावमा होमिँदा परिणाम सकारात्मक आएको भन्दै पार्टी एकता र गठबन्धनलाई जनताले अनुमोदन गरेको निष्कर्ष निकालेको छ। बैठकले नयाँ सरकार गठनका लागि छलफललाई घनिभूत बनाउने निर्णय पनि गरेको छ। जनताले बाम गठबन्धन र पार्टी एकतालाई अनुमोदन गरिसकेका छन्। पार्टी एकता र सरकार गठन सँगसँगै अगाडि बढ्छ, अब पार्टी एकता कसैले रोकेर रोकिँदैन प्रवक्ता भुसालले भनिन्, समानुपातिकमा माओवादी केन्द्रको कम मत आउनुमा ६० प्रतिशत स्थानमा उम्मेद्वार नहुनु र समानुपातिक तर्फको व्यवस्थित प्रचार नहुनु मूख्य कारण हो ।"
'राष्ट्रिय सभाको गठनपछि मात्र सत्ता हस्तान्तरण',"काठमाडौंः कानून, न्याय तथा संसदीय मामिला मन्त्री यज्ञबहादुर थापाले राष्ट्रिय सभाको निर्वाचन सम्पन्न नभएसम्म सरकार नछाड्ने स्पष्ट पारेका छन्। सोमबार काठमाडौंमा आयोजित एक कार्यक्रममा मन्त्री थापाले राष्ट्रिय सभाको निर्वाचन सम्पन्न भएपछि आफूहरु सर्लक्कै सरकार छोड्न तयार रहेको स्पष्ट पारे। उनले वामगठबन्धनका नेताहरुले प्रधानमन्त्रीको राजिनामा माग्नु दम्भ र उत्तेजनाको अभिव्यक्ति भएको आरोप लगाए । मन्त्री थापाले भने, यो चुनावी सरकार हो, राष्ट्रिय सभाको निर्वाचन गर्न बाँकी नै छ, हामी निर्वाचन सम्पन्न गरेर मात्रै सरकार छाड्छौं, केयर टेकेर गर्भमेन्ट भन्नुहुन्छ भनेपनि हामी केयरफुल्ली केयर गरिरहेका छौं, निर्वाचन आयोगले पूर्ण मतपरिणाम सार्वजनिक गरेको छैन।' उनले प्रधानमन्त्री देउवाले चाहेर पनि अहिले सरकार छोड्न नपाउने जीकिर गरे । उनले भने, देउवाले मलाई धेरै दबाब आयो भनेर पद छोड्छु भन्न पाउनुहुन्न, ओली र प्रचण्डलाई पनि आउँछु भन्ने छुट छैन।' सरकारले दुई महिना अघि नै राष्ट्रिय सभा सम्बन्धी अध्यादेश राष्ट्रपतिसमक्ष पठाएको भन्दै अहिलेसम्म नआउनु दुःखद् भएको उनको टिप्पणी थियो । उनले भने,म अहिले पनि ठण्डा भएर भन्छु राष्ट्रपतिसँग अर्को विकल्प छैन, अध्यादेश स्वीकृत गर्नैपर्छ, सरकारसँग पनि अर्को विकल्प छैन।' उनले एकल संक्रमणीय व्यवस्थाबारे पर्याप्त बहस भएको समेत जीकिर गरे। उनले थपे, त्यतिबेला असंवैधानिक भनेर कतै आवाज सुनिएन, अहिले कोकोहोलो मच्याउने काम भैरहेको छ, बटारेर र बंग्याएर बहस गर्नु अनुचित हुन्छ।'"
समानुपातिकले उक्सियो कांग्रेस,"काठमाडौं : गत १० र २१ गते सम्पन्न प्रतिनिधिसभा र प्रदेशसभाको निर्वाचनअन्तर्गत प्रत्यक्षमा नराम्रोसँग पराजय भोगेको कांग्रेसले समानुपातिकमा भने सकारात्मक पोजिसन' बनाएको छ। प्रत्यक्षमा प्रतिनिधिसभातर्फ ८० र प्रदेशसभातर्फ १ सय ६८ स्थान जितेको एमालेले समानुपातिकमा ३१ लाख ७३ हजार ४ सय ९५ मत पाएको छ भने प्रत्यक्षतर्फ प्रतिनिधिसभामा २३ र प्रदेशसभामा ४१ सिट जितेको कांग्रेसले समानुपातिकमा ३१ लाख तीन हजार ७ सय २१ मत ल्याएको छ। कांग्रेसले एमालेलेभन्दा ४५ हजार १ सय ५ मत मात्रै कम पाएको हो। समानुपातिक मत परिणामअनुसार एमालेले ४१ र कांग्रेसले ४० स्थान प्राप्त गर्नसक्ने देखिएको छ। एमालेले प्रत्यक्षतर्फ कांग्रेसभन्दा प्रतिनिधिसभामा ५७, प्रदेशसभामा १२७ र समानुपातिकमा एक सिट बढी पाउने भएको छ। पपुलर मतमा कांग्रेसएमाले हाराहारीकै अवस्थामा रहेको समानुपातिक परिणामले देखाएको छ। कांग्रेस वरिष्ठ नेता रामचन्द्र पौडेलले प्रधानमन्त्रीको पदप्राप्ति र त्यसलाई जोगाउने कार्यले पार्टी जोगिन नसकेको बताए। कांग्रेसलाई मतदान गर्नेको संख्या बढ्यो, मत बढ्यो र कांग्रेस सकिएको छैन भन्ने सन्देश जनता जनार्दनबाटै प्राप्त भयो', पौडेलले भने, तर प्रधानमन्त्रीको पदकै लागि मरिहत्ते गर्दा प्रत्यक्षतर्फ पार्टी जोगिएन।' कांग्रेसलाई मतदान गर्नेको संख्या बढ्यो, मत बढ्यो तर प्रधानमन्त्रीको पदकै लागि मरिहत्ते गर्दा प्रत्यक्षतर्फ पार्टी जोगिएन।' रामचन्द्र पौडेल, वरिष्ठ नेता, कांग्रेस दोस्रो स्थानमा झरेको कांग्रेस सकारात्मक रूपमा अर्को चुनावको तयारीमा लाग्नुपर्यो। बखेडा झिकेर सरकार गठनमा अवरोध सिर्जना गर्नुभएन।'  सुवास नेम्बाङ, नेता, एमाले कांग्रेस किनारा लागेको नभई आन्तरिक व्यवस्थापन र वैचारिकताको कार्यान्वयनका कारण प्रत्यक्षतर्फ असफल भएको उनले बताए। प्रत्यक्षमा भएको पराजयको जिम्मेवारी कसले लिनुपर्छ भन्ने जिज्ञासामा पौडेलले भने, यसको जिम्मेवारी नेतृत्वले लिनुपर्छ, त्यसमा म पनि पर्छु।' कांग्रेसलाई अबका दिनमा बचाउन कांग्रेसी भन्नेहरूको त्याग र बलिदानीपूर्ण सहभागिता अपरिहार्य रहेकोमा उनले जोड दिए। एमाले नेता सुवास नेम्बाङले यसअघिका दुई चुनावमा पहिलो स्थानमा रहेको कांग्रेस अहिले समानुपातिक मतमा दोस्रो हुनु नै उसको पराजय भएको धारणा राखे। नेम्बाङले अन्नपूर्णसँग भने, दोस्रो स्थानमा झरेको कांग्रेस सकारात्मक रूपमा अर्को चुनावको तयारीमा लाग्नुपर्यो', उनले भने, राष्ट्रियसभा गठनलगायत बखेडा झिकेर सरकार गठनमा अवरोध सिर्जना गर्नुभएन।' यो वा त्यो विन्दुमा ताजा जनादेशलाई कसैले रोक्न नहुने धारणा संविधानसभाका अध्यक्षसमेत रहेका नेम्बाङले राखे। राष्ट्रिय जनमोर्चा नेपालका अध्यक्ष चित्रबहादुर केसीले प्रत्यक्षमा हारेको कांग्रेसले उत्साहजनक रूपमा पपुलर मत पाउनुमा जनताको कांग्रेसप्रतिको प्रेम कारण रहेको बताए। सर्वसाधारणले देख्ने र बुझ्नेगरी अनैतिक, भ्रष्टाचार र पदीय दुरुपयोग गरेकाले कांग्रेसले प्रत्यक्षमा हार बेहोर्नुपर्यो,' उनले भने, तर कांग्रेसप्रतिको प्रेमका कारण जनताले समानुपातिकमा उसलाई मत दिए।' प्रधानन्यायाधीशलाई महाअभियोग लगाउनु, भारतमा पुगेर नाकाबन्दी होइन भन्नु र अख्तियारका भ्रष्ट लोकमानको संरक्षण गर्नु उसको पराजयको मूल कारण भएको उनले बताए। सातचोटि प्रधानमन्त्री हुन्छु' भन्दै जनमतको उपहास गर्ने उट्पट्याङे प्रधानमन्त्रीलाई जनताले राम्रै शिक्षा दिएको धारणा उनले राखे। नेपाल मजदुर किसान पार्टीका अध्यक्ष नरायणमान बिजुक्छे (रोहित) ले कांग्रेस र एमालेले पाएको मत परिणामलाई असन्तुलित लेनदेनको परिणामका रूपमा लिएको बताए। उनले भने, यी दुवै शक्तिका लागि चुनौती भनेको शत्रु र मित्र नचिन्नु, परिवर्तनका वाहकलाई भन्दा यथास्थिति र परिवर्तनविरोधीको पक्षमा उभिनु नै हो।' एमाले र माओवादीबीचको सम्भावित पार्टी एकतालाई उनले भाइ कांग्रेस' को संज्ञा दिए। एमालेमाओवादी मिलनलाई वामपन्थी गठबन्धनका रूपमा लिनै नसकिने उनले बताए। नेकपा (माले) का महासचिव चन्द्रप्रकाश मैनालीले यस पटकको चुनावी परिणाम अमिल्दो रूपमा आएको धारणा राखे। प्रत्यक्षमा मत नपाउनेले समानुपातिकमा दोब्बर मत ल्याउने। प्रत्यक्षमा दोब्बर मतले जित्नेले समानुपातिकमा मत नै नपाउने भएकाले यसबारेमा विशेषज्ञहरूको विश्लेषण अपरिहार्य छ', उनले भने। जनताले समानुपातिकमा सम्मानजनक मत दिएकाले आगामी दिनमा कांग्रेस राष्ट्र र जनताप्रति बढी जिम्मेवार हुनुपर्ने पूर्वउपप्रधानमन्त्री मैनालीको सुझाव छ। संविधानसभाका पूर्वसांसद खिमलाल देवकोटाले प्रत्यक्षमा चुनावी रणनीति नै नरहेको कांग्रेसको जनमत समानुपातिकमा लुज नहुनुलाई सकारात्मक रूपमा बुझ्नुपर्ने बताए। उनले भने, कांग्रेसको केन्द्रदेखि स्थानीय इकाइसम्म नेतृत्व, सैद्धान्तिक र वैचारिकतामा पुनर्संरचना गर्ने कार्य अपरिहार्य छ।' पार्टीको आन्तरिक व्यवस्थापनका साथै राज्य सञ्चालनको नीतिमा समेत परिवर्तन कांग्रेसका लागि राम्रो हुने धारणा उनले राखे।"
पूर्वको तीन जिल्लामा मधेशी दल कमजोर,"विराटनगर : प्रदेश १ मा परेका तीन जिल्लामा मधेशकेन्द्रित दलले समानुपातिकतर्फ अपेक्षाकृत मत पाउन सकेनन् । झापा, मोरङ र सुनसरीमा मधेशकेन्द्रित दलले प्रत्यक्ष र समानुपातिक दुवैतर्फ निकै कम मत प्राप्त गरे । मधेश आन्दोलनका बेला यी तीनै जिल्लालाई ती दलले आफ्नो आधार इलाकाका रूपमा प्रस्तुत गरेका थिए । प्रदेश १ बाट तीन जिल्लालाई मधेशबाट छुट्याउन नदिने भन्दै आन्दोलन गर्दै आएका संघीय समाजवादी फोरम र राष्ट्रिय जनता पार्टीलाई ती तीन जिल्लाका मतदाताले निकै कम मत दिएका हुन् । पहिलो मधेश आन्दोलनमा सुनसरीमा तीन र मोरङमा चार निर्वाचन क्षेत्रमा अत्यधिक मतान्तरले विजय हात पारेका मधेशकेन्द्रित दललाई नयाँ संविधान जारी भएपछि सम्पन पहिलो प्रतिनिधि र प्रदेशसभा निर्वाचनको समानुपातिकतर्फ कम मत आएको हो । प्रदेशका तीन वटै जिल्लाको दक्षिणी भेगलाई मधेशकेन्द्रित दलको प्रभाव मानिन्थ्यो । फोरमले मोरङमा सदर मतको समानुपतिकतर्फ ७२६ प्रतिशत (३०३१५) मत प्रतिनिधिसभामा पाएको छ भने प्रदेशसभातर्फ समानुपातिकमा ७ सात प्रतिशत (२९२५५) पाएको छ । ६ वटा निर्वाचन क्षेत्र रहेको मोरङमा क्षेत्र ५ मा मात्रै फोरमका प्रतिनिधिसभाका उम्मेदवार राजकुमार यादवले १८ हजार ६ सय ४९ मत एवं प्रदेशसभामा निर्वाचित जयराम यादवले ११ हजार २ सय १ मत प्राप्त गरेका थिए । हामीले अपेक्षा गरेअनुसारको मत नखसेकै हो, यादवले भने । त्यस्तै राजपाले समानुपातिकतर्फ प्रतिनिधिसभामा २१३ प्रतिशत (८८९७) मत प्राप्त गरेको छ । प्रदेशसभा तर्फ राजपाले २ दशमलव १५ प्रतिशत (८८९७) मत प्राप्त गरेको छ । मोरङमा ६ लाख ४४ हजार ७ सय ८२ मतदाता रहेकोमा ४ लाख १७ हजार ६ सय १ मत खसेको थियो । हाम्रो प्रभाव क्षेत्रमै समानुपातिकतर्फ पनि थोरै मत आएको छ, राजपा मोरङका नेता मोहम्मद कादिरले भने । झापामा राजपा र फोरम दुवैलाई अपेक्षाकृत मत आउन सकेन । झापामा संघीय समाजवादी फोरमले प्रतिनिधिसभाको समानुपातिकतर्फ १४४ प्रतिशत (५५३७) मत पाएको छ भने प्रदेशसभामा कुल सदर मतको १५ प्रतिशत मत मात्रै पाएको छ । राजपाले प्रतिनिधिसभाको समानुपातिकतर्फ १०५ प्रतिशत (४०५५) र प्रदेशसभातर्फ ११५ प्रतिशत (४४३५) मत पाएको निर्वाचन आयोगले जनाएको छ । झापामा मधेशकेन्द्रित दलको सुनसरी र मोरङको तुलनामा संगठन पनि कमजोर रहेको थियो । विगतका मधेश आन्दोलनमा खासै प्रभाव नपर्ने झापामा दुई पटक भएको संविधानसभा निर्वाचनमा समानुपातिकतर्फ राम्रो मत आए पनि प्रत्यक्षमा जित निकाल्न सकेको थिएन । सुनसरीमा समेत फोरमले विगतको तुलनामा समानुपातिकतर्फ थोरै मत आएको छ । फोरमले प्रतिनिधिसभातर्फ समानुपातिकमा ५७५ प्रतिशत (१६८२६) मत पाएको छ भने प्रदेशसभातर्फ लगभग ६ प्रतिशत मत प्राप्त गरेको छ । अध्यक्ष उपेन्द्र यादवले संविधानसभाको दुवै निर्वाचनमा विजय प्राप्त गरेको जिल्लामा यसपटक प्रत्यक्षतर्फ मधेशकेन्द्रित दलको पराजय भएको छ । सुनसरी निर्वाचन क्षेत्र ५ मा फोरमले कांग्रेसलाई समर्थन गरेपछि राजपाका उम्मेदवारले नराम्ररी पराजय भोगेका थिए । पहिलो संविधानसभा निर्वाचनमा साविकको निर्वाचन क्षेत्र ३, ४ र ५ फोरमले जितेको थियो । राजपाले प्रत्यक्षतर्फ २१७ प्रतिशत (६३७०) मत पाएको छ । प्रदेशसभातर्फ राजपाले २ प्रतिशत (५८३१) मत पाएको छ । सबैभन्दा बढी प्रभाव भएको सुनसरी क्षेत्र ५ मा फोरमले कांग्रेसका उम्मेदवारलाई समर्थन गरेकाले समानुपातिकतर्फको मतसमेत कांग्रेस र वाम गठबन्धनका मधेसी मतदाताले दिएको आकलन गरिएको छ । सुनसरी क्षेत्र ३ मा पहिलो संविधानसभा निर्वाचनमा फोरमबाट विजयी भएका विजयकुमार गच्छदार दोस्रो संविधानसभा निर्वाचनमा आफ्नै नेतृत्वको लोकतान्त्रिक फोरमबाट उम्मेदवारी दिँदै विजयी भएका थिए । तर यसपटक काग्रेससँग पार्टी एकीकरण गरी उम्मेदवार बनेका गच्छदारका कारण पनि मधेसकेन्द्रित दलको समानुपातिकतर्फको मतपरिणाममा असर परेको हो ।"
"समानुपातिकमा एमालेबाट तीन मात्रै पुरुष सांसद्, अरु सबै जिल्लिए","काठमाडौं: सबैभन्दा ठूलो दल बनेको नेकपा एमालेबाट समानुपातिकबाट बढी ३ जना मात्रै पुरुष सांसद चुनिने भएका छन् । प्रत्यक्षमा ८० सिट जितेको एमालेबाट दुईजना मात्रै माहिलाले जितेका छन् । समानुपातिकतर्फ एमाले ४१ पाउने अवस्था छ । कम्तिमा ३३ प्रतिशत महिलालाई अनिवार्य प्रतिनिधि सभामा पठाउनुपर्ने संसदीय व्यवस्था अनुसार एमालेबाट समानुपातिकबाट सांसद बन्न पाउने पुरुषकको संख्या थोरै हुने भएको हो । एमालेले जितेका जम्मा १२१ सिटको ३३ प्रतिशत ४० हुन आउँछ । प्रतिनिधि सभामा एमालेले अनिवार्य ४० जना महिला सांसद बनाउनुपर्छ । २ जनाले प्रत्यक्षमा जितेकाले ३८ जना महिला समानुपातिकबाट सांसद बन्ने छन् । समानुपातिकबाट एमालेले ३ जना पुरुषलाई मात्रै प्रतिनिधि सभामा पठाउने सक्ने भएको छ । प्रतिनिधि सभा सदस्य समानुपातिक निर्वाचनका लागि प्रकाशित उम्मेदवारको अन्तिम बन्द सूचीको पहिलो नम्बरमा बिजय सुब्बाको नाम छ । दोस्रो नम्बरमा खगेन्द्र राई र तेस्रो नम्बर केशवलाल श्रेष्ठको नाम छ । उता खसआर्य समूहबाट एक नम्बरमा मुकुन्द न्यौपाने र दुई नम्बरमा सोमनाथ प्यासीको नाम । यीनै ५ मध्ये तीनजना समानुपातिक सांसद बन्नेछन् । कांग्रेसबाट धेरै पुरुषलाई मौका दोस्रो ठुलो नेपाली कांग्रेसले २१ जना महिलालाई प्रतिनिधि सभामा पठाउनुपर्छ । कांग्रेसले प्रत्यक्षमा २३ सिट मात्रै जितेको छ । तर समानुपातिक मत धेरै आएकाले त्यसका आधारमा ४० सिट पाउने सम्भावना छ । कुल ६३ जना प्रतिनिधि सभा सदस्यमध्ये १९ पुरुषलाई कांग्रेसले समानुपातिकबाट पठाउने सक्नेछ । कांग्रेसबाट एकजना महिलाले पनि प्रत्यक्षबाट जित्न सकेनन् । माओवादीबाट २ मात्रै पुरुष तेस्रो ठुलो दल नेकपा माओवादी केन्द्रबाट कम्तिमा १७ जना महिला सांसद चुनिने भएका छन् । प्रत्यक्षमा ३६ र समानुपातिकमा १७ सिट गरी ५३ सिट जितेको माओवादीबाट प्रत्यक्षमा ३ जना महिला निर्वाचित भएका छन् । यो अवस्थामा माओवादी केन्द्रले १५ जना महिलालाई समानुपातिकबाट अनिवार्य प्रतिनिधि सभामा पठाउनु पर्ने हुन्छ । १७ सिट समानुपातिकबाट पाउने देखिएको माओवादीका दुई पुरुषले मात्रै समानुपातिकबाट संसदमा प्रवेश पाउने अवस्था छ । माओवादीबाट हितराज पाण्डे, सुनिल मानन्धर, मणिचन्द्र थापा र सुरेश आलेमगरमध्ये दुईजना सांसद हुने सम्भावना छ । पाण्डेको नाम खस आर्यको सूचीमा पहिलो नम्बरमा छ भने थापा दोस्रो नम्बरमा छन् । त्यस्तै मानन्धरको नाम आदिवासी जनजातिको सूचीमा एक नम्बरमा छ । आलेमगरलाई माओवादीले आदिवासी जनजातिबाट दोस्रो नम्बरमा राखेको छ । राजपा र फोरमबाट बढीमा ११ पुरुष मधेसवादी दल राष्ट्रिय जनता पार्टी र संघीय समाजवादी फोरम नेपालले ५५ महिला अनिवार्य प्रतिनिधि सभा पठाउनुपर्ने छ । राजपाले प्रत्यक्षतर्फ ११ सिट जितेको छ भने समानुपातिकमा ६ सिट पाउने देखिन्छ । त्यस्तै १० सिट प्रत्यक्षमा जितेको फोरमले पनि ६ सिट नै समानुपातिकबाट पाउने सम्भावना छ । राजपा र फोरमले बढीमा एक मात्रै पुरुष समानुपातिकबाट पाउने छन् । दुवै पार्टीबाट एकजना पनि महिलाले प्रत्यक्षमा जितेका छैनन् । प्रत्यक्षतर्फ जित्ने महिला प्रत्यक्षतर्फको निर्वाचनमा झापा क्षेत्र नम्बर २ बाट नेकपा एमालेकी पवित्रा निरौला खरेल विजयी भएकी थिइन् । त्यसैगरी ललितपुर क्षेत्र नम्बर ३ बाट माओवादी केन्द्रकी पम्फा भुसालले प्रतिनिधि सभामा विजयी भइन् । पुर्वी रुकुमबाट माओवादी केन्द्रकै कमल रोक्का विजयी हुँदा प्युठानबाट जनमोर्चाकी दुर्गा पौडेलले प्रतिनिधि सभाको ढोका खोलेकी छन् । माओवादी केन्द्रबाटै कन्चनपुर क्षेत्र नम्बर १ मा बिना मगर पनि विजयी भएकी छन् । त्यसैगरी एमालेकी नेतृ पद्या अर्याल स्याङ्जा क्षेत्र नम्बर २ बाट बहालवाला उपप्रधानमन्त्री गोपालमान श्रेष्ठलाई हराउँदै प्रतिनिधि सभामा पुगेकी छन् ।"
देउवालाई वाम गठबन्धनको आग्रह : जनादेशको सम्मान गर्नुस्',"काठमाडौं : एमालेमाओवादीका शीर्ष नेताहरूले जनादेशको सम्मान गर्दै नयाँ सरकार गठनका लागि बाटो खोलिदिन प्रधानमन्त्री शेरबहादुर देउवालाई आग्रह गरेका छन्। एमाले अध्यक्ष केपी शर्मा ओली र माओवादी अध्यक्ष पुष्पकमल दाहालले आइतबार संयुक्त पत्रकार सम्मेलन गर्दै कांग्रेसलाई सरकार छोडेर सशक्त र जिम्मेवार प्रतिपक्षको भूमिकामा बस्न आग्रह गरेका हुन्। नयाँ सरकार गठनका लागि संवैधानिक तथा व्यावहारिक रूपमा कुनै अस्पष्टता र जटिलता नरहेको प्रस्ट्याउँदै संविधानको अपव्याख्या गर्ने, राष्ट्रपतिलाई असंवैधानिक काम गर्न उक्साउने काम बन्द गर्न पनि उनीहरूले चेतावनी दिएका छन्। एमाले अध्यक्ष ओलीले प्रधानमन्त्रीको कुर्सीमा बसेर देउवाले राष्ट्रपतिलाई असंवैधानिक काम गर्न उक्साइरहेको आरोप लगाए। आफूलाई राष्ट्रपति उक्साएको आरोप प्रधानमन्त्रीले लगाए पनि खासमा राष्ट्रपतिलाई उक्साउने र असंवैधानिक काम गर्न लगाउन प्रेसर' बढाउने काम प्रधानमन्त्रीले गरिरहेको उनको भनाइ थियो। प्रधानमन्त्रीको कुर्सीमा बसेर, जाँदै गरेको सरकारको नेतृत्वले जे पायो त्यही अध्यादेश ल्याएर राष्ट्रपतिलाई असंवैधानिक काम गर्न लगाउने, उक्साउने काम गर्नु हुँदैन,' ओलीले पत्रकार सम्मेलनमा भने, राष्ट्रपतिले के गर्नेनगर्ने विचार र विवेक पुर्याएर गर्नुपर्छ, अहिले अध्यादेश राष्ट्रपतिले जारी गर्नु हुँदैन।' सरकारले पठाएको राष्ट्रियसभा गठनसम्बन्धी अध्यादेश राष्ट्रपतिबाट स्वीकृत भएपछि राजीनामा दिने बताएर प्रधानमन्त्री देउवाले संविधानको अपव्याख्या गर्दै सत्ता लम्ब्याउन खोजेको आरोप ओलीदाहालले लगाएका छन्। एमाले अध्यक्ष ओलीले कांग्रेसले खेल सुरु भइसकेपछि नियम बदल्न खोजेको बताए। खेल सुरु भएपछि नियम परिवर्तन गर्ने कुरा कहाँ हुन्छ ? बल हान्ने अवस्थामा किपरले समाउन नसक्ने अवस्था आएपछि नियम बनाउने हो र ? ' ओलीले भने। सरकारले राष्ट्रियसभा गठनसम्बन्धी विधेयकमा बहुमतीय प्रणालीका आधारमा गठन हुने गरी संसद्मा छलफलक्रममा रहेको कानुनको मस्यौदालाई परिवर्तन गरी एकल संक्रमणकालीन व्यवस्थाअनुसार गठन हुने गरी राष्ट्रपतिकहाँ अध्यादशेका रूपमा पठाएको थियो। संसद्मा उक्त विधेयक छलफलक्रममा रहँदा देउवा नेतृत्वको सरकारले नै बहुमतीय प्रणालीका आधारमा चुनिने गरी ल्याउन खोजेको थियो तर पछि एमालेमाओवादीले चुनावी तालमेलको घोषणा गरपेछि संसद्मा उक्त विधेयक अड्काएर सरकारले एकल संक्रमणकालीन व्यवस्थाअनुसार गठन हुने गरी अध्यादेशमार्फत राष्ट्रपतिकहाँ पठाएको थियो। एमालेमाओवादीले राष्ट्रियसभा गठनसँग नयाँ सरकार गठनको साइनो नरहेको दाबी गरेका छन्। माओवादी अध्यक्ष पुष्पकमल दाहालले निर्वाचन गरेर सकारात्मक सन्देश छोडेको सरकारले एउटादुईटा नियुक्ति र सरुवाबढुवाजस्ता विषयमा लोभलालच नदेखाई जनादेशको सम्मान गर्नुपर्ने बताए। निर्वाचन सम्पन्न गराएर सरकारले जस पाएको छ तर अहिले एउटादुईटा नियुक्ति गरेर सबै जसजति अपजसमा लैजानु हुँदैन,' दाहालले प्रधानमन्त्री देउवालाई सुझाउँदै भने, अहिलेको सरकार कामचलाउ भइसकेको छ। यस्तो बेला सानोतिनो कुराको लोभ गर्नु हुँदैन।' राष्ट्रियसभामा महिलाको प्रतिनिधित्वबारे संविधानमै व्यवस्था रहेकाले कांग्रेसले महिला प्रतिनिधित्वको विषय उठाएर बेतुकको तर्क गरिरहेको आरोप ओली लगाए। राष्ट्रियसभामा प्रत्येक प्रदेशबाट तीन जनाको दरले २१ जना र सरकारको सिफारिसमा राष्ट्रपतिले मनोनित गर्ने तीन जनामा पनि एक जना महिला गरेर ५९ जनामा २२ जना महिला अनिवार्य व्यवस्था संविधानमै छ, यो भनेको कुल ३७ दशमलव २ प्रतिशत हो, अनि फेरि महिला प्रतिनिधित्वको प्रश्न उठाउने ? ' ओलीले भने, राष्ट्रियसभामा कुनै सदस्य पुगेन भने प्रतिनिधिसभाले लगेर पुर्याउने होइन, यो कांग्रेसको बेतुकको तर्क हो।' देशविरुद्ध षड्यन्त्र नफैलाऔं' ओलीले कम्युनिस्ट सरकार बनेपछि देशबाट पुँजी पलायन हुने, अर्थतन्त्र धारासयी हुनेजस्ता भ्रम फैलाउने काम भएको प्रति पनि सचेत हुन आग्रह गरे। आफ्नो तुच्छ स्वार्थका लागि कतिपयले देशकै विरुद्ध षड्यन्त्र गर्न यस्तो अफवाह फैलाएको ओलीको भनाइ थियो। उनले यस्ता अभिव्यक्ति दिनेलाई तीन महिना कुर्न र वाम गठवन्धनको सरकार हेर्न आग्रह पनि गरे। ३ महिनाको अवधिमा हेर्नुहोस्, पुँजी पलायन आदिइत्यादि भनेर अहिले भ्रम फैलाउन खोजिएको छ, यो देशविरुद्धको षड्यन्त्र हो,' ओलीले भने, देशको निम्ति अहित हुने कुरा गर्ने र सोच्ने काम साना स्वार्थ र तुच्छ अहम्का लागि सोच्नु हुँदैन।' ओलीले भारतले नेपालमा अब स्थिर र स्थायित्व हुने कुरामा विश्वास व्यक्त गरिसकेकोले अहिलेको जनादेशको सम्मान गर्ने र नयाँ सरकारसँग मिलेर काम गर्नेमा आफू विस्वस्त भएको बताए। पार्टी एकता हुन्छ ओलीदाहाल दुवैले दुई पार्टीबीचको पार्टी एकतामा कुनै शंका नगर्न आग्रह गरे। हामी पार्टी एकता गर्छौं, निकट भविष्यमा पार्टी एकता हुन्छ,' पार्टी एकतापछिको पद बाँडफाँटको विषय छलफल नभएको प्रस्ट्याउँदै ओलीले पार्टी अध्यक्षको पद हेरेरभन्दा पनि देशको आकांक्षा र आवश्यकतालाई हेरेर पार्टी एकता गर्न लागिएको बताए। ओलीको भनाइप्रति समर्थन जनाउँदै माओवादी अध्यक्ष दाहालले पनि पदमा आफूहरूको कुनै लोभ लालच नभएको बताए। हामी प्रधानमन्त्री पनि भइसकेका मान्छे हौं, फेरि सजिलै छोडेका पनि छौं, त्यसैले लोभ लालच हामीमा छैन।' दाहालले भने।"
प्रदेश राजधानी कहाँ ?,"धनगढी : मुख्यमन्त्रीको दौडधुप सुरु भएसँगै प्रदेश नम्बर ७ मा प्रदेशको राजधानीका लागि पनि बहस तीब्र भएको छ । सामाजिक सञ्चालहरूमा आआफ्ना तर्कहरू प्रस्तुत गर्दै प्रदेशको राजधानी दियापल हुने वा धनगढी अत्तरिया हुने भन्दै बहस सुरु हुन थालेको हो । प्रदेश नम्बर ७ मा तीन ठूला दलका नेताहरूको आधिकारिक भनाइ बाहिर नआए पनि माओवादी केन्द्रका स्थायी कमिटी सदस्य तथा प्रदेश नम्बर ७ का पार्टी ईञ्चार्ज लेखराज भट्टले राजधानी सबैलाई पायक पर्ने स्थान धनगढी अत्तरिया भएको अभिव्यक्ति दिएका छन् । दुई जिल्ला कैलाली र कञ्चनपुरको जनसंख्याका हिसाबले पनि प्रदेशको राजधानी तराईमा हुनुपर्छ' उनले अन्नपूर्णसँग भने । यसले थारु समुदायको भावना पनि समेटिन्छ ।' भट्टको विचारमा सरकारले तीनवटा सामरिक महत्वका सडकहरू छिटो निर्माण गरी पहाडसँग तराईको पहुँच बढाउनुपर्छ । अहिले कञ्चनपुरको ब्रम्हदेव हुँदै महाकालीको तिरैतिर दार्चुला सदरमुकाम जोड्ने महाकाली करिडोर, धनगढीखुटिया हँुदै दिपायल द्रुतमार्ग र टीकापुर बैनीया हुँदै बझाङको चैनपुर जोड्ने सेती लोकमार्ग कछुवा गतिमा निर्माण भइरहेका छन् । यी तीनवटा द्रुत मार्गहरूको सरकारले अबको तीनचार वर्षमा कम्तीमा पनि डबल लेन' पक्की बनाएर पहाडी जनताको तराईमा बन्ने राजधानीसँगको पहुँच बढाउनुपर्छ' भट्टले भने । उनले भारतको उत्तराखण्डको उदाहरण दिँदै भने, उत्तराखण्डको राजधानी देहरादूनमा राखिएको छ । तर उसले कुमाउँ र गढवालका जनताको सडक पहँचमा सहजता हुने गरी तीब्र गतिमा सडकहरू बनाएको छ । त्यसैले राजधानी तराईमा हुनुपर्छ । त्यसमा पहाडको सहज पहँचको ग्यारेन्टी हुनुपर्छ ।' प्रदेश नम्बर ७ मा कैलाली र कञ्चनपुर जिल्ला मात्रै तराईका जिल्ला हुन । ७ वटा पहाडी जिल्लाको भन्दा यी दुई जिल्लाको जनसंख्या बढी छ । अझ तराईमा ४० प्रतिशत थारु समुदायको बसोबास छ । राज्य पुनर्संरचनासँगै कैलाली कञ्चनपुरलाई अगल पारेर छुट्टै नवलपरासीसम्मको थरुहट प्रदेशका लागि थारु समुदाय आन्दोलनमा पनि उत्रिएको थियो । तर अहिले साविकको सुदूरपश्चिम नछुट्टिए पनि थारु समुयालले आफ्नो पहिचानको माग राज्यले पुरा नगरिदिएको भन्दै निरास छ । त्यो सम्बोधन गर्नका लागि पनि तराई उपयुक्त हुन्छ', भट्टले भने । हुन त चुनावका बेला पहाडमा चुनाव लडेका पार्टीका नेताहरूले राजधानी पहाडमा बनाउने र तराईमा चुनाव लडेका नेताहरूले तराईमा राजधानी बनाउने भनेर आआफ्नो चुनावी एजेन्डा बनाएका थिए । अहिले चुनाव सम्पन्न भइसकेपछि एउटै पार्टीका नेताका राजधानी बारे फरक फरक विचार बाहिर आएका छन् । एमाले उपाध्यक्ष तथा प्रदेश नम्बर ७ का ईञ्चार्ज भीम रावलले अहिलेसम्म राजधानीका लागि मुख खोलेका छैनन । यसबारेमा हाम्रो पार्टीमा छलफल हुन बाँकी छ', उनले भने । संविधानमै राजधानी र प्रदेशको नाम प्रदेश सभाले गर्ने भएकाले यसबारेमा खासै बोलिरहनु पर्दैन ।' धनगढीमा चुनाव अघि नै प्रधानमन्त्री तथा कांग्रेस सभापति शेरबहादुर देउवा, एमाले उपाध्यक्ष भीम रावल र माओवादी केन्द्रका नेता लेखराज भट्टबीच राजधानी तराईमा राख्नुपर्ने सहमति भएको विषय चर्चामा छ । तर एमाले उपाध्यक्ष रावल त्यो गलत भएको दाबी गर्छन । त्यो त्यत्तिकै चलेको हावा हो । हामीबीचमा केही कुरा भएको छैन', उनले भने । उपाध्यक्ष रावलले राजधानीका बारेमा पार्टीभित्र छलफल नै नभएको बताइरहेका बेला उनकै पार्टीका डोटीबाट प्रतिनिधिसभामा निर्वाचित सांसद प्रेम आलेमगरले भने प्रदेशको राजधानी दिपायल हुनुपर्ने अडान राख्दै आएका छन् । उनले चुनावका बेला आफ्नो मुख्य चुनावी एजेन्डामै डोटीलाई राजधानी बनाउने राखेका थिए । पार्टीभित्र के भइरहेको छ, के हुन्छ ? त्यो मलाई थाहा छैन तर प्रदेशको राजधानी सबैलाई पायक पर्ने स्थान भनेको दिपायल हो, त्यसैले राजधानी दिपायल हुनुपर्छ', उनले भने । उनले दिपायल ऐतिहासिक स्थान भएको, दिपायलमा धेरै क्षेत्रीय कार्यालयहरू भएकाले पनि संरचना बनाउन नपर्ने भएकाले राज्यको कम लगानी हुने र दिपायलको विमानस्थल पनि पक्की भइरहेकाले त्यो नै उपयुक्त हुने तर्क अघि सारे । नौ जिल्लाको पायक पर्ने भएकैले त हिजो पञ्चायतका दिनमा पनि राजधानी दिपालय बनाइएको थियो भने अब किन नहुने ? ', उनले प्रतिप्रश्न गरे । हुन त प्रदेश सभामा एमालेले १७ सीट प्रत्यक्षमा जितेको छ भने उसले ८ सीट समानुपातिकमा पाउने सम्भावना छ । २ सीटले बहुमतबाट बञ्चित एमालेले प्रदेशको राजधानी र प्रदेशको नामका बारेमा अरु कुनै दलको समर्थन लिनुपर्ने हुन्छ । यस्तै माओवादी केन्द्रको प्रत्यक्षमा १० र समानुपातिकमा ४ सीट गरी १४ सीट आउने देखिन्छ । बाम गठवन्धनको प्रदेशमा दुई तिहाइ नै पुग्ने देखिन्छ । एमाले र माओवादीका नेताहरू प्रदेश राजधानीका बारेमा आआफ्नै तर्क दिइरहेका बेला, प्रत्यक्षमा ४ सीट र समानुपातिकमा ८ सीट गरी १२ सीटको सम्भावनामा रहेको कांग्रेसले पनि प्रदेश राजधानीका बारेमा आधिकारिक धारणा बाहिर ल्याएको छैन । तर डडेल्धुराबाट प्रत्यक्षमा जितेका प्रदेश सांसद कर्ण मल्ल भने डडेल्धुरालाई राजधानी बनाउनुपर्ने तर्क गर्छन् । सुदूरपश्चिम अथवा प्रदेश नम्बर ७ का सबै ८ जिल्ला जान आउनका लागि डडेल्धुरा भएरै जाने आउने गर्नुपर्छ त्यसैले सबैभन्दा सेन्टरको जिल्ला डडेल्धुरा हो । यहाँ राजधानी हुनुपर्छ', उनले भने । राजधानीका लागि जनसंख्या, सबैको सहज पहुँच, विमानस्थल, प्रदेशका संरचनाका लागि चाहिने अवश्यक भुमि, आर्थिक र व्यापारिक क्षेत्र सम्मको सहज पहँुच जस्ता आधारभूत कुराहरू हुनुपर्छ । डडेल्धुरामा भने विमानस्थल पनि नभएको, प्रदेशका पूर्वाधारका लागि पनि जग्गाको उलब्धतामा समस्या आउने भएकाले त्यसका बारेमा खासै चर्चा भने चुलिन सकेको छैन ।"
"चुनाव नेपालको, प्रचार चीनको","काठमाडौं : वाम गठबन्धनको चुनावी जितलाई अन्तर्राष्ट्रिय मिडियाले चीनको विजयका रुपमा चित्रित गरेका छन् । अधिकांश मिडियाले नेपालमा अब बन्ने वाम सरकारको माध्यमबाट चिनियाँ वर्चस्वको अझै तीव्र विस्तार हुने जिकिर गरेका छन् । लोकतान्त्रिक स्थायित्व र आर्थिक समृद्धिको नारा दिएर स्पष्ट बहुमत पाएको एमालेमाओवादी गठबन्धनप्रति उनीहरुको आशा र आशंका दुवै प्रकट छ । द इकोनोमिस्ट म्यागजिनले समाचार टिप्पणीको शीर्षक नै द माउन्टेन्स् अफ् माओ दिएको छ । शनिबारको अंकमा इकोनोमिस्ट लेख्छ, एमाले र माओवादी केन्द्रले केन्द्रीय सरकारमात्रै होइन, सातमध्ये छ प्रदेशका सरकारमा पनि नियन्त्रण गर्ने देखिएको छ । १६५ संघीय सिटमध्ये ७० प्रतिशत उनीहरुले पाउँदैगर्दा कांग्रेसलाई १४ प्रतिशतमात्रै पर्ने देखिन्छ । भारतसँग खुला सिमानाको लाभ नेपालले पाउँदैआए पनि अब बन्ने कम्युनिस्ट सरकार चीनमैत्री हुने उसको विश्लेषण छ । अनि भारतसँग निर्भर रहँदै आएको नेपाललाई हिमालयपारि चीनसँगको रेलवे, सडक आयोजना सम्झौताले चिनियाँ राजनीतिक व्यवस्थाप्रति रुझान पनि बढाउन सक्ने आकलन गरेको छ । द न्युयोर्क टाइम्स मा डिसेम्बर १५ तारिख प्रकाशित समाचारमा नेपाली वामपन्थीको विजयलाई छिमेकी चीनसँग निकटस्थहरुको विजयका रुपमा व्याख्या गरिएको छ । प्रधानमन्त्री शेरबहादुर देउवा नेतृत्वको कांग्रेसले पाएको पराजयका कारण अब नेपालको विदेश नीतिमा असर पर्न सक्ने उसको तर्क छ । भारतीय म्यागजिन इन्डिया टुडेको पछिल्लो अंकमा थोमस बेल लेख्छन्, यो चुनाव यसकारण ऐतिहासिक छ, सात वर्षको कष्टप्रद संविधान निर्माण प्रक्रिया टुंगिएपछि संघीय गणतान्त्रिक संविधान अब कार्यान्वयन प्रक्रियामा गएको छ । नेपाली नेताहरुलाई होच्याउँदा प्रतिवाद नहुनु विडम्बनापूर्ण छ । जुन पार्टीलाई भोट दिए पनि त्यो नेपाली मतदाताहरुको निर्णय हो । चीन अथवा अर्को कुनै देशको हार वा जित होइन । परराष्ट्रविद् निश्चलनाथ पाण्डे एमाले अध्यक्ष केपी ओलीलाई कुनै बेला भारतसँग घनिष्ट नेताका रुपमा चर्चा गर्दै इन्डिया टुडेले उनको पछिल्लो राष्ट्रवादी छविलाई बेइजिङतिर झुकाव राख्ने विचार भनी जिकिर गरेको छ । वाम गठबन्धनलाई चीनले नैतिक समर्थनमात्रै होइन, पैसासमेत दिएको हुन सक्ने चर्चा चल्ने गरेको इन्डिया टुडेको भनाई छ, अनि लोकतान्त्रिक गठबन्धनलाई चाहिँ भारतले त्यही प्रकारको सहयोग गरेको हुन सक्छ । त्यसका लागि पत्रिकाले कुनै स्रोतको हवाला भने दिएको छैन । यसअघि वासिङ्टन पोस्टले नेपालको चुनावमा भारत कि चीन विजयी बन्लान् भनी उत्तेजक शीर्षक दिएर समाचार लेखेको थियो । नेपाली सामाजिक सञ्जाल प्रयोगकर्ताले व्यापक विरोध जनाएपछि शीर्षक फेर्दै उसले लेख्यो, नेपालको चुनावलाई चीन र भारतले ध्यानपूर्वक हेरिरहेका छन् । वासिङ्टन पोस्टले पनि लोकतान्त्रिक गठबन्धनलाई भारतीय सहानुभूति पाएको, वाम गठबन्धनलाई चिनियाँ सहानुभूति पाएको शक्तिका रुपमा चित्रित गर्न चाह्यो । द वायर भारतीय अनलाइन पत्रिकामा लेख्दै भारतीय प्राध्यापक एसडी मुनिले वाम गठबन्धनको विजयलाई विकास र स्थायित्व चाहने जनमतको नतिजा मानेका छन् । उनले नेपालसँग सम्बन्धमा भारतीय पक्षले जथाभावी गर्नेहुँदा क्षति भोगेको भन्दै अब सम्बन्ध सुधार गर्नुको विकल्प नभएको औंल्याएका छन् । नेपालको आत्मसम्मानलाई ध्यान दिइनुपर्ने, भूटानमा भोगेको खराब अनुभव दोहोयाउन नहुने उनको मत छ । इन्डियन एक्सप्रेस, हिन्दूस्तान टाइम्स, टाइम्स अफ् इन्डियाजस्ता पत्रिकाले चिनियाँ प्रभाव विस्तार भएको साझा धारणा आफ्ना समाचारहरुमार्फत् पेश गरेका छन् । यी सबै खबर र विश्लेषण पढ्दा नेपाली मतदाताको छनोटलाई चिनियाँ प्रभुत्वले उत्प्रेरित गरेको निष्कर्ष निस्कन्छ, जुन निष्कर्ष अन्तर्राष्ट्रिय सूचना र विचार निर्मार्ताहरुले समान रुपमा प्रकट गरेका छन् । हिन्दूस्तान टाइम्सले सम्पादकीय लेख्दै अब भारतीय पक्षले नेपालमा चिनियाँ प्रभुत्व घटाउने हो भने अब बन्ने वाम सरकारसँग मिलेर काम गर्नुको विकल्प नभएको टिप्पणी गरेको छ । टाइम्स अफ् इन्डिया डिसेम्बर १३ को सम्पादकीयमा भारतीय नाकाबन्दीलाई मधेसी नाकाबन्दी को संज्ञा दिँदै लेख्छ, भारतले मधेसी नाकाबन्दीका कारण काठमाडौंमा बन्न गएको दृष्टिकोण फेर्न कडा मेहनत गर्नुपर्छ । भारतीय प्रधानमन्त्री नरेन्द्र मोदीले विदेश सम्बन्ध फराकिलो पार्न सामान्यतयाः सफलता पाएका छन्, तर नेपाल सम्बन्धमा धब्बा लागेको छ । अब मोदी नेपाली समकक्षीसँग नयाँ सम्बन्ध सुरुवात गर्न प्रयासरत हुनुपर्छ । उता चिनियाँ पत्रिका ग्लोबल टाइम्सले भने विज्ञहरुलाई उद्धृत गर्दै अब बन्ने प्रोचाइना प्रधानमन्त्री केपी ओलीका पालामा अब आर्थिक सम्बन्ध अझै बलियो हुने लेखेको छ । चिनियाँ सरकार र कम्युनिस्ट पार्टीको मूखपत्र मानिने उक्त पत्रिका डिसेम्बर १२ मा प्रकाशित समाचारको पहिलो वाक्यमै लेख्छ, कम्युनिस्ट गठबन्धनका प्रधानमन्त्रीसँग चीनको आर्थिक सहकार्य अझै विस्तार हुन सक्छ, जसले भारतलाई अझै बिच्क्याउन सक्छ । भारत, जो दक्षिण एसियालाई आफ्नै आँगन भन्ठान्छ । विदेशी अखबारमा प्रकाशित प्रायः सबै समाचार र विश्लेषणमा पछिल्लो नाकाबन्दी, संविधान निर्माण, मधेस असन्तुष्टि, चिनियाँ कम्पनीसितको बुढीगण्डकी सम्झौता रद्दसम्बन्धी सन्दर्भ समावेश छन् । अमेरिकी, युरोपेली र भारतीय मिडियाले वाम विजयलाई लोकतान्त्रिक पद्दतिमाथिको सम्भावित संकट भनी चित्रित गर्दैगर्दा चिनियाँ मिडिया भने उत्साही देखिन्छन् । यी मध्ये केही भारतीय मिडियाले नेपालमा वाम रुझान् निरन्तर बढ्दैजानुमा भारतीय संस्थापनको दोष देखाउँदै अब सम्बन्ध सुधारमा पाइला चाल्नुको विकल्प नभएको टिप्पणी गरेका छन् । परराष्ट्रविद् निश्चलनाथ पाण्डे जनताबाट निर्वाचित भइसकेको शक्तिलाई अर्को देशसँग जोडेर टिप्पणी गरिनु जनमतको अपमान हुने ठान्छन् । उनको भनाईमा नेपाली नेताहरुलाई होच्याउने शब्दावली निरन्तर प्रयोग हुँदा प्रतिवाद नहुनु विडम्बनापूर्ण छ । विगतका घटनाक्रमका आधारमा भविष्यका प्रधानमन्त्री र नेताहरुलाई मूल्यांकन गरिनु जनमतको अपमान हो, अन्ततः जुन पार्टीलाई भोट दिए पनि त्यो नेपाली मतदाताहरुको निर्णय हो, पाण्डे भन्छन्, यो जनादेश नेपाली जनताको सार्वभौम निर्णय हो, चीन अथवा अर्को कुनै देशको हार वा जित होइन ।"
प्रदेशमा कर्मचारी पठाउनै सकस,"काठमाडौं : लामो समय स्थानीय तहमा कर्मचारी पठाउन असफल सरकारलाई प्रदेशमा स्थापना हुने प्रदेश प्रमुखको कार्यालय, प्रदेश मन्त्रिपरिषद् तथा मुख्यमन्त्रीको कार्यालय र प्रदेशमा रहने मन्त्रालयमा कर्मचारी पठाउन पनि सकस परेको छ। केन्द्रिय कर्मचारी निकाय (सीपीए) का रूपमा रहेको सामान्य प्रशासन मन्त्रालयले प्रदेशमा पठाउने कर्मचारीको विवरण सबै मन्त्रालयसँग माग गरे पनि मन्त्रालयहरूले विवरण दिएका छैनन्। मन्त्रालयहरूले प्रदेशमा पठाउने कर्मचारीको विवरण पठाउन आनाकानी गरेपछि सामान्य आफैंले कर्मचारीको पीआईएस (पर्सनल इन्फर्मेसन सिस्टम)को आधारमा कर्मचारी प्रदेश पठाउने गृहकार्य थालेको छ। सामान्यले सबै मन्त्रालयलाई पत्र लेख्दै विषयगत कर्मचारीको सूची पठाउन तोकेको तीन दिन बितिसक्दा समेत कुनै पनि मन्त्रालयले प्रदेशमा पठाउने कर्मचारीको विवरण सामान्यमा पठाएका छैनन्। तत्काल प्रदेशमा जान कर्मचारी अनिच्छुक देखिएकाले मन्त्रालयहरूले कर्मचारीको सूची सामान्यमा पठाउन सकेका छैनन्। सामान्य प्रशासन मन्त्रालयका प्रवक्ता शिवराम न्यौपानेले मन्त्रालयहरूबाट कर्मचारीको विवरण अपेक्षा गरेअनुसार आउन नसकेको बताए। मन्त्रालयहरूले विवरण नपठाएपछि सामान्यले अन्तिम पटक फेरि ताकेता गर्ने भएको छ। अब फेरि अन्तिम ताकेता गर्छौं, मन्त्रालयले कर्मचारीको विवरण नपठाए सामान्यले आफैं विभिन्न सेवा समूहका कर्मचारीलाई काजमा प्रदेश पठाउँछ', सामान्यका प्रवक्ता न्यौपानेले भने। प्रतिनिधिसभा र प्रदेशसभाको निर्वाचनसँगै सामान्यले प्रदेश प्रमुख, मुख्यमन्त्रीको कार्यालय र विभिन्न मन्त्रालयमा अन्तरिम व्यवस्थाअन्तर्गत आवश्यक कर्मचारीको दरबन्दी र खाका समेत तयार पारी स्वीकृतिका लागि प्रधानमन्त्री तथा मन्त्रिपरिषद् कार्यालयमा पठाइसकेको छ। सम्भवतः अब बस्ने मन्त्रिपरिषद् बैठकले सो दरबन्दी र खाका स्वीकृत गर्नेछ। सामान्य प्रशासन मन्त्रीको अध्यक्षतामा गठित अधिकार सम्पन्न संघीय प्रशासनिक पुनःसंरचना समितिले प्रदेशमा ७ मन्त्रालयको प्रस्ताव स्वीकृतिका लागि मन्त्रिपरिषद्मा पठाएको २ महिना बिते पनि सरकारले स्वीकृत गरेको छैन। यसैगरि समितिले तयार पारेको केन्द्रमा १५ वटा मन्त्रालयको प्रस्ताव पनि सरकारले स्वीकृत गरेको छैन। सरकारले प्रदेशमा रहने मन्त्रालय टुंगो लगाउन नसक्दा सामान्यले प्रदेशका मन्त्रालयमा कर्मचारी तयारी अवस्थामा राख्न कठिनाइ देखिएको हो। स्थानीय तहमा पठाइएका आधा कर्मचारी बेपत्ता सामान्य र स्थानीय विकास दुवै मन्त्रालय कर्मचारीलाई सम्बन्धित स्थानीय तहमा खटाउन असफल देखिएका छन्। सामान्य र स्थानीय विकास तथा संघीय मामिला मन्त्रालयले गत असोजमा देशभरका स्थानीय तहमा खटाएका १५ सय कर्मचारीमध्ये आधाभन्दा धेरै कर्मचारी कार्यालयमा हाजिर भएका छैनन्। उनीहरू बाटोबाटै बेपत्ता भएको देखिन्छ। सामान्यले सबै कर्मचारीलाई सरुवा भएको ठाउँमा काम नगरे कारबाही गर्ने चेतावनी दिँदा समेत उनीहरू अटेर गर्दै आएका छन्।"
धरानले माग्यो प्रदेश १ को राजधानी,"धरान : धरानले प्रदेश १ को राजधानी माग गरेको छ। प्रदेश १ का विभिन्न स्थानमध्ये सुनसरीको धरानलाई प्रदेश १ को राजधानी बनाउन उपयुक्त हुने ठहरसहित धरान उपमहानगरपालिकाले सस्थागत निर्णय गर्दै प्रदेश राजधानी माग गरेको हो। सरकारले धरान उपमहानगरपालिकालाई सोधेको लिखित जफाव प्रतिवेदन सार्बजनिक गर्दै आइतबार धरान उपमहानगरपालिकाले पत्रकार सम्मेलन गरी धरानलाई राजधानी बनाउन उपयुक्त कारणका बारेमा समेत जानकारी गराएको छ। धरानलाई प्रदेश राजधानी बनाउँदा उपयुक्त भौतिक सुविधा सम्पन्न पुर्वाधारको खोजी गरि सरकारलाई लिखित जफाव पठाइसकिएको धरान उपमहानगरपालिकाकी नगर उपप्रमुख तथा कार्यवाहक नगरप्रमुख मञ्जु भण्डारीले पत्रकार सम्मेलनमा जानकारी गराएकी छिन्। भौगोलिक तथा वातावरणीय हिसाब र तराईपहाडको संगमस्थल धरानलाई प्रदेश राजधानी बनाउन उपयुक्त सुझावसहितको प्रतिवेदन सरकारलाई बुझाइसकिएको उनको भनाई छ। विराटनगर, इटहरी र धनकुटाले प्रदेशको राजधानी दावी गरेर दवाव मुलक आन्दोलन गरिरहेको अपस्थामा धरान उपमहानगरपालिकाले संस्थागत रुपमा कानुन सम्बत, बौद्धिक र तार्किक निष्कर्ष सहितको पत्र सरकारलाई पठाएर प्रदेश राजधानी माग गरेको पत्रकार सम्मेलनमा नगरउपप्रमुख भण्डारील बताइन्। धरानलाई राजधानी बनाउँदा, मुख्यमन्त्री, मन्त्रीहरु, प्रदेशप्रमुख लगायतका कार्यालयहरुको व्यवस्थापन समेत गरिसकिएको पत्रकार सम्मेलनमा धरान उपमहानगरपालिकाका प्रमुख प्रशासकीय अधिकृत गणेश तिम्सिनाले बताए। धरान नगरपालिकाले विभिन्न १३ स्थानका सरकारी तथा सामुदायिक भवनहरुमा मुख्यमन्त्रीको कार्यालयदेखि निवास र अन्य मन्त्रालय तथा प्रदेश प्रमुखको कार्यालयको स्थान समेत तोकेको छ। जस अनुसार मुख्यमन्त्रीको कार्यालयका लागि बीपी कोइराला स्वास्थ्य विज्ञान प्रतिष्ठान धरानको पुर्नस्थापना केन्द्र, प्रदेशसभाको सचिवालय र प्रदेशसभा हल धरान सभागृह, प्रदेशसभाको सभामुख र उपसभामुखको कार्यालय वीपी प्रतिष्ठान हाताभित्रको निर्वाण कन्ट्री क्लव (सबैको निवास सहित), प्रदेश प्रमुखको कार्यालय आन्तरिक राजस्व कार्यालयमा राख्न सकिने बताइएको छ। त्यस्तै अन्य मन्त्रालयहरुमा नेपाल टेलिकमको कार्यालय, मालपोत र नापी कार्यालय, क्षेत्रिय हावापानी मापन केन्द्र, पब्लिक भवन, पूरानो बजारमा रहेको विजयपुर हसिप्टलको नीजि भवन, किरात याक्थुम चुम्लुङ भवन, दशहरा हल, विट्रिश कम्युनिटि हल लगायतका स्थानमा कार्यालयहरुको व्यवस्थापन गर्न सकिने उपमहानगरपालिकाले जनाएको छ। धरानलाई प्रदेशको राधजधानी बनाउनका लागि शनिबार सर्बदलीय बैठक बसी सर्बसम्मतरुपमा पारित गरी सम्पूर्ण कार्यालयहरुको व्यवस्थापन सहितको प्रतिवेदन उपमहानगरपालिकाले सरकारलाई पठाइ सकेको छ। हामीले दवामूलक नभर्ई कानुन सम्मत धरानलाई राजधानी बनाउन सरकारसँग माग गरेका छौं, माओवादी केन्द्रका धरान इन्चार्ज चोत्लुङले भने, विराटनगर र धनकुटालाई सहमतमा ल्याउने केन्द्रविन्दु पनि धरानै हो।' कांग्रेस नेता किशोर राईले पनि धरान, भौगोलिक, सांस्कृतिक, स्वास्थ्य र शैक्षिक हिसावले मात्र नभएर भौगोलिक र बातावरणिय हिसावले पनि प्रदेश राजधानी बनाउन उपयुक्त शहर भएको उनको भनाई छ। धरानलाई प्रदेश राजधानीको माग गर्दै आयोजना गरिएको पत्रकार सम्मेलनमा बोल्दै नगर उपप्रमुख मञ्जु भण्डारी लगायत। तस्विर ः रत्नप्रसाद आचार्य।"
"माओवादी केन्द्रको बैठक सुरु, एमालेसँगको एकता प्रमुख एजेण्डा","काठमाडौँ: प्रदेशसभा र प्रतिनिधिसभा निर्वाचन सकिएपछि पहिलो पटक नेकपा माओवादी केन्द्रको केन्द्रीय समिति बैठक सोमबार बसेको छ । निर्वाचनको समिक्षा गर्दै नयाँ सरकार गठन र एमालेसँगको एकताबारे पार्टीको ठोस धारणा तय गर्न माओवादी केन्द्रले सोमबार पार्टी केन्द्रीय समिति बैठक बोलाएको हो । पार्टी केन्द्रीय कार्यालय पेरिसडाँडामा जारी बैठकमा नेताहरुले निर्वाचनमा मिलेको सफलता, सरकार गठन र एमालेसँगको एकता प्रक्रिया अघि बढाउनेबारे पार्टी नेतृत्वलाई सुझाव दिइरहेका छन् । एमालेमाओवादी केन्द्रबीच चुनावी तालमेल गरेर जाने र त्यसपछि पार्टी एकता गर्ने निर्णय भएको थियो । सोही निर्णयलाई कार्यान्वयनमा लैजान पार्टीमा औपचारिक छलफल थालिएको माओवादी केन्द्रका एक नेताले जानकारी दिएका छन् ।"
प्रधानमन्त्री देउवासँग जापानी राजदूतको भेटवार्ता,काठमाडौँ : प्रधानमन्त्री शेरबहादुर देउवासँग नेपालका लागि जापानका राजदूत मासासी ओगावाले शिष्टाचार भेट गरेका छन् । प्रधानमन्त्री निवास बालुवाटारमा सोमबार भएको सो भेटमा दुईबीच आपसी हितका बारेमा कुराकानी भएको थियो । राजदूत ओगावा एक महिना बिदामा स्वदेश जानुअघि प्रधानमन्त्री देउवासँग शिष्टाचार भेट गरेको प्रधानमन्त्रीका परराष्ट्र सल्लाहकार डा दिनेश भट्टराईले जानकारी दिए । रासस
समानुपातिकमा वाम गठबन्धनकै अग्रता,"काठमाडौं : प्रतिनिधिसभा र प्रदेशसभा निर्वाचनको सबै गणना आइतबार सम्पन्न भएको छ। प्रत्यक्षतर्फ दुवै निर्वाचनमा वर्चस्व बनाएको वाम गठबन्धनले समानुपातिकमा भने झिनो अग्रता पाएको छ। समानुपातिकमा ३१ लाख ७३ हजार ४ सय ९४ मत प्राप्त गरी एमाले पहिलो दल बनेको छ भने कांग्रेस ३१ लाख २८ हजार ३ सय ८९ मतसहित दोस्रो र माओवादी केन्द्र १३ लाख ३ हजार ७ सय २१ मतसहित तेस्रो स्थानमा खुम्चिएको छ। प्रत्यक्षतर्फ भने एमालेले ८०, माओवादीले ३६ र कांग्रेसले २३ सिटमा जित निकालेका थिए। समग्र परिणाममा अघिल्लो संसदमा जस्तै माओवादी तेस्रो दल बनेको छ भने कांग्रेस फराकिलो अन्तरमा एमालेभन्दा पछि परेको छ। समानुपातिकतर्फ एमालेले ४१, कांग्रेसले ४० र माओवादीले १७ सिट हात पार्ने देखिएको छ। त्यसैगरी संघीय समाजवादी फोरम र राजपाले ६६ सिट पाउने सम्भावना छ। समानुपातिकमा राजपाले ४ लाख ७२ हजार २ सय ५४ र संघीय समाजवादी फोरमले ४ लाख ७० हजार २ सय १ प्राप्त गरेको छ। विवेकशील साझा पार्टीले २ लाख १२ हजार ३ सय ६६ मत प्राप्त गरेको छ भने राष्ट्रिय प्रजातन्त्र पार्टीले १ लाख ९६ हजार ७८२ मत प्राप्त गरेको छ। प्रत्यक्षतर्फ सिट जितेका राप्रपा, नयाँशक्ति, नेमकिपा र राजमोले समानुपातिकमा तीन प्रतिशत मत पुर्याउन सकेनन्। आगामी संसद्मा उनीहरूको भूमिका स्वतन्त्रसरह मात्रै हुनेछ। निर्वाचन आयोगले समानुपातिकतर्फको अन्तिम परिणाम सार्वजनिक गर्न भने केही समय लाग्ने जनाएको छ। दलले प्राप्त गरेको मतको आधारमा सिट संख्या बाँडफाँट गर्न अझै एक साता लाग्ने आयोगका सचिव वेगेन्द्रराज शर्माले जनाएका छन्। समानुपातिकतर्फ एमालेको मत ०६४ यता बढेको छ भने माओवादीको मत घट्दो छ। ०६४ सालमा एमालेले २१ लाख ८३ हजार ३ सय ७० मत पाएको थियो। ०७० सालको संविधानसभामा एमालेले २२ लाख ३९ हजार ६ सय ९ मत प्राप्त गरेको थियो। उसले ०७० सालभन्दा अहिले प्राप्त गरेको मतको अन्तर ९ लाख ३३ हजार ८ सय ८५ छ। माओवादीले ०६४ सालमा ३१ लाख ४४ हजार २ सय ४ प्राप्त गरेको थियो। उसले ०७० सालमा जम्मा १४ लाख ३९ हजार ७२६ मत प्राप्त गर्यो। दोस्रो संविधानसभामा उसको १७ लाख ४ हजार ४ सय ७८ मत घटेको थियो। वाम गठबन्धनका कारण यसपटक प्रत्यक्षमा ३६ सिट जितेको माओवादीले समानुपातिकतर्फ जम्मा १७ सिटमा चित्त बुझाउनुपर्ने भएको छ। माओवादीको जनाधार कमजोर भएकाले समानुपातिकतर्फ मत कम आएको प्राध्यापक कृण्ण खनाल बताउँछन्। माओवादीको जनाधार निकै कमजोर रहेको समानुपातिक मतले देखाउँछ। वाम तालमेलले उसलाई लाभ पुगेको हो', उनले अन्नपूर्णसँग भने। कांग्रेसले ०६४ सालको संविधानसभामा २२ लाख ६९ हजार आठ सय ८३ मत ल्याएको थियो। ०७० को संविधानसभामा उसले १ लाख ४८ हजार ४ सय ८७ मत बढाउँदै २४ लाख १८ हजार ३ सय ७० पुर्यायो। यसपटकको निर्वाचनमा पनि उसले ७ लाख १० हजार १९ मत बढाएको छ। प्राध्यापक खनाल समानुपातिकतर्फ कांग्रेसले बढी मत प्राप्त गर्नुले उसको जनाधार कमजोर नभएको सन्देश दिएको बताउँछन्। ०५१ सालमा एमालेले प्रत्यक्षतर्फ बढी सिट जिते पनि पपुलर भोटमा कांग्रेस अगाडि रहेको र अहिलेको निर्वाचनमा संगठन निर्माण तथा प्रचारप्रसार र उम्मेदवार छनोटमा ध्यान दिन नसक्दा कांग्रेसले प्रत्यक्षतर्फ थोरै सिट ल्याएको उनको बुझाइ छ। राजनीतिक विश्लेषक नीलाम्बर आचार्य पनि जनतासँग प्रत्यक्ष सम्बन्ध स्थापना गर्न कमजोर देखिएको कांग्रेसलाई आफ्ना कमजोरी सुधार्न जनताले दबाब दिएको बताउँछन्।"
मुख्यमन्त्रीको आवासको विकल्प खोजिँदै,"पोखरा : प्रदेश ४ को प्रदेशसभा र सचिवालय पोखराको नदीपुरस्थित नगर विकास प्रशिक्षण केन्द्रमा राख्न नेपाल सरकारलाई सिफारिस गर्ने निर्णय गरिएको छ । क्षेत्रीय प्रशासकको अध्यक्षतामा प्रमुख जिल्ला अधिकारी, सुरक्षा प्रमुख, विभिन्न सरकारी कार्यालयका प्रमुखको उपस्थितिमा आइतबार बसेको बैठकले प्रदेश सभामुखको निवास पर्यटन कार्यालयको नयाँ भनवनमा राख्न सरकारलाई सिफारिस गर्न पनि सहमति भएको कास्कीको प्रमुख जिल्ला अधिकारी तारानाथ अधिकारीले बताए । प्रदेश प्रमुखको कार्यालय क्षेत्रीय प्रशासन कार्यालयमा र प्रदेश प्रमखको निवास क्षेत्रीय प्रशासन कार्यालयको निवासमा राख्न पनि सहमति भएको छ । मुख्यमन्त्रीको आवासका लागि यसअघि कार्यदलले पूर्वराजपरिवारका सदस्यले पोखरा आउँदा प्रयोग गर्ने लेकसाइडस्थित हिमागृहलाई सिफारिस गरिए पनि वडा नं ६ का वडाध्यक्ष, पर्यटन व्यवसायी र नागरिक समाजले विरोध गरेपछि हिमागृहका साथै क्षेत्रीय सिँचाइ निर्देशनालयको क्वार्टर र राष्ट्र बैंकको गेस्ट हाउसलाई पनि राखिएको प्रमुख जिल्ला अधिकारी अधिकारीले बताए । प्रस्ताव गरिएका सबै विषयमा सरकारको क्वाबिनेट मिटिङले निर्णय गर्ने हो । उपयुक्त छछैन थप अध्ययन पनि सरकारले गर्न सक्ने उनले सुनाए । यसअघि जिल्ला समन्वय समितिका कार्यालयमा मुख्यमन्त्रीको कार्यालय राख्ने प्रस्ताव गरिए पनि यसको पनि विकल्प खोजिने भएको छ । जिल्ला समन्वय समितिका अध्यक्ष र मुख्यमन्त्रीको कार्यालय एकै ठाउँमा राख्न नमिल्ने भएकाले यसको विकल्पमा उपयुक्त नयाँ सरकारी कार्यालयको खोजी गरिएको पनि प्रमुख जिल्ला अधिकारी अधिकारीले बताए । प्रदेशका मन्त्रालय क्षेत्रीय वन, क्षेत्रीय शिक्षा निर्देशनालय, खोनपानी तथा ढल निकास विभाग, क्षेत्रीय अनुगमन तथा सुपरिवेक्षण कार्यालयलगायतका पोखरामा रहेका क्षेत्रीय कार्यालयलाई बनाइने भएको छ । मन्त्रीको क्वार्टर भने कृषि तालिम केन्द्र र निजी हाउजिङमा समेत राख्ने विषयमा छलफल भइरहेको कास्कीका प्रमुख जिल्ला अधिकारी अधिकारीले बताए ।"

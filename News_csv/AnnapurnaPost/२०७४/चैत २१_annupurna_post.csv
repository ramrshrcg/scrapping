शीर्षक,विवरण
सडकलाई मृत्युमार्ग बन्न नदेऊ,"६ वर्ष नपुग्दै ३३० सवारी दुर्घटना। त्यसमा ३०९ जनाको मृत्यु र ५५४ जना घाइते। कर्णाली राजमार्गको यो डरलाग्दो तथ्यांकले सडक यातायात कति भयावह बनिरहेछ भन्ने पुष्टि गर्छ। यो केवल कर्णाली राजमार्गको दुःख होइन। करिब दुई महिनाअघि नेपाल प्रहरीले सार्वजनिक गरेको एक तथ्यांकले पछिल्लो पाँच वर्षमा ४० हजार सात सयवटा सवारी दुर्घटना भएको जनाएको छ। ती दुर्घटनामा आठ हजार नौ सयभन्दा बढीले ज्यान गुमाएका छन्। प्रहरीको विवरणले सवारी दुर्घटनामा प्रतिवर्ष दुई हजारको निधन हुने गरेको डरलाग्दो आँकडा प्रस्तुत गरेको थियो। यी सबै तथ्यांकले नेपाली सडक यातायात जोखिमपूर्ण भएको बताउँछ। साँघुरा र जीर्ण बन्दै गएका सडकलाई सवारी दुर्घटनाको मुख्य कारक बताइएको छ। तर केवल सडकलाई आरोप लगाएर समस्याको निकास पाइँदैन। सडक त मानवनिर्मित संरचना हो। प्रयोगसँगै गुणस्तर खस्किँदै जानु हरेक संरचनाको विशेषता हो। सडक निर्माणको समस्या र यसको कमजोर गुणस्तरका कारकको खोजी पहिलो आवश्यकता हो। सडकको डिजाइन, यसको ठेक्का प्रक्रिया र निर्माण प्रक्रियादेखि नै सडक यातायातको भविष्य निर्माण सुरु हुन्छ। विडम्बना झीनो दलगत स्वार्थका कारण सडकको नक्सा निर्माणमै त्रुटि हुने नेपाली अभ्यास रहिआएको छ। दलगत स्वार्थकै कारण सबैभन्दा जोखिम हुने स्थानमा पनि सडक निर्माण गरिएको प्रशस्त उदाहरण छन्। सडक निर्माणमा ठेक्का प्रक्रिया आफैंमा विवादित छ। ठेक्का प्रणालीकै आवश्यकता र औचित्यबारे सरकारले पुनः मूल्यांकन गर्न जरुरी छ। तर अधिकांश दलका कार्यकर्ताको पालनपोषण र भरथेगसँग जोडिएकाले कुनै पनि सरकार र दलले ठेक्का प्रणालीको विकल्पको खोजी गर्ला भन्ने कल्पना गर्न पनि मुस्किल छ। त्यस्तै निर्माण प्रक्रिया पनि अर्को विवादित विषय हो। पछिल्लो दशकमा नेपालका मध्यपहाडी सडकमा ओटासिल प्रविधि प्रयोग गरिएको पाइन्छ। तर ओटासिल प्रविधि यहाँको पर्यावरणअनुकूल नभएको गुनासो व्यापक छ। सम्बन्धित स्थानको माटो र हावापानीअनुकूल कुन प्रविधि प्रयोग गर्नुपर्छ भन्ने खोजमा सडक निर्माता गम्भीर छैनन्। सकेसम्म धेरै नाफाको स्थान राखेर सडक निर्माण गर्ने सोचले निर्माण कार्यलाई वैज्ञानिक बनाउन सकिरहेको छैन। फलस्वरूप दुर्घटनाको जोखिम कम हुन सकेको छैन। धेरै घुम्ती र ठाडा झुकाव नेपाली पहाडी मार्गका विशेषता हुन्। त्यसमाथि कमजोर चुरे पहाडमा खोपिएका बाटोले पहिरोको समस्या नियमित निम्त्याइरहेको छ। सडक निर्माणको मापदण्डमाथि सरकार र सम्बन्धित क्षेत्रले पुनः विचार गर्न ढिलाइ भइसकेको छ। सडक दुर्घटनाको अर्को कारण यातायातमा हावी भइरहेको सिन्डिकेट पनि हो। विभिन्न व्यवसायी संघको नाममा गठन भएका सिन्डिकेट संस्थाहरूले नेपालको सार्वजनिक यातायात प्रणालीलाई अस्वीकार्य ढंगले विध्वंस गरेका छन्। सिन्डिकेटको राजले दुर्घटनाका कारकहरूलाई उन्मुक्ति दिने गरेको छ। सँगसँगै बिमा प्रणाली र क्षतिपूर्तिलाई जटिल बनाइदिएको छ। प्रशासनमा सिन्डिकेटको डरलाग्दो प्रभावका कारण जस्तोसुकै दुर्घटनामा पनि उन्मुक्ति पाउने आँट दिएको छ। परिणाम, कतिपय अवस्थामा सवारी चालकका त्रुटिका कारण गम्भीर दुर्घटना हुने गरेको छ। सार्वजनिक यातायातको वर्तमान अवस्थालाई जुनसुकै कोणबाट हेर्दा पनि सरकारको उपस्थिति कमजोर देखिन्छ। मानौं यो देशमा सरकार नै छैन। सिंगो यातायात प्रणाली केही सिन्डिकेटको जिम्मा दिएर सरकार पन्छिन मिल्दैन। यही हप्ता सरकारले सिन्डिकेट अन्त्य गर्ने गरी यातायात व्यवस्था कार्यविधि २०६० संशोधन गरेको छ। तर त्यसको कार्यान्वयन हुन बाँकी नै छ। सरकारले उक्त नयाँ बन्दोबस्त कार्यान्वयन गर्न कति ठूलो चुनौती सामना गर्नुपर्छ भन्ने त उपत्यकामा भइरहेका विरोधले स्पष्ट पार्छन्। अर्कोतर्फ केवल संशोधित कार्यविधि कार्यान्वयनले मात्र सवारी दुर्घटना कम गर्न सक्दैन। सडकको डिजाइनदेखि निर्माणसम्म सरकारको बलियो उपस्थितिको आवश्यकता छ। सँगसँगै नियमित यातायात सञ्चालनमा सरकारको नियमनकारी कडा हुन आवश्यक छ। सडक दुर्घटना न्यून गरेर जनतालाई अकालमा मर्न नदिन सरकार कठोर नियमनकारी बन्नैपर्छ। मानिसहरू कामबाट घरसम्म र घरबाट कामसम्म पुग्ने सडकलाई मृत्युमार्ग बन्नबाट रोक्नका लागि सडक यातायातका सम्बन्धमा बनेका सबै बन्दोबस्तको पुनः मूल्यांकन गर्न ढिलाइ भइसकेको छ।"
मजदुरलाई बुथसम्म परिचालित गर्न नसक्दा तेस्रो भयौँः प्रचण्ड,"काठमाडौँः नेकपा माओवादी केन्द्रनिकट मजदुर संगठन अखिल नेपाल टेड युनियन महासंघले एमालेसँगको एकताका क्रममा मजदुरको मूल नेतृत्व आफूहरुले गर्न पाउनुपर्ने अडान राखेका छन् । मजदुर क्षेत्रमा माओवादीको सबैभन्दा बलियो पकड रहेको जनाउँदै माओवादी मजदुर संगठनले एमालेनिकट जिफन्टसँगको एकतामा मूल नेतृत्वको आफूहरुको हुनुपर्ने कुरा सार्वजनिक गरेको हो । पेशागत संगठनसहित सबै संगठनमा एमालेनिकट नेपाल टेड युनियन महासंघ (जिफन्ट)को भन्दा आफुहरुको संगठन देशब्यापी रुपमा बलियो रहेको निचोडसहित नेतृत्व लिएर एकता गर्ने गरी निर्णय बुधबारको बैठकबाट भएको महासचिव जगत सिंखडाले वताए । संगठनको अबको कार्यक्रममा सामाजिक सुरक्षा ऐन, श्रम ऐन, महँगीका आधारमा मजदुरको तलव वृद्धि लगायतलाई अघि बढाउने पनि उनले बताए । मजदुरलाई परिचालित नगर्दा हार्यौँ यो बैठकमा उपस्थित माओवादी केन्द्रका अध्यक्ष पुष्पकमल दाहाल प्रचण्डले मजदुरलाई कार्यस्थलबवाट बुथसम्म परिचालन गर्न नसक्दा पार्टी यो पटकको चुनावमा तेस्रो हुन बाध्य भएको बताएका थि । अन्य संगठन बिग्रे भत्के पनि मजदुर संगठनको बैठकमा आउँदा मलाई गौरववोध हुन्छ, उनले बैठकलाई सम्बोधन गर्दै भने, मजदुर संगठनभित्रको रिर्पोट पनि जीवन्त आउँछ र संगठन पनि राम्रो र बलियो नै छ । उनले यो संगठनलाई राम्रोसँग स्थानीय, प्रदेश र प्रतिनिधीसभा चुनावमा परिचालनको नीतिमा पार्टी चुक्दा हार्नुपरेको प्रचण्डको निचोड थियो । मजदुरहरुलाई बुथसम्म परिचालन गर्न सकेको भए पार्टी निर्वाचनमा दोश्रो हुने थियो, प्रचण्डले पछुताउँदै भने, त्यसमा चुक्दा हामी अहिले तेश्रो भयौँ । समिति घटाइयो यो बैठकले सात सय सदस्यीय केन्द्रीय समितिलाई विधान अनुसार १५१ सदस्यीमा बनाएको छ । बैठकले अध्यक्षमा गणेश रेग्मी, महासचिवमा जगत सिम्खडा र कोषाध्यक्षमा घनश्याम ठकुरीलाई चयन गरेको छ । त्यसैगरी १८ जनालाई पदाधिकारीमा चयन गरेको छ भने ५१ सदस्यीय सचिवालय बनाएको छ ।"
६ महिनाभित्र नेपालमा रेल कुदाउँछौं : मन्त्री महासेठ,"काठमाडौं : भौतिक पूर्वाधार तथा यातायात मन्त्री रघुवीर महासेठले ६ महिनाभित्रै नेपालमा आधुनिक रेल कुदाएर छाड्ने दाबी गरेका छन् । बुधबार काठमाडौंमा भएको एक साक्षात्कारमा बोल्दै मन्त्री महासेठले बढीमा ६ महिनाभित्रै जयनगरजनकपुरबर्दिबाससिमरासम्म रेल कुद्ने स्पष्ट पारेका हुन् । प्रधानमन्त्रीले त दुई वर्षभित्र भन्नुभएको थियो, तर हामी बढीमा अबको ६ महिनाभित्रै रेल कुदाउँछौं,उनले भने, दुई वर्षभित्र त हामी रेलमार्गको लागि धेरै काम गरिसकेका हुनेछौं । उनले जयनगरजनकपुरबर्दिवाससिमरा हँदै लुम्बिनीसम्म रेल पुयाउने बताए । मन्त्री महासेठले काठमाडौंबाट वीरगन्ज जोड्ने रेलमार्गको डीपीआरको काम सुरुवात भएको जानकारी दिए । उनले पूर्वपश्चिम रेलमार्गको काम पनि अघि बढाउने विश्वास दिलाए । उत्तरतिरबाट केरुङ काठमाडौं, काठमाडौं पोखरा र पोखरा लुम्बिनी जोड्ने रेलमार्ग बारेमा अध्ययन भइरहेको मन्त्री महासेठले स्पष्ट पारे । मन्त्री महासेठले ५ वर्षभित्रमा काठमाडौंबासीले रेल चढ्न पाउने बताए । उनले भने,हेर्नुहोस्, यो पाँच वर्ष त धेरै छोटो समय हो, जापानलाई बनेपाबर्दिबास बनाउन ३० वर्ष लाग्यो, हामीले त कम्तिमा पनि ५ वर्षमा रेल कुदाउने भनेका छौं, लुम्बिनीसम्म रेल पुयाउन कम्तिमा पनि ५ वर्ष समय लाग्छ।' उनले नेपालमा भारतीय नभई नेपालकै रेल कुद्ने दाबी गरे । नेपालमा कुद्ने रेल भारतको होइन, त्यो नेपालको रेल हुन्छ, नेपालमा कुद्छ, र आधुनिक रेल नै हामी कुदाउँछौं उनले भने,तपाईहरुलाई भ्रम नहोस् कि रेलको नाममा जसरी पहिले चल्दैथियो त्यसलाई नै डेन्टीङपेन्टीङ गरेर होइन, हामी आधुनिक रेल नै चलाउँछौं।मन्त्री महासेठले पाँच वर्षभित्र रेलमार्ग र सडकमार्गले प्रत्येक गाउँ जोड्ने दाबी गरे ।"
उत्साहित दिल्लीको,"नयाँ दिल्ली: भारतको तीन दिने राजकीय भ्रमणका क्रममा शुक्रवार आउन लागेका प्रधानमन्त्री केपी शर्मा ओलीलाई स्वागत गर्न नयाँ दिल्ली उत्साही छ । नाकाबन्दी र संविधान संशोधनको अडानबाट तत्काललाई पछि हटेको दिल्ली नेपाल र नेपाली जनतासँगको प्रतिकूल सम्बन्ध सामान्य बनाउँदै द्विदेशीय सम्बन्धमा नयाँ आयाम थप्न बाध्य छ । यही प्रयासको अर्को थप श्रृखंला ओलीको आसन्न भारत भ्रमण बन्न पुगेको छ । वाम गठबन्धन र अन्तिम चरणमा पुगेको पार्टी एकीकरणको प्रक्रियाले पहिलो पटक झस्केको दिल्ली पछिल्लो समयमा पाकिस्तानी प्रधानमन्त्री खक्वान अब्बासीको आकस्मिक नेपाल भ्रमणपछि थप दबाबमा पर्यो । खक्वानको नेपाल भ्रमण पछि भारतीय सत्तापक्ष घरेलु राजनीतिमा थप आलोचित भएको छ । भारतको नेपालसँग सम्बन्ध सुधारको बाध्यता विगतमा भएका कमीकमजोरी रियलाइज का साथै आन्तरिक राजनीतिमा भएको आलोचनाको उपज पनि हो । त्यसैले पनि भाजपा नेतृत्वको सरकारले सन् २०१५ मा लिएको नेपाल नीतिको कोर्स करेक्सनको कडीको रूपमा यो भ्रमणको महत्त्व रहेको बुझाइ दिल्लीमा छ । यसको छनक पूर्व प्रधानमन्त्रीद्वय पुष्पकमल दाहाल,प्रचण्ड र शेरबहादुर देउवाको पछिल्ला भारत भ्रमणको समयमा देखिसकिएको थियो । त्यसपछि नेपालमा वाम गठबन्धनको बलियो उदयले बदलिएको राजनीतिक परिवेश लगत्तै प्रधानमन्त्री मोदीको ओलीसँगको पटक पटकको फोन संवाद र दूतका बनेर सुष्मा स्वराजको नेपाल भ्रमण थप कदमका रूपमा देखियो । भ्रमणको प्रमुख एजेन्डा ओलीको यो भ्रमणमा ९०० मेगावाटको अरुण तेस्रो परियोजनाको दिल्लीबाट मोदी र ओलीको हातबाट संयुक्त शिलान्यास हाइलाइट रहेको छ । वीरगन्जको अलौमा रहेको एकीकृत जाँच चौकी(आइसीपी) को हस्तान्तरण र उत्तराखण्डको पन्तनगरस्थित डा गोविन्द बल्लभ पन्त कृषि विश्वविद्यालयको कार्यक्रममा प्रम ओलीलाई डक्टर अफ लेटर्स उपाधिको सम्मान रहेका छन् । इको पोलिटिकल डिप्लोमेसी दिल्लीको नेपाल नीति थोरै सिफ्ट भएको छ । अब आर्थिक राजनीतिक कूटनीतिक सम्बन्ध बिस्तार प्राथमिकतामा रहेको छ। त्यसैले प्रधानमन्त्रीको आसन्न भारत भ्रमण पनि विशुद्ध आर्थिक विकासका मुद्दाहरूमा केन्द्रित रहने बुझिएको छ । नितान्त फरक राजनीतिक परिवेशमा हुन लागेको भ्रमणले पक्कै पनि विगतको भन्दा पृथक् महत्त्व राख्छ, दुवैतर्फको चाहना आर्थिक विकासमा सहकार्य बढाउने तर्फ रहेको छ, त्यसैले विगतमा नेपाल भारतबीच विगतमा भएका सम्झौताहरूको कार्यान्वयनमै भ्रमण केन्द्रित रहनेछ, दिल्लीस्थित नेपाली दूतावासका कार्यवाहक राजदूत भरतकुमार रेग्मीले भने । नेपालको विकासमा साझेदारी बढाउने भारतको चाहना गत फेब्रुअरीमा संयोगवश विदेशमन्त्री सुषमा स्वराजको नेपाल भ्रमणकै दिन भारतीय संसद्मा प्रस्तुत गरिएको चालु आर्थिक वर्षको केन्द्रीय बजेटमा पनि झल्किएको थियो । ऋण तथा अनुदान सहयोगको प्राथमिकतामा दोस्रो नम्बरमा रहेको नेपालका लागि भारत सरकारले अघिल्लो वर्षको ६ प्रतिशत विनियोजित रकम बढाएर १२ प्रतिशत पुर्याएको छ । भुटानलाई गर्दै आएको सहयोगबाट ९ प्रतिशत कटाएर यो सहयोग बढाइएको छ । नेपालमा सङ्घीयता कार्यान्वयमा पर्ने आर्थिक भारलाई आँकलन गरेर भारतले यो सहयोग बढाएको विश्लेषण गरिएको थियो । ओली र मोदीमध्ये जसको भ्रमण पहिले भए पनि आइक्याचिङ सहयोग घोषणा गर्न यो रकम छुट्याइएको विश्लेषण गरिएको थियो । त्यसैलाई आधार मानेर यो भ्रमणमा भारत सरकारले लाइन अफ क्रेडिट (एलओसी) को सीमा बढाउन सक्ने अनुमान गरिएको छ । प्रधानमन्त्री देउवाको भ्रमणकालमा भूकम्पपछिको पूर्ननिर्माणमा सहयोग गर्ने भारतको प्रतिबद्धता अनुरूपको सहमतिपत्रमा हस्ताक्षर गरिएको थियो । २५ अर्ब बराबरको सहायता रकम विभिन्न ४ क्षेत्रमा खर्च हुने गरी सहमति भएको थियो । घर निर्माणमा १० अर्ब, शिक्षा र स्वास्थ्य क्षेत्र तथा भूकम्पले क्षति पुरयाएका संरचना पूननिर्माणमा क्रमशः पाँच पाँच अर्ब सहयोग गर्ने सहमति भएको थियो । यसलाई मूर्तरुप दिन नेपालस्थित भारतीय दूतावासले ओली भ्रमणको केही दिनअघि गोर्खा र नुवाकोटका भूकम्पपीडितको करिब ५० हजार आवास निर्माणका लागि संयुक्त राष्ट्रसंघीय विकास कार्यक्रम ( युनडिपी) तथा संयुक्त राष्ट्र सङ्घीय परियोजना सेवाको कार्यालय (युएनओप्स) सँगको संयुक्त साझेदारीबाट यो खर्च गरिने सम्झौता गरिसकेको छ । कल्चरल डिप्लोमेसी नेपालको विश्वासिलो छिमेकीका रूपमा भारतको छविलाई पुनर्जीवित पार्न दिल्लीले हरसम्भव प्रयास थालेको छ । नेपालभारत सम्बन्धलाई ग्राउण्ड लेभलबाट मजबुत बनाउँदै लाने दिल्लीको पछिल्लो प्रयासस्वरुप नेपालस्थित भारतीय दूतावास कला संस्कृतिको माध्यमबाट सांस्कृतिक कूटनीतिक सम्बन्ध बिस्तारतर्फ अग्रसर छ । प्रधानमन्त्री मोदीनिकट मानिएका भारतीय राजदूत मञ्जीवसिंह पुरीले लो प्रोफाइल मेन्टेन्ट गर्दै सम्बन्ध सुधारका लागि एकपछि अर्को काम गराउँदै गएका छन् । प्रधानमन्त्री ओलीको पहिलो भारत भ्रमण गराउने श्रेय उनकै भागमा परेको छ । पुरिले दुई मुलुकबिचको सांस्कृतिक सम्बन्धलाई थप मजबुत बनाउन केही दिनअघि भारतको पूणेमा रहेको एफटीआइआई (फिल्म तथा टेलिभिजन इन्स्टिच्यूट अफ इण्डिया) मा नेपाली कलाकारलाई २० दिने तालिममा पठाएका थिए । भारतको संस्कृति मन्त्रालयले आयोजना गरेको झन्डै दुई महिना लामो आठौँ अन्तर्राष्ट्रिय नाटय महोत्सव (आठौँ ओलम्पियाड थिएटर फेस्टिभल) मा नेपाली नाटय टोलीहरूको उल्लेख्य सहभागिता यसको पछिल्लो कडी देखिएको छ । नेपाली सञ्चारमाध्यमहरूमा भारतले नेपालमा गरेको सकारात्मक कामहरूको चर्चा नै हुन छाडेको महसुस गरेका पुरिले ओली भ्रमणको दुई साताअघि भारतीय विदेशमन्त्रालयका तर्फबाट नेपालका सिनियर तथा जुनियर पत्रकारहरूको १४ जनाको समूहलाई गराएको साताव्यापी भ्रमण उनको मिडिया कूटनीति भन्दा फरक नपर्ला । प्रमको दुईदिने दिल्ली बसाई आसन्न भ्रमणका क्रममा प्रधानमन्त्री ओलीको दिल्ली बसाई जम्माजम्मी दुई दिनको रहेको छ । उच्च राजनीतिक भेटघाट त जम्मा जम्मा चारदेखि साढे चार घण्टाको हुने गर्दछ । पहिलो दिन भारतीय उद्योग परिसंघले आयोजना गर्ने कार्यक्रममा भारतीय बिजनेश समुदायलाई सम्बोधन, साँझ नेपाली दूतावासमा प्रवासी नेपालीहरूलाई सम्बोधनका अलावा प्रधानमन्त्रीको सम्मानमा दिल्ली स्थित दूतावासले आयोजना गर्ने रात्रि भोजमा सहभागिताको कार्यक्रम छ । उच्च राजनीतिक भेटघाटको औपचारिक कार्यक्रम दोस्रो दिनका लागि तय भएको छ । राष्ट्रपति भवनमा गार्ड अफ अनर, गान्धीको समाधिस्थलको कार्यक्रमका अलावा प्रधानमन्त्री, विदेशमन्त्री, गृहमन्त्री लगायत राष्ट्रपति, उपराष्ट्रपतिसँगको उच्च राजनीतिक भेटघाट अनि भारतीय जनता पार्टीनिकट थिङ्क ट्यांकको कार्यक्रममा सहभागिताका अलावा औपचारिक कार्यक्रम राखिएको छैन । तेस्रो दिन उत्तराखण्डको कृषि तथा प्रविधि विश्वविद्यालयको कार्यक्रममा सहभागी भएर इन्दिरा गान्धी अन्तर्राष्ट्रिय विमानस्थल ट्रान्जिट हुँदै काठमाडौँ फर्किने कार्यक्रम सँगै प्रधानमन्त्री भारत भ्रमण सम्पन्न हुनेछ । पुरानै मुद्दा, नयाँ प्रधानमन्त्री प्रधानमन्त्री फेरिँदैमा नेपाल भारतबीचका विगतदेखिका थाती रहेका मुद्दाहरू चमत्कारिक रूपमा समाधान हुँदैन । विगतको जस्तै यो भ्रमणमा पनि नियमित रूपमा उठान हुँदै आएको द्धिपक्षिय हितका दर्जनौँ मुददाहरुको छलफलले निरन्तरता पाउने निश्चित छ । त्यसको कार्यान्वय पक्ष भने बहसको छुटै विषय बन्न सक्छ । भारतमा बस्ने प्रवासी नेपालीहरूका समस्यादेखि सीमानाकाका नेपालीहरू पीडित हुने समस्या, डुबान क्षेत्रका नेपालीहरूको समस्या, नेपाली बस्तुको भारतमा निर्वाद निर्यातको वातावरण लगायतका समस्याहरूको सम्बोधन गराउने काम अहिलेसम्म कुनै उच्च राजनीतिक भ्रमणले र्न सकेको छैन । प्रवासी नेपालीहरूले दशकौँदेखि भारतमा बैङ्क खाता खोल्ने समस्या , नेपाली नागरिकताको आधारमा सिम कार्ड लिनमा हुने झन्झट , भारतबाट नेपाल कल गर्दा लाग्ने उच्च शुल्क , अस्पतालमा औषधोपचार गराउन आउँदा पैसा ल्याउन हुने समस्या, भारतमा उद्धार गरिएका चेलीबेटीहरुको अस्थायी बसोबासको व्यवस्था लगायतका सदियौदेखिका समस्या सहितको ज्ञापन पत्र हरेक भ्रमणमा दिइन्छ । प्रवासी नेपाली समुदायले यस्ता ज्ञापनपत्र रद्दीको टोकरी मिल्याउने भन्दा बाहेक केही नहुने भन्दै नैराश्यता देखाउँछन् । नोटबन्दीका कारण नेपालमा नसाटिएको भारतीय नोट, जुटमा लगाएको एन्टी डम्पिंङ्ग शुल्कका नाममा जम्मा गरेको धरौटी फिर्ताको मुद्दा, सीमाक्षेत्रमा बाढीपीडित क्षेत्रका समस्या लगायत बल्झिरहने असझदारीका कारण रोकिने अदुवा निकासी, ब्लक कार्गोका समस्याबारेमा द्विपक्षीय भेटघाटमा हुने छलफलले निरन्तरता पाउनेछ। फर्गेट एण्ड मुभ संविधान संशोधनको दबाबस्वरुप लगाइएको नाकाबन्दीले नेपालमा आलोचित भारत सरकारले मनमुटावबीच ओलीलाई पहिलो पटक भारतमा स्वागत गरेको थियो । ओलीले २०१६ फेब्रुअरी १९देखि २४(२०७२ फागुन ७देखि १२गते) सम्म ६ दिने भ्रमण गरेका थिए । सात महिनाको अवधिमा दोस्रो प्रधानमन्त्रीका रूपमा भारत आउन लागेको ओलीको यो दोस्रो भारत भ्रमण हुनेछ । यस अघि गत अगस्तमा पूर्व प्रधानमन्त्रीले भारतको पाँच दिने भ्रमण गरेका थिए । निकै कम अवधिको बीचमा हुन लागेको नेपाल तर्फको यो उच्च राजनीतिक भ्रमणलाई फरक परिवेशमा लिनुपर्ने बुझाई दिल्लीमा एकथरीको रहेको छ । त्यसैले ओली नेतृत्वको सरकारसँग तन, मन र धनले सहकार्य गर्न भारत सरकार प्रतिबद्ध छ भन्ने सन्देश दिन पनि यो भ्रमणलाई दिल्लीले महत्त्व दिएको हो । भारत र नेपालबीचको सम्बन्धमा जति गाँठो परे पनि फुकाउनुको विकल्प दुवै मुलुकसँग छैन । बीसौँ वर्षपछि ऐतिहासिक राजनीतिक परिवर्तनको काँचुली फेरेको नेपालमा कम्तीमा दुई वर्षका लागि स्थिर सरकार बनेको छ । संविधान कार्यान्वयनमा काठमाडौँलाई दबाब दिन उठाएको मधेसवादी दलहरूको मुद्दा ओझेलमा परिसकेको छ भने विदेशमन्त्री स्वराजको पछिल्लो नेपाल भ्रमणपछि भारतले जारी गरेको विज्ञप्तिमा संविधान शब्द नै नपारिनुले भारत सरकार कोर्स करेक्सन गर्दै विगतका कुरालाई बिर्सेर फरगेट एण्ड मुभको मुडमा अगाडि बढेको छ । हिजो र आजको राजनीतिक परिदृश्य नितान्त फरक छ । अनुकूल राजनीतिक परिवेशमा प्रधानमन्त्री बनेका ओलीलाई भव्य स्वागत गर्न यस पटक दिल्ली आतुर छ । ओलीलाई स्वागत गर्न विदेशमन्त्री सुष्मा स्वराज विमानस्थल पुग्ने चर्चा छ । दिल्लीले उनको आतिथ्यतामा कुनै कमी नराख्ने बुझिएको छ । त्यसैले पूर्व प्रधानमन्त्री देउवाको भ्रमणमा आफ्नो निवासमा भेट गरेर सरप्राइज दिएका मोदीले यस पटक पनि ओलीलाई स्वागत गर्न प्रोटोकल तोडेर आफै विमानस्थल पुगे भने आश्चर्य हुने छैन ।"
ओलीले गरे भारत भ्रमणबारे पूर्व प्रधानमन्त्रीहरुसँग छलफल,"काठमाडौ : प्रधानमन्त्री केपी शर्मा ओलीले भारत विषयमा पूर्व प्रधानमन्त्रीहरुसँग छलफल गरेका छन् । बुधबार बिहान प्रधानमन्त्री ओलीले बालुवाटारमा भारत भ्रमणका बारेमा पूर्व प्रधानमन्त्रीहरुसँग छलफल गरेका हुन् । छलफलमा पूर्वप्रधानमन्त्रीहरु शेरबहादुर देउवा, पुष्पकमल दाहाल, माधवकुमार नेपाल, झलनाथ खनाल, लोकेन्द्रबहादुर चन्द, पूर्व मन्त्रिपरिषदका अध्यक्ष खिलराज रेग्मी लगायतको उपस्थिति रहेको थियाे । प्रधानमन्त्री ओली चैत २३ गते तीन दिने राजकीय भ्रमणका लागि भारत प्रस्थान गर्दैछन् ।"
सस्तो लोकप्रियता बटुल्न भ्रमको खेतीमा सरकार: रामचन्द्र पौडेल,"दमौली: नेपाली कांग्रेसका वरिष्ठ नेता रामचन्द्र पौडेलले वाम गठबन्धनको वर्तमान सरकार झुट र भ्रमको खेतीमा लागेको आरोप लगाएका छन् । बुधबार दमौलीमा सञ्चारकर्मीसँगको भेटमा उनले वर्तमान सरकार आर्थिक समृद्धि र विकासमा भन्दा पनि झुट र भ्रमको खेतीतर्फ उन्मुख भएको आरोप लगाए । 'सरकार काम गर्नेभन्दा पनि लोकप्रियता कमाउनेतर्फ बढी मात्रामा लागेको छ', उनले भने । प्रधानमन्त्री केपी शर्मा ओलीको भारत भ्रमण केबल भारतीय समकक्षी नरेन्द्र मोदीसँग बिग्रेको सम्बन्ध सुधार्नेबाहेक आफूले अरु कुनै उपलब्धि नदेखेको नेता पौडेलले बताए । उनले भ्रमणलाई लिएर धेरै लोकप्रियता कमाउनेतर्फ लाग्नुभन्दा पनि देशको आर्थिक समृद्धि र विकासलाई अगाडि बढाउन प्रधानमन्त्री ओलीलाई सुझाव दिएका छन् । कांग्रेस अब कसरी अगाडि बढ्ला भन्ने सञ्चारकर्मीको जिज्ञासामा नेता पौडेलले १४औँ महाधिवेशनपछि फेरि जुझारु र सक्रिय हुने दाबी गरे । कांग्रेसलाई एक ढिक्का बनाएर अगाडि बढ्नु आवश्यक रहेको उनको भनाइ थियो ।"
एमाले उपनेतामा नेम्वाङ र प्रमुख सचेतकमा अधिकारी,काठमाडौं : नेकपा एमालेले संसदीय दलको उपनेतामा पुर्व सभामुख सुवास चन्द्र नेम्बाङलाई चयन गरेको छ । त्यसैगरी सांसद खगराज अधिकारीलाई प्रमुख सचेतक बनाइएको छ । एमालेको बुधबार बसेको संसदीय दलको बैठकले संविधानसभाका पूर्व अध्यक्ष तथा सभामुखसमेत रहेका नेम्वाङलाई उपनेतामा चयन गरेको हो । युवा नेता अधिकारीलाई प्रतिनिधि सभाको प्रमुख सचेतकको जिम्मेवारी दिइएको हो । बैठक पार्टी अध्यक्ष केपी शर्मा ओलीको अध्यक्षतामा बसेको थियो । त्यसैगरी बैठकले नेतृ शान्ता चौधरीलाई सचेतकमा चयन गरेको छ । तीनै नेताहरु एमाले अध्यक्ष तथा संसदीय दलका नेता केपी शर्मा ओलीको प्रस्तावमा चयन भएका हुन् ।
भीआईपी सुरक्षा नलिने बाबुरामको घोषणा,काठमाडौं : नयाँ शक्ति नेपाल पार्टीका संयोजक तथा पूर्व प्रधानमन्त्री डा बाबुराम भट्टराईले वैशाख १ गतेदेखि पूर्व प्रधानमन्त्रीको हैसियतमा लिँदै आएको सरकारी सुरक्षा सेवा नलिने घोषणा गरेका छन् । डा भट्टराईले नयाँ वर्षदेखि व्यक्तिगत सुरक्षा अधिकृतबाहेक नेपाल सरकारले उपलब्ध गराउँदै आएको सुरक्षाकर्मीलाई फिर्ता पठाउने नयाँ शक्तिका प्रचार विभाग प्रमुख विश्वदीप पाण्डेले जानकारी दिएका छन्। उनले अतिविशिष्टविशिष्ट व्यक्तिको सुरक्षाका नाममा धेरै जनशक्ति दुरुपयोग भएको भन्दै डा भट्टराईले उक्त सुविधा फिर्ता गर्न लागेको बताएका छन्।
"कहाँ सुत्ने, कहाँ खाना पकाउने, कहाँ बस्ने अवस्था छ'","तुलसीपुर : प्रदेश ५ का मुख्यमन्त्री शंकर पोखरेलले प्रदेश सरकार पहाडबाट बसाई सरेर तराइ झरेको नयाँ परिवार जस्तो भएको बताएका छन् । बसाई सराई गरेर आएको परिवार हुन्छ, प्रदेश सरकार पनि त्यस्तै छ, मुख्यमन्त्री पोखरेलले भने, नयाँ बसाई गएर आएको परिवार जस्तै प्रदेश सरकारका लागि पनि सबै कुरा नयाँ छन् र अभाव आवश्यकता पनि । सुत्ने कहाँ, खाना पकाउने कहाँ, बस्ने कहाँ भन्ने अवस्था छ, उनले भने, बसाई सराई गरी आएका परिवारलाई पिरोलेको जस्तै हामीलाई पनि समस्याले पिरोलिरहेका छ ,पूर्बाधार, नीति तथा कार्यक्रम अहिले सम्म ब्यवस्थित हुन सकेका छैनन् । तुलसीपुर उपमहानगरपालिकाको दोस्रो नगरसभा तथा अधिबेशनलाई सम्वोधन गर्दै मुख्यमन्त्री पोखरेलले प्रदेश सरकारलाई आवश्यक जनशक्ति र भौतिक संरचना नहुँदै काम गर्न असहज र समस्या भएको बताए । उनले स्थानीय तहले पहिलो काम कानुन निर्माण रहेको बताए । उनले कानुनी रुपमा बलियो भयो भने सेवा प्रवाह र अधिकारलाई प्रयोग गर्न सकिने बताए । उनले सरकारको प्राथमिकता नै कानुन निर्माणमा हुने पर्ने बताए । उनले स्थानीय तह अधिकार सम्पन्न भएको भन्दै अधिकारलाई सुनिश्चित गर्न कानुन बनाइनु पर्ने बताए । उनले स्थानीय तहका सबै काम कानुन सम्मत हुनु पर्ने भएकाले पहिले कानुन बनाएर अन्य काम गर्नु आवश्यक रहेको बताए । सेवा प्रवाह र अधिकार प्राप्तिका लागि कानुन अपरिहार्य छ, मुख्यमन्त्री पोखरेलले भनेकानुन बनाउँदा आर्थिक दायित्व र संविधान, मुल्य मान्यतालाई ख्याल गर्नुपर्छ । मुख्यमन्त्री पोखरेलले तीन तहले पूर्णता पाइसकेकोले अव विकासले गति लिने वताए । उनले स्थानीय तहले दीर्घकालिन प्रभावराख्ने विकासमा ध्यान दिनु पर्ने बताए । उनले फुटकर र साना योजनामा स्थानीय तह नअल्झन सुझाव दिए । उनले दाङलाई रेलले जोडन सकिने बताए । लमहीघोराहीतुलसीपुर हुदै सुर्खेत सम्म हामीले रेल चलाउने योजना बनाउँदैछौ, उनले भने, त्यो रेल रारासम्म पुयाउने हो । उनले प्रदेश सरकार सञ्चालनका लागि जनशक्ति र भौतिक पुर्वाधार अभाव भएको बताए । तुलसीपुर उपमहानगरपालिकाका नगर प्रमुख घनश्याम पाण्डेले नगरलाई स्मार्ट सिटी बनाइने वताए । उनले स्मार्ट सिटीसँगै पर्यटकीय, शैक्षिक, स्पोर्ट हबको रुपमा विकास गरिने वताए ।"
देशको शिर निहुरिने काम गर्दिनँ,"काठमाडौं : प्रधानमन्त्री केपी ओलीले भारत भ्रमणमा देशको शिर निहुरिने कुनै काम नगर्ने प्रतिबद्धता जनाउँदै विकासमा छिमेकीको सहकार्य जुटाइने बताएका छन्। चैत २३ देखि तीनदिने भारतको राजकीय भ्रमणमा जान लागेका प्रधानमन्त्री ओलीले दुई देशबीच नयाँ सम्झौताभन्दा पुरानै सम्झौता कार्यान्वयनमा जोड दिने स्पष्ट पारे। आफ्नो भारत भ्रमणबारे मंगलबार प्रतिनिधिसभा र राष्ट्रियसभालाई जानकारी दिँदै प्रधानमन्त्री ओलीले नयाँ सम्झौताको चाङ लगाउने भन्दा पुराना कार्यान्वयन र विकासमा सहकार्यको खोजी गरिने बताए। देशलाई अप्ठ्यारो पर्ने, देशको शिर निहुरिने कुनै काम हुँदैन, गरिँदैन, प्रधानमन्त्री ओलीले प्रतिनिधिसभामा भने, विकासमा सहकार्यका साथ ठूलै लाभ लिने प्रयत्न हुनेछ। अघिल्लो पटकको भारत भ्रमणमा पनि आफूले नयाँ सम्झौता नगरेको भन्दै ओलीले यसपटक पनि पुरानै सम्झौता कार्यान्वयनमा जोड दिइने बताए। यसपटक पनि सम्झौताको चाङ लगाउने भन्दा पनि पुराना कसरी कार्यान्वयन गर्ने भन्नेमा जोड रहन्छ, ओलीले भने, नयाँ हुँदा पुराना बिर्संदै जानु हुन्न। नेपालभारतबीच बहुआयामिक सम्बन्ध र मित्रता रहेको उल्लेख गर्दै प्रधानमन्त्री ओलीले भने, कसैकसैले त्यो सम्बन्ध बिगार्न खोजे पनि बिग्रँदैन र सप्रने ठाउँमा आइपुग्छ। नेपालले कसैप्रति अर्गेल्याइँ नगर्ने उल्लेख गर्दै ओलीले आफ्ना हितअनुकूल राखियो भने सुन्न तयार हुनुपर्ने बताए। देश र जनताको अधिकतम हितलाई ध्यानमा राखेर नेपालभारत सम्बन्ध सुदृढ र मजबुत बनाई भ्रमणलाई उपलब्धिमूलक बनाइने ओलीले बताए। ओलीले आफ्नो भारत भ्रमणमा एजेन्डाबारे पनि संसद्लाई जानकारी गराए। कृषिको आधुनिकीकरण र व्यवसायीकरण, गंगाको बाटोबाट सामान ल्याउन जलमार्ग प्रयोग र विभिन्न परियोजनामा सहुलियत ऋणबारे छलफल हुने प्रधानमन्त्रीले जानकारी दिए। यस्तै, रेलमार्ग, ऊर्जा उत्पादन र व्यापार सम्झौता, पञ्चेश्वर निर्माण, एकीकृत चेकपोष्ट, हुलाकी राजमार्ग निर्माण, सीमापार परियोजना, कृषिको आधुनिकीकरण, पुनर्निर्माणमा भारतले गरेको सहयोग प्रतिबद्धता कार्यान्वयन, नेपाल प्रवेश गर्ने थप हवाई बिन्दु, बाढी र डुबान, पारवहन, ग्यास बुलेट समस्या, सार्क सम्मेलन, नोटबन्दी समस्याबारे पनि कुराकानी हुने प्रधानमन्त्री ओलीले जानकारी दिए। भूकम्पपछिको पुनर्निर्माणमा भारतले लिएका परियोजनाको निर्माण र सहायता रकमको उपलब्धताबारे कुराकानी हुने ओलीले बताए। दक्षिण एसियाली क्षेत्रीय सहयोग संगठन (सार्क) सम्मेलन हुन नसकेको बारे पनि भारतसँग कुराकानी हुने प्रधानमन्त्रीले बताए। सार्कजस्ता संस्थाको भविष्य संकटमा पर्नु हुँदैन भन्नेमा हामी स्पष्ट छौं, प्रधानमन्त्री ओलीले भने। नेपालले केही समयभित्र बिमस्टेक सम्मेलन गर्नुपर्ने र त्यसबारे पनि कुराकानी हुने ओलीले जानकारी दिए। भारतीय प्रधानमन्त्री नरेन्द्र मोदीसँग प्रतिनिधिमण्डल र एक्लाएक्लै भेटवार्ता हुने, भारतका राष्ट्रपति, उपराष्ट्रपति, केही मन्त्री र उच्च सरकारी अधिकारीसँग शिष्टाचार भेट हुने जानकारी दिँदै ओलीले भने, भारतसँगको अशोभनीय व्यापार घाटा कम गर्ने, लगानी आकर्षण गर्ने र उत्पादन बढाउने तथा निर्यात वृद्धि गर्ने विषयमा कुराकानी हुन्छ। नेपालमा लगानीका लागि भारतीय उद्योगपति, बुद्धिजीवी र त्यहाँस्थित नेपालीसँग पनि छलफल हुने उनले जानकारी दिए। भारत भ्रमणका क्रममा उत्तराखण्डथित गोविन्द पन्त कृषि तथा वन विज्ञान विश्वविद्यालयको भ्रमण गरी नेपालका कृषिलाई कसरी आधुनिकीकरण, व्यवसायीकरण र अग्र्यानिक बनाउने भन्नेमा पनि छलफल हुने उनले जनाए। छिमेकीसँग सन्तुलित, बराबरीको मित्रता, विश्वासयुक्त वातावरणको सम्बन्ध कायम गरिने र एकले अर्कामा अपमानबोध हुने गरी कुनै पनि काम नगरी पारस्परिक लाभ र सम्मान हुने गरी अघि बढिने प्रधानमन्त्री ओलीले बताए। भारतसँगको सम्बन्ध अझै सुदृढ र प्रगाढ बनाउन आफ्नो भ्रमणले मद्दत मिल्ने उल्लेख गर्दै प्रधानमन्त्री ओलीले भने, छिमेक नीति के हो भनी सोध्यो भने म भन्छु, मित्रता नै छिमेक नीतिको यात्रा हो। भारतका जायज चिन्ता र चासोप्रति नेपालले ध्यान दिने प्रधानमन्त्री ओलीले स्पष्ट गरे। आतंकवाद, मानव तस्करी, खुला सीमाबाट हुने आपराधिक गतिविधिजस्ता भारतका जायज चिन्ता र चासोप्रति हामी पनि संवेदनशील छौं, ओलीले भने। भ्रमण एजेन्डा गंगाको बाटोबाट सामान ल्याउन जलमार्ग विभिन्न परियोजनामा सहुलियत ऋण रेलमार्ग, ऊर्जा उत्पादन र व्यापार सम्झौता पञ्चेश्वर निर्माण, एकीकृत चेकपोस्ट, हुलाकी राजमार्ग सीमापार परियोजना, कृषिको आधुनिकीकरण पुनर्निर्माणमा भारतले गरेको सहयोग प्रतिबद्धता कार्यान्वयन नेपाल प्रवेश गर्ने थप हवाई बिन्दु बाढी र डुबान, पारवहन ग्यास बुलेट समस्या सार्क सम्मेलन, नोटबन्दी समस्या"
मुख्यमन्त्रीकी पत्नीलाई घरमै तलब,"कालिकोट : कर्णाली प्रदेशका मुख्यमन्त्री महेन्द्रबहादुर शाहीकी पत्नी चन्दाकुमारीले घरमै बसीबसी एक दशकदेखि सरकारी ढुकुटीबाट तलब खाएको खुलेको छ । पचालझरना गाउँपालिका९ स्थित कालिकादेवी आधारभूत विद्यालयमा ०५४ भदौ ११ मा अस्थायी शिक्षकको नियुक्ति लिएकी उनले ०६४ सालदेखि विद्यालय जान छाडे पनि घरमै बसेर तलब खाइरहेको खुलेको हो । मुख्यमन्त्री शाही, प्रधानाध्यापक अनीपाल शाही र जिल्ला शिक्षा अधिकारी विष्णु तिवारीसँग छलफल गरी चन्दाले चालु आवको फागुनमा निकासा भएको दोस्रो चौमासिकसम्मको तलब लिइसकेकी छन् । तत्कालीन माओवादी विद्रोही शान्ति प्रक्रियामा आएपछि श्रीमानसँगै ब्यारेकमा बसेकी चन्दाकुमारी तलब लिने समयमा हाजिर गर्न आई तलब बुझ्ने गरेको स्रोतले जानकारी दिएको छ । ०७० सालमा सम्पन्न दोस्रो संविधानसभा निर्वाचनमा कालिकोटबाट प्रतिनिधिसभामा महेन्द्रबहादुर निर्वाचित भएपछि उनी पतिसँगै काठमाडौं बस्दै आएकी थिइन् । प्रधानाध्यापक, जिल्ला शिक्षा अधिकारी र विद्यालय व्यवस्थापन समिति अध्यक्षको मिलेमतोमा चन्दालाई चारचार महिनामा एकैचोटी हाजिरी गरी तलब दिने गरिएको छ । राजीनामा स्वीकृत भएको मितिपछि पनि उनले तलब बुझेको स्रोतको दाबी छ । उनले ०७४ मंसिर २१ मा राजीनामा दिएकी थिइन् । विद्यालय व्यवस्थापन समितिले माघ १८ मा उनको राजीनामा स्वीकृत गरिसकेको छ । जिल्ला शिक्षा कार्यालयमा पनि माघ २१ मै राजीनामा अभिलेख भएको छ । तर, कालिकादेवी आधारभूत विद्यालयले फागुनमा चन्दाकुमारीको हाजिरी, तलबी माग फारम दिएर पचालझरना गाउँपालिकाले तलब निकासा लगेको छ । जिल्ला शिक्षा अधिकारी विष्णु तिवारीले मुख्यमन्त्री शाही पत्नी चन्दाकुमारीले असारमै राजीनामा दिन खोजे पनि सरकारले गोल्डेनह्यान्डसेक ल्याउन लागेको भन्दै आफैंले रोकेको जनाए। एक स्थानीयले भने, गाउँमा उनको विरोध गर्ने मान्छे नै नभएका कारण अनियमितता गर्न सहज भएको हो ।ती गाउँलेले भने, गाउँमा कांग्रेसएमाले कार्यकर्ता कम छन् । माओवादी केन्द्रको बाहुल्यता भएकाले पनि कसैले बोल्न सकेनन्। पचालझरना गाउँपालिकाका लेखापाल शेरबहादुर बोहराले मुख्यमन्त्री शाही पत्नी चन्दाकमारीको राजीनामा स्वीकृत भएको जानकारी गाउँपालिकामा नआएकाले आफूहरूले विद्यालयको मागअनुसार तलब निकासा दिएको बताए । मंसिरमा राजीनामा दिएकी चन्दाकुमारीले फागुनमा तलब लिएको गाउँपालिकाको तलबी भरपाईले स्पष्ट पारेको छ । चन्दाकुमारीले भने आफूले फागुनसम्मको तलब नलिएको दाबी गरेकी छन् । आफूले दसैंसम्मको तलब लिएको उनले जनाइन् । विद्यालयले गाउँपालिकालाई आफ्नो राजीनामाबारे जानकारी दिएनदिएको आफूलाई थाहा नभएको उनले बताइन् । भनिन्, गाउँपालिकाले झुक्किएर निकासा गरेको हुन सक्छ ।"
प्रधानमन्त्रीको भारत भ्रमण स्वीकृत,"काठमाडौं : मन्त्रिपरिषद् बैठकले प्रधानमन्त्री केपी ओलीको चैत २३ देखि २५ सम्म हुने भारतको राजकीय भ्रमण स्वीकृत गर्ने निर्णय गरेको छ। प्रधानमन्त्री ओली भारतीय प्रधानमन्त्री नरेन्द्र मोदीको औपचारिक निमन्त्रणामा चैत २३ गते भारत जाँदैछन्। प्रधानमन्त्री निवास बालुवाटारमा मंगलबार बसेको मन्त्रिपरिषद् बैठकले प्रधानमन्त्रीको भारत भ्रमण स्वीकृत गर्ने निर्णय गरेको सञ्चार तथा सूचना प्रविधि राज्यमन्त्री गोकुल बास्कोटाले जानकारी दिए। प्रधानमन्त्रीको भ्रमण टोलीमा परराष्ट्रमन्त्री प्रदीप ज्ञवाली, उद्योग, वाणिज्य तथा आपूर्तिमन्त्री मातृका यादव, भौतिक पूर्वाधार तथा यातायातमन्त्री रघुवीर महासेठ, मुख्यसचिव लोकदर्शन रेग्मी, प्रधानमन्त्रीका मुख्य सल्लाहकार विष्णु रिमाल, डाराजन भट्टराई, प्रमुख स्वकीय सचिव राजेश बज्राचार्य परराष्ट्र सचिव, वाणिज्य सचिव, जलस्रोत सचिवलगायत बढीमा २५ जना रहने प्रधानमन्त्री कार्यालयले जनाएको छ। प्रधानमन्त्री कार्यालयले बनाएको भीआईपीको विदेश भ्रमणसम्बन्धी निर्देशिकामा नै बढीमा २५ जनासम्म मात्र राख्न सकिने प्रावधान भएकाले सोही सीमाभित्र रहेर भ्रमण टोली बनाइने भएको छ। प्रधानमन्त्रीसगै उद्योगी व्यवसायीको छुट्टै टोली सहभागी हुने प्रधानमन्त्री कार्यालयले जनाएको छ। प्रधानमन्त्री ओलीले सोहीअनुसार आफ्नो भ्रमण टोलीमा सहभागी हुनेको सूची थपघट गरिरहेको बताइएको छ। मन्त्रिपरिषद् बैठकले काठमाडौं उपत्यका खानेपानी लिमिटेड (केयूकेएल)लाई एसियाली विकास बैंकले दिने भनिएको १० अर्ब रुपैयाँ अनुदान स्वीकृत गर्ने निर्णय गरेको छ। मिलिनियम च्यालेञ्जका लागि अमेरिकाद्वारा ५ वर्षमा दिने भनिएको ५० अर्ब सहयोग रकमसमेत स्वीकृत गर्ने निर्णय गरेको छ। अनावश्यक विदेश भ्रमण रोक्का मन्त्रिपरिषद् बैठकले राष्ट्रसेवक, न्यायाधीशलगायत सबै कर्मचारीले अध्ययन अवलोकनका नाममा गर्ने सबै प्रकारका भ्रमणमा रोक लगाउने निर्णय गरेको छ। दुई वा दुई देशबीचमा हुने महत्वपूर्ण समझदारीमा हस्ताक्षर गर्नु पर्ने बाहेक अन्य सबै कार्यक्रममा विदेश जान रोक लगाइएको प्रधानमन्त्री तथा मन्त्रिपरिषद् कार्यालयले जनाएको छ। सचिवको दरबन्दी कटौती बैठकले एकै मन्त्रालयमा रहेका एकभन्दा धेरै सचिवको दरबन्दी कटौती गर्ने निर्णय गरेको छ। अर्थ मन्त्रालयबाहेक अन्य सबै मन्त्रालयमा एकएक जना सचिव राख्ने निर्णय गरिएको हो। सरकारले यसअघि प्रधानमन्त्री तथा मन्त्रिपरिषद् कार्यालयसहित ३१ मन्त्रालय गाभ्दै २१ बनाएपछि एकै मन्त्रालयमा ३ जनासम्म सचिव राखेको थियो। अब अर्थबाहेक अन्य कुनै पनि मन्त्रालयमा २ जना सचिव नराख्ने निर्णय मन्त्रिपरिषद्ले गरेको हो। हाल मन्त्रालयमा रहेका २ वा ३ जना सचिवलाई सोही मन्त्रालयमा नै रहिरहने छन्। उनीहरू सेवानिवृत्त भएसगै सो पद खारेज हुने र मन्त्रालयमा एक जनामात्र सचिव रहने निर्णय मन्त्रिपरिषद्ले गरेको संघीय मामिला तथा सामान्य प्रशासनमन्त्री लालबाबु पण्डितले जानकारी दिए। हाल उद्योग, वाणिज्य तथा आपूर्ति, संघीय मामिला तथा सामान्य प्रशासन, कृषि मन्त्रालय, वन तथा वातावरण, शिक्षा, विज्ञान तथा प्रविधि, जलस्रोत, ऊर्जा तथा सिँचाइलगायत मन्त्रालयमा २ देखि ३ जनासम्म सचिव छन्। सहसचिवको सरुवा बैठकले विभिन्न मन्त्रालय र निकायका केही सहसचिवको सरुवा गरेको छ। सामान्य प्रशासन मन्त्रालयका सहसचिव बलराम रिज्याल र क्षेत्रीय प्रशासन कार्यालयका बाबुराम गौतमलाई रक्षा मन्त्रालयमा सरुवा गरिएको छ। कम्पनी रजिष्ट्रार कार्यालय प्रमुख सहसचिव गिताकुमार हुमागाईलाई राष्ट्रिय सूचना आयोगमा सरुवा गरि सूचना आयोगका भुवनहरि अर्याललाई कम्पनी रजिष्ट्रार कार्यालयमा सरुवा गरिएको प्रधानमन्त्री कार्यालयले जनाएको छ। बैठकले राष्ट्रिय चिकित्सा शिक्षा प्रतिस्थापन विधेयक र बेपत्ता पारिएका व्यक्तिको छानबिनसम्बन्धी प्रतिस्थापन विधेयक संसद्मा टेबल गर्ने निर्णय गरेको छ। भुक्तानी तथा फस्र्यौट विधेयकको सैद्धान्तिक अवधारणा पनि बैठकले स्वीकृत गरेको छ भने विधेयक सहजीकरण समितिको सदस्यमा पूर्वकानुन सचिव कमलशाली घिमिरेलाई नियुक्त गरेको छ। बैठकले हाल विभिन्न परीक्षा भइरहेकाले असार मसान्तसम्म अन्तरिम व्यवस्थास्वरूप जिल्ला शिक्षा कार्यालय रहने निर्णय गरेको छ।"
एमालेमाओवादी एकताको औपचारिक घोषणा मात्र बाँकी : वैशाख ९ मा हुने,"काठमाडौं : एमालेमाओवादीले वैशाख ९ मा औपचारिक रूपमा पार्टी एकता गर्ने भएका छन्। एकीकृत पार्टीको अन्तरिम विधान तथा राजनीतिक प्रतिवेदन बनाउन गठित छुट्टाछुट्टै कार्यदलको सुझावका आधारमा पार्टी एकता वैशाख ९ गते हुन लागेको हो। दुवै कार्यदलले मंगलबार एकता संयोजन समितिका संयोजकद्वय प्रधानमन्त्री तथा एमाले अध्यक्ष केपी ओली र माओवादी केन्द्रका अध्यक्ष पुष्पकमल दाहाललाई नेपाल कम्युनिस्ट पार्टी स्थापना दिवसकै दिन पारेर ९ वैशाखमा पार्टी एकता घोषणा गर्ने गरी सुझावसहितको प्रतिवेदन बुझाएका हुन्। तर, संयोजन समितिले औपचारिक निर्णय भने लिइसकेको छैन। २२ चैतमा बस्ने एकता संयोजन समितिको बैठकले यसबारे औपचारिक निर्णय लिने माओवादी केन्द्रकी प्रवक्ता पम्फा भुसालले बताइन्। अन्तरिम विधान तथा राजनीतिक प्रतिवेदन बनाउन गठित दुवै कार्यदलले २२ अप्रिलमा पार्टी एकता गरौं भन्ने सुझावसहितको अआफ्नो प्रतिवेदन दुवै अध्यक्षलाई बुझाएका छौं, माओवादी नेत्री भुसालले अन्नपूर्णसँग भनिन्, दुवै अध्यक्षले प्रतिवेदन ग्रहण गर्दै प्रस्तावित मितिबारे सकारात्मक जवाफ दिनुभएको छ। अब बिहीबार बस्ने संयोजन समितिको बैठकले पार्टी एकताको मितिलगायतको निर्णय लिनेछ। २२ अप्रिल अर्थात् ९ वैशाख नेपालमा कम्युनिस्ट पार्टी स्थापना भएको दिन हो। २००६ सालमा स्थापना भएको कम्युनिस्ट पार्टीमा यो बीचमा टुटफुटको शृंखला नै चलेको थियो। एमालेमाओवादी एकतापछि बन्ने एकीकृत पार्टीको नामसमेत नेपाल कम्युनिस्ट पार्टी नै बनाउने औपचारिक सहमति गरिसकेका यी दुई पार्टीले पार्टी स्थापनाको ६९ वर्षकै दिन पारेर एकताको औपचारिक घोषणा गर्दा त्यसको सन्देश राष्ट्रियअन्तर्राष्ट्रिय रूपमै सकारात्मक जाने भन्दै कार्यदलले मिति प्रस्ताव गरेको हो। दुवै कार्यदलले प्रतिवेदन बुझाउँदा ९ वैशाखमा पार्टी एकता गर्न प्रस्ताव गरेका छौं। दुवै अध्यक्षले प्रस्तावित मितिलाई पनि हामी ग्रहण गर्छाैं भनेर सकारात्मक जवाफ दिनुभएको छ। सकेसम्म सोही दिन एकता गर्ने गरी अगाडि बढ्ने कुरा भएको छ, एमाले नेता वेदुराम भुसालले भने। प्रधानमन्त्री ओली २३ चैतअघि नै पार्टी एकता गरी भारत भ्रमणमा जाने तयारीमा थिए। कार्यदलको ढिलाइका कारण ओलीको चाहना पूरा हुन सकेन। तैपनि उनी भारत जानुअघि पार्टी एकताको औपचारिक घोषणा मिति तय गरी जाने तयारीमा छन्। त्यसैका लागि ओलीले आफ्नो भारत भ्रमणको अघिल्लो दिन २२ चैतमा संयोजन समतिकिो बैठक बोलाएका छन्। २२ चैतमा संयोजन समितिको बैठक बसे मिति घोषणा हुने वेदुरामले जानकारी दिए। संयोजन समितिमा रहेका नेताले दुवै कार्यदलका प्रतिवेदनलाई बुधबार दिनभर अध्ययन गरी साँझसम्म सुझाव दिने र २२ गते संयोजन समितिको बैठक बसेर फाइनल गर्ने भन्ने छ, उनले भने। भुसालले अन्नपूर्णसँग भने, प्रधानमन्त्री भारत भ्रमणको तयारीमा लाग्ने हुँदा उक्त दिन उहाँले भ्याउनेनभ्याउने भन्ने पनि छ। उहाँले भ्याउनुभयो भने मिति घोषणा हुन्छ। कार्यदलले बुझाएको प्रतिवेदनमा अझै पनि पार्टी एकताका लागि केही महŒवपूर्ण विषयमा सहमति जुट्न सकको छैन। एकीकृत पार्टी संगठनका कमिटीमा दुई पक्षका कति संख्याका नेता समेटिने भन्ने विषय एकता संयोजन समिति बैठकले छलफल गरी टुंगो लगाउनै बाँकी छ। त्यस्तै, पार्टी विधानमा जनयुद्ध शब्द राख्नेनराख्ने र चुनाव चिह्नका विषय टुंगो लगाउनै बाँकी छ। राजनीतिक प्रतिवेदन समतिमिा विवादका विषय नभए पनि अन्तरिम विधान तथा संगठनात्मक ढाँचा निर्माण कार्य दलमा भने यी विषय विवादकै क्रममा छ। अब एउटा कार्यदलले तयार पारेको प्रतिवेदनलाई अर्काे कार्यदलका सदस्यले समेत बुधबार दिनभर अध्ययन गरी साँझसम्म सुझाव दिन भनिएको छ। राजनीतिक प्रतिवेदनमा कुनै विवाद छैन। तर, संगठनमा भने अझै केही विषय छलफलकै क्रममा छ। चुनाव चिह्न र जनयुद्ध भन्ने विषय कार्यदलमा छलफल भएर पनि विवादमै छ, भुसालले भने, त्यस्तै दुई पार्टीबाट कति संख्यामा नेताहरू राख्ने भन्ने विषयमा कार्यदलले छलफल नगरी सीधै संयोजन समितिलाई नै टुंग्याउन छाडिएको छ। त्यो विषय पनि मिल्न बाँकी छ। एकतापछि बन्ने पार्टीको नाम नेपाल कम्युनिस्ट पार्टी राख्ने, २९९ सदस्यीय केन्द्रीय कमिटी बनाउने, आठ तहको पार्टी संरचना निर्माण गर्ने, पार्टीको मार्गनिर्देशक सिद्धान्त माक्र्सवादलेनिनवादलाई बनाउने यी दुई पार्टीबीच लिखित समझदारी बनिसकेको छ।"
प्रदेश ७ : आर्थिक विधेयक ल्याउन दुई धारा निलम्बन,धनगढी : संसदीय अभ्यासको ज्ञान अभावका कारण पहिलो पटक सदनमा पेस भएको आर्थिक विधेयकका लागि संसद् नियमावलीका दुई धारा निलम्बन गर्दै मंगलबार प्रदेशसभामा आर्थिक विधेयक प्रस्तुत गरिएको छ। संसद् नियमावलीमा सरकारी विधेयकका हकमा संसद्को अर्को बैठक तय भएको पाँच दिनअगावै सचिवालयमा विधेयक दर्ता भइसक्नुपर्छ। संसद्को सातौँ बैठक चैत ९ गते बसेको थियो। प्रदेश सरकारले अर्को बैठकमा आर्थिक विधेयक ल्याउने भनेपछि अर्को बैठक चैत १५ गते तोकिएको थियो। तर प्रदेश सरकारले १२ गते मात्रै विधेयक दर्ता गरेपछि संसद् सचिवालले २० बैठक २० गते सारेको थियो। प्रदेश ७ का आर्थिक मामिला तथा योजनामन्त्री झपट बोहराले संसद्को कार्यविधि नियमावलीको धारा ११० को उपधारा १ र २ निलम्बन गरेपछि मात्रै संसद्मा आर्थिक विधेयक प्रस्ताव पेस गरेका हुन्। संसदीय अभ्यासको कमीका कारण अलमल भइरहेको प्रदेशसभा सदस्य लीलाधर भट्टले बताए। संसद्को कार्यविधि नियमावलीको धारा ११० को उपधारा १ मा विधेयकमा संशोधन पेस गर्न चाहने कुनै पनि सदस्यले विधेयकमाथिको सामान्य छलफल समाप्त भएको एक सय २० घण्टाभित्र आफूले पेस गर्न चाहेको संशोधन गराउन पाउने र उपधारा २ मा सचिवले संशोधनसहितको सूचना सचिवलाई उपलब्ध गराउने प्रावधान छ। छिटो बजेट ल्याउन यस्तो गरिएको आर्थिक मामिला तथा योजनामन्त्री झपट बोहराले बताएका छन्। प्रदेश ७ का लागि एक अर्ब ५ करोड बजेट आएको छ। त्यो बजेट यही आर्थिक वर्षमा खर्च गर्न नसकिने भएकाले पाँच दिनको संशोधन प्रस्ताव दर्ता गर्ने समय धारा निलम्बन गरेर छिटो बजेट ल्याउन यस्तो गरिएको उनको भनाइ छ। अर्थमन्त्री बोहराले पेस गरेको आर्थिक विधेयकलाई एमालेका प्रदेशसभा सदस्य तारा लामा तामाङले प्रस्ताव र माओवादी केन्द्रका प्रदेशसभा सदस्य अक्कल रावलले समर्थन गरेका छन्। सत्तापक्ष एमालेकै प्रदेशसभा सदस्य लीलाधर भट्टले आर्थिक विधेयक छलफलका लागि संसद्को अर्थ समितिमा पेस हुनुपर्नेमा विधायन तथा प्रदेश मामिला समितिमा राखिएको भन्दै संसद्को ध्यानाकर्षण गराए। आर्थिक विधेयकको अर्थ समितिमा छलफल हुनुपर्ने उनको माग छ। चैत २८ देखि जिल्लास्तरका कार्यालय भंग हुने भएकाले प्रदेश सरकारले त्यसअघि नै ती कार्यालय आफ्नो मातहतमा नल्याए गम्भीर संकट उत्पन्न हुने भन्दै संसद्को ध्यानाकर्षण गराए। आर्थिक विधेयकउपर छलफलकै क्रममा कांग्रेसका प्रदेशसभा सदस्य भरतबहादुर खड्काले विधेयकमा रमान्तरणको अधिकार सचिवलाई दिइएको कुरा उल्लेख भएकाले त्यसलाई संशोधन गर्न माग गरे। आर्थिक विधेयक उपर छलफलका क्रममा कांग्रेसका रणबहादुर रावल र कर्ण मल्लले पनि सुझाव दिएका थिए। आर्थिक विधेयक बुधबार विधायन तथा प्रदेश मामिला समितिमा पेस गरिनेछ। संशोधनको समय निलम्बन गरिए पनि समितिमा संशोधनका लागि निवेदन भने दिन पाइने संसद् सचिवालयले जनाएको छ। संसदको अर्को बैठक चैत २२ गते बस्नेछ।
"कर्णालीमा प्रदेशसभा नियमावली पारित : सभापति हटाइयो, अध्यक्ष राखियो","सुर्खेत : कर्णाली प्रदेशको प्रदेशसभा नियमावली२०७४ पारित भएको छ। मंगलबार बसेको प्रदेशसभाको बैठकले सर्वसम्मत रूपमा उक्त नियमावली पारित गरेको हो। यससँगै अब कर्णाली प्रदेशको संसद् सञ्चालन तथा बैठक व्यवस्थित गर्न सहज हुनेछ। नियमावलीमा दुई सय २२ नियम, २६ परिच्छेद र आठ अनुसूची छन्। नियमावली मस्यौदा समितिले चैत १६ गतेको संसद् बैठकमा मस्यौदा पेस गरेको थियो। उक्त मस्यौदामाथिको छलफलपछि संसद् बैठकले सर्वसम्मत रूपमा नियमावली पारित गरेको हो। मंगलबारको बैठकमा सांसदहरूले मस्यौदामाथि छलफल गर्दै विभिन्न संशोधन पेस गरेका थिए। सांसदहरूले नियमावलीमा केही संशोधन गर्नुपर्ने माग गरेपछि बैठक एक घण्टासम्म स्थगन गरेर पुनः बसेको थियो। नियमावली पारित भएपछि अब कर्णाली प्रदेशमा चारवटा संसदीय समिति गठन हुनेछन्। नियमावलीले विधायन तथा प्रदेश मामिला, सामाजिक लेखा, अर्थ तथा प्राकृतिक स्रोत र सामाजिक विकास समितिको व्यवस्था गरेको छ। यस्तै अब गठन हुने संसदीय समितिमा सभापति नभएर अध्यक्ष चयन हुनेछन्। सांसदहरूको मागपछि संसदीय समितिमा सभापति भन्ने शब्दावलीलाई हटाएर अध्यक्ष उल्लेख गरिएको छ। सभापति शब्दले लैगिंक विभेद हुने र पुरुषलाई मात्र इंगित गरेको भन्दै महिला सांसदहरूले संसदीय समितिमा सभापतिको साटो अध्यक्ष भन्ने शब्दावली राख्न माग गरेका थिए। महिला सांसदहरूकै मागअनुसार संसद् बैठकले संसदीय समितिमा सभापति हटाएर अध्यक्षको व्यवस्था गरेको हो। यस्तै प्रदेशसभा नियमावलीले संसदीय समितिका बैठक सञ्चालनका लागि समितिका ५० प्रतिशत सदस्यको अनिवार्य उपस्थिति हुनुपर्ने व्यवस्था गरेको छ। समितिका बैठकलाई प्रभावकारी बनाउन यस्तो व्यवस्था गरिएको नियमावली मस्यौदा समितिका सभापति सीता नेपालीले बताइन्। अब प्रदेशसभाको एउटा अधिवेशन अन्त्य भएको ६ महिनाभित्रै अर्को अधिवेशन आह्वान गर्नुपर्ने प्रावधान पनि नियमावलीले गरेको छ। यस्तै संसद्मा पेस भएको विधेयकमाथि सांसदहरूले ७२ घण्टाभित्र संशोधन दर्ता गरिसक्नुपर्नेछ। नियमावलीमा ११ सदस्यीय कार्यव्यवस्था परामर्श समिति हुने, सरकारको नीति तथा कार्यक्रममाथि संशोधन गर्न नमिल्ने, सांसदहरूले १० वटा बैठकमा अनुपस्थित हुन नसक्ने भए सभामुखलाई अग्रिम जानकारी गराउनुपर्ने, मन्त्रीले राजीनामा दिँदा सभामुखको अनुमतिमा संसद्मा वक्तव्य दिन सक्ने र सांसदहरूको पारि श्रमिक तथा सुविधा हरेक वर्ष अद्यावधिक गर्नुपर्ने व्यवस्था गरिएको छ। प्रदेश सभाको लोगो र सांसदहरूको पोसाकबारे भने नियमावलीमा उल्लेख छैन। अब कार्यव्यवस्था परामर्श समितिको सिफारिसमा सभामुखले तोकेबमोजिम नै प्रदेशसभाको लोगो र सांसदको पोसाक निर्धारण हुने सांसद धर्मराज रेग्मीले बताए।"

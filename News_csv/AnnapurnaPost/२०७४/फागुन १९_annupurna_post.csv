शीर्षक,विवरण
प्रचण्ड भन्छन्: ठूलो क्रमभंगतापछि एकै थालमा खान थाल्यौँ,"काठमाडौः नेकपा माओवादी केन्द्रका अध्यक्ष पुष्पकमल दाहालप्रचण्डले इतिहासको कालखण्डमा कहिले माओवादी त कहिले एमाले उग्रपन्थी र दक्षिणपन्थी भएको बताएका छन् । २०२८ सालमा तत्कालिन मालेलाई उग्रपन्थीको आरोप लाग्थ्यो, भने हामीलाई दक्षिणपन्थीको, जब मदन भण्डारीले जनताको बहुदलीय जनवादको कार्यदिशा ल्याउनुभयो, एमाले बहुदलीय प्रतिस्पर्धामा लाग्यो', संसद सचिवालयमा एमाले र माओवादीका सांसदलाई प्रशिक्षण दिदै अध्यक्ष दाहालले भने, 'हामी फेरि जनयुद्धमा लाग्यौं, कहिले हामी र कहिले एमालेले उग्रपन्थ र दक्षिणपन्थको आरोप खेप्नु परेको छ ।' उनले एमाले र माओवादीका नेताबीचमा लामो समयदेखि नै पार्टी एकताको अभ्यास भएको पनि दाबी गरे । दहालले एमाले र माओवादीको सम्झौतापछि नै १२ बुँदे सहमति भएको खुलासा गरे । एमाले र माओवादी बीच दुईपटक सम्झौता भयो, त्यसपछि मात्रै १२ बुँदे सहमति भएको हो, अध्यक्ष दाहालले भने । उनले लामो समयदेखि एकताका प्रयास नेतृत्व तहमा भए पनि तलसम्म पुर्याउन भने नसकिएको बताए । दाहालले वैचारिक कुरामा अड्किएको भए अझै दशकौँ एकता हुनसक्ने अवस्था नरहेको बताए । उनले ठूलाठूला विश्वविद्यालयले गर्न नसकेको काम आफूहरुले डेढ महिनामै गरेर विश्व समुदायलाई चकित बनाइदिएको बताए । 'वैचारिकमा अड्किएको भए अहिल्यै एकता हुन्न थियो, हामीले बुझ्यौँ कि अहिले वैचारिक कुरा लाग्ने बेला होइन', उनले भने, ठूला ठूला विश्वविद्यालयले गर्न नसकेको काम डेढ महिनामै गर्यौं, यो त सामान्य कुरा होइन । माओवादी अध्यक्ष दाहालले वाम गठबन्धनले छोटो समयमा नै एमाले र माओवादीका नेता कार्यकर्ताबीच प्रगाढ सम्बन्ध बनेको बताए । उनले भने, 'एकले अर्कालाई हेर्न नचाहने र सँगै बस्न नचाहने अवस्था थियो, तर अहिले एउटै थालमा खान थालेका छौँ । उनले देश धनी नभएसम्म समाजवाद आउन नसक्ने पनि दाबी गरे । अध्यक्ष दाहालले समाजवादको गन्तव्यमा पुग्न धेरै चुनौती रहेका पनि स्मरण गराए । राष्ट्रिय पुँजी संकलन गरी देशलाई धनी बनाउन सकिएन भने समाजवादको कुरा हवाई कल्पना मात्रै हुन्छ, उनले भने । दाहालले तत्काल सुशासन र समृद्धि वाम सरकारको लक्ष्य भएको बताए । उनले समाजवादको लक्ष्यमा पुग्न आर्थिक समृद्धि र विकासलाई उचाईमा पुरु्याउन सक्नु पर्ने बताए । उनले सामाजिक न्याय, समावेशिता र समानुपातिक विकासको परिकल्पनाले समाजवादको गन्तव्यमा पुग्न सकिने बताए । दाहालले वाम एकताले विश्वमा नै आंतकतरङ्गको छाल पैदा भएको बताए । 'हाम्रो एकता होला भनेर कसैले सोचेका थिएनन्, हामीले ऐतिहासिक पहलकदमीमा पार्टी एकता गर्दैछौँ'', दाहालले भने, 'यसले विश्व समुदायमा आंतक, तरङ्ग र छाल पैदा भएको छ । उनले वाम एकताले ७० वर्षको जनताको सुशासन र स्थायित्वको सपना पुरा हुने बताए । अध्यक्ष दाहालले अब मुलक नयाँ युगमा पनि प्रवेश गर्ने बताए । उनले एमालेमाओवादी देशको विकास र समृद्धिका लागि साझा संकल्प र प्रतिवद्धताका साथ अघि बढेको बताए । दाहालले समृद्धि र विकासका लागि सांसदहरुले नयाँ ढंगबाट अगाडि बढ्नु पर्ने बताए । अब हामी बद्लिन सक्नु पर्छ ,सुशासन, स्थायित्व र विकास र समृद्धिका लागि सबै लाग्नु पर्छ', दाहालले भने । उनले अब राजामहाराजाको जमाना गएको बताउँदै श्रमजीवी जनताको राजको नयाँ युगमा प्रवेश गरेको बताए । एमालेमाओवादी एकता केही दिन भित्रै हुने दाबी समेत दाहालले गरे । केही दिनमै पार्टी एक हुन्छ, संसदीय दल एक हुन्छ, उनले भने । एमाले र माओवादी एकता निरन्तरताको क्रमभंगता भएको उनले बताए । एमाले र माओवादीको संसदीय दल बैठक संयुक्त हुनु पनि क्रमभंगता भएको दाहालको जिकिर थियो । यो ठूलो क्रमभंगता हो, दाहालले भने ।"
संसद् भवनमा कोमल वलीको मुस्कान,काठमाडौं : एमाले सांसद कोमल वली शनिबार एमालेमाओवादी संसदीय दलको संयुक्त बैठकमा सहभागी भइन् । गायिका एवम् पूर्व सञ्चारकर्मी समेत रहेकी ओली एमालेको तर्फबाट राष्ट्रियसभा सांसद बनेकी हुन् । स्थानीय तहको चुनाव हुनुभन्दा केही महिनाअघि मात्र राप्रपाबाट एमाले प्रवेश गरेकी वलीले स्थानीय तहमा टिकट नपाएपछि एमाले भित्रै विदोह गरेकी थिइन् । प्रतिनिधिसभा र प्रदेशसभामा प्रत्यक्षतर्फ टिकट नपाएपछि दाङमा बागी उम्मेदवार बनेकी वलीलाई राष्ट्रियसभामा तान्ने आश्वासन दिएपछि उम्मेदवारी फिर्ता लिएकी थिइन् । तस्बिर : अशोक दुलाल
सर्वोच्चको आदेशमा प्रधानमन्त्रीको टिप्पणीः तीनजनाको मनोनयन कसैले रोक्न सक्दैन,"काठमाडौं : प्रधानमन्त्री केपी शर्मा ओलीले सर्वोच्च अदालतप्रति कडा टिप्पणी गरेका छन् । उनले राष्ट्रिय सभामा सिफारिस गरिएका तीनजनाको नाम अघि नबढाउन सर्वोच्चले दिएको अन्तरिम आदेशप्रति आक्रोश पोखेका हुन् । संसद सचिवलयमा एमाले र माओवादी केन्द्रका सासंदहरुलाई शनिबार संयुक्त निर्देशन दिँदै उनले राष्ट्रिय सभामा तीनजनाको मनोनयन कसैले राक्ने नसक्ने बताए । उनले आइतबारसम्म तीनजना मनोनयनको विषय किनारा लागिसक्ने पनि जिकिर गरे। 'हामीले सिफारिस गरेर राष्ट्रपतिले मनोनयनको विषयमा प्रश्न उठाउनु पर्ने नै थिएन', उनले भने, 'राष्ट्रपतिबाट जे निर्णय गर्नु भएको छ त्यही अन्तिम हुन्छ । उनले पाँच वर्षको अवधिलाई 'विकास वर्ष' बनाउने घोषणा गरे । प्रधानमन्त्री ओलीले पाँच वर्षमा देशले विकास र समृद्धिले फड्को मार्ने बताए । प्रतिपक्षसँग सुमधुर सम्बन्ध राखेर अघि बढ्ने प्रतिबद्धता पनि उनले जनाएका छन् । आफुले प्रतिपक्षलाई उदार, फराकिलो र जिम्मेवारीपूर्वक सम्मान गर्ने पनि ओलीले बताए । हामी प्रतिपक्षसँगै मिलेर अगाडि बढ्न चाहन्छौ, ओलीले कांग्रेसतर्फ संकेत गर्दै भने । पढ्नुस्: नवराज सिलवाल संसद् भवनमा (फोटो फिचर)"
"एमालेमाओवादी सांसदलाई निर्देशन: हाई नगर्नू, हाजिर गरेर टाप नकस्नू","काठमाडौं: प्रधानमन्त्री एवं एमाले अध्यक्ष केपी शर्मा ओलीले वाम गठबन्धनाबाट निर्वाचित प्रतितिधि सभा तथा राष्ट्रिय सभाका सांसदलाई जनतालाई निराश हुन नदिई काम गर्न निर्देशन दिएका छन् । उनले वाम गठबन्धनप्रति ठूलो भरोसा रहेको बताउँदै जनताको विश्वास मर्न नदिई उच्च मनोबलका साथ काम गर्न पनि निर्देशन दिए । पढ्नुस्: संसद् भवनमा कोमल वलीको मुस्कान शनिबार बानेश्वारस्थित संघीय संसद भवनमा भएको प्रशिक्षण कार्यक्रममा उनले सुशसान र पारदर्शितामा कुनै कसरत हुन नदिने प्रतिबद्धता समेत व्यक्त गरे । उनले जनतालाई फेरि फुटाउने र विभाजित गर्ने काममा नलाग्न पनि आग्रह गरे । हेर्नुस् यस्ता छन् केपी ओलीका निर्देशन १ सरुवा बढुवाको फाइल बोक्ने काम आजैबाट बन्द गर्नुस्, बोके विकासका फाइल बोक्नुस्, अरु फाइल बोकेर के काम ? २ नखाने चिज नखानोस्, नजाने ठाउँ नजानोस्, नगर्ने चिज नगर्नेहोस्, जनताले मन नपराउने आचारण गर्दै नगर्नुहोस् ? ३ हाजिर गरेर टाप गर्ने काम नगर्नुस् । ४ मै हुँ सबै पार्टी, संसदीय दल, जनता केही होइन भन्नेतिर नलाग्नुस् । ५ टिम स्पीरिटमा काम गर्नोस् । ६ दाग लाग्ने कुनै पनि काम गर्नुहोस् ७ सम्मानित हुने काम मात्र गर्नुहोस् ८ जनताले प्रश्न उठाउने काम नगर्नु होस् सुवास नेम्वाङका निर्देशन पूर्वसभामुख एवम् एमाले नेता सुवास नेम्वाङले संसदमा प्रभावकारी भुमिका निर्वाह गर्न सांसदहरुलाई निर्देशन दिएका छन् । उनले मर्यादित तरिकाले संसदमा पेश हुन आग्रह गरेका छन् । उनले संसदको अन्तरिम कार्यविधि राम्रो अध्ययन गर्न आग्रह गरे । उनले संसदमा बोल्दा सम्बन्धित विषयमा मात्रै बोल्ने, जुन ठाउँमा बस्नुपर्ने त्यहाँ बस्न भन्दै यसरी निर्देशन दिए । १ मोबाइल फोन नचलाउनुस् । २ हाई नगर्नुस् । ३ कुर्सी खाली नराख्नोस्, संसद बैठकमा पुरा समय बस्नु होस् । ४ ताली नबजाउनुस्, समर्थनमा गर्नु परेमा टेबल ठटाउनुस् । ५ सभामुखले तोकेको निर्धारित स्थानमा मात्र बस्नुस् । ६ बोल्ने क्रममा सभामुखको नाम मात्र सम्बोधन गर्नुस् । ७ नियम कानुनमा अभ्यस्त र सतर्क हुनुहोस् । पढ्नुस्: नवराज सिलवाल संसद् भवनमा (फोटो फिचर) पढ्नुस्: सर्वोच्चको आदेशमा प्रधानमन्त्रीको टिप्पणीः तीनजनाको मनोनयन कसैले रोक्न सक्दैन"
नवराज सिलवाल संसद् भवनमा (फोटो फिचर),"तस्बिर : अशोक दुलाल काठमाडौं : पूर्वडीआइजी एवम् प्रहरीको खोजी सूचिमा रहेका एमाले सांसद नवराज सिलवाल शनिबार संघीय संसद भवन नयाँबानेश्वरम पुगेका छन्। एमाले र माओवादीको संसदीय दलको संयुक्त बैठकमा सहभागी हुन् सांसद सिलवाल नयाँ बानेश्वर पुगेका हुन्। निर्वाचित सांसादले सांसदको गतिविधिमा ध्यान दिनुपर्ने विषयमा एमाले र माओवादीले संयुक्त प्रशिक्षण गरेका हुन्। निर्वाचित संघीय सांसदलाई प्रशिक्षण दिँदै एमाले अध्यक्ष एवम् प्रधानमन्त्री केपी शर्मा ओली र माओवादी केन्द्रका अध्यक्ष पुष्पकमल दाहाल प्रचण्डले मर्यादित भएर जिम्मेवारी पूरा गर्न निर्देशन दिएका छन्। सँगै संयुक्त बैठकमा पूर्व सभामुख सुवासचन्द्र नेम्वाङले समेत प्रशिक्षण दिए। बानेश्वरस्थित संसद् भवनमा नेकपा (एमाले) र नेकपा (माओवादी केन्द्र) बाट निर्वाचित संघीय सांसदको प्रशिक्षण कार्यक्रममा शनिबार सहभागी हुने क्रममा सांसद नवराज सिलवाल । तस्बिर : रोशन सापकोटा, रासस"
आफ्नो जन्म मिति सुनाउँदै प्रधानमन्त्रीले भने: भाइबाट सपथ खानु पर्ने भो !,"काठमाडौँ: अस्तिसम्म भाइ भन्दै थिएँ, उनै भाइ महेन्द्र रायबाट सांसदको सपथ खानु पर्ने भयो', प्रधानमन्त्री केपी शर्मा ओलीले शनिबार एमालेमाओवादी सांसदहरुका लागि आयोजित प्रशिक्षणमा मुलुकको बेतिथिलाई इंगित गर्दै उनले भने । प्रधानमन्त्री ओलीले संसद् सचिवालयमा एमाले र माओवादीका सांसदहरुलाई प्रशिक्षण दिने क्रममा यसो भनिरहँदा सहभागीहरु हाँसे । संसदको जेष्ठ सदस्यबाट सपथ खानुपर्ने हो, अस्तिसम्म भाइ भनेको मान्छेबाट सपथ लिँदैछौँ, हामी कहाँ छौँ त ? पढ्नुस्: एमालेमाओवादी सांसदलाई निर्देशन: हाई नगर्नू, हाजिर गरेर टाप नकस्नू मुलुकमा रहेको वेथितिका कारण उनले आफु भन्दा कम उमेरका रायबाट सपथ खानु पर्ने अवस्था आएको बताए । सांसद रायको वास्तविक उमेर ६३ हो तर नागरिकताको आधारमा उनको उमेर ८० छ । प्रधानमन्त्री ओलीले अदालत र सडक देखिएको जन्ममिति विवाद संसदमा समेत प्रवेस गरेको बताउदै भने, अहिले जन्ममितिको विवाद अदालत, माइतीघरदेखि सडक सम्म छ, जन्ममितिको कुन कागज हेर्ने । उनले जन्ममिति विवादमा प्रधानन्यायाधीश, मन्त्रीदेखि सांसदसम्म मुछिएको बताए । 'न्यायाधीश, मन्त्रीदेखि सांसदसम्म जन्ममितिको विवाद छ', उनले भने, 'जन्ममिति एउटा मात्रै भएको म मात्रै हुँ कि क्या हो, मेरो जन्ममिति २००८ साल फागुन ११ गते हो । पढ्नुस्: सर्वोच्चको आदेशमा प्रधानमन्त्रीको टिप्पणीः तीनजनाको मनोनयन कसैले रोक्न सक्दैन पढ्नुस्: नवराज सिलवाल संसद् भवनमा (फोटो फिचर) पढ्नुस्: संसद् भवनमा कोमल वलीको मुस्कान"
फोरमराजपा सम्बन्ध : सहयात्री की प्रतिद्वन्द्वी ?,"वीरगन्ज : प्रदेश २ मा दुई ठूला मधेसकेन्द्रित दल संघीय फोरम र राजपाको गठबन्धन सरकार बनेको छ। मिलेरै चुनाव लडेका भए पनि यी दुई दलबीच आपसी अविश्वास र आशंका घट्न सकेको छैन। संघीय संसद्मा फोरमभन्दा राजपाको एक सिट बढी छ तर प्रदेश २ को प्रदेशसभामा भने फोरमले राजपाभन्दा चार सिट बढी जितेको छ। मधेस आन्दोलन सँगै गरे, चुनाव मिलेर लडे। अहिले प्रदेशमा पनि गठबन्धन सरकार बनेको छ तैपनि यी दुई दलबीच वर्चस्वको लडाइँ जारी छ। वर्चस्वको लडाइँमा फसेकै कारण अझै प्रदेश सरकारले पूर्णता पाउन सकेको छैन। केपी ओली नेतृत्वको संघीय सरकारमा सहभागी हुने तयारीमा रहेको उपेन्द्र यादव नेतृत्वको फोरमका नेता लालबाबु राउत प्रदेश २ को मुख्यमन्त्री बनेका छन्। राउतलाई एमाले र माओवादी केन्द्रको समेत समर्थन छ। दुई वामपन्थी दलको प्रदेशसभामा ३१ सिट छ जबकि राजपाको २५ सिट मात्रै छ। यसै त दुई वर्षसम्मका लागि अकन्टक मुख्यमन्त्री भइसकेका राउतलाई वाम गठबन्धनको समर्थनले झन् बलियो बनाइदिएको छ। फोरमसँग आफू मात्र मिलेर प्रदेश २ को सत्तामा रजाइँ गर्ने दाउमा रहेको राजपा भने विस्तारै निरीह देखिएको छ। यसअघि फोरम एक्लै संघीय सरकारमा गए प्रदेश २ को सरकारलाई दिएको समर्थन फिर्तासम्म लिन सक्ने धम्की दिएको राजपा शिर झुकाएर होलीलगत्तै विस्तार हुने सरकारमा मन्त्री पठाउने बाध्यात्मक अवस्थामा पुगेको छ। गठबन्धन र बिछोड राजनीतिक दलका लागि स्वाभाविक विषय हो तर पछिल्लो झन्डै एक वर्षदेखि गठबन्धन गरेर मधेसको राजनीतिमा सक्रिय रहेका राजपाफोरमको सम्बन्ध जहिले पनि एकअर्काको प्रतिद्वन्द्वीका रूपमा रहेको घटनाक्रमले देखाउँछ। यसअघि सरकारमा जाँदा दुवै पार्टी सामूहिक एजेन्डासहित एकअर्काललाई पूरक बनाएर अग्रसर भएनन्। विश्वासको वातावरण कतैबाट सिर्जना भएन, तराईमधेस राष्ट्रिय अभियानका संयोजक एवं पूर्वमन्त्री जयप्रकाश गुप्ता भन्छन्, अहिले पनि त्यसैको पुनरावृत्ति भएको हो। संघीय सरकारमा फोरमको सहभागिता नजिकिएसँगै प्रदेश २ को समीकरणलाई लिएर राजपा सशंकित बनेको छ। मधेसकेन्द्रित दलको पुरानो संगठन सद्भावना परिषद् र फोरमकोे इतिहास हेर्ने हो भने जहिले पनि एकअर्काको प्रतिस्पर्धीको रूपमा उभिएका छन्। पहिलो र दोस्रो संविधानसभा चुनावमा मिल्ने अथक प्रयास गरे पनि नसकेको राजपा महामन्त्री मनीष सुमन बताउँछन्। सबैले आआफ्नै तालले चुनावी प्रतिस्पर्धा गर्यौं, उनले भने। सरकारमा सहभागी भएपछि एकअर्काप्रति झनै कठोर बन्यो र त्यो प्रतिस्पर्धात्मक सम्बन्ध तलतलसम्म गयो। उपेन्द्र यादव पहिलो चरणको स्थानीय तह चुनावमा माटोले याद गरेकोे भन्दै चुनावमा होमिए र राजेन्द्र महतो भारतीय रहेको टिप्पणीसमेत गरे। मधेस मुद्दाको कारणले सद्भावना पार्टीले पाएको जनमतलाई मसिनो तरिकाले नियालेर फोरमको उत्पत्ति गरिएको फोरम निर्माणका योजनाकार रहेका जयप्रकाश गुप्ता बताउँछन्। ०५५५६ मा मधेसी जनअधिकार फोरम बनाउँदा त्यतिबेलाको मुद्दासँग जोडिएको सद्भावना पार्टीको जनमतलाई हेरेर अगाडि बढेको गुप्ताको भनाइ छ। तर, ०६३ सालपछि उपेन्द्र यादव नेतृत्वको पार्टी पनि मुद्दाको राजनीति छाडेर भोटको राजनीतिमा रूपान्तरित भयो। र, त्यो काममा खप्पिस सद्भावना पार्टी पृष्ठभूमिकाले आफ्नो चुनावी प्रतिद्वन्द्वीका रूपमा फोरमलाई देख्यो। त्यसैबेलादेखि दुवैको बीचमा अस्वस्थ प्रतिस्पर्धा सुरु भयो। एक दशकको संघर्षको प्रतिफल हो प्रदेश २ मा बहुमतको सरकार। नेपालको संविधान २०७२ जारी भएपछिको आन्दोलनको लिगेसी ताजै रहेकाले पनि मधेसकेन्द्रित दलकोे आफ्नै नेतृत्वमा सरकार बन्न सकेको हो तर सरकार बनेको आधा महिना बितिसक्दा पनि मन्त्रिपरिषद् विस्तार हुन सकेको छैन। ६ वटा पार्टी मिलेर बनेको राजपा पनि नेतृत्वका सन्दर्भमा एक हुन सकेको छैन। उसका अन्य दस्ताबेजीकरणका कामसमेत हुन सकेका छैनन्। आन्दोलनकै क्रममा नेताको कदका विषयमा निकै रस्साकस्सी हुन्थ्यो तर आन्दोलनको मोर्चामा नेताहरू रातदिन एक हुन्थे। त्यही आन्दोलनको जगमा प्राप्त भएको उपलब्धिमा शीर्ष नेताहरू एक हुन सकेका छैनन्। उनीहरू एक हुन नसकेको कुराको एउटा सन्दर्भमा प्रदेश २ का मुख्यमन्त्रीको शपथग्रहण समारोह पनि हो, जहाँ महन्थ ठाकुर र उपेन्द्र यादवको मात्रै उपस्थिति थियो। शपथग्रहणको तयारी भइरहँदा जनकपुरमा न स्वागतद्वार बने न कुनै उत्सव नै भयो। ठाकुरबाहेक राजपाका शीर्षस्थ नेता नै देखिएनन्। जबकि राजपा अध्यक्षमण्डलमा महन्थ ठाकुरसहित राजेन्द्र महतो, अनिल झा, महेन्द्र राय यादव, शरत्सिंह भण्डारी र राजकिशोर यादव छन्। विजय गच्छदारले फोरमको विभाजन गरेपछि घोषणासभामा राजेन्द्र महतो र महन्थ ठाकुर पनि उपस्थित थिए। जबकि त्यो बेला तमलोपा र सद्भावना पार्टी एकअर्काका प्रतिस्पर्धी थिए। तर, उपेन्द्र यादव नेतृत्व पार्टीको प्रभाव कम गर्नका लागि अर्को फोर्स खडा गरिएपछि उनीहरू एकाएक मिल्न पुगे। ०६४ मा मधेसी जनअधिकार फोरम र सद्भावना सरकारमा गए, तमलोपा गएन। माधव नेपालको सरकार बन्दा तमलोपा, सद्भावना र विजय गच्छदार गए तर उपेन्द्र यादव सहभागी भएनन्। त्यसपछि झलनाथ खनालको सरकारमा उपेन्द्र यादव गए, गच्छदारसहित तमलोपा र सद्भावना पार्टी गएनन्। ०७२ असोज ३ मा संविधान जारी हुँदाको पृष्ठभूमिमा भने मधेसी दल एकै ठाउँमा थिए। उनीहरू एकै ठाउँ हुँदासमेत नेताको व्यक्तित्वको टकराव सतहमा छताछुल्ल भइरह्यो। लोकतान्त्रिक मधेसी मोर्चाको नाममा मोर्चाबन्दी गरेका उनीहरूले संविधान मस्यौदामा छलफल गर्नसमेत अवरोध सिर्जना गरे र संविधान जारी भएपछि दसगजामा बसेर नाकाबन्दी नै गरे। वीरगन्जमा आन्दोलन चर्केका बेला विराटनगर नाका खुकुलो थियो। उपेन्द्र यादवको सल्लाहमा विराटनगरको आन्दोलन चर्काउन महतो त्यहाँ पुग्दा उपेन्द्र सुटुक्क काठमाडौं हिँडेको राजपा महामन्त्री सुमन बताउँछन्। उनीहरूभित्रको आन्तरिक बेमेल यति बढेको थियो कि महतोले सीमा क्षेत्रमा आएर भैरहवा र विराटनगर बन्द नहुने हो भने वीरगन्जका जनताले मात्र समस्या भोग्नु उचित नहुने बताए। उनले यसो भनेको भोलिपल्टै वीरगन्जको सीमामा आवागमन सुरु भयो। मधेसमा टेक ओभर गर्न सके काठमाडौंमा सेयर बढ्छ भन्ने नाममा उपेन्द्र र राजपा मिले तर केन्द्रमा सरकारमा जाने भन्नेबारे एकचोटि पनि छलफल गरेनन्। राजनीतिज्ञ गुप्ताका अनुसार सुरुमा पुरानो सद्भावनाको जनाधार मधेस राजनीतिको नाममा खोस्नु, चाइना र भारतको कनेक्सनको विषय तथा मधेसीको प्रतिनिधित्व म एक्लै गर्छु भन्ने सोचको विकास र वैचारिक स्कुलिङका कारण मधेसकेन्द्रित दलहरू एकअर्काको प्रतिस्पर्धी बन्दै गएका हुन्। हिजो पनि मिल्या थिएनन्, आज पनि मिलेका छैनन् र भोलि पनि मिल्दैनन्, उनी भन्छन्। संघीय सरकारमा फोरमको सहभागिता हुने कुरा निश्चितजस्तै छ। यस्तो भयो भने प्रदेश २ को सरकारको समीकरणमा पनि ठूलो फेरबदल आउने देखिन्छ। त्यो फेरबदल भनेको फेरि राजपा र फोरमलाई प्रतिस्पर्धामा लैजाने नै हो। ठाकुरराम बहुमुखी क्याम्पसका प्रमुख डाप्रमोद कुशवाहा भने मधेसमा अस्तित्वमा रहेका दलबीच राजनीतिक प्रतिस्पर्धा हुनु अनिवार्य रहेको बताउँछन्।"
कांग्रेस संसदीय निर्वाचन : २१ गते मतदान,"काठमाडौं : कांग्रेस संसदीय दलको नेताका लागि निर्वाचन समितिले कार्यतालिका सार्वजनिक गरेको छ । निर्वाचन समितिको शुक्रबार बसेको बैठकले सोमबार हुने निर्वाचनका लागि आइतबार साढे चार बजे मतदाता नामावली सार्वजनिक गर्ने जानकारी दिएको छ । मतदाता नामावली सार्वजनिक भएको आधा घण्टासम्म त्यसमाथि दाबी विरोध गर्न पाइनेछ । मतदाताको दाबीविरोधमाथि निर्वाचन समितिले छानबिन गरेर साढे पाँच बजे अन्तिम नामावली प्रकाशन गर्नेछ । दल नेताका लागि उम्मेदवारको दरखास्त शुल्क ४१ हजार रुपैयाँसमेत निर्धारण गरिएको समितिका संयोजक चिनकाजी श्रेष्ठले जानकारी दिए । उम्मेदवारको दरखास्त शुल्कबाट प्राप्त हुने रकम निर्वाचन समितिले निर्वाचनको खर्चमा लगाउने उनको भनाइ छ । गत आइतबार मात्रै कांग्रेस केन्द्रीय कार्यसमिति बैठकले श्रेष्ठको नेतृत्वमा नवीन्द्रराज जोशी र भीष्मराज आङदेम्बे सदस्य रहेको तीन सदस्यीय निर्वाचन समिति गठन गरेको थियो । संसदीय दलको निर्वाचनका लागि उम्मेदवारले आइतबार साँझ ६ देखि साढे ७ बजेसम्म उम्मेदवारी मनोनयन गराउनुपर्नेछ । निर्वाचन समितिले उम्मेदवारको प्रथम नामावली पौने आठ बजे प्रकाशन गर्ने तयारी गरेको छ । त्यसको १५ मिनेटभित्र उम्मेदवारको दरखास्तउपर दाबीविरोध गर्न पाउने व्यवस्था छ । उम्मेदवारको दाबीविरोधमाथि समितिले छानबिन गरेर दोस्रो नामावली सवा आठ बजे प्रकाशन गर्नेछ । त्यसपछि सोमबार बिहान सवा नौ बजेसम्म उम्मेदवारले चाहेमा नाम फिर्ता लिन पाउनेछन् । लगत्तै समितिले सोही दिन साढे नौ बजे उम्मेदवारको अन्तिम नामावली प्रकाशन गर्नेछ । पार्टी सभापति शेरबहादुर देउवा र नेता प्रकाशमान सिंहले दल नेताका लागि उम्मेदवारी घोषणा गरिसकेका छन् । सोमबार १० देखि एक बजेसम्म दल नेताका लागि मतदान हुने कार्यक्रम छ । मतदान सकिएलगत्तै मतगणनाको व्यवस्था गरेको निर्वाचन समितिले मतदान गर्न आउँदा मतदातालाई निर्वाचनमा विजयी भएको प्रमाणपत्रको प्रतिलिपि, नागरिकता वा प्रमाण खुल्ने परिचयपत्रको प्रतिलिपि ल्याउन आग्रह गरेको छ । संसदीय दल नेताको निर्वाचन मिति निर्धारण भएसँगै कांग्रेसभित्र दौडधूप बाक्लिएको छ । अहिलेसम्म पार्टी सभापति शेरबहादुर देउवा र नेता प्रकाशमान सिंहले दल नेताका लागि उम्मेदवारी घोषणा गरिसकेका छन् । महामन्त्री शंशाक कोइरालालाई सर्वसम्मत दल नेता बनाउनुपर्ने भन्दै केही नेता लागिपरेका छन् । संघीय सदनअन्तर्गत प्रतिनिधिसभा र राष्ट्रियसभामा कांग्रेसका ७६ सभासद् छन् ।"
दुई पार्टीका सांसदलाई ओली र प्रचण्डले एकैठाउँ राखेर प्रशिक्षण दिने,"काठमाडौं : नेकपा एमाले र नेकपा माओवादी केन्द्रले शनिबार सांसदहरूको संयुक्त प्रशिक्षण गर्दैछन्। संघीय संसद भवन नयाँ बानेश्वरमा साढे ११ बजेबाट सुरु भएको संयुक्त प्रशिक्षणमूलक बैठकमा संसदमा कसरी प्रभावकारी भूमिका खेल्ने भन्नेमा दुई पार्टीका अध्यक्षहरूले प्रशिक्षण दिने एमाले नेता रवीन्द्र अधिकारीले जानकारी दिए। एकताको अन्तिम तयारीमा जुटेका एमाले र माओवादी केन्द्रले संसदको सपथग्रहणको अघिल्लो दिन सांसदहरूलाई संयुक्त रुपमा प्रशिक्षित गर्न लागेका हुन्। आइतबार सांसदहरूको सपथग्रहणको कार्यक्रम छ भने आउँदो सोमबारदेखि संघीय संसदको अधिवेशन सुरु हुँदैछ। दुई अलगअलग पार्टीका कार्यशैलीका भिन्नताहरूलाई कसरी समायोजन गर्ने र सत्तापक्षका रुपमा संसदमा कसरी प्रभावकारी भूमिका खेल्ने भन्नेमा प्रशिक्षण केन्द्रित रहने अधिकारीले बताए। एमाले सांसद रामकुमारी झाँक्रीले 'जिज्ञासा, कौतुहलता र चासोसहित' बैठकमा जान लागेको फेसबुकमा लेखेकी छन्।"
सत्ता बाँडफाँट टुंगो आइतबार,"काठमाडौं : एमाले अध्यक्ष केपी ओली र संघीय फोरम अध्यक्ष उपेन्द्र यादवबीच मंसिर अन्तिम साताबाट सुरु भएको सत्ता बाँडफाँटको छलफलले आइतबारसम्म निकास पाउने भएको छ । प्रधानमन्त्री ओली दुई पार्टीबीच बाँडफाँटको टुंगो लागेपछि आइतबारै सरकारलाई पूर्णता दिने तयारीमा छन् । फोरमले मन्त्रिपरिषद्मा दोस्रो वरीयतासहित तीन मन्त्री र एक राज्यमन्त्री अथवा दुई मन्त्री, एक राज्यमन्त्री र उपसभामुख मागेपछि वार्ता लम्बिएको हो । यादवले मन्त्रिपरिषद्मा आफ्नो मर्यादाक्रमबारे विगतकै बैठकमा दाबी राख्दै आए पनि प्रधानमन्त्री ओली र माओवादी केन्द्रका अध्यक्ष पुष्पकमल दाहालले स्पष्ट जवाफ नदिएको फोरम नेताहरूले बताएका छन् । म दुईदुईपटक उपप्रधानमन्त्री र परराष्ट्रमन्त्री भइसकेकाले प्रधानमन्त्रीपछिको मर्यादाक्रम हुनुपर्छ, मर्यादाक्रममा आफू अगाडि हुनुपर्ने कारण राख्दै यादवले भनेका छन् । एमाले सचिव प्रदीप ज्ञवालीले १५, १६ र १७ गते तीन दिन फोरमसँग तीव्र रूपमा परामर्श भएको र शनिबारसमेत हुने भएकाले आइतबारसम्म सरकारले पूर्णता पाउन सक्ने बताए । उनले भने, संविधान संशोधनमा एमाले ओपन छ । फोरम सहअध्यक्ष राजेन्द्र श्रेष्ठले विकासनिर्माण र जनतासँग सरोकार राख्ने मन्त्रालयबारे कार्यदलस्तरमा छलफल भएको जानकारी दिए । कुन मन्त्रालय भन्ने निश्चित भइसकेको छैन, उनले भने, पहिचानका मुद्दा मिलाउनुपर्छ । त्यसलाई व्यवस्थापन गर्न अलिकति समय त लागिहाल्छ । फेरि कसैले कसैमाथि धोका दिने काम गर्नु हुँदैन भन्नेमा ठोस प्रतिबद्धता खोजिएको छ । फोरम र राजपाले १३ महिने मधेस आन्दोलन र सातमहिने नाकाबन्दीका समयमा पहिचानसहितको संघीयता र संघीयतासहितको संविधान भन्ने मूल मुद्दा उठाएका थिए । तर, अहिले जनमत आफ्नो पक्षमा नआएको र एमालेको विगतको व्यवहारका कारण संविधान संशोधन हुनेमा शंका उब्जिएको फोरम महासचिव रामसहाय यादव बताउँछन् । फोरमले मन्त्रिपरिषद्मा दोस्रो वरीयतासहित तीन मन्त्री र एक राज्यमन्त्री अथवा दुई मन्त्री, एक राज्यमन्त्री र उपसभामुख मागेपछि वार्ता लम्बिएको हो । अहिले जनमत हाम्रो पक्षमा नभएकाले सात प्रदेशको साटो आठ बनाउन सक्दैनौं, प्रदेशको सीमांकन हेरफेर पनि गर्न सक्ने कुरा हुँदैन, उनले भने । संविधान संशोधनमा कार्यतालिकासहितको लिखित प्रतिबद्धता आए फोरम सरकारमा सहभागी हुने उनले बताए । संशोधनका लागि कार्यदल गठन गर्नुपर्यो र कार्यदलको निर्णयअनुसार संशोधन गर्नुपर्यो, उनले भने । फोरमबाट अध्यक्ष यादवको नेतृत्वमा सहअध्यक्ष राजेन्द्र श्रेष्ठ, नेता इस्तियाक राई र रेणु यादव मन्त्रीका मुख्य दाबेदार रहेको स्रोत बताउँछ । राजपा महासचिव मनीषकुमार सुमनले भने सत्ता साझेदारीका लागि सरकारले वार्ता नगरेको बताए । राजपाको मुख्य मुद्दा संविधान संशोधन नै भएको जानकारी दिँदै उनले फोरमले सरकारमा जान गरेको हतारोले मधेस मुद्दा ओझेलमा पर्न नहुने धारणा व्यक्त गरे ।"
सभापति र संसदीय दलको नेता एउटै व्यक्ति हुनुहुन्न : गगन थापा,"चितवन : नेपाली कांग्रेसका नेता गगन थापाले अहिलेको परिवेशमा पार्टी सभापति र संसदीय दलको नेता एउटै व्यक्ति हुनु उपयुक्त नभएको बताएका छन्। शनिबार चितवनामा भएको पत्रकार भेटघाटमा थापाले पार्टीलाई पूर्ववत् अवस्थामा फर्काउनुपर्ने महत्वपूर्ण जिम्मेवारी रहेको बताए। दुई तिहाई बहुमत पुर्याउन लागेको कम्युनिस्ट सरकारसँग संसद्मा भिड्नुपर्ने भएकाले एकै व्यक्तिले दुई मोर्चामा रहेर काम गर्न नसक्ने उनले बताए। फरक प्रसंगमा उनले विपक्षी दलको भूमिका अहिले गुण र दोषका आधारमा सरकारलाई सहयोग र विरोध मात्रै नभएर संविधानको मर्मअनुसार सरकार चल्यो कि चलेन भनेर त्यसको रखवाली गर्ने काम पनि भएको स्पष्ट पारे। नेपाल तरुण दल भारत महाराष्ट्रका सचिव पूर्णकान्त पौडेलले नेता थापालाई प्रवासी नेपालीका समस्याका बारेमा अवगत गराएका थिए। पौडेलले थापासँग भेट गरी नेपालबाट भारतमा रोजगारी, अध्ययन, व्यवसाय गरी बसेका नेपालीका अनगिन्ती समस्या भएको र त्यसको सरकारले सम्बोधन गर्न नसकेको जानकारी गराएका हुन्। भारतमा रहेका नेपाली सीमामा आवतजावत् गर्दा असुरक्षित हुने, भारतबाट नेपालमा सञ्चार सम्बन्ध गर्दा महँगो शुल्क तिर्नुपर्ने, नेपाली महिला यौन हिंसामापर्ने, श्रम शोषण हुने, परिचयपत्रको मान्यतामा विभेद्, के कति नेपाली भारतमा छन्, तथ्यांक नभएको, मृत्युपछि शव नेपालमा पठाउन कठिन हुने जस्ता समस्या नेपालीले भारतमा भोग्दै आएका छन्। भारतमा रहेका नेपालीको समस्या समाधानका लागि आफ्नो तर्फबाट पहल गर्ने नेता थापाले आश्वासन थिए।"
संघप्रदेश समन्वयको जिम्मा संघीय मामिलालाई,"काठमाडौं : संघ र स्थानीय तह तथा प्रदेश र स्थानीय तहबीच सम्पर्क र समन्वयको जिम्मा केन्द्रको परिमार्जित संघीय मामिला तथा सामान्य प्रशासन मन्त्रालयलाई दिइएको छ। सरकारले लागू गरेको नेपाल सरकार कार्यविभाजन नियमावली २०७४ अनुसार स्थानीय तहको संख्या, सिमाना, वडा र केन्द्र निर्धारणसम्बन्धी नीति, कानुन र मापदण्ड निर्धारणसमेत यही मन्त्रालयले गर्ने छ। सरकारले संघीय मामिला र स्थानीय विकास मन्त्रालयलाई गाभेर संघीय मामिला तथा सामान्य प्रशासन मन्त्रालय बनाएको थियो। मन्त्रालयहरूले गर्ने काम समेटी लागू गरेको कार्यविभाजन नियमावली २०७४ अनुसार संघीय मामिला तथा सामान्य प्रशासन मन्त्रालयको जिम्मेवारी २८ वटा कायम गरिएको छ। कार्यविभाजन नियमावलीअनुसार हालै संविधानमा व्यवस्था गरिएको राष्ट्रिय दलित आयोग, राष्ट्रिय समावेशी आयोग, आदिवासी जनजाति आयोग, मधेसी आयोग, थारु आयोग र मुस्लिम आयोगलाई समेत संघीय मामिला तथा सामान्य प्रशासन मन्त्रालयले हेर्ने छ। मन्त्रालयले संघीय निजामती सेवा र अन्य सरकारी सेवा व्यवस्थापन, संघ, प्रदेश र स्थानीय तहमा दरबन्दी सिर्जनालगायत नीति बनाउने र बढुवा समितिको सचिवालयका रूपमा काम गर्ने जिम्मेवारीसमेत पाएको छ। विशेष संरक्षित र स्वायत्त क्षेत्रको सीमांकन र संरचना नीति, कानुन र मापदण्डसमेत यही मन्त्रालयले निर्माण गर्ने व्यवस्था नियमावलीमा गरिएको छ। मन्त्रालयले स्थानीय तहमा पूर्वाधार नीति, कानुन, मापदण्ड, समन्वय र सहजीकरण गर्नेछ भने स्थानीय तहका पदाधिकारी र कर्मचारीको वैदेशिक भ्रमण नीति, कानुन र मापदण्ड बनाउने, संघीय कर्मचारी निकायसम्बन्धी काम, सार्वजनिक सेवा प्रवाह नीति, कानुन र मापदण्ड निर्माण, प्रशासन सुधार नीति, योजना, समायोजन र समन्वयको कामसमेत मन्त्रालयले गर्ने सरकारले जनाएको छ। मन्त्रालयले संघीय निजामती सेवा र अन्य संघीय सरकारी सेवा व्यवस्थापन, कर्मचारी कल्याण नीति, संघ, प्रदेश र स्थानीय तहमा दरबन्दी सिर्जनालगायत नीति बनाउने र बढुवा समितिको सचिवालयका रूपमा काम गर्ने जिम्मेवारीसमेत पाएको छ। मन्त्रालयले संघीय निजामती र अन्य संघीय सरकारी सेवाका पदाधिकारीको सेवा सुविधा, कर्मचारीको न्यूनतम शैक्षिक योग्यतासम्बन्धी नीति, कानुन र मापदण्ड निर्माण गर्ने, स्थानीय तहका सार्वजनिक पदाधिकारीको सुविधासम्बन्धी नीति र मापदण्ड तयार गर्ने लगायत काम पनि गर्ने प्रावधानसहितको कार्यविभाजन नियमावली लागू गरिएको प्रधानमन्त्री तथा मन्त्रिपरिषद् कार्यालयले जनाएको छ।"
सल्लाहकारमै करोडौं खर्च,"काठमाडौं : अहिले सबैको जिज्ञासा छ आर्थिक मितव्ययिताको नारा दिँदै आएका प्रधानमन्त्री केपी ओलीले सल्लाहकार समूह एवं स्वकीय सचिवालयमा कति कर्मचारी राख्लान् ? कुल बजेटको आधाभन्दा बढी रकम प्रशासनिक एवं कर्मचारीको तलबमा खर्च भइरहेको र संघीयता कार्यान्वयनमा अर्बौं रुपैयाँ थप खर्च हुने अवस्थामा प्रधानमन्त्री ओलीले आफ्नो सचिवालयमा ९१ जनाको जम्बो टोली राख्लान् या नराख्लान् ? यसअघिका प्रधानमन्त्रीले राज्यकोषमा करोडौं व्ययभार पार्दै सल्लाहकार समूह र स्वकीय सचिवालयमा मात्रै ९१ जनासम्म कर्मचारी राख्दै आएका थिए ।प्रधानमन्त्रीले सल्लाहकार समूहमा मन्त्री, राज्यमन्त्री, सरकारका सचिव, सहसचिव, उपसचिव र अधिकृतस्तरका कर्मचारीसरह सेवासुविधा पाउने गरी ४६ जनासम्म कर्मचारी राख्न पाउँछन् । स्वकीय सचिवालयमा पनि सचिव, सहसचिव, उपसचिव, अधिकृतदेखि कार्यालय सहयोगीस्तरका कर्मचारी गरी ४५ जनासम्म राख्न पाउने अधिकार प्रधानमन्त्रीलाई छ । प्रधानमन्त्री ओलीले मुख्य सल्लाहकारका रूपमा विष्णु रिमाललाई मन्त्रीसरहको हैसियतमा नियुक्ति गरेका छन् । मन्त्री तथा राज्यमन्त्रीकै सुविधा पाउने गरी प्रधानमन्त्रीलाई एक जना विशेष सल्लाहकार नियुक्ति गर्ने अधिकारसमेत छ तर तिनको काम भने खासै हुँदैन । यस्तै, अन्य सल्लाहकारमा राजनीतिक विषय समूह, विज्ञान तथा प्रविधि समूह, प्रशासन सुरक्षा समूह, भौगोलिक सूचना समूहलगायत विषयका सल्लाहकार छन् । यसअघिका प्रधानमन्त्रीले खासै काम नहुने भए पनि उनीहरूलाई राज्यमन्त्रीसरह सुविधा दिएर नियुक्ति दिँदै आएका थिए । अहिलेसम्म प्रधानमन्त्रीका सल्लाहकार तथा स्वकीय सचिवालयको टोलीको दुई अर्ब रुपैयाँभन्दा बढी खर्च भइसकेको प्रधानमन्त्री कार्यालयअन्तर्गत लेखा शाखाले जानकारी दिएको छ । बहुदल आएपछि यस्तो व्यवस्था सुरु भएको हो । अहिलेसम्म यसमा दुई अर्ब रुपैयाँभन्दा बढी खर्च भएको छ, प्रधानमन्त्री कार्यालयका लेखा शाखाका एक अधिकृतले भने । त्यसका गाडी खर्च भने समावेश नगरिएको उनको भनाइ छ । विगतमा प्रधानमन्त्रीको सल्लाहकार समूह र स्वकीय सचिवालयमा ९१ जना कर्मचारी राख्ने पद्धति ठीक नभएको र यसले फजुल खर्च मात्रै बढाउने प्रधानमन्त्री कार्यालयका सचिव प्रेमकुमार राईले बताए । केही विषयमा सल्लाहकार राख्नुपर्छ तर धेरै आवश्यक हुँदैन, उनले भने । धेरै सल्लाहकार राख्दा काममा चुस्तता आउनुको साटो संगठन भद्दा भई काममा ढिलासुस्ती हुन सक्ने भन्दै सानो आकारमा सल्लाहकार र स्वकीय सचिवालयको टोली राख्न प्रधानमन्त्रीलाई सुझाइएको उनको भनाइ छ । हामीले प्रधानमन्त्रीज्यूलाई चुस्त समूह राख्न सल्लाह दिएका छौँ, उनले भने । विगतमा दर्जनौं संख्यामा सल्लाहकार हँुदा शक्तिकेन्द्र पनि धेरै हुने र त्यसले प्रधानमन्त्रीलाई राम्रो सल्लाह दिनुको साटो बद्मान गराउने गरेका एक सचिवले बताए । कार्यालयका लेखा प्रमुख उपसचिव कृष्णप्रसाद देवकोटाले पनि प्रधानमन्त्रीकै वास्तविक सल्लाहकार नै मुख्यसचिव तथा प्रधानमन्त्री कार्यालयका सचिव हुने भएकाले बाहिरबाट धेरै सल्लाहकार राख्न नहुने तर्क गरे । परराष्ट्र र आर्थिक विषयमा सल्लाहकार राख्न सकिन्छ । अन्य विषयमा राख्नु फजुल खर्च मात्रै हो, उनले भने, अन्य सबै सल्लाह कर्मचारीतन्त्रबाट लिन सकिन्छ । प्रधानमन्त्रीले राख्न पाउने सल्लाहकार समूह मुख्य सल्लाहकार (मन्त्रीसरहको सुविधा, तलबभत्ता, गाडी)  एक जना विशेष सल्लाहकार (मन्त्री वा राज्यमन्त्रीसर सुविधा, तलबभत्ता, गाडी)  एक जना सल्लाहकार (राज्यमन्त्रीसरह सुविधा तलबभत्ता, गाडी)  पाँच जना वरिष्ठ विज्ञ (सचिवसरह सुविधा)  १० जना विशेषज्ञ (सचिवसरह सुविधा)  एक जना विशेषज्ञ (प्रथम श्रेणीका सहसचिवस्तरको सुविधा)  दुई जना सहायक विज्ञ (सहसचिवसरह सुविधा)  १२ जना अधिकृतस्तरका कर्मचारी, गाडीसमेत  सात जना कम्प्युटर अधिकृत  दुई जना कम्प्युटर सहायक, नासुसरह  पाँच जना स्वकीय सचिवालय समूह प्रमुख स्वकीय सचिव (सचिवस्तरको सुविधा)  एक जना स्वकीय सचिव (सचिवस्तरको सुविधा)  दुई जना स्वकीय सहसचिव (सहसचिवस्तरको सुविधा, गाडीसमेत)  सात जना स्वकीय उपसचिव (उपसचिवसरह सुविधा, गाडीसमेत)  तीन जना स्वकीय शाखा अधिकृत (अधिकृतसरह सुविधा)  नौ जना स्वकीय कम्प्युटर अधिकृत (अधिकृतस्तरको सुविधा)  दुई जना कम्प्युटर सहायक  दुई जना प्रशासन सहायक (नासुसरह)  नौ जना लेखापाल  एक जना सवारी चालक  पाँच जना कार्यालय सहयोगी  चार जना"

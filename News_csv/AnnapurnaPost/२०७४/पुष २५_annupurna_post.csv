शीर्षक,विवरण
गरिबीको जाडो,"विगतका वर्षहरूमा जस्तै यस वर्ष पनि जाडो र शीतलहरका कारण देशभर दर्जनौं व्यक्तिको ज्यान गएको छ। यसले गरिबी र त्यसको व्यवस्थापन नेपाली समाजका लागि चुनौतीको विषय बनेको देखाउँछ। जाडोबाट तराईमधेस बढी प्रभावित छ। शीतलहरसँगै चिसो हावाका कारण ज्यान गुमाउनेमा तराईका विपन्न छन्। नागरिक जाडोले भन्दा पनि गरिबीले मरिरहेका छन्। लगाउने बाक्लो लुगा र ओढ्नेओच्छ्याउने अभावमा सर्वसाधारणको ज्यान गएको छ। निर्माणको काममा खट्ने मजदुर, मिस्त्रिदेखि ठेलारिक्सा चलाउने, भारी ओसार्ने र घुम्ती व्यापार गर्नेलगायत चिसोबाट बढी प्रभावित छन्। जाडोका कारण काम नपाएपछि दैनिक ज्यालादारी गर्ने मजदुर र श्रमिकको जीवन झनै कष्टकर बनेको छ। मान्छेको जीवन सहज बनाउन पालिएका गाईवस्तु र पशुपंक्षीको हालत पनि नाजुक छ। जाडोका कारण खासगरी बालबालिका, बिरामी र वृद्धवृद्धा बढी प्रभावित छन्। पश्चिम नेपालको कन्चनपुरमा शीतलहरकै कारण स्कुलसमेत बन्द गरिएका छन्। चिसोकै कारण मौसमी रुघाखोकी, कोल्ड डायरिया, निमोनिया र ज्वरोले जनजीवन प्रभावित छ। न्यानो लुगा अभावमा जीवन संकटपूर्ण त छँदैछ, अज्ञानता, अशिक्षा र चिसो व्यवस्थापन गर्नेबारे सामान्य ज्ञानसमेत नहुँदा सर्वसाधारण झनै पीडित बनेका छन्। चिसोकै कारण मान्छे मरेका खबर सार्वजनिक भएपछि स्थानीय सरकार, केही सामाजिक तथा परोपकारी संस्थाले दुईचार ट्रक दाउरा र एकाध ठाउँमा कम्बल बाँडिरहेका छन्। तर यसले मात्र समस्या समाधान हुँदैन। नागरिक मात्रै होइन, सरकार र प्रशासनलाई समेत भविष्यको चिन्ता र सरोकारभन्दा वर्तमानको व्यवस्थापन महŒवपूर्ण बन्ने गरेको छ। जाडोले मान्छे मरेपछि दुईचार ट्रक दाउरा प्रभावितस्थलमा पठाउनु मात्र समाधान होइन। जाडोयाममा शीतलहर र गर्मीयाममा लू खासगरी तराईमधेसको कहर नै बनेको छ। एउटा कामयाव सरकारसँग गर्मीजन्य, बाढीजन्य र चिसोजन्य प्रकोपलाई स्थायी रूपमा व्यवस्थापन गर्ने सोच र संयन्त्र हुनुपर्छ, तर अहिलेसम्म त्यस्तो संयन्त्र निर्माण हुन सकेको छैन। स्थानीय सरकारलाई आर्थिकलगायतका थुप्रै अधिकारले सुसज्जित बनाइएको छ तर उसका प्रारम्भिक क्रियाकलापले सकारात्मक संकेत गरिरहेको छैन। सरकारी व्यवस्थापनको असक्षमता आफ्नो ठाउँमा छ, जाडोमा अन्धविश्वास र अशिक्षाले पनि कतिपयको ज्यान गएको छ। चिसोले लत्रिएको बिरामीलाई धामीझाँक्री र झारफुक गर्ने प्रचलनले पनि मृतकको संख्या बढाएको छ। जाडोमा बन्दकोठामा आगो बालेर सुत्दा अक्सिजन अभावमा पनि कतिको ज्यान गएको छ। बाक्लो हुस्सुका कारण सडकमार्गमा समेत सवारी दुर्घटना भएका छन्। संसारका कतिपय देशमा वर्षको एकदुई महिना होइन, दुईचार महिनै तापक्रम शून्य डिग्री सेल्सियसबाट तल झरेको हुन्छ। तर पनि त्यहाँ जाडोले विरलै मान्छे मर्छन्। घरमा जाडोबाट बच्न सेन्ट्रल हिटिङ सिस्टम जडान गरिएको हुन्छ। न्यानो लुगा, उचित भोजन र स्वास्थ्यबारेको सचेतताकै कारण उनीहरूले मर्नु पर्दैन। हाम्रोमा भनेजस्तो भौतिक पूर्वाधार नभए पनि जाडोमा आफ्नै घरबारीमा उपलब्ध हुने अदुवा, लसुन, मरिच र टिमुरजस्ता औषधीय मसला हालेर चिया, कफी, खोले र सुप (सुरुवा) नियमित खाने हो भने जाडोकै कारण हुने मृत्युबाट बच्न सक्छौं। प्रभावितलाई दुःखमा साथ दिनु मानवीय धर्म हो। सम्भव भए नयाँ, नभए उपयोग गर्न मिल्ने लत्ताकपडा संकलन गरेर चिसोप्रभावित व्यक्ति र बस्तीमा पुर्याउनु हामी सबैको कर्तव्य हुन्छ। राज्यले आफ्नो नागरिकप्रतिको दायित्व पूरा गरी आमसर्वसाधारणमा यस्तो मानवीय भावनाको विकास गराउन पहल गर्नु आवश्यक छ।"
गोविन्द केसीलाई बयानका लागि सर्वोच्च लगियो,"काठमाडौं : अदालतको अवहेलना मुद्दामा बयानका लागि डा गोविन्द केसीलाई सर्वोच्च अदालत लगिएको छ। केसीलाई पक्राउ गरी मंगलबार बिहान ९ बजे अदालतमा पेश गर्न सर्वोच्चले सोमबार आदेश दिएको थियो। न्यायालयको जनआस्थामाथि खलल पुर्याएको अभियोगमा सर्वोच्च अदालतले सोमबार प्राडागोविन्द केसीलाई पक्राउ आदेश जारी गरेपछि प्रहरीले केसीलाई पक्राउ गरी महानगरीय प्रहरी वृत्त सिंहदरबार लगिएको थियो। केसी पक्राउको विरोधमा बिहानैदेखि माइतिघर मण्डलामा उनका समर्थकले प्रदर्शन जारी राखेका छन्। सोमबार के भयो? त्रिवि चिकित्साशास्त्र अध्ययन संस्थान (आईओएम) का तत्कालीन डिन डाशशि शर्माको पुनर्बहालीको फैसलालाई लिएर केसीले सोमबार आयोजित पत्रकार सम्मेलनमा प्रधानन्यायाधीश र न्यायालयको गरिमामाथि गम्भीर चोट पुग्ने गरी अभिव्यक्ति दिएको भन्दै सर्वोच्चकै शाखा अधिकृत नेत्रबन्धु अर्यालले सोमबार साढे ४ बजे अवहेलना मुद्दा चलाउन सर्वोच्चलाई प्रतिवेदन दिएका थिए। सोही प्रतिवेदनका आधारमा आकस्मिक रूपमा पेसी तोकेर केसीलाई पक्राउ आदेश दिइएको थियो। केसीलाई फौजदारी कसुरअन्तर्गत न्याय प्रशासन ऐन, २०७३ को दफा १७ (४) अनुरुप अदालतको अवहेलनामा एक वर्षसम्म कैद र १० हजार रुपैयाँसम्म जरिवानाको माग गरिएको छ। उक्त दफामा न्याय सम्पादनको कार्यमा कसैले अवरोध वा अवज्ञा गरे यस्तो सजायको व्यवस्था छ। केसीविरुद्धको अवहेलना मुद्दामा सुनुवाइपछि सर्वोच्चका न्यायाधीश डम्बरबहादुर शाहीको एकल इजलासले केसीलाई पक्राउ गरी मंगलबार बिहान नौ बजे सर्वोच्चमा हाजिर गराउन गृह मन्त्रालय र प्रहरी प्रधान कार्यालयका नाममा आदेश जारी गरेको थियो। अब के हुन्छ ? पूर्वमहान्यायाधिवक्ता रमनकुमार श्रेष्ठका अनुसार केसीलाई मंगलबार पक्राउ गरी सर्वोच्चमा हाजिर गराएपछि फौजदारी अवहेलना मुद्दा भएकाले ठाडै बयान लिइनेछ। बयान सकिएपछि सर्वोच्च अदालत र केसीका कानुन व्यवसायीले केसीले अवहेलना गरेका हुन् वा होइनन् भन्ने विषयमा संयुक्त इजलाससमक्ष आफ्ना जिकिर प्रस्तुत गर्नेछन्। सुनुवाइ सकिएपछि सर्वोच्चले केसीलाई सजाय तोक्ने वा सफाइ दिने विकल्पमध्ये एउटा निर्णय दिनेछ। यो विशेष प्रकृतिको फौजदारी अवहेलना भएकाले अदालतबाट सीधै पक्राउ आदेश जारी गरी बयान गराउन मिल्छ, श्रेष्ठले भने। केसीविरुद्धको अवहेलना मुद्दामा सुनुवाइपछि सर्वोच्चका न्यायाधीश डम्बरबहादुर शाहीको एकल इजलासले केसीलाई पक्राउ गरी मंगलबार बिहान नौ बजे सर्वोच्चमा हाजिर गराउन गृह मन्त्रालय र प्रहरी प्रधान कार्यालयका नाममा आदेश जारी गरेको छ। अदालतको अवहेलनामा एक वर्षसम्म कैद र १० हजार रुपैयाँसम्म जरिवानाको माग गरिएको छ। सम्बन्धित समाचारहरू आकस्मिक पेसीमा पक्राउ आदेश अनशन सुरु गरेको तीन घण्टापछि डा गोविन्द केसी पक्राउ केसीको अन्तर्वार्ता : 'मेरो लडाइँ असल न्यायाधीशविरुद्ध होइन' डा केसी पक्राउविरूद्ध बाबुराम र गगन सडकमा केसीलार्इ रातारात पक्राउ गरिएकोमा प्रधानमन्त्री असन्तुष्ट गोविन्द केसी भन्छन् अब प्रधानन्यायाधीशविरुद्ध लड्छु गोविन्द केसीलाई पक्रन आदेश दिँदा सर्वोच्चको 'तीब्र गति' सर्वोच्च र गोविन्द केसीबीचको विवादमा कसले के भने ?"
"एमालेमाओवादी एकताः अझै पुगेन होमवर्क, बनेन कार्यदल","काठमाडौँः नेकपा एमाले र माओवादी केन्द्रबीच मंगलबार बसेको पार्टी एकता संयोजन समितिको बैठकले राष्ट्रिय र प्रदेश सभा गठनका लागि कार्यदल बनाएको छ । दुई दलबीचको एकता संयोजन समिति बैठकमा तीनवटा एजेन्डामा छलफल भए पनि प्रदेश सभा गठन, मूख्यमन्त्री छनोट र प्रदेश सरकार निर्माणका लागि दुई दलका नेता सम्मिलित कार्यदल बनाउने निर्णय गरेको हो । एमाले अध्यक्ष केपी शर्मा ओली स्वास्थ्य जाँचका लागि थाइल्यान्ड जानुअघि भएको दुई दलबीचको आजको बैठकमा पार्टी एकताका लागि संयुक्त कार्यदल निर्माण, एकीकृत पार्टीको वैचारिक नीतिको स्वरुप निर्माण र सांगठानिक संरचनाबारे छलफल भएको थियो । तर, पार्टी एकताका लागि संयुक्त कार्यदल बनाउने निर्णय गर्न दुई दल असफल भएका छन् । दुई दलले प्रदेश सभा गठन, मूख्यमन्त्री छनोट र प्रदेश सरकार निर्माणका लागि ६ सदस्यीय कार्यदल बनाएका हुन् । यो कार्यदलले सरकारसँग वार्ता पनि गर्ने भएको छ । आजको बैठकले प्रदेश सभाका लागि दुई दलका नेता सम्मिलित कार्यदल बनाउने निर्णय गरेको छ, एमालेका उपाध्यक्ष वामदेव गौतमले भने, पार्टी एकताबारे भने अध्यक्ष ओलीजी बैंकक पुगेर नफर्केसम्मका लागि होमवर्क गर्ने सहमति भएको छ । पार्टी एकता संयोजन समितिको बैठकले राष्ट्रियसभा, प्रदेशसभा र प्रदेश सरकार गठनका लागि सुवासचन्द्र नेम्वाङ, शंकर पोख्रेल, सुरेन्द्र पाण्डे, रामबहादुर थापा बादल, बर्षमान पुन र मातृका यादवसहितको कार्यदल बनाएको एमाले उपाधक्ष्य गौतमले बताए ।"
कांग्रेसको प्रवक्ता बनेपछि विश्वप्रकाश शर्माले यसो भने,"काठमाडौं: युवा नेता विश्वप्रकाश शर्मा नेपाली कांग्रेसको प्रवक्तामा नियुक्त भएका छन् । कांग्रेसका सभापति तथा प्रधानमन्त्री शेरबहादुरले प्रवक्तामा नियुक्त गरेपछि शर्माले कांग्रेसका आधिकारिक धारणा र सार्वजनिक चासोका कुरा पस्ट्याउने बताए । गुटगत भेला स्वभाविक शर्माले प्रवक्ता भएपछि पहिलो प्रतिक्रिया दिँदै कांग्रेसका गुटगत भेला स्वभाविक भएको बताए । प्रवक्ता शर्माले फुटबलमा हारेर मैदानबाट निस्किएको टिममा एक अर्काको कमीकमजोरी खोजिनु स्वभाविक भएको बताए । फुटबलमा हारेर मैदानबाट निस्किएको टिममा कमीकमजोरीको खोजी हुन्छ, शर्माले भने, हाम्रो पार्टीमा समेत त्यही भएको हो, अनौपचारिक छलफल बैठक भइरहन्छन् । उनले अबका दिनमा पार्टीको आधिकारिक धारण आफूमार्फत बाहिर आउने बताए । प्रवक्ता शर्माले पार्टी गम्भीर आत्मासमिक्षाको अवस्थामा रहेको बताए । प्रतिनिधि सभा र प्रदेश सभामा भएको पराजयको गम्भीर आत्मासमिक्षाको चरणमा जाँदैछौ, उनले थपे । हारमा दुई प्रमुख कारण प्रवक्ता शर्मा कांग्रेसको पराजय पछाडि आन्तरिक र बाह्य दुवै कारण रहेको बताउँछन् । निर्वाचनमा मुखमा भएको वाम गठबन्धनदेखि आफ्नो सरकारले गरेका राम्रा काम जनतामा पुर्याउन नसक्दा कांग्रेसले हार्नुपरेको उनको भनाइ छ । उनले शान्तिप्रक्रियालाई निस्कर्षमा पुर्याउने, सविधान निर्माण गर्नेदेखि स्थानीय तह, प्रतिनिधि सभा र प्रदेश सभाको निर्वाचन सफलतापूर्वक गराउन सफल कांग्रेसले त्यो कुरा जनतालाई बुझाउन नसकेको बताए । कांग्रेसका बौद्धिक र प्रखर वक्ता शर्माले छिट्टै केन्द्रीय समितिको बैठक बोलाइने बताए । उनले केन्द्रीय समिति बैठकमार्फत महासमिति बैठक बसी निर्वाचनमा भएको पराजयको कारण र पार्टीको पुनर्जागरण आदि विषयमा छलफल हुने बताए । नवनियुक्त प्रवक्ता शर्मा झापा क्षेत्र नम्बर १ मा वाम गठबन्धनका उम्मेदवार सुरेन्द्र कुमार कार्की (राम कार्की)सँग गत निर्वाचनमा झिनो मतले पराजित भएका थिए । शर्माले प्रतिनिधि सभा र प्रदेश सभा निर्वाचनमा कांग्रेसको पराजयसँगै कार्यकर्ताको मनोबल बढाउने उद्धेश्यका साथ मेचीमहाकाली अभियान समेत सुरु गरेका छन् । पराजयपछि नेतृत्व परिवर्तनको बहस चलिरहेका बेला शर्मा वर्तमान सभापति शेरबहादुर देउवाको पक्षमा देखिएका थिए । गगन थापा, नवीन्द्रराज जोशी र प्रदिप पौडेल लगायत नेताले विशेष महाधिवेशन माग गरिरहेको अवस्था शर्मा त्यसको विपक्षमा उभिएका थिए । विश्वप्रकाशको अन्तर्वार्ता : 'अस्पताल पुगेको कांग्रेस सानोतिनो उपचारले निको हुँदैन' कांग्रेसको नेतृत्व फेर्ने प्रस्तावविरुद्ध किन उभिए विश्वप्रकाश ?"
"'केसीका मागमा अदालत नभागोस्, छानबिन गरोस्'","काठमाडौं : चिकित्सा शिक्षा तथा स्वास्थ्य सेवामा सुधारका विषय उठाएर यसअघि १३ पटक अनसन बसिसकेका डा गोविन्द केसीलाई सोमबार अनसनस्थलबाटै पक्राउ गरिएपछि सर्वत्र विरोध भएको छ। १४ औँ अनसनका क्रममा उनलाई पक्राउ गरिएपछि सामाजिक सञ्जालबाट सुरु भएको विरोध मंगलबार सडकमा पनि देखिएको थियो। काठमाडौंको माइतीघरमा उनका समर्थक र सर्वसाधारणले मंगलबार बिहान उनको रिहाइको माग गर्दै प्रदर्शन गरे। उक्त प्रदर्शनमा पूर्व प्रधानमन्त्री डा बाबुराम भट्टराईदेखि दलका नेताहरू र विभिन्न पेशा व्यवसायसँग सम्बद्ध व्यक्तिहरू सहभागी भए। १४ औँ पटकको अनसन बसेको केही घण्टामै उनलाई पक्राउ गर्न सर्वोच्चले आदेश दिएको थियो। सर्वोच्चका न्यायाधीश डम्बरबहादुर शाहीको एकल इजलासले अदालतको अवहेलनाजनक अभिव्यक्ति दिएको अभियोगमा पक्राउ गरी हाजिर गराउन आदेश दिएपछि प्रहरीले उनलाई पक्राउ गरेको हो। केसीका माग डा केसीले अनसन घोषणा गर्दै पाँचवटा माग राखेका छन्। प्रधान न्यायाधीश गोपाल पराजुलीको राजीनामा र उनका क्रियाकलापमाथि छानबिन उनको पहिलो माग छ। उनले प्रधानन्यायधीश पराजुलीलाई 'भ्रष्ट' तथा 'माफिया' भनेका छन्। 'पदीय मर्यादाविपरीत न्यायालयमा भ्रष्टाचार संस्थागत गर्ने तथा न्यायलाई बिक्रीको विषय बनाउने भ्रष्ट प्रधान न्यायाधीश गोपाल पराजुलीद्वारा पदबाट तत्काल राजीनामा गरियोस्', केसीको माग छ, 'तत्पश्चात उनका भ्रष्ट क्रियाकलापहरुमाथि छानबिन र कारबाही गरियोस्।' न्यायलय न्यायको किनबेच गर्ने भ्रष्ट र अपराधीहरूको संरक्षण गर्ने तथा इमान्दारहरूलाई दण्डित गर्ने गिरोहको नियन्त्रणमा रहेको केसीको आरोप छ। 'कानुन र विधिको शासन हावी हुनुपर्नेमा कानुनलाई निकृष्ट व्यक्तिगत स्वार्थ पूर्ति गर्ने माध्यम तथा आफ्ना न्यायिक अपराध छोप्ने खोल बनाइएको' दावी गर्दै उनले भनेका छन् 'न्यायालयको मर्यादा बचाउन पनि भ्रष्ट र माफिया प्रधान न्यायाधीश गोपाल पराजुलीविरुद्ध लड्नुको अब विकल्प छैन।' 'भ्रष्ट र अपराधीरूको पक्षमा फैसला भएर न्याय विक्री भइरहेको दुर्भाग्यपूर्ण अवस्था छर्लंग रहेको' केसीले उल्लेख गरेका छन्। केसी पक्राउपछिका प्रतिक्रिया हतार हतार अनसनस्थलबाटै केसीलाई पक्राउ गरिएपछि समाजिक सञ्जालमा नेपालको न्याय प्रणालीका बारेमा विभिन्न कोणबाट टिप्पणी भएका छन्। कतिपयले पटकपटक अनसन बसी राज्यसंयन्त्रलाई अनावश्यक दवाब दिएको भन्दै केसीको भूमिकामाथि नै शंका गरेका छन् भने कतिले उनलाई पूर्वाग्रह राखेर पक्राउ गरिएको भनेका छन्। मंगलबार भएको प्रदर्शनमा कांग्रेस नेता गगन थापाले आफूलाई पनि अदालतको मानहानीमा मुद्दा चलाउन चुनौती दिए। 'श्रीमान् ! डा गोविन्द केसीलाई मानहानी लाग्छ भने हामी सबैलाई लगाइयोस्। यो कुनै व्यक्तिसँग सम्बन्धित निजी विषय होइन, अदालतको सम्मान बढाउनका लागि हो।', उनले भने, 'तत्काल रिहा गरियोस्। उनका मागका बारेमा र अदालतका बारेमा उठाएका प्रश्नमा भाग्ने होइन, छानबिन होस्। दूधको दूध पानीको पानी छुट्याइयोस्।' प्रदर्शनमा बोल्दै विवेकशील साझा पार्टीका संयोजक रवीन्द्र मिश्रले केसीलाई पक्राउ गर्नु निन्दनीय र लाजमर्दो विषय भएको टिप्पणी गरे। 'सरकारका लागि यो लाजमर्दो विषय हो। केसीलाई सक्दो छिटो रिहा गर्नुपर्छ', उनले भने, 'उनका गम्भीर आरोपका बारेमा छानबिन गर्नुपर्छ।' नेपालमा न्यायालयदेखि हरेक संस्थामा राजनीतिकरण भएको तर्क गर्दै मिश्रले केसीका आरोपलाई अवहेलनाका रुपमा नभई उनको मनसाय हेरिनुपर्ने बताए। 'उहाँले अभिव्यक्ति दिँदा अलिकति आक्रोस मिसिएको छ तर उहाँको मनसाय हेर्नुपर्छ।' जनताका पक्षमा आवाज उठाउने केसीजस्ता अभियन्तालाई सिध्याउन माफियाहरूले अवहेलना लगाएको कतिपयको शंका छ। जस्तो माओवादी केन्द्रका नेतासमेत रहेका पूर्व उपप्रधानमन्त्री नारायणकाजी श्रेष्ठले यसलाई राज्यशक्तिको दुरुपयोग भनेका छन्। डागोविन्द केसीको रातारात गिरफ्तारी कानुनको नाममा गरिएको ज्यादति हो।""अदालतको मानहानि""लाई सत्याग्रही बिरुद्ध हतियार बनाईनु नितान्त गलत छ।फेरि दोहोर्याएर भन्छु,अदालत""भगवान""होइन। राज्यको पुनसंरचना गर्दा न्यायालयलाई भने यथावत राखियो।त्यसको पनि परिणाम हो यो।सम्बन्धित सबैले बुझुन् ।  ()  ,  यो देशमा खुलेआम गुन्डागर्दी गरेर पैसा असुल्ने अपराधीहरु माननीय भए । कुख्यात त्यस्ता गुन्डाहरुलाई प्रहरीले सुरक्षा दिएर स्यालुट हान्दैछ । यता, जनताको पक्षमा आवाज उठाउने ईमान्दार प्राडा गोविन्द केसी गुरुहरु जेलमा बस्नु पर्ने दिन आयो । माफियाले ईमान्दारलाई सिध्याउने यसरी नै त हो !   ()  ,  श्रीमान्हरुको न्याय: गोपाल खड्का, चुड़ामणि शर्माहरु जस्ता प्रमाणित भ्रस्टाचारीहरुलाई घरको बास; बृहत्तर सामूहिक हितका लागि लड्ने गोविन्द केसी जस्तालाई जेलको बास    ()  ,  निवर्तमान सभामुख ओनसरी घर्तीले डा केसीका माग जायज रहेको भन्दै विधिसम्मत समाधान गर्नुपर्ने बताएकी छन्। पदमा छँदा भनें पनि गरें पनि, आज पनि भन्छु, प्रयास गर्छु,  का माग ठिक छन्। यसलाई ठिक बिधिमा ढालेर समाधान गर्नुपर्छ ।   ()  ,  विधिभन्दा व्यक्ति शक्तिशाली भएको टिप्पणी गर्दै कांग्रेस नेता विश्वप्रकाश शर्माले केसीका पक्षमा ऐक्यबद्धता जनाएका छन्। नितिमाथि जब नियत हावी हुन्छ , तब यस्तो हुन्छ ! विधिभन्दा ब्यक्ति बलशाली जब हुन्छ,तब यस्तो हुन्छ !! गोपाल श्रीमान् ! एउटा सन्त फकिरले न्यायालयको मर्यादा जोगाउं भन्यो त के आतंकवादी अपराधनै गर्यो ?    शर्मा ()  ,  पहिलेपहिले अदालतको मानहानी मुद्वामा कसैलाई पनि रातारात पक्राउ गरेको कहिल्यै सुनेको थिइन। डा गोबिन्द केसिको अभिव्यक्तिबाट अदालतको कस्तो मानहानी हुन पुगेछ श्रीमान? सरकारलाई थाहै नदिइकन उहाँलाई रातारात पक्राउ गर्नुपर्ने। जनता जान्न चाहन्छ।    ()  ,  डा के सीसंग सिंहदरबार प्रहरी वृत्तमा! वहाँको मनोवल अत्यन्त उच्च छ! वहाँको साथमा सम्पूर्ण नेपाल र नेपाली छन्! सत्य र सत्ताको लडाइँमा तत्काल सत्ताले जिते पनि अन्तत: सत्यको जीत हुन्छ!     ()  ,  डा गोविन्द केसीलाई पक्रनु ज्यादती हो। विवेक प्रयोग हुनुपर्थ्यो।   ()  ,  अपराधको लागि मनशाय हुनुअपराध निर्धारणको प्रथम शर्त हो । डाकेसी वारेको अदालती आदेशमा फौजदारीमा लगत राख्नु भनिएको छ । डाकेसीको आरोप र अदालती भ्रष्टाचार हटाउँछु भनी स्वयं प्रन्याहरूले भन्नुमा के फरक छ ?   ()  ,  कतिपयलाई केसीले पटकपटक अनसन बसेको चित्त बुझेको छैन। उनीहरूको धारणा छ कि सडकबाट होइन कानुनी बाटोबाट समाधान खोज्नुपर्छ। कतिपयले भने न्यायालयलाई खुइल्याइएको भन्दै केसीको आलोचना पनि गरेका छन्। गोविन्द केसि का सबै हर्कत आँखा चिम्लिएर समर्थन गर्न त सकिन्न तर आज जे भै रहेछ त्यो चै बिल्कुल गलत हो। सडकबाट हैन कानुनी प्रक्रिया बाट समस्या को हल खोजियोस् ! उनको समर्थनका नाममा अदालत बिरुद्ध जथाभावी बोल्नु पनि गलत नै हो।ब्यक्ति खराव हुनसक्छ न्यायलय हैन! विकल्प ()  ,  अब नेपालमा डा शब्दको अौचित्य समाप्त हुन लागेको हो त ?? डा गोविन्द केसी सर समयको बर्बादी किन यति धेरै अन्सन बस्नु हुन्छ ? यदि सक्नु हुन्छ भने नेपालको अति दुर्गम बस्तीहरुमा अहिले पनि कति दुख पिडामा रुमालिरहेका छन् तिनीहरूलाई अलिकति मात्र भए पनि मलम पट्टि गर्नुहोस्,यो नै राम्रो।    (_)  ,  डा गोविन्द केसी को निस्था र इमान्दरिता माथि केही शंका भएन । १४ १४ पटक सम्म अनसन बसेका केसी एक रात थुना पर्दा आकाश खसिहाल्दैन । न्याधिस को मानविय त्रुटी भयको पनि हुन सक्ला । तर यति धेरै न्यायलयलाई खुईलाउद झनै अस्थिरता आउन सक्छ ।   ()  ,  सम्बन्धित समाचारहरू आकस्मिक पेसीमा पक्राउ आदेश अनशन सुरु गरेको तीन घण्टापछि डा गोविन्द केसी पक्राउ केसीको अन्तर्वार्ता : 'मेरो लडाइँ असल न्यायाधीशविरुद्ध होइन' डा केसी पक्राउविरूद्ध बाबुराम र गगन सडकमा केसीलार्इ रातारात पक्राउ गरिएकोमा प्रधानमन्त्री असन्तुष्ट गोविन्द केसी भन्छन् अब प्रधानन्यायाधीशविरुद्ध लड्छु गोविन्द केसीलाई पक्रन आदेश दिँदा सर्वोच्चको 'तीब्र गति' सर्वोच्च र गोविन्द केसीबीचको विवादमा कसले के भने ? गोविन्द केसी १४ औँ पटक अनसनमा केसी रिहाइको माग गर्दै माइतीघरमा प्रदर्शन बयानका लागि गोविन्द केसी सर्वोच्चमा"
स्वास्थ्य परीक्षणका लागि एमाले अध्यक्ष ओली बुधबार बैंकक जाँदै,"काठमाडौं: नेकपा (एमाले) का अध्यक्ष केपी शर्मा ओली नियमित स्वास्थ्य परीक्षणका लागि बुधबार थाइल्याण्डको बैंकक जाँदै छन्। ओली बुधबार मध्याह्न साढे १२ बजे थाई एयरवेजबाट बैंकक जाने एमाले सचिव प्रदीप ज्ञवालीले जानकारी दिए। ज्ञवालीका अनुसार अध्यक्ष ओलीले बैंककस्थित वुङरुगाड अस्पतालमा उपचार गराएर जान लागेका हुन्। सचिव ज्ञवालीले ओलीका साथ धर्मपत्नी राधिका शाक्य, भतिजा राजेश शाक्य र चिकित्सकसमेत जाँदै छन्। मिर्गौला प्रत्यारोपण गरेपछि नियमित स्वास्थ्य परीक्षणका लागि उनी बैंकक जाने गरेका छन्। निर्वाचनको बेला दौडधुपका कारण ओलीको स्वास्थ्यमा परीक्षण गराउनुपर्दछ भनी चिकित्सकको सुझावअनुसार उनी बैंकक जान लागेका हुन् निर्वाचनअघि नै स्वास्थ्य परीक्षण गराउने चिकित्सकको सल्लाह भए पनि निर्वाचनको कारण उनी जान सकेका थिएनन्। स्वास्थ्य परीक्षण गराई ओली माघ २ गते स्वदेश फर्कने कार्यक्रम रहेको सचिव ज्ञवालीले जानकारी दिए। रासस"
पार्टी एकता नभए पनि पाँच वर्ष वाम सरकारः शेरधन,"भक्तपुरः नेकपा एमालेको युवा नेता तथा पूर्वमन्त्री शेरधन राईले निर्वाचन आयोग अदृश्य शक्तिको प्रभावमा परेको आरोप लगाएका छन् । रफत सञ्चार क्लबमा आयोजित साक्षात्कार कार्यक्रममा बोल्दै उनले निर्वाचन आयोगको पछिल्लो गतिविधिलाई नियाल्दा देशी विदेशी शक्तिको तुरुपको र संविधानवपरित काम गरिरहेको आरोप पनि लगाएका छन् । राईले देउवा सरकाले जनादेश र संविधानविपरित आफ्नो आयु लम्बाउने काम गरेको भन्दै उसले गरेका हरेक महत्वपूर्ण बिषय वाम गठबन्धनको सरकारलाई मान्य नहुने बताए । वाम गठबन्धन टुटाउन देशीविदेशी शक्ति लागिपरेको बताउँदै उनले भने, जनताले पार्टी एकीकरण गर्न नसके पनि न्यूनतम् पाँच वर्ष सत्ता सञ्चालनका लागि जिम्मेवारी प्रदान गरेकोले अब एमाले र माओबादी यसबाट पछि हट्न सक्दैनन् । एमाले अध्यक्ष केपी शर्मा ओली र माओवादी अध्यक्ष प्रचण्डको विकल्प नभएको भन्दै उहाँले नयाँ पुस्ता सक्ष्म भएता पनि वाम गठबन्धनका केही व्यक्तिहरुले नयाँ पुस्ताको प्रधानमन्त्री भने पनि समयसापेक्ष नरहेकोे बताए । प्रदेश सरकारका लागि सबैभन्दा ठूलो बिषय आर्थिक पाटो रहेको बताउँदै उनले समस्या देखिए पनि समाधान गर्न स्रोत साधनको उपयोग गरिने उल्लेख गरे । केही समयमै बन्ने प्रदेश नं एकको प्रदेश तर्फको मुख्य मन्त्री आफू बन्ने भन्दै त्यसका लागि आफू सम्पूर्ण रुपमा तयार रहेको उनले बताए ।"
भारतीय राजदूतले खुमलटार पुगेर प्रचण्डलाई भेटे,"काठमाडौं : नेकपा माओवादी केन्द्रका अध्यक्ष पुष्पकमल दाहाल प्रचण्ड र भारतीय राजदूत मञ्जिवसिंह पुरीबीच भेटवार्ता भएको छ। एमालेसँग पार्टी एकता प्रक्रिया अघि बढिरहेका बेला भारतीय राजदूत पुरी मंगलबार बिहान पौने ९ बजे अध्यक्ष दाहाललाई भेट्न उनको निवास खुमलटार पुगेका हुन् । नेकपा एमाले र नेकपा माओवादी केन्द्रबीच एकता गर्न गठित समितिको बैठक बस्नुअघि बिहान भारतीय राजदूतले अध्यक्ष दाहाललाई भेटेका हुन्। यद्यपि यो भेटलाई प्रचण्डको सचिवालयले सार्वजनिक गर्न अस्वीकार गरेको छ। प्रचण्डका स्वकीय सचिव मनहरि तिमल्सिनाले भारतीय राजदूत खुमलटार पुगेको कुरा आफूले थाहा नपाएको उल्लेख गरे । तर, भारतीय राजदूत पुरी बिहान पौने ९ बजे खुमलटारस्थित प्रचण्ड निवास एमालेसँगको पार्टी एकताबारे गम्भीर चासो राखेको स्रोतले जनाएको छ । मंगलबार दिउँसो ३ बजे एमाले र माओवादी केन्द्रबीच पार्टी एकता गर्न गठित समितिको बैठक एमाले अध्यक्ष केपी ओलीको बालकोटस्थित निवासमा बसेको छ। भेटका क्रममा राजदूत पुरीले दुई वाम पार्टीबीचको एकताबारेमा प्रश्न गर्दै नेपालको विकसित राजनीतिक परिस्थितिबारे पनि प्रचण्डसँग छलफल गरेका थिए । यसअघि दाहालले सोमबार दिउँसो नेपालभारतबीच भएका सन्धि, सम्झौता र सीमा सम्बन्धबारे अध्ययन गर्न बनेको प्रबुद्ध समूहको नेपाली प्रतिनिधि मण्डलसँग भेटेका थिए। समूहले नेपालभारत सीमा सम्बन्ध र सन्धि पूनरावलोकनबारे भएको प्रगतिबारे प्रचण्डलाई जानकारी गराएको थियो।"
एमालेमाओवादी एकता संयोजन समितिको बैठक बालकोटमा सुरु,"काठमाडौं : एमाले र माओवादी एकता संयोजन समितिको बैठक बालकोटमा सुरु भएको छ। एमाले अध्यक्ष ओली निवास बालकोटमा सुरु बैठकमा एकता संयोजन समितिले तीनवटा एजेन्डामा छलफल गर्दै छ। एमाले अध्यक्ष केपी शर्मा ओली स्वास्थ्य जाँचका लागि थाइल्यान्ड जानुअघि पार्टी एकतालाई मूर्तरुप दिने निचोडमा पुगेका दुई दलबीचको बैठकमा पार्टी एकताका लागि संयुक्त कार्यदल निर्माण, एकीकृत पार्टीको वैचारिक नीतिको स्वरुप निर्माण र सांगठानिक संरचनाबारे छलफल हुँदै छ। पार्टी एकताप्रक्रिया धेरै अगाडि बढिसकेको छ। दुई दलबीचको एकता संयोजन बैठकले तीनवटा एजेन्डामा छलफल गर्नेछ, ओलीका प्रेस सल्लाहकार चेतन अधिकारीले भने, यौ बैठकले एकता प्रक्रियालाई औपचारिकरुपमा अघि लानेछ। वैचारिक नीतिमा विवाद दुई पार्टीको एकतापछि बन्ने नयाँ पार्टीको वैचारिक नीति के हुने भन्ने विवादको निचोड निस्किसकेको छैन। एमालेले माक्र्सवाद, लेलिनवाद र जनताको बहुदलीय जनवादलाई आफ्नो प्रमुख विचार मान्दै आएको छ भने माओवादी केन्द्रले माओत्से तुङको विचारधारालाई प्रमुख मान्दै आएको छ। यो अवस्थामा एमालेभित्र वैचारिक नीतिलाई अझ धेरै विवाद छ। एमालेका उपमहासचिव घनश्याम भुसालले एकतासँगै तत्कालीन महासविच मदन भण्डारीबाट प्रतिपादित जबजको च्याप्टर क्लोज नै भइसकेको बताएका छन्। अर्कातिर एमालेकै अर्को खेमाका केही नेताहरुले भने च्याप्टर क्लोज नभइ जबजको औचित्य अझै बढेको बताउँदै आएका छन्। माओवादी केन्द्रमा पनि नयाँ पार्टीको वैचारिक नीतिमा विवाद छ। अध्यक्ष पुष्पकमल दाहाल प्रचण्डले जबज नेपाली कम्युनिस्टको मौलिक विचार भएको भन्दै त्यसलाई स्वीकार्न समस्या नहुने बताइसकेका छन्। दुई पार्टीको एकीकरणपछि बन्ने नयाँ पार्टीले मालेमावाद, माओवादी र जबजलाई मिलाएर एकीकृत वैचारिक नीति बनाउने याँ नयाँ विचार नीति अपनाउने कुराको निचोडमा पगिसकेका छैनन्। सांगठानिक संरचना दुई पार्टीबीचमा सांगठनिक संरचनामा पनि विवाद रहेको छ। शीर्ष नेतालाई सबैभन्दा अफ्ठेरो पनि यसैले पारेको छ। दुवै पार्टीका नेताहरुलाई व्यवस्थापन गर्नुपर्ने भएको पार्टी एकता संयोजन समितिमा यसबारे पनि छलफल हुँदैछ। पार्टीको नेतृत्व प्रणालीबारे दुई दलबीच सहमति जुट्न सकेको छैन। एमालेका केही नेताहरुले ओली प्रधानमन्त्रीसँगै पार्टीको अध्यक्ष पनि हुने बताउँदै आएका छन्। एमाले नेता शंकर पोखरेलसहितले नयाँ पार्टीको महाधिवेशन नहुनजेललाई दुई जना सहअध्यक्ष हुने तर्क गर्दै आएका छन्। तर, ओली र दाहालबीच यसअघि भएका वान टु वान वार्ताको निचोडबारे अहिलेसम्म दुवै नेताले खुलासा गरिनसकेकाले दोस्रो तहका नेताका यी तर्क केबल बहसमै सीमित भएका छन्। एमाले भित्रै इश्वर पोखरेलसहतिका नेताले पनि बहुपदीयमा जान नहुने अडान राख्दै आएका छन्। त्यसैगरी माओवादी केन्द्रका नेताहरुले भने एकै व्यक्तिले बहुपद लिन नहुने बताउँदै ओली प्रधानमन्त्री भएको अवस्थामा दाहालले पार्टीको कमाण्ड सम्हाल्नुपर्ने तर्क गरिरहेका छन्। अर्कातिर अधिकार बाँडफाँट पनि सम्मानजनक हुनुपर्ने अडान माओवादीको तर्फबाट राखिएको छ। कार्यदल बन्दै बालकोटमा बस्ने बैठकबाट एकताका लागि वैचारिकराजनीतिक र सांगठानिक सहमति खोज्न संयुक्त कार्यदल बनाइने भएको छ। आइतबार साँझ ओली निवासमा भएको प्रचण्ड र ओलीबीचको उच्चस्तरीय भेटवार्तापछि मंगलबार बस्ने एकता संयोजन समितिको बैठकले कार्यदल बनाएर एकता प्रक्रियाअघि बढाउने जिम्मा उसैलाई दिने सहमति भएको थियो। संयोजन समितिमा एमाले अध्यक्ष ओली, वरिष्ठ नेता माधवकुमार नेपाल, झलनाथ खनाल, उपाध्यक्ष वामदेव गौतम, महासचिव ईश्वर पोखरेल छन् भने माओवादीको तर्फबाट अध्यक्ष प्रचण्डसँगै नेता नारायणकाजी श्रेष्ठ र रामबहादुर थापा बादल रहेका छन्।"
डा केसी पक्राउविरूद्ध बाबुराम र गगन सडकमा,"काठमाडौं : डा गोविन्द केसीलाई पक्राउ गरिएको विरोधमा नयाँ शक्तिका संयोजक डा बाबुराम भट्टराई सडकमा उत्रिने भएका छन् । मंगलबार बिहान ट्वीट गर्दै पूर्व प्रधानमन्त्रीसमेत रहेका भट्टराईले बिहान ८ बजे डा केसीको अभियानप्रति ऐक्यवद्धता जनाउन माइतीघरमा जाने जानकारी दिएका छन् । डा के सी प्रति ऐक्यवद्धता जनाउन अहिले विहान ८० बजे धेरै भन्दा धेरै संख्यामा माइतीघर मण्डल पुगौं है! म पनि जाँदैछु!     ()  ,  भट्टराईले डा केसीप्रति ऐक्यवद्धता जनाउने सबैलाई माइतीघरमा उपस्थित हुन आग्रहसमेत गरेका छन् । सोमबार केसी पक्राउ पर्ने वित्तिकै पनि भट्टराईले मेडिकल शिक्षामा सुधार र स्वास्थ्य सेवामा सबैनेपालीको पहुँचको माग राखी संघर्षरत डा केसी पक्राउ पर्दा दुःखी भएको भन्दै डा केसीको अभियानको पक्षमा रहेको भन्दै ट्वीट गरेका थिए । साथै पूर्व स्वाथ्यमन्त्रीसमेत रहेका नेपाली कांग्रेसका युवा नेता गगन थापाले सोमबार राति नै ट्वीटर मार्फत डा गोविन्द केसीको समर्थनमा आफू मंगलबार बिहान ८ बजे माइतीघरमा उपस्थित हुने जानकारी गराएका छन् । साथै उनले डा केसीका अन्य समर्थकहरु पनि उपस्थित हुने विश्वास रहेको भनेका छन् । न्यायका लागि भोलि बिहान ८ बजे म माइतीघर जानेछु र विश्वास छ तपाईँ पनि आउनु हुनेछ   ()  ,"
प्रदेश २ को राजधानी विवाद : आन्दोलनबारे फोरममा विवाद,"वीरगन्ज : प्रदेश २ को राजधानी वीरगन्जलाई बनाउनुपर्ने मागसहित जारी आन्दोलनमा मधेसी दलका नेता तथा कार्यकर्ता मंगलबारदेखि सहभागी भएका छन्। यद्यपि, आन्दोलनमा सहभागितालाई लिएर मधेसी दलभित्र विवाद सुरु भएको छ। संघीय समाजवादी फोरमले आन्दोलनमा सहभागी हुने भनेर निर्णय नगरे पनि केन्द्र र जिल्ला नेताले सहभागिता जनाएपछि विवाद भएको हो। पाँचौं दिनको रिले अनशनमा मंगलबार फोरम केन्द्रीय सदस्यद्वय वीरेन्द्र यादव र फिरोज मन्सुरलगायत नेता तथा कार्यकर्ता सहभागी भए। प्रदेशसभा सदस्यमा सिफारिस भिमा यादवले पनि अनशनस्थल पुगेर आन्दोलनप्रति ऐक्यबद्धता जनाइन्। वीरगन्ज राजधानी हुनुपर्छ भन्ने पक्षमा हाम्रो पार्टी स्पष्ट छ। केन्द्रीय उपाध्यक्ष लालबाबु राउत गद्धीसहितका नेताले पनि वीरगन्ज नै राजधानी हुनुपर्छ भन्दै आएका छन्, फोरम नेता शशीकपुर मियाँले भने। फोरम पर्साका कार्यवाहक अध्यक्ष सुन्दर कुर्मीले कांग्रेस र एमाले नेताले वीरगन्जको सडकमा नौटंकी मात्र गरिरहेको टिप्पणी गरेका थिए। यो कांग्रेस, एमाले, माओवादी वा कुनै दलविशेषको आन्दोलन हुँदै होइन। कसैले आफूलाई फोरमको कार्यवाहक अध्यक्ष बताएर यो आन्दोलनलाई नौटंकी भन्छ भने मधेसी जनताले त्यसको हिसाबकिताब गरेर राख्छन्, मियाँले भने। कुर्मीले भने पार्टीको आधिकारिक निर्णयबिना कांग्रेस र एमालेको आन्दोलनमा समर्थन गरेर सहभागिता जनाएकाहरूका बारेमा पार्टीभित्र छलफल गरिने बताए। उनीहरू पार्टी नेताको हैसियतमा आन्दोलनमा सहभागी भएका होइनन्, व्यक्तिगत हिसाबले गएका हुन्, उनले भने। सप्तरीबाट कपिलवस्तुसम्म मधेस प्रदेश हुनुपर्ने अडान रहेकाले त्यसका लागि आफूहरू संघर्षरत रहेको उनले बताए। वीरगन्ज राजधानी हुनुपर्छ भन्ने हाम्रो पार्टीको पनि माग हो, उनले भने, तर, त्यसका लागि सप्तरीबाट कपिलवस्तुसम्म मधेस प्रदेश बनाइनुपर्छ। मधेसी दलका नेता पनि अनशन बसेपछि कांग्रेसएमाले नेता उत्साहित भएका छन्। वीरगन्ज राजधानी संघर्ष समितिका सदस्यसमेत रहेका कांग्रेसका क्षेत्रीय सभापति अरविन्द गुप्ताले भने, ढिलै भए पनि उहाँहरू आन्दोलनमा आउनुभएको छ। यसले आन्दोलनमा ऊर्जा थपेको छ।"
"कांग्रेसमा बढ्दै विवाद, पौडेल समूहको छुट्टै बैठक","काठमाडौं : निर्वाचन पराजयसँगै सत्तारुढ दल कांग्रेसभित्र गुटगत विवाद चुलिएको छ । प्रत्यक्षतर्फ नराम्ररी पराजय भएपछि विशेष महाधिवेशन बोलाउन माग गर्दै आएको पौडेल समूहले सोमबार छुट्टै बैठक गरी नेतृत्व, संगठन र सिद्धान्त परिमार्जनका विषयमा छलफल गरेको छ । वरिष्ठ नेता पौडेल, महामन्त्री शशांक कोइराला, प्रकाशमान सिंहसहित १४ नेता सहभागी बैठकले नेतृत्वलाई पार्टी विधानअनुसार चल्न दबाब दिने सहमति गरेको नेताहरूले बताएका छन् । पौडेल पक्षकै सात युवा नेताले पनि सोमबारै कांग्रेसप्रति शुभेच्छा राख्ने बुद्धिजीवीसँग छलफल गरेका छन् । पुरानो बानेश्वरस्थित सिद्धार्थ कटेजमा भएको छलफलमा नेताहरूले युवा समूहले अघि सारिरहेको विचारबारे छलफल गरेका थिए । पौडेलपक्षीय नेताहरू नवीन्द्रराज जोशी, दीपक गिरी, गुरुराज घिमिरे, गोविन्द भट्टराई, रामकृष्ण यादव, किरण यादव, सरिता प्रसाईंले बुद्धिजीवीहरू डा जीवराज पोखरेल, डा यज्ञ अधिकारी, अच्युत वाग्ले, श्रीकृष्ण अनिरुद्ध गौतम लगायतसँग छलफल गरेका हुन् । १४ नेता सहभागी बैठकले नेतृत्वलाई पार्टी विधानअनुसार चल्न दबाब दिने सहमति गरेको छ । पार्टीको विधानअनुसार नेतृत्व नचलेकाले दबाब दिन अभियान नै सुरु गर्न लागेको नेता जोशीले जानकारी दिए । हामी सबै पक्षसँग लगातार छलफल गर्ने तयारीमा छौं, उनले भने, सोमबार बसेको बैठकमा चुनाव हारको पनि समीक्षा भएको छ । बैठकले कार्यसम्पादन र संसदीय समितिलगायत निर्णयमा समेत विधान मिचिएको निष्कर्ष निकालेको छ । कांग्रेसमा २९ सदस्यीय कार्यसम्पादन समिति छ भने टिकट वितरणका लागि २४ सदस्यीय संसदीय समिति बनाइएको छ । विधानमा बढीमा १४ सदस्यीय समिति हुने भने पनि २४ सदस्यीय संसदीय समिति निर्वाचनको टिकट बाँड्नु केही दिनअघि गठन गरिएको थियो । सोमबारको छलफलमा कतिपय नेताहरूले रामचन्द्र पौडेल र महामन्त्री कोइरालाकै आलोचनासमेत गरेका थिए । बैठकमा पार्टी सभापति मात्र होइन, समूहकै शीर्ष नेताको पनि आलोचना भयो, बैठकमा सहभागी एक नेता भन्छन्, उहाँहरुले गल्ती स्वीकार गर्नुभएको छ । बैठकमा धेरै नेताले चुनावी हारमा नेतृत्वको दोष रहेको धारणा राखेका थिए । सोमबार बसेको गुटको बैठकमा नेता पौडेलले त्यसबारे बोलेका थिए । समानुपातिकतर्फको सूचीलाई अन्तिम रूप दिँदा पौडेलसहितका नेताहरूले सभापति शेरबहादुर देउवाले बोलाएको कार्यसम्पादन बैठक बहिष्कार गरेका थिए । पौडेलपक्षकै नेता प्रदीप पौडैलले पार्टीको बैठक बस्नुअघि यस्ता छलफल र गोष्ठीहरू बढाउँदै जाने योजना रहेको सुनाए । यस्ता छलफलबाट आएको कुरा पार्टीको बैठकमा राख्ने योजनामा छौं, उनले भने ।"
"राष्ट्रियसभाका लागि १० दल दर्ता : कांग्रेसले गर्यो, एमाले र माओवादी बाँकी","काठमाडौं : निर्वाचन आयोगमा राष्ट्रियसभाको निर्वाचनका लागि अहिलेसम्म १० वटा राजनीतिक दलले दल दर्ता गरेका छन्। माघ २४ गते हुन लागेको निर्वाचनका लागि अहिलेसम्म १० वटा राजनीतिक दलले मात्र दल दर्ता गरेको आयोगका कानून तथा राजनीतिक दल सम्बन्ध महाशाखाका शाखा अधिकृत धर्मचन्द्र तिमिल्सेनाले जानकारी दिए। ठूला पार्टी नेकपा (एमाले) र नेकपा (माओवादी केन्द्र) सहित मधेशवादी दलले पनि अझै दल दर्ता गराएका छैनन्। तिमिल्सेनाका अनुसार नेपाली कांग्रेस, राष्ट्रिय जनमोर्चा, नेपाल संघीय समाजवादी पार्टी, नेपाल मजदुर किसान पार्टी, बहुजन शक्ति पार्टी, नेपाल परिवार दल, नेपाल नौलो जनवादी, राष्ट्रिय प्रजातन्त्र पार्टी (प्रजातन्त्रवादी) र विवेकशील साझा पार्टीले दल दर्ता गरेका छन्। आयोगले यही पुस १४ देखि २८ गतेसम्म राष्ट्रियसभाको निर्वाचनका लागि राजनीतिक दललाई दल दर्ताको समय दिएको हो। राष्ट्रियसभामा प्रत्येक प्रदेशबाट आठ जनाका दरले ५६ जना निर्वाचित हुनेछन्।रासस"
विश्वप्रकाश शर्मा कांग्रेसको प्रवक्ता,"काठमाडौं : कांग्रेस सभापति एवम् प्रधानमन्त्री शेरबहादुर देउवाले विश्वप्रकाश शर्मालाई पार्टीको प्रवक्ता बनाएका छन् । प्रधानमन्त्री एवम् पार्टी सभापति देउवाले मंगलबार दिउँसो शर्मालाई पार्टी प्रवक्ताको पत्र दिएको देउवाका प्रेस संयोजक गोविन्द परियारले जानकारी दिए । यसअघि कांग्रेस प्रवक्ताको रुपमा गगन थापाको नाम चर्चामा थियो । सभापति देउवाले पार्टी महाधिवेशन सम्पन्न भएको १८ महिनापछि शर्मालाई प्रवक्ताको जिम्मेवारी दिएका हुन् । कांग्रेसका चर्चित युवा नेता शर्मा प्रतिनिधिसभाको निर्वाचनमा झापा १ मा माओवादी केन्द्रका नेता राम कार्कीसँग पराजित भएका हुन् ।निर्वाचनमा पराजित हुँदा पनि प्रतिद्वन्द्वीलाई मित्रतापूर्ण व्यवहार गरेको भन्दै शर्माको चौतर्फी प्रशंसा भएको थियो । कांग्रेसका महाधिवेशन प्रतिनिधि शर्मा २०३७ सालमा झापामा विद्यालय पढ्दादेखि नै राजनीतिमा लागेका नेता हुन् । शर्मा कांग्रेसको भातृ संगठन नेपाल विद्यार्थी संघ पूर्व अध्यक्ष समेत हुन् । २०२७ साल पुस ६ गते झापाको शान्तिनगरमा जन्मिएका शर्माले त्रिभुवन विश्वविद्यालयबाट समाजशासत्रमा स्नातकोत्तर गरेका छन् ।              '     ()  ,"
एमालेमाओवादी एकता संयोजन समिति बैठकः यी हुन् तीन एजेन्डा,"काठमाडौँः नेकपा एमाले र माओवादी केन्द्रबीचको पार्टी एकता संयोजन समितिको बैठक मंगलबार दिउँसो बस्दैछ । निर्वाचन लगत्तै एकता गर्ने सहमतिमा पुगेका दुई दलबीचको एकता संयोजन समिति बैठकमा तीनवटा एजेन्डामा छलफल हुने भएको छ । एमाले अध्यक्ष केपी शर्मा ओली स्वास्थ्य जाँचका लागि थाइल्यान्ड जानुअघि पार्टी एकतालाई मूर्तरुप दिने निचोडमा पुगेका दुई दलबीचको आजको बैठकमा पार्टी एकताका लागि संयुक्त कार्यदल निर्माण, एकीकृत पार्टीको वैचारिक नीतिको स्वरुप निर्माण र सांगठानिक संरचनाबारे छलफल हुने भएको छ । पार्टी एकताप्रक्रिया धेरै अगाडि बढिसकेको छ । दुई दलबीचको एकता संयोजन बैठकले तीनवटा एजेन्डामा छलफल गर्नेछ, ओलीका प्रेस सल्लाहकार चेतन अधिकारीले भने, यौ बैठकले एकता प्रक्रियालाई औपचारिकरुपमा अघि लानेछ । वैचारिक नीतिमा विवाद दुई पार्टीको एकतापछि बन्ने नयाँ पार्टीको वैचारिक नीति के हुने भन्ने विवादको निचोड निस्किसकेको छैन । एमालेले माक्र्सवाद, लेलिनवाद र जनताको बहुदलीय जनवादलाई आफ्नो प्रमुख विचार मान्दै आएको छ भने माओवादी केन्द्रले माओत्से तुङको विचारधारालाई प्रमुख मान्दै आएको छ । यो अवस्थामा एमालेभित्र वैचारिक नीतिलाई अझ धेरै विवाद छ । एमालेका उपमहासचिव घनश्याम भुसालले एकतासँगै तत्कालीन महासविच मदन भण्डारीबाट प्रतिपादित जवजको च्याप्टर क्लोज नै भइसकेको बताएका छन् । अर्कातिर एमालेकै अर्को खेमाका केही नेताहरुले भने च्याप्टर क्लोज नभइ जबजको औचित्य अझै बढेको बताउँदै आएका छन् । माओवादी केन्द्रमा पनि नयाँ पार्टीको वैचारिक नीतिमा विवाद छ । अध्यक्ष पुष्पकमल दाहाल प्रचण्डले जबज नेपाली कम्युनिस्टको मौलिक विचार भएको भन्दै त्यसलाई स्वीकार्न समस्या नहुने बताइसकेका छन् । तर, यी दुई पार्टीको एकीकरणपछि बन्ने नयाँ पार्टीले मालेमावाद, माओवादी र जबजलाई मिलाएर एकीकृत वैचारिक नीति बनाउने याँ नयाँ विचार नीति अपनाउने कुराको निचोडमा पगिसकेका छैनन् । सांगठानिक संरचना दुई पार्टीबीचमा सांगठनिक संरचनामा पनि विवाद रहेको छ । शीर्ष नेतालाई सबैभन्दा अफ्ठेरो पनि यसैले पारेको छ । दुवै पार्टीका नेताहरुलाई व्यवस्थापन गर्नुपर्ने भएको पार्टी एकता संयोजन समितिमा यसबारे पनि छलफल हुँदैछ । पार्टीको नेतृत्व प्रणालीबारे दुई दलबीच सहमति जुट्न सकेको छैन । एमालेका केही नेताहरुले ओली प्रधानमन्त्रीसँगै पार्टीको अध्यक्ष पनि हुने बताउँदै आएका छन् । एमाले नेता शंकर पोखरेलसहितले नयाँ पार्टीको महाधिवेशन नहुनजेललाई दुई जना सहअध्यक्ष हुने तर्क गर्दै आएका छन् । तर, ओली र दाहालबीच यसअघि भएका वान टु वान वार्ताको निचोडबारे अहिलेसम्म दुवै नेताले खुलासा गरिनसकेकाले दोस्रो तहका नेताका यी तर्क केबल बहसमै सीमित भएका छन् । एमाले भित्रै इश्वर पोखरेलसहतिका नेताले पनि बहुपदीयमा जान नहुने अडान राख्दै आएका छन् । त्यसैगरी माओवादी केन्द्रका नेताहरुले भने एकै व्यक्तिले बहुपद लिन नहुने बताउँदै ओली प्रधानमन्त्री भएको अवस्थामा दाहालले पार्टीको कमाण्ड सम्हाल्नुपर्ने तर्क गरिरहेका छन् । अर्कातिर अधिकार बाँडफाँट पनि सम्मानजनक हुनुपर्ने अडान माओवादीको तर्फबाट राखिएको छ । कार्यदल बन्दै बालकोटमा बस्ने बैठकबाट एकताका लागि वैचारिकराजनीतिक र सांगठानिक सहमति खोज्न संयुक्त कार्यदल बनाइने भएको छ । आइतबार साँझ ओली निवासमा भएको प्रचण्ड र ओलीवीचको उच्चस्तरीय भेटवार्तापछि मंगलबार बस्ने एकता संयोजन समितिको बैठकले कार्यदल बनाई एकता प्रक्रिया अघि बढाउने जिम्मा उसैलाई दिने सहमति गरिएको थियो ।"
आन्दोलनको स्वरुप फेरिएपछि डोटी बन्द फिर्ता,"डोटी : प्रदेश नम्बर ७ को राजधानी डोटीको दिपायल माग राख्दै गरिएको आन्दोलनको स्वरुप परिवर्तन गर्ने निर्णय गरिएको छ। आन्दोलनको स्वरुप परिवर्तन गरेसगै एक हप्तादेखिको जिल्ला बन्द आजदेखि खुलेको छ। सोमबार रातिसम्म बसेको संघर्ष समितिको बैठकले आन्दोलनअन्तर्गत गरिएका यातायात बन्द तथा आमहड्तालका कार्यक्रम तत्कालका लागि स्थगित गर्ने निर्णय गरेको हो। पुस १२ गतेदेखि लगातार आन्दोलनका कार्यक्रम गरिएका भएपनि १८ गतेदेखि यातायात बन्द तथा आमहड्तालका कार्यक्रम गरिएको थियो।समितिको बैठकबाट प्रेस विज्ञप्ती जारी गर्दै राजधानी मागको आन्दोलन जारी रहेको र आन्दोलनको स्वरुप मात्र परिवर्तन गरेको बताइएको छ। बन्द गरिएको यातायात, कलकारखाना, बजार, कार्यालय, स्कुललगायत सम्पूर्ण तत्काललाई खोलिएको जानइएको छ। आन्दोलनस्वरुप आजबाट धर्ना, अनसन, रिले अनसनलगायतका कार्यक्रम गर्ने निर्णय गरिएको छ। आगामी दिनमा समेत पत्रकार सम्मेलनमार्फत आन्दोलनका कार्यक्रम सार्बजनिक गरिने बताइएको छ। आज दिउँसो १२ बजेदेखि दुई बजेसम्म क्षेत्रीय प्रशासन कार्यालयको गेटमा धर्ना दिने कार्यक्रम रहेको संघर्ष समितिका संयोजक नरेन्द्रबहादुर खड्काले जानकारी दिएका छन्। जिल्ला बन्दका कार्यक्रम तत्काललाई स्थगित गरिएका भएपनि राजधानी मागको आन्दोलन भने नरोकिने खड्काले बताए। सरकारलेनै कुनै किसिमको निर्णय गर्न नसकेको अवस्थामा तत्काललाई बन्दका कार्यक्रमहरु लम्ब्याइ राख्नुपर्ने जरुरी नदेखिएकाले आन्दोलनको स्वरुव परिवर्तन गर्नु परेको हो।"

शीर्षक,विवरण
युवा क्रिकेटरले ल्याएको उत्साह,"मलेसियामा जारी एसीसी यू १९ युथ एसिया कप क्रिकेट प्रतियोगितामा नेपाली टोली सेमीफाइनलमा प्रवेश गरेको छ । सन् २०१२ बाट सुरु भएको युथ एसिया कपको चौथो संस्करणमा नेपाली टोली पहिलोपटक सेमीफाइनलमा पुगेको हो । उमेर समूहको प्रतियोगिता, त्यो पनि सेमीफाइनलको यात्रा खासगरी टेस्ट मान्यता प्राप्त राष्ट्रका लागि महत्वपूर्ण उपलब्धि नहुन सक्छ, तर नेपालका लागि यो उपलब्धि महत्वपूर्ण छ । यसकारण पनि सिंगो देशले खुसी मनाइरहेको छ । नेपाली युवा टोलीले एसोसिएट राष्ट्रका युवा टोलीसम्मिलित प्रतियोगितामा यसअघिबाटै आफ्नो बलियो उपस्थिति जनाउँदै आएको हो । त्यसो त नेपालले यू १९ विश्वकपमा पनि यसअघि पनि सशक्त प्रदर्शन गरेको हो । सन् २००० मा श्रीलंकामा भएको यू १९ विश्वकपमा डेब्यु' गरेको नेपाली युवा टोलीले त्यससँगै सातवटा विश्वकप पनि खेलिसकेको छ । सन् २००६ को विश्वकपमा त प्लेट च्याम्पियन' (समूह चरणमै पराजित हुने टोलीमध्येको उत्कृष्ट) बनेको नेपालले विश्वकपमै पनि टेस्ट मान्यता पाएका पाकिस्तान, दक्षिण अफ्रिका, न्युजिल्यान्ड, बंगलादेशलगायत राष्ट्रका युवा टोलीलाई समेत पराजित गरिसकेको छ । टेस्ट मान्यता प्राप्त भारत, पाकिस्तान, श्रीलंका र बंगलादेशसहित हालै मात्र आईसीसीको पूर्ण सदस्य राष्ट्रको मान्यता पाएको अफगानिस्तानको युवा टोली सहभागी हुने युथ एसिया कप पनि मिनी' विश्वकपभन्दा कम छैन । त्यही मिनी विश्वकपमा नेपालले पहिलोपटक सेमीफाइनलमा स्थान मात्रै सुरक्षित गरेन, समूहगत चरणको खेलमा भारतजस्तो क्रिकेटको शक्तिशाली राष्ट्रको युवा टोलीलाई १९ रनले पराजित गर्यो । त्यसमाथि यो सफलता त्यस्तो स्थितिमा प्राप्त भएको छ, जतिबेला घरेलु क्रिकेटको प्रशासनिक निकाय नेपाल क्रिकेट संघ (क्यान) झन्डै पछिल्लो सात महिनादेखि आईसीसीको निलम्बनमा छ । त्यसकारण नेपालको घरेलु क्रिकेट लथालिंग अवस्थामा छ । राष्ट्रिय खेलकुद परिषद् (राखेप) र निजी क्षेत्रबाट भएका सीमितबाहेक क्रिकेटका अन्य प्रतियोगिता हुन सकेका छैनन् । यू १९ र अन्य उमेर समूहका प्रतियोगिता त भएकै छैन भन्दा पनि हुन्छ । यस्तो अवस्थामा युवा टोलीले अन्तर्राष्ट्रिय प्रतियोगितामा अहिलेसम्मकै उत्कृष्ट प्रदर्शन गर्नु महत्वपूर्ण हो । घरेलु प्रतियोगिता नभई अन्तर्राष्ट्रिय प्रतियोगिता खेल्न जानुअघिको तयारी निकै छोटो हुन्छ । त्यही छोटो अवधिमा मिलाइएका अभ्यास खेल पनि भारतका स्थानीय टोलीसँग मात्र सीमित हुन्छन् । त्यतिमात्रै होइन, प्रतियोगिताका लागि मुलुकमै हुने बन्द प्रशिक्षणका लागि आईसीसीले कहिले रकम निकासा गर्ला भनेर आशा गरेर बस्नुपर्ने अवस्था छ । रकम प्राप्त भएपछि खेलाडी बस्ने होटेल र होटेलबाट मैदानसम्म आउनेजाने व्यवस्थालगायत व्यावहारिक पाटो मिलाइदिने आधिकारिक व्यक्तिसमेत हुँदैनन् । यस्तो समस्या नेपाली सिनियर र महिला राष्ट्रिय टोलीमा पनि छ । यस्तो अवस्थामा हामीले कहिलेसम्म अन्तर्राष्ट्रिय प्रतियोगितामा सफलताको आशा गर्न सक्छौं ? आवश्यक पूर्वाधारको व्यवस्था, उपलब्ध प्रतिभाको संरक्षण र नयाँ प्रतिभाको खोजी गर्नेतर्फ ध्यान नदिने अनि अन्तर्राष्ट्रिय प्रतियोगितामा राम्रो नतिजाको मात्रै आशा गर्नु अव्यावहारिक मात्रै हुनेछ । त्यसैले क्यानको निलम्बन फुकुवा गर्नेतर्फ सम्बन्धित निकायले ध्यान पुर्याउन अब ढिलाइ गर्नु हुँदैन । निलम्बनका कारण घरेलु प्रतियोगिता मात्रै रोकिएका छैनन्, आईसीसीबाट प्राप्त हुने करोडौं रुपैयाँबराबरको रकम पनि रोकिएको छ । त्यसैले आईसीसीको सहभागितामा क्यानमाथिको निलम्बन फुकुवा प्रक्रिया यथाशीघ्र टुंग्याउने दिशामा सम्बद्ध निकाय लाग्नुपर्छ । कम्तीमा सिनियर, उमेर समूह र महिला खेलाडीका लागि नियमित प्रतियोगिता आयोजना हुने वातावरण बनाउनुपर्छ । हामीसँग रहेका सीमित भौतिक पूर्वाधार विकासमा जोड दिने र खेलाडीको हौसला बढाउन उनीहरूको सुविधामा ध्यान केन्द्रित गर्नुपर्छ । त्यसो हुँदा नेपाली खेलाडीले आगामी दिनमा अन्तर्राष्ट्रिय खेलवृत्तमा देशको प्रतिष्ठा बढाउँदै थप उपलब्धि हासिल गर्न सक्नेछन् ।"
संसद अवधिभर वाम गठबन्धन रहन्छ : भट्टराई,"गोरखा : नयाँ शक्ति नेपालका संयोजक बाबुराम भट्टराईले काङ्ग्रेससँग चुनावी गठबन्धन मात्र भएको बताएका छन्। गोरखा २ का प्रतिनिधिसभा सदस्य उम्मेद्वार भट्टराईले अन्नपूर्ण पोष्टसँग कुरा गर्दै आफ्नो पार्टीको कांग्रेससँगको गठबन्धन संसद अवधि रहेसम्म मात्र रहने बताए। माओवादी केन्द्र र एमाले एकातिर उभिसकेपछि नयाँ शक्ति र कांग्रेस अर्कोतिर उभिनु पर्ने बाध्यात्मक अवस्था अंकगणितको पनि सवाल हो। अन्यथा मान्ने प्रश्नै आउँदैन, उनले भने, यो प्रि इलेक्सन एलायन्स हो। यसलाई चुनावपछि पनि कायम राख्नुपर्ने राजनीतिक मान्यता हो। यो सहकार्य स्वतः नै यो संसदको अवधिभर कायम राख्नुपर्छ। सरकारमा जाने नजाने अलग प्रश्न हो, तर एलायन्स रहिरहन्छ। माओवादी विद्रोहसँग डराएर भाग्नेले, माओवादी विद्रोहलाई सधैं आलोचना गर्ने नारायणकाजी श्रेष्ठ माओवादी विद्रोहको नेतृत्वको कार्यभार पूरा गरेको आफूसँग प्रतिष्पर्धा गर्न नसुहाउने भट्टराईले दावी गरेका छन्।"
सात पटक प्रधानमन्त्री हुन्छु : देउवा,"धनगढी : प्रधानमन्त्री शेरबहादुर देउवाले ज्यातिषले आफूलाई सात पटक प्रधानन्त्री हुन्छस् भनेर भनेकाले अझै तीन पटक प्रधानमन्त्री हुने बताएका छन् । चुनाव प्रचार प्रसारका लागि बुधबार धनगढी आएका प्रधानमन्त्री देउवाले बिहीबार बिहान धनगढीमा आयोजना गरिएको पत्रकार सम्मेलनमा आफू अझै तीन पटक प्रधानमन्त्री बन्न बाँकी रहेको बताएका हुन् । वाम गठबन्धनले देउवा अब काँग्रेसबाट अन्तिम प्रधानमन्त्री हुनभनिरहेका छन् नी ? भन्ने पत्रकारहरुले राखेको जिज्ञासामा देउवाले भने ज्योतिषीहरुले मलाई सात पटक प्रधानमन्त्री हुन्छस् भनेका छन, म फेरी तीन पटक प्रधानमन्त्री हुन बाँकी छ, कम्युनिस्टहरुले भनेर हुन्छ ?' उनले पत्रकारहरुलाई आफू डडेल्धुराबाट जित्नेमा ढुक्क रहेको बताए । मलाई तपाईहरु डडेल्धुराबाट पनि जित्छस् भनेर सोध्नुहुन्छ ?' मख्खिदै देउवाले भने । उनले सुदूरपश्चिमबाट जित्ने बित्तिकै मुलुकको प्रधामन्त्री हुने आफू मात्रै नेता रहेको बताए । एकातिर वाम गठनबन्धनको चर्चा चुलिएका बेला देउवाले वाम गठबन्धनले काँग्रेसलाई एक ठाउँमा ल्याएकाले काँग्रेसको बहुमत आउने दाबी गरे । हिजोका तर्साउने, धम्काउने शक्ति एक ठाउँमा भएका छन्, जनतामा कम्युनिष्ट अधिनायकवाद आउनेमा चिन्ता छ, त्यसैले पनि काँग्रेसले बहुमत ल्याउछ' देउवाले भने । स्थानीय चुनावमा काँग्रेसलाई सहयोग नगरेको भन्दै विभिन्न क्षेत्रीय समितिहरु, जिल्ला समितिहरुले गरेका सबै कारवाही फुकुवा भएको घोषणा गर्दै प्रधामन्त्री देउवाले भने म यही कार्यक्रमबाट सबैको कारवाही फुकुवा भएको घोषणा गर्दछु, मैले भने सबै कारवाहीमा परेकाहरुलाई आममाफी दिएँ, सबैजना चुनावमा लाग्नुस, काँग्रेसलाई जिताउनुहोस' देउवाले भने । देउवाले सुदूरपश्चिमका विकास निर्माणका योजनाहरु पनि अघि बढिरहेको बताए । पञ्चेश्वर बन्ने प्रकृयामा गई सक्यो, पश्चिम सेती आयोजनाका लागि चीनिया कम्पनीसँग कुरा भइरहेको छ, दार्चुलाको तिंकर नाकाको कुरा पनि भई नै रहेको छ' प्रधानमन्त्री देउवाले भने । यद्यपि, दार्चुलाको तिंकर भञ्ज्याङ जोड्ने खलंगातिंकर सडक दुई वर्षदेखि भीर फोड्ने विष्फोटक नभएर रोकिएको छ । गत आर्थिक वर्षमा उक्त सडक योजनाको ९० प्रतिशत बजेट विष्फोटक नभएकै कारण फ्रिज भएको थियो । प्रधानमन्त्री देउवा बिहीबार नै आफ्नो गृह जिल्ला डडेल्धुरा गएका छन् । उनले बिहीबार नै डडेल्धुरामा काँग्रेसका अगुवा कार्यकर्तालाई भेट्ने छन् भने मंसिर १ गते उनले पहिलो चरणको चुनाव हुने प्रदेश नम्बर ७ का बैतडी र दार्चुलामा चुनावी सभालाई सम्बोधन गर्नेछन । यस्तै उनले मंसिर २ गते नै पहिलो चरणमै चुनाव हुने बझाङ र बाजुरामा चुनावी सभालाई सम्बोधन गर्नेछन् । प्रदेश नम्बर ७ का चार पहाडी जिल्ला बैतडी, दार्चुला, बझाङ र बाजुरामा मंसिर १० गते पहिलो चरणमा चुनाव हुदैछ । त्यसपछि देउवाको प्राथमिकतामा आफ्नो गृह जिल्ला र पत्नी आरजले लडेको कैलालीको निर्वाचन क्षेत्र नम्बर ५ रहने काँग्रेसले जनाएको छ । देउवा डडेल्धुराको आफ्नो क्षेत्रमा एक चरणमा चुनावी प्रचार प्रसार गरेपछि मात्रै पत्नी आरजु राणा देउवाले लडेको क्षेत्र कैलालीमा आउने भएका छन् ।"
प्रधानमन्त्री देउवा गृहजिल्लामा,डडेलधुरा: प्रधानमन्त्री शेरबहादुर देउवा चुनावी अभियानका क्रममा गृहजिल्ला डडेल्धुरा पुगेका छन्। नेपाली कांग्रेसका सभापतिसमेत रहेका देउवा बिहीबार पार्टीले आयोजना गरेको चुनावी सभालार्इ सम्बोधन गर्न डडेल्धुरा आर्इपुगेका हुन्। डडेल्धुरा उनको निर्वाचन क्षेत्र हो। देउवा २०४८ सालदेखि २०७० सम्म भएका सबै निर्वाचनमा विजयी हुँदै आएका छन्। उनी केही दिन गृहजिल्लामै बसेर चुनावी कार्यक्रममा सहभागि हुने कांग्रेस डडेल्धुराले जनाएको छ।
कैदीबन्दीलाई छैन मताधिकार,"गुल्मी : प्रतिनिधिसभा र प्रदेशसभा निर्वाचनको मिति नजिकिँदै गएपनि जिल्ला कारागार गुल्मीका कैदीबन्दी भने भोट हाल्न पाउने नपाउनेमै अन्योलमा छन् । निर्वाचन आयोगले कर्मचारीले समानुपातिक मत हाल्न नपाउने व्यवस्था गरेसँंगै कैदीबन्दीको समेत मताधिकारको प्रयोग अन्योलमा परेको हो । यस अघिका केन्द्रीय निर्वाचनमा कैदीबन्दीले समानुपातिकतर्फ मतदान गर्दै आएका भएपनि नजिकिँदै गरेको प्रतिनिधिसभा र प्रदेशसभा निर्वाचनमा मत हाल्न पाइने नपाइनेमा आफूलाई थाहा नभएको कैदीबन्दी बताउँछन् । 'भोट हाल्न पाउनुपर्ने हो, अहिलेको चुनावमा के व्यवस्था गरेको छ । थाहा पाएका छैनौ ' आन्तरिक प्रशासनका चौकीदार दिपक चन्दले भने । उनका अनुसार पहिलेका केन्द्रीय चुनावमा कारागारबाटै मत दिएको बताउँदै यसपाली पनि मत दिन पाउनुपर्ने बताए । जिल्ला कारागार गुल्मीका प्रमुख गोपाल प्रसाद पाण्डेका अनुसार कैदीबन्दीले समानुपातिकमा मत हाल्न पाउने व्यवस्था रहेको बताउँदै यसपालीको निर्वाचनमा उनीहरुका लागि के व्यवस्था गरेको छ भन्ने बारेमा आफूलाई पनि जानकारी नभएको बताए । 'अहिलेसम्म कुनै जानकारी छैन,उनले भने ,'कर्मचारीले नपाएपछि कैदीबन्दीले पनि पाउँदैनन् होला ।' पाण्डेका अनुसार विगतमा निर्वाचन नजिकिँदै जाँदा मतदाता शिक्षा सञ्चालन भैसक्थ्यो तर,यसपाली उनीहरुका लागि मतदाता शिक्षाको कुनै सुरसार छैन । पाण्डेले कैदीबन्दीले भेटघाटको क्रममा आफूसँग पनि भोट हाल्न पाइने नपाइनेमा सोधपुछ गर्ने गरेको बताए । उनले कारागारभित्र रहेका अधिकांश कैदीबन्दी मतधिकार प्रयोग गर्न सक्ने उमेरका समेत रहेको बताउँदै उनीहरुमध्ये कसैको मतदाता नामावलीमा नाम संकलन समेत नभएको पनि जानकारी दिए । कैदीबन्दीका लागि समानुपातिकमा मतदान गर्ने व्यवस्था रहेको भएपनि यसपालिको निर्वाचनमा आयोगले कुनै परिपत्र नगरेको निर्वाचन कार्यालय सूचना शाखाका कृष्ण पन्थीले जानकारी दिए । 'कैदीबन्दीले समानुपातिकमा भोट हाल्न पाउँथे,उनले भने,'हिले कर्मचारीले नपाएपछि कैदीबन्दीले पनि नपाउने होलान् । आयोगले कुनै निर्णय गरेर परिपत्र गरेको छैन,उनले भने,के व्यवस्था गर्छ सोही अनुसार जानकारी गराउँछौ ।' उनका अनुसार आधिकारीक निर्णय नभएका कारण कैदीबन्दीलाई मतदाता शिक्षा समेत दिन अलमल परेको बताए । हाल जिल्ला कारागार गुल्मीमा एक बच्चासहित ६० जना थुनुवा तथा कैदीबन्दी रहेका छन् ।"
"एउटै मालामा ओली र प्रचण्ड, भन्छन् हाम्रो दिल एक भइसक्यो","कुश्मा : एमाले अध्यक्ष केपी शर्मा ओली र माओवादी केन्द्रका अध्यक्ष पुष्पकमल दाहाल प्रचण्डले एकै स्वरमा आत्मा एउटै भएको बताएका छन्। संयुक्त वाम गठबन्धन निर्वाचन परिचालन समिति पर्वतले बिहीबार कुश्मा बजारमा आयोजना गरेको चुनावीसभालाई सम्बोधन गर्नका लागि आएका दुई अध्यक्षले अहिले दुवै दलको दिल एक भएको र चुनाव लगत्तै पार्टी एकता गर्ने घोषणा समेत गरे। कार्यक्रममा स्थानीय नेता तथा कार्यकर्ताले प्रचण्ड र ओलीलाई एउटै माला लगाएर स्वागत गरेका थिए। ओलीले सम्बोधन गर्दागर्दै पुगेका दाहाल र ओलीले मञ्चमै एक मिनेटसम्म अंकमाल र भलाकुमारी गरिसकेपछि दुवै दल एक भइसकेको उद्घोष गरेका हुन्। उनीहरुले मुलुकको समृद्धिका लागि एक्लाएक्लै लडेर सम्भव नदेखेपछि एकता हुनुको विकल्प नभएको बताएका हुन्। सभामा ओलीले वामपन्थीको एकताबाट आत्तिएको कांग्रेसले कम्युनिस्ट सत्तामा आएपछि अधिनायकवाद आउँछ भनेर भ्रम फैलाएको आरोप लगाए। उनले वाम गठबन्धनले निर्वाचन जितेपछि लोकतन्त्र सुदृढ गरिने आश्वासन दिँदै वाम गठबन्धनले मुलुकमा शान्ति, सुशासन, विकास र सम्बृद्धि ल्याउने बताए। देशले खोजेको लोकतन्त्र, शान्ति, विकास, सुशासन र सम्बृद्धि सबै वाम गठबन्धनले दिन्छ, उनले भने कांग्रेसले समाजवाद बिर्सिसकेको छ। कांग्रेसले मुलुकलाई रेमिट्यान्सबाट चलाउन खोजेको बताउँदै चालीस लाख युवालाई स्वदेशमै रोजगारी सिर्जना गर्न र राजनीतिक आर्थिक र सामाजिक स्थायित्वका लागि पनि वाम गठबन्धनको सरकार अत्यावश्यक रहेको बताए। अर्को प्रसंगमा ओलीले उत्तर र दक्षिणका नाका खोलिएका कारण अब नेपालमा नाकाबन्दी हुनै नसक्ने बताए। वाम गठबन्धनले चुनाव जितेपछि नाकाबन्दी हुन्छ भनेर हौवा फैलाइएको बताउँदै अध्यक्ष ओलीले भने, उत्तर दक्षिणका नाका खोलिएका छन्, कसैले चाहेर पनि नाकाबन्दी हुन सक्दैन। उनले उत्तर तर्फ खोलिएका नाका पुग्ने मोटरबाटो अब पक्की बनाएपछि उत्तर दक्षिणमा सहज व्यापार गर्न सक्ने बताए। ओलीले आफू प्रधानमन्त्री हुँदा मुस्ताङ्ग र तीब्बत जोड्ने कोरल्ला नाका पुग्ने बाटोका लागि ३ अर्ब ६० करोड रुपैयाँ बजेट समेत विनियोजन गराएको बताउँदै ३ बर्ष भित्र कालोपत्रे गरी सक्ने आश्वासन पनि दिए। मध्यपहाडी लोकमार्ग पुरा भएपछि यस क्षेत्रको आर्थिक र सामाजिक क्षेत्रमा ठूलो परिर्वतन ल्याउँने बताउँदै उनले काठमाडौंदेखि पोखरासम्म आउने रेललाई कुस्मा हुँदै बेनी पुर्याउने बताए। सभामा ओलीपछि सम्बोधन गरेका माओवादी अध्यक्ष प्रचण्डले नयाँ नेपाल निर्माण अब सुरु भएको बताए। केपी ओलीजीले बोलेका कुरामा म सतप्रतिशत सहमत छु। किनभने अब हाम्रो मन मुटु एक भइसकेको छ, प्रचण्डले भने। दाहालले राष्ट्रको हित र जनताको हित बाहेक अरु नसोच्ने र जनताको समृद्धिमा केन्द्रित रहनेगरी एमाले र माओवादी केन्द्र एकता गर्न लागेको बताए। उनले विभाजित भएर निर्वाचनमा जाँदा कुनै पनि शक्तिको बहुमत नआउने देखिएर एकता गरिएको बताउँदै यो एकताले विश्वमा नयाँ सन्देश दिएको बताए। दाहालले कम्युनिष्ट र कांग्रेसको एकता कहिल्यै पनि सम्भव नभएको बताउँदै कम्युनिष्ट विभाजित नभई एकताबद्ध भएर अघि बढ्ने उद्घोष गरे। उनले लामो समयदेखि एमाले र माओवादी बीच एकता गर्ने विषयमा छलफल भए पनि सम्भव नभएको बताउँदै दाहालले अहिले दुई दलबीच परिपक्व अवस्था आएकाले एकता भएको बताए। आसन्न निर्वाचनमा वाम गठबन्धनले दुई तिहाई बहुमत ल्याउने सुनिश्चित भएको बताउँदै दाहालले यो नेपाली जनताका लागि ऐतिहासिक अवसर भएको बताए। स्थायी सरकार बिना मुलुकको दीर्घकालीन विकास सम्भव नभएको बताउँदै उहाँले राष्ट्र निर्माणका लागि खेत रोप्ने बेला आएको बताए। दाहालले नेपाललाई आगामी दश वर्ष भित्र संसारकै समृद्ध मुलुक बनाउनका लागि पनि वाम गठवन्धनलाई विजयी गराउने आग्रह गरे। उनले नेपाली कांग्रेसबाट विकास र समृद्धिको आश नगर्न समेत आग्रह गरे। नेपाली कांग्रेस, गिरीजा, गणेशमान र बीपीभन्दा विपरित दिशाबाट अघि बढ्न खोजेको भन्दै त्यसबाट अब नेपाली जनताले कुनै पनि परिवर्तन पाउन नसक्ने समेत बताए। मुलुकलाई औद्योगिकिकरण गर्न तथा ऊर्जा, पर्यटन, यातायात क्षेत्रको विकासका लागि अब बन्ने सरकारले दीर्घकालीन योजनासहित काम गर्ने पनि बताए। उनले सरकारले अहिले मुलुक समृद्धि भन्दा पनि आफ्नो सत्ता स्वार्थमा लागेको बताए। उनले कम्युनिस्टको एकता मुलुकको आवश्यकता भएकाले त्यसबाट तर्सिएको कांग्रेसलाई लोकतन्त्रवादी शक्ति संग सहकार्य गर्न आग्रह गरे। कम्युनिस्टलाई विभाजित गरेर शासन गर्ने सपना नदेख्नुहोस्, उनले भने अब कम्युनिस्टले ५० बर्ष मुलुकमा शासन गर्छन, मुलुकमा आमुल परिर्वतन ल्याउँछन्। उनले एकता बहुमतको सरकारलाई मात्रै नभई राजनीतिक स्थिरताका लागि भएको पनि स्पष्ट पारे।"
स्थिर सरकारपछि आर्थिक समृद्धिको माहोल बन्छ: प्रचण्ड,"भैरहवा: माओवादी केन्द्रका अध्यक्ष पुष्पकमल दाहाल प्रचण्डले ७० वर्षपछि मुलुकले स्थिर सरकार पाउन लागेको बताएका छन्। सात दशकयता ५ वर्षसम्म काम गर्ने अवसर कुनै सरकारले नपाएकाले नेपालले आमूल परिवर्तन हुन नसकेको भन्दै मंसिरमा हुने चुनावबाट बामपन्थीको नेतृत्वमा ५ वर्ष टिक्ने सरकार बन्ने दाबि गरे। 'राष्ट्रिय स्वाधिनताको लागि राष्ट्रिय अर्थतन्त्रः राष्ट्रिय अर्थतन्त्रका लागि राष्ट्रिय औद्योगिकरण तथा ब्यापार विविधिकरण' नारा सहित भैरहवाको अञ्चलपुरमा बिहिबारदेखि शुरु चौथो राष्ट्रिय औद्योगिक व्यापार मेला कृषि तथा पर्यटन महोत्सवको उद्घाटन गर्दै पूर्वप्रधानमन्त्री समेत रहका दाहालले अबको गन्तव्य आर्थिक विकास र समृद्धि नै भएको बताए। मुलुकको आर्थिक विकास र समृद्धिसंगै स्थायित्वका लागि नै वाम गठवन्धन भएको भन्दै प्रचण्डले वाम गठवन्धन कसैका विरुद्ध नभएको दोहोर्याए। '७० सालयता पूरा ५ वर्ष टिकेको सरकारको रेकर्ड छैन,तसर्थ ५ वर्ष सरकार चलाउने र देशलाई १० वर्षभित्र एशियाली मापदण्डमा पुर्याउने उद्देश्यले वाम गठवन्धन भएको हो' दाहालले भने, 'विकास र समृद्धि सबै क्षेत्रमा क्रान्तिकारी परिवर्तन ल्याउन वामपन्थीको जित आवश्यक छ।' लुम्बिनीको वृहत्तर विकास गर्दै पर्यटनका माध्यमबाट जिल्लाको मात्र नभई समग्र देशकै आर्थिक समृद्धिमा योगदान पुर्याउन सकिने दाहालले औंल्याए। आफू पहिलोपटक प्रधानमन्त्री हुंदा नै ल्हासादेखि लुम्बिनीसम्म रेल ल्याउने पहल गरेको स्मरण गर्दै दाहालले अब कोरलाबाट पनि रेल आउने बताए। दाहालले नेपालले चीन र भारत जस्ता विकसित दुबै मुलुकबाट लाभ लिन सक्नुपर्नेमा पनि जोड दिए। दाहालले वाम गठवन्धनका तर्फबाट उम्मेदवार बनेका एमालेका घनश्याम भुसाल र तुल्सी चौधरी तथा माओवादी केन्द्रका विश्वास बराललाई भोट माग्दै जिताउन आग्रह समेत गरे।'घनश्याम जी बौद्धिक नेता हुनुहुन्छ, संसदमा बहस गर्न र यस क्षेत्रको विकासका लागि उहाको विकल्प अरु हुनै सक्दैन, दाहालले भने। एमाले उपमहासचिव घनश्याम भुसालले अबको पालो देश विकास र समृद्धि भएको बताए। अब हुने निर्वाचनबाट बामपन्थी सरकार बन्ने र जसले ५ वर्षसम्म काम गर्दै देशमा आमुल परिवर्तन गर्ने उनले बताए। 'नेपाललाई स्थिर राजनीतिको आवश्यकता छ, अवको निर्वाचनबाट जनताले त्यो पाउनेछन, उनले भने। आर्थिक समृद्धिको यात्रामा अघि बढ्नुको बिकल्प नभएको उनले बताए। नेपाल राष्ट्रिय उद्योग ब्यापार संगठनका केन्द्रीय अध्यक्ष श्यामबहादुर पाठकले आत्मनिर्भर र स्वाधीन अर्थतन्त्र बनाउन देशभित्रको आन्तरिक उत्पादन बढाउनुपर्नेमा जोड दिए।मेला आयोजक समितिका संयोजक नारायणप्रसाद भण्डारीले स्वदेशी उत्पादनको बजार प्रवद्र्धन, उद्योगी र उपभोक्ताबीच प्रत्यक्ष सम्पर्क स्थापित गराउने, उद्योगीहरुमा प्रतिस्पर्धी क्षमता बृद्धि गर्न प्रेरित गर्ने, रुपन्देहीमा उद्योग, व्यापार, कृषि र पर्यटनको विकास र प्रवद्र्धनमा योगदान पुर्याउने लक्ष्यसहित मेला आयोजना गरिएको बताए। उनले भैरहवामा स्थायी मेला स्थल र स्थायी संरचना नहुंदा वर्षेनी लाखौं रुपैयां खेर जाने गरेको गुनासो गर्दै मेला स्थलका जग्गा उपलब्ध गराउन माग गरे। अध्यक्ष भण्डारीले विद्युतको अभावमा विशेष आर्थिक क्षेत्र सेज दुईपटकसम्म उद्घाटन भएर पनि संचालनमा आउन नसकेको भन्दै १३२ केभीए प्रशारण लाइन यथाशीघ्र जडान गर्न,चर्को बैंक ब्याज दर घटाउन,उद्योग व्यवसाय मैत्री नीति ल्याउन र लुम्बिनीलाई शान्ति शहरको रुपमा विकास गर्न माग गरे। मेला उद्घाटन समारोहमा रुपन्देहीका प्रमुख जिल्ला अधिकारी हरिप्रसाद मैनाली, मेलाको मुख्य प्रायोजक बोधी रेडसन रिसोर्टका संचालक एवं कांग्रेसका युवा नेता प्रमोद यादव, माओवादी केन्द्रका उम्मेदवार विश्वास बराल, आयोजक संगठनका उपाध्यक्ष गिरिशचन्द्र त्रिपाठी, महासचिव अनिल ज्ञवाली लगायतले बोल्दै स्वदेशी उत्पादनको बजार प्रवद्र्धनमा मेलाले टेवा पुर्याउने भएकाले मेला अवलोकन गर्न आग्रह गरे। मेलामा उद्योग, ब्यापार, होटलरेष्टुरां, सूचना प्रविधि, अटोमोबाइल्स, कृषि, पर्यटन र संघसंस्था तथा प्रायोजकका गरी करिब चारसय स्टल रहेका मूल आयोजक समितिका सहसंयोजक, स्टल दर्ता संयोजक एवं संगठनका निवर्तमान अध्यक्ष खिमबहादुर खत्रीले जानकारी दिए। मंसिर ११ गतेसम्म संचालन हुने मेला ३ लाख दर्शकले अवलोकन गर्ने र ६० देखि ६५ करोडको आर्थिक कारोबार हुने लक्ष्य रहेको कोषाध्यक्ष सचिन रोक्काले जानकारी दिए। मेला उद्घाटनअघि भैरहवाको बुद्धचोकबाट बाजागाजा, विभिन्न जनजातिका झाँकी, हात्तीसहित दर्जनौं संघसंस्था सहभागी वृहत औद्योगिक जनचेतना र्याली निकालिएको थियो।"
विप्लवका कार्यकर्ता पक्राउ,"पाल्पा: विप्लव नेतृत्वको नेपाल कम्युनिष्ट पार्टीका एक कार्यकर्तालाई प्रहरीले पक्राउ गरेको छ। देशका विभिन्न स्थानमा उम्मेदवारहरुमाथि नै आक्रमणका घटना बढ्द थालेपछि प्रहरीले पाल्पा विप्लवका कार्यकर्ताहरुमाथि निगरानी बढाएको हो। प्रहरीले शंकर तामाङ (दर्पण) लाई पक्राउ गरेको हो। युवा जनस्वयम्सेवक संगठन पाल्पाका संयोजकसमेत रहेका तामाङलाई पाल्पा प्रहरीले बुधवार तानसेन नगरपालिका वडा नं ६ लहरे पिपलबाट पक्राउ गरेको प्रहरी उपरीक्षक दिल्लीराज पन्तले बताए। डडेल्धुरा स्थायी घर भएका तामाङ हाल तानसेन नगरपालिका वडा नं १ मा बस्दै आएका छन्। विभिन्न स्थानमा निर्वाचन सुरक्षा, निर्वाचन विरोधी गतिविधि बढ्दै गएकोले जिल्लामा संभावित घटनाहरु रोक्न अनुसन्धानको लागि तामाङलाई पक्राउ गरेको प्रहरी उपरीक्षक पन्तले बताए। एकीकृत सुरक्षा समितिले जिल्लाका १८ मतदान केन्द्रलाई अति संवेदनशीलको सुचीमा राखेर सुरक्षा गतिविधि संचालन गरेको प्रमुख जिल्ला अधिकारी बिष्णु प्रसाद ढकालले बताए।"
निर्वाचनपछि संविधान संशोधनः पोखरेल,"महोत्तरी: विना विभागीय मन्त्री गिरिराजमणी पोखरेलले प्रदेश र प्रतिनिधि सभाको निर्वाचनपछि संविधान संशोधन हुने दावी गरेका छन्। महोत्तरीको क्षेत्र नम्बर १ बाट प्रतिनिधि सभाको उमेदवार रहेका मन्त्री पोखरेलले मतदाताहरुलाई दुई तिहाई मत दिएर बामगठबन्धनलाई जिताउन अपिल गरे। चुनावपछि संविधान सशोधन हुन्छ। संविधान संशोधन गर्न एमालेलाई माओवादीले सहमत गराएर बामगठबन्ध बनाएको हो,'नेता पोखरेलले गौशालाको रामनगरस्थित कुश्मारीमा चुनावीसभालाई सम्वोधन गर्दै भने, एमालेको समथर्नन बिना संविधान संशोधन हुदैंन भन्ने कुरा प्रष्ट्र भइसकेको छ।'"
विप्लवका पाँच कार्यकर्ता पक्राउ,"धनकुटा : विप्लव नेतृत्वको नेपाल कम्युनिष्ट पार्टीका पाँच नेता तथा कार्यकर्तालाई प्रहरीले पक्राउ गरेको छ। मंसिर २१ गते हुन लागेको दोस्रो चरणको प्रदेश तथा प्रतिनिधिसभा निर्वाचनको सुरक्षामा खतरा बढेको भन्दै धनकुटा जिल्ला सेक्रेटरी आकाश शर्मा, जिल्ला सदस्य विज्ञान शर्मा, नरजित राई, प्रेम कटेललाई पक्राउ गरिएको प्रहरी कार्यालय धनकुटाका प्रहरी उपरीक्षक सुदिपराज भण्डारीले बताए। निर्वाचन विथोल्न देशका विभिन्न स्थानमा बम विष्फोट गराउन थालेपछि विप्लव नेतृत्वका नेता तथा कार्यकर्तालाई पक्राउ गरिएको उनले बताए।"
उम्मेदवारसँग रोजगारी माग्दै मुक्तकमैया,"कञ्चनपुर: बेलौरी नगरपालिका५ सोभाताल मुक्तकमैया शिविरका सीताराम चौधरीले तरकारी खेतीका लागि अनुदान रकम र जग्गाको व्यवस्था गरिदिने उम्मेदवारलाई मतदान गर्ने सोच बनाएको छ। तरकारी खेतीका लागि आवश्यक पर्ने मलखाद, उन्नत बीउबिजन, कीटनाशक औषधी, पोषक तत्व र सिँचाइ गर्न बोरिङ जडानका लागि अनुदान रकम उपलब्ध गराउने उम्मेदवारलाई मतदान गर्न उनी आतुर देखिएका छन्। सरकारले पुनःस्थापना हुँदा उपलब्ध गराएको पाँच कट्ठा जग्गामा बाह्रै महिना तरकारी खेती गर्दै आउनुभएका चौधरी थोरै जग्गामा उत्पादन गरेको तरकारीले घरपरिवारको खर्च चलाउन मात्र ठिक्क हुने भएकाले अनुदान रकम उपलब्ध भए अझै बढी जग्गा भाडामा लिएर तरकारी खेतीलाई विस्तार गर्ने बताए। 'बस्तीमा अहिलेसम्म उम्मेदवार पुग्नुभएको छैन,' उनले भने, 'मत माग्न आउनेलाई अनुदान र जग्गा भाडामा लिन सहयोग माग्ने सोच बनाएको छु।' आफूहरु पुनःस्थापित हुँदा पाएको जग्गाको लालपूर्जा बैंकमा राखेर ऋण निकाल्न खोज्दा बैंकले नमानेको मुक्तकमैया रुपानी चौधरीले बताए। तरकारी खेतीका लागि थप रकम जुटाउन नसक्दा घरमा भएको जनशक्तिलाई दैनिक रु ३०० पाउने गरी मजदुरीमा पठाउनु परेको उनको भनाइ छ। थोरै जग्गामा तरकारी उत्पादन गरी यहाँका मुक्तकमैया परिवारले वार्षिक रु ७० हजारदेखि रु दुई लाखसम्म आम्दानी गर्दै आएका छन्।सरकारले मुक्तकमैया परिवारलाई पुनःस्थापन गरी घरबासका लागि जग्गाको व्यवस्था गरे पनि रोजगारीको माध्यम नहुँदा टाढाको बजारमा मजदुरीका लागि जानु पर्ने बाध्यता छ। धेर थोर तरकारी बिक्री गरी कमाएको पैसाबाट छोराछोरीलाई पढाउन भ्याए पनि मुक्तकमैयाका युवा बेरोजगारै बस्नु परेको छ। रोजगारीमा प्रवेश गर्ने अवसर सिर्जना गर्नका लागि प्रतिबद्धता गरी विश्वास दिलाउने उम्मेदवारलाई भोट दिने मोतीकला चौधरी बताए। तरकारी खेतीका लागि अनुदानको व्यवस्था, ऋणका लागि बैंकमा लालपूर्जा राख्न पाउने वातावरण सिर्जना गर्ने र युवालाई सरकारी नोकरीमा प्रवेशका लागि कार्य गर्न प्रतिबद्धता गरी कार्यान्वयन गर्ने उम्मेदवार नै मुक्तकमैयाको रोजाइमा पर्ने निश्चित भएको लालबहादुर चौधरीले बताए। 'धेरैजनाले घर निर्माणका लागि काठ नपाउँदा झुपडीमा बस्नुपरेको छ, आवासको व्यवस्था मिलाइदिन प्रचारका लागि पुग्ने उम्मेदवारसँग माग गरेका छौँ,' उनले भने। मीठो सपना बाँडेर मत माग्ने उम्मेदवारबारे बुझ्दै गएकाले सक्षमलाई मात्रै यसपटक एकमुष्टरुपमा मत दिने बस्तीमा छलफल गरी निधो गरिएको चौधरीले बताए। बाह्रै महिना तरकारी खेतीमा संलग्न १९ परिवार मुक्तकमैयाले करेला, बन्दागोभी, काउली, खुर्सानी, काँक्रा, गोलभेँडा, लौका, भिन्डी, फर्सी र तरभुजाको मौसमी र बेमौसमी तरकारी खेती गर्दै आएका छन्। अरुको मुख ताक्ने विगतको परिपाटी अन्त्य गर्दै आफैँ स्वावलम्बी बनेर आफ्नै पौरखले यहाँका मुक्तकमैया परिवार अगाडि बढ्दै आएका छन्।उत्पादित तरकारीले बजार नपाउँदा मुक्तकमैया परिवारले सास्ती खेप्दै आएका छन्। बस्तीमा ६०० परिवार मुक्तकमैयाको बसोबास छ।"
किन जुधे बाबुराम र नारायणकाजी ?,"गोरखा : गोरखा क्षेत्र नम्बर २ बाट प्रतिनिधिसभा सदस्यका लागि शीर्ष नेताद्वय डा बाबुराम भट्टराई र नारायणकाजी श्रेष्ठ चुनावी प्रतिस्पर्धामा छन्। गोरखावासीले संसद्मा प्रतिनिधित्वका लागि उनीहरूमध्ये एक जनालाई गुमाउँदै छन्। भट्टराई र श्रेष्ठमध्ये जो भए पनि गुमाउनु दुःखद हुने स्थानीयवासी बताउँछन्। खोप्लाङ घर भएका भट्टराई नयाँ शक्तिका संयोजक हुन्। अर्थमन्त्री हुँदै प्रधानमन्त्रीसम्म भइसकेका उनी लोकतान्त्रिक गठबन्धनबाट उम्मेदवार बनेका हुन्। माओवादी केन्द्रका शीर्ष नेता श्रेष्ठको घर जौबारीमा छ। उपप्रधानमन्त्रीसम्म भइसकेका उनी वाम गठबन्धनका तर्फबाट उम्मेदवार बनेका हुन्। दुवै जना गोरखालाई मात्र होइन, देशकै लागि चाहिने नेता हुन्, नेपाल बार एसोसिएसनका जिल्ला अध्यक्ष यादव शर्मा भन्छन्, तर, निर्वाचन प्रक्रियाद्वारा स्वतः एक जना बाहिरिँदै हुनुहुन्छ। सामान्य जनताको आँखाले हेर्दा जो बाहिरिए पनि गोरखाका लागि दुःखद हुनेछ। मुलुकलाई अहिलेको अवस्थासम्म ल्याइपुर्याउन दुवै नेताको ठूलो योगदान रहेको उनको भनाइ छ। तर, जनताले चाहेर पनि दुवै जनालाई जिताउन सक्दैनन्, उनी भन्छन्, जो हारे पनि घाटाको विषय हो। एक नेताको राजनीति सिध्याएर प्रभुत्व जमाइरहन कसैले खेल खेलेको आशंका। यो अवस्थामा आउनुमा गोरखालीको नभई नेताद्वयकै गल्ती भएको ज्येष्ठ नागरिक जिल्ला संघका अध्यक्ष मोहनलाल श्रेष्ठको तर्क छ। उहाँहरूले बुद्धि नपुर्याउँदा एक जनाले त क्षति बेहोर्नु हुन्छ, गोरखा र देशले पनि घाटा बेहोर्नुपर्ने भयो, उनी भन्छन्, शीर्ष नेताहरू फरकफरक क्षेत्रबाट उठ्नुपथ्र्यो। तर, जुँगाको लडाइँले गर्दा दुवै जना एकै ठाउँबाट उठ्नुभयो। यो गल्ती भयो। यसको सजाय उनीहरूले मात्र होइन, गोरखाली र देशले नै भोग्ने उनको बुझाइ छ। निर्वाचनमा पराजित भए राजनीतिक जीवन नै धरापमा पर्ने चर्चा चल्न थालेको छ। उहाँहरूमध्ये एक जनाले स्वतः हार्दै हुनुहुन्छ तर हराउनुमा गोरखालीको गल्ती छैन, उहाँहरूकै घमण्डको दोष हो, द्रव्यशाह बहुमुखी क्याम्पसका अध्यक्ष धीरजबहादुर मास्के भन्छन्, क्षेत्र मिलाएर उठ्नुपथ्र्यो। उनीहरूमध्ये एक जनाको राजनीति सिध्याएर प्रभुत्व जमाइरहन कसैले खेल खेलेको उनको शंका छ। नेपाल बार एसोसिएसनका पूर्वअध्यक्ष स्थानेश्वर दुवाडीको भने फरक मत छ। दुवै जना पुराना नेता भएकाले जो पराजित भए पनि फरक नपर्ने उनको टिप्पणी छ।"
मेयरदेखि वडाध्यक्षसम्म ३६ हजारले सम्पत्ति विवरण बुझाएनन्,"काठमाडौं : राष्ट्रिय सर्तकता केन्द्रले देशभरका ३६ हजार बढी जनप्रतिनिधिलाई कार्तिक मशान्तसम्म आफ्नो र परिवारको नाममा रहेको सम्पति विवरण अनिवार्य रुपमा बुझाउन पत्राचार गरेको छ। भ्रष्टचार निवारण ऐन २०५९ अनुसार सतर्कता केन्द्रले हालै निर्वाचित भएर आएका ७ सय ५३ स्थानीय तहका प्रमुख, उपप्रमुख, अध्यक्ष, उपाध्यक्ष, वडा अध्यक्ष तथा सदस्यसहित ३६ हजार बढीलाई सम्पति विवरण अनिुवार्य रुपमा बुझाउन पत्राचार गरेको हो। सर्तकता केन्द्रका सहसचिव रामप्रसाद घिमिरेले भ्रष्टचार निवारण ऐन अनुसार सबै जनप्रतिनिधिलाई सम्पति विवरण बुझाउन पत्राचार गरिएको जानकारी दिए। सहसचिव घिमिरेका अनुसार संघीय मामिला तथा स्थानीय विकास मन्त्रालयमार्फत सबै स्थानीय तहका जनप्रतिनिधिलाई कार्तिक मशान्तसम्म सम्पति विवरण बुझाउन पत्राचार गरिएको हो। भ्रष्टचार निवारण ऐन २०५९ अनुसार राष्ट्रको ढुकुटी वाट तलव सुविधा लिने सबै राष्ट्रसेवकले आफू पदमा बहाल भएको ६० दिन भित्र वा आर्थिक वर्ष सकिएको साठी दिन भित्र अनिवार्य रुपमा आफू र आफ्नो परिवारको नाममा रहेको सम्पति विवरण बुझाउनु पर्छ। ऐनमा भएको सो व्यवस्था अनुसार सबै जनप्रतिनिधिलाई सम्पति विवरण बुझाउन सर्तकता केन्द्रले पत्राचार गरेको हो। स्थानीय तह गठन भई स्थानीय सरकार सञ्चालनको लागि जनप्रतिनिधि पहिलो पटक आएकाले उनीहरुलाई सर्तकता केन्द्रले सम्पति विवरण बुझाउन भनेको हो तर जनप्रतिनिधिले सम्पति विवरण कहाँ बुझाउने भन्ने कुराको स्पष्ट कानुनी व्यवस्था गरिएको छैन्। हाललाई प्रत्येक स्थानीय तहमा नै सबैको सम्पति विवरण बुझाएर सबै सम्पत्ति विवरण त्यही नै सिलबन्दी गरेर राख्ने व्यवस्था गरिएको संघीय मामिला तथा स्थानीय विकास मन्त्रालयका सचिव दिनेश कुमार थपलियाले जानकारी दिए। सचिव थपलियाले राष्ट्रिय सर्तकता केन्द्रको पत्र अनुसार मन्त्रालयले देशभरका सबै ३६ हजार जनप्रतिनिधिलाई नै आफ्नो सम्पति विवरण बुझाउन सम्बन्धित निकायमा पत्राचार गरिएको जानकारी दिए। सचिव थपलियाका अनुसार देशभरका जनप्रतिनिधिले आफ्नो सम्पति विवरण आफू रहेकै स्थानीय तहमा बुझाउन थालेका छन्। हामीले केन्द्रवाट ताकेता गरिरहेका छौ उनीहरुले पनि सम्पति विवरण बुझाउने कार्य जारी राखेका छन् भन्ने जानकारी आइरहेको छ, सचिव थपलियाले अन्नपूर्णसँग भने। निश्चित समय भित्र सम्पति विवरण नबुझाउने जनप्रतिनिधिलाई भने सम्पति विवरण लुकाएको आरोपमा अख्तियार दुरुपयोग अनुसन्धान आयोगले आवश्यक छानबिन गर्न सक्ने कानुनी व्यवस्था छ।"
"ललितपुर ३ मा पम्फा र मदनको प्रतिस्पर्धा, कसको पल्ला भारी ?","काठमाडौं : प्रतिनिधिसभा र प्रदेशसभाको निर्वाचनको मिति नजिकिएसँगै देशैभर चुनावी गर्मी बढेको छ। मंसिर १० र २१ गते हुने निर्वाचनलाई लक्षित गरी उम्मेदवार मत माग्न आआफ्नो निर्वाचन क्षेत्रका मतदातासँग भोट माग्न व्यस्त छन्। देश निर्वाचनमय भए पनि केही खास निर्वाचन क्षेत्रको चर्चा बढी छ। नेकपा (माओवादी केन्द्र) की प्रवक्ता एवं प्रभावशाली महिला नेतृ पम्फा भुसाल वाम गठबन्धनको तर्फबाट ललितपुर क्षेत्र नम्बर ३ को चुनावी मैदानमा भएकाले यसलाई हेभिवेट क्षेत्रको रुपमा हेरिएको छ। प्रत्यक्षतर्फ चुनावी मैदानमा रहेका थोरै महिला नेतृमध्ये भुसाल एक हुन्। ललितपुर ३ मा भुसालका थुप्रै प्रतिस्पर्धाी छन्। भुसालको खास प्रतिस्पर्धा भने कांग्रेस ललितपुरका सभापति मदनबहादुर अमात्यसँग हुँदैछ। राष्ट्रिय राजनीतिमा नचिनिए पनि अमात्य स्थानीय मतदातासँग परिचित छन्। भुसालको भने राष्ट्रिय राजनीतिमा राम्रो प्रभाव छ। भुसाल पहिलो संविधानसभा निर्वाचनमा ललितपुर ३ बाट निर्वाचित नेतृ हुन्। दोश्रो संविधानसभा निर्वाचनमा भुसालले चुनाव बहिष्कारको झण्डा उठाउँदै गर्दा अमात्य एमालेका रघु पन्तलाई पराजित गर्दै ललितपुर ३ बाट सांसद बनेका थिए। पहिलो संविधानसभामा निर्वाचित भुसाल दश वर्षपछि आफ्नो निर्वाचन क्षेत्र फर्किएकी हुन् भने दोश्रो संविधानसभामा निर्वाचित अमात्य आफ्नो पकडलाई अझ मजबुत बनाउन लागिपरेका छन्। राष्ट्रिय राजनीतिमा भुसालजति स्थापित अनुहार नभए पनि अमात्य स्थानीय तहमा लोकप्रिय नेता हुन्। यस्तो छ स्थानीय तहको निर्वाचनको अंकगणित ललितपुर ३ मा २२ वडा छन्। गोदावरी नगरपालिकाका वडा नम्बर १२ र १४ साथै ललितपुर महानगरका १, २, ३, ४, ५, १०, १३, १४, १५, १८, २०, २१, २२, २३, २४, २५, २६, २७, २८ र २९ नम्बर वडा ३ नम्बर क्षेत्रमा पर्छन्। स्थानीय तह निर्वाचनको अंकगणित हेर्दा एमाले पहिलो, कांग्रेस दोस्रो र माओवादी तेस्रो पार्टी हुन्। यद्यपी प्रतिनिधिसभा र प्रदेशसभाको चुनावमा एमाले र माओवादी वाम गठबन्धन बनाएर चुनावी मैदानमा छन्। एमालेको सबै मत पाए अमात्य भन्दा भुसाल शक्तिशाली देखिन्छिन्। स्थानीय तह निर्वाचनमा ललितपुर ३ का २२ मध्ये कांग्रेस ६, एमाले १०, माओवादी केन्द्र ५ र स्वतन्त्र एउटा वडामा विजयी भएका छन्। कांग्रेसले माओवादी केन्द्रभन्दा १ वडा बढी जितेको छ। यद्यपी मतपरिणाममा कांग्रेस माओवादी केन्द्रभन्दा करिब ५ हजार अन्तरले अगाडि छ। तर, गठबन्धन बनेकाले कांग्रेस भन्दा गठबन्धन शक्तिशाली देखिन्छ। कांग्रेसका तर्फबाट क्षेत्र नम्बर ३ का वडामा प्रतिस्पर्धा गरेका उम्मेदवारको कुल मत १६ हजार ८६५ मत छ भने एमालेका वडाध्यक्षका उम्मेदवारको कुल मत २० हजार २८५ छ। यस्तै, माओवादी केन्द्रका वडाध्यक्षका उम्मेदवारले ११ हजार ८३९ मत छ। एमाले र माओवादीका वडाअध्यक्षका उम्मेदवारको मत ३२ हजार १२४ छ। यो मत कांग्रेसको भन्दा १५ हजार २ सय ५९ बढी हो।"
"'अरुले जिते सांसद मात्र बन्छन्, म त प्रधानमन्त्री हुन्छु'","डडेल्धुरा: प्रधानमन्त्री एवम् नेपाली कांग्रेसका सभापति शेरबहादुर देउवाले मंसिर २१ गते हुने प्रदेश र प्रतिनिधि सभाको निर्वाचनमा कांग्रेसलार्इ जिताउन मतदाताहरुलार्इ आग्रह गरेका छन्। गृहनगर डडेल्धुरामा आयोजित चुनावी सभालार्इ सम्बोधन गर्ने क्रममा देउवाले डडेल्धुरामा कांग्रेसको नेतृत्वमा विकास भएको उल्लेख गर्दै अझै विकासका लागि कांग्रेसको नेतृत्व आवश्यक रहेको बताए। उनले भने,'यहाँको विकासका लागि म सधैं इमान्दार भएको लागेको छु, यहाँहरुले मलार्इ आजसम्म जिताउनुभएको छ, यसका लागि मसंग धन्यवाद दिने शब्द छैन।' डडेल्धुरा देउवाको निर्वाचन क्षेत्र हो। प्रधानमन्त्री देउवाले चुनावी अभियानका क्रममा अन्य दलहरुले विभिन्न आश्वासन दिएपनि विश्वास नगर्न आग्रह गरे। उनले अरुले चुनाव जिते सांसद मात्र बन्ने तर आफूले जिते फेरी प्रधानमन्त्री बन्ने भन्दै मतदातालार्इ फकाउन खोजे। 'अरुले जिते त सांसद मात्र बन्ने हुन्न', देउवाले भने, 'म त फेरी प्रधानमन्त्री बन्ने हुँ। तपार्इहरु सांसद मात्र चाहनुहुन्छ कि प्रधानमन्त्री?' बामगठबन्धनप्रति कटाक्ष गर्दै प्रधानमन्त्री देउवाले विश्वमा कम्यूनिष्ट शासन पतन भर्इरहेका बेला नेपालमा भने अधिनायकवादको प्रयास भर्इरहेको आरोप लगाए।"
रैथानेको समर्थन वाम गठबन्धनलाई,"काठमाडौं : रैथाने एकता परिषद्ले आसन्न प्रतिनिधिसभाप्रदेशसभा निर्वाचनमा वामगठबन्धनलाई समर्थन गर्ने जनाएको छ । परिषदका संयोजक सन्तोष बराइलीले बिहीबार विज्ञप्ति प्रकाशित गरी परिषदका सबै कार्यकर्तालाई वामगठबन्धनका पक्षमा मतदान गर्न आह्वान गरेका छन् । नेपालको राष्ट्रिय अखण्डता, सार्वभौमसत्ता र सबै रैथाने नेपालीको एकताको पक्षधर वाम गठबन्धनले यो निर्वाचनमा विजय प्राप्त गरेमा नेपाललाई कब्जा गर्ने अंगिकृतको प्रयास असफल हुनेछ , विज्ञप्तिमा भनिएको छ,नेपाललाई सधैँ अस्थिर बनाएर कमजोर पार्ने विदेशी षड्यन्त्र ध्वस्त हुनेछ, नेपाल समृद्ध बन्नेछ । रैथाने परिषदले राष्ट्रिय अखण्डता, सार्वभौमसत्ताका लागि भन्दै तराईमधेसमा आन्दोलन पनि गरेको थियो ।"
चुनाव प्रचारमा जाँदा राजेन्द्र पाण्डे लडेर घाइते,"धुनीवेशी: धादिङको निर्वाचन क्षेत्र नं १ अन्तरगत प्रदेशसभा१ का उम्मेद्धार राजेन्द्र पाण्डे चुनावी घरदैलो कार्यक्रममा क्रममा बाटोमा लडेर घाइते भएका छन्। धादिङको धुनीवेशी नगरपालिका वडा नं ७ मा पर्ने तोप्लाङमा घरदैलो कार्यक्रम गरेर फर्किदै गर्दा बाटोमा लडेर घाइते भएका हुन। अप्ठारो बाटोमा लड्दा टाउको भुईमा ठोक्किएको र चश्मा फुटेर आँदा भन्दा मुनी चोट लागेपछि तत्कालै उपचारको लागि नौविसे स्वास्थ्य चौकीमा पुर्याइएको पाण्डेका स्वकिय सचिव दिनेश घिमिरेले टेलिफोनमा जानकारी दिए। टाउको ढुङ्गामा ठोक्किँदा पाण्डेको टाउको, निधार, गाला र हातमा चोट लागेको छ। नौविसेको स्वास्थ्य चौकीमा उपचार पछि हिजै उनलाइ थप उपचारको लागि काठमाण्डौ स्थित मनमोहन मेमोरियल कलेजमा उपचारको लागि पठाइएको र अहिले उनको अवस्था खतरामुक्त रहेको नेकपा एमाले धादिङले जनाएको छ। पाण्डे लडेर घाइते भएपछि उनको निवार्चन क्षेत्रमा कार्यकर्ताहरुले मात्रै चुनावी प्रचार प्रसार जारी राखेका छन्। पाण्डे बाम गठबन्धनतर्फका उम्मेद्वार हुन भने उनका प्रतिस्पर्धीमा लोकतान्त्रिक गठबन्धनका मधुु कुमार श्रेष्ठ चुनावी मैदानमा छन।"
विप्लवका छ कार्यकर्ता प्रहरीको नियन्त्रणमा,"सन्धिखर्क : अर्घाखाँचीमा प्रतिनिधिसभा र प्रदेशसभा सदस्यका उम्मेदवारको चुनाव प्रचारप्रसारमा आक्रमण हुनसक्ने भन्दै विप्लवका छ नेता तथा कार्यकर्तालाई प्रहरीले नियन्त्रणमा लिएको छ। चुनावमा अशान्ति फैलाउन सक्ने सम्भावित खतरालाई ध्यान दिँदै अर्घाखाँची प्रहरीले राष्ट्रिय युवा जनस्वयंसेवकका केन्द्रिय सदस्य तथा जिल्ला सचिवालय सदस्य योगेन्द्र चौहान, जिल्ला सदस्य भक्तबहादुर परियार, नरिस्वर पाण्डे, गोपाल नेपाली, मित्रदेव घिमिरे र भुमिकास्था नगरपालिकाका एरिया इन्चार्ज श्याम चुँदालीलाई पक्राउ गरिएको प्रहरी निरीक्षक प्रदिप डिसिले जानकारी दिए। पक्राउ परेका विप्लवका नेता तथा कार्यकर्तामाथि सोधखोज र अनुसन्धान भइरहेको जानकारी दिँदै उनीहरुबाट हुनसक्ने खतराप्रतिको संवेदनशीलतामा प्रहरीले उच्च सुरक्षा सतर्कता अपनाइएको प्रहरी निरीक्षक डिसीले बताए।"
नारायणकाजीलाई लक्षित गरी गोरखामा विष्फोट,गोरखा: बिहीबार गोरखामा नारायणकाजी श्रेष्ठलाई लक्षित गरी राखिएको बम विस्फोट भएको छ। गोरखा नगरपालिका १० स्थित सिर्दी खोला पुल नजिकै ३:४५ बजे सुतली बम विस्फोट भएको जिल्ला प्रहरी प्रमुख प्रकाश अधिकारीले जानकारी दिए। श्रेष्ठ सोही क्षेत्रमा चुनावी प्रचारका लागि जाँदै थिए। विष्फोटबाट कुनै क्षति नभएको अधिकारीको भनाइ छ। नारायणकाजी वाम गठबन्धनको तर्फबाट गोरखा क्षेत्र नं २ मा प्रतिनिधिसभा सदस्यको उमेद्वार हुन् । घटनाबारे थप अनुसन्धान भइरहेको प्रशासनले जनाएको छ। तस्बिरहरु: शिव उप्रेती
गरिबी हटाउन वाम गठबन्धनलाई जिताउनुपर्छ: नेता नेपाल,काठमाडौँ: नेकपा (एमाले)का नेता एवं पूर्व प्रधानमन्त्री माधवकुमार नेपालले मुलुकमा सरकारको स्थायित्व कायम गरी देशलाई गरिबीको चक्रबाट बाहिर निकाल्न वाम गठबन्धनलाई जनताले जिताउनुपर्ने बताएका छन्। नेकपा (एमाले) कागेश्वरी मनहरा नगरपालिका४ ले बिहीबार आयोजना गरेको कार्यकर्ता भेलामा उनले विगतमा सरकारको स्थिरता हुन नसक्दा देशमा पूर्वाधार निर्माण तथा विकासका कार्यले गति लिन नसकेकाले अब गठबन्धनलाई जनताले सहयोग गर्नुपर्ने बताए। अहिलेको चुनावी प्रणालीमा राजनीतिक दललाई बहुमत प्राप्त गर्न कठिन रहेको बताउँदै नेता नेपालले देशलाई अस्थिरताबाट निकास दिन वामपन्थी विचार मिल्ने दलले गठबन्धन गरेको उल्लेख गरे। काठमाडौँ निर्वाचन क्षेत्र नं २ बाट प्रतिनिधिसभा सदस्यका उम्मेदवारसमेत रहेका नेता नेपालले मुलुकमा गठबन्धन निर्माण भएपछि नेपाली काँग्रेस अत्तालिएको र गठबन्धनको सरकार निर्माण भएमा अधिनायकवादको उदय हुने भनेर भ्रम फैलाउन लागेकामा त्यस्तो तथ्यहीन तर्कका पछाडि नलाग्न आग्रह गरे।
"'शान्ति, दिगोविकास र आर्थिक समृद्धिकालागि कांग्रेस'","घोराहीः देशमा शान्ति, दिगोविकास र आर्थिक समृद्धिको लागि नेपाली काग्रेसले निर्वाचन जित्न आवश्यक भएको कांग्रेस नेताहरुले बताएका छन्। दाङ क्षेत्र नं २ को चुनावी प्रचार प्रसारका क्रममा घोराही उपमहानगरपालिका वडा नम्बर ७ अर्थात साविक सौडियार गाविसका विभिन्न स्थानमा आयोजना गरेको सभाहरुमा बोल्ने कांग्रेसका नेताहरुले कांग्रेसले जितेमात्र शान्त, दिगोविकास र आर्थिक समृद्धि हुने बताएका छन्। कार्यक्रममा बोल्दै कांग्रेस दाङका सभापति किर्तीबहादुर खड्काले आगामी मंसीर २१ गते हुने प्रतिनीधी सभा र प्रदेश सभा सदस्यको निर्वाचनमा विजयी भएमा देशमा शान्ति कायम हुने बताए। शान्ति भएपछि दियो विकास हुने एवं दिगोविकास भएमा मात्र आर्थिक समृद्धि आउने बताए। उनले जनतालाई सधै शक्तीशाली बनाउने पार्टि कांग्रेस भएको खड्काले दाबी गरे।उनले जनतालाई अधिकार सम्पन्न बनाउने एकमात्र दल कांग्रेस भएको भन्दै अहिलेको निर्वाचनमा पनि कांग्रेसको पक्षमा मतदान गरेर विजयी बनाएर आफ्नो अधिकार स्थापित गर्न सम्पूर्ण मतदाताहरुलाई अनुरोध गरे। कांग्रेसले जनतालाई दिएको अधिकारबाट त्रसीत भएका केही दलहरुले कम्यूनिष्ट गठबन्धनको नाममा अधिनायकवाद लाद्न खोजेको खड्काको भनाई छ।अधिनायकवादलाई विस्तापीत गर्दै लोकतन्त्र पक्षधर कांग्रेसलाई विजयी बनाउन उहाँले सम्पूर्ण जिल्लाबासीहरुलाई अनुरोध गरे। कार्यक्रममा जिल्ला सचिव शंकरप्रसाद डाँगीले देशको समृद्धि र विकासका लागि कांग्रेसको विकल्प नभएको बताए। उनले जिल्लाको विकासका हरेक योजना कांग्रेसको नेतृत्वमा आएको भन्दै जिल्लालाई समृद्ध बनाउनु नै कांग्रेसको मुख्य ऐजेण्डा रहेको बताए। दाङलाई प्रादेशीक राजधानी बनाउने विषय कांग्रेसको जितमामा मात्र संम्भव भएको भन्दै सधै जनताको साथमा रहने पार्टि कांग्रेसलाई विजयी बनाउन सम्पूर्ण मतदाताहरुसँग अनुरोध गरे।उनले पनि कांग्रेसले जितेमा शान्ति, दिगोविकास र आर्थिक समृद्धि हुने भनाई राखे। डाँगीले लोकतन्त्रको रक्षाका लागि नेपाली काग्रेसलाई भोट गर्न जनतालाई आग्रह गरे।अहिलेको लडाई लोकतन्त्रवादी शक्ति र बामपन्थी अधिनायकवादी विचमा भएकाले उनले लोकतन्त्रवादी शक्तिलाई बिजयी गराउनका लागि नेपाली काग्रेसको पक्षमा मतदान गर्न समेत जनतालाई भनेका थिए। कांग्रेस दाङका पूर्व जिल्ला सभापति विरकेशरी गौतमले नेपाली काग्रेसको आर्थिक उदारवादी नितीकै कारण नेपालमा विकास भएको बताए।काग्रेस क्षेत्र नम्वर३ का सभापति भुपबहादुर डागीले स्थानीय तहमा नेपाली काग्रेसले भोगेका पराजयलाई अहिले जनताहरुले काग्रेसलाई मतदान गरेर भुलाउन सक्नुपर्ने बताए। उनले ग्रामीण क्षेत्रमा सडक, स्वास्थ्य, शिक्षा, विद्युतलगायतका पूर्वाधारहरु पुर्याएर दुखमा परेका जनताहरुलाई सुखको अनुभुति गर्न काग्रेसले सिकाएको बताए। कार्यक्रमलाई सम्वोधन गर्दै दाङ क्षेत्र नं २ का प्रतिनिधिसभाका उम्मेदवार राजु खनालले दाङको विकासको नेतृत्व काग्रेुसले गरेको बताए। विकट ग्रामीण क्षेत्रसम्म नेपाली काग्रेसकै पहलमा सडक, विद्युत, शिक्षा,स्वास्थ्यलगायत कृषिको विकास लागि सिचाईको व्यवस्था काग्रेसले गरेको बताएका छन।उनले भने, 'काग्रेसको पहलमा खोला तथा नदिहरुमा पुल बनेका छन्। सडक,विद्युत,सिचाईका आयोजनाहरु गाउँगाउँमा पुगेका छन।यी विकास जस कस्ले लिने।' आफू सांसद भएको बेलामा मात्र जिल्लामा सडक तथा पुलका योजनाहरुसँगै कृषिको विकासका लागि सिचाईको व्यवस्था गरेको भन्दै उनले आफनो प्रतिष्प्रर्धी उम्मेदवारलाई २०६४ सालदेखि सत्तामा भएपनि अहिलेसम्म दाङका लागि गरेका कामहरु देखाईदिन समेत आग्रह गरे। आमालाई छोराको माया लागे झै उम्मेदवारलाई आफनो जन्मस्थलको माया लाग्ने स्वभाविक भएको भन्दै उनले मतदातालाई आफनो ठाउँको उम्मेदवारलाई मतदान गरेर जिताएर बिजयी गराउन आग्रह गरेका थिए। नेपालमा हरेक परिवर्तनको नेतृत्व गर्ने नयाँ सविधान निर्माण गर्ने काम नेपाली काग्रेसले गरेको भन्दै अव देशको आर्थिक समृद्धिको नेतृत्व गर्ने जिम्म दिनुपर्ने खनालको भनाई छ। 'कम्युनिष्टहरु काम गर्ने भन्दा जनताहरुलाई चिल्ला कुरा गरेर झुक्याउने काम गर्न सिपालु हुन्छन्। र,अहिले पनि गाउँगाउँ पुगेर जनताहरुलाई झुक्याउँदैछन।' उम्मेदवार खनालले भने, 'तिनीहरु यहाँ पनि आउन सक्छन । नझुक्कीनु होला । जनताको सुख दुखमा साथ दिने पार्टी काग्रेसलाई भोट दिनुहोस।' त्यस्तै कार्यक्रममा दाङ क्षेत्र नं २ (२) प्रदेशसभाका उम्मेदवार भरतबहादुर न्यौपानेले दाङको समृद्धिका लागि काग्रेसलाई चुनावमा जिताउन मतदातासँग आग्रह गरे । दाङको विकासका लागि कहाँ के समस्या छ, त्यसका बारेमा आफुलाई थाहा छ।' न्यौपानले चुनावीसभालाई सम्वोधन गर्दै भने'हाम्रो गाउँको समस्या बाहिरवाट आउने उम्मेदवारलाई के थाहा । त्यसैले चुनावमा आफनै ठाउँका लागि रोज्नु होस। पराईलाई होइन।' शसस्त्र द्धन्दरत तत्कालिन माओवादीलाई शान्ति प्रक्रियामा ल्याउदै नयाँ सविधान निर्माणदेखि स्थानीय तहको चुनावसमेत काग्रे्सले गरेको भन्दै उनले आर्थिक विकासको नेतृत्व पनि काग्रेसले नै गर्ने बताए। विगतमा काग्रेसले दाङमा गाउँगाउँसम्म सडक, सिचाईका कुला,बिद्युतको पोल र तारदेखि जनतालाई स्वास्थ्य सेवा पुर्याउने गरि स्वास्थ्य सस्थाहरु पुर्याउने काम गरेकाले अव देशमा आर्थिक समृद्धिका माध्यमवाट जनताको जीवनस्तरमा समेत परिवर्तन ल्याउने न्यौपानेको भनाई थियो। नेता न्यौपानले घुमन्ते नेताहरुवाट जिल्लाको विकास हुन नसक्ने दावी समेत गरे। 'घुमन्ते नेताहरु हिजो पनि आएका थिए । उनीहरुले के के विकास गरे केही गरेनन् त्यो कुरा तपाईहरुले याद गर्नुहोस।नेता न्यौपानले भनेहिजो चुनाव जितेर दाङका लागि विकास गरेको एउटा पनि उदाहरण छैन त्यसैले जनताहरुको दुख सुखमा साथ दिने विकासप्रेमी पार्टी नेपाली काग्रेसलाई भोट हाल्नुहोस।'"
नेताले भाेट माग्दा मतदाता पानी माग्छन्,"धुर्कोट(गुल्मी) : धुर्कोट गाउँपालिका६ धुरका स्थानीयबासी गाउँमा भोट माग्न उम्मेदवार आउँदैछन् भन्ने खबर पाएपछि लामो समय पर्खेर बसे। झण्डै पौने एक घण्टाको पर्खाइपछि उम्मेदवार गाडीबाट ओर्लिए। गुल्मी क्षेत्र नम्बर २ का प्रतिनिधिसभाका उम्मेदवार एमाले नेता गोकर्ण विष्टसहितको टोली गाडीबाट ओर्लियो। गाउँलेले उनीहरुलाई फूलमाला लगाएरै आर्शिवाद दिए। अघिल्लो संविधानसभा निर्वाचन २०७० मा समेत निर्वाचनमा जिताएरै पठाएका विष्टलाई गाउँलेहरुले यसपाली पनि विजयको शुभकामना दिए। शुभकामनासँगै उनीहरुले नेता विष्टसमक्ष खरोरुपमा आफ्ना माग पनि राखे। भेलामा करिब एक सयजनाको हाराहारीमा गाउँलेहरु सहभागी थिए। खासमा उनीहरु नेताको खोक्रो भाषण सुन्नुभन्दा आफ्ना गुनासा पोख्नका लागि भेलामा सहभागी भएका थिए। स्थानीयले त्यति ठूलो माग लिएर त्यहाँ आएका थिएनन्। भेलामा सहभागी सबैको एउटै माग थियो, 'गाउँमा खानेपानीको व्यवस्था ' गरिदिनुपर्यो।'पानी माग्दामाग्दै बुढेसकालले भेटाइसक्यो,स्थानीय ८१ वर्षीय पदमबहादुर जिसीले भने, 'सधै भोट दिएर जिताउँछौँ , हाम्रा माग ज्यूँकात्युँ छन्। चुनावमा नेताहरुले आश्वासन मात्र दिएर जाने गरेको उनले विगतका दिन सम्झे। गाउँमा अरु कुराको सामान्य विकास भइसकेको छ,उनी भन्छन्, अब पानीको सुविधा भइदिएको भए सुखको श्वास फेर्न पाइने थियो।' गाउँमा खानेपानीको सुविधा नहुँदा स्थानीय घण्टौँ समय खर्चेर कुवाको पानी बोक्न बाध्य छन्। खानेपानीको असुविधाका कारण धुर, तिलारा, भिरथोक, करमचाल्नेलगायतका बस्तीहरु काकाकुल छन्। गाउँका करिब दुई सय घरधुरी खानेपानी अभावले प्रत्यक्ष प्रभावित भएको स्थानीय ५० वर्षीय लोककुमारी केसीले जानकारी दिइन्। बिहान बेलुकाको समय पानी बोक्दैमा बित्छ,उनले भनिन्,धेरै वर्षदेखि पानीको व्यवस्था गरिदिन माग गरेपनि कसैले सुनेनन्।'चुनाव आउँदा नेताहरुले सबै माग पूरा गर्छौ भन्छन् ,केसीले भनिन्,जितेर गएपछि गाउँमा फर्केर आउँदैनन्। खानेपानीको अभावमा स्थानीयको दैनिकी नै प्रभावित भएको छ। विद्यार्थीमा पढाइ राम्रो गर्नेभन्दा पनि पानी कसरी बोक्ने भन्ने पीरलो थपिएको छ। जसले गर्दा विद्यार्थीको नियमित पठनपाठन प्रभावित मात्र भएको छैन उनीहरुमा पढाइबाट बंचित हुने पो होकी भन्ने अर्को चिन्ता थपिएको छ।बालबालिका,महिला र वृद्धवृद्धाको दैनिकी नै डोकोमा खानेपानी बोकेरै बित्ने गरेको छ। २०५१, ०६४, ०७० सालको संसदीय निर्वाचन र भर्खरै सम्पन्न स्थानीय तह निर्वाचनमा समेत गाउँलेले जोडदारसँग खानेपानीको माग राखेका थिए। गाउँमा सडक, विद्युत्त, टेलिफोन, शिक्षालगायतको विकास राम्रो हुँदै गएको छ। तर खानेपानीको सुविधा नहुँदा स्थानीयबासीको जनजीवन नै प्रभावित भएको छ। मंसीर २१ गते हुने प्रतिनिधि र प्रदेशसभा निर्वाचनको प्रचारप्रसारको क्रममा गाउँ पुगेका एमाले नेता गोकर्ण विष्टले गाउँलेका माग पुरा गरेरै छाड्ने बचन दिएका छन्। अत्यन्तै संवेदनशिल माग राख्नु भएको छ,उनले भने, 'सबैका घरघरमा पानीका धारा खसाल्ने गरी प्रक्रिया अगाडी बढाउने छौँ। स्थानीयको जनजीविकासँग खानेपानीको प्रत्यक्ष सम्बन्ध हुने भएकाले यसप्रति आफू निकै चिन्तित भएको उनले बताए।'त्यति ठूलो माग राख्नुभएको छैन् ,विष्टले भने,अघिल्लो वर्षपनि यसबारे योजना बनाएका थियौँ। तर, विविध समस्याले गर्दा काम हुन सकेन्। उनले भने, यसपाली विश्वस्त हुनुस् खानेपानीको व्यवस्था गरेरे देखाउँछैाँ। गुल्मी क्षेत्र नम्बर २ अन्तर्गत वाम गठवबन्धनको तर्फबाट विष्टले उम्मेदवारी दिएका छन्। जिल्लाका दुर्गम गाउँहरु समेटिएको धुर्कोट, मदाने, मालिका, इस्मा गाउँपालिका, मुसीकोट र रेसुंगा नगरपालिका (१६) क्षेत्र नम्बर २ मा समावेश भएका छन्। उम्मेदवारहरुले घरदैलोमार्फत मतदाता भेटघाटलाई तिव्रता दिँदै लगेका छन्। विशाल आमसभा, जुलुसलाई भन्दा भेटघाट र गाउँघरमा मतदाताको गुनासो सुन्ने कामलाई उम्मेदवारले जोड दिएका छन्। क्षेत्र नम्बर २ मा ९० हजार नौ सय १७ जना मतदाता रहेका छन्। निर्वाचनमा प्रतिनिधीसभा सदस्यका लागि लोकतान्त्रिक गठवन्धनबाट कांग्रेसका चन्द्र केसीले उम्मेदवारी दिएका छन्। गाउँ पुग्ने सबै उम्मेदवारलाई गाउँलेले आफूहरुका मागलाई गम्भीरतापूर्वक लिइदिन आग्रह गरेका छन्।"
मुसहरलाई जनप्रतिनिधि छान्न हम्मे,"मधवा (महोत्तरी) : ३५ वर्षीय चैते सदाले ०६३ सालमा नेपाली नागरिकता पाएका हुन्। दसगजा सीमामा चैतेको खरको सानो झुपडी छ। उनको परिवार त्यही झुपडीमा गुजारा चलाउँदै आएको छ। ६ महिना पहिलेसम्म नेपालमा रहेको उनको घर अहिले भारतीय भूमिमा परेको छ। भारतीय प्रहरीले दसगजा खाली गर्ने भन्दै घर भत्काइदिएपछि चैते र उनका परिवार महिनौंसम्म सडकमै बिताए। भारतीय प्रहरीले आफ्नो घर भत्काउँदा कुनै पनि नेता सोध्न आएन्। अहिले तिनै नेतालाई भोट दिनुपर्ने भएकाले प्रतिनिधिसभा र प्रदेशसभाको निर्वाचनमा उनलाई खासै चासो छैन। पुस्तौंदेखि दसगजामा बस्दै आएका मुसहर बस्तीमा भारत र नेपालको प्रशासनिक निकायबाट घरहरू तोडफोड गर्ने र बस्ती हटाउने काम पटक पटक भएका छन्। तर, आफूहरूको पुनर्बास वा व्यवस्थापनका लागि यस क्षेत्रका कुनै पनि नेताले चासो नदेखाएको स्थानीय श्रीचन माझीको दुखेसो छ। यो बस्तीमा कुनै यस्तो दुःख छैन जुन हामीले नभोगेको होस्', माझीले भने, मुसहर समुदाय यसै पनि समाजमा पछाडि परेको छ अर्कोतर्फ दसगजा क्षेत्र सुरक्षाका नाममा यो ज्यादती दिने थलो बनेको छ।' यतिका दुःख र अप्ठ्यारो हुँदा पनि कुनै नेताले कहिल्यै आफूहरूको हालखबर नसोधेको तर चुनाव आएपछि भोट दिनुपर्छ भन्दै हात जोड्ने गरेको उनको भनाइ छ। चुनावका बेला ठुल्ठूला आश्वासन दिने तर जितेपछि मुखै नदेखाउने नेतालाई विश्वास गर्न गाह्रो भएको सन्तोलियादेवी सदाले बताइन्। हामीलाई नागरिकताको कुनै लाभ नभए पनि नेतालाई मतको लोभ धेरै छ', सदाले भनिन्, हाम्रो बालबच्चालाई पढ्न राम्रो विद्यालय छैन। सफा खानेपानी छैन। बस्न घर छैन। लगाउन राम्रो लुगा छैन। यस्ता नेतालाई भोट दिएर के गर्ने ? ' चुनावमा आश्वासन दिने नेताहरूले जितेपछि गाउँघरमा सान देखाउँदै घुम्ने तर आफूहरूको पीडामा मलम लगाउने, उद्धार गर्ने काममा सिन्को नभाँचेको उनको गुनासो छ। नेपालभारत सीमामा पर्ने महोत्तरी जिल्लाको मनरा सिस्वा नगरपालिका१० मधवा गाउँमा विकासको कुनै पहुँच छैन। करिब तीन सय घरधुरी रहेको यस गाउँमा पुग्न नेपालभारत दुवैतर्फको बाटो प्रयोग गर्नुपरे पनि न त नेपालबाट न भारतबाट यातायातको पहुँच छ। जलेश्वर नगरपालिकाबाट १२ किलोमिटर दूरीमा रहेको यो गाउँमा अहिले कुनै पनि सार्वजनिक यातायातको साधन पुग्न सकेको छैन। भारतको बराही (बेला परिहार) भएर सम्पर्क बाटोबाट गाउँ आउन भारत सरकारले पक्की बाटो निर्माणमा चासो नदेखाएकाले गाउँले दुईपांग्रे वा साना यातायातका साधनमै निर्भर रहनुपरेको छ। म सानो छँदा यो गाउँ जस्तो थियो, अहिले त्योभन्दा दयनीय अवस्थामा पुगेको छ', ८१ वर्षीय शिवलाल राउत भन्छन्, बाटो छैन। गाउँमा एउटा एम्बुलेन्ससमेत नहुँदा कोही बिरामी वा सुत्केरी भयो भने भारत वा नेपालको सहरसम्म पुग्नुपर्ने अवस्था छ।' चुनाव नजिकिँदै गएपछि गाउँमा भोट माग्न आए पनि नेताले झुटो आश्वासन मात्र दिने गरेको उनले बताए।"
नारायणकाजीलाई भोट माग्दै ओलीप्रचण्ड,"पालुङ्टार : नयाँ शक्तिका संयोजक तथा प्ूर्वसहयोद्धा बाबुराम भट्टराईसँग चुनावी प्रतिस्पर्धा गरिरहेका गोरखा२ का प्रतिनिधिसभा उम्मेदवार नारायणकाजी श्रेष्ठका लागि भोट माग्न कम्युनिस्ट गठबन्धनका मुख्य नेताद्वय केपी शर्मा ओली र पुष्पकमल दाहाल बुधबार गोरखा आएका छन् । अलगअलग हेलिकोप्टर चढेर उनीहरू गोरखाको भच्चेक, पालुङ्टार, आरुघाट र घैरुङ पुगेका हुन्। मध्याह्न १२ बजेदेखि सुरु हुने भनिएको पालुङ्टारको कार्यक्रममा दाहाल ३ बजे पुगेका थिए । करिब आधा घन्टापछि ओली अर्को हेलिकोप्टर चढेर पुगेका थिए । पछिल्लो चरणमा घैरुङ र आरुघाटमा आयोजित कार्यक्रममा दुवैजना जाने कार्यक्रम रहे पनि समय अभावका कारण आरूघाटमा ओली मात्र र घैरुङमा दाहाल सम्बोधन गर्न पुगेका थिए ।पालुङ्टारमा आयोजित कार्यक्रममा करिब पाँच हजार जनाको उपस्थिति थियो । चुनावी सभामा करिब ४५ मिनेट सम्बोधन गरेका एमाले अध्यक्ष ओलीले लामो समय कांग्रेस र नयाँशक्तिलाई गाली गरेर बिताएका थिए । वाम एकताले नेपालबाट कांग्रेसको बुढो रूख ढल्योढल्यो । कांग्रेसलाई नेपालबाट बढार्योबढार्यो' ओलीले थपे, म भन्छु नेपालको इतिहासमा कांग्रेसको अन्तिम प्रधानमन्त्री शेरबहादुर देउवा हुन् । मिति तोक्नुपर्छ भने तोकिदिन्छु । नेपालमा कांग्रेसले शासन गर्ने भनेको पुस मसान्तसम्म मात्र हो । त्यसपछि नेपालको इतिहासमा कांग्रेसको शासन कहिल्यै आउँदैन । कांग्रेसका साथीप्रति म एकदमै समवेदना प्रकट गर्न चाहन्छु ।' उनले कांग्रेसको टाट पल्टिसकेको भन्दै आलोचना गरे । बिपी कोइरालाको, गणेशमानको पालाको कांग्रेसको कुरा गरेर हुन्छ आज टाट पल्टिएको कांग्रेसले नयाँ शक्तिसँग गठबन्धन गरेर अर्को हास्यास्पद खेल खेलेको टिप्पणी उनले गरे । कांग्रेस आत्तिएको छ । यो ठाउँका कांग्रेसलाई देखेर टीठ लागेको छ', उनले भने, यता वाम एकता भयो भने शेरबहादुरजीले जो पायो, त्यहीसँग एकता गरेका छन् । पार्टीसँग एकता गरेको भए पनि हुन्थ्यो नि ! नयाँ शक्तिमा अध्यक्ष एक जना र केही कलाकारबाहेक कोही पनि बाँकी छैन । अलि अलि थिए, त्यही पनि मैले हिजो एमालेमा समावेश गर्दिसकें । अब एकजना अध्यक्ष मात्र छ बाँकी केही पनि छैन । यस्तोसँग कांग्रेसले के गठबन्धन गरेको होला वाम गठबन्धनबाट उम्मेदवार बनेका सबै उम्मेदवारलाई मत दिन उनको आग्रह थियो । सम्बोधनकै क्रममा माओवादी अध्यक्ष दाहालले कम्युनिस्ट केन्द्रको विकल्प नभएको बताए । कम्युनिस्ट केन्द्र बनाउनेबारे पार्टीसचिव मदन भण्डारी रहेकै बेला थालनी भएको दाहालले बताए । तत्कालीन पार्टीसचिव मदन भण्डारीसँग पार्टी एकताबारे छलफल भएको थियो र जेठ ११ गते टुंगो लगाउने समझदारी बनेको थियो । त्यो डिनर मिटिङ कुन घरमा गर्ने, कसले आयोजना गर्ने भन्ने पनि टुंगो लागिसकेको थियो', उनले भने, तर दुर्भाग्य, त्यो जेठ ११ गते आउनै पाएन । कमरेड भण्डारीको जेठ ३ गते नै देहाबसान भयो । त्यो जुन अधुरो सपना हामीले देखेका थियौं, कमरेड केपी ओली पार्टी अध्यक्ष भएको बेला साकार भएको छ । राजनीतिक स्थिरताका निम्ति, नेपालको कम्युनिस्ट आन्दोलन सफलताका निम्ति र जनताको आर्थिक विकास र समृद्धिको निम्ति कम्युनिष्ट केन्द्रको जरुरी छ भनेर यो कदम चालिएको छ ।' कम्युनिस्ट केन्द्र बनाउने अभियानले कांग्रेस अत्तालिएको उनले टिप्पणी गरे । क्रान्तिकारी, परिवर्तनकारी कम्युनिस्टहरूको शतप्रतिशत सफल हुने गरी एउटा बलियो कम्युनिस्ट केन्द्र बनाउने संकल्प गरेका छौं', उनले भने, यसले देशभक्त कांग्रेस र देशभक्त अन्य पार्टीले पनि सर्वत्र स्वागत गरेका छन् तर अर्काथरी प्रतिक्रियावादी र अवसरवादी तत्वको निद खल्बल्लिएको छ, उनीहरू आतंकित भएका छन् । अझै पनि म कांग्रेसका निष्ठावान, इमानदार कार्यकर्तालाई उल्टो बुद्धितिर नलाग्न आग्रह गर्छु ।' गिरिजाप्रसाद कोइरालाले आफ्नो जीवनको अन्तिम समयमा शान्ति प्रक्रियाको बाँकी कार्यभार पूरा गर्न आफूलाई जिम्मा लगाएको उनले दोहोर्याए । यदि, तपाईंहरू शान्ति प्रक्रियाप्रति साँच्चै इमानदार हो, गिरिजाप्रसाद कोइरालाले अपनाएको बाटोमा हो भने सक्नुहुन्छ हँसियाहथौडामा भोट हाल्नुहोस्, सक्नुहुन्न भने चुनाव चिह्न रूखै लिएर आउनुहोस् हामीसँग प्रतिस्पर्धा गर्न । अरूथोक बोकेर नहिँड्नुहोस् । मलाई लाग्छ, इमानदार कांग्रेसले यो कुरा बुझेका छन् । उनीहरू सबैले उल्टो बाटो हिँड्ने पार्टी केन्द्रको निर्णयको विद्रोह गर्नेछन् । त्यो विद्रोह न्यायको पक्षमा हुनेछ । त्यो विद्रोह राष्ट्रको पक्षमा हुनेछ ।'"

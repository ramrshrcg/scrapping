शीर्षक,विवरण
प्रदेश केन्द्र तोक,"राजनीतिक विकासक्रमका दृष्टिले मुलुक महत्वपूर्ण मोडमा छ। २०६२०६३ को आन्दोलन, त्यसपछिको मधेस आन्दोलनका उपलब्धिस्वरूप मुलुक संघीय व्यवस्थामा गइसके पनि यसको व्यावहारिक अभ्यास बल्ल प्रारम्भ भएको छ। बितेका दस वर्ष संघीयताका विविध विषय विवाद र बहसमा आए। खासगरी सिमांकन, प्रदेश राजधानी आदि विषयमा बहस र विवाद भए। सिमांकनलाई राजनीतिक मुद्दा बनाएका मधेसकेन्द्रित दल नै चुनावमा आएपछि त्यो मुद्दा बाँकी रहेन। प्रदेशको राजधानी राख्ने विषय भने निर्वाचित प्रदेशसभाले निक्र्योल गर्ने सहमति बनेपछि त्यसैअनुरूप संविधान बन्यो। नया संविधानअनुसार मुलुकमा चुनाव भएपछि प्रदेशसभा गठन प्रक्रिया अगाडि बढेको छ। अहिले प्रदेश केन्द्र तोक्ने विषयले राजनीति तातेको छ। एकातिर सरकारले अस्थायी केन्द्र घोषणा गर्न ढिलाइ गरिरहेको छ भने अर्कोतर्फ देशका विभिन्न भागमा आफ्ना अनुकूल केन्द्र घोषणा गराउन दबाबमूलक आन्दोलन सुरु भएका छन्। सरकारले यी आन्दोलन र असन्तुष्टि बढ्न नदिन प्रदेशको केन्द्र तोक्न ढिलाइ गर्नु हुँदैन। यतिखेर सरकारसामु तीनवटा महत्वपूर्ण जिम्मेवारी छन् प्रदेश केन्द्र तोक्ने, प्रदेश प्रमुख नियुक्त गर्ने र राष्ट्रियसभा निर्वाचन गर्दै जनादेशअनुसार सत्ता हस्तान्तरण गर्ने। चुनाव सम्पन्न भएको हप्तांै बितिसक्दा पनि सरकारले जुन गतिमा प्रक्रिया अघि बढाउनुपथ्र्यो, त्यसो हुन नसक्दा दलहरूबीच अविश्वास र संशय बढेको छ। केही अघिसम्म यी प्रक्रिया नयाँ जनादेशअनुसार नयाँ सरकारले गर्ने कि कामचलाउ हैसियतमा पुगेको वर्तमान सरकारले गर्ने भन्ने विवाद राजनीतिक वृत्तमा थियो। अहिले वाम गठबन्धनले केही लचकता देखाउँदै यी निर्णय देउवा सरकारले नै छिटो सम्पन्न गरोस् भन्ने सोच राखेको देखिन्छ।निर्वाचन आयोगले माघ २५ मा राष्ट्रियसभा निर्वाचन प्रस्ताव गरेको छ। सरकारले सकभर यी सबै प्रक्रियामा प्रमुख दलबीच छलफल गरी सहमतिका आधारमा निर्णय गर्नु उचित हुन्छ। ढिलै भए पनि प्रधानमन्त्री देउवाले सर्वदलीय परामर्श थालेका छन्। बिहीबार बालुवाटारमा भएको परामर्शपछि देउवाले प्रदेशको केन्द्र र प्रमुख तोक्ने अनि राष्ट्रियसभाको चुनाव मिति छिटो घोषणा गर्ने अपेक्षा गरिएको छ। चुनाव सम्पन्न गर्न सकेको जस पाएका देउवाले यी प्रक्रिया जति ढिलाइ गर्नेछन्, उति उनीमाथि सत्तालिप्साको आरोप लाग्नेछ। ढिलाइ हुँदै जादा यो नया राजनीतिक पद्धति संस्थागत हुन र स्थायित्वमा पुनः आशंका र संशय जन्मिने जोखिम हुन्छ। केन्द्रीकृत राज्य प्रणालीबाट प्रादेशिक संरचनाको अभ्यासमा जाँदै गरेको मुलुक त्यसै पनि जटिल र चुनौतीपूर्ण प्रक्रियामा छ। स्थानीय तह निर्वाचन भएको केही महिनाभित्रै त्यसको सञ्चालन र व्यवस्थापनमा समस्या र अप्ठेरा आउन थालेका छन्। पहिलोपटक अभ्यास हुँदै गरेको प्रदेशमा पनि संरचनागत र सञ्चालनका विषयमा निश्चय पनि जटिलता आउनेछन्। यस्ता जटिलता सल्टाउँदै लैजान राजनीतिक नेतृत्व गम्भीर हुन आवश्यक छ। हरेक एकडेढ दशकमा नयाँ संविधान प्रयोगमा ल्याउने र त्यसको प्रभावकारी कार्यान्वयन हुन नसक्ने प्रवृत्ति अन्त्य हुन जरुरी छ। संघीय व्यवस्थाले जनताका हक र अधिकारलाई तल्लो तहसम्म पुर्याएको छ। यसको उचित तरिकाले कार्यान्वयन गर्ने दायित्व राजनीतिक नेतृत्वको हो। त्यसकारण जनआन्दोलनको महत्वपूर्ण उपलब्धिलाई बलियो र सुदृढ बनाउन सरकार वा सरकार बाहिर रहेका प्रमुख राजनीतिक शक्ति जिम्मेवार हुन आवश्यक छ। त्यसका लागि पनि देउवा सरकार निर्वाचनका बाँकी प्रक्रिया छिटो अगाडि बढाएर गतिरोधको गाँठो फुकाउनतिर लाग्नुपर्छ।"
"हामी भारत र चीन परस्त होइनौँ, नेपाल परस्त हौँ : प्रचण्ड","चितवन : पूर्व प्रधानमन्त्री एवं माओवादी केन्द्रका अध्यक्ष पुष्पकमल दाहाल प्रचण्डले आफू र वाम गठबन्धन भारत र चीन परस्त नभई नेपाल परस्त भएको बताएका छन्। २४० वर्षसम्म शक्तिको स्रोत राजा महाराजालाई भनियो, जनतालाई त्यही सिकाइयो। उनीहरु कहिले चीनतिर ढल्किए, कहिले भारततिर फर्किए, भरतपुर महानगरपालिकाको पहिलो नगर सभालाई सम्बोधन गर्दै प्रचण्डले भने, अहिले हामी त्यो जमानामा छैनौं, गणतन्त्रको युगमा छौं, हामी कसैको अधिनस्थ छैनौं, सार्वभौम अधिकार जनतामा सुरक्षित छ। हामी वामपन्थीको स्वतन्त्र विदेश नीति छ, त्यसैका आधारमा वामपन्थी सरकार अघि बढ्छ। हामी भारतपरस्त पनि होइनौं, चीनपरस्त पनि होइनौं, नेपाल परस्त मात्र हौँ। प्रचण्डले कम्युनिस्ट शक्ति फुट्दा फुट्दा देश दुगर्तीमा परेको भन्दै कांग्रेसलाई समेत मिल्न सुझाव दिए। अघि कांग्रेसका नेताले मलाई भावी प्रधानमन्त्री भन्नुभयो। तर, म गठबन्धनलाई बलियो बनाएर अघि बढ्ने पक्षमा छु, प्रचण्डले भने, तपाईं मिल्नेलाई मिल्न दिनुस्, फुटाउनेतिर नलाग्नुहोस्। हामी फुट्दा फुट्दा देशको दुर्गति भयो, अब देश बनाउने बेला आएको छ। हामी कम्युनिष्टहरु मिल्दा तपाईहरु पनि खुसी हुनुहोस्। बरु तपाईं कांग्रेसहरु पनि मिल्नुहोस्। उनले राजनीतिक क्रान्ति नयाँ चरणमा पुगेको र अब आर्थिक समृद्धि र विकास गर्नुपर्नेमा जोड दिए। राजनीतिक क्रान्ति नयाँ चरणमा पुग्यो, अब हाम्रो कार्यभार आर्थिक समृद्धि र विकास हो। ६० वर्ष पहिले हाम्रै हाराहारीमा रहेका मुलुकहरु धेरै अगाडि बढे, प्रचण्डले भने, हामीले अब गम्भीर रुपमा सोच्नुपर्छ, जनताले पटकपटक अवसर दिदैनन्, अहिले पनि जनताले दिएको अभिमतको सम्मान गर्न सकेनौं भने देश अप्ठ्यारोमा पर्न सक्छ। नगर सभामा मेयर रेणु दाहालले आर्थिक वर्ष २०७४०७५ को नीति, कार्यक्रम र बजेट प्रस्तुत गरिन्। प्रस्तावित नीति, कार्यक्रममाथि शनिबारदेखि छलफल गर्ने कार्यतालिका छ।"
संविधान नै सरकार गठनमा बाधक : उपेन्द्र यादव,"राजविराज : संघीय समाजवादी फोरम नेपालका अध्यक्ष उपेन्द्र यादवले सरकार गठनमा भएको ढिलाइमा तिनै ठूला दलले जबर्जस्ती लागू गरेको संविधान नै बाधक बनेको बताएका छन्। सप्तरीको राजविराजमा शुक्रबार बिहान कार्यकर्तासँगको भेटका क्रममा उनले अन्य धेरै ठाउँमा संवैधानिक जटिलता रहेकाले संविधान संशोधन गरेमात्रै मुलुकले निकास पाउन सक्ने बताए। आफूहरुले बारम्बार संविधान त्रुटिपूर्ण रहेको बताउँदै आए पनि बलजफ्ती जारी गरेको कारण समस्या आएको समेत अध्यक्ष यादवले आरोप लगाए। संविधानमा रहेको त्रुटिपूर्ण व्यवस्थाकै कारण निर्वाचन परिणाम आइसक्दा पनि सरकार गठनमा ढिलाइ भएको समेत उनले टिप्पणी गरे। सरकार गठनमा देखिएको संवैधानिक अड्चनपछि जबर्जस्ती संविधान जारी गर्ने तिनै दलका नेताहरुले संविधानमा त्रुटि रहेको कुरा स्वीकार गरिरहेको उनको भनाइ थियो। उनले मुलुकमा राजनीतिक स्थिरताका लागि सबै दल मिलेर संविधान संशोधन गर्नु नै एकमात्र विकल्प भएको जिकिर गरे। प्रदेश २ का जनताले पनि संविधानमा त्रुटि रहेको कुरा निर्वाचनमार्फत व्यक्त गरिसकेकाले संशोधन अपहरिहार्य छ, अध्यक्ष यादवले भने। सप्तरी क्षेत्र नं २ का प्रतिनिधिसभा सदस्यसमेत रहेका यादवले सप्तरी जिल्लाको विकास हुन नसक्नुको मुख्य कारण विगतका सरकार भएको समेत आरोप लगाए। रासस"
सुनसरीलाई प्रदेश १ को राजधानी बनाउन मन्त्रीलाई दबाब,"धरान : सुनसरीबासीले प्रदेश राजधानी घोषण विषयलाई लिएर सुनसरीबाट प्रतिनिधित्व गर्ने तीनजना मन्त्रीको भूमिका खोज्न थालेका छन्। प्रदेश १ को राजधानीका दाबेदार जिल्ला सुनसरी, मोरङ र धनकुटाले आन्दोलन चर्काइरहेका बेला सुनसरीको टोली भने जिल्लाबाटै निर्वाचित भएका उपप्रधानमन्त्री विजयकुमार गच्छदार, अर्थमन्त्री ज्ञानेन्द्र कार्की र वाणिज्यमन्त्री मिनबहादुर विश्वकर्मालाई भेट्न काठमाडौं पुगेको छ। सरकारले प्रदेशको अस्थायी राजधानी घोषण गर्ने अन्तिम तयारी गरिहेका बेला सुनसरीबासीले जिल्लाबाट प्रतिनिधित्व गर्ने तीनैजना मन्त्रीलाई सुनसरीलाई राजधानी बनाउन महत्वपूर्ण भूमिका खेल्न दबाब दिएका हुन्। प्रधानमन्त्री शेरबहादुर देउवा नेतृत्वको सरकारले प्रदेशको अस्थायी राजधानी तोक्ने अन्तिम तयारी गरिरहेका बेला सुनसरीलाई प्रदेश १ को राजधानी घोषणा गर्न माग गर्दै सुनसरीबाट धरान उपमहानगरपालिकाकी उपप्रमुख मञ्जु भण्डारीको नेतृत्वमा सर्वदलीय टोली काठमाडौं पुगेको हो। टोलीले सुनसरीलाई राजधानी घोषना गर्न माग गर्दै प्रधानमन्त्री शेरबहादुर देउवालाई समेत ज्ञापनपत्र बुझाइ सकेको छ। भण्डारीको टोलीमा एमालेका नारायण सुवेदी, कांग्रेसका किशोर राई, माओवादीका अइन्द्रविक्रम बेघा र संघीय समाजवादी फोरमका ताजुव लिम्बुलगायतका नेता सहभागी छन्। उनीहरुले सुनसरी क्षेत्र नम्बर ३ र ४ बाट निर्वाचित संसद समेत रहेका उपप्रधानमन्त्री गच्छदार, अथमन्त्री कार्की र वाणिज्यमन्त्री विकलाई भेटेर सुनसरीलाई प्रदेश राजधानी घोषण गर्न दबाब दिएका हुन्। सुनसरीलाई प्रदेश राजधानी बनाउनका लागि कांग्रेस सुनसरीका सभापति राजिव कोइराला, अर्का नेता चन्द्रप्रसाद श्रेष्ठ र नेविसंघ महामन्त्री सरोज थापालेसमेत प्रधानमन्त्री देउवा, उपप्रधानमन्त्री गच्छदार, अर्थमन्त्री कार्की र वाणिज्य मन्त्रीलाई दवाव दिन काठमाडौं गएका हुन्। यस पटकको निर्वाचनमा एमाले किल्ला भत्काएर प्रतिनिधिसभातर्फ तीन सिट र प्रदेशसभातर्फ तीन सिट जितेर देशभरकै जिल्ला मध्य सुनसरीले उत्कृष्ट नतिजा ल्याएको अवसरमा सुनसरीलाई प्रदेश राजधानी बनाउदा जनतामाझ कांग्रेसले अझ लोकप्रियता कमाउने कांग्रेस सुनसरीका सभापति राजीव कोइरालाले बताए। सुनसरीलाई प्रदेश राजधानी बनाउदा भौतिक, शैक्षिक, स्वास्थ्य, वातावरणीय हिसाबले मात्र उपयुक्त नभएर ताप्लेजुङदेखि सोलखुम्बुका लागि पनि केन्द्र हुने उनको भनाइ छ। धरान, इटहरी, झुम्का, इनरुवा, दुहवीलगायत सहरमा भौतिक पूर्वाधार र सम्भावना रहेको भन्दै सुनसरीबाट गएको टोलीले मन्त्रीहरुलाई ध्यानाकर्षण गराएको एमालेका धरान अध्यक्ष नारायण सुवेदीले जानकारी दिए।"
ओलीको स्वास्थ्य समस्या के हो ?,"काठमाडौं : नेकपा एमालेका अध्यक्ष केपी शर्मा ओली राजनीतिक बैठकहरुमा सहभागी भएका छैनन् ।प्रधानमन्त्री शेरबहादुर देउवाले डाकेको सर्वदलीय बैठकमा समेत उनी अनुपस्थित थिए। भावी प्रधानमन्त्रीका रूपमा हेरिएका ओलीको अस्वस्थताका कारण शीर्ष तहको बैठक पनि स्थगित हुन थालेपछि उनको स्वास्थ्य अवस्थाबारे चासो बढेको छ । ओलीले माओवादी केन्द्रका अध्यक्ष पुष्पकमल दाहालसँगको भेटघाट समेत स्थगित गरेका थिए। उनलाई के भएको छ भन्ने चासो बढेको छ ? निर्वाचनको समयमा एकैदिन आधादर्जन जिल्लामा पुगेका ओलीको गत सोमबार देखि पेटमा गडबडी भएपछि घरमा नै आराम गरिरहेका छन् । ओलीका निजी चिकित्सक प्राडा दिव्यासिंह शाहले पेटमा भएको गडबडीमा सुधार आइसकेको बताइन । प्राडाशाहले अन्नपूर्णसँग भनिन्, 'उहाँ (ओली) को पेट अलि गडबडी भएको हो। अहिले ठिक छ।' डा सिंहका अनुसार, तीन दिनअघि ओलीलाई कडा खालको डायरिया भएको थियो। औषधि सेवनपश्चात् ओलीको स्वास्थ्यमा क्रमशः सुधार भइरहेको छ। डा सिंहले प्रेसक्राइब गरेको झाडापखालाको औषधि ओलीले सेवन गरिरहेका छन्।झाडापखालाले दुई दिनसम्म सताएपछि उनले कार्यक्रमहरू पनि रद्द गर्दै आएका छन्। एघार वर्षअघि मिर्गौला प्रत्यारोपण गरेका ओलीलाई यसअघि रोगप्रतिरोधी क्षमता कमजोर भएका कारण बेलाबखत फंगस इन्फेक्सन भई हत्केला सुन्निने समस्या देखापरेको थियो। वरिष्ठ नेफ्रोलोजिस्ट तथा मिर्गौला प्रत्यारोपण विशेषज्ञसमेत रहेकी डा सिंहले ओलीलाई अहिले मिर्गौलासम्बन्धी कुनै समस्या नदेखिएको बताइन्।मिर्गौला र अन्य स्वास्थ्य समस्या देखापरेपछि यसअघि ओलीले नेपाल साथै भारत, थाइल्यान्ड र सिंगापुरमा समेत उपचार गराएका थिए। खानपानमा सजगता नअपनाउँदा ओली झाडापखाला लागेपछि सार्वजनिक कार्यक्रममा समेत नगई घरमै आराम गरिरहेका थिए।"
नयाँ शक्तिको उद्घाेष : पाँच वर्षभित्रै वैकल्पिक शक्ति,"कास्की : नयाँ शक्ति पार्टी नेपालले पार्टीलाई सशक्त वैकल्पिक राजनीतिक शक्ति बनाउने निर्णय गरेको छ। कास्कीको ल्वाङगाउँको होमस्टेमा तीन दिनसम्म चलेको महाधिवेशन आयोजक समितिको बैठकले पार्टीलाई सशक्त वैकल्पिक राजनीतिक शक्तिकै रूपमा विकास र विस्तार गर्नेलगायत १० बुँदे घोषणापत्र जारी गरेको छ। चुनावी नतिजा अपेक्षित नआएपछि वाम वा लोकतान्त्रिक शक्तिसँग मिलेर जानसक्ने आशंकालाई चिर्दै नयाँशक्तिले त्यो नगर्ने निर्णय गरेको हो। चुनावका बेला गरिएका गठबन्धन र तालमेल किन गरियो भन्ने बुझाउन नसक्नु हारको कारण रह्यो', नयाँशक्तिका संयोजक डा बाबुराम भट्टराईले भने, हाम्रा एजेन्डा पनि बुझाउन सकेनौं।' उनले पाँच वर्षभित्र पार्टी वैकल्पिक शक्ति बनाउने घोषणा गरे। नयाँ शक्तिले बैठकमा प्रतिनिधिसभा तथा प्रदेशसभा निर्वाचनको समीक्षासमेत गरेको थियो। बैठकले पार्टीले तर्जुमा गरेको नीति जनतासमक्ष पुर्याउन नसक्नु नै हारको कारण रहेको निष्कर्ष निकालेको पार्टी प्रवक्ता प्रशान्त सिंहले जानकारी दिए। आउँदो फागुन १०, ११ र १२ गते पार्टीको संघीय परिषदको बैठक गर्ने र त्यसैबाट महाधिवेशन मिति टुंगो लगाउने पनि उनले बताए। आफू प्रधानमन्त्री र हिसिला यमी पर्यटनमन्त्री भएकै बखत कास्कीको ल्वाङ गाउँमा होमस्टे सुरु भएको हुँदा पनि त्यस नाताले यहाँ बैठक राखेको भट्टराईले जानकारी दिएका थिए। माछापुच्छ्रे गाउँपालिका ८ मा पर्ने ल्वाङगाउँमा बैठक तीन दिन चल्यो। केन्द्रीय कार्यकारी समिति, संरक्षक परिषद् र विज्ञ परिषद्का सदस्य बैठकमा सहभागी थिए। बैठकले १० बुँदे घोषणापत्र जारी गरेको छ। चुनावी नतिजा अपेक्षित नआएपछि वाम वा लोकतान्त्रिक शक्तिसँग मिलेर जानसक्ने आशंकालाई चिर्दै नयाँशक्तिले त्यो नगर्ने निर्णय गरेको हो। अहिलेसम्मका सकारात्मक उपलब्धिको रक्षा गर्दै पार्टीभित्र देखिएका कमजोरीलाई निर्ममतापूर्वक हटाउँदै नयाँ शक्ति पार्टीलाई सशक्त वैकल्पिक राजनीतिक शक्तिको रूपमा विकास गर्ने निर्णय गरियो', घोषणापत्रमा भनिएको छ। नयाँ शक्तिले आगामी दिनमा मुद्दाका आधारमा वाम वा लोकतान्त्रिक शक्तिसँग मिलेर अघि बढ्ने जानकारी संयोजक भट्टराईले दिए। उनले गुण र दोषका आधारमा सरकारको आलोचना गर्ने बताए। बैठकले जनताको चाहना राजनीतिक स्थिरता, सुशासन, सामाजिक न्याय र समृद्धि हो भन्नेमा स्पष्ट रहँदै सम्पन्न निर्वाचनको जनादेश यही प्रयोजनका लागि हो भन्ने महसुस गरेको प्रवक्ता सिंहले सुनाए। प्रत्यक्ष निर्वाचित कार्यकारी राष्ट्रपतीय प्रणाली एवं पूर्ण समानुपातिक संसद् नै सर्वोत्तम विकल्प हो भन्ने पार्टीको माग अरु सान्दर्भिक तथा औचित्यपूर्ण भएको बैठकले ठहर गर्दै यसलाई जोडदार रुपमा उठाउने निर्णय भएको सिंहले बताए। संविधानमा आवश्यक संशोधन गर्न यो नयाँशक्तिले राजनीतिक दलहरू र सरकारसँग माग गर्ने निर्णय पनि गरेको छ। संविधानसभाबाट जारी गरिएको संविधानमा मधेशी, थारू, आदिवासी जनजाति, दलित लगायत विविध समुदायको कतिपय असन्तुष्टि कायमै रहेको स्थिति छ', उक्त पार्टीले भनेको छ। मुलुकमा भइरहेका भ्रष्टाचार, अनियमितता, तस्करी, घुसखोरी र अख्तियार दुरुपयोग जस्ता जघन्य अपराधविरुद्ध नयाँ शक्ति पार्टी, नेपालको नेतृत्वमा आम जनसमुदायलाई एकताबद्ध गर्दै सम्झौताविहीन जबर्जस्त आन्दोलन सञ्चालन गर्ने बैठकले निर्णय गरेको छ', प्रवक्ता सिंहले भने।"
मतपरिणाम समयमै पेस गरौं : राष्ट्रपति,"काठमाडौं : राष्ट्रपति विद्यादेवी भण्डारीले निर्वाचन आयोगका पदाधिकारीलाई संविधान र प्रचलित कानुनको मर्म र भावनाअनुसार निर्वाचन परिणाम समयमै सम्बन्धित निकायमा पेस गर्न सुझाव दिएकी छन्। शीतलनिवासमा बिहीबार आयोग पदाधिकारीसँगको भेटमा भण्डारीले जनमतको कदर गर्दै नयाँ सरकार गठनका लागि मार्गप्रशस्त गर्न पनि परिणाम चाँडो बुझाउनुपर्ने बताइन्। जनादेशको सम्मान गर्दै नयाँ सरकारका लागि बोटो खोल्ने कार्यभन्दा सकारात्मक कदम अहिलेको राजनीतिक परिस्थितिका लागि अरू केही हुन सक्दैन, उनले भनिन्। राष्ट्रपति भण्डारीले प्रदेश प्रमुख नियुक्त नभइसकेको अवस्थामा प्रदेशसभाको मतपरिणाम बुझाउने तथा शपथग्रहण गराउने सम्बन्धमा भएका संवैधानिक, कानुनी र व्यावहारिक पाटोबारे समेत जिज्ञासा राखेकी थिइन्। प्रदेशसभा तथा प्रतिनिधिसभा सदस्य निर्वाचन स्वच्छ, स्वतन्त्र र विश्वसनीय रूपमा सम्पन्न गराएकोमा उनले आयोग पदाधिकारीलाई बधाईसमेत दिइन्। भेटमा प्रमुख निर्वाचन आयुक्त डाअयोधीप्रसाद यादवले प्रदेशसभा सदस्य समानुपातिकतर्फको सिट बाँडफाँट गरी दलहरूले प्राप्त गरेको सिट तोक्ने कार्य सम्पन्न भई बन्दसूचीलाई समावेशी समूहअनुरूप सच्याएर ल्याउन दललाई बिहीबारसम्मको समय दिएको अवगत गराएका थिए। उनले प्रतिनिधिसभा समानुपातिक निर्वाचन प्रणालीतर्फ दलले प्राप्त गर्ने सिट संख्या तोकी पत्राचार गर्न आयोगलाई संवैधानिक एवं कानुनी अड्चन देखिएको जानकारी गराए। यादवले राष्ट्रियसभा सदस्य निर्वाचनको मिति घोषणा हुन बाँकी भए पनि आयोगले राष्ट्रियसभा सदस्य निर्वाचनको तयारी अघि बढाएको जानकारी गराएका थिए। भेटमा निर्वाचन आयुक्तहरू नरेन्द्र दाहाल, ईश्वरीप्रसाद पौड्याल र सुधीरकुमार शाह सहभागी थिए। आयोग पदाधिकारीले अहिले देखिएको समस्यामा दलहरूबीच बैठक बसी निकासका लागि बाधाअड्काउ फुकाउ प्रस्ताव ल्याउन सकिए संकटले निकास पाउने विषय राष्ट्रपतिलाई अवगत गराएको स्रोतले जानकारी दिएको छ। राष्ट्रियसभा ऐनको गाँठो फुकाउन दलहरूले आयोगलाई दबाब दिएर नहुने धारणा राख्दै प्रमुख आयुक्त यादवले सरकार र दलहरूसँग यससम्बन्धमा परामर्श गर्न राष्ट्रपतिलाई आग्रह गरेको स्रोतले जनाएको छ। राष्ट्रपतिका प्रमुख राजनीतिक सल्लाहकार डा भेषराज अधिकारीले राष्ट्रियसभा ऐनले आयोगको कामकारबाहीमा अप्ठ्यारो पारेको, दलहरूले आयोगलाई दबाब दिएको सम्बन्धमा आयोगले दलहरूसँग परामर्श गर्नुपर्ने सुझाव राष्ट्रपतिले दिएको जानकारी दिए। अहिलेको परिस्थितिको निकासका लागि दलहरूको परामर्शमा सरकारले बाधाअड्काउ फुकाउ प्रस्ताव ल्याउनसक्ने उनले अन्नपूर्णसँग भने। आयोगले राष्ट्रियसभा निर्वाचन मिति माघ २५ का लागि सरकारसमक्ष गरेको जानकारी पनि राष्ट्रपतिलाई दिएको छ। आयोगले निर्वाचन परिणाम सार्वजनिक गर्ने विषयमा राष्ट्रिय पार्टीका रूपमा मत पाएका दलसँग छलफल गर्ने भएको छ।"
कमल थापामाथि राजीनामाको दबाब,"काठमाडौं : राप्रपाको राजधानीमा जारी केन्द्रीय समिति बैठकमा पार्टी अध्यक्ष कमल थापाको राजीनामा माग गरिएको छ। बिहीबार बोल्ने अधिकांश केन्द्रीय सदस्यले पार्टी पराजयको जिम्मेवारी अध्यक्ष थापाले लिनुपर्ने भन्दै नैतिकताका आधारमा राजीनामा दिनुपर्ने माग गरेका हुन्। नेताहरूले कांग्रेससँगको गठबन्धन प्रभावकारी बनाउन नसकेको, पार्टी विभाजन रोक्न नसकेको र टिकट वितरणमासमेत अध्यक्षले मनोमानी गरेको आरोप लगाए। केन्द्रीय सदस्य वसन्तमानसिंह अधिकारीले अध्यक्ष थापाका कारण पार्टीले लज्जास्पद पराजय भोग्नुपरेको आरोप लगाए। बैठकमा अध्यक्षविरुद्ध निकै आक्रामक बनेका उनले थापालाई इंगित गर्दै भने, यसको जिम्मेवारी तपाईंले लिनुपर्छ। तपाईंले जानी जानी पार्टीलाई पराजित गर्नुभयो। तपाईंले राजीनामा दिनुपर्छ।' अधिकारीले पार्टी विभाजन रोक्न अध्यक्ष थापाले कुनै पहल नगरेको जिकिर गरे। उनले भने, पार्टी एकतापछि हामी सांगठनिक रूपमा निकै सुदृढ भइसकेका थियौं, तर अध्यक्षले पार्टीका शीर्ष नेतालाई सँगै मिलाएर लैजान सक्नुभएन र पार्टी विभाजन रोक्न चासो दिनुभएन।' केन्द्रीय सदस्य विक्रम थापाले पनि नेतृत्वप्रति असन्तुष्टि जनाए। पार्टीले एजेन्डालाई बिर्सेर सत्तामा मात्र ध्यान दिएको र उनले अब नेतृत्वको कार्यशैली बदल्नुपर्नेमा जोड दिँदै हिन्दु राज्य र राजसंस्थाको मागलाई फेरि जनताबीच सशक्त रूपमा लैजानुपर्ने बताएका थिए। अधिकांश केन्द्रीय सदस्यले अध्यक्ष थापाको राजीनामा मागेका छन्। बिहीबारको बठकमा अध्यक्ष थापाले आत्मालोचना गरेका थिए। उनले पार्टी पराजयको नतिक जिम्मेवारी लिन आफू तयार रहेको बताए। केन्द्रीय सदस्य मनोज प्रधानले पनि निर्वाचनमा पार्टीले अनपेक्षित हार बेहोरेको उल्लेख गर्दै नेतृत्वले यसको नैतिक जिम्मेवारी लिनुपर्ने बताए। उनले दोस्रो संविधानसभा निर्वाचनपछिका सबैजसो सरकारमा पार्टी सहभागी हुनुले जनताबीच पार्टीको नकारात्मक छवि बनेको बताए। उनले भने, एजेन्डा एकातिर व्यवहार अर्कोतिर भयो। पार्टीमा सत्तामोह व्याप्त भयो र पार्टी नराम्ररी पराजित भयो।' राप्रपानिकट भ्रातृसंस्था युवक संगठनका अध्यक्षसमेत रहेका केन्द्रीय सदस्य प्रकाश रिमालले पुरानो नेतृत्वबाट पार्टी नबन्ने भन्दै थापासँग नेतृत्व हस्तान्तरण गर्न माग गरे। उनले पार्टीको नेतृत्वसहित नाम नै परिवर्तन गर्न माग गरे। उनले पञ्चायती शैली र पञ्चहरूको झुण्डले राप्रपालाई विलय हुनबाट रोक्न नसक्ने बताए। उनले भने, युवालाई नेतृत्व दिनुपर्छ। साथै राप्रपा नामले अब पार्टी अघि बढ्न सक्दैन। अरूलाई पनि समेटेर पार्टी बलियो बनाउने हो भने नाम फेर्नैपर्छ।' बैठकमा अधिकांश केन्द्रीय सदस्यले अध्यक्ष थापाको राजीनामा मागेका छन्। बिहीबारको बैठकमा अध्यक्ष थापाले आत्मालोचना गरेका थिए। उनले पार्टी पराजयको नैतिक जिम्मेवारी लिन आफू तयार रहेको बताए। केन्द्रीय सदस्यको बोल्ने क्रम नसकिएकाले बैठक शुक्रबार पनि बस्ने छ।"
हचुवामा राजधानी र प्रदेश प्रमुख तोकिए उल्ट्याउँछौं : प्रचण्ड,"चितवन : नेकपा (माओवादी केन्द्र) का अध्यक्ष पुष्पकमल दाहाल प्रचण्डले प्रादेशिक राजधानी अध्ययन नगरी तोकिए उल्ट्याउने चेतावनी दिएका छन् । शुक्रबार भरतपुर विमानस्थलमा पत्रकारसँग कुरा गर्दै प्रचण्डले सरकारले अध्ययन गरेर मात्र प्रदेश राजधानी तोक्नु पर्नेमा जोड दिएका हुन् । सँगै उनले प्रदेश प्रमुखको नियुक्तिमा समेत सरकारले प्रमुख दलसँग सहमति नगरे त्यो स्वीकार्य नहुने बताएका छन् । दाहालले भूगोल, जनसंख्या र अनुकूलताको अध्ययन गरेर राजधानी तोक्नुपर्नेमा जोड दिए । अहिले तोक्ने भनेको अस्थाई केन्द्र मात्र हो , अन्तिम निर्णय प्रदेश सभाको बैठकले गर्छ, उनले भने, सरकारले अध्ययन गरेर ठीक तोके समर्थन हुन्छ, नत्र प्रदेश सभाले निर्णय गर्छ । अध्यक्ष दाहालले सरकार गठनअघि नै पार्टी एकता हुनेसमेत बताएका छन् । उनले नेतृत्व तहमा सकारात्मक छलफल भइरहेकाले पार्टी एकताको विषयमा जथाभावी नबोल्न नेता कार्यकर्तालाई निर्देशनसमेत दिएका छन् । उनले प्रधानमन्त्री र पार्टी अध्यक्षको जिम्मेवारी बाँढेर एकता गर्ने बताउँदै भने, अध्यक्ष र प्रधानमन्त्री पदमा विवाद छैन । बाँढेरै लिने सहमति छ । दाहालले अध्यादेशको गाँठो फुकेसँगै राष्ट्रिय सभा गठनको लागि अवरोध हटेको बताए । राष्ट्रिय सभाको गठन छिटो गरेर नयाँ सरकार गठनको वातावरण बनोस भन्नेमा आफू लागेको उनको भनाइ छ । अध्यादेशको गाँठो फुकेसँगै राष्ट्रिय सभा निर्वाचनको गठनमा कुनै अवरोध छैन, दाहालले भने, राष्ट्रियसभा निर्वाचन छिटो गरेर नयाँ सकार गठनको वातावरण बनोस भन्नेमा हाम्रो जोड छ। दाहालले पार्टीको पदीय जिम्मेवारी बाँडफाँडमा पनि विवाद नभएको प्रष्ट पारेका छन् । सुशासन, समृद्धि र राष्ट्रिय एकताको विषयमा लागि परेकाले दुई पार्टीका अध्यक्षलाई समुचित भूमिका दिने विषयमा सहमति भएको उनको भनाइ छ ।"
सरकारविरुद्ध कांग्रेसकै प्रदर्शन,"बुुटवल : सरकारले प्रदेश नम्बर ५ को अस्थायी केन्द्र (राजधानी) दाङ तोक्ने तयारी गरेको भन्दै कांग्रेस रुपन्देही विरोधमा उत्रिएको छ। आफ्नै पार्टीको सरकारविरुद्ध कांग्रेसले रुपन्देहीमा बिहीबार एक घन्टा चक्काजाम गरेको हो। कांग्रेसनिकट विद्यार्थी संगठनले पनि बुटवलमा मसालजुलुस प्रदर्शन गर्यो। बुटवललाई प्रदेश ५ को अस्थायी केन्द्र तोकिनुपर्ने मागसहित कांग्रेस, एमाले र व्यावसायिक संघसंस्थाले बिहीबार बुटवलमा छुट्टाछुट्टै प्रदर्शन गरेका छन्। कांग्रेसले बिहीबार बिहान ९ बजेदेखि १० बजेसम्म बुटवल, देवदह, मणिग्राम र सालझन्डीमा एकै साथ चक्काजाम गरेको थियो। चारै नाकामा चक्काजाम भएपछि महेन्द्र राजमार्ग र सिद्धार्थ राजमार्ग ठप्प रहे। करिब दुई घन्टा यात्रुहरु सडकमै अलपत्र परेका थिए। सरकारले अस्थायी राजधानी बुटवलबाहिर तोके सडकबाटै निर्णय फेर्न बाध्य बनाइने कांग्रेसका नेताहरूले बताएका छन्। चक्काजामपछि आयोजित कोणसभामा बोल्दै कांग्रेस क्षेत्रीय सभापति हरि लम्सालले प्रदेशको राजधानी निर्माणमा भूगोल नभई बहुसंख्यक सर्वसाधारणको हितलाई हेर्न सरकारलाई आग्रह गरे। अन्तर्राष्ट्रिय विमानस्थल, बुद्ध जन्मभूमि लुम्बिनी रहेको महत्वपूर्ण स्थानलाई पाखा लगाउनु गम्भीर आपत्तिको कुरा हो, यस विषयमा सरकार संवेदनशील हुन्छ, उनले भने। उनले प्रदेशको केन्द्र तोक्ने विषयमा गम्भीर भएर निर्णय लिन सरकारलाई आग्रह गरे। कांग्रेस महासमिति सदस्य युवराज गिरीले सडक र पार्टी च्यानलबाट सरकारलाई निरन्तर दबाब दिइने बताए। पार्टीको सरकार भए पनि हामी चुप लागेर बस्दैनौं, बुटवललाई प्रदेशको केन्द्र बनाएरै छाड्छौं, उनले भने। ५२ संस्थाको दबाब यस्तै प्रदेशको केन्द्र बुटवलमा हुनुपर्ने भन्दै रुपन्देहीमा रहेको व्यावसायिक संघ संस्थाले पनि दबाबमूलक कार्यक्रम गरेका छन्। बुटवलको पुष्पलाल पार्कबाट ट्राफिक चोकसम्म र्याली प्रदर्शन गरेका हुन्। बुटवल उद्योग वाणिज्य संघ, रुपन्देही उद्योग संघ, रुपन्देही व्यापार संघ, पश्चिम नेपाल बस व्यवसायी संघ, होटल व्यवसायी संघ, उद्योग व्यापार संगठन लगायतका ५२ संघसंस्था दबाबमूलक र्यालीमा सहभागी भएका थिए। व्यवसायीले बुटवललाई केन्द्र नबनाए प्रदेशका लागि नै नोक्सान हुने बताए। मुलुककै महत्वपूर्ण आर्थिक केन्द्रका रूपमा विकास भएको रुपन्देहीलाई केन्द्र बनाउनु प्रदेशको हितमा हुने उनीहरूको भनाइ छ। बुटवल उद्योग वाणिज्य संघका अध्यक्ष खेम हमालले बुटवलमा प्रदेश कार्यालयका लागि भौतिक संरचनाका नभएको भन्नु गलत हुने भन्दै व्यवसायी एक भएर दबाबमूलक र्यालीमा निस्किने बताए। त्यस्तै रुपन्देही उद्योग संघका अध्यक्ष दिनेशराज रेग्मीले प्रदेशकै ठूलो सरकारी संरचना सुगम स्थानमा राख्नुपर्ने बताउँदै भूगोलको विकासका नाममा साँघुरो घेरामा राख्न नहुने बताए। बुटवल केन्द्र हुँदा सबै पहाडी जिल्लाको विकासमा एकरुपता आउँछ,, आर्थिक राजधानी निर्माण र बलियो प्रदेश निर्माणका लागि बुटवलमा केन्द्र हुनुपर्छ, उनले भने। बिहीबार आन्दोलनमा उत्रिएका कांग्रेससहित व्यापारिक संघसंस्थाले बुटवलबाहेक अन्यत्र केन्द्र तोक्ने संकेत पाउनासाथ आन्दोलन चर्काउन चेतावनी दिएका छन्।"
मन्त्रिपरिषदको आकस्मिक बैठक बस्दै,काठमाडौं : मन्त्रिपरिषदको आकस्मिक बैंठक केहीबेरमा बस्दैछ। बैठकले राष्ट्रिय सभा निर्वाचनको मिति तय गर्ने प्रधानमन्त्री तथा मन्त्रिपरिषद् कार्यालय स्रोतले जानकारी दिएको छ। माघ २५ गते राष्ट्रियसभाको मिति तोक्न सिफारिस गरेको थियो । बैठकमा प्रदेश प्रमुख र प्रदेश अस्थायी राजधानी तोक्ने सम्भावना नरहेको स्रोतको दाबी छ। बैठकले विभिन्न राजनीतिक नियुक्ति समेत गर्दै छ ।
प्रधानमन्त्री थप गृहकार्यमा,"काठमाडौं : प्रदेश प्रमुख नियुक्ति, प्रदेश अस्थायी मुकाम र राष्ट्रियसभा चुनावको मितिमा प्रमुख पाँच दलबीच छलफल भए पनि सहमति नजुटेपछि प्रधानमन्त्री शेरबहादुर देउवा थप परामर्शमा क्रियाशील भएका छन्। देउवाले बिहीबार यी विषयमा सहमति खोज्न प्रधानमन्त्री निवास बालुवाटारमा सर्वदलीय बैठक आह्वान गरेका थिए। बैठकमा एमाले अध्यक्ष केपी शर्मा ओली अनुपस्थित थिए। बैठकमा सहभागी एमालेका नेताहरू सुभास नेम्बाड, भीम रावल, अग्नि खरेल, विष्णु पौडेलले प्रधानमन्त्रीका तीनवटै प्रस्तावमा मौन बस्दै सरकार हस्तान्तरण गर्न दबाब दिएपछि देउवा थप परामर्श गर्ने मनस्थितिमा पुगेको उनीनिकट स्रोतले जानकारी दिएको छ। सर्वदलीय बैठकबाट ठोस सहमतिको वातावरण नबनेपछि बिहीबार देउवाले फोरम नेपालका नेता राजेन्द्र श्रेष्ठसँग बैठकलगत्तै छलफल गरेका थिए। सर्वदलीय बैठकमा फोरम नेपालका अध्यक्ष उपेन्द्र यादव पनि अनुपस्थित थिए। यादव काठमाडौंबाहिर रहेकाले बैठकमा सहभागी नभएको पार्टीका नेताले जानकारी दिएका छन्। सर्वदलीय बैठकमा सहमति नजुटेपछि प्रदेश प्रमुख नियक्ति, मुकाम तथा राष्ट्रियसभा निर्वाचनको मिति घोषणा गर्ने अपेक्षा गरिएको मन्त्रिपरिषद् बैठकसमेत देउवाले स्थगित गरेका थिए। मन्त्रिपरिषद् बैठक आइतबार बस्ने सम्भावना रहेको प्रधानमन्त्रीनिकट स्रोतको भनाइ छ। सर्वदलीय बैठकमा सहमति नजुटेपछि प्रधानमन्त्री थप गृहकार्य गर्न क्रियाशील भएका हुन्। प्रधानमन्त्री देउवाका प्रेस संयोजक गोविन्द परियारले अन्नपूर्णसँग भने, सर्वदलीय बैठकपछि प्रधानमन्त्रीज्यू थप केही गृहकार्यमा जुट्नुभएको छ। सोहीअनुसार बिहीबार केही अनौपचारिक छलफलसमेत गर्नुभयो। कांग्रेस वरिष्ठ नेता रामचन्द्र पौडैलले सर्वदलीय बैठकपछि सञ्चारकर्मीसँग भने, एमालेले ठोस कुरा नगरे पनि सरकारलाई प्रदेश प्रमुख नियुक्त गर्न र अस्थायी सदरमुकाम तोक्न भनेको छ। एमाले नेता भीम रावलले सरकारले गर्नुपर्ने काम चाँडो गर्नुपर्ने मान्यता आफूहरूले बैठकमा राखेको सञ्चारकर्मीलाई बताए। बैठकमा एमाले नेताहरूले राष्ट्रियसभा निर्वाचन माघ १० भित्र गर्न माग गरेका थिए। निर्वाचन आयोगले माघ २५ मा राष्ट्रियसभा निर्वाचन गराउन प्रधानमन्त्री देउवालाई सुझाएको छ। माओवादी नेता नारायणकाजी श्रेष्ठले राष्ट्रियसभा निर्वाचन चाँडो गराएर निर्वाचित जनप्रतिनिधिलाई सत्ता हस्तान्तरण गर्न देउवालाई सुझाव दिइएको जानकारी दिए। सर्वदलीय बैठकलगत्तै चितवन पुगेका माओवादी केन्द्रका अध्यक्ष पुष्पकमल दाहालले सरकारलाई प्रदेश प्रमुख र प्रदेशको अस्थायी राजधानी तय गर्न पाँच दलले सरकारलाई सहमति दिएको दाबी गरे।"
बालुवाटारमा मन्त्रिपरिषदको आकस्मिक बैठक,काठमाडौँः मन्त्रिपरिषद्को आकस्मिक बैठक अहिले प्रधानमन्त्रीको सरकारी निवास बालुवाटारमा बसिरहेको छ । प्रधानमन्त्री शेरबहादुर देउवाका प्रेस सल्लाहकार गोविन्द परियारका अनुसार अपरान्ह पौने पाँच बजेदेखि मन्त्रिपरिषद्को बैठक बसिरहेको छ । यो बैठकले सातवटा प्रदेशका प्रमुख तोक्ने बताइएको छ । त्यसैगरी राष्ट्रिय सभा निर्वाचनको मिति पनि आजको बैठकमा घोषणा गरिने जनाइएको छ ।
एमाले नेता घनश्याम भुसाल भन्छन् जबज अस्तित्वको विषय होइन',"काठमाडौं : एमाले उपमहासचिव घनश्याम भुसालले माओवादीसँग पार्टी एकताका लागि एमालेले अवलम्बन गर्दै आएको जनताको बहुदलीय जनवाद' को सिद्धान्तलाई अस्तित्वको विषय बनाउन नहुने बताएका छन् । २५ वर्षअघि एमाले नेता मदन भण्डारीले प्रतिपादन गरेको जबज (जनताको बहुदलीय जनवाद) को च्याप्टर अहिले क्लोज' भइसकेको तर्क गर्दै भुसालले पार्टी एकतामा यही विषयमा भाँजो हालेर बस्न नहुने बताएका हुन् । एमालेनिकट युवासंघ नेपालले बिहीबार जबजको सैद्धान्तिक, राजनीतिक पक्षमाथि आयोजना गरेको कार्यक्रमलाई सम्बोधन गर्दै भुसालले जबजको मूल कार्यभार अहिले पूरा भइसकेकाले नयाँ ढंगले जानुपर्ने बताए । २०४९ सालमा मदन भण्डारीले जबजको जुन व्याख्या गर्नुभयो, अहिले त्यसको च्याप्टर क्लोज भयो,' उनले भने, यो कुराले हाम्रो एकतामा भाँजो हाल्दैन, हाम्रो सिद्धान्तले पार्टी एकतामा नेलहत्कडीको काम गर्दैन ।' भण्डारीले जनवादमा बहुदलीय' शब्द थपेर जनताको बहुदलीय जनवादको सिद्धान्त प्रतिपादन गरेको र त्यसले परिकल्पना गरेको अवस्थाको समाजबाट अहिले नेपाल धेरै अगाडि पुगिसकेकाले त्यसको च्याप्टर क्लोज' भएको उनले जिकिर गरे । ०४९ सालमा मदन भण्डारीले जबजको जुन व्याख्या गर्नुभयो, अहिले त्यसको च्याप्टर क्लोज भयो । यो कुराले हाम्रो एकतामा भाँजो हाल्दैन ।' घनश्याम भुसाल, उपमहासचिव, एमाले तर, उनले यसलाई अहिले पनि मार्गनिर्देशक सिद्धान्त बनाएर जान भने सकिने बताए । मदनले इतिहासका सारा जडतालाई तोडेर त्यो बेला सामन्तवाद, साम्राज्यवादविरुद्ध वा अर्धसामन्ती, अर्धऔपनिवेशिक मुलुकमा सकेसम्म शान्तिपूर्ण आन्दोलन गरेर जनवाद ल्याउने कुरा गरी जनताको बहुदलीय जनवादको कुरा गर्नुभएको थियो,' उनले भने, तर अहिले हामीले सामन्तवाद, साम्राज्यवाद सबै छोडिसक्यौं, हामी अगाडि बढिसक्यौं । ०७० सालको हाम्रो विश्लेषणका आधारमा जनवादी सत्ता स्थापना गरिसकेका छौं, त्यसो भएपछि यसको च्याप्टर क्लोज भयो ।' भुसालले जबजको च्याप्टर क्लोज' भएको भनी दिएको टिप्पणीले एमालेवृत्तमा तरंग ल्याइरहँदा उनले भने आफू यस विषयमा अडिग रहेको बताए । उनले आफ्नो अभिव्यक्तिप्रति कटाक्ष गर्ने नेताहरूलाई प्रश्न गर्दै भने, जुन कार्यक्रमको सार अर्धसामन्ती, अर्धऔपनिवेशिक थियो, ०४९ मा त्यो बदल्ने भनिएको थियो, त्यो अहिले बदलियो भन्दा मैले के अपराध गरेँ ? ' माओवादीले पनि माओवाद, एक्काइसौं शताब्दीको जनवाद र एमालेले पनि जबजको नारा जपेर पार्टी एकतामा भाँजो हाल्न नहुने उनले तर्क गरे । माओवादीएमाले दुवै पार्टीको संयुक्त चुनावी घोषणापत्रमै देशमा लोकतान्त्रिक तरिकाले समाजवाद ल्याउने साझा मिलनविन्दु खोजिसकेकाले अब वैचारिक राजनीतिक विषयमा विवादमा अल्झिरहनुनपर्ने उनले बताए ।"
राष्ट्रिय सभाको निर्वाचन माघ २४ गते,"काठमाडौं : सरकारले आगामी २४ माघमा राष्ट्रिय सभा चुनाव गर्ने निर्णय गरेको छ। बालुवाटारमा शुक्रबार बसेको मन्त्रिपरिषद् बैठकले २४ माघमा राष्ट्रिय सभाको चुनाव गर्ने निर्णय गरेको महिला बालबालिका तथा समाजकल्याण मन्त्री विक्रमबहादुर थापाले जानकारी दिए। यसअघि निर्वाचन आयोगले सरकारलाई २५ माघमा राष्ट्रिय सभा चुनाव गर्न सिफारिस गरेको थियो। राष्ट्रपति विद्यादेवी भण्डारीले गत साता मात्रै राष्ट्रिय सभा चुनाव सम्बन्धी अध्यादेश जारी गरेकी थिइन्। त्यसलगत्तै निर्वाचन आयोग र सरकार राष्ट्रिय सभा चुनावको गृहकार्यमा जुटेका हुन्। आयोगले पहिला प्रदेश प्रमुख तोकेर मात्रै चुनावको मिति घोषणा गर्न सरकार समक्ष आग्रह गरेको थियो तर सरकारले प्रदेश प्रमुखको सिफारिस र अस्थायी मुकाम तोक्ने कार्य भने गर्न सकेन्। अस्थायी मुकामको माग गर्दै देशव्यापी विरोध चर्कंन थाले पनि सरकारले प्रदेशको अस्थायी मुकाम भने तोक्न सकेको छैन। सरकारले अस्थायी मुकाम तोक्न जति ढिलो गर्छ उती नै विरोधका आवाजहरू देशव्यापी रुपमा बढ्दै जाने देखिएको छ। प्रदेश राजधानी माग गर्दै धरान, धनकुटा, इटहरी, डोटी, बुटवल, दाङ, जनकपुर, विरगञ्जलगायतका स्थानमा धर्ना, विरोध र आन्दोलन हुने क्रम दिनानुदिन बढ्दै जान थालेको छ। महिला बालबालिका तथा समाजकल्याणमन्त्री थापाले शुक्रबारको बैठकमा प्रदेशको अस्थायी मुकाम तोक्ने र प्रदेश प्रमुख नियुक्ति गर्ने विषयमा सामान्य छलफल भए पनि गृहकार्य नपुगेको भन्दै निर्णय नभएको जानकारी दिए।"

शीर्षक,विवरण
संविधान संशोधनमा एमालेले सहयोग गर्छ: परराष्ट्रमन्त्री महरा,जनकपुरधाम: उपप्रधान तथा परराष्ट्रमन्त्री कृष्णबहादुर महराले संविधान संशोधनमा नेकपा एमालेले पनि सहयोग गर्ने बताएका छन्। देशको राजनीतिक निकासको लागि संविधान संशोधन अनिवार्य रहेकोले वर्तमान राजनीतिक अवस्थालाई समाधान गर्न एमालेले सहयोग गर्ने महराले बताए। धनुषाको बरमझियामा शहीद रामवृक्ष यादवको स्मृतिसभामा सहभागी हुन शुक्रबार जनकपुर आईपुगेका उपप्रधानमन्त्री महराले जनकपुर विमानस्थलमा सञ्चारकर्मीहरुसंग कुरा गर्दै व्यवस्थापिका संसदमा टेबुल गरिएको संविधान संशोधन विधेयक पारित हुने दाबी गरे। संसदमा भदौ पाँच गते भोटिंङ्ग हुने संशोधन विधेयक दुई तिहाई बहुमतबाट पारित गराउनका लागि सरकार निरन्तर प्रयासरत रहेको उनको भनाई थियो।असोज २ गतेको लागि घोषणा गरिएको स्थानीय तहको निर्वाचनमा राजपा पनि सहभागि हुने महराको भनाई थियो।
निर्वाचनको वातावरण बन्दै छ : महतो,"राजविराज (अन्नपूर्ण) : राष्ट्रिय जनता पार्टी (राजपा) नेपालको अध्यक्षमण्डलका सदस्य राजेन्द्र महतोले संविधान संशोधनको विपक्षमा मतदान गर्ने दललाई जनताले उचित जवाफ दिने बताएका छन् । बाढीप्रभावित क्षेत्र निरीक्षणका क्रममा शनिबार सप्तरी आएका नेता महतोले संविधान संशोधन मधेसी, आदिवासी जनजातिको माग बनेको उल्लेख गर्दै यस्तो दाबी गरेका हुन् । उनले संविधान संशोधन प्रक्रिया अगाडि बढेसँगै निर्वाचनका लागि सकारात्मक वातावरण बन्दै गएको धारणा व्यक्त गरे । यद्यपि, संसद्मा रहेका दलहरूले संविधान संशोधनमा देखाउने व्यवहारअनुसारको नीति बनाएर अघि बढ्ने उनले स्पष्ट पारे । उनले संशोधन विधेयकको पक्षमा मतदान गर्न आग्रह गर्दै विधेयक हुनेबित्तिकै राजनीतिक निकास निस्किने र निर्वाचनको बाटो सहज हुने दाबी गरे । उनले बाढीग्रस्त क्षेत्रमा पुनर्निर्माण र पीडितलाई क्षतिपूर्तिका लागि सरकारसँग २६ अर्ब रुपैयाँ छुट्ट्याउन माग गरिएको जानकारी दिए । पुनर्निर्माण प्रतिष्ठानजस्तै बाढीपीडितका लागि पनि प्रतिष्ठान गठन गरी पीडितलाई आवश्यक राहत प्रदान गर्नुपर्ने उनको भनाइ थियो ।"
प्रमुख तीन दलका शीर्ष नेता शितलनिवासमा,"काठमाडौं : राष्ट्रपति विद्यादेवी भण्डारीको आह्वानमा प्रमुख तीन दलका शीर्ष नेताहरु शितलनिवास पुगेका छन् । प्रधानमन्त्री शेरबहाहदुर देउवाको भारत भ्रमण, निर्वाचनलगायत समसामयिक राजनीतिक विषयमा छलफलका लागि तीन दलका शीर्ष नेता शितलनिवास पुगेका हुन् । शितलनिवासमा प्रधानमन्त्री शेरबहादुर देउवा, पूर्व प्रधानमन्त्री नेकपा (एमाले )का अध्यक्ष केपी शर्मा वली, पूर्व प्रधानमन्त्री तथा नेकपा माओवादी केन्द्रका अध्यक्ष पुष्पकमल दाहाल पुगेका छन् । त्यस्तै प्रमुख तीन दलका शीर्ष नेताहरु रामचन्द्र पौडेल, बामदेव गौतम र नारायणकाजी श्रेष्ठ पनि पुगेको राष्ट्रपति कार्यालयका दीपा शर्माले जानकारी दिइन् । प्रधानमन्त्री शेरबहादुर देउवा भदौ ७ गते भारत भ्रमणमा जादैँ छन् ।"
शीर्ष नेता र राष्ट्रपति भण्डारीबीच दुई घन्टा छलफल,"काठमाडौँ : राष्ट्रपति विद्यादेवी भण्डारीले तराईमधेशका डुबान, पहिरो, व्यवस्थापिकासंसद्मा प्रस्तुत संविधान संशोधन तथा परराष्ट्र नीतिका विषयमा चासो लिई यी विषयमा प्रमुख तीनदलका शीर्ष नेतालाई ध्यानाकर्षण गराएकी छिन्। उनले डुबान तथा पहिरो क्षेत्रमा खोज, उद्धार तथा राहतलाई उच्च प्राथमिकता दिन, पीडितलाई स्थायी आवासको प्रबन्ध मिलाउन, ती क्षेत्रमा रोगको संक्रमण फैलिन नदिन र क्षतिको उचित मूल्यांकन गर्दै पुनःस्थापनाका कार्यक्रम शीघ्र सञ्चालनमा ल्याउन सत्ता साझेदार प्रमुख दुई दल तथा प्रमुख प्रतिपक्षीदलका शीर्ष नेतालाई सामूहिक रुपमा आग्रह गरेकी छिन्। राष्ट्रपति कार्यालय शीतल निवासमा शनिबार सत्ता साझेदार प्रमुख दुई दल नेपाली काँग्रेस र नेकपा (माओवादी केन्द्र) तथा प्रमुख प्रतिपक्षी दल नेकपा (एमाले)का शीर्ष नेतासँगको छलफलमा राष्ट्रपति भण्डारीले सो आग्रह गरेकी हुन्। शीर्ष नेतासँगको बैठकमा उनले भनिन्, वर्षेनी उत्पन्न हुने बाढीपहिरोजस्ता प्राकृतिक विपद्लाई न्यूनीकरण गर्न अल्पकालीन, मध्यकालीन तथा दीर्घकालीन योजनालाई प्रभावकारी कार्यान्वयनमा ल्याउनु पयो । भेटपछि सञ्चारकर्मीलाई काँग्रेसका वरिष्ठ नेता रामचन्द्र पौडेलले भने। वरिष्ठ नेता पौडेलले राष्ट्रपति भण्डारीले तराईमधेशका डुबान, पहिरो, संविधान संशोधन तथा परराष्ट्र नीतिका विषयमा चासो व्यक्त गर्दै यस विषयमा प्रमुख तीनदलका शीर्ष नेतालाई ध्यानाकर्षण गराएकी छिन्। बैठकमा प्रधानमन्त्री शेरबहादुर देउवाले तराईमधेशका डुबान, पहिरो पीडितको खोज, उद्धार तथा राहत वितरणमा सरकारले उच्च प्राथमिकता दिँदै संकटलाई समाधान गर्न सरकार लागिरहेको जानकारी राष्ट्रपति भण्डारीलाई गराएका छन्। साथै शीर्ष नेताले तराईमधेशका डुबान, पहिरोपीडितको खोज, उद्धार तथा राहत वितरण कार्यमा राजनीतिक दल एक भई जुटिरहेको, आसन्न २ नम्बर प्रदेशको निर्वाचनमा लागिरहेको र निर्वाचनमा सबै पार्टीको सहभागिताका लागि वार्ता र संवाद कार्यसमेत जारी रहेको जानकारी राष्ट्रपति भण्डारीलाई गराएका थिए। छलफलमा नेकाका सभापति एवं प्रधानमन्त्री देउवा, वरिष्ठ नेता पौडेल, नेकपा माओवादी केन्द्रका अध्यक्ष पुष्पकमल दाहाल, नेता नारायणकाजी श्रेष्ठ तथा नेकपा (एमाले)का अध्यक्ष केपी शर्मा ओली, उपाध्यक्ष वामदेव गौतमको सहभागिता रहेको थियो । राष्ट्रपति भण्डारीले सरकार परिवर्तनसँगै परराष्ट्र नीति परिवर्तन हुने अवस्थाले राष्ट्रहित नहुने भन्दै साझा परराष्ट्र नीति ल्याउन शीर्ष नेतालाई आग्रह गर्नुभएको छलफलपछि नेता श्रेष्ठले भने। उनले राष्ट्रपति भण्डारीले नेपालका दक्षिणी भूभाग वर्षेनी डुबानमा पर्ने हुँदा मैत्रीपूर्ण कूटनीतिका माध्यमबाट समाधान खोज्न, प्राकृतिक विपद्सँग जुध्न अल्पकालीन, मध्यकालीन तथा दीर्घकालीन योजनासमेत ल्याउन आग्रह गरेको जानकारी दिए। तराईमधेशका डुबानका कारण हालसम्म १३५ जनाको अकालमा मृत्यु भइसकेको छ, हजारौँ घर डुबान, ती क्षेत्रका ८० प्रतिशत भूभाग जलमग्न भएका छन् । सरकारले बाढीपहिरोको खोज, उद्धार तथा राहत वितरण कार्यलाई उच्च प्राथमिकता दिँदै तत्काल बाढीका कारण मृत्यु भएका परिवारलाई प्रतिपरिवार दुईलाख, विपन्न परिवारलाई रु १५ हजार तथा दैनिक खानाका लागि रु ७० वितरण कार्य दु्रतरुपमा जारी राखेको जनाएको छ । प्रधानमन्त्री देउवाले हालै बाढीपहिरो पीडितको क्षेत्रको स्थलगत रुपमा भ्रमण तथा अवलोकन गरी खोज, उद्धार तथा राहत वितरणमा उच्च प्राथमिकता दिन निर्देशन दिएका थिए। राष्ट्रपति भण्डारीले संविधान संशोधनका विषयमा सहमति जुटाउन पनि आग्रह गर्नुभएको भेटपछि नेकपा (एमाले)का उपाध्यक्ष गौतमले सञ्चारकर्मीलाई जानकारी दिए। राष्ट्रपति भण्डारी र तीन दलका शीर्ष नेताका बीचमा दुई घण्टा छलफल भएको थियो ।"

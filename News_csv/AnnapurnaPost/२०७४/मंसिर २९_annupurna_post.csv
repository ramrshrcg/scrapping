शीर्षक,विवरण
बदर मतको चिन्ता,"संघ र प्रदेश चुनावमा जुन हदसम्म बदर मत प्रतिशत देखियो, त्यसले मतदाता शिक्षा अभियानको सार्थकतामाथि प्रश्न उठाइदिएको छ । पाँचथर, रोल्पाजस्ता थुप्रै जिल्लामा यो प्रवृत्ति देखिएको हो । प्रत्यक्ष र समानुपातिक दुवैतर्फ पाँचथरमा १५ प्रतिशतभन्दा बढी मत बदर भएको छ । चुनावमा विजेता र निकटतम प्रतिद्वन्द्वीपछि बदर मतको संख्या तेस्रो स्थानमा आउँछ । गत स्थानीय तहको निर्वाचनमा ललितपुर महानगरपालिकाको निर्वाचनमा नेकपा एमाले र राप्रपाको गठबन्धनका कारण त्यहाँ एमालेले उपमेयरमा उम्मेदवारी फिर्ता लिएको थियो । तर त्यहाँ उम्मेदवारी फिर्ता लिएको उम्मेदवारको चिह्नमा १३ हजारभन्दा बढी मत परेको थियो । त्यस्तै काठमाडौं महानगरपालिकाको निर्वाचनमा मेयर पदको मत गन्दा हजारौंको संख्यामा मत बदर भएको थियो । यतिको संख्यामा मत बदर हुनु चिन्ता र चासोको विषय हो । निर्वाचन आयोगले स्थानीय तहको निर्वाचनमा जम्मा ३४ प्रतिशत र प्रतिनिधिसभा र प्रदेशसभाको निर्वाचनको अहिले मतगणना सम्पन्न भइसकेको प्रत्यक्ष चुनाव प्रणालीमा पाँच प्रतिशतभन्दा केही बढी मात्र मत बदर भएको जनाएको छ, तर विज्ञहरू निर्वाचन आयोगको तथ्यलाई सही मान्न तयार छैनन् । निर्वाचन आयोगको मतदाता शिक्षा प्रभावकारी नभएकाले त्यसलाई ढाकछोप गर्न आयोगले सही तथ्यांक नदिने गरेको बताइने गरेको छ । राष्ट्रिय रूपमा सरदर १५ प्रतिशतको हाराहारीमा मत बदर हुने गरेको उनीहरू बताउँछन् । कहींकहीं त बदर मतको अनुपात २० प्रतिशत पनि नाघ्ने गरेको छ । यसले मतदाता शिक्षा प्रभावकारी नभएको देखाउँछ । गएको स्थानीय तहको चुनावमा मतपत्र ठूलो आकारको थियो र सात ठाउँमा मतदान गर्नुपर्ने थियो । त्यसैले मतदाता झुक्किन सक्थे । त्यसबेला दलहरूबीच गठबन्धन भएका ठाउँमा धेरै मत बदर भएको पाइएको थियो । स्थानीय तहको निर्वाचनको तुलनामा प्रतिनिधिसभा र प्रदेशसभाका चुनावका मतपत्र सरल थिए । दुवै सभाका लागि पहिलो हुने निर्वाचित हुने प्रणालीमा दुई छुट्टाछुट्टै मतपत्रमा एकएक ठाउँमा र समानुपातिकका लागि एउटा मतपत्रमा प्रतिनिधिसभा र प्रदेशसभाका लागि मत हाल्नुपर्ने थियो । तसर्थ स्थानीय तहको तुलनामा प्रतिनिधि र प्रदेशसभाको निर्वाचनमा कम मत बदर हुनुपर्ने हो, तर निर्वाचन आयोगको तथ्यांक फरक छ । यसले पनि शंका गर्ने ठाउँ दिएको छ । विज्ञहरूले बदर मतको संख्या आयोगको आधिकारिक तथ्यांकभन्दा निकै बढी भएको जनाएका छन् । निर्वाचन आयोगले रेडियो, टेलिभिजन, पत्रपत्रिका, इन्टरनेट र सामाजिक सञ्जालजस्ता आमसञ्चारका माध्यम र पोस्टर, पर्चा, पम्प्लेट, ब्यानर, होर्डिङ बोर्ड आदिका माध्यमबाट मतदाता शिक्षा सञ्चालन गर्छ । त्यसका अलावा सांस्कृतिक कार्यक्रम, अन्तरक्रिया, सडक नाटक, भेला, घरदैलो कार्यक्रम, विद्यालयमा निबन्ध प्रतियोगिता, प्रदर्शनी र मेलाहरू र नमुना मतदानको माध्यमबाट पनि मतदाता शिक्षा दिने गरेको आयोग बताउँछ । निर्वाचन लोकतन्त्रको महाउत्सव हो । निर्वाचनबाट प्राप्त जनादेशले जनइच्छा अभिव्यक्त भएको मानिन्छ । यसले शान्तिपूर्ण रूपमा शक्ति हस्तान्तरण गर्न महत्वपूर्ण भूमिका खेल्छ, तर त्यसका लागि स्वच्छ र शान्तिपूर्ण रूपमा निर्वाचन हुन जरुरी छ । प्रलोभन, डर, धाक, धम्कीको प्रभावमा नपरी जनताले दल र उम्मेदवारहरूका दृष्टिकोण र योजनाका आधारमा मतदान गर्न पाउनुपर्छ । साथसाथै जनताले मत हाल्न चाहेको ठाउँमा ठीक तरिकाले मत जाहेर गर्न सक्ने हुनुपर्छ । तब मात्र चुनावले मतदाताको इच्छा दर्शाएको मान्न सकिन्छ । निर्वाचनको ध्येय कमभन्दा कम सकेसम्म शून्य मत बदर होस् भन्ने हुनुपर्छ । नेपाली जनताले पञ्चायतकालदेखि नै चुनावमा भाग लिँदै आइरहेका छन् । अहिलेसम्म पनि यति धेरै संख्यामा मत बदर हुनुले मतदाता शिक्षा प्रभावकारी हुन नसकेको देखाउँछ । यसमा निर्वाचन आयोग त गम्भीर हुनुपर्छ नै, साथसाथै राजनीतिक दल र सर्वसाधारण नागरिकको पनि महत्वपूर्ण भूमिका हुन्छ ।"
विवेकशीलले समानुपातिकमा कुन प्रदेशमा कति मत पायो ?,"काठमाडौँ : समानुपातिकमा प्रदेश नम्बर ३ मा राम्रो मत ल्याउन सफल भएको विवेकशील साझा पार्टीले अन्य प्रदेशमा सन्तोषजनक मत ल्याउन सकेको छैन। विवेकशीलले प्रदेश नम्बर ३ मा १ लाख २४ हजार ४ सय ४२ मत ल्याएको छ। अन्य प्रदेशमा २० हजारको हराहारीमा मात्रै मत ल्याएको छ । प्रदेश नम्बर १ मा २० हजार ९ सय ८२ र प्रदेश २ मा ४ हजार ४ सय ८८ ल्याएको छ। त्यस्तै प्रदेश नम्बर ४ मा १६ हजार ६ सय ७३, प्रदेश ५ मा १९ हजार ९७४, प्रदेश ६ मा १९ सय ४४ र प्रदेश ७ मा ८ हजार ३६९ मत ल्याएको छ। प्रदेश नम्बर ३ बाहेकका ६ वटा प्रदेश सभामा विवकेशीलको प्रतिनिधित्व शुन्य हुने भएको छ। प्रदेश नम्बर ३ मा भने १५ प्रतिशत भन्दा बढी मत ल्याएकाले विवेकशीलको प्रतिनिधित्व हुने देखिन्छ। प्रतिनिधिसभा तर्फ विवेकशीलले हालसम्ममा २ लाख १० हजार ४१ मत ल्याएको छ। प्रतिनिधिसभा ३ प्रतिशत मत नल्याएकाले विवेकशीलले राष्ट्रिय दलको मान्यता नपाउने भएको छ। काठमाडौँ क्षेत्र नम्बर १ मा विवेकशीलका संयोजक रवीन्द्र मिश्रले कांग्रेसका प्रभावशाली नेता प्रकाशमान सिंहलाई कडा चुनौती दिएका थिए। सिंहले १० हजार ९ सय ३६ मत ल्याउँदा मिश्रले १० हजार १ सय १८ मत ल्याएका थिए। मिश्र सिंहसँग ८१८ मतले पराजित भएका थिए।"
प्रादेशिक राजधानीको माग गर्दै धनकुटावासी आन्दोलनमा,"धनकुटाः प्रदेश नं १ को राजधानी धनकुटालाई तोकिनु पर्ने माग गर्दै स्थानीयले शान्तिपूर्ण आन्दोलन सुरु गरेका छन्। करिव दुई सय वर्ष अघि देखि प्रशासनिक केन्द्र रहेको धनकुटालाई भौगोलिक रुपले प्रादेशिक राजधानी उपयुक्त भएको भन्दै धनकुटावासीले शान्तिपूर्ण आन्दोलन सुरु गरेका हुन्। आन्दोलनको अगुवाइ धनकुटा उद्योग वाणिज्य संघ र नागरिक समाजले गरेका छन्। प्रादेशीक मन्त्रालयका लागि भौतिक संरचना र प्रशस्त सरकारी जमिन रहेकाले धनकुटालाई राजधानी घोषणा गर्न धनकुटावासीले माग गरेका छन्। प्रादेशिक राजधानी घोषणाको माग गर्दै आन्दोलन थालेका स्थानीयले मैनवत्ति र्याली, स्वतस्फूर्त बजार र यातायात बन्द विरोधका कार्यक्रम सार्वजनिक गरिएको उद्योग वाणिज्य संघ धनकुटाका अध्यक्ष उमेश घिमिरेले बताए।"
मधेश आन्दोलनबारे ७०९ पृष्ठ लामो प्रतिवेदन सरकारलाई हस्तान्तरण,"काठमाडौँ: तराईमधेशलगायत क्षेत्रमा आन्दोलनका क्रममा भएका हत्या, हिंसा, तोडफोड, आगजनी आदि घटनाको छानबिन प्रतिवेदन सरकारलाई बुझाइएको छ। प्रधानमन्त्री शेरबहादुर देउवालाई तराईमधेश र थरुहटलगायतका क्षेत्रमा विभिन्न राजनीतिक दलले गरेका आन्दोलनका क्रममा भएका हत्या, हिंसा, तोडफोड, आगजनीलगायतका घटनाको सत्यतथ्य छानबिनसम्बन्धी उच्चस्तरीय जाँचबुझ आयोग२०७३' ले शुक्रबार सो प्रतिवेदन बुझाएको हो । आयोगका अध्यक्ष सर्वोच्च अदालतका पूर्वन्यायाधीश गिरीशचन्द्रलाल दाससहित पदाधिकारी टोलीले ७०९ पृष्ठको उक्त प्रतिवेदन प्रधानमन्त्रीलाई बुझाएको प्रधानमन्त्रीका निजी सचिव बद्रीप्रसाद तिवारीले जानकारी दिए। तीन पटक म्याद थप गरिएको आयोगको शुक्रबा अन्तिम समयावधि थियो। आयोग २०७३ साल असोज २ गते गठन भएको थियो । प्रतिवेदन बुझ्दै प्रधानमन्त्री देउवाले प्रतिवेदन अध्ययन गरी अघि बढाइने प्रतिबद्धता व्यक्त गरे। आयोगले विभिन्न सूचनामार्फत दर्ता भएका एक हजार ३२६ र मधेश केन्द्रित दलबाट प्राप्त एक हजार ९३८ गरी तीन हजार २६४ उजुरीको छानबिन तथा स्थलगत अध्ययन गरी प्रतिवेदन तयार पारेको थियो। पूर्वन्यायाधीश लाल अध्यक्ष रहेको आयोगमा सूर्य कोइराला, नवराज ढकाल, सुखचन्द्र झा र सुजन लोप्चन सदस्य तथा गृहमन्त्रालयका सहसचिव नारायणप्रसाद शर्मा दवाडी सदस्य सचिव रहेका थिए।"
मुख्यमन्त्रीको दाबेदारलाई प्रदेशसभा सदस्य हुनै मुस्किल,"बजुरा : प्रदेश ७ का मुख्यमन्त्रीका दाबेदार एमालेका पोलिटब्युरो सदस्य कर्णबहादुर थापालाई प्रदेश सभाको सदस्य हुन मुस्किल परेको छ। प्रदेश सभामा समानुपातिक तर्फ उम्मेदवार बनेका पूर्व उद्योगमन्त्री थापालाई प्रदेशसभा सदस्य बन्न कठिन देखिएको छ। मुख्यमन्त्रीको आस थापा प्रतिनिधिसभा छोडेर प्रदेश सभामा समानुपातिक उम्मेदवार बनेका थिए। एमालेको समानुपातिक सुचीमा खस आर्यको कोटामा पहिलो नम्बरमा थापाको नाम रहेको छ। प्रदेश ७ मा प्रत्यक्षतर्फ ३२ र समानुपातिकतर्फ २१ गरी कुल ५३ सदस्यीय प्रदेश सभा गठन हुने छ। वाम गठबन्धनले प्रत्यक्षतर्फबाट २७ स्थान ल्याएर बहुमत प्राप्त गरेको छ। समानुपातिकमा कैलाली क्षेत्र १ बाहेक नेपाली कांग्रेसले २ लाख ८७ हजार ७३५, एमालेले २ लाख ५५ हजार ४८६, माओवादी केन्द्रले १ लाख ९८ हजार, राजपाले ३५ हजार २२४ र राप्रपाले १५ हजार २५७ मत पाएका छन्। समानुपातिकतर्फ नेपाली कांग्रेस र एमालेले ८८ तथा माओवादीले ४ र राजपाले एक सिट पाउने सम्भावना रहेको छ। एमालेले प्रत्यक्षतर्फ १७ सिट जितेको छ। एमालेमा प्रत्यक्षतर्फ एक जना पनि महिला निर्वाचित भएका छैनन्। समानुपातिकमा ८ सिट पाएमा प्रदेशसभामा एमालेको कुल सिट २५ हुने भएको छ। संविधानको धारा १७६ अनुसार राजनीतिक दलले जितेको कुल सिटको ३३ प्रतिशत महिला अनिवार्य हुनुपर्ने प्रावधान रहेको छ। एमालेबाट प्रदेशसभामा ८ महिला प्रदेशसभा सदस्य अनिवार्य हुनुपर्ने छ। प्रत्यक्षमा एक जना पनि नजितेकोले समानुपातिकमा पाएको सबै सिटमा महिलालाई पठाउनु पर्दा मुख्यमन्त्रीमा दावेदार थापा प्रदेशसभा सदस्य नबन्ने देखिएको छ। थापा भने त्यसलाई स्विकार नगर्ने पक्षमा देखिएका छन्। प्रत्यक्ष तर्फको एक तिहाई मात्र महिला पठाउनुपर्ने भएकाले आफूलाई प्रदेशसभामा जान कुनै समस्या नभएको थापाको दाबी रहेको छ। थापाको विकल्पका रुपमा एमालेमा बैकल्पिक केन्द्रीय सदस्य प्रकाश शाह पछिल्लो समयमा चर्चामा आएका छन्।"
"पोखरेलले भने, 'सरकार र पार्टीको नेतृत्व ओलीले गर्नुहुन्छ'","काठमाडौं: नेकपा एमालेका महासचिव ईश्वर पोखरेलले एमाले र नेकपा माओवादी केन्द्रबीच पार्टी एकीकरणपश्चात् केपी शर्मा ओली नै पार्टी अध्यक्ष हुने स्पष्ट पारेका छन्। सरकार गठन र पार्टी एकीकरण संगसंगै हुने उल्लेख गर्दै पोखरेलले प्रधानमन्त्री र एकीकृत पार्टीको अध्यक्ष ओली नै हुने दावी गरेका हुन्। शुक्रबार काठमाडौंमा आयोजित एक साक्षात्कार कार्यक्रममा महासचिव पोखरेलले भने, अब बन्ने सरकारको नेतृत्व र पार्टीको पनि नेतृत्व ओलीले नै गर्नुहुन्छ, यसमा कुनै द्विविधा छैन।' उनले निर्वाचनको परिणाम, राष्ट्रिय राजनीतिमा ओलीको खेलेको भूमिका र मुलुकको आवश्यकतालाई हेर्दा पनि ओली नै प्रधानमन्त्री हुनेमा विवाद नहुने तर्क पनि गरे। सरकार गठनको प्रक्रिया र पार्टी एकता प्रक्रिया सँगसँगै अघि बढ्ने विश्वास गर्दै थपे,वाम गठबन्धनको पक्षमा लगभग दुई तिहाई मत आएको छ। हामीले सरकार गठन र पार्टी एकतालाई सँगसँगैअघि बढाउने गरी छलफल सुरु गरेका छौं, फर्मल बोल्ने कुरा एउटा हो, हामी निश्कर्षमा छलफलबाट नै पुग्छौं ।' उनले दुई पार्टीबीचको एकताले छिट्टै पूर्णता पाउने स्पष्ट पारे। उनले भने, एकताको प्रक्रियाको कुरा जहाँसम्म छ, असोज १७ गते एकता घोषणापत्र जारी भयो, त्यहाँ हामीले विधिवत रुपमा सबै कुरा उल्लेख गरेका छौं । एकता संयोजन समिति पनि बनाएका छौं । कबुल गरिएको आधारमा संयुक्त चुनावी घोषणापत्र पनि जारी भयो। हामी दुवै पार्टीका सपना र सकंल्पहरु पनि छन् । एकताको दिशामा अघि बढ्नको लागि यो महत्वपूर्ण कुरा हो । संयोजन समितिले काम गरिरहेको छ ।' एकताको लागि संयुक्त ड्राफ्ट तयार भैरहेकोले एक दुइ दिनभित्रै यसलाई टुंगोमा पुर्याइने उनको भनाई थियो । उनले थपे,नीतिगत आधारमा उभिएर हामी संगठनात्मक पूर्नसंरचना गर्नुपर्छ भनेर खुल्ला हृदयका साथ छलफल गर्छौं । ओपन माईण्डबाट छलफल गर्नुपर्छ । नीतिगत आधारहरु प्रष्टसँग प्रस्तुत गरेका छन् । संगठनात्मक पूर्नव्यस्थापन गर्दै हामी देश र जनतालाई अगाडि राखेर काम गर्छौं।'"
राष्ट्रपति र ओलीबीच समसामयिक विषयमा छलफल,काठमाडौँ : राष्ट्रपति विद्यादेवी भण्डारी र नेकपा (एमाले) का अध्यक्ष केपी शर्मा ओलीबीच शुक्रबार मुलुकको समसामयिक परिस्थितिबारे छलफल भएको छ।राष्ट्रपति कार्यालय शीतल निवासमा साँझ भेट भएको राष्ट्रपतिका प्रमुख स्वकीय सचिव भेषराज अधिकारीले जानकारी दिए। राष्ट्रपतिलाई भेट्नुअघि अध्यक्ष ओलीले नेकपा (माओवादी केन्द्र) का अध्यक्ष पुष्पकमल दाहाल प्रचण्डसँग विकसित पछिल्लो राजनीतिक परिस्थिति र आगामी दिशाबारे छलफल गरेका थिए। यसअघि बिहीबार प्रधानमन्त्री शेरबहादुर देउवाले राष्ट्रपतिसमक्ष भेट गरी निर्वाचनपछिको राजनीतिक परिस्थिति र मुलुकको आर्थिक समृद्धिका लागि दलीय सहकार्यलगायत विषयमा कुराकानी गरेका थिए।
समानुपातिकमा ७० हजारले एमाले अगाडि,"काठमाडौँ : हालै सम्पन्न प्रतिनिधिसभाको निर्वाचनमा नेकपा एमाले ७० हजारको मतान्तरले नेपाली काँग्रेस भन्दा अगाडि रहेको छ। हालसम्म भएको मतगणना अनुसार समानुपातिक तर्फ नेकपा एमालेले ३१ लाख १३ हजार २ सय ६५ मत प्राप्त गरेको निर्वाचन आयोगले जनाएको छ। नेपाली कांग्रेसले ३० लाख ४५ हजार ८ सय १० मत ल्याएको छ। एमाले र कांग्रेसको मतान्तर ६७ हजार ४ सय ५५ रहेको छ। उता नेकपा माओवादी केन्द्रले १२ लाख ६६ हजार ७ सय ८ मत प्राप्त गरेको छ भने संघीय समाजवादी फोरमले ४ लाख ५४ हजार ८५ र राष्ट्रिय जनता पार्टीले ४ लाख ३६ लाख ८९६ मत प्राप्त गरेका छन्। एमाले, कांग्रेस, माओवादी, फोरम र राजपा मात्रै राष्ट्रिय दल हुने भएका छन्। समानुपातिकको मतगणना अन्तिम चरणमा पुगेको निर्वाचन आयोगले जनाएको छ।"
नसुध्रिए कांग्रेसको पतन हुन्छ : महतो,"जनकपुरधाम : धनुषा निर्वाचन क्षेत्र ३ बाट निर्वाचित सांसद राष्ट्रिउ जनता पार्टी (राजापा) नेता राजेन्द्र महतोले कांग्रेसको भय त्रासको राजनीतिको जनकपुरमा अन्त भएको बताएका छन्। निर्वाचित भएपछि शुक्रबार जनकपुरमा पत्रकारसँग कुरा गर्दै रजापा अध्यक्ष मण्डलका सदस्य नेता महतोले यस्तो बताएका हुन्। कांग्रेसले चुनाव अघि पनि भय त्रासको राजनीति गरिरहेको थियो र अहिले पनि भय त्रासकै राजनीतिको सहारामा छ, कांग्रेसको यस प्रकारकै राजनीतिको कारण जनताले निर्वाचनमा सवक सिकाएका छन्। अहिले पनि कांग्रेस नसुध्रिए कांग्रेसको राजनीतिक पतन हुनेछ। मधेसी जनतालाई अधिकार चाहिएको हुनाले जनताले राजपालाई विश्वास गरेर प्रदेश नम्बर दुईमा भारी बहुमतका साथ जिताएको उनको भनाइ छ। नेता महतोले अहिले नै सरकारमा जाने वातावरण नबनेको स्पष्ट पादै सरकार बनाउने पार्टीको भूमिका र मधेसप्रतिको व्यवहार हेरेर मात्र सरकारमा जाने उल्लेख गरे। मधेसी गठबन्धनको निर्णय आधारमा प्रदेशको सरकार बन्ने बताउँदै उनले भने, सहमती अनुसार नै प्रदेशको मुख्यमन्त्री बन्ने छ। संघीय समाजवादी फोरमसँगको पार्टी एकताको प्रयास जारी रहेको बताउँदै सांसद महतोले एकता हुने सम्भावना बढेर गएको बताए। संघीयतामा प्रान्तको सीमा संख्या र नाम परिवर्तन हुने भएकोले दबाब सिर्जना भएपछि सीमांकनको समस्या आफै सामाधान हुने उनको भनाइ। उनले भने, सीमांकनको लडाई अहिले पनि जारी छ जनताको माग अनुसार परिवर्तन भइ रहन्छ।"
ओली र प्रचण्डबीच भेटवार्ता,"काठमाडौं : पछिल्लो राजनीतिक घटनाक्रमका विषयमा एमाले अध्यक्ष केपी शर्मा ओली र माओवादी केन्द्रका अध्यक्ष पुष्पकमल दाहाल प्रचण्डबीच भेटवार्ता भएको छ। राजधानीमै एक नेताको घरमा पछिल्लो राजनीतिक घटनाक्रमका विषयमा एमाले अध्यक्ष ओली र प्रचण्डबीच छलफल जारी रहेको ओलीका प्रेस संयोजक चेतन अधिकारीले जानकारी दिए। निर्वाचन सम्पन्न भएर परिणाम आइसकेको अवस्थामा कांग्रेस सभापति शेरबहादुर देउवा नेतृत्वको सरकारले गर्दै आएको नियुक्ति, नयाँ सरकार गठन र गठबन्धनको आगामी यात्राका विषयमा छलफल जारी छ।"
कांग्रेसलाई पछाडि पार्दै पर्सामा फोरम ठूलो दल,"वीरगन्ज : पर्साको प्रतिनिधि र प्रदेश सभाको प्रत्यक्ष र समानुपातिकतर्फ संघीय समाजवादी फोरम पहिलो दल बनेको छ। जिल्लाका चार प्रतिनिधिसभा सदस्यमध्ये तीन र आठ प्रदेशसभामा पाँच सदस्य जितेको संघीय फोरमले समानुपातिकमा ५३ हजार आठ सय २१ मत पाएको छ। प्रत्यक्षतर्फ प्रतिनिधि र प्रदेशसभा सदस्यमा साख राख्न असफल कांग्रेसले प्रतिनिधि र प्रदेशसभाको समानुपातिकमा पनि दो श्रो स्थानमा चित्त बुझाउनु परेको छ। चार प्रतिनिधिसभा सदस्य र आठ प्रदेशसभा सदस्य गरी कुल १२ स्थानमध्ये कांग्रेसले दुई प्रदेशसभा सदस्य मात्र जितेको थियो। कांग्रेसले ५० हजार पाँच सय ९२ मत पाएको छ। तेस्रो स्थामा रहेको एमालेले २२ हजार एक सय ५६ मत पाएको छ। अर्को मधेसी दल राजपा नेपालले भने १७ हजार चार सय १४ मत प्राप्त गरेको छ। माओवादी केन्द्र ११ अजार आठ सय १९, नेपाल संघीय समाजवादी पार्टीले ११ हजार एक सय ६३, राप्रपाले चार हजार एक सय ५१, राप्रपा प्रजातान्त्रिक एक हजार तीन सय ७५ मत र विवेकशिल साझा पार्टीले एक हजार तीन सय एक मत पाएको छ। यस्तै पर्सामा प्रदेशसभा समानुपातिकमा पनि फोरम नेपाल नै एक नम्बरमा छ। फोरम नेपालले ५१ हजार दुई सय २० मत पाएको छ। दोस्रो स्थानमा रहेको कांग्रेसले ४५ हजार दुइ सय ७३, तेस्रो भएको एमालेले १९ हजार एक सय ९८ मत प्राप्त गरेको छ। चौथो स्थानको राजपा नेपालले १५ हजार पाँच सय २३ मत प्राप्त गरेको छ। संघीय समाजवादी पार्टीले १२ हजार एक सय २० मत, माओवादी केन्द्रले १० हजार पाँच सय ९२, राप्रपाले चार हजार एक सय ५४, राप्रपा प्रजातान्त्रिकले दुई हजार नौ र विवेकशील साझा पार्टीले नौ सय १६ मत प्राप्त गरेको छ। पर्सामा कांग्रेसको गढ भत्काएर प्रत्यक्षतर्फका १२ मध्ये फोरम एक्लैले तीन प्रतिनिधसभा सदस्य र पाँच प्रदेशसभा सदस्य गरी आठ स्थानमा विजयी भएको छ। राजपाले प्रत्यक्षतर्फ एक प्रतिनिधिसभा सदस्य र एक प्रदेशसभा सदस्य जितेको छ। कांग्रेसले भने प्रत्यक्षतर्फ दुई प्रदेशसभा सदस्य मात्र जितेको छ।"
रोल्पामा २२ प्रतिशतभन्दा बढी मत बदर,"रोल्पा : एउटै जिल्लामा हजारौंको संख्यामा मत बदर भएपछि रोल्पामा निर्वाचन आयोग र दलहरू आश्चर्यमा परेका छन् । यसले समानुपातिक सूचीमा रहेका नेता चिन्तामा पारेको छ । प्रतिनिधिसभा र प्रदेशसभाको प्रत्यक्ष र समानुपातिकतर्प गरी रोल्पामा ३७ हजारभन्दा बढी मत बदर भएको छ । प्रदेशसभाको समानुपातिकतर्प मात्र २२३४ प्रतिशत मत बदर भएको छ, जुन खसेको मतमध्ये १५ हजार ७ सय ६६ हो । कांग्रेस र एमालेले प्राप्त गरेको मतभन्दा बढी मत बदर भएको छ । कांग्रेसले १४ हजार ४ सय १८ र एमालेले १० हजार दुई सय ११ मत ल्याएका छन् । मतगणनाअनुसार प्रत्यक्षको तुलनामा समानुपातिकमा धेरै मत बदर भएको छ । मतगणनाका बेला बदर मत भएको सुनाउँदा र देखाउँदा मन कटक्क दुख्यो, मुख्य निर्वाचन अधिकृत वासुदेवलाल श्रेष्ठले भने, लोकतान्त्रिक चुनावमा मतदाताको एक मतको पनि ठूलो अर्थ हुन्छ । यति धेरै संख्यामा मत बदर हुनु चिन्ताको विषय हो । प्रतिनिधि र प्रदेशसभाका लागि समानुपातिकमा खसेको मत ७० हजार पाँच सय ७० मा प्रदेशसभातर्फ ५४ हजार आठ सय चार मत मात्र सदर र प्रतिनिधिसभातर्प ५९ हजार ७६ मत सदर भयो । प्रतिनिधिसभामामा बदर मत ११ हजार चार सय ९४ हो, जुन १६ दशमलव २९ प्रतिशत हो । समानुपातिकमा प्रतिनिधिसभातर्पको तुलनामा प्रदेशसभामा चार हजार दुई सय ७२ बढी मत बदर भएको छ । धेरैजसो मतपत्रमा प्रतिनिधिसभाको चिह्न रहेको माथिल्लो भागमा मतदान गरेपछि तलतिर रहेको प्रदेशसभाको चिह्नमा मतदान नगरेको पाइएको छ । बदर भएको मत संख्या सुनाउँदा मन कटक्क दुख्यो । लोकतान्त्रिक चुनावमा मतदाताको एक मतको पनि ठूलो अर्थ हुन्छ । वासुदेवलाल श्रेष्ठ, मुख्य निर्वाचन अधिकृत प्रतिनिधिसभामा कांग्रेसले १५ हजार आठ सय ४७ र एमालेले १० हजार पाँच सय ४५ मत पाएका छन् । माओवादी केन्द्रले २७ हजार दुई सय २० मत ल्याएको छ । प्रत्यक्षतर्पका धेरैजसो मतपत्रमा एकभन्दा बढी चिह्नमा मत संकेत गरेको पाइएको मतगणनामा संलग्न कर्मचारीको भनाइ छ । माथिल्लो लाइनमा रहेको चिह्नमा लगातार छाप लगाउँदा मत बदर भएका छन् । कतिपयले मतपत्रमा ल्याप्चेसमेत लगाएको पाइएको छ । पत्याउँदा मसी लटपटिएका पनि छन् । चिह्न रहेको कोठाबाहिर मत संकेत गरिएको पनि भेटिएको छ । समानुपातिकतर्प भने प्रतिनिधिसभाको चिह्न रहेको माथिल्लो भागमा मत संकेत गरेको तर तल्लो खण्डमा रहेको प्रदेशसभाको चिह्नमा नगरेको पाइएको छ । त्यसले पनि समानुपातिकमा धेरै मत बदर देखिएको हो । समानुपातिकतर्पको मतपत्रमा माओवादी केन्द्र र एमालेका दुवै चिह्नमा मत संकेत गरेर पनि धेरै मत बदर भएको पाइएको छ । यसकारण बढ्यो बदर संख्या जिल्ला निर्वाचन कार्यालयबाट मतदाता शिक्षा पर्याप्त मात्रामा हुन नसक्नु र दलहरूले पनि मतदातालाई मतदान गर्न सिकाउन नसकेकाले धेरै मत बदर भएको दाबी गरिएको छ । निर्वाचन कार्यालयले कात्तिक २५ गते मात्र मतदाता शिक्षा स्वयंसेवकलाई तालिम दिएर गाउँमा खटाएको थियो । ती स्वयंसेवकले घरघरमा पुगेर मतदाता शिक्षा दिन सकेनन् । मतदाता शिक्षा प्रभावहीन बनेका काररण बदर मतको संख्या बढेको सरोकारवालाको भनाइ छ । धेरै चिह्नमा मत संकेत हुनु, ल्याप्चे लगाएको पाइनु र समानुपातिको माथिल्लो खण्डको चिह्नमा मात्र संकेत गर्नुले मतदाता शिक्षा प्रभावहीन भएको मान्न सकिने उनीहरूले बताए ।"
मुख्यमन्त्री बन्न नेताहरुको दौडधुप,"नुवाकोट : प्रतिनिधिसभा र प्रदेशसभा सदस्य निर्वाचनको नतिजा सार्वजनिक भएसँगै प्रदेश ३ को मुख्यमन्त्री को बन्ने भन्ने विषयमा चर्चा सुरु भएको छ। प्रदेशसभाको प्रत्यक्षतर्फ ६६ सिटमध्ये बहुमत स्थानमा जित हासिल गरेको एमालेभित्र मुख्यमन्त्री बन्नका लागि दौडधुप सुरु भएको छ। मुख्यमन्त्रीमा एमाले उपाध्यक्ष तथा प्रदेश ३ की इन्चार्ज अष्टलक्ष्मी शाक्यको चर्चा पहिलो स्थानमा छ। ११० सदस्यीय (प्रत्यक्ष ६६ र समानुपातिक ४४) सदस्यीय प्रदेशसभामा वाम गठबन्धनले मात्रै प्रत्यक्षतर्फ ५७ सिट जितेको छ। एमाले एक्लैले ४२ सिट जित्दै बहुमत हासिल गरेको छ भने माओवादीले १५ र कांग्रेसले ७ स्थानमा जित निकालेका छन्। नयाँ शक्ति र नेमकिपाले एकएक सिट जितेका छन्। पार्टीमा गरेको योगदान, व्यक्तित्व र समावेशीताका कारण पनि काठमाडौं ८ ख' बाट निर्वाचित शाक्य निर्विकल्प मुख्यमन्त्रीको दाबेदार भएको एमालेले जनाएको छ। पार्टीले अष्टलक्ष्मी शाक्यलाई मुख्यमन्त्रीको पहिलो प्राथमिकतामा राखेको प्रचार विभाग सचिव विष्णु रिजालले जानकारी दिए। प्रदेश ३ मा पोलिट्ब्युरो सदस्यहरू राजेन्द्र पाण्डे, पशुपति चौलागाईं र अरुण नेपाल पनि मुख्यमन्त्रीको दाबेदार रहेको उनले बताए। पाण्डे धादिङ १ क', चौलागाईं दोलखा १ क' र नेपाल सिन्धुपाल्चोक १ क' बाट निर्वाचित भएका हुन्। शाक्यले नमान्दा र उनको विकल्पमा मात्रै अरु नेतालाई अगाडि सार्ने सचिव रिजालले पुष्टि गरे। शाक्यसँगै मुख्यमन्त्री दाबी गर्दै आएका राजेन्द्र पाण्डे प्रतिनिधिसभाका पूर्वसदस्य तथा पूर्वस्थानीय विकास मन्त्रीसमेत हुन्। चौलागाईं पनि पार्टीका पुराना र शालिन नेताभित्र पर्छन्। आधा दर्जन नेताले दाबी गरे पनि एमालेले मुख्यमन्त्रीका रूपमा अष्टलक्ष्मी शाक्यलाई पहिलो प्राथमिकतामा राखेको छ। नुवाकोट १ क' बाट विजयी केशवराज पाण्डे, काठमाडौं ३ ख' बाट विजयी रामेश्वर फुयाँल, काठमाडौं २ क' बाट विजयी सानुकुमार श्रेष्ठ, मकवानपुर १ ख' बाट विजयी डोरमणि पौडेल, काठमाडौं ६ क' बाट विजयी केशव स्थापित, नुवाकोट १ क' बाट विजयी राधिका तामाङ, धादिङ १ ख' बाट विजयी शालिकराम जमरकट्टेल, नुवाकोट २ ख' बाट विजयी हिरानाथ खतिवडा पनि प्रदेश मुख्यमन्त्रीको दाबेदार रहेको वाम गठबन्धनका नेताहरू बताउँछन्। यीमध्ये कतिपय नेता त आफ्नो जिल्लालाई प्रदेश ३ को राजधानी बनाउने एजेन्डासहित प्रतिस्पर्धामा होमिएका थिए। मुख्यमन्त्री बनाउने सहमति जनाएपछि मात्रै शाक्य प्रदेशसभामा लड्न तयार भएको चर्चा एमालेभित्र छ। प्रदेश ३ मा वाम गठबन्धनको दुई तिहाई बहुमतसहितको सरकार बन्ने छ। शाक्य आफू मुख्यमन्त्री भएपछि पाँच वर्षमा प्रदेश ३ लाई कस्तो बनाउने भन्ने खाका नै लिएर चुनावमा होमिएकी थिइन्। प्रदेश ३ को १३ जिल्लाका प्रतिनिधि तथा स्थानीय भावनालाई समेटेर सरकार र प्रदेश मुकाम तय गरिने मुख्यमन्त्रीकी प्रमुख दाबेदार शाक्यले बताइन्। उनले सरकार बनेपछि पाँच वर्षमा प्रदेश ३ लाई नमुना बनाउने बताएकी छन्। नुवाकोट २ बाट प्रतिनिधिसभा सदस्य विजेता नारायणप्रसाद खतिवडाले भने प्रदेश ३ को नाम लाङटाङ प्रदेश राखिनुपर्ने र मुकाम हरेक किसिमले उपयुक्त नुवाकोटलाई बनाइनुपर्ने बताए। मुख्यमन्त्रीका अर्का दाबेदार राजेन्द्र पाण्डेले प्रदेश ३ मा विकासको लहर ल्याउन सक्षम भएकाले आफूले मुख्यमन्त्रीको दाबी गरेको बताए। प्रदेशभित्र रेलमार्ग र ठूला महानगर बनाउने बताएका छन्। विदुर, धादिङ, रसुवागढी हुँदै चीनको केरुङबाट रेलमार्ग जोड्ने तथा कृषिलाई निर्यातमुखी बनाउने योजना पाण्डेले सार्वजनिक गरेका हुन्। प्रदेश ३ मा बनाइने ठूला नगरभित्र ठुल्ठूला पार्क बनाउने, प्रदेश ३ लाई जलविद्युतको हब बनाउने उनको योजना छ। अन्तिम मतपरिणामसँगै प्रदेश ३ को राजधानी कहाँ रहला र नाम के होला भन्ने चासो सर्वत्र छ। त्यसअघि राजनीतिक नेतृत्वका लागि भने मुख्यमन्त्री प्रमुख प्राथमिकताको विषय बनेको छ। केन्द्रीय तहका नेताले आफूलाई मुख्यमन्त्रीको दाबेदारका रूपमा प्रस्तुत गर्दै प्रदेशसभा सदस्यमा भोट नै मागेका थिए। मुख्यमन्त्रीमा पनि वाम गठबन्धनकै नेताहरूको चासो र दाबी बढेको छ। नेताहरू अन्य दल रिझाउनेभन्दा पनि पार्टीमै लबिङ गर्न लागिपरेका छन्। यस्तोमा वाम गठबन्धनभित्रका दुई घटक एमाले र माओवादी केन्द्रका नेताले आफ्नो पार्टीले र त्यसमा पनि कतिपय विजेता आफैंले प्रदेशमन्त्री पाउनुपर्ने माग गर्न थालेका छन्। मुलुकमै सम्भावना बोकेको, धार्मिक तथा ऐतिहासिक हिसाबले अगाडि रहेको प्रदेश ३ लाई नेतृत्व दिई विकास गर्ने इच्छा शक्ति मैले राखेको छु', मुख्यमन्त्रीका अर्का दाबेदार पशुपति चौलागाईंले भने, कुनै लोभलालच नराखी, विकासको दृढ भावना भएको अनि पार्टीका र जनताका एजेन्डालाई तीव्र गतिमा अघि बढाउनसक्ने व्यक्ति भएकाले मेरो दाबी हो।' यो प्रदेशमा पार्टीको प्रभावअनुसार एमालेबाटै मुख्यमन्त्री चयन हुनुपर्ने चौलागाईंले बताए। एमालेको बलियो प्रभाव भएको क्षेत्र हो यो, त्यसैले मुख्यमन्त्री एमालेबाटै हुन्छ', उनले भने, सैद्धान्तिक रूपमा त ठिकै होला तर प्रदेशको विशेषता र पार्टी प्रभावलाई हेर्दा उहाँहरू (माओवादी) ले दाबी गर्ने अवस्था छैन।' प्रदेशको सीमांकन, नामांकनसहित गभर्नर छनोट गर्ने, ऐनहरू निर्माण गर्नेलगायत मुख्य काम बाँकी रहेकाले ती काम वाम गठबन्धनको मुख्यघटक एमालेले मात्र राम्रोसँग गर्नसक्ने पोलिट्ब्युरो सदस्य महेन्द्रवहादुर पाण्डेको तर्क छ। संविधान कार्यान्वयनको मुख्य नेतृत्व एमालेले प्रभावकारी रूपमा गर्न सक्छ', उनले भने, संघीयता, संविधान हाम्रो एजेन्डा भएकाले पहिलो प्रदेशसभा हामीबाटै नेतृत्व होस्।' उनले नामांकन र सीमांकनबारे भने प्रदेशसभाको दुई तिहाइले निर्णय गर्ने उल्लेख गर्दै त्यो पार्टीबाट निर्देशित हुने हुँदा आफूले यसै भन्न नसक्ने बताए। चार दशकदेखि पार्टीमा सक्रिय शाक्य भने पार्टीलाई नेतृत्व दिनसक्ने क्षमता आफूसँग भएकाले मुख्यमन्त्रीको दाबी गर्नु स्वाभाविक भएको बताउँछिन्। मुख्यमन्त्री व्यक्ति विशेषको मनसायका आधारमा हुने नभए पनि आफू योग्य भएको उनको दाबी छ।"
समानुपातिक परिणाम : पाँच एमाले र दुई प्रदेशमा कांग्रेस अगाडि,"काठमाडौं : मंसिर १० र २१ मा सम्पन्न प्रतिनिधिसभा र प्रदेशभाको समानुपातिक तर्फको मतपरिणाम गणना अन्तिम चरणमा पुगेको छ। पछिल्लो मतपरिणाम अनुसार एमालेले पाँच र कांग्रेस दुई प्रदेश सभामा अगाडि छन्। प्रदेश नम्बर १, ३, ४, ५ र ६ मा एमालेले बढी मत ल्याएको छ भने प्रदेश नम्बर २ र ७ मा कांग्रेसको अगाडि रहेको छ। समानुपातिकमा प्रदेश २ मा कांग्रेसपछि राष्ट्रिय जनता पार्टी (राजपा) दोस्रो भएको छ। प्रदेश २ मा तेस्रो फोरम, चौथो एमाले र पाँचौ माओवादी केन्द्र भएका छन्। प्रदेश ७ मा प्रत्यक्षतर्फ पहिलो भएको एमालेको मत कांग्रेस भन्दा कम आएको छ। प्रदेश ७ मा एमालेले दोस्रो भएको छ। प्रत्यक्षतर्फ भने प्रदेश नम्बर २ बाहेक ६ वटामा नै एमाले सबै भन्दा बढी सिट जितेको छ। प्रदेश १ मा कुल ५६ सिटमाा एमालेले ३६, माओवादीले १० सिट, कांग्रेसले ८ सिट, संघीय समाजवादी फोरम र स्वतन्त्रले ११ सिट जितेका छन्। प्रदेश नम्बर ३ को कुल ६६ प्रदेशसभा सिटमध्ये एमालेले ४२, माओवादी, १५ कांग्रेस ७ तथा नयाँ शक्ति र नेमकिपाले ११ सिट जितेका छन्। प्रदेश नम्बर ४ मा एमालेले १७, माओवादी केन्द्रले ९, कांग्रेसले ६ र जनमोर्चाले २ तथा नयाँ शक्ति र स्वतन्त्रले ११ सिट जितेका छन्। प्रदेश ३ मा कुल ३६ सिट रहेका छन्। प्रदेश नम्बर ५ मा एमालेले २८, माओवादीले १४, कांग्रेसले ७ र फोरमले ३ सिट जितेको छ। प्रदेश ५ मा कुल ५२ सिट रहेको छ। प्रदेश ६ मा एमाले १४, माओवादी ९ र काँग्रेसले १ सिट जितेको छ। प्रदेश ६ मा कुल २४ सिट रहेको छ। कुल ३२ सिट रहेको प्रदेश नम्बर ७ मा एमालेले १७, माओवादीले १०, कांग्रेसले ४ र राजपाले १ सिट जितेका छन्। उता प्रदेश नम्बर २ मा ६ वटा प्रदेशमा पहिलो भएको एमाले तेस्रो भएको छ। फोरमले २०, राजपाले १५, एमालेले १४, कांग्रेसले ८ , माओवादी केन्द्रले ६ र स्वतन्त्रले १ सिट जितेको छ। प्रदेश २ मा कुल ६४ सिट छन्।"
पाँच दल मात्रै राष्ट्रिय : विवेकशील र राप्रपा आउट,"काठमाडौँ : पाँच राजनीतिक दलले मात्रै राष्ट्रिय दलको मान्यता पाउने भएका छन्। नेकपा एमाले, नेपाली कांग्रेस, नेकपा माओवादी केन्द्र, संघीय समाजवादी फोरम र राष्ट्रिय जनता पार्टी(राजपा)ले मात्रै ३ प्रतिशत मत कटाउने सम्भावना देखिएको छ। ३ प्रतिशत मत ल्याउने दलले मात्रै राष्ट्रिय दलको मान्यता पाउने कानुनी व्यवस्था छ। शुक्रबार विहान ११ बजेसम्म समानुपातिकको मतगणनाको परिणाम अनुसार एमालेले सबै भन्दा बढी ३४ प्रतिशत मत प्राप्त गरेको छ भने नेपाली कांग्रेसले ३३ प्रतिशत, नेकपा माओवादीले १४ प्रतिशत, फोरमले ५ र राजपाले ४ प्रतिशत मत प्राप्त गरेका छन् । उता एक सिट जितेको राष्ट्रिय प्रजातन्त्र पार्टी राष्ट्रिय दलको सूचिमा नपर्ने भएको छ। राप्रपाले ३ प्रतिशत मत ल्याउने अवस्था न्यून रहेको छ। त्यसै निर्वाचनको समयमा चर्चाको शिखरमा रहेको विवेकशील साझा पार्टीले पनि ३ प्रतिशत मत नकाटाउने भएको छ। एक सिट जितेका नयाँ शक्ति नेपाल, नेपाल मजदुर किसान पार्टी र राष्ट्रिय जनमोर्चा समेत राष्ट्रिय दल नबन्ने भएको छ । निर्वाचन आयोगका अनुसार मुलुक भर १ करोड ५ लाख ८७ हजार ५ सय २१ मतदान भएको छ। जसमा अहिलेसम्म ९० प्रतिशतको हाराहारीमा मतगणना भइसकेको छ। यता प्रत्यक्ष तर्फ एमालेले ८०, माओवादी केन्द्र ३६, काँग्रेसले २३, राजपाले ११, फोरमले १० सिट जितेका छन् ।"
राजेन्द्र राई पनि मुख्यमन्त्रीको दौडमा,भोजपुर : १ नम्बर प्रदेशको मुख्य मन्त्रीका लागि एमाले भित्र तेश्रो विकल्पका रुपमा राजेन्द्र राईको नाम अघि सारिएको छ। पार्टी सचिव तथा प्रदेश इञ्चार्ज भीम आचार्य र पोलिटब्युरो सदस्य शेरधन राईले एक अर्कालाई अस्वीकार गर्ने अवस्था सृजना भएपछि तेश्रो विकल्पका रुपमा युवा नेता राजेन्द्र राईको नाम अघि सारिएको हो। आचार्यलाई एमाले बरिष्ठ नेता झलनाथ खनालको सहयोग रहेको छ भने उनी प्रति माधव नेपालको पनि सहानुभूति रहेको बताइन्छ। तर शेरधन राईलाई एमाले अध्यक्ष केपी ओलीको विश्वास पात्र मानिन्छ। त्यति मात्रै होइन शेरधनलाई राष्ट्रपति विद्यादेवी भण्डारीको पनि जिल्लावासी हुन्। भीम आचार्य र शेरधन राईले एक अर्काको अस्थित्व अस्वीकार गर्ने अवस्था बनेपछि मध्यममार्गी प्रस्तावका रुपमा राजेन्द्र राईको नाम अघि बढाउन लागिएको एमाले श्रोतले बतायो। उनले पनि विजयी भएपछि आयोजना गरिएको कार्यक्रमहरुमा आफूमुख्य मन्त्रीका लागि योग्य भएको र सफलतापूर्वक जिम्मेवारी सम्हाल्ने अभिव्यक्ति दिँदै आएका छन्। दुई कार्यकाल अनेरास्ववियुको अध्यक्ष सम्हालेका राई हाल एमाले केन्द्रीय सदस्य छन्। उनलाई एमाले भित्र बौद्धिक व्यक्तित्वका रुपमा हेरिन्छ। उनी भोजपुरबाट प्रत्यक्ष निर्वाचन लडेर प्रदेशसभा सदस्यमा भारी मतले निर्वाचित भएका थिए। राईलाई मुख्यमन्त्री बनाउन माधव नेपाल विशेष लागिपरेको बताइन्छ।
कास्कीमा ७७ जना उम्मेदवारको जमानत जफत,"पोखराः मंसिर २१ गते सम्पन्न प्रतिनिधिसभा र प्रदेशसभाको निर्वाचनमा कास्कीका ७७ जना उम्मेदवारको जमानत जफत भएको छ । कूल १८ राजनीतिक दल र तीन स्वतन्त्र गरी ९५ जना उम्मेदवार चुनावी प्रतिस्पर्धामा उत्रकोमा वाम गठबन्धनका नेकपा एमाले, नेकपा (माओवादी केन्द्र) तथा नेपाली कग्रेसका १८ जना उम्मेदवारले मात्रै जमानत फिर्ता पाउनुभएको क्षेत्रीय निर्वाचन कार्यालयका सूचना अधिकारी तेजबहादुर गुरुङले जानकारी दिए। प्रतिनिधिसभाका तीन र प्रदेशसभाका नौ निर्वाचन क्षेत्र रहेको जिल्लामा राप्रपा, राप्रपा (प्र), नयाँशक्ति, विवेकशील साझा पार्टी, संघीय समाजवादी फोरम, देशभक्त जनतान्त्रिक मोर्चा, राष्ट्रिय जनमोर्चालगायतका राजनीतिक दल र स्वतन्त्र उम्मेदवारले खसेको सदर मतको १० प्रतिशत ल्याउन नसकेकाले जमानत जफत भएको हो । वाम गठबन्धनबाट नेकपा (एमाले)ले प्रतिनिधिसभाका तीन, प्रदेशसभाका तीन र माओवादी केन्द्रले प्रदेशसभामा तीन तथा लोकतान्त्रिक मोर्चाबाट नेपाली कांग्रेसका उम्मेदवारले प्रतिनिधिसभा र प्रदेशसभाका सबै सिटमा उम्मेदवारी दिएका थिए। प्रदेशसभा क्षेत्र नं २ (ख)मा नेपाली कांग्रेसका उम्मेदवार विजयी भए भने अन्य सबै क्षेत्रमा वाम गठबन्धनका उम्मेदवारले जितेका थिए । जिल्लाको कूल दुई लाख ५५ हजार ४५२ हजार मतदाता रहेकोमा निर्वाचनमा एक लाख ८० हजार ५७३ मत खसेकोमा एक लाख ७३ हजार ३१२ मत सदर भएको थियो।"
प्रकाशमानको चेतावनी: 'नेतृत्वले राजीनामा नदिए पार्टी विधानअनुसार अघि बढ्छौं',"काठमाडौं: नेपाली कांग्रेसका पूर्वमहामन्त्री प्रकाशमानसिंहले पार्टी पराजयको जिम्मा नेतृत्वले लिनुपर्ने बताएका छन्। शुक्रबार काठमाडौंमा आयोजित एक कार्यक्रममा नेता सिंहले देशभर प्रदेश र प्रतिनिधिसभा निर्वाचनमा कांग्रेसको स्थिति निकै कमजोर देखिएको भन्दै नेतृत्वले पराजयको जिम्मा लिएर राजीनामा गर्नुपर्नेमा जोड दिए। उनले भने 'हुन त राजीनामा दिने विषय नेतृत्वको स्वविवेकको कुरा हो तर लोकतन्त्रमा पार्टीले पराजय भोगे त्यसको जिम्मवारी नेतृत्वले लिने प्रचलन हुन्छ।' सभापति देउवाले राजीनामा नदिए पार्टीको विधानअनुसार अघि बढ्ने सिंहको भनाइ थियो। पार्टीभित्र व्यापक सुधारको खाँचो औल्याउँदै उनले भने, 'पार्टी विरामी अवस्थामा छ यसको उपचार जरुरी भइसक्यो।'"

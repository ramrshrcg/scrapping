शीर्षक,विवरण
पूर्व आईजीपी खरेल भन्छन् : सुरक्षा रणनीति चुहिएपछि विप्लव हाबी,"प्रहरीलाई पूर्ण निर्णय अधिकार दिनुपर्छ ०५६ सालमा तत्कालीन विद्रोही माओवादी चुनाव हुन दिँदैनौं भन्दै बन्दुक र गोलीगठ्ठा बोकेर हिँडेको थियो। राज्यले पनि प्रहरी संगठनलाई तिमीहरू जुनसुकै निर्णय गर्न पनि खुला छौ' भनेर अधिकार दिएको थियो। मैले संगठनको नेतृत्व गरेको थिएँ। प्रहरी जवानदेखि सिनियर अधिकृतलाई जुनसुकै घटनामा तिमीहरू नै निर्णयको भागीदार छौ' भनेर सन्देश दिएको थिएँ। त्यस्तो अवस्थामा पनि चुनाव गराइयो। तत्कालीन समयमा शंका लागेका व्यक्ति वा समूहलाई प्रिएरेस्ट' गरेका थियौं, जुन छिमेकी मुलुक भारतमा समेत गरिन्थ्यो। ठूला घटनामा सुरक्षा रणनीति सेनासँग समन्वय गरेर प्रहरी मुख्यालयभित्रै बन्थ्यो। अहिले सुनेको छु, गृह मन्त्रालयमा बन्छ रे ! गृह मन्त्रालयमा बन्ने योजना निर्वाचन आयोग हुँदै प्रधानमन्त्री कार्यालय र अन्य कार्यालयमा सार्वजनिक हुन्छ। व्यक्ति वा संस्थालाई शंकाको दृष्टिले हेर्ने कुरा भएन। विभिन्न राजनीतिक पृष्ठभूमिबाट निजामती होस् वा अन्य कार्यालयमा काम गरिरहेका छन् अहिले। सुरक्षा रणनीति नै बाहिर चुहिएपछि निर्वाचन बिथोल्ने तत्वलाई झन् सजिलो बनेको छ। यसतर्फ राज्यले ध्यान पुर्याएको देखिन्न। सुरक्षा थ्रेट' बारे पहिला नै मूल्यांकन गर्नुपर्छ। अहिले परिवेश पनि फरक छ। आन्तरिक सुरक्षा रणनीति बनाउने पहिलो दायित्व र जिम्मेवारी प्रहरीकै हो। चुनावको थ्रेट अहिले देखिएको नेत्रविक्रम चन्द विप्लव' मात्रै होइन। राजनीतिक दलसँग जोडिएका गुन्डा र आपराधिक समूह पनि उत्तिकै चुनौती हुन्। हिजो युद्ध लडेर आएका धेरै जमात अहिले भूमिगतजस्तै छन्। उनीहरू अधिकार बनाउन र पड्काउन दुवैमा सक्षम छन्। राज्यलाई यी समूह जहिल्यै थ्रेट' हुन्छन्। त्यस्ता व्यक्ति र समूहलाई सरकारले पक्राउ गर भन्नुपर्यो। खरेलको विश्लेषण :  सुरक्षा योजना गृह मन्त्रालयमा होइन, प्रहरी मुख्यालयमा बन्नुपर्छ।  आन्तरिक सुरक्षा रणनीति बनाउने पहिलो जिम्मेवारी प्रहरीकै हो।  विप्लव' मात्रै होइन, दलसँग जोडिएका गुन्डा र आपराधिक समूह पनि उत्तिकै चुनौती हुन्।  भोलि दोहोरो जुध्ने अवस्था आयो भने प्रहरी टुलुटुलु हेरेर बस्ने ? सरकारले प्रहरीलाई निर्णय क्षमतामा स्वतन्त्र बनाउनुपर्छ। कसलाई पक्राउ गर्ने वा नगर्ने भनेर सरकारसँग दैनिक प्रहरी नेतृत्वले सोधपुछ गर्न खोज्यो भने निर्वाचन बिथोल्ने तत्वहरूले पहिल्यै सूचना पाउने जोखिम हुन्छ। प्रहरी नेतृत्वलाई पूर्ण अधिकार दिएपछि पनि उसले भनेअनुसार काम गर्न सकेन भने हटाउने हो वा के गर्ने भन्ने निर्णयमा सरकार पुग्न सक्नुपर्छ। अधिकार केही नदिने अनि प्रहरी अक्षम भयो भनेर कराउनुको कुनै तुक देख्दिनँ। अपराध र अपराधी नियन्त्रणका लागि प्रहरीलाई अल आउट' भन्न सक्नुपर्यो राज्यले। अहिले त्यही भन्न नसक्दा प्रहरी पनि कसलाई पक्राउ गर्ने र कसलाई नगर्ने भन्ने द्विविधामा परेको देख्छु। आज बम पड्किएका छन्। भोलि दोहोरो जुध्ने अवस्था आयो भने के गर्ने ? प्रहरी टुलुटुलु हेरेर बस्ने कि सरकारको निर्देशन कुरेर बस्ने ? यो कन्फ्युजन' तत्कालै हटाउनुपर्छ। प्रहरी जवानसम्म सन्देश पुग्ने गरी निर्देशन दिनुपर्यो। काम गर्ने सबै जुनियर प्रहरी नै हुन्। बुथमा उनीहरू नै खटिन्छन्। उम्मेदवारका सुरक्षामा पनि तिनै जवान खटिएका छन्। उनीहरूलाई स्पष्ट निर्देशन र अधिकार नहुँदा रुमल्लिएका छन्। राज्यले हिजो वान्टेड' सूचीमा राखेका अभियुक्तलाई उम्मेदवारका रूपमा उठाउँदा र गुन्डागर्दी मौलाउन दिँदा अहिले अपराध वृद्धिसँगै चुनावमा पनि चुनौती थपिने देखेको छु। गृहमन्त्रीको हैसियतले प्रधानमन्त्रीज्यूले पनि सुरक्षा नेतृत्वलाई भन्न सक्नुपर्यो, सुरक्षा चुनौती आफैं पहिल्याऊ र चुनाव बिथोल्ने जोकोही भए पनि नियन्त्रणमा लिएर कारबाही गर' भनेर। अहिले पहाडमा देखिएको चुनौती भोलि तराईमा सर्यो भने अवस्था झन् भयावह हुने देखिन्छ। अहिले सुरक्षाकर्मी उम्मेदवार सुरक्षामा मात्रै लागेको देखिन्छ। भोलि निर्वाचन केन्द्र, बुथ, उम्मेदवार, मतदाता, मतपेटिकालगायतको सुरक्षा गर्दा ती विकेन्द्रीकृत हुन्छन्। त्यतिबेला राज्यको सुरक्षा रणनीति बलियो नहुने हो भने परिस्थिति भयावह हुन सक्छ। सबै छरिएर रहेको अवस्थामा त्यस्ता तत्व बढी सक्रिय हुने भएकाले सुरक्षा पंक्तिको राम्रो ब्याक अप' राख्नुपर्छ। माओवादी आन्दोलन उत्सर्गमा पुगेका बेला (०५६) पनि प्रहरीले नै सुरक्षा रणनीति बनाएर चुनाव गराएको थियो। त्यतिबेला सरकार पहिला उभिन्थ्यो र पछि प्रहरी उभिन्थ्यो। तर, अहिले परिस्थित ठीक उल्टो बनेको छ। सरकार निर्णय र स्पष्ट निर्देशन दिन नसक्ने, प्रहरी नेतृत्व कताकता अल्मलिने देखिएको छ। प्रहरीले आदेश र निर्देशन कुरेर सम्भव छैन। ठूला घटनामा पठाउँदैको बेला ब्रिफिङ गरेर सरकारले भन्नुपर्छ कि अन्तिम समयमा तिमीहरूको हतियार नै खोस्न लागे वा ज्यान लिन लागे भनी अधिकतम अधिकार प्रयोग गर भनेर। गुन्डा नाइकेहरूलाई धमाधम टिकट दिइँदा त्यसले प्रहरीमा ठूलो मनोवैज्ञानिक असर परेको छ। त्यसले अप्रत्यक्ष रूपमा डनहरूलाई संरक्षण गरेको देखिन्छ। आठ वर्षदेखि बालकृष्ण ढुंगेललाई पक्राउ नगरी राजनीतिक संरक्षणमा राखिएको थियो। प्रधानमन्त्रीले पक्राउ गर भनेपछि प्रहरीले पक्राउ गरेर जेल हाल्यो। सार्वजनिक रूपमा पक्राउ गर भन्ने तर भित्र राजनीतिक रूपमा नपक्र भनेर निर्देशन दिने हो भने सुरक्षा अवस्थामा कहिल्यै सुधार आउन सक्दैन। (नेपाल प्रहरीका पूर्वमहानिरीक्षक अच्युतकृष्ण खरेलसँग अन्नपूर्णकर्मी सुवास गोतामेले गरेको कुराकानी)"
थप सुरक्षा प्रबन्ध मिलाऊ,"काठमाडौं : निर्वाचन आयोगले चुनावका लागि थप सुरक्षा व्यवस्था मिलाउन सरकारलाई निर्देशन दिएको छ। संघ तथा प्रदेशसभाका उम्मेदवारलाई लक्ष्य गरी बम विस्फोट तथा भौतिक आक्रमणका घटना बढ्न थालेपछि आयोगले सरकारलाई सुरक्षा चुस्त पार्न निर्देशन दिएको हो। आयोगले शुक्रबार विज्ञप्ति प्रकाशन गरी यस्ता घटनाले मतदाता, उम्मेदवारलाई हतोत्साहित गर्ने तथा निर्वाचन गतिविधिमा नकारात्मक असर पर्ने भन्दै बेलैमा थप सतर्कता अपनाउन भनेको छ। विज्ञप्तिमा भनिएको छ, निर्वाचनका लागि सरकारले तयार पारेको सुरक्षा योजनाप्रति आयोग विश्वस्त रहे पनि केही दिनयता विभिन्न ठाउँमा भएका घटनाबाट उम्मेदवारले शान्तिपूर्ण रूपमा प्रचारप्रसार गर्न पाउने अधिकार र मतदाताले भयरहित वातावरणमा मतदान गर्न पाउने नैसर्गिक अधिकारमा बाधा पुर्याउने कार्यले आयोगलाई स्तब्ध तुल्याएको छ।' सार्वजनिक बिदा देऊ आयोगले मंसिर १० र मंसिर २१ गते सार्वजनिक बिदा दिन सरकारलाई सिफारिस गरेको छ। पहिलो चरणमा चुनाव हुने ३२ जिल्लामा मंसिर ७ देखि १० गतेसम्म र दोस्रो चरणमा निर्वाचन हुने ४५ जिल्लामा मंसिर १८ देखि २१ गतेसम्म विद्यालय तथा क्याम्पसमा सार्वजनिक बिदा दिनसमेत आयोगले आग्रह गरेको छ।"
"'सरकार मनमौजी, स्वेच्छाचारी'","काठमाडौं : एमाले अध्यक्ष केपी शर्मा ओलीले शृंखलाबद्ध विस्फोट हुँदा सरकार मौन बसेको भन्दै आक्रोश पोखेका छन्। राजधानीमा शुक्रबार साँझ केही सञ्चारकर्मीसँगको एक जमघटमा ओलीले सरकार चुनाव बिथोल्ने गतिविधिप्रति नरम देखिएको भन्दै आलोचना गरे। उनले देउवा सरकारलाई चरम कामचलाउ' संज्ञा दिँदै उसलाई चुनावको मुखमा मनमौजी निर्णय र स्वेच्छाचारी आचरण गर्ने छुट नभएको टिप्पणी गरे। प्रधानमन्त्री शेरबहादुर देउवा ०४८ सालमा गृहमन्त्री छँदा दिएको विवादास्पद अभिव्यक्ति सम्झाउँदै ओलीले व्यंग्य गरे, आजकलका प्रधानमन्त्रीले उहिले एकपटक भन्नुभएको थियोगोलीको आँखा हुँदैन। यस्ता घटनामा कोही नेता पर्दा अर्को पार्टीले सहानुभूति व्यक्त गर्छ तर सिलसिलेवार घटना हुँदा पनि सरकार संवेदनाहीन छ।' पछिल्ला हिंसात्मक घटना वाम उम्मेदवारप्रति लक्षित भएको ओलीको आशय थियो। उनले यस्तो परिस्थितिमा सरकार विपक्षीसँग संवादहीन रहेको कटाक्ष गरे। एक घन्टा लामो वक्तव्यका अधिकांश समय सरकारविरुद्ध खर्चेका ओलीले निर्वाचन आयोगसमेत निरीह बनेको टिप्पणी गरे। उनले अनुभवी गृहमन्त्री' जनार्दन शर्मालाई कुर्सीबाट हटाएर के यही अवस्था ल्याउन खोजेको हो भनी आरोप लगाए। यत्रा हिंसा भइरहेका छन् तर सरकार आधिकारिक ढंगले केही बोलिरहेको छैन। सुमुसुमु हिँडिरहेको छ, मानौं केही भएकै छैन,' ओलीले भने, बम पड्कन सक्ने भएकाले आमसभामा नजानु, घरैमा बसे भइगयो नि भन्ने किसिमको शैली सरकारको छ। ऊ चुनाव नहुन सक्छ भन्ने मनोविज्ञान जनतामा छर्न खोजिरहेको छ।' यत्रा हिंसा भइरहेका छन् तर सरकार केही बोलिरहेको छैन। सुमुसुमु हिँडिरहेको छ, मानौं केही भएकै छैन। बम पड्कन सक्ने भएकाले आमसभामा नजानू, घरैमा बसे भइगयो नि भन्ने किसिमको शैली सरकारको छ। ऊ चुनाव नहुन सक्छ भन्ने मनोविज्ञान जनतामा छर्न खोजिरहेको छ।' विप्लव समूहलाई लक्षित गर्दै ओलीले हिंसात्मक घटनाले कुनै क्रान्ति र परिवर्तन नहुने भन्दै आतंकपूर्ण क्रियाकलाप बन्द गर्न चेतावनी दिए। ओलीले बूढीगण्डकी परियोजनाको नाम नलिई चिनियाँ कम्पनीसँगको सम्झौता रद्द गर्ने सरकारी निर्णयको कडा आलोचना गरे। चुनाव गराउने दायित्व बोकेका नेताले आफ्ना एजेन्डा घोषणापत्रमा मात्रै राख्न सक्ने, नीतिगत निर्णय लिन नसक्ने भन्दै चुनावपछि बन्ने वाम सरकार' ले त्यस्ता निर्णय उल्टाउने चेतावनी दिए। यस्ता राष्ट्रिय महत्वका विषय सरकार मात्रैको विषय हुन सक्दैन, प्रतिपक्षको पनि हुन्छ,' उनले भने, मैले कमल थापाजीको कुरा अखबारमा पढें। कसको बोलीको खण्डन गर्दै छु भन्ने हेक्का उहाँलाई होस्। यो सरकारको बेलगामपनको नमुना हो।' उनले चिकित्सक गोविन्द केसीको नाम नलिई सरकारको तनखा खाएको कर्मचारीसँग गलत सम्झौता गरिरहेको' आरोप लगाए।"
वाम गठबन्धनको चुनावी सभामा बम विष्फोट,"भोजपुर: उत्तरी साल्पासिलिछो गाउँपालिका वडा नं २ कुलुङ्गमा वाम गठबन्धनको चुनावी सभामा छुट्टाछुट्टै स्थानमा बम विष्फोट भएको छ। सभामा प्रदेश नं (क) का उम्मेद्वार राजेन्द्र राईले सम्बोधन गर्दै गर्दा कार्यक्रमस्थलको १ सय मिटर नजिकै बम विष्फोट भएको हो। बम विस्फोट भएपछि सभामा सहभागी हुन आएका नेता कार्यकर्ता तथा स्थानीयहरु केही बेर तितरवितर भएको थियो। यसैबीच षडानन्द नगरपालिका वडा नं १३, तिनतले नजिकैको भीरथाप्लोमा बम विस्फोट हुँदा चुनावी सभा सकेर फर्कदै गरेका युवा संघका कार्यकर्ता विक्रम राई घाइते भएका छन्।विष्फोटमा परी दुई प्रहरी जवान पनि घाइते भएकाछन्। बाटोमा राखिएको टाइम बमबारे बुझ्न प्रहरी टोली खटेर गएको र भीड हटाउने क्रममा बम बिस्फोट भएको जिल्ला प्रहरी कार्यालय भोजपुरका प्रहरी निरीक्षक गीतनारायण चौधरीले जानकारी दिए। उनका अनुसार युवा संघका सचिवालय सदस्य ट्याम्के मैंयुङ्ग गाउँपालिका वडा नं ७, दिप्साका विक्रम राईको टाउकोमा चोट लागेको छ भने घाइते प्रहरी सहायक निरीक्षक उमेश मेहता र प्रहरी निरीक्षक देवनारायण यादवलाई उपचारका लागि सदरमुकाम लगिएको छ।"
आक्रमण गणतन्त्र विरोधीलाई शक्ति',"काठमाडौं : मंसिर १० र २१ मा हुने संघ र प्रदेशसभा चुनावका लागि दलका नेता तथा उम्मेदवार घरदैलोमा क्रियाशील छन्। घरदैलो तथा चुनावी सभामा सक्रिय उनीहरूलाई लक्ष्य गरी वम विस्फोटन गराउने तथा एम्बुस आक्रमणको निशानामा पार्ने घटनामा बढोत्तरी आइरहेको छ। निवर्तमान सभामुख ओनसरी घर्ती, पूर्वअर्थमन्त्री एवं कांग्रेस नेता डारामशरण महत, पूर्वउपप्रधानमन्त्री एवं परराष्ट्रमन्त्री नारायणकाजी श्रेष्ठ, पूर्वअर्थमन्त्री एवं माओवादी नेताद्वय कृष्णबहादुर महरा र वर्षमान पुन, पूर्वसञ्चारमन्त्री शेरधन राईलगायतमाथि भएको बम तथा एम्बुस आक्रमणलाई दलका नेताले गणतन्त्रविरोधी शक्तिलाई बल पुर्याउने खेलका रूपमा चित्रण गरेका छन्। नेत्रविक्रम चन्द विप्लव नेतृत्वको नेकपाले चुनावविरोधी गतिविधि तीव्र पारेको छ। यद्यपि, यो पार्टीले अहिलेसम्म विस्फोटको औपचारिक जिम्मेवारी भने लिएको छैन। तर, घटनाको प्रकृति हेरेर सुरक्षा निकाय भने अचम्ममा परेका छन्। नुवाकोटका प्रदेशसभा उम्मेदवार रमेशकुमार महतका अनुसार चतुरालेको चुनावी सभालाई सम्बोधन गर्न महतसहितको टोली त्यसतर्फ जाँदै गर्दा काउलेथामा बम विस्फोट भएको थियो। बिहीबार गोरखा२ का वाम गठबन्धनका उम्मेदवार नारायणकाजी श्रेष्ठ सहभागी बैठकस्थलभन्दा १ किलोमिटर टाढा बम विस्फोट गराइएको तथ्य खुलेको छ। गोरखा नगरपालिका११ सिर्दिखोला पुलमा युवती प्रयोग गरी बम विस्फोट गराइएको थियो। कात्तिक २८ मा म्याग्दीको बेनी नगरपालिका१ अर्जममा मंगलबार कांग्रेसको प्रचार टोलीलाई लक्ष्य गरी विद्युतीय धराप विस्फोट गराइएको छ। अर्जम क्षेत्रमा घरदैलोमा जान लागेका कांग्रेस प्रतिनिधिसभा सदस्य उम्मेदवार खम्बिर गर्बुजाको टोलीलाई लक्ष्य गरी विस्फोट गराइएको हो। कात्तिक २८ मा भोजपुर (ख) प्रदेशसभाका एमाले उम्मेदवार तथा पूर्वमन्त्री शेरधन राईलाई लक्ष्य गरी बम आक्रमण भयो। चुनावी सभामा जाने क्रममा भएको आक्रमणमा राईका सुरक्षागार्ड असइ डिल्ली देवकोटाको बायाँ हातमा गम्भीर चोट लागेको थियो। कात्तिक २८ मा एमालेबाट संखुवासभामा संघका उम्मेदवार राजेन्द्र गौतम चढेको गाडीलाई लक्ष्य गरी धुपुको डके देउरालीमा विद्युतीय धराप विस्फोट भएको थियो। कात्तिक २४ मा माओवादी नेता एवं पूर्वगृहमन्त्री जनार्दन शर्मा चढेको गाडीमा अज्ञात व्यक्तिले बम प्रहार गरे। चौरजहारी नगरपालिका८ गोइरीमा उनको गाडीमा दुईवटा बम हानिएको थियो। सरकारको हात : ओली पूर्वप्रधानमन्त्री एवं एमाले अध्यक्ष केपी शर्मा ओलीले गठबन्धनदेखि आत्तिएकाले सरकारले एमाले, माओवादी केन्द्रका उम्मेदवारमाथि हत्याको षड्यन्त्र गर्न थालेको आरोप लगाएका छन्। उनले शुक्रबार सञ्चारकर्मीसँग घटनामा सरकारको संलग्नता रहेको आशंका व्यक्त गरे। निवर्तमान सभामुख घर्तीले रोल्पाको मदौरे मन्दिरनजिक भएको घटना संविधान कार्यान्वयनलाई अवरुद्ध पार्न गरिएको षड्यन्त्र भएको दाबी गरेकी छन्। उनले अन्नपूर्णसँग भनिन्, यस्ता घटनाले गणतन्त्रविरोधी शक्तिलाई नै बल पुर्याउने हुँदा राज्यले तत्काल सबै सुरक्षा अंग परिचालन गरी अपराधीलाई कानुनी दायरामा ल्याउनुपर्छ।' कांग्रेस नेता एवं पूर्वअर्थमन्त्री डा रामशरण महतले मुलुकको शान्ति सुरक्षा कडा हुनुपर्ने माग गर्दै भने, मैले चुनाव जित्ने देखेपछि आक्रमण गरिएको छ।' राज्यले यो आतंक र हिंसालाई नियन्त्रणमा लिई शान्तिपूर्ण मतदानप्रति आमजनतालाई विश्वसनीय गराउन सक्नुपर्नेमा डा महतले जोड दिए। पूर्वसञ्चारमन्त्री शेरधन राईले हिंसात्मक घटनाले शान्तिपूर्ण मतदानमा कुनै बाधा नपर्ने प्रतिक्रिया दिए। आफूमाथि भएको आक्रमण प्रयास राजनीतिक परिवर्तनका पक्षधर आमजनतामाथि भएको भन्दै सरकारले यस्ता घटना अविलम्ब रोक्नुपर्ने माग राईले गरे। शुक्रबार  सभामुख ओनसरी घर्ती, नेताद्वय कृष्णबहादुर महरा र वर्षमान पुनरोल्पाको भदौरे मन्दिर, शुक्रबार कांग्रेस नेता डा रामशरण महत र प्रदेशसभा सदस्य रमेश महत नुवाकोटको रानीपौवा बिहीबार माओवादी केन्द्रका नेता नारायणकाजी श्रेष्ठ गोरखा सिर्दिखोलाको पुलमा कात्तिक २८ गते कांग्रेसका नेता खम्बिर गर्बुजा म्याग्दीको बेनी अर्जममा कात्तिक २८ गतेमंगलबार भोजपुर (ख) प्रदेशसभाका एमाले उम्मेदवार शेरधन राई कात्तिक २८ गते एमाले नेता एवं संखुवासभामा प्रतिनिधिसभाका उम्मेदवार राजेन्द्र गौतम कात्तिक २६ गते माओवादी नेता वर्षमान पुन रोल्पाको बाधमारातर्फ जाने क्रममा कात्तिक २४ गते माओवादी नेता जनार्दन शर्मा चौरजहारीको गोइरीमा"
माझीसँग भोट माग्दै रेखा थापा,"सिन्धुपाल्चोक : विकास गर्ने र लोकतन्त्र जोगाउने उम्मेदवारलाई भोट दिनुस' सिन्धुपाल्चोकको माझी बस्ती पुगेकी नायिका रेखा थापाले मतदातासँग भनिन्, तपाईको ठाउँको विकास गर्न र यहाँको आर्थिक समृद्धिको लागि लोकतान्त्रिक गठबन्धन जित्नु आबश्यक छ।' लोकतान्त्रिक गठबन्धनका उम्मेदवारलाई भोट माग्न बिहीबार नायिका थापा उम्मेदवारसँगै इन्द्रावती किनारको माझी बस्तीमा पुगेकी हुन्। उनले माझी समुदायका मतदातालाई हात जोडेर लोकतान्त्रिक गठबन्धनका उम्मेदवारलाई भोट दिन आग्रह गरिन्। त्यहाँ पुग्दा चुनावी सभामा भन्दा पनि आकर्षणको केन्द्र थापा बनेकी थिइन्। विशेषगरी युवा पुस्ता उनीसँग आकर्शीत थियो। केटा केटी र किशोरीसँग सेल्फी खिच्दै थापाले भनिन्, यसपटकको भोट हलो र रुखमा है।' राप्रपा ( प्रजातान्त्रिक) का अध्यक्ष एवम सिन्धुपाल्चोकको प्रतिनिधिसभा क्षेत्र नं २ का उम्मेदवार पशुपति शमसेर राणा र प्रदेशसभा सदस्य उम्मेदवार विकास तामाङसँगै आएकी उनले मतदातासँग राणाको गुणगान गाउन पनि भ्याइन्। सिंहदरबारमै जन्मेका राणालाई त्यहाँ छिर्नका लागि होइन जनताको सेवा गर्नका लागि उम्मेदवार बन्नु परेको हो, उहाँलाई मन्त्री, प्रधानमन्त्री बन्ने भन्दा पनि यहाँको विकास गर्ने धोको छ', सञ्चारकर्मीसँग कुरा गर्दै थापाले भनिन्, ४२ वर्षदेखि यस ठाउँको विकास गर्ने राणाको बिकल्प छैन, उहाँलाई जिताउनु यहाँका जनताको दायित्व हो।' राजनीति नगरी शक्तिमा रहन सक्ने भएपनि राणाको सेवाभावले यहाँसम्म चुनाव लड्न आएको उनले बताइन्। चुनावी सभा र घरदैलोमा सहभागी थापाले माहौल राम्रो पाएकाले आफू उत्साही भएको बताएकी थिइन्। यहाँ आएर राणाप्रतिको जनचाहना देखेपछि अझै बढि उत्साही भएको छु', राप्रपा प्रजातान्त्रिककी सहमहामन्त्री समेत रहेकी उनले थपिन्, उहाँको जित अपरीहार्य छ, यसलाई जनताले पनि बुझेका छन्।' आफूले पनि यस क्षेत्रमा सामाजिक काम गरेको उल्लेख गर्दै थापाले यहाँका मतदाताले आफ्नो पार्टीलाई भोट दिने दाबी गरिन्। बिगतमा चुनाव जितेकाले कति काम गरे भन्ने मुल्यांकन गरेर लोकतान्त्रिक गठबन्धनका उम्मेदवारलाई यहाँका नागरिकले जिताउने उनको भनाई थियो। अझै केही दिन यस क्षेत्रको चुनावी सभा र घरदैलोमा सहभागी हुने उनले बताइन्। माझी गाउँको कार्यक्रम सकेर उम्मेदवारसँगै साँगाचोकको कार्यक्रममा सहभागी हुन पुगेकी थापालाई सेल्फी खिच्ने किसोर किसोरीले बाटोमै घेरा हालेका थिए। सेल्फी खिच्न आउने सबैलाई उनी हाँसेर स्वागत गर्थिन् र भन्थिन् यस पटकको भोट हलो र रुखमा है।' चुनावी कार्यक्रमलाई सम्बोधन गर्दै उनले भनिन्, म लोकतन्त्र गठबन्धनलाई भोट माग्न आएको छु तपाईंहरुप्रति विश्वास छ मुलुक संकटमा जान बाट बचाउनको लागि हलो र रुखमा मतदान गर्नुहुनेछ।' आफ्नो मेलम्चीमा जग्गा भएकाले आफूपनि यहींको बासिन्दा रहेको पनि मन्तव्यका क्रममा उल्लेख गरिन्। उनले विकासका लागि लोकतान्त्रिक गठबन्धनको बिकल्प नभएकाले आफू यस गठबन्धनलाई भोट माग्न आएको दाबी गरिन्।"
जिल्ला समन्वयन समिति सर्लाहीको प्रमुखमा राजपाफोरम विजयी,"मलंगवा : जिल्ला समन्वय समिति सर्लाहीको शनिबार भएको निर्वाचनमा नेपाली कांग्रेसका नन्दलाल महतोलाई दुई मतले पछि पार्दै राजपा फोरम गठबन्धनका मेथुर चौधरी विजयी भएका छन्। ४० मतदाता रहेको सर्लाहीमा चौधरीलाई २१ र महतोलाई १९ मत परेको थियो। त्यसैगरी उपप्रमुखमा माओवादी केन्द्रकी जमुना पराजुली ३५ मतका साथ विजयी भएकी छन्। पराजुलीका प्रतिस्पर्धी एमालेका हरेराम बस्नेतलाई ३ मत परेको थियो। दलित वा अल्पसंख्यक सदस्यमा माओवादीका विद्यानन्द पण्डित २०, महिला सदस्यमा माओवादीकी आशा कुमारी खत्री ३६, राजपा फोरम गठबन्धनकी बलकेसिया देवी २२ र रामकुमारी देवी २० मत ल्याएर विजयी भएका छन्। अन्य सदस्यहरुमा राजपा फोरम गठबन्धनका राम दुलार राय २०, विनय कुमार राय १९ र कांग्रेसका विन्देश्वर राय १८ मत ल्याएर विजयी भएका छन्। ९ सदस्यीय कार्य समितिको निर्वाचनका लागि राजपा फोरम र माओवादीबीच तालमेल भएको थियो।"
तनहुँमा रामचन्द्र पौडेललाई लक्षित गरी बम प्रहार : गाडीमा सामान्य क्षति,तनहुँ : कांग्रेस वरिष्ठ नेता रामचन्द्र पौडेललाई लक्षित गरी तनहुँको भानु नगरपालिकामा प्रेसर कुकर बम प्रहार भएको छ। पौडेलमाथि तनहुँको भानु नगरपालिका १० नेपाल डाँडामा प्रेसर कुकुर बम प्रहार भएको हो। प्रमुख जिल्ला अधिकारी रितेशकुमार शाक्यका अनुसार अहिले स्थिति सामान्य भइसकेको छ। विष्फोट लगत्तै प्रहरीले विष्फोटमा संलग्न समूहको खोजी सुरु गरेको छ। नेता पौडेल तनहुँको कालिमाटीबाट मानेचौका जाँदै गर्दा भानु नगरपालिकाको विष्फोटमा परेका हुन्। करिब ३ बजे पौडेललाई लक्षित गरी बम प्रहार भएको नेपाली कांग्रेसले जनाएको छ बम प्रहारबाट पौडेल सवार गाडीको सिसा फुटेको छ। विष्फोटले कुनै मानवीय क्षति भने भएको छैन।
नेपालसँग नयाँ आधारमा सम्बन्ध : चीन,"काठमाडौं : चीनले नेपाललगायत छिमेकी मुलुकसँगको सम्बन्धलाई बेल्ट एन्ड रोड अवधारणा' (बीआरआई)को फ्रेमवर्कभित्र रही आर्थिक विकासमा पारस्परिक लाभका आधारमा द्विपक्षीय सम्बन्धलाई नयाँ रूपमा विस्तार गर्ने रणनीति अख्तियार गरेको छ। नेपालस्थित चिनियाँ दूतावासद्वारा शुक्रबार राजधानीमा आयोजित पत्रकार भेटघाटमा राजदूत यु होङ्ले चीनको वर्तमान राजनीतिक नेतृत्वले छिमेक एवं विश्वसँग नयाँ ढंगले सम्बन्ध विकास गर्ने नीति लिएको जानकारी दिएकी हुन्। राजदूत यूले बेल्ट एन्ड रोड अवधारणा'को फ्रेमवर्कअनुसार रेल तथा सडकलगायत पूर्वाधारका परियोजना, बन्दरगाह, औद्योगिक पार्क, प्रविधि पार्क र सीमापार आर्थिक क्षेत्र निर्माणमार्फत सबै मुलुकसँग आर्थिक विकासका सवालमा सहकार्य गर्न चाहेको बताइन्। बेल्ट एन्ड रोड अनुसार सहकार्य गर्ने भनेको चीनले दिने र अरूले लिने भन्ने मात्र होइन। यसमा सबै मुलुकले चीनसँग परस्पर सहकार्यमार्फत लाभ लिने कुरा हो। यसमा दुवै पक्षको उत्तिकै योगदान हुन्छ', उनले भनिन्। नेपालले बीआरआईमा सहभागी हुन चीनसँग सम्झौता गरेकोमा खुसी व्यक्त गर्दै यस अवधारणाबाट नेपालले आर्थिक विकासमा लाभ लिने विश्वास लिएको बताइन्। परस्पर सम्मान, मित्रता, समावेशिता, पारदर्शिता र न्याय, शान्तिपूर्ण सहअस्तित्वका पाँच सिद्धान्त र शान्तिपूर्ण विकासका आधारमा चीन आफ्नो विदेश सम्बन्ध सञ्चालन गर्न चाहन्छ', राजदूत यूले भनिन्, हामी अन्य मुलुकको आन्तरिक मामिलामा हस्तक्षेप गर्दैनौँ। तर, चीनको वैधानिक राष्ट्रिय स्वार्थमा हामी सम्झौता भने गर्दैनौँ।' उनले नेपालको एक चीन नीतिको प्रशंसा गर्दै नेपालको सार्वभौमिकता, अखण्डता, स्वतन्त्रताका लागि चीनले सदैव सहयोग जारी राख्ने बताइन्। नेपालचीनबीच सन् २००९ देखि व्यापक साझेदारीमा आधारित र दिगो मित्रताका आधारमा अघि बढेको उल्लेख गर्दै उनले भनिन्, नेपालले कुनै पनि शक्तिलाई चीनविरुद्ध आफ्नो भूमि उपयोग हुन दिएको छैन। एक चीन नीतिप्रतिको अटुट प्रतिबद्धताको हामी सराहना गर्छौँ।' चीन अझै विकसित मुलुक नभएको जनाउँदै उनले आफ्नो क्षमताले भ्याएसम्म छिमेकी र अन्य मुलुकलाई सहयोग जारी राख्ने प्रतिबद्धता पनि जनाइन्। चिनियाँ दूतावासका वरिष्ठ कूटनीतिज्ञसहित उपस्थित राजदूत यूले चिनियाँ कम्युनिस्ट पार्टीको एक महिनाअघि सम्पन्न १९ औँ नेसनल कंग्रेसमार्फत चिनियाँ नेतृत्वले लिएका निर्णयबारे अवगत गराएकी थिइन्। प्रत्येक पाँच वर्षको अन्तरालमा हुने चिनियाँ कम्युनिस्ट पार्टीको नेसनल कंग्रेसले यसपटक सि जिनपिङ्लाई सन् २०२२ सम्मका लागि राष्ट्रपतिमा पुनः निर्वाचित गरेको थियो। राजदूत यूले भूकम्पले क्षति पुर्याएको नेपालचीनबीचको तातोपानी नाका खोल्न चीनले प्रयास जारी राखेको जानकारी पनि दिइन्। अरनिको राजमार्गलाई सञ्चालनमा ल्याउन प्रयास भइरहेको छ। तातोपानी नाकाको नेपालचीन दुवैतर्फ भूकम्पले गहिरो क्षति पुर्याएकाले नाका सञ्चालनमा आइहाल्ने अवस्था अझै बनेको छैन। पुर्निर्माण हुँदै छ', उनले भनिन्। राजदूत यूले चिनियाँ विज्ञको टोलीले केही साताअघि नेपालतर्फ रेल विस्तारबारे अध्ययन सुरु गरेको जानकारी पनि दिइन्। नेपालतर्फ रेल विस्तार गर्न सम्भव छ या छैन भन्नेबारे अब विस्तृत अध्ययनपछि केही भन्न सकिनेछ। किनकि जटिल भूबनोटका कारण रेल विस्तारको काम निकै चुनौतीपूर्ण छ', उनले भनिन्।"
माथिल्लो तामाकोसी आयोजना : मुख्य सुरुङमार्गको ब्रेक थ्रु भोलि,"चरीकोट : स्वदेशी लगानीमा निर्माण भइरहेको माथिल्लो तामाकोसी जलविद्युत् आयोजनाको मुख्य सुरुङमार्ग आइतबार ब्रेक थु्र हुने भएको छ। आयोजनाको सबैभन्दा कठिन मानिएको सुरुङ मार्ग ८४ किलोमिटर लामो छ। यससँगै कुल १८ किलोमिटर लामो सुरुङकको काम सकिएको छ। अब नौ सय ३० मिटर लामो सर्चसाफ्ट सुरुङको काम मात्र बाँकी रहेको आयोजनाका प्रवक्ता गणेश न्यौपानेले जानकारी दिए। दोलखाको बिगुगाउँपालिकाको गोगरमा निर्माण भइरहेको चार सय ५६ मेगावाट क्षमताको यो आयोजनाको आइतबार सुरुङ मार्गको ब्रेक थु्र गर्न लागिएको उनले बताए। हालसम्म आयोजनाको ९२ प्रतिशत काम पूरा भएको छ। आयोजनाबाट २०७५ असारभित्रमा पहिलो युनिट प्रसारण गर्ने तयारी समेत गरिएको छ। पहिलो युनिटले ९१ मेगावाट विद्युत् उत्पादन गर्नेछ। बिगु गाउँपालिका प्रमुख युधिष्टिर खड्काले आयोजना निर्माणको गति उत्साहजना भएको बताए। राष्ट्रिय गौरवको यो आयोजना निर्माण अन्तिम चरणमा पुगेकोमा दोलखा उद्योग वाणिज्य सघंले पनि खुसी व्यक्त गरेको छ। विकासको कोसेढुंगाका रूपमा रहेको यो आयोजना नेपालको भाग्य र भविष्यसँग जोडिएको दोलखा उद्योग वाणिज्य सघंका महासचिव इन्द्र प्रधानको भनाइ छ। आयोजनाको हाल बाँध, विद्युत्गृह र प्रसारणलाइनको काम तीव्र गतिमा अघि बढिरहेको छ। सडक राम्रो नहुँदा आयोजनाका लागि आवश्यक सामान ढुवानी गर्न समस्या भएको थियो। लामोसाँघुखाडीचौर सडक पुनर्निर्माणको काम भइरहेकाले सामान ढुवानी गर्न समस्या भएको उनले बताए। हाल इलेक्ट्रोमेकानिकल र हाइड्रोमेकानिकल उपकरण जडानको काम भइरहेको छ। यस्तै गोगरबाट न्यु खिम्तीसम्म २२० केभी क्षमताको प्रसारणलाइन निर्माण भइरहेको छ। २०७५ को मंसिरसम्म बाँकी चार वटा युनिटबाट पनि विद्युत् उत्पादन सुरु गरिनेछ। आयोजनामा सिभिल ठेकेदारका रूपमा चीनको सिनो हाइड्रो कर्पोरेसनले काम गरिरहेको छ। आयोजनाबाट २०७५ असारभित्रमा पहिलो युनिट प्रसारण गर्ने तयारी गरिएको छ। यस्तै हाइड्रोमेकानिकल उपकरण आपूर्ति भारतको टेक्सम्याक लिमिटेड र इलेक्ट्रोमेकानिकल उपकरण आपूर्ति अस्ट्रियाको एन्ड्रिज हाइड्रोले गरिरहेको छ। प्रसारणलाइन निर्माण भारतको केईसी इन्टरनेसनल र परामर्शदातामा जर्मनीको ल्याह्मेयर इन्टरनेसले गरिरहेका छन्। आयोजनाको कुल लागत ३५ अर्ब २९ करोड रुपैयाँ अनुमान गरिएकामा भूकम्प, नाकाबन्दी र विभिन्न कारणले बढेर ४१ अर्ब ७८ करोड रुपैयाँ पुग्ने भएको छ। यहाँबाट वार्षिक दुई अर्ब २८ करोड युनिट बिजुली उत्पादन हुनेछ। आयोजनाको पहिलो वर्षको आम्दानी नौ अर्ब रुपैयाँ हुनेछ।"
विप्लवका तीन कार्यकर्ता पक्राउ,"जुम्ला : आसन्न प्रतिनिधि सभा र प्रदेश सभा निर्वाचनको समय नजिकिँदै गर्दा निर्वाचनको गतिविधि बिथोल्ने आशंकामा जुम्लामा नेकपा विप्लव समूहका दुई जना कार्यकर्ता पक्राउ परेका छन् । शुक्रबार दिउँसो जिल्लाको हिमा गाउँपालिकाको ब्रुह प्रहरी चौकीले विप्लव समूहका दुई जना कार्यकर्तालाई निर्वाचन बिथोल्न नदिनका लागि पक्राउ गरिएको बताएको छ । नेकपाका जिल्ला सदस्य हिमा गाउँपालिका ७ निवासी हैत बुढा र सोही गाउँपालिका ५ निवासी कुलबहादुर शाहीलाई पक्राउ गरी जिल्ला प्रहरी कार्यालय खलंगामा ल्याइएको प्रहरी सहायक निरीक्षक चुडामणि पुनले जानकारी दिए । यसअघि कात्तिक २९ गते सिंजा गाउँपालिका२ को रनुखानामा मतदाता शिक्षा सामग्री लुटिएको थियो । यस्तै, कालिकोटमा पनि शुक्रबार विप्लव समूहका एक जना कार्यकर्तालाई प्रहरीले पक्राउ गरेको जनाएको छ । रोपनी जनजागृति प्रावि मतदान केन्द्रका मतदाताको लागि लिँदै गरेको मतदाता शिक्षा सामग्री विप्लव समूहका कार्यकर्ताले लुटेको बताइएको छ । मतदाता शिक्षा स्वयंसेवक जयशंकर चौँलागाई र राधा श्रेष्ठले मतदातालाई मतदानसम्बन्धी जानकारी गराउन जाने क्रममा बीच बटोमा सामग्री लुटिएको उनीहरुले बताएका छन् । मंसिर १० गते हुने प्रदेश सभा र प्रतिनिधि सभाको निर्वाचनका लागि जिल्लाका प्रत्येक मतदान केन्द्रमा मतदाता शिक्षा स्वयंसेवक परिचालन गरिएको छ । निर्वाचन सामग्री लुटिएपछि विप्लव समूहका कार्यकर्ताले सामाजिक सञ्जालमा समेत पोष्ट गरेका थिए । शुक्रबार नै कालिकोट नरहरीनाथ गाउँपालिका ४ को गाठीमा मतदाता शिक्षा सामग्री लुटिएको छ । गोठी मतदान केन्द्रका मतदाताको लागि लैजाँदै गरेका मतदाता शिक्षा सामग्री विप्लव समूहका कार्यकर्ताले लुटेको जिल्ला प्रहरी कार्यालय कालिकोटले जनाएको छ । निर्वाचन बिथोल्ने कार्यमा संलग्नलाई खोजी गरिरहेको समेत प्रहरीको भनाइ छ । निर्वाचन शिक्षा सामग्री लुटिएपछि काम गर्न असहज भएको समेत कार्यालयले जनाएको छ । कालिकोटका निर्वाचन प्रमुख मणिराम भट्टराईले अज्ञात समूहले लुटेको ठाउँमा थप निर्वाचन शिक्षा सामग्री पठाउन लागिएको बताए । निर्वाचन शिक्षाका लागि बनाइएका पोष्टर, नमूना मतपत्र लगायका सामग्री च्यातिएको छ । यता जिल्ला प्रशासनले भने मतदाता शिक्षा सामग्री लुट्नेहरुको समेत खोजी भइहेको जनाएको छ । हाल पक्राउ परेको सोही समूहका हुनसक्ने आशंक गरिएको प्रमुख जिल्ला अधिकारी विष्णु पौडेलले बताए । निर्वाचन विरोधी गतिविधि हुन सक्ने भन्दै दुबै जनालाई निर्वाचन सकिन्जेलसम्म प्रहरी नियन्त्रणमा राखिने जिल्ला प्रहरी कार्यालय जुम्लाले जनाएको छ । जुम्लामा विप्लव नेतृत्वका पार्टी नेताकार्यकर्ताले निर्वाचन बिथोल्न कुनै अप्रिय काम नगरेपनि पूर्व सजकता बनाउनको लागि अनुसन्धानकै क्रममा दुई जनालाई प्रक्राउ गरिएको हो ।"
डिजिटल दुनियाँमा चुनाव,"काठमाडौं : झन्डा फहराउने, भित्ता रंगाउने चुनावी प्रचार शैलीलाई डिजिटल दुनियाँले फरक बनाउँदै छ। बदलिँदो सञ्चार प्रविधिलाई उपयोग गर्दै नेताहरू फेसबुक र ट्विटर ह्यान्डल चलाउन थालेका छन्। कहिल्यै फेसबुक नचलाएका पाका नेताहरूसमेत फेसबुक पेज खोलेर दुई हात जोड्दै भोट मागिरहेको तस्बिर अपलोड गर्छन्। युवा पुस्तालाई फेसबुकले बिगार्यो भन्ने नेताहरू नै लाइक, सेयर र कमेन्ट गरिरहेका छन्। फेसबुक, ट्विटर, युट्युबमार्फत आफ्नो लोकप्रियता बढाउने दौडमा उम्मेदवार छन्। कतिले बुस्ट' (फेसबुकलाई पैसा तिरेर प्रचार) गरेका छन्। समृद्धिका लागि आफ्नो विजय आवश्यक रहेको भन्दै लगातार स्टाटस पोस्ट गरिरहेका छन्। पोस्टमा आफ्ना आकर्षक योजना, जनताको नाममा गरिएको वाचा सुन्दर र कलात्मक शैलीमा प्रस्तुत गरिएका छन्। जतिजति मतदानको दिन नजिक आउँछ उतिउति सामाजिक सञ्जाल रंगीन हुँदै गइरहेका छन्। पार्टीका आधिकारिक ह्यान्डल, नेता, कार्यकर्ता, शुभचिन्तक सबैले खास दललाई जिताउन आग्रहसहितको स्टाटस लेखिरहेका छन्। दलको लोगो र नारासहितको आफ्नो फोटो सेयर गर्नेको होडबाजी चलेकै छ। सबैभन्दा धेरै सामाजिक सञ्जाल प्रयोग गर्ने पार्टीमा पर्छन् नयाँ शक्ति नेपाल र विवेकशील साझा पार्टी। नयाँ शक्ति नेपालका संयोजक बाबुराम भट्टराई र विवेकशील साझा'का संयोजक रवीन्द्र मि श्र सामाजिक सञ्जालमै चुनाव हुने जसरी स्ट्याटस र ट्विट गरिरहेका छन्। घरदैलो कार्यक्रममा सहभागी भएको फोटोदेखि भावी योजनासमेत फेसबुक, ट्विटर र युट्युबमा यत्रतत्र पोस्ट गरिरहेका छन्। प्रचारप्रसारका लागि सामाजिक सञ्जाल राम्रो माध्यम भएकाले यतातिर आकर्षण बढेको बताउँछन्, सोसल मिडिया मार्केटिङ एक्सपर्ट आकार अनिल। धेरै मान्छेसम्म आफ्ना कुरा पुर्याउन सामाजिक सञ्जालले प्रमुख भूमिका खेलिरहेको उनले बताए। अरूबेला भन्दा चुनावी समयमा यसको प्रयोग अझै व्यापक हुन्छ,' उनले भने, अभै पनि केही नेता भने सोसल साइटमा छैनन्। फेमिलियर नभएर होला।' नेताको यो रूप सामाजिक सञ्जालमार्फत आफ्नो पार्टीको पक्षमा भोट माग्नेहरू वरिष्ठ नेतादेखि सामान्य कार्यकर्तासम्मका छन्। विवेकशील साझा पार्टीका रवीन्द्र मि श्र दैनिक ५ देखि ७ वटासम्म फेसबुक स्ट्याटस र ट्विट गरिरहेका हुन्छन्। केही दिनअघि उनले एउटा ट्विट गरे, जकडिएको नेपाली राजनीतिलाई बदल्न कति कठिन छ भन्ने कुरा स्पष्ट छ। तर, यो पटक त्यसलाई तोड्नै पर्छ नत्र भोट दिने जनताले दुःख पाउने र भोट पाउने नेताले सुख पाउने क्रम रोकिँदैन। सबैलाई भन्नुहोस्, फोन गर्नुहोस्, किनभने नेपालको राजनीति बदल्नु छ, नेपाल बदल्नु छ।' यस्ता स्टाटस लेख्दै उनी आफ्ना फलोअर्सलाई सेयर गरिदिन आग्रहसमेत गर्छन्। मि श्र मात्र होइन, विवेकशील साझाकै अन्य नेता तथा कार्यकर्ता पनि सामाजिक सञ्जालमा भिडिरहेकै छन्। त्यस्तै, सामाजिक सञ्जालमा सक्रिय हुने नेता हुन्, कांग्रेसका गगन थापा। समृद्धिको महत्वाकांक्षी योजना, त्यो पूरा गर्ने अठोट सहितको सुन्दर स्ट्याटसहरू उनका वालमा मनग्य भेटिन्छन्। घरदैलो अभियानका फोटोहरू वालमा अपलोड गरेका हुन्छन्। दैनिक ५ भन्दा धेरै ट्विट गरिरहेका हुन्छन्। कात्तिक २९ गते उनले एउटा प्रतिबद्धता ट्विट गरे, देशभित्र अपार सम्भावना छ, गरिखाने वातारण मात्रै भयो भने स्वदेश र विदेशमा रहेका यही देशका नागरिकले ऊर्जा, कृषि, पर्यटनलगायत क्षेत्रमा लगानी र उद्यमशीलताको विकास गर्नेछन्। म जुनसुकै अवस्थामा पनि समृद्धिको यी अठोट पूरा गर्नका निम्ति समर्पित छु।' उनको ट्विटपछि लाइक र रिट्विट गर्नेको लर्को लाग्यो। मिश्र र थापाजस्तै बाबुराम भट्टराई पनि कम छैनन्। सामाजिक सञ्जाल निरन्तर प्रयोग गरिरहने पूर्वप्रधानमन्त्रीमा उनी पर्छन्। उनीहरू आफूलाई सोधिएको प्रश्नमा मौन बस्छन्। तर, प्रशंसा गरिएका ट्विटहरू रिट्विट गर्ने र स्टाटस सेयर गर्ने गर्छन्। एमालेका युवा पुस्ता सोसल मिडियामा माहिर मानिए पनि वरिष्ठ नेताहरूचाहिँ पोख्त देखिन्नन्। केपी ओली, झलनाथ खनाल, ईश्वर पोखरेल सामाजिक सञ्जालमा सक्रिय छैनन्। सक्रिय नदेखिए पनि केपी ओलीले त ट्विटरमा हेडर' नै राखेका छन्, सत्यसँग नलड्ने, शक्तिसँग नझुक्ने।' कांग्रेस नेता तथा प्रधानमन्त्री शेरबहादुर देउवा पनि सामाजिक सञ्जालमा उतिसारो झुल्किँदैनन्। माओवादीका धेरै नेता सामाजिक सञ्जालमा दह्रो गरी उपस्थित भएका छैनन्। जनार्दन शर्मा, गिरिराजमणि पोखरेलजस्ता नेता फेसबुकमा भोट माग्दै गरेको भिडियो नै पोस्ट गरिरहेका छन्। आफैं नभिड्ने नेताहरू आफ्ना कार्यकर्तामार्फत लागिपरेकै छन्। उम्मेदवारको रोचक जीवनी कहानी लेख्ने, त्यसलाई सामाजिक सञ्जालमार्फत भाइरल बनाउने बाढी पनि मौलाएको छ। विकासे नारा हरेक चुनावअघि नेताहरूले एउटा वाचा गर्छन्, म समृद्धि र विकासका लागि प्रतिबद्ध छु।' यो नारा अहिले पनि उत्तिकै चर्चित छ। नारा चर्चित हुने तर देशको अवस्था सुधार नहुने रोग जगजाहेर छ। विकासे नारा सहितको स्टाटस सामाजिक सञ्जालमा देख्दा धेरैलाई हाँसो पनि उठ्दो हो। नेताले गर्ने विकासमाथि धेरैको शंका छ। त्यो शंका सामाजिक सञ्जालमा पनि आउने गर्छ। कांग्रेसले त आफ्नो विजयपश्चात् देश कस्तो हुन्छ भन्ने सुन्दर परिकल्पना सहितको भिडियो नै बनाएर सामाजिक सञ्जालमा भाइरल बनाएका छन्। ट्विटरमा पनि उसले यो भिडियोलाई पिन ट्विट' बनाएर राखेको छ। भिडियोमा रोमाञ्चक र अद्भुत तरिकाले देशको विकास भएको देखाइएको छ। युट्युबमा यस्ता भिडियो सयौंको संख्यामा छन्। लाखौंको संख्यामा हेरिएका यस्ता भिडियोको अन्तिम सर्त प्रस्ट छ, त्यो हो भिडियोमा देखाइएको जस्तो देश बन्न मेरो दललाई भोट दिनुहोस्।' विकासप्रेमीका रूपमा पछिल्लो समय उदाएका रवीन्द्र अधिकारीले कात्तिक २५ का दिन एउटा भिडियो सहितको स्ट्याटस लेखे, देशभक्त पोखरेलीको छोरो, देश विकासमै तल्लीन छ एकोहोरो।' यही स्ट्याटसको मुनि सालिक पराजुलीले लेखे, शुभकामना। तर, पोखरा लेखनाथ महानगरपालिकाभित्र पर्ने यति नजिकैको फुर्सेखोलादेखि दोपहरे हुँदै कृस्तीसम्मको बाटो अहिलेसम्म पनि कालोपत्रे नहुनु आफैंमा लज्जास्पद छ। आशा छ, आगामी दिनमा सम्पूर्ण वडावासीले तपाईंजस्तो देश हाँक्ने युवा नेताको महसुस गर्न सकुन्।' गतिलो अस्त्र सामाजिक सञ्जाललाई दलले प्रचार अस्त्रका रूपमा लिएका छन्। युट्युबदेखि फेसबुक, ट्विटरसम्म पार्टी प्रचारका सामग्रीले भरिएका छन्। थोरै भए पनि आफूले अहिलेसम्म गरेका राम्रो कामको सूची देखाएर जनताको ध्यानाकर्षण गरिरहेका छन्। आफूलाई जिताए विकासका यी फेहरिस्त अझै लम्बिने उनीहरूको दाबी छ। राप्रपाका कमल थापाले त ट्विटरमा राप्रपा नै किन ? ' भन्ने शृंखला नै चलाए। गरिबी निवारण गर्ने उपायदेखि नेपाल बन्द नगर्नेसम्मको प्रतिज्ञा नै जनाएर भोट मागे। सामाजिक सञ्जालमा अरू बेला पनि सक्रिय देखिने थापाको बेग आजकाल बढेको छ। आफू र आफ्नो पार्टीलाई लागेका आरोपहरूलाई खण्डन गर्ने र प्रतिपक्षीलाई खुइल्याउने प्रचलन पहिले पनि सामाजिक सञ्जालमा देखिएकै हो। चुनाव नजिकिँदै गर्दा झनै बढेको छ। बाबुराम भट्टराईले आफ्ना प्रतिद्वन्द्वी नारायणकाजीलाई व्यंग्य गर्दै कात्तिक २९ गते ट्विट गरे, मेरा प्रतिद्वन्द्वी एकजना नेवार व्यवसायी कहाँ पुगेर जातीय आधारमा भोट मागेछन्। ती व्यवसायीले भनेछन् सबै जनैधारी एक भए के होला ? उनी ट्वाँ परेछन्।' यसै ट्विटमा नवराज भुसालले मेन्सन गरे, डा साहेब, हजुरजस्तो नेताले पनि यस्तो तुत्छ अभिव्यक्ति दिने हो भने अरू उम्मेदवारबाट हामीले कस्तो अपेक्षा गर्ने, कृपया शालिन हुनुहोस्।' भट्टराईको यो ट्विटले निकै आलोचना खेप्यो। त्यसो त अरू बेला पनि उनलाई सामाजिक सञ्जालमा गाली गर्नेहरूको कमी थिएन। तर, चुनावको मुखमा नेताहरूले आफूहरूलाई कसरी प्रस्तुत गर्छन् भनेर बुझ्नका लागि एउटा प्रतिनिधि उदाहरण मात्र हो यो। अरूलाई आलोचना गरेरै होस् सबै दलका प्रतिनिधि आफूचाहिँ जनताकै पक्षमा रहेको कुरा जोड्न छुटाउँदैनन्। तरिका फरकफरक छन्, चुनाव प्रचार शैली एउटै छ। प्रायः विकाससमृद्धिका नारा देखिन्छन्। कांग्रेस नेता विश्वप्रकाश शर्मा ३७ हजारले लाइक गरेको आफ्नो पेजमा घरीघरी मेचीस्थित सिद्धि हाइड्रोपावर' को कुरा गर्छन्। शर्मा मात्र होइन, आफू उम्मेदवार भएको क्षेत्रमा विकासको मूल नै फुटाउने धेरैको वाचा हुन्छ। जनताका अधिकारका कुरा जोडिएर लेखिन्छ। सामाजिक सञ्जालमा गरिएको पार्टी प्रचारमा आफूहरूले निगरानी गरिरहेको बताउँछिन्, निर्वाचन आयुक्त इला शर्मा। उनले भनिन्, अहिले हामीले समिति नै बनाएर यसमाथि निगरानी गरिरहेका छौं।' कुनै समय सामाजिक सञ्जालमा नदेखिने तर चुनाव नजिकिएसँगै फेसबुकमा सक्रिय भएका सामाजिक सञ्जाल प्रयोगकर्ता हुन्, राजकुमार गुरुङ। लमजुङ घर भएका उनी निर्वाचन सम्बन्धमा अहिले विभिन्न स्टाटस हालिरहेका छन्। सामाजिक सञ्जालमा पोस्ट गर्दा त्यसको प्रभाव धेरै पर्ने हुनाले पार्टीहरूले यसलाई चुनावी प्रचारका लागि प्रयोग गर्नु सामान्य रहेको ठान्छन् उनी। उनले भने, भोट कसलाई दिने भन्ने कुरा हाम्रो विषय हो। प्रचार गर्नु उनीहरूको काम हो।'"
गोरखा २ को भिडन्तमा नागरिक समाजको इन्ट्री,"काठमाडौं : राजनीतिक दलहरू चुनावमा होमिएका बेला नागरिक समाजका प्रतिनिधिहरूलाई पनि चुनावले छोएको छ। शनिबार नागरिक समाजका अगुवाहरूले प्रेस विज्ञप्ति निकालेर अप्रत्यक्ष रुपमा गोरखा २ मा वाम गठबन्धनका उम्मेदवार माओवादी केन्द्रका नेता नारायणकाजी श्रेष्ठलाई भोट मागेका छन्। श्रेष्ठका मुख्य प्रतिस्पर्धी लोकतान्त्रिक गठबन्धनका उम्मेदवार नयाँ शक्ति पार्टीका संयोजक डा बाबुराम भट्टराई 'अवसरवादका प्रतिनिधि' भएको आरोप लगाउँदै नागरिक समाजका ११ जना अगुवाहरूले गोरखाली मतदाताले 'अवसरवादीहरूलाई पहिचान गरी सही निर्णय गर्ने अपेक्षा गरेको' उल्लेख गरेका छन्। उनीहरूले श्रेष्ठको नाम नलिइकन डा भट्टराईको विपक्षमा निर्णय गर्न मतदातालाई अपिल गरेका हुन्। विज्ञप्तिमा प्रा पिताम्बर शर्मा, प्रा कैलाशनाथ प्याकुरेल, डा महेश मास्के, विमल निभा, मातृका पोखरेल, दीपेन्द्र क्षेत्री, हरि रोका, धनकुमारी सुनार, झलक सुवेदी, डा शरद वन्त, सुदीप श्रेष्ठले हस्ताक्षर गरेका छन्। 'डा बाबुराम भट्टराई मार्क्सवादी विचारधाराका पक्षधर मात्र नरहेका हैनन्, उनका पछिल्ला गैरराजनीतिक र सिद्धान्तहीन मन्तव्यहरूबाट उनी अवसरवादको प्रतिनिधिपात्र बन्न पुगेका छन् भन्ने हाम्रो ठम्याई हो', विज्ञप्तिमा उल्लेख छ, 'गोरखाका जनताले यसप्रकारका अवसरवादीहरूलाई पहिचान गरी सही निर्णय गर्ने हामीले अपेक्षा गरेका छौँ।' अन्य निर्वाचन क्षेत्रमा पनि योग्य उम्मेदवारलाई विजयी बनाएर पैसा, शक्ति, कालाबजारिया र गुण्डाराजको चलखेललाई निरुत्साहित र निषेध गर्ने विश्वास उनीहरूले गरेका छन्। उनीहरूले चुनावपछि राजनीतिक अस्थिरताको अन्त्य हुने र अन्तर्राष्ट्रिय ऐक्यबद्धताका नयाँ आयामहरू उद्घाटित हुने विश्वास उनीहरूले गरेका छन्। वाम गठबन्धनलाई उनीहरूले 'सकारात्मक र ऐतिहासिक कदम' भनेका छन्। वाम गठबन्धन निर्माण भएपछि लोकतान्त्रिक गठबन्धन बन्नु सकारात्मक परिघटना भए पनि त्यसलाई उनीहरूले 'वामपन्थी शक्तिहरू विरुद्धका वर्गीय शक्तिहरूको गठबन्धन भनेका छन्। पढ्नुस् विज्ञप्ति"
'वामका नाममा कम्युनिष्टले एकदलीय शासन ल्याउन खोज्यो',"दार्चुला: प्रधानमन्त्री एवं कांग्रेस सभापति शेरबहादुर देउवाले बाम गठबन्धनको नाममा लोकतन्त्रलाई षडयन्त्रपूर्व कमजोर पारेर एकदलीय शासन ल्याउन खोजेको आरोप लगाएका छन्। आसन्न प्रतिनिधिसभा र प्रदेश सभा निर्वाचनका लागि पहिलो पटक हिमाली जिल्ला दार्चुला पुगेका प्रधानमन्त्री देउवाले चुनावी सभालाई सम्बवधन गर्दै भने, ' बाम गठबन्धनको नाममा कम्युनिष्टहरुले प्रजातन्त्रलाई कमजोर पार्ने षडयन्त्र बन्दैछ, यसप्रति सम्पुर्ण लोकतन्त्रवादी शक्ति सचेत हुनु जरुरी छ।' प्रधानमन्त्री देउवाले दार्चुला सदरमुकाम तथा मार्मा गाउँपालिकाको चुचुरोमा समेत सम्बोधन गर्दै आम दार्चुला बासीलाई लोकतन्त्र बलियो बनाउनका लागि कांग्रेसलाई रुख चिन्हमा मतदान गर्न आग्रह गरे। उनले बाम गठबन्धनकै कारण लामो सयमपछि देशमा प्राप्त भएको लोकतन्त्र गुम्ने खतरा बढेकाले आगामी मंसिर १० र २१ मा हुने निर्वाचनमा कांग्रेसलाई जिताउनुको विकल्प नभएको बताए। कांग्रेसले जिते मात्रै प्रजातन्त्र जीवित रहने भन्दै कांग्रेस हारे नागरिकहरुले स्वतन्त्रता समेत हनन हुने उनको भनाई थियो। उनले नेपालको प्रजातान्त्रिक भविष्यका लागि यो अत्यन्तै महत्वपूर्ण चुनाव भएको बताउँदै प्रजातान्त्रिक शासन व्यवस्थाका लागि भए पनि भोट रुखमा हाल्नु जरुरी भएको बताए। उनले भने, 'यो चुनावमा कांग्रेसलाई जिताए मात्र देशमा आर्थिक समृद्धि हुनेछ।नत्र वाम गठबन्धनका नाममा कम्युनिस्टहरूले एकदलीय शासन ल्याउनेछ।' प्रजातान्त्रिक मुलुकमा मात्रै सबैले बोल्न पाउने, पढ्न पाउने, लेख्न पाउनेलगायत अधिकार संरक्षण हुने भएकाले लोकतन्त्र पक्षधरको जित आवश्यक रहेको उनको दाबी गरे। 'वाम गठबन्धनले चुनाव जितेमा प्रजातन्त्र खतरामा पर्छ,' उनले भने, 'तर नेपालमा लोकतन्त्र पक्षधरको जित हुन्छ, लोकतन्त्र रहन्छ।' देउवाले भने 'म तपाईंरूको क्षेत्रको मान्छे हुँ। म प्रधानमन्त्री भए तपाईंहरू मसँग झगडा गर्न सक्नु हुन्छ। मलाई गाली गर्न सक्न हुन्छ, जे कुरा पनि भेटेर भन्न पाउनु हुन्छ', 'तपाईंहरूले आफ्नै क्षेत्रको मान्छे भएकाले प्रधानमन्त्रीसँग जे पनि गर्न पाउनु भएको छ।' आफू फेरि पनि प्रधानमन्त्री बन्ने संकेत गर्दै चुनावमा दार्चुलामा कांग्रेसलाइ जिताउन मतदातालाई आग्रह गरे। 'तपाईंहरूले मलाई र कांग्रेसलाई जिताए म अझैं प्रधानमन्त्री बन्छु', उनले भने, 'दार्चुलाका नेता बडुलाई मन्त्री बनाउछु, दार्चुला जिल्लाको विकास, जनताको समस्या समाधान गरेर समृद्ध राष्ट्र निर्माणका लागि फेरि यहाँका नेता बडु जीको नेतृत्वमा कांग्रेसले गरेको बताए। यसै क्षेत्रमा पञ्चेश्वर जलविद्युत परियोजना अघि बढाउन काम भइसकेको छ,' देउवाले भने, 'अब यो आयोजनाले गति लिनेछ।' दार्चुलाको समग्र विकासका लागी महाकालीमा पक्की पुल र तिंकर सडक तीन वर्षभित्र पुरा हुने आश्वासन दिए। पक्कि पिलरका लागि वनर्वाचन समपन्न भई सके पछि आफै दार्चुलामा आएर शिलान्यास गर्ने पनि उनले जानकारी दिए।"
समृद्धिको सपना पूरा गर्न वाम सरकार : पाेखरेल,"काठमाडौँ : नेकपा (एमाले) का महासचिव एवं काठमाडौँ क्षेत्र नम्बर५ का वाम गठबन्धनका उम्मेदवार इश्वर पोख्रेलले राजनीतिक लडाईँको कार्यभार समाप्त भएको भन्दै अब समृद्धिको दिशामा अघि बढ्ने बताएका छन्। चुनावी सभाका क्रममा शनिबार बालुवाटारमा सम्वोधन गर्दै पोखरेलले आर्थिक संमृद्वि नै अबको बाटो भएको बताए। हामी राजनीतिक लडाईँको अन्तिम अध्यायमा छौँ,' उनले भने,संविधान कार्यान्वयनपछि देशलाई समृद्धिको दिशामा कसरी अघि बढाउन सकिन्छ भनेर मात्र सोच्ने छौँ।' उनले वाम गठबन्धन लहर र लहडका भरमा आएको नभई तीन करोड नेपालीको समृद्धिको सपना पूरा गर्ने उदेश्य बोकेर आएको पनि दाबी गरे। अरुले सपना बाँढ्दै हिँडेका छन्,हामी तपाईँहरुका सपना पूरा गर्छौ। तपाईँहरु रोजगारीका एजेण्डा लिएर आउनुहोला। म ३ सय ६५ दिन नै तपाईँहरुको साथमा रहने छु' उनले भने। उनले अब दैनिक दुई हजारको संख्यामा रोजगारीका लागि विदेश जाने परम्पराको समेत अन्त्य हुने दाबी गरे। स्वदेशमा श्रम गर्ने वातावरण हामी निर्माण गर्छौ,' उनले भने,तपाईँहरु यही माटोमा सुन पलाउन सक्नुहुन्छ। यही उद्योगकलकारखाना चलाउन सक्नुहुन्छ।' उनले वाम गठबन्धन देश बनाउने संकल्प लिएर अघि बढेको भन्दै युवाहरुलाई राष्ट्रको आवश्यकता अनुसार काम गर्न सुझाव दिए। उनले अहिले जनताले फुट्न होइन जुट्न चाहेको भन्दै जनताको चाहना पनि यो सानो देशमा दुईवटा मात्र पार्टी होउन् भन्ने रहेको बताए। हामी जनताको त्यहि चाहना पूरा गर्ने तयारीमा छौं, यो जे हुँदैछ, पार्टी एकताको कुरा मात्र होइन, जनता जोड्ने र देश विकासमा लैजाने प्रक्रिया हो।'उनले भने। वाम एकताले पार्टीका नेता भन्दा धेरै जनता हौसिएको पनि दाबी गरे। उनले जनताको त्यही हौसलालाई दुईतिहाई बहुमतको सरकार बनाएर संम्भावनामा परिणत गर्ने पनि प्रतिवद्वता व्यक्त गरे। कार्यक्रममा नेपाल लोकतान्त्रिक समूह बालुवाटार, हाँडीगाउँ युवा समूह र टुसाल युवा समूहका एक सय ७४ जना युवाले एमाले प्रवेश गरे। ती समूहबाट करुणसिंह ठकुरी, सञ्जिव थापा, विके नेपाली र सत्य रजकले नेतृत्व गरेका थिए। स्थानीय निर्वाचनमा राप्रपाको तर्फबाट बुढानिलकण्ठ नगरपालिका वडा नम्बर७ वडा अध्यक्ष बुद्धी श्रेष्ठ पनि एमाले प्रवेश गरे। उनीहरु सबैलाई महासचिव पोख्रेल र एमाले प्रचार विभाग उपप्रमुख सूर्य थापाले टिका लगाएर स्वागत गरेका थिए।"
बम पड्काउनेलाई कडा कारबाही गर्न सरकारसँग कांग्रेसको माग,"काठमाडौं : कांग्रेसले वरिष्ठ नेता रामचन्द्र पौडेललाई लक्षित गरी बम विष्फोट भएकोप्रति आपत्ति जनाएको छ। पौडेललाई लक्षित गरी शनिबार दिउँसो तनहुँको भानु नगरपालिका१० स्थित नेपाल डाँडा नजिक प्रेसर कुकर बम प्रहार गरेको भन्दै कांग्रेसले विज्ञप्तिमार्फत् कांग्रेसले आपत्ति जनाएको हो । तनहुँ क्षेत्र १ का प्रतिनिधिसभा सदस्य उम्मेदवार पौडेल गोरखाको पालुङ्गटारको चुनावी सभालाई सम्बोधन गरी लम्जुङको वेशीशहरको आमसभालाई सम्बोधन गर्न जाने क्रममा पौडेल चढेको गाडीमा बम विष्फोट भएको थियो । दिउँसो ३ : १५ बजे भएको विष्फोटले पौडेलको गाडीमा सामान्य क्षति पुगेको छ । विष्फोटमा नेता पौडेलका सुरक्षाकर्मी घाइते भएका छन् । नेपाली कांग्रेस र लोकतन्त्रप्रतिको उर्लदो अपार जनलहरबाट अतालिएर दिनानुदिन नेपाली कांग्रेसका नेतालाई लक्षित गरी लोकतन्त्रलाई नै समाप्त पार्ने ढंगले आपराधिक मानसिकता बोकेका सुनियोजित समूहले बारम्बार यस प्रकारका आक्रमण गर्नु अत्यन्त दुःखद विषय हो, कांग्रेसको विज्ञप्तिमा भनिएको छ, जुनसुकै समूहले यस्ता आपराधिक घटना घटाएको भएता पनि नेपाली कांग्रेसका नेता, कार्यकर्ता, शुभेच्छुक, नेपाली कांग्रेसलाई अगाध माया गर्ने आम मतदाता यस घटनाबाट रत्तिभर विचलित हुनेछैनन् । उसले बम विष्फोटको घटनाको भत्सना गर्दै घृणित कार्य भएको बताएको छ । नेता पौडेलको नै हत्या गर्ने मनसायले गरिएको यस प्रकारको घृणित क्रियाकलाप र आक्रमणप्रति नेपाली कांग्रेस घोर निन्दा र भत्र्सना गर्दछ, विज्ञप्तिमा थप भनिएको छ, यस घटनाले लोकतान्त्रिक संस्कार र संस्कृतिको उपहास गर्न खोजिएको छ । कांग्रेसले यस्ता घटना पुनः नदोहोरियोस भन्दै चेतावनी समेत दिएको छ । यस प्रकारका आपराधिक घटनाहरु पुनः नदोहोर्याउन नेपाली कांग्रेस चेतावनी दिन चाहन्छ, विज्ञप्तिमा भनिएको छ, घटनामा संलग्न व्यक्तिलाई तत्काल खोजी गरी कडा भन्दा कडा कारबाही गर्न र घाइतेको उचित उपचारको प्रबन्ध गर्न नेपाली कांग्रेस सरकारसँग माग गर्दछ ।"
सुरक्षामा सरकार असफल : ओली,"विराटनगर : पूर्व प्रधानमन्त्री एवं एमाले अध्यक्ष केपी शर्मा ओलीले प्रतिनिधि र प्रदेशसभा निर्वाचन नजिकिंदै जाँदा सुरक्षा व्यवस्था मिलाउने सवालमा सरकार असफल बनेको आरोप लगाएका छन्। उनले शान्ति सुरक्षाको भरपर्दो विश्वास दिलाउन नसक्नु र उम्मेदवारहरुमाथि सृङ्खलाबद्ध रुपमा भइरहेको बम आतंकले सरकार असफल बनेको पुष्टि हुने बताए। निर्वाचन प्रचारप्रसारमा हिँडेका उम्मेदवारहरुमाथि लगातार बम प्रहार भइरहेको छ,' ओलीले भने, सरकारले त्यसलाई प्रभावकारी ढंगले नियन्त्रण गर्न नसक्नु आश्चर्यको विषय बनिरहेको छ।' उनले सरकारसँग अनुसन्धान गर्ने निकाय भएकाले बम पड्काउनेहरुलाई पहिचान गरेर कारवाहीको दायरामा ल्याउनु पर्ने माग पनि गरे। सरकार बाहिर एउटा बोल्छ, भित्र अर्कै काम गरिरहेको हुन्छ,' विराटनगर विमानस्थलमा शनिबार संचारकर्मीहरुसंग कुरा गर्दै उनले भने, निर्वाचन पर सार्ने खालका प्रयास यस अघि पनि सरकारबाट भएकै हुन्। अहिले पनि निर्वाचन सार्नैका लागि यस्ता अवाञ्छित गतिविधि भइरहेका छन् की भन्ने शंका पैदा हुन थालेको छ।' ओलीले धेरै ठाउँमा उम्मेदवारमाथि बम प्रहार भइरहेको प्रसङ्ग केलाउँदै भने, यस्तो काम कसले, कसरी र किन गराइरहेको छ भन्ने कुरा नै प्रष्ट हुन सकिरहेको छैन।' सरकारको कमजोरी पहिल्याउने पक्षले निर्वाचन भाँड्न, विथोल्न र लोकतन्त्रलाई धरापमा पार्न बम आतंक मच्चाएको हुन सक्ने उनको ठम्याई छ। जसोतसो चुनाव सम्पन्न भएपछि यस्ता खालका सबै गतिविधिको अन्त्य हुने उनको दावी छ। निर्वाचन बिथोल्ने र अनूचित कार्य बन्द गरिनु पर्छ,' ओलीले भने, यस विषयमा सरकार र कर्मचारीलाई पनि सचेत गराउनु पर्ने अवस्था आयो।' निर्वाचन आचारसंहिता लागिसक्दा पनि आफ्नो सीमा नाघेर लोकतान्त्रिक मूल्य र मान्यता बिर्सदै सरकारले स्वेच्छाचारी रुपमा काम गरिरहेको उनको आरोप छ। सरकार पनि स्वेच्छाचारी छ,' उनले भने, सरकारका पार्टीबाट उम्मेदवार बनेकाहरु पनि त्यस्तै छन्।' प्रधानमन्त्री शेरबहादुर देउवाका पटक पटकका अभिव्यक्ति प्रति कटाक्ष गर्दै ओलीले त्यसलाई राजनैतिक सिद्धान्त केही नभएर हतासमा दिएको अभिव्यक्ति भनेका छन्। उनले निर्वाचन भएर वाम गठबन्धनको सरकार बनेपछि लुटतन्त्रको अन्त्य हुने र लोकतन्त्र मजवुत भएर जाने बताए। एमाले अध्यक्ष ओलीले वाम गठबन्धनले चुनाव जितेर सरकार बनेपछि मुलुकमा लोकतन्त्र सुदृढ हुने, कानूनी राज्य र सुशासनको महसुस हुने, स्वच्छता र पादर्शीता हुने, भ्रष्टाचार नियन्त्रण हुने, जनताप्रति उत्तरदायी हुने र विकास निर्माणका ढोकाहरु खुल्ने दावी गरे। संचारकर्मीसंग कुरा गर्नु अघि विमानस्थलको विशिष्ट कक्षमा मोरङ क्षेत्र नम्बर ४ का उम्मेदवार एवं कांग्रेस नेता महेश आचार्यसंग ओलीको भेट भएको थियो। उनले आचार्यसँग एक मिनेट जति भलाकुसारी समेत गरे। आचार्यलाई उनले निर्वाचनका बेलामा हुने चुनावी कार्यक्रमहरु नीति नियमभित्र बसेर गर्नु पर्ने सुझाव समेत दिएका थिए।"
धनाढ्यलाई छानीछानी टिकट,"वीरगन्ज : मुलुककै आर्थिक राजधानीका रूपमा परिचित वीरगन्ज नगरी रहेको पर्सामा आसन्न प्रतिनिधि र प्रदेशसभा निर्वाचनमा धनाढ्य उम्मेदवारकै बोलवाला देखिएको छ ।पर्सामा प्रतिनिधिसभाका चार र प्रदेशसभाका आठ क्षेत्र छन् । दुवै निर्वाचनका लागि प्रत्यक्षमा एक सय ६७ उम्मेदवार प्रतिस्पर्धामा छन्, तीमध्ये कांग्रेस, राजपा र संघीय समाजवादी फोरम नेपालको गठबन्धन तथा एमालेमाओवादी गठबन्धनका गरी ३६ जना छन् । यी तीनवटै दलले उठाएका अधिकांश उम्मेदवार धनाढ्य छन् । पर्सा १ मा प्रतिनिधिसभा सदस्यका लागि कांग्रेसले उद्योगपति एवं निवर्तमान सांसद अनिल रुँगटालाई उठाएको छ । दोस्रो संविधानसभाका समानुपातिक सभासद् रुँगटाको वीरगन्जपथलैया औद्योगिक कोरिडोरमा रहेका थुप्रै उद्योगमा साझेदारी छ । दोस्रो संविधानसभामा प्रत्यक्ष निर्वाचित राजेन्द्रबहादुर अमात्य र रुँगटाबीच मनोनयनको दिनसम्म टिकटका लागि निकै रस्साकस्सी चलेको थियो । तर, विपक्षी दलका उम्मेदवारले चुनाव जित्न रकमको ठूलो चलखेल गर्ने संकेत पाएर अन्तिम समयमा कांग्रेसले रुँगटालाई टिकट दिएको कांग्रेस पर्सा जिल्ला कार्यसमितिकै एक सदस्य बताउँछन् । यस क्षेत्रमा चुनावका लागि पैसाको ठूलै चलखेल हुने चर्चा व्यापक रूपमा चलेको छ, उनले भने, त्यही भएर हामीले पनि उद्योगी रुँगटालाई उठाएका हौं। सोही क्षेत्रमा राजपा र फोरम नेपालका साझा उम्मेदवार प्रदीप यादव छन् । मधेस आन्दोलनपछि चर्चामा आएका यादवकै विशेष जोडबलमा वीरगन्ज महानगरपालिकाको मेयरमा फोरमका विजय सरावगी निर्वाचित भएका थिए । यादव पनि आर्थिक रूपमा सबल नै छन् । फोरमभित्र यस क्षेत्रका लागि अरू कोही नेता आकांक्षी नभएका कारण यादवले सहजै टिकट पाएका हुन् । कांग्रेस, राजपाफोरम र एमालेमाओवादीले पर्सामा पार्टीका पुराना कार्यकर्ताभन्दा धनाढ्य उम्मेदवारलाई प्राथमिकता दिएका छन् । वाम गठबन्धनबाट क्षेत्र १ मा एमालेका निवर्तमान सांसद विचारी यादव प्रतिस्पर्धामा छन् । उनी दोस्रो संविधानसभा निर्वाचनमा पर्सा२ बाट निर्वाचित भएका थिए । उनी पनि आर्थिक रूपमा सबल उम्मेदवार मानिन्छन् । पर्सा१ मा कांग्रेस, फोरम र एमाले तीन दलले उठाएका उम्मेदवार हेर्दा यहाँ सबैभन्दा बढी पैसाको चलखेल हुने देखिन्छ । पर्सा२ मा प्रतिनिधिसभा सदस्यका लागि कांग्रेसबाट केन्द्रीय सदस्य एवं पूर्वसभासद् अजय चौरसिया, राजपा र फोरम नेपालको गठबन्धनबाट वीरगन्जका पूर्वमेयर विमल श्रीवास्तव र वाम गठबन्धनबाट माओवादी केन्द्रका मुजालिम मियाँ उम्मेदवार छन् । यसमा माओवादीको जनमत कम भएका कारण कांग्रेसका चौरसिया र राजपाफोरम गठबन्धनका श्रीवास्तवबीच प्रतिस्पर्धा हुने आकलन गरिएको छ । एकपटक सांसद, एकपटक सभासद् र एकपटक राज्यमन्त्रीसमेत भइसकेका चौरसियाको पारिवारिक आर्थिक अवस्था सबल नै छ । पुख्र्यौली सम्पत्तिका साथै चौरसियाको केही व्यापारमा पनि लगानी छ । राप्रपा, तमलोपा, राजपा, लोकतान्त्रिक फोरम हुँदै मनोनयनको एक साताअघि मात्र फोरम प्रवेश गरेका श्रीवास्तव पनि खर्च गर्न पछि नपर्ने उम्मेदवार हुन् । पर्सा३ मा कांग्रेसका सुरेन्द्र चौधरी, वाम गठबन्धनबाट एमालेका राजकुमार गुप्ता र राजपाफोरमका हरिनारायण रौनियार मैदानमा छन् । निवर्तमान सांसद चौधरी पूर्वमन्त्री पनि हुन् । पुख्र्यौली सम्पत्ति राम्रै भएका कारण उनलाई पैसावाल उम्मेदवारका रूपमा हेरिएको छ । दोस्रो संविधानसभा निर्वाचनमा एमालेबाट पर्सा३ मा निर्वाचित गुप्ता पनि व्यापारिक पृष्ठभूमिका हुन् । वीरगन्जमा उनको स्टिलका भाँडाकुँडा र चक्लेट उद्योग छ । यसै क्षेत्रमा राजपाफोरमका उम्मेदवार हरिनारायण रौनियार मुलुकमै नाम चलेका निर्माण व्यवसायी हुन् । पप्पु कन्स्ट्रक्सन प्रालिका सञ्चालक रौनियार आर्थिक हिसाबले कांग्रेसका चौधरी र वाम गठबन्धनका गुप्ताभन्दा बढी सबल छन् । पर्सा४ मा प्रतिनिधिसभा सदस्यमा कांग्रेसले केन्द्रीय सदस्य रमेश रिजाल, वाम गठबन्धनले माओवादी केन्द्रकी केन्द्रीय सचिवालय सदस्य उर्मिला अर्याल र राजपाफोरम गठबन्धनले राजपाका केन्द्रीय उपाध्यक्ष लक्ष्मणलाल कर्णलाई उठाएका छन् । कांग्रेसका रिजाल पूर्वसभासद् हुन् । वाम गठबन्धनकी अर्याल पूर्वमन्त्री हुन् भने राजपा फोरम नेपालका कर्ण पूर्वमन्त्री र निवर्तमान सांसद हुन्। यस क्षेत्रमा तीन वटै दलले पैसावालभन्दा पनि दलमा लागेका नेतालाई प्राथमिकता दिएका छन् । आसन्न निर्वाचनमा जिल्लाको अरू क्षेत्रभन्दा यसमा पैसाको चलखेल कम हुने आकलन गरिएको छ । प्रदेशसभा सदस्यको टिकट वितरणमा पनि मुख्य दलले पैसावाला र धनाढ्यलाई नै प्राथमिकता दिएका छन् । प्रदेश सदस्यका लागि पर्सा १ क मा वाम गठबन्धनले गण्डक अस्पतालका सञ्चालक रहबर अन्सारीलाई उठाएको छ । स्थानीय तह निर्वाचनमा माओवादी केन्द्रका तर्फबाट मेयरमा पराजित भएका रहबर युवामाझ लोकप्रिय छन् । त्यहाँ राजपाफोरमले जन्नत अन्सारीलाई उठाएको छ । कांग्रेसका विजय सर्राफभन्दा रहबर र जन्नत तुलनात्मक हिसाबमा आर्थिक रूपले सबल भएकाले यी दुईबाट पैसाको चलखेल बढी हुने अनुमान गरिएको छ । क्षेत्र १ को ख मा वाम गठबन्धनले उम्मेदवार बनाएका शम्भु गुप्ता वीरगन्ज महानगरपालिकाका पूर्ववरिष्ठ अधिकृत हुन् । असोज दोस्रो साता पदबाट राजीनामा दिई फोरम प्रवेश गरेका गुप्ताले टिकट नपाउने भएपछि मनोनयनकै दिन एमाले प्रवेश गरेका थिए । उनी पनि वीरगन्जका विभिन्न शिक्षण संस्था र सहकारी संस्थाका सञ्चालक हुन् । क्षेत्र २ क मा कांग्रेसले व्यापारी एवं कारोबारी राजेश्वर साह तेलीलाई उठाएको छ । यस्तै, क्षेत्र ३ क मा कांग्रेसले ठेक्कापट्टाका कारोबारी चन्द्रकिशोर पन्जियारलाई उम्मेदवार बनाएको छ । राजनीतिमा खासै सक्रिय नभए पनि पार्टी नेतृत्वलाई आर्थिक प्रभावमा पारेर तेली र पन्जियार दुवै टिकट लिन सफल भएका त्यस क्षेत्रका कांग्रेस कार्यकर्ता बताउँछन् । खासगरी पहिलो संविधानसभा निर्वाचनयता राजनीतिमा पैसवाल र धनाढ्य व्यक्ति हाबी हँुदै आएका हुन् । पहिलो संविधानसभा निर्वाचनबाट समानुपातिक निर्वाचन प्रणाली लागू भएपछि दलहरूले पैसाका आधारमा उद्योगीव्यापारीलाई सांसद बनाएका र राजनीति तथा चुनावमा त्यस्ता व्यक्ति हाबी भएका अधिवक्ता सुरेन्द्र कुर्मी बताउँछन् ।अहिले प्रत्यक्षतर्फको टिकट पनि पैसामा बेच्ने चलन सुरु भइसकेको छ ।अब नेपालमा गरिबका छोराछोरीले राजनीति गर्ने र चुनाव लडेर जित्ने दिन गइसक्यो, कुर्मी भन्छन् । चुनाव खर्चिलो हुँदै गएका कारण धनाढ्यहरू हाबी भएको राजनीतिक विश्लेषक एवं अधिवक्ता रामेश्वर सेढाईं बताउँछन् । पहाडमा भन्दा पनि तराईमधेसमा रहेका ठूलासाना सबै दलमा धनाढ्य व्यक्ति हाबी हुँदै गएको उनको बुझाइ छ । पैसा नहुने उम्मेदवारले चुनाव जित्दैनन् भन्ने भान नेतृत्वलाई पर्दै गएकाले टिकट वितरणमा धनाढ्यलाई रोज्न थालेको सेढाईंको भनाइ छ ।"

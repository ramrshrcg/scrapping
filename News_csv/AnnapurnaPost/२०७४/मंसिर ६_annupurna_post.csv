शीर्षक,विवरण
गृहमन्त्री तोक,"प्रतिनिधिसभा र प्रदेशसभाको पहिलो चरणको चुनाव नजिकिँदै गर्दा सुरक्षा चुनौती बढ्दै गएको छ। यद्यपि गृहमन्त्रालयको जिम्मेवारी प्रधानमन्त्री स्वयंले आफैंसँग राख्नाले सुरक्षा हेर्ने नेतृत्वको अभाव खट्किएको छ। मानवअधिकार आयोगले सोमबार गृहमन्त्री अभाव भएको अवस्थाबारे गम्भीर प्रश्न उठाएको छ। प्रधानमन्त्री शेरबहादुर देउवा यसमा गम्भीर हुनुपर्छ। त्यसो त प्रधानमन्त्री देउवाले सोमबार नै चुनावलक्षित हिंसाप्रति कडारूपमा प्रस्तुत भएका छन् र सुरक्षा अधिकारीहरूलाई सुरक्षा प्रत्याभूति दिलाउन आग्रह गरेका छन्। तर चुनावको मुखमा देशैभर शृंखलाबद्ध बम विस्फोटका घटना भइरहँदा प्रधानमन्त्रीले नै गृहमन्त्रालयको समेत जिम्मेवारी आफैंसँग राख्नु रणनीतिक हिसाबले पनि उचित होइन। देउवाले गृह प्रसासनलाई पर्याप्त समय दिन सकेका छैनन्। एक महिनापछि मात्रै उनी सुरक्षा बैठकमा सहभागी हुन सकेका छन्। मुलुकको सुरक्षा संवेदनशीलता बढेका बेला गृहमन्त्री नहुनुलाई सामान्य रूपमा लिइनु हुँदैन। यतिबेला प्रधानमन्त्री देउवाले गृह र परराष्ट्रलगायतका मन्त्रालयको जिम्मेवारी लिएका छन्। माओवादी केन्द्र र नेकपा एमालेबीच चुनावी तालमेलको घोषणा भएपछि प्रतिक्रियास्वरूप देउवाले गत ३१ असोजमा मन्त्रिपरिषद् हेरफेर गरी सबै माओवादी मन्त्रीलाई विनविभागीय बनाएर आफैंले यी मन्त्रालयका जिम्मेवारी लिएका थिए। हजारौं बुथ र उम्मेदवारको मात्र होइन, लाखौं जनताको सुरक्षाको सुनिश्चितता गरेर मतदातालाई विश्वस्त तुल्याएर मतदान केन्द्र पुर्याउनुपर्ने अवस्थामा विभागीय मन्त्री नै नहुँदा त्यसको असर प्रहरी र प्रशासनमा पर्छ भन्ने प्रधानमन्त्रीले बुझ्नुपर्छ। गृहका उच्च अधिकारीले नै निर्वाचनका बेला पलपलमा गृहमन्त्रीको ठाडो निर्देशन पर्खिनुपर्ने तर प्रधानमन्त्री अन्य कार्यक्रममा व्यस्त हुने हुँदा कामकारबाही प्रभावित हुने बताएका छन्। अघिल्ला गृहमन्त्री जनार्दन शर्मालाई विनाविभागीय बनाइएपछि पार्टीभित्रकै कोही विश्वासपात्रलाई प्रधानमन्त्रीले गृह सुम्पने अपेक्षा थियो, तर कसैलाई सुम्पिँदा त्यसले उल्टै आफ्नो पार्टीभित्र कलह बढाउला भन्ने त्रासले देउवाले गृह आफैंसँग राखेका हुन्। कांग्रेसभित्रको कलहभन्दा अहिले चुनावलाई शान्तिपूर्ण रूपमा सम्पन्न गर्नु प्रधानमन्त्रीको मूल दायित्व हो। यो उनको साख र प्रतिष्ठाको पनि विषय हो। त्यसो हुँदा, प्रधानमन्त्रीले अहिले मन्त्रीमध्ये कसैलाई गृहमन्त्रीको जिम्मेवारी तोक्नु उचित हुन्छ।गृह उच्च अधिकारीले मात्रै होइन, सुरक्षाविज्ञहरूले पनि चुनावलाई वाधा पार्ने गरी अवाञ्छित गतिविधि हुन सक्नेतर्फ सचेत गराएका छन्। सोमबार प्रधानमन्त्री स्वयंले बुथ क्याप्चरसम्मको खतरा रहेको बताएका छन्। सोमबार नै निर्वाचन आयोगका प्रमुख आयुक्त डा अयोधीप्रसाद यादवले सरकारले सुरक्षा दिने हो कि होइन भनेर संशय प्रकट गरेका छन्। प्रमुख आयुक्तले नै यसो भन्नुले चुनावमा पर्याप्त सुरक्षा खतरा रहेको देखिन्छ। त्यस्तै प्रदेश नम्बर ३ का १३ जिल्लाको सुरक्षा रिपोर्टमा भक्तपुर जिल्ला मात्र सुरक्षाका दृष्टिले सामान्य देखिएको छ। प्रदेश ३ का अन्य जिल्लामा विप्लव समूहको जोखिम, सुरक्षाकर्मीकर्मचारीबाटै गैरव्यावसायिक आचरण, मदिरा सेवन गर्नेबाट खतरा, संरक्षित अपराधी र गुन्डाबाट अनेक खालका वाधाव्यवधान मतदानपूर्व, मतदानको समय र त्यसपश्चात् हुने अनुमान सरकार स्वयंले गरेको छ। देशका अन्य भूभागमा पनि यस्ता गतिविधि हुनसक्ने आशंका छँदैछ। यो अवस्थामा प्रधानमन्त्रीले अन्य थुप्रै मन्त्रालयसँगै गृह पनि लिनु उपयुक्त होइन। चुनावका बेला सबै सुरक्षा निकायलाई तत्काल आदेश दिनुपर्ने र तिनले गृहमन्त्रीसँग नजिकबाट समन्वय र सहकार्य गर्नुपर्छ। यस्तोमा प्रधानमन्त्रीभन्दा विभागीय मन्त्रीसँग सहकार्य सहज हुन्छ। उसो त नियमित काम गर्ने अन्य निकाय छन् तर चुनावका बेला गृहमन्त्रीको अभाव प्रस्ट खट्किन्छ। गृहसचिव वा मन्त्रालयका अन्य अधिकारीको प्रधानमन्त्रीसँग पहुँच त हुन्छ, तर काम गर्न मन्त्रीसँग जस्तो सहजता नहुन सक्छ। त्यसकारण अवस्थाको संवेदनशीलता बुझेर प्रधानमन्त्रीले तत्कालै गृहमन्त्री तोक्नुपर्छ।"
शान्ति सम्झौताका ११ वर्ष : सपनामय युग,"काठमाडौं : केही दिनअघि चुनाव प्रचारका क्रममा माओवादी केन्द्रका अध्यक्ष पुष्पकमल दाहालले स्व कांग्रेस नेता गिरिजाप्रसाद कोइरालाको सपना आफूले पूरा गर्ने प्रतिबद्धता जनाए । तर, उनको सो भाषणलाई धेरैले उडाए । हुन त दाहालले कोइरालालाई केन्द्रमा राखेर भाषण गरेको यो पहिलो पटक होइन । शान्ति सम्झौतामा हस्ताक्षर गरेको नाताले आफूहरू अर्थात् कोइराला र दाहाल पछिल्लो राजनीति कालखण्डमा मुख्य पात्रका रूपमा प्रस्तुत गर्दै आएका छन् । शान्तिसम्झौतामा कोइराला र दाहालले हस्ताक्षर गरेका थिए । जसको जगमा संविधानसभा निर्वाचनपछि नयाँ संविधान जारी भएको छ । अहिले निर्वाचनमार्फत नयाँ संविधान कार्यान्वयनको प्रयास भइरहेको छ । शान्ति सम्झौता गरेको मंगलबार ११ वर्ष पूरा भएको छ । ५ मंसिर ०६३ को साँझ राष्ट्रिय तथा अन्तर्राष्ट्रिय पाहुनाको व्यापक उपस्थितिमा तत्कालीन विद्रोही माओवादीले काठमाडौंको नयाँ बानेश्वरस्थित अन्तर्राष्ट्रिय सम्मेलन केन्द्रमा सम्झौतामा हस्ताक्षर गरेका थिए । उक्त प्रक्रियाका लागि निकै मिहिनेत गरेका कांग्रेस नेता कृष्णप्रसाद सिटौला त्यो क्षण सम्झेर सपनाझैं लाग्ने बताउँछन् । सिटौला मात्रै होइन, युवापुस्तादेखि वृद्धसम्मलाई ११ वर्षअघिको हिंसात्मक माओवादी जनयुद्ध सपनाझैं लाग्छ । राजनीतिक रूपमा पूर्ण सकारात्मक वातावरण नबने पनि नेपाली ११ वर्षअघि जस्तो अशान्त र त्रासमा छैनन् । शान्तिप्रक्रियालाई नजिकबाट नियालेका सुरक्षा विश्लेषक गेजा शर्मा वाग्ले भन्छन्, नेपालको शान्ति प्रक्रिया आंशिक सफल मात्रै भएको । विद्रोही सेना र हतियार व्यवस्थापन भएको छ । तर, संक्रमणकालीन न्यायको पक्षमा ठोस काम सुरु हुन सकेको छैन । कांग्रेसका नेता सिटौलाले राजनीतिक पक्ष पूरा भए पनि न्यायको काम हुन बाँकी रहेको स्विकार्छन् । सिटौलाले यो काम कम्तीमा डेढ वर्षमा सक्ने आकलन गरेका थिए । विश्लेषक वाग्ले अब यो काम झनै जटिल बन्दै जाने सम्भावना देख्छन् । अन्तर्राष्ट्रिय मापदण्डअनुसार न्यायका लागि कांग्रेस, माओवादी, सेना र सुरक्षा निकाय सधैं उदासीन देखिए । यसको आवाज एमालेले मात्रै बलियो ढंगले बोल्दै आएको थियो तर एमालेले माओवादीसँग गरेको गठबन्धन र पार्टी एकताको कुराले यसलाई ओझेलमा पार्ने देखिन्छ, उनले भने । संक्रमणकालीन न्याय नभए नेपालमा दण्डहीनता, आपराधिक मनोवृति र मानवअधिकार हनन झनै बढ्ने वाग्लेको आकलन छ । माओवादी आन्दोलनलाई नजिकबाट नियालिरहेका विश्लेषक नरेन्द्रजंग पिटर भन्छन्, शान्ति सम्झौता जुन मर्म र उद्देश्यसाथ भएको थियो त्यसलाई बिर्सने र बिर्साउने काम भइरहेको छ । पछिल्लो समय माओवादी जनयुद्ध गरेको दाबी गर्ने चार वटा पार्टी बनेको छ । संसद्मा मेरो आवश्यकता छ :सिटौला कांग्रेस नेता कृष्णप्रसाद सिटौलाले द्वन्द्वपीडितलाई न्याय दिन गठित दुई आयोगका काम तार्किक निष्कर्षमा नपुगे समाज पुन:द्वन्द्वतिर धकेलिने खतरा औँल्याएका छन् । मंगलबार काठमाडौंमा आयोजित पत्रकार भेटघाटमा सिटौलाले द्वन्द्वपीडितलाई न्याय दिने शान्तिप्रक्रियाको मुख्य कार्यभार पूरा नभए समाज पुन:द्वन्द्वतिर धकेलिने सम्भावना रहेको बताए । विस्तृत शान्तिसम्झौता भएको ११ वर्ष पुगेको दिन पारेर सिटौलाले शान्तिप्रक्रिया र चुनावी सन्दर्भबारे पत्रकारसँग अन्तक्रिया गरेका हुन् । माओवादीलाई शान्तिप्रक्रियामा ल्याउन महत्वपूर्ण भूमिका खेलेका सिटौलाले दलबीच भएका लिखित अलिखित समझदारीलाई तार्किक निष्कर्षमा पुर्याई समाजमा दीर्घकालीन शान्ति स्थापना गर्ने कार्यभार बाँकी रहेको बताए । शान्तिप्रक्रियाका बाँकी काम पूरा गर्न पनि आसन्न निर्वाचनमा आफू विजयी हुनुपर्ने उनको जिकिर छ । शान्तिप्रक्रियामा संलग्न राजनीतिक दलले राष्ट्रिय अन्तर्राष्ट्रिय जगत्मा प्रश्न र शंका नउठ्ने गरी यो विषय टुंग्याउनुपर्छ, सत्य निरुपण तथा मेलमिलाप आयोग र बेपत्ता पारिएका व्यक्तिको छानबिन आयोगबीच क्षेत्राधिकारलगायत विवाद देखिएकोबारे पत्रकारको प्रश्नमा सिटौलाले भने, सबै दलले गम्भीरपूर्वक विचार गर्नुपर्छ । यो प्रक्रिया सही निष्कर्षमा पुगेन भने समाज द्वन्द्वतिर धकेलिने सम्भावना छ । द्वन्द्वपीडितलाई न्याय दिन क्रियाशील आयोगको काम टुंग्याउन सजिलो नभएको तर्क गर्दै सिटौलाले त्यहाँ पनि आफ्नो भूमिका चाहिने दाबी गरे । द्वन्द्वपीडितलाई न्याय र समाजमा पुन:हिंसा प्रतिहिंसा तथा बदलाको भाव नहुने गरी दुवै आयोगको निष्कर्ष आउनुपर्ने बताउँदै उनले त्यसका लागि आफू संसद्मा आउनुपर्ने दाबी गरेका हुन् । गिरिजाप्रसाद कोइराला र प्रचण्डले जे समझदारीसहित शान्तिप्रक्रियामा हस्ताक्षर गर्नुभयो, त्यसलाई इमानदारीसाथ निष्कर्षमा पुर्याउनुपर्छ, उनले भने । माओवादीलाई शान्तिप्रक्रियामा ल्याउन तथा राजतन्त्र अन्त्य गरी गणतन्त्र स्थापना गर्न आफ्नो प्रमुख भूमिका भएको जिकिर गर्दै सिटौलाले मतदाताले आफ्नो योगदानको मूल्यांकन गर्ने विश्वास व्यक्त गरे । आन्दोलनको बलमा संसद् पुनःस्थापनापछि गिरिजाप्रसाद कोइराला नेतृत्वको सरकारमा गृहमन्त्री छँदा विद्रोही नेता पुष्पकमल दाहाल र डा बाबुराम भट्टराईलाई लिन तथा पुर्याउन जाँदा आफूलाई संसद्मा माओवादीको सवारी मन्त्री भनिएको पनि उनले स्मरण गरे ।"
अब नाकाबन्दीका युग सकिए: ओली,"भैरहवा: नेकपा एमालेका अध्यक्ष केपी शर्मा ओलीले कुनै बाहानामा नेपालमाथि नाकाबन्दी गर्न युग सकिएको बताएका छन्। भारतसँग कांग्रेसले सम्बन्ध बिग्रेकै कारण आफू प्रधानमन्त्री हुँदा नाकाबन्दी भएको भन्दै उनले चीनसँगको पारवहन सम्झौताले नाकाबन्दीको युग सकिएको बताए। 'मैले जब चीनसँग पारवहन लगायतका सम्झौता गरे त्यसदेखि नाकाबन्दीको युग सकियो, नेपाल चीन र भारत दुबै तर्फबाट समुन्द्रसँग जोडिएको छ,' उनले भने।लोकतन्त्रलाई संस्थागत गर्दै परराष्ट्र नीतिको पुनरावलोकनको काम निर्वाचनपछिको बाम गठबन्धनको बलियो सरकारले गर्ने ओलीले बताए। बाम गठबन्धनले बुधबार रुपन्देहीको बुटवलमा गरेको चुनावी सभामा बोल्दै ओलीले निर्वाचन पछि छिमेकीसंग हैसियत अनुसारको सम्बन्ध विस्तार गर्दै दीर्घकालीन सोचका साथ बलियो सरकार बन्ने दाबि गरे। कांग्रेसप्रति खरो रुपमा प्रस्तुत भएका ओलीले लोकतन्त्रको ठूला गफ नगर्न चेतावनी दिए। 'अलि साइजका गफ गर्न कांग्रेसका मित्रहरुलाई आग्रह गर्छु, उनले भने,'०४६ सालको आन्दोलनताका बेलायतको गल्लीमा भौतारिने देउवाले ठूला कुरा गर्न सुहाउदैन।' ०४६ सालतिर बुटवलका सडकमा हिडिरहेको स्मरण गर्दै ओलीले जेल नेल खाएका कम्युनिष्ट नेताहरुलाई लोकतान्त्रिक हु भन्न कसैसंग गुणस्तरको चिन्ह लिन जरुरी नभएको बताए। 'लोकतान्त्रिक आन्दोलन चल्दा कांग्रेसका नेतालाई पर्चामा हस्ताक्षर गर्न गोरखपुरमा भेट्नुपर्थ्यो, हामीले बुटवलबाट लड्ने अलोकतान्त्रिक, गोरखपुरमा भेटिने लोकतान्त्रिक? ओलीले प्रश्न गरे। मधेश पहाडीको बीचमा द्धेष उत्पन्न गरेर द्धन्द्ध व्यवसाय चलाउने कांग्रेसीहरुले अहिले द्धन्द्ध व्यवस्थापन व्यवसाय चलाएर कमिसन खाने गरेको उनले बताए। 'मेडिकल कलेज खोल्न नहुने, उद्योगहरु कौडीको मोलमा बेच्ने, अनि हजारौं युवालाई बिदेश पठाउने एजेण्टबाट कमिसन लिएर बस्नेहरुको दिन सकिए, ओलीले भने। निर्वाचन पछि जनताको पक्षमा काम गर्ने सरकार कस्तो हुनेछ भन्ने अनुभव हुने उनले बताए। माओवादी केन्द्रका अध्यक्ष प्रचण्डको सन्देश पनि त्यही भएको भन्दै उनले सन्तानको भविष्यका लागि बामगठबन्धनका उम्मेदवारलाई जिताउन उनले आग्रह गरे। सभामा प्रचण्ड आउने भनिए पनि उनी आएनन् । सभालाई माओवादी केन्द्रका नेता रामबहादुर थापा बादलले सम्बोधन गरेका थिए। उनले समाजवाद निर्माणको मुख्य एजेण्डा सहित अहिलेको निर्वाचन भएकाले बामगठबन्धनका उम्मेदवारलाई जिताउन आग्रह गरे। 'अब पूजिवादी गणतन्त्रमा रहिरहने होइन, समाजवादी गणतन्त्र रोज्ने समय यो निर्वाचन हो, त्यसको पक्षमा उभिन मतदातालाई आग्रह गर्छु,' उनले भने।बादलले बामगठबन्धनको जीतलाई कुनै पनि शक्तिले रोक्न नसक्ने भन्दै अन्य पार्टीमा आस्था राख्नेहरुलाई पनि बामगठबन्धनको पक्षमा उभिन आग्रह गरे। सभामा रुपन्देहीका बामगठबन्धनका उम्मेदवारहरुले सम्बोधन गरेका थिए। उनीहरुले बुटवललाई प्रदेश ५ को राजधानी बनाउनुको बिकल्प नभएको बताए। एमाले उपमहासचिव विष्णु पौडेलले भन 'म पार्टी अध्यक्ष र नेता वादललाई साक्षी राखेर भन्छु, बुटवल प्रदेश ५ को राजधानी हुन्छ, यसमा कुनै दुईमत छैन।' अर्का उपमहासचिव घनश्याम भुसालले इतिहासको काध हल्न नसकेका कारण राजा सकिएको र अव कांग्रेस सकिने समय आएको बताए। उनले लोकतान्त्रिक इतिहासमा पहिलो स्थिर सरकार बन्न लागेको बताउदै छिमेकी मुलुकसंग बराबरी हैसियतको सम्बन्ध कायम हुने बताए।त्यस्तै माओवादी केन्द्रका सचिवालय सदस्य डिलाराम आचार्यले समृद्ध मुलुक निर्माणको अभियानको थालनी कम्युनिष्टको एकतासंगै शुरु भएको भन्दै यो अभियानको घेराभित्र रहन मतदातालाई आग्रह गरे।"
चुनावको विषयमा केपी ओलीले निराधार हल्ला फिँजाए : देउवा,"काठमाडौं : प्रधानमन्त्री शेरबहादुर देउवाले चुनावका विषयमा एमाले अध्यक्ष केपी शर्मा ओलीले निराधार हल्ला फिँजाएको भन्दै आश्चर्य व्यक्त गरेका छन्। सरकार निष्पक्ष एवं भयरहित वातावरणमा निर्वाचन सम्पन्न गर्न लागिपरेको अवस्थामा एमाले अध्यक्ष केपी शर्मा ओलीले निर्वाचन सर्ने हल्ला फिँजाएको उनको दाबी थियो। सरकार स्वच्छ, निष्पक्ष र भयरहित वातावरणमा निर्वाचन गर्न लाग्यालाग्यै छ। तोकिएको मितिमा निर्वाचन सम्पन्न हुनेमा कुनै शंका नलिए हुन्छ, बुधबार नेपाल पत्रकार महासंघका पदाधिकारीसँग भेटका क्रममा प्रधानमन्त्री देउवाले भने, अझै पनि ओलीजीले (एमाले अध्यक्ष) चुनाव सर्दै छ भनेर हल्ला चलाउनुभएको छ। पर्सी चुनाव आइराख्या छ। उहाँले के भनिराख्नुभा हो मैले बुझ्न सकेको छैन। देउवाले चुनावका लागि सरकारका तर्फबाट सबै तयारी पूरा भइसकेको बताउँदै कुनै हालतमा नसर्ने सन्देश प्रवाह गरिदिन महासंघका पदाधिकारीको ध्यानाकर्षण समेत गराए। उनले कटाक्ष गर्दै भने, भोट हाल्न लाइनमा बसिसकेपछि पनि ओलीजीले चुनाव सर्छ भन्न बेर छैन। जिम्मेवार नेताबाटै अनावश्यक हल्ला फैलाउने कार्य भएको गुनासोसमेत देउवाको थियो। उनले चुनाव शान्तिपूर्ण रूपमा सम्पन्न गर्न सहयोगका लागि पत्रकारसँग आग्रहसमेत गरे। महासंघका अध्यक्ष गोविन्द आचार्यको नेतृत्वमा गएको टोलीले बिनापुर्जी कार्यक्षेत्रबाटै आठजना पत्रकारलाई पक्राउ गरी थुनेको भन्दै तत्काल रिहाइको माग गरेको छ। प्रधानमन्त्रीनिवास बालुवाटारमा भएको भेटमा महासंघले श्रमजीवी पत्रकारको न्यूनतम पारिश्रमिक कार्यान्वयनमा नआएको, स्थायी र नियुक्तिपत्रमा समस्या जटिल रहेको, पत्रकारको असुरक्षा बढेको, राज्यका तर्फबाट पत्रकार हितरक्षाका लागि महासंघलाई दिइने आर्थिक सहयोग रोकिएकोलगायत विषय समेटिएको ज्ञापनपत्र प्रधानमन्त्रीलाई बुझाएको छ। ज्ञापनपत्रका विषयमा आफू सकारात्मक रहेको भन्दै प्रधानमन्त्री देउवाले सञ्चारमन्त्रीसँग छलफल गरेर सहयोग गर्ने वचन दिए।"
विप्लवका चारजना कार्यकर्ता पक्राउ,"इलाम : निर्वाचन विरोधी क्रियाकलापमा संलग्न रहेको आरोपमा नेत्रविक्रम चन्द विप्लव नेतृत्वका नेकपाका चारजना कार्यकर्तालाई प्रहरीले पक्राउ गरेको छ । पक्राउ पर्नेमा इलाम नगरपालिका५ भोर्लेनीकी मुना भनिने वसुन्धरा कार्की, वडा नं।११ सोयाकका सञ्जिव फागो, वडा नं१ साँखेजुङका विशाल राई र देउमाई नगरपालिका८ जितपुरका मोहन बराल पक्राउ रहेका छन् । एक साताको बीचमा प्रहरीले उनीहरूलाई पक्राउ गरेको जिल्ला प्रहरी कार्यालय इलामका प्रहरी नायब उपरीक्षक रमेश बस्नेतले बताए ।"
'मतदान स्थलमा भोट हाल्ने वातावरण बनाऊ',"चरीकोट: प्रमुख निर्वाचन आयुक्त अयोधिप्रसाद यादवले मंसिर १० गते निर्वाचनमा मतदाताहरुलाई निर्धक्कका साथ मतदान गर्ने वातावरण बनाइदिन सुरक्षा निकायका प्रमुखलाई निर्देशन दिएका छन्। निर्वाचनको अनुगमनका लागि दोलखा आइपुगेका यादवले निर्वाचन स्वच्छ, निष्पक्ष तरिकाले सम्पन्न गराउन सुरक्षा निकाय र सम्बन्धित निकायहरुलाई निर्देशन दिएका हुन्। प्रमुख आयुक्त यादवले भने, 'निर्वाचन स्वच्छ, निष्पक्ष तरिकाले सम्पन्न गराउन वातावरण बनाउनुस्।' दोलखाका प्रमुख निर्वाचन अधिकृत प्रकाश कुमार काफ्लेले निर्वाचनका बारेमा सुरक्षा निकायका प्रमुख र सम्बन्धित पदाधिकारीहरुसँग छलफल गरेकोले मतदाता ढुक्क भएर चुनावमा भोट हाल्न आग्रह गरे।उनीसँगै प्रमुख जिल्ला अधिकारी लक्ष्मण विक्रम थापा, केन्द्रिय अनुगमनकर्ता सहसचिव रामचन्द्र दंगाल, सुरक्षा निकायका प्रमुखसँग निर्वाचनको विषयमा प्रमुख निर्वाचन आयुक्त यादवले समेत छलफल गरेका थिए। यसका साथै यादवले निर्वाचनको तयारी,आचारसंहिता उल्लंघन भएनभएको जानकारी र सुरक्षाको अवस्थाको बारेमा जानकारी लिएका थिए। सो क्रममा दोलखाका प्रमुख निर्वाचन अधिकृत काफ्लेले निर्वाचनको तयारीको विषयमा जानकारी दिएको र सुरक्षा सम्बन्धी प्रमुख जिल्ला अधिकारी थापाले जानकारी दिएका थिए। प्रजिअ थापाले प्रमुख निर्वाचनआयुक्तलाई सुरक्षाको विषयमाजानकारी दिएको र उनिपनिखुसि भएको प्रतिक्रियादिए। उनले मतदाताहरुको सुरक्षाको लागिआवश्यक सुरक्षाकर्मीहरु गाउँगाउँमा पठाइसकेको र विषेश सुरक्षाको व्यवस्था समेत गरिसकेको बताए। उनले भने, 'तीन घेरामा सुरक्षा व्यवस्था हुने भएकोले मतदाताहरुलाई पनि ढुक्कका साथ भोट हाल्न जान आग्रह छ।कहिकतै बाट भोट हाल्न जान नदिने,मतदाताहरुलाई धमक्याउने प्रवृति देखा परेमा नजिकको प्रहरीलाई खबर गर्नुहोला।' उनले दोलखाको दुई वटा नाका खरिढुंगा र किर्नेटारमा चेकजाचलाई कडाइ बनाइएको समेत बताए। यसअघि स्थानीय तहको निर्वाचनमा दोलखामा दुई जनाको ज्यान गएको थियो भने दर्जन भन्दा बढी घाइते भएका थिए।"
एडीबीको १ सय ५०मिलियन डलर सहयोग स्वीकार,काठमाडौं: सरकारले एशियाली विकास बैंक(एडीबी) ले दिने भनेको १ सय ५० मिलियन डलर सहयोग स्वीकार गर्ने निर्णय गरेको छ। बुधबार बिहान बसेको मन्त्रिपरिषद्को बैठकले एडीबीको उक्त सहायता रकम स्वीकार गर्ने निर्णय गरेको अर्थमन्त्री ज्ञानेन्द्र बहादुर कार्कीले बताए। एडीबीले सहरी विकास तथा आधुनिकीकरणका लागि नेपाललार्इ सहयोग गर्न लागेको हो।
"न पीडितलाई न्याय, न दोषीलाई सजाय","काठमाडौं : सरकार र तत्कालीन विद्रोही माओवादीबीच बृहत् शान्ति सम्झौता भएको ११ वर्ष पुगे पनि पीडितका लागि उपलब्धि हासिल नभएको राष्ट्रिय मानवअधिकार आयोगले निष्कर्ष निकालेको छ । विस्तृत शान्ति सम्झौता गरेको ११ वर्ष पुगेको सन्दर्भमा विशेष प्रतिवेदन सार्वजनिक गर्दै आयोगले यस्तो असन्तुष्टि जनाएको हो । बहिर्गमित तथा बालसैनिकका लागि सम्मानजनक र प्रभावकारी पुनःस्थापना कार्यक्रम लागू हुन नसक्दा दीर्घकालीन शान्तिमा चुनौतीको सम्भावना बढेकोसमेत प्रतिवेदनमा उल्लेख छ । ०५२ साल फागुन १ गतेबाट सुरु भई १० वर्ष चलेको सशस्त्र द्वन्द्व ०६३ साल मंसिर ५ गते भएको विस्तृत शान्ति सम्झौतापछि औपचारिक रूपमा अन्त्य भएको थियो । अन्तरिम संविधान जारी भएको ८ वर्षपछि सत्य निरुपण तथा मेलमिलाप आयोग र बेपत्ता पारिएका व्यक्तिहरूको छानबिन आयोगको गठन भए पनि ती आयोगबाट सत्यको खोजी र तथ्य स्थापित अझै हुन नसक्नु र सुस्त गतिमा काम हुनु द्वन्द्वपीडितका लागि दुःखद रहेको आयोगले जनाएको छ । मानवअधिकार उल्लंघनका घटनाको उजुरी ग्रहण गरी अनुसन्धान प्रक्रिया सुरु गरिएको भनिए पनि एउटा पनि घटनाको विस्तृत छानबिन प्रतिवेदन नआउनुले संक्रमणकालीन न्याय निरुपणमा प्रभावकारी सम्बोधन हुनेमा आयोगले आशंका गरेको छ । दुवै आयोगको संवेदनशीलतालाई सरकारले बुझेन । यो सरकारको राष्ट्रिय जिम्मेवारी हो, प्रतिवेदन सार्वजनिक गर्दै आयोग सदस्य प्रकाश वस्तीले भने । वस्तीले कर्मचारी, बजेट र कानुन अभावमा संक्रमणकालीन संयन्त्रले काम गर्न नसकेको पनि बताए। नयाँ संविधान जारी भई मौलिक हकअन्तर्गत मानवअधिकारका राजनीतिक तथा नागरिक अधिकार, आर्थिक, सामाजिक तथा सांस्कृतिक अधिकारलगायत विषय समेटिनुलाई आयोगले सकारात्मक भनेको छ । सशस्त्र द्वन्द्वपश्चात् भएका मधेसी, जनजाति, थारूलगायत आन्दोलनमा सुरक्षाकर्मीबाट भएको अत्यधिक बल प्रयोग र आन्दोलनकारीबाट अमानवीय तथा हिंसात्मक कार्य भएका कारण नागरिकको सम्मानपूर्वक बाँच्न पाउने हक उल्लंघन भएको प्रतिवेदनमा उल्लेख छ । प्रतिवेदनले आप्रवासी कामदारका रूपमा विदेशमा रहेका युवाको जीवन उच्च जोखिममा रहेको, सशस्त्र द्वन्द्वको समयमा घटेका यौनजन्य हिंसाका घटनाको अभिलेखीकरण गरी पीडितले न्याय पाउन नसकेको, द्वन्द्वकालमा भएका यौनजन्य हिंसा एवं बलात्कारका घटनामा हालसम्म पनि न्याय तथा परिपूरण पाउन नसकेको बताउँदै गरिब तथा सीमान्तकृत समुदायका महिलाको दैनिक जीवन कष्टकर रहेको प्रतिवेदनले औंल्याएको छ । बहिर्गमित बालसैन्य र लडाकुका लागि न्यायिक पहल, शिक्षा, रोजगारीलगायत पुनःस्थापनाको तत्कालीन र दीर्घकालीन योजना बनाई कार्यान्वयनमा ल्याउन आयोगले सुझाएको छ । नेपालस्थित संयुक्त राष्ट्रसंघीय राजनीतिक मिसन (अनमिन) द्वारा प्रमाणीकरण भएका चार हजार आठ बाल सैन्यमध्ये एक हजार ३६ नेपाली सेनामा समायोजन भएका थिए भने माओवादीका दुई हजार नौ सय ७२ लडाकु बहिर्गमित भएका थिए । बहिर्गमित लडाकु यतिबेला आफ्ना अधिकारका लागि आन्दोलनरत छन् । विस्तृत शान्ति सम्झौतामा द्वन्द्वरत पक्षको कब्जामा रहेका व्यक्तिको अवस्था ६० दिनभित्र सार्वजनिक गर्ने प्रतिबद्धता व्यक्त भए पनि हालसम्म उनीहरूको अवस्था सार्वजनिक हुन नसकेको भन्दै चिन्तासमेत व्यक्त गरिएको छ । राष्ट्रिय मानवअधिकार आयोगमा दर्तामध्ये आठ सय ४२ जना बेपत्ता पारिएका व्यक्तिको अवस्था अहिलेसम्म अज्ञात रहेको भन्दै व्यक्ति बेपत्ता पारिने कार्यलाई अपराध गरेको मानिने कानुन नबनेका कारण जटिलता उत्पन्न भएको ठहर आयोगको छ । मृतकका परिवारले राहत तथा क्षतिपूर्तिबापत १० लाख रुपैयाँसम्म प्राप्त गरेको विषय सकारात्मक देखिएको प्रतिवेदनमा छ । नेपालमा मानवअधिकारको संरक्षण तथा उपभोगमा दण्डहीनता एउटा ठूलो चुनौतीका रूपमा रहेको छ । मानवअधिकार उल्लंघनमा दोषी देखिएका तथा अदातलबाट दोषी ठहर भएका व्यक्तिले उन्मुक्ति पाउने र सजाय नपाउने अवस्थाले पीडित झन् पीडित बन्नुपर्ने अवस्था देखिएको छ, प्रतिवेदनले भनेको छ, फौजदारी अपराधमा सजिलै जाहेरी नलिइनु, अभियोजन नहुनु, अपराधका घटनामा हुने अनुसन्धानमा प्रभावकारिताको अभाव तथा दोषी पत्ता लाग्न नसक्नुजस्ता कारण दण्डहीनतालाई प्र श्रय र मानवअधिकार संरक्षणमा चुनौती बनेका छन् । इन्सेकले पनि ११ बर्से विवरण सार्वजनिक गर्दै शान्ति सम्झौता सामाजिक न्याय र लोकतन्त्र स्थापनाका लागि महत्वपूर्ण रहे पनि संक्रमणकालीन संयन्त्र पीडितलाई न्याय दिने दिशामा क्रियाशील नभएको जनाएको छ । सत्य निरुपण तथा मेलमिलाप र बेपत्ता छानबिन आयोग ऐनमा गम्भीर प्रकृतिका मानवअधिकार उल्लंघनका घटनामा संलग्नलाई आममाफी दिने प्रावधान राखी सरकार द्वन्द्वका घटना बिर्सनुपर्छ भन्ने मान्यताले ग्रसित छ। जसलाई न्यायोचित मान्न सकिँदैन, इन्सेक अध्यक्ष सुवोध प्याकुरेलले विज्ञप्तिमा भनेका छन् । १० बर्से द्वन्द्वकालमा १० हजारभन्दा बढी मानवअधिकार उल्लंघनका घटना भएको भन्दै इन्सेकले अपराधमा संलग्नलाई उन्मुक्ति दिँदा अन्तर्राष्ट्रिय कानुनले समात्ने चेतावनी दिएको छ ।"
उम्मेदवार पुरानै अजेन्डा लिएर आउँदा मतदाता अन्योलमा,"भक्तपुर : स्थानीय तहको निर्वाचनकै अजेन्डा लिएर प्रतिनिधिसभा तथा प्रदेशसभाका उम्मेदवारहरु मत माग्न आएपछि मतदाताहरु अन्योलमा परेका छन् । ती उम्मेदवारले स्थानीय तहका प्रमुख तथा वडा अध्यक्षहरुले जस्तै खानेपानी, सडक, बिजुली जस्ता विकास ल्याइदिने भन्दै मत माग्न थालेपछि मतदाताहरु अलमलमा परेका हुन् । उनीहरुले उम्मेदवारहरुको पुरानै अजेन्डा सुनेर पुनः स्थानीय तहको चुनाव पो हुन लागेको हो कि भनी प्रश्नसमेत गरेका छन् । प्रतिनिधिसभा र प्रदेशसभाका उम्मेदवारहरुले विकासे नाराभन्दा स्पष्ट नीतिगत अजेन्डा लिएर आउनुपर्ने उनीहरुको भनाइ थियो । उम्मेदवारहरुले खानेपानी, सडक र बिजुली जस्ता विकास ल्याउने पुरानै अजेन्डा बोकेर आएका छन्, भक्तपुर नगरपालिका ६ का रोशन सुवालले भने, के फेरि स्थानीय तहको निर्वाचन हुन लागेको हो र ? देश र प्रदेशको नीति निर्माण गर्न चुनिने प्रतिनिधिसभा र प्रदेशसभाका सदस्यहरुले विकासे नारा दिएर मत माग्नु जनताको आँखामा छारो हाल्नु हुने उनको भनाइ थियो । त्यस्तै चाँगुनारायण नपा ६ का रविन तामाङले उम्मेदवारहरुसँग नयाँ सोच र दृष्टिकोण नभएको गुनासो गरे । स्थानीय तहको निर्वाचनमा गरेका बाचाहरुमध्ये एउटासमेत पूरा गरेका छैनन्, उनले भने, फेरि त्यही बाचाहरु लिएर नयाँ उम्मेदवार आएको देख्दा अचम्म लाग्यो । उनले प्रतिनिधिसभा तथा प्रदेशसभाको लागि उम्मेदवार बन्ने व्यक्तिहरुलाई नै आफू कुन पद र के कामको लागि निर्वाचनमा भाग लिँदैछु भन्ने नै हेक्का नभएको जस्तो देखिएको गुनासो गरे । प्रतिनिधिसभा र प्रदेशसभामा निर्वाचित भएकाले पनि खानेपानी, सडक, बिजुलीकै लागि काम गर्ने भए हिजो नगरपालिका र गाउँपालिकाको किन चुनाव गर्नुपथ्र्यो, उनले भने । त्यस्तै सूर्यविनायक नपा ६ का वीना केसीले जनता तथा मतदाताबारे दल तथा त्यसका उम्मेदवारहरुको सोचाइ नै निम्नस्तरको रहेको बताइन् । जनतालाई केही थाहा छैन, आफूले जे भन्यो त्यो नै सही हो भन्ने भ्रम उम्मेदवारहरुमा रहेको देखिन्छ, उनले भनिन्, होइन भने जनताको चेतनास्तरलाई ख्याल गरी चुनावी अजेन्डा ल्याउनुपथ्र्यो । नगर प्रमुख र वडा अध्यक्षले जस्तो विकासे नारा लिएर आउन प्रतिनिधिसभा तथा प्रदेशसभाका उम्मेदवारहरुलाई सुहाउँदैन । उनले प्रदेशसभा र प्रतिनिधिसभाको भूमिका र अधिकारलाई ख्याल गरी विकासे नाराभन्दा नीतिगत अजेन्डा लिएर मतदातासामु आउन सुझाव दिइन्। भक्तपुरमा प्रतिनिधिसभा र प्रदेशसभाक अधिकांश उम्मेदवारहरुले स्थानीय तह निर्वाचनका क्रममा अघि सारेकै अजेन्डा लिएर चुनवा प्रसारप्रसारमा जुटेका छन् । उनीहरुले खानेपानी, सडक, बिजुली जस्ता विकास ल्याउन आफूलाई मत दिन मतदाताहरुसमक्ष अनुरोध गर्दै आएका हुन् । केही मतदाताहरुले प्रतिनिधिसभा र प्रदेशसभाबारे जनतालाई स्पष्टसँग सचेत गर्नुभन्दा भोट बटुल्ने माध्यममात्रै बनाएको भन्दै आक्रोश पोखेका छन् । मुलुक संघीयतामा जाँदै गर्दा पहिलोपटक हुन लागेको प्रदेशसभाको काम, कारबाही र त्यसको अधिकारबारे जनतालाई सचेत गर्नु उम्मेदवारहरुको कर्तव्य भएको उनीहरुको भनाइ थियो ।"
"कर्णालीवासी भन्छन् : सिंहदरबार होइन, सडक चाहियो","कालिकोट : खाँडाचक्र नगरपालिकाका ५६ वर्षीय तेजबहादुर विष्टसँग धेरै आकांक्षा छैनन्। निर्वाचन नजिकिँदै जाँदा आफूकहाँ भोट माग्न आउने सबै उम्मेदवारलाई उनी भन्छन्, पहिला घोषणापत्र देखाऊ, सडकका योजना केके छन् ? कर्णाली राजमार्ग सुधार गर्ने योजना रहेछ भने मात्र म भोट दिउँला।' तर, उनको यो प्रश्नको उत्तर जिल्लाका कुनै उम्मेदवार र दलसँग छैन। जीवनभर भारी बोकेर पैदल हिँडेका विष्टले यसपालि भोट माग्न आउने उम्मेदवारलाई एउटै प्रश्न तेर्साउँदै आएका छन्। बल्लतल्ल सञ्चालनमा आएको कर्णाली राजमार्गको दयनीय अवस्था र यात्रामा भोग्नुपरेको सास्तीका कारण उनी भोट राजमार्ग सुधारका योजनासँग साट्ने तयारीमा छन्। भन्छन्, नेताहरूले धेरै आश्वासन दिए, सिंहदरबारको अधिकार आँगनमै ल्याउने सपना पनि बाँडे तर त्यो सिंहदरबारले हाम्रो ज्यान जोगिँदैन, कर्णाली राजमार्ग सुधार गरिदिए पुग्छ।' सुर्खेत हिँडेका जुम्ला सिंजाका बलबहादुर रावत दिनभर लगाएर मान्म आइपुगे। सडकको अवस्था सही भइदिएको भए उनी एकै दिन सुर्खेत पुग्थे। तर, कर्णाली राजमार्गका विभिन्न ठाउँमा हुने जामका कारण उनी आधाबाटोमै बास बस्नुपर्ने अवस्था आयो। नेताहरूले भोट माग्न ठूल्ठूला योजनासहितका आश्वासन बाँडेका छन्, बाटोको हालत भने यस्तो छ', उनी पीडा पोख्छन्, पहिला गाडी नहुँदा हिँडेर जान्थ्यौं, अहिले गाडी चढ्दा पनि सुख छैन। साँघुरो सडकमा ज्यानको बाजी लगाएर यात्रा गर्नुपर्ने बाध्यता छ, यसपालि पनि कुनै नेताले पनि राजमार्ग सुधार्ने योजना ल्याएनन्।' कर्णालीका कुनै उम्मेदवारले यो राजमार्गको स्तरोन्नति गर्ने योजना समावेश नगरेकाले भोट दिनुको कुनै अर्थ नहुने उनी बताउँछन्। कर्णाली राजमार्गको स्तरोन्नति मुद्दा यति बेला कालिकोटका मतदाताको मात्र होइन, कर्णालीवासीकै साझा माग बनेको छ। कर्णालीको भाग्यरेखा मानिने यो राजमार्गको अवस्था जीर्ण छ। पहिरो र बाढीका कारण भत्किएको सडकको सुधार हुन सकेको छैन। साँघुरो भएका कारण दोहोरो सवारी सञ्चालन हुने अवस्था छैन। अधिकांश स्थानमा खाल्टाखुल्टी र हिलोका कारण घन्टौं जाम हुने गरेको छ। साँघुरो सडकका कारण धेरैले अकालमै ज्यान गुमाइसकेका छन्। दुर्घटनाकै कारण मृत्युमार्ग'को उपनाम पाएको यो राजमार्ग सुधारका लागि कर्णालीका दल र उम्मेदवारले प्राथमिकता नदिएपछि कर्णालीवासी निराश देखिएका छन्। यसपालि भोट माग्न आउने उम्मेदवारलाई यहाँका मतदाता एउटै प्रश्न सोध्छन्, कर्णाली राजमार्गको सुधार कहिले हुन्छ ? ' कालिकोटका उम्मेदवारले मतदातालाई विभिन्न आश्वासन बाँडिरहेका छन्। तर, राजमार्ग सुधारका लागि उनीहरूसँग कुनै ठोस योजना छैन। यहाँका दलले घोषणापत्रमा ग्रामीण सडकलाई प्राथमिकतामा राखे पनि कर्णाली राजमार्गलाई उपेक्षा गरेको भन्दै मतदाता रुष्ट छन्। उनीहरूले उम्मेदवारलाई ग्रामीण सडकसँगै यो राजमार्गको स्तरोन्नति हुनुपर्ने माग राख्न थालेका छन्। कालिकोट लालुकी ५२ वर्षीया गौमाया शाहीले गाडी देखेको एक दशक मात्र भएको छ। तर, उनलाई अहिले पनि गाडी चढ्न डर लाग्छ। बारम्बार कर्णाली राजमार्गमा भइरहने दुर्घटनाका कारण उनी यात्रा गर्न डराउँछिन्। सदरमुकाम मान्ममा किनमेल गर्न आएकी उनले भनिन्, सिंहदरबार गाउँमै आयो रे !, अब राजधानी पनि यतै बनाउने हो भन्छन् तर हामीलाई त्यो सिंहदरबारभन्दा पहिला यो सडक महत्वपूर्ण छ, जसले सडक बनाउँछ, त्यसलाई नै भोट दिने हो।' कालिकोट पिली निवासी लक्ष्मी विष्टको पनि यस्तै गुनासो छ। भन्छिन्, आजसम्म पाँच पटक भोट हाले पनि कसैले केही काम गरेनन्। न गाउँमा सडक छ न त बिजुली नै। यसपटक दुःख गरेर भोट हाल्न गइन्न, काम नलाग्ने भोट हालेर के गर्नु ? ' उनले पनि यसपालि जिल्लाका उम्मेदवारले बाँडेका आश्वासनलाई विश्वास गरेकी छैनन्। उनी थप्छिन्, नेताले जितेर गए तर हाम्रा दिन भने उस्तै छन्। कसका कुरा विश्वास गर्नु ? कसैले पनि वचन पूरा गरेनन्।' कालिकोटवासीको मात्र होइन, कर्णाली राजमार्गको स्तरोन्नतिको मुद्दा यति बेला कर्णालीवासीकै साझा माग नै बनेको छ। मतदाताको मुख्य माग कर्णाली राजमार्गको सुधार भए पनि उम्मेदवार र दलहरूले स्थानीय गाउँ र टोलको मत तान्ने गरी एजेन्डा लिएर प्रचारमा जुटेका छन्। मतदाता फकाउन दल र तिनका उम्मेदवार व्यस्त रहेका बेला यहाँका बासिन्दा भने कर्णाली राजमार्गको सुधार र गाउँमा सडक विस्तारको एजेन्डा बोकेका उम्मेदवार खोजिरहेका छन्।"
साउद र धामीको कडा टक्कर,कञ्चनपुर : कञ्नपुर२ को प्रतिनिधिसभा निर्वाचनमा एनपी साउद र नरबहादुर धामीको कडा टक्कर देखिएको छ। वामगठबन्धनका तर्फबाट उम्मेद्वार बनेका धामी र नेपाली कांग्रेसबाट उम्मेदवार बनेका साउदको कडा टक्कर देखिएको हो। कन्चनपुर २ प्रतिनिधिसभामा बामगठबन्धनले मात्रै होइन कतिपय काग्रेसका कार्यकर्ताले समेत धामीलाई रुचाएका छन्। पूर्व मन्त्रीसमेत रहेका साउद दुइपटकसम्म यही क्षेत्रबाट निर्बाचित भए पनि जनताले प्रत्यक्ष अनुभूति गर्न नपाएको भन्दै रुष्ट कांग्रेसकै कार्यकर्ता रुष्ट भएका छन्। २०६४ को निर्वाचनमा साउद नेकपा माओवादी केन्द्रका नेता देबिलाल चौधरीसँग पराजित भएका थिए। त्यतिबेला फराकिलो मतान्तरले पराजित बनेका साउद अहिलेको वामगठबन्धनसँग प्रतिष्पर्धा गर्दै छन्। धामीको व्यक्तिगत छवी राम्रो भएको र साउद पटकपटक मन्त्री बन्दा पनि केही विकास नगरेकाले काग्रेसकै कतिपय कार्यकर्ताले साउदको विरोध गर्दै आएका छन् । विद्यार्थी अवस्थादेखि नै राजनितिमा होमिएका धामीले सिद्धनाथ बहुमुखी क्याम्पसबाट राजनितीशास्त्रमा प्रथम श्रेणीमा स्नातकोत्तर पास गरेका छन्।
विप्लवका अधिकांश नेता कार्यकर्ता भूमिगत,"काठमाडौं : चुनाव बिथोल्न खोजेको आरोपमा प्रहरीले विभिन्न जिल्लाबाट नेत्रविक्रम चन्द विप्लव नेतृत्वको नेपाल कम्युनिस्ट पार्टीका तीन सय बढी कार्यकर्तालाई पक्राउ गरेको छ । रुकुममा पूर्वगृहमन्त्री जनार्दन शर्मा र रोल्पामा माओवादी नेता कृष्णबहादुर महरामाथि लक्ष्य गरेर बम विस्फोट भएपछि प्रहरीले विप्लवका कार्यकर्ता पक्राउ गर्न थालेको हो । प्रहरी नेतृत्वले प्रधानमन्त्री एवं गृहमन्त्री शेरबहादुर देउवालाई विप्लवका कार्यकर्ता समात्न ढिलो गरी निर्देशन दिएको कुरा व्यक्त गर्न नसके पनि अहिले प्रहरी वृत्तमा सरकारको निर्देशन ढिलाइ भएकै कारण कमै मात्र पक्राउ भएको विश्लेषण गरिएको छ । प्रहरी मुख्यालयका अनुसार अहिले विप्लवका अधिकांश कार्यकर्ता भूमिगत छन् । एक उच्च प्रहरी अधिकृतले भने, तत्कालीन नेकपा माओवादीबाट चोइटिएर गएकामध्ये करिब हजार जना कार्यकर्ता ध्वंसात्मक गतिविधिमा लागेको आकलन गरिएको छ । तल्लोस्तरमा भने आफूलाई विप्लवका कार्यकर्ता भनेर नचिनाउने तर सुराकी गरिरहनेको संख्या ठूलै छ । सरकारले विप्लवका कार्यकर्तामाथि धरपकड गर्न ढिलो निर्देशन दिएकाले थोरै मात्रै कार्यकर्ता पक्राउ परेको ती प्रहरी अधिकृतको भनाइ छ । हामीले एक महिनादेखि नै विप्लवका कार्यकर्ता पक्राउ गर्न थालौं भनेर सरकारसँग अनुमति माग्यौं तर स्वीकृति पाइएन । धेरै भूमिगत भइसकेपछि मात्रै सरकारबाट निर्देशन आएकाले प्रहरीले पक्राउ गर्न सकेन भन्नुको कुनै तुक देखिँदैन, उनले भने। प्रहरी प्रवक्ता डीआइजी मनोज नेउपानेले दिएको जानकारीअनुसार हालसम्म तीन सय ५ जना मात्र पक्राउ परेका छन् । प्रहरीले केन्द्रीयस्तरका दुई नेता सरला रेग्मी र मानिक लामालाई पनि पक्राउ गरेको छ । उनीहरू नेकपा केन्द्रीय सदस्य हुन् । चितवन प्रहरीले विप्लवका जिल्ला इन्चार्ज लालबहादुर बिसीलाई पनि पक्राउ गरेको छ । विप्लवले राजनीतिक प्रतिशोधका आधारमा माओवादी केन्द्रका अध्यक्ष पुष्पकमल दाहाल वा उनको चुनावी सभामा विस्फोटका घटना गराउन सक्ने आशंकामा प्रहरीले निगरानी बढाएको छ । प्रहरीको विशेष ब्युरो टोली चितवनमा विशेष निगरानीका लागि खटिएका छन्। प्रवक्ता नेउपानेले पक्राउ परेकामाथि केहीलाई सार्वजनिक अपराध सजाय ऐनअन्तर्गत मुद्दा चलाइए पनि केहीमाथि अनुसन्धान भइरहेको बताए । उनले भने, धरपकड गर्ने क्रम जारी छ । सबै जिल्लाका इन्चार्जलाई चुनाव बिथोल्न खोज्नेलाई पक्राउ गर्न स्पष्ट निर्देशन दिइएको छ । प्रधानमन्त्री देउवाले सोमबार साँझ मात्रै चारवटै सुरक्षा निकायका प्रमुखलाई डाकेर चुनाव बिथोल्ने जोसुकै भए पनि पक्राउ गरेर कारबाही गर्न निर्देशन दिएका थिए । विप्लवका कार्यकर्ताले बुथ कब्जा गर्नेदेखि मतपेटिका लुट्नेसम्मको योजना बनाएको रिपोर्टिङ सुरक्षा निकायले देउवालाई गरेका थिए ।"
वाम एकता धर्तीको कुनै पनि ताकतले रोक्न सक्दैन : खनाल,"इलाम : पूर्वप्रधानमन्त्री एवं इलाम क्षेत्र नं १ का उम्मेदवार झलनाथ खनालले वाम शक्तिबीच एकता अब धर्तीको कुनै पनि शक्तिले रोक्न नसक्ने बताएका छन् । इलामको माइजोगमाई गाउँपालिका६ प्याङमा भएको कार्यक्रममा उनले वाम गठबन्धनबाट अब पार्टी एकता हुन्छ । यसलाई धर्तीको कुनै पनि शक्तिले रोक्न सक्दैन् उनले भने । पार्टी एकताको कुरामा विपक्षी पार्टीले नकारात्मक प्रचार गरेको आरोप नेता खनालले लगाए । प्रतिनिधिसभा र प्रदेशसभाको निर्वाचनपछि संविधान पूर्ण कार्यान्वयन हुने उल्लख गर्दै उनले निर्वाचनपछि यस क्षेत्रको परम्परागत कृषि प्रणालीलाई आधुनिकीकरण गर्दै लैजाने विचार व्यक्त गरे । जनताले चाहेजस्तो विकास नभए पनि क्षेत्र नं १ मा धेरै विकास निर्माण भएका छन्, केही बाँकी छन् तिनलाई पनि निर्वाचनपछि पूर्णता चर्चा गर्दै नेता खनालले लोकतान्त्रिक विकास र समृद्धि कम्युनिष्टको एजेण्डा भएको र देशमा अव आउने परिवर्तनको नेतृत्व पनि वाम गठबन्धनले नै गर्ने उल्लेख गरे।"
नाका विस्तार योजना माग्दै मतदाता,"संखुवासभा : चीनको स्वशासित क्षेत्र तिब्बतसँग जोडिएको किमाथांका नाका विस्तारका लागि स्थानीयले उम्मेदवारसँग योजना माग गरेका छन् । त्रिदेशीय व्यापारिक नाकाका रूपमा लिइएको यो नाकाको विस्तार योजना मतदाताको प्राथमिकतामा परेको हो । दलभन्दा पनि जिल्लाको विकासमा टेवा पुर्याउने उम्मेदवारलाई प्रतिबद्धतासहित मतदान गर्ने पक्षमा रहेको होटल व्यवसायी चिरन राई बताउँछन् । व्यापारिक दृष्टिले नेपाल, चीन, भारत र बंगलादेशसम्म जोड्ने सम्भावना बोकेको किमाथांका नाका सञ्चालनमा आएको दुई दशक बिते पनि व्यवस्थित रूपमा विस्तार हुन सकेको छैन । यसलाई अब एजेन्डाका रूपमा लिएर आए भोट दिने लीलाबहादुर राईको भनाइ छ । चीनसँग खुला भएको डेढ दर्जन नाकामध्ये सबैभन्दा कम उचाइमा पर्ने अनि हिमपातले प्रभाव नपर्ने भएकाले किमाथांका उत्कृष्टमा पर्ने स्थानीय अगुवा जीवनाथ खनाल बताउँछन् । उम्मेदवारले संखुवासभालाई आर्थिक रूपमा समृद्ध बनाउन नाका विस्तारको एजेन्डा ल्याउनुको विकल्प नरहेको उनको भनाइ छ । सिगात्से हुँदै केरुङ नाकालाई प्राथमिकतामा राखे पनि दुई सय किलोमिटर टाढा रहेकाले प्रभावकारी किमाथांका नै भएको उनी सुनाउँछन् । सिगात्सेबाट तिंगिस्यन हुँदै किमाथांकाको दूरी नजिक पर्छ । किमाथांका नाकामा सञ्चालनमा रहेको सीमा प्रशासन र भन्सार कार्यालयसमेत २०५७ सालदेखि विस्थापित भई सदरमुकाममा छन् । सीमा सुरक्षाका लागि सशस्त्र प्रहरी खटाउने निर्णय भइसकेको छ । सशस्त्र द्वन्द्वकालमा विस्थापित कार्यालयलाई पुनःस्थापना गर्ने पक्षमा छन् जिल्लाका अगुवा । तर, केन्द्रीय पहुँच नपुगेकै कारण नार्का विस्तार गर्न समस्या भएको नागरिक अगुवा मनबहादुर लिम्बूको भनाइ छ । खाँदबारीबाट किमाथांकासम्मको एक सय ८५ किलोमिटर सडक ६ वर्षयता ट्र्याक खोल्ने प्रक्रियामै छ । तीन सय ७६ किलोमिटर दूरीको रानीविराटनगरखाँदबारीकिमाथांका सडक (कोसी राजमार्ग) चीन, नेपाल हुँदै भारत जोड्ने मुलुककै छोटो राजमार्ग हो । यो सडक कालोपत्रे भए दुई छिमेकी राष्ट्र र बंगलादेशसम्मको व्यापार विस्तारमा सहज हुनेछ । तर, ६ वर्षअघि ट्र्याक खोल्न थालेको तिब्बतसँग जोड्ने राजमार्ग निर्माणले गति लिन सकेको छैन । व्यापारिक दृष्टिले नेपाल, चीन, भारत मात्र होइन, बंगलादेशसम्म जोड्ने सम्भावना बोकेको किमाथांका नाका सञ्चालनमा आएको दुई दशक बिते पनि व्यवस्थित रूपमा विस्तार हुन सकेको छैन । राजनीतिक अस्थिरता मात्र होइन, जनप्रतिनिधिकै कम इच्छाशक्तिले नाका विस्तारमा ढिलाइ भएको आरोप जिल्लावासीले लगाउँदै आएका छन् । भोट माग्नेभन्दा पनि किन दिने' भन्ने प्रश्न गरिरहेका छन् उनीहरू । हामीलाई समृद्ध जिल्लाको खाका दिनुपर्छ अनि निर्वाचित गराउने जिम्मा लिन्छौं', मतदाता गंगा विष्ट भन्छन् । किमाथांका नाका सञ्चालनका लागि चीनसँग सहमतिसमेत भइसकेको छ । यसअघि संविधानसभा निर्वाचन लडेका उम्मेदवार नै यसपटक पुनः प्रतिस्पर्धामा छन् । नेपाली उत्पादनको बजार प्रवद्र्धनका लागि यो नाकाले ठूलो भूमिका निर्वाह गर्ने भएकाले चुनावी एजेन्डा मात्र नभई व्यक्तिगत रूपमा पनि लागिपरेको कांग्रेसका तर्फबाट प्रतिनिधिसभा सदस्य उम्मेदवार दीपककुमार खड्का बताउँछन् । किमाथांका भोटखोला मात्र नभई पूर्वी क्षेत्र र आसपासका जिल्ला हुँदै काठमाडौंसम्मको व्यापारिक केन्द्र बन्ने भएकाले आफ्नो क्षेत्रको विकासमा कटिबद्ध भई लाग्दै आएको वाम गठबन्धनका उम्मेदवार राजेन्द्र गौतमको भनाइ छ । तीन दशकअघि छोटी भन्सारका रूपमा स्थापना भएको किमाथांका भन्सार कार्यालयलाई समयानुसार विस्तार गर्नुपर्ने देखिएको छ । १० रुपैयाँ राजस्व बुझाउन चार दिनसम्म पैदल हिँडेर सदरमुकाम आउनुपर्ने बाध्यता रहेको भन्दै स्थानीय तहले पनि कार्यालय स्थापना गर्न माग गरेका छन् । भौतिक पूर्वाधार, सुरक्षा र मन्त्रालयको स्पष्ट धारणा नहुँदा कार्यालय विस्तारमा चुनौती भएको प्रमुख जिल्ला अधिकारी शिवराज जोशीको भनाइ छ । निजामती स्तरबाट काम हुनुपर्नेमा प्रहरीको सहयोग लिँदै आएको उल्लेख गर्दै उनले यसमा जनप्रतिनिधिको भूमिका नै प्रमुख हुने बताए । सरकारले नै गरिब गाउँपालिका भनेर घोषणा गरेको भोटखोलाको गरिबी, निरक्षरता, भोकमरी र महामारीलगायत समस्या नाका विस्तारले घट्ने स्थानीयको अपेक्षा छ । उवा, जौ, आलु र मकै उत्पादन हुने यो गाउँपालिकामा उत्पादित अन्नले तीन महिना पनि खान पुग्दैन । समुद्री सतहबाट दुई हजार मिटरभन्दा माथिको भूभागमा रहेको यो क्षेत्रमा अधिकांश लोपोन्मुख सिङसवा, भोटे र नावा जातिको बसोबास छ । उनीहरू निःशुल्क माध्यमिक शिक्षा, अनिवार्य उच्च शिक्षा, पोषण र खोपयुक्त बालबालिका, न्यूनतम आहार, स्वास्थ्य, शिक्षा, यातायात, सञ्चार सुविधाबाट वञ्चित छन् । यी समस्या समाधानका लागि पनि नाका विस्तार पहिलो एजेन्डा भएको भोटखोला१, किमाथांकाका अध्यक्ष तेन्छेवी शेर्पाको भनाइ छ ।"

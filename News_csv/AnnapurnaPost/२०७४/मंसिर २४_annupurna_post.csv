शीर्षक,विवरण
वाम सफलता,"प्रतिनिधिसभा र प्रदेशसभाको मतगणना कार्य जारी छ। प्रारम्भिक मतगणनामा वाम गठबन्धनको पक्षमा जनलहर आएको देखिएको छ भने पहिलो ठूलो पार्टी कांग्रेस रक्षात्मक अवस्थामा छ। मतगणनाको प्रारम्भिक प्रवृत्ति अन्तिमसम्म कायम हुने लक्षण देखिएकाले अब नेपाली राजनीतिमा एकमना वाम गठबन्धनको सरकार गठन हुने सम्भावना अधिक देखिएको छ। नेपाल धेरै वामपन्थी जनमत भएको देश भनेर यसअघिका संविधानसभालगायतका निर्वाचन परिणामहरूले पनि देखाइसकेको हो। यसपटक दुईवटा ठूला कम्युनिस्ट पार्टीबीच चुनावी तालमेल भएपछि वामपन्थीहरूले ठूलो जित हात पार्ने भएका छन्। २०४६ सालको राजनीतिक परिवर्तनपछि ०५१ सालमा एमालेको अल्पमतको सरकार बनेयता कम्युनिस्टहरू पटकपटक सत्तामा पुगिसकेका छन्। एमाले र माओवादी पृष्ठभूमिका कम्तीमा आधा दर्जन नेता प्रधानमन्त्री भइसकेका छन्। यद्यपि अहिले भएको वाम गठबन्धनको जितले नेपाली राजनीतिमा कम्युनिस्ट जनमतको बलियो पकड रहेको पुष्टि गरेको छ। वाम गठबन्धनको पक्षमा बलियो जनमत देखा पर्नुका पछाडिको सबैभन्दा ठूलो कारण यी दलहरूले अघि सारेको राजनीतिक स्थायित्व, विकास र आर्थिक समृद्धिको नारा हो। यी दलले अघि सारेको समृद्धि र स्थायित्वको नारा जनताले रुचाएको देखियो भने वामपन्थीले जिते देशमा अधिनायकवाद आउँछ' भनेर विपक्षीले गरेको तर्कलाई नरुचाएको देखियो। चिराचिरामा विभाजित वामशक्ति एक ठाउँमा आउँदा त्यसले वामपन्थी कार्यकर्तामा उत्साह ल्याएको पनि देखियो। तालमेल हुँदै एकतामा जाने एमाले र माओवादीको निर्णयले यो जनमतले एक हदसम्म अनुमोदन गरेको देखियो। चुनावी नतिजामा वाम गठबन्धनले सत्ता सञ्चालन गर्ने तहमै जित्दै गरेको प्रारम्भिक अनुमान भइरहेका बेला यसको सार्थकता प्रमाणित गर्ने चुनौती पनि त्यत्तिकै छ। सम्पूर्ण मतपरिणामपश्चात् राजनीतिक शक्ति सन्तुलनको अवस्था के हुनेछ, त्यसअनुरूप आगामी राजनीतिक परिदृश्यहरू अघि बढ्दै जानेछन्। यद्यपि चुनावपछि वाम गठबन्धनकै नेतृत्वमा सरकार गठन हुने अनुमान गर्न सकिने प्रारम्भिक नतिजाहरूले देखाएका छन्। त्यसो हुँदा यस वाम गठबन्धनको पहिलो चुनौती नै दुई पार्टीबीच सत्ता बाँडफाँट, तल्लो तहदेखि केन्द्रसम्मको पार्टी एकता, मुख्य ओहोदाहरूको भागबन्डा आदि हुनेछ। त्यस्तै यो गठबन्धनले आर्थिक समृद्धि, विकास अनि राजनीतिक स्थायित्वको नारा अघि सार्दै गर्दा यसतर्फ बढ्ने कार्यक्रम के हुन् ? आशा, अपेक्षा र सपना नै सपना पालेर बसेका जनतालाई यिनले केकसरी सम्बोधन गर्दै जानेछन् ? यी सबै कुराले वाम गठबन्धन जितको सार्थकता रहनेछ। वामपन्थीहरूले यो चुनावबाट शक्ति आर्जन गरेका छन्। शक्ति बढ्दै जाँदा त्यसले उन्माद ल्याउने प्रशस्त सम्भावना हुन्छ। जितको सार्थकता र स्थायित्व वाम गठबन्धन शक्ति उन्मादबाट कति विमुख हुन्छ, त्यसले पनि निक्र्योल हुनेछ। लोकतान्त्रिक प्रणालीलाई मजबुत बनाउँदै यसको सुदृढीकरण, मुलुक नयाँ संरचनामा जाँदै गरेको र नयाँ अभ्यास भएकाले यसलाई बलियो बनाउनेतर्फ गठबन्धनको ध्येय केन्द्रित हुनुपर्छ। जनमतको मूल आदेश राजनीतिक स्थिरता र समृद्धि हो। उसका व्यवहार र कार्यक्रम यसैतर्फ लक्षित हुनुपर्छ। जितको अहंकार होइन, सबैलाई समेट्दै लोकतान्त्रिक पद्धतिअनुरूप आफूलाई थप जिम्मेवार शक्तिका रूपमा विकास गर्न सक्नुपर्छ। लोकतन्त्रको मुख्य आधार निर्वाचन हो। निर्वाचनको जनादेशको सम्मान सबैले गर्नुपर्छ। अहिले जित र सरकार सञ्चालन वामपन्थी शक्तिहरूका हातमा जाँदैछ। यसलाई यो शक्तिले अवसरको रूपमा लिन सक्नुपर्छ। नेपाली राजनीति लामो समयदेखि निराशा, अव्यवस्थापन र अस्थिरताको भुमरीमा छ। यद्यपि यसबीच राजनीतिक रूपमा निकै अगाडि बढेको अवस्था छ। राजनीतिक उपलब्धिलाई संस्थागत गर्दै नयाँ संविधानलाई बलियो बनाउँदै संघीय गणतान्त्रिक मुलुकको भविष्य कोर्ने जुन गहन जिम्मेवारी वाम शक्तिको काँधमा आउँदैछ, त्यसलाई पूरा गर्न सके मात्रै अहिलेको जितको सार्थकता रहन्छ।"
"गच्छदारविरुद्ध भगवतीको अग्रता कायमै, अर्थमन्त्री कार्की विजय नजिक",इनरुवा : सुनसरी क्षेत्र नम्बर ३ मा उपप्रधानमन्त्री विजयकुमार गच्छदारलाई अग्रता लिन समस्या देखिएको छ। तीन दिनदेखिको मत गणनाको परिणमअनुसार गच्छदार एमालेकी भगवती चौधरीसँगको प्रतिष्पर्धामा पछाडि परेका छन्। पछिल्लो मत परिणमअनुसार एमालेकी भगवती चौधरीको १८ हजार ८ सय मत प्राप्त गरी अग्रस्थान कायम गरेकी छन्। गच्छदारले १७ हजार २ सय ८३ मत प्राप्त गरेका छन्। भगवती सँगको प्रतिष्पर्धामा गच्छदारले आइतबार भने मतअन्तर घटाएका छन्। आइतबार बिहानसम्म भगवतीले गच्छदारलाई २५ सय मतले पछि पारेकी थिइन्। क्षेत्र नम्बर ३ मा कुल खसेको ८७ हजार मतमध्य आधा मत गनि सकिएको छ। अझै आधा मत गन्न्न बाँकी रहेका कारण गच्छदारले मतअन्तर घटाएर निर्वाचनको नतिजा आफ्नो पक्षमा आउने गच्छदारको दावी छ। क्षेत्र नम्बर ४ मा भने अर्थमन्त्री तथा कांग्रेस नेता ज्ञानेन्द्र कार्की विजय नजिक पुगेका छन्। पछिल्लो मत परिणामअनुसार कार्कीले २३ हजार ९ सय ९१ मत प्राप्त गरेका छन्। उनका प्रतिष्पर्धी एमालेका रमेश श्रेष्ठले १८ हजार ६ सय २५ मत प्राप्त गरेका छन्। यस क्षेत्रमा ७५ हजार एक सय १२ मत खसेकोमा ५३ हजार ८ सय २७ मत गणना भइसकेको छ। क्षेत्र नम्बर १ मा संघीय समाजवादी फोरमका वरिष्ठ नेता अशोककुमार राईलाई झण्डै दोब्बर मत अन्तरले पछि पार्दै एमालेका जयकुमार राईले अग्रता लिएका छन्। एमालेका जयकुमारले ३१ हजार ७ सय ८९ मत प्राप्त गरी अग्रस्थानमा देखिएका छन्। समाजवादीका अशोकले भने १६ हजार एक मत प्राप्त गरेका छन्। क्षेत्र नम्बर २ मा कांग्रेसका सीतारम महतोले आफ्नो अग्रतालाई कायमै राखेका छन्। उनले २२ हजार ४ सय ७५ मत प्राप्त गरेका छन्। यस क्षेत्रमा माओवादी केन्द्रका डम्मरु सुवेदीले १९ हजार ९४ मत प्राप्त गरेका छन्। प्रदेश सभातर्फ क्षेत्र नम्बर १ को (ख) मा एमालेका सचिव तथा प्रदेश एक का मुख्यमन्त्रीका दावेदार भीम आचार्यले सुरवाती अग्रता लिएका छन्। आचार्यले २हजार ७ सय ४७ मत प्राप्त गरेका छन। उनका प्रतिष्पर्धि कांग्रेसका बृद्धि कट्वालले एक हजार ५ सय ७० मत प्राप्त गरेका छन्। क्षेत्र नम्बर २ को (क) मा एमालेका सर्वध्वज साँवाले १३ हजार ३ सय ९५ मत प्राप्त गरेका छन्। कांग्रेसका हेमकर्ण पौडेलले ११ हजार एक सय ९६ मत प्राप्त गरेका छन्। क्षेत्र नम्बर ३ को (क) मा एमालेका लिलम बस्नेतले १३ हजार ७ सय ७० मत प्राप्त गरि अग्रस्थानमा देखिएका छन्। कांग्रेसका कुमार थापाले ११ हजार ५२ मत प्राप्त गरेका छन्। क्षेत्र नम्बर ४ को (ख) मा कांग्रेसका ताहिर अन्सारीले एक हजार ८ सय ९१ मत प्राप्त गरेका छन्। माओवादी केन्द्रका जापकर हुसेनले एक हजार २ सय ३७ मत प्राप्त गरेका छन् भने संघिय समाजवादीका मनोज यादवले एक हजार ३५ मत प्राप्त गरेका छन्। सुनसरी क्षेत्र नम्बर १ को (क) मा एमालेका प्रदिप भण्डारी र क्षेत्र नम्बर ४ को (ख) मा एमालेकै जगदिश कुसियत विजयी भैसकेका छन्। क्षेत्र नम्बर ३ को (ख) को मतगणना भने हुन सकेको छैन्।
सप्तरी ४ मा कांग्रेसका तेजुलाल चौधरी विजयी,राजविराज : सप्तरी ४ प्रतिनिधिसभा सदस्यमा नेपाली कांग्रेसका तेजुलाल चोधरी विजयी भएका छन् । पूर्व मन्त्रीलाई फराकिलो मत पछि पार्दै चौधरी विजयी भएका छन् । २४ हजार एक सय १३ मत ल्याएर चौधरी दोस्रो पटक निर्वाचित भएका हुन् । उनी २०७० सालको दोस्रो संविधानसभाको निर्वाचनमा कांग्रेसबाटै विजयी भएका थिए । चौधरीका निकटतम प्रतिद्वन्दी राजपाका उपाध्यक्ष मृगेन्द्रकुमार सिंह यादवले १४ हजार आठ सय ८६ मत ल्याए । यादवको यो दोस्रो पराजय हो । यादव गत संविधान सभाको निर्वाचनमा कांग्रेसकै सुरेन्द्र यादवबाट पराजित भएका थिए । वाम गठबन्धनका उम्मेदबार मों इस्लामले १४ हजार तीन सय पाँच मत प्राप्त गरे । फोटो तेजुलाल चौधरी ।
जितको मूल्य नसोध्नुहोस् : महन्थ ठाकुर,"जलेश्वर : महोत्तरी क्षेत्र नम्बर ३ मा राष्ट्रिय जनता पार्टी (राजपा) नेपालका अध्यक्ष मण्डलका सदस्य महन्थ ठाकुर विजयी भए। ठाकुरले २६ हजार ८ सय ४५ मत ल्याएर आफ्ना प्रतिद्वन्द्वी वाम गठबन्धनको तर्फबाट उमेदवार बनेका विजय चौधरीलाई हराएका हुन्। ठाकुरले १८ हजार १ सय ६९ को फराकिलो मतान्तरणले पराजित गरेका हुन्।। उनका प्रतिस्पर्धी चौधरी ८ हजार ६ सय ७६ मतमै सीमित रहे। महोत्तरी क्षेत्र नम्बर ३ मा नेपाली कांग्रेसले ठाकुरलाई साथ दिएको थियो। ठाकुरले उम्मेदवारी दिएपछि कांग्रेसले आफ्नो पार्टीबाट उम्मेदवार बनाएका प्रतिनिधि सभाका उमेदवार बजरंग नेपालीको उम्मेदवारी फिर्ता लिएको थियो। सर्लाही क्षेत्र नम्बर ६ बाट ०६४ र ०७० सालको संसदीय चुनावमा ठाकुर पराजित थिए। त्यसपछि सुरु भएको उनको पराजयको यात्रा भने यस पटक ब्रेक लागेको छ। १९९९ वैशाख २४ गते हालको महोत्तरी क्षेत्र नम्बर ३ पिपरा गाउँपालिका १ एकरहियामा जन्मेका ठाकुर पिता कुशेश्वर ठाकुरको जेठो सन्तान हुन्। जनकपुर स्थित राराव क्याम्पसमा प्राध्यापन गरेका उनी र कानुनमा स्नातक हुन्। २०२६ सालामा नेपाली कांग्रेसको विद्यार्थी संगठन नेपाल विद्यार्थी संघबाट राजनीति यात्रा सुरु गरेका थिए। लामो समयसम्म कांग्रेस पार्टीमा रहेर राजनीति गरेका ठाकुर ०६२०६३ मधेस आन्दोलनपछि कांग्रेसको महामन्त्रीको जिम्मेवारीमा रहेको बखत पार्टी छाडेका थिए। मधेशको अधिकारको माग गर्दै उनले कांग्रेस त्यागेका थिए। ठाकुरको परिवारमा अहिले एकमात्र छोरी छन्। श्रीमती र छोराको मृत्यपछि ठाकुर छोरीको साथमा बसेका हुन्। वभिन्न समयमा संचार, भौतिक आवास, कृषि, विज्ञान तथा प्रविधिमन्त्री समेत बनेका उनी समान हक र अधिकारको लडार्इंमा आफ्नो सम्पूर्ण जीवन बिताएका नेता हुन्। मधेस र मधेसी प्रतिको हेराइमा थोरै परिवर्तन भएपनि अझै धेरै परिवर्तन ल्याउन बाँकी छ, अन्नपूर्णसँग ठाकुरले भने, जितको मूल्य कति हुन्छ ? भनेर नसोध्नुस्। यसको कुनै मूल्य नै छैन। मिहिनत र परिश्रमपछि पाएको उपलब्धिले खुशी बनाएको छ। मलाई जिताउने मतदातालाई मनैदेखी धन्यवाद।"
स्याङ्जामा मतगणना सुरु,"स्याङ्जा : बिहीबार सम्पन्न प्रतिनिधिसभा र प्रदेशसभा निर्वाचनको मतगणना आइतबार साँझ पौने १० बजेबाट सुरु भएको छ। दलबीच आइतबार साँझ मात्र पुनः मतगणनाको सहमति जुटेपछि स्याङ्जामा चुनाव भएको चार दिनपछि मतगणना सुरु भएको हो। जिल्ला समन्वय समितिका चार सभाहलमा दुई प्रतिनिधिसभासहित चार प्रदेशसभाको मतगणना सुरु भएको हो। मंगलबारदेखि चारचार स्थानमा मतगणना गरेर छिटै मतपरिणाम सार्वजनिक गरिने मुख्य निर्वाचन अधिकृत रमेशकान्त अधिकारीले जानकारी दिए। शनिबार साँझ बसेको सर्वदलीय बैठकले आइतबार बिहान ८ बजे मतगणनाका बिषयमा छलफल गरेर ११ बजेबाट मतगणना सुरु गर्ने सहमति गरेको थियो। तर, विहान ८ बजे बस्ने भनिएको बैठक दिउँसो मात्र बसेको थियो। मतदान कार्य समाप्त भई रितपूर्वक मतपेटिका निर्वाचन अधिकृतको कार्यालयमा प्राप्त भइसकेको अवस्थामा आवश्यक सुरक्षा व्यवस्था मिलाई तत्काल मतगणना सुरु गर्न सम्बन्धित निर्वाचन अधिकृतलाई र आवश्यक सुरक्षा व्यवस्था मिलाउन जिल्ला प्रशासन कार्यालय स्याङ्जालाई निर्वाचन आयोगले निर्देशन दिएपछि दलहरु मतगणना गर्ने सहमतिमा पुगेका हुन्। नत्र वाम गठबन्धन र नेपाली कांग्रेसले दुबै पक्षलाई बुथ कब्जा गरी मत आफ्नो पक्षमा पारेको आरोप लगाउदै पुनः मतदानका लागि निर्वाचन अधिकृतको कार्यालयमा निवेदन दर्ता गराएका कारण मतगणना प्रभावित बनेको थियो। यसैबीच, जिल्ला प्रशासन कार्यालय स्याङ्जाले जिससको कार्यालय मतपेटिका राखिएको भवनबाट ५ सय मिटर क्षेत्रलाई अनिश्चितकालीन निषेधित क्षेत्र घोषणा गरेको छ। २ निर्वाचन क्षेत्र र ४ प्रदेश निर्वाचन क्षेत्र रहेको जिल्लामा क्षेत्र नम्बर १ बाट वाम गठबन्धनबाट नारायण मरासिनी र कांगे्रसबाट राजु थापा प्रतिस्पर्धामा छन्। प्रतिनिधिसभा क्षेत्र २ बाट कांगे्रसको तर्फबाट उपप्रधान तथा शिक्षामन्त्री गोपालमान श्रेष्ठ र वाम गठबन्धनबाट एमाले केन्द्रीय सदस्य पद्मा अर्याल प्रतिस्पर्धामा छन्। त्यस्तै, प्रतिनिधिसभा १ अन्र्तगत क मा नेपाली कांग्रेसका कमलप्रसाद पंगेनी र वाम गठबन्धनका (माओवादी) दीपकचर्ती मगर र प्रदेश ख मा नेपाली कांग्रेसका तुलसी गिरी र वाम गठबन्धनका (एमाले) मिनप्रसाद गुरुङ चुनावी प्रतिस्पर्धामा रहेका छन्। प्रतिनिधिसभा २ अन्र्तगत क मा नेपाली कांग्रेसका विष्णुप्रसाद पौडेल र वाम गठबन्धनका (एमाले) मोहनप्रसाद रेग्मी र प्रदेश ख मा नेपाली कांग्रेसका भागवतप्रकाश मल्ल र वाम गठबन्धनका (माओवादी) सूर्यप्रसाद गैह्रे पारशबीच प्रतिस्पर्धा छ।"
"प्रत्यक्षतर्फ ११९ सिटको नतिजा सार्वजनिक, कुन दलको कति ? पूर्ण विवरणसहित","काठमाडौं : प्रतिनिधिसभा निर्वाचन अन्तर्गत १६५ मध्ये ११९ सिटको नतिजा सार्वजनिक भएको छ। ४४ निर्वाचन क्षेत्रमा अहिले मतगणना जारी छ। स्याङ्जाका दुई निर्वाचन क्षेत्रमा भने दलीय विवादका कारण मतगणना सुरु हुन सकेको छैन। आइतबार राति १०ः३० अन्नपूर्ण इलेक्सन पोर्टलमा प्राप्त नतिजाअनुसार प्रतिनिधिसभामा ६७ सिट जितेर एमाले एक नम्बरमा छ। एमालेसँग गठबन्धन बनाएको नेकपा माओवादी केन्द्र २६ सिटसहित दोस्रो स्थानमा छ। यस्तै नेपाली कांग्रेस १४ सिट जितेर तेस्रो स्थानमा छ। संघीय समाजवादी फोरमले ५ र राजपाले ५ सिट जितेका छन्। नयाँ शक्ति नेपालले एक सिट जितेको छ। भने एक स्थानमा स्वतन्त्र उम्मेदवार विजयी भएका छन्। गणना भइरहेका ४४ क्षेत्रमध्ये एमालेले १३ सिट, माओवादी केन्द्रले ९ सिट र कांग्रेसले ६ सिटमा अग्रता कायम गरेका छन्। यस्तै संघीय समाजवादी फोरम ६ र राजपा ७ सिटमा अगाडि छन्। राष्ट्रिय जनमोर्चा, नेमकिपा र राप्रपा ११ सिटमा अगाडि छन्। एमाले १पवित्रा निरौला (खरेल, झापा  २ २महेश बस्नेत, भक्तपुर  २ ३मेटमणि चौधरी, दाङ  १ ४सुर्य प्रसाद पाठक, वाग्लुङ  १ ५केपी शर्मा ओली, झापा  ५ ६पार्वत गुरुङ,दोलखा  ७गोपालबहादुर बम, मुगू ८पोल्देन छोपाङ गुरुङ्ग,मनाङ ९गणेशसिंह ठगुन्ना, दार्चुला १०प्रदिप कुमार ज्ञवाली, गुल्मी१ ११रविन्द्र राज शर्मा, दैलेख १२कृष्णगोपाल श्रेष्ठ, काठमाण्डौ  ९ १३सुवासचन्द्र नेम्वाङ, ईलाम  २ १४ बृजेश कुमार गुप्ता, कपिलवस्तु  २ १५ नन्दलाल रोका क्षेत्री, बाँके३ १६भानुभक्त ढकाल, मोरंग  ३ १७नारायण प्रसाद खतिवडा, नुवाकोट  २ १८दलबहादुर राना, पाल्पा  १ १९कृष्ण लाल महर्जन, ललितपुर  २ २०ध्रुवकुमार शाही, सुर्खेत  १ २१जीवनराम श्रेष्ठ, काठमाण्डौ ८ २२दामोदर भण्डारी, बैतडी २३विष्णु प्रसाद पौडेल, रुपन्देही२ २४पदम गिरी, पर्वत१ २५भुमिप्रसाद त्रिपाठी, धादिङ१ २६यज्ञराज सुनुवार, ओखलढुंगा २७सोम प्रसाद पाण्डेय, पाल्पा२ २८हृदयेश त्रिपाठी, नवलपरासी (प्र ५)१ २९घनश्याम खतिवडा,मोरंग१ ३०कृष्णबहादुर राई,काठमाण्डौ३ ३१रविन्द्रप्रसाद अधिकारी, कास्की२ ३२गोकर्ण राज विष्ट, गुल्मी२ ३३कृष्ण प्रसाद दहाल, मकवानपुर१ ३४माधवकुमार नेपाल, काठमाण्डौ २ ३५प्रेम प्रसाद तुलाचन, मुस्ताङ१ ३६योगेशकुमार भट्टराई, ताप्लेजुङ१ ३७हिराचन्द्र केसी हिराचन्द्र केसी, दाङ३ ३८जगतबहादुर सुनार (विश्वकर्मा) कास्की३ ३९खगराज अधिकारी, कास्की१ ४०राजबहादुर बुढाक्षेत्री, दैलेख२ ४१भैरवबहादुर सिंह, बझाङ ४२केदार सिग्देल, तनहुँ२ ४३बसन्त कुमार नेम्वाङ, पाँचथर ४४ ईश्वर पोखरेल, काठमाण्डौ५ ४५शेरबहादुर तामाङ, सिन्धुपाल्चोक२ ४६धनबहादुर बुढा, डोल्पा ४७नारदमुनि, कैलाली५ ४८भुपेन्द्रबहादुर थापा, म्याग्दी१ ४९कृष्णभक्त पोख्रेल, चितवन२ ५०झलनाथ खनाल, ईलाम१ ५१लालप्रसाद साँवा लिम्बू, झापा४ ५२घनश्याम भुसाल, रुपन्देही३ ५३नवराज सिलवाल, ललितपुर१ ५४खेमप्रसाद लोहनी, धादिङ २ ५५राजेन्द्रकुमार राई, धनकुटा१ ५६रामवीर मानन्धर, काठमाण्डौ७ ५७कृष्ण कुमार श्रेष्ठ, तनहुँ  १ ५८लालबहादुर थापा, बाजुरा१ ५९लिलानाथ श्रेष्ठ,सिराहा३ ६०लालबाबु पण्डित, मोरंग६ ६१विशाल भट्टराई खोटाङ ६२गणेशकुमार पहाडी, सिन्धुली१ ६३विरोध खतिवडा, मकवानपुर२ ६४दलबहादुर राना, पाल्पा१ ६५जयकुमार रार्इ, सुनसरी१ ६६भीमबहादुर रावल,अछाम१ ६७सुरेन्द्रप्रसाद पाण्डे, चितवन१ माओवादी १पम्फा भुसाल, ललितपुर ३ २कमला रोका, रुकुम(प्र ५) ३दुर्गबहादुर रावत, कालिकोट ४चक्रपाणी खनाल, कपिलवस्तु१ ५देवेन्द्र पौडेल, वाग्लुङ२ ६सुदन किराती, भोजपुर ७श्याम कुमार श्रेष्ठ, रामेछाप ८हरिवोल प्रसाद गजुरेल, सिन्धुली२ ९सुरेशकुमार राई, उदयपुर२ १०सुरेन्द्रकुमार कार्की, झापा१ ११शक्तिबहादुर वस्नेतजाजरकोट १२शिव कुमार मंडल केवट, मोरंग  ५ १३वर्षमान पुन, रोल्पा १४प्रभु साह, रौतहट३ १५हेमकुमार राई, सोलुखुम्बु १६गजेन्द्रबहादुर महत, जुम्ला १७जनार्दन शर्मा, रुकुम (प्र ६) १ १८हरि राज अधिकारी, गोरखा१ १९सन्त कुमार थारु, बर्दिया२ २०अग्निप्रसाद सापकोटा, सिन्धुपाल्चोक  १ २१हितबहादुर तामाङ, नुवाकोट१ २२अमनलाल मोदी, मोरंग४ २३कृष्णबहादुर महरा, दाङ२ २४देव प्रसाद गुरुङ, लमजुङ१ २५महेश्वर जंग गहतराज (अथक), बाँके१ २६गौरीशंकर चौधरी, कैलाली३ कांग्रेस १शेरबहादुर देउवा, डडेलधुरा २आलम मोहम्मद, रौतहट२ ३राजेन्द्रकुमार केसी, काठमाण्डौ१० ४प्रकाशमान सिंह, काठमाण्डौ१ ५गगन कुमार थापा, काठमाण्डौ४ ६मोहन आचार्य, रसुवा१ ७भिमसेन दास प्रधान, काठमाण्डौ६ ८भरत कुमार शाहा, रुपन्देही ५ ९यादव प्रमोद कुमार यादव, रुपन्देही४ १०संजय कुमार गौतम,बर्दिया१ ११देव प्रसाद तिमलसेना, रौतहट४ १२अभिषेक प्रताप शाह, कपिलवस्तु३ १३मिनेन्द्रप्रसाद रिजाल, मोरंग२ १४तेजुलाल चौधरी तेजुलाल, सप्तरी४ फोरम १उपेन्द्र यादव, सप्तरी२ २मोहम्मद ईश्तियाक राई, बाँके२ ३डा सूर्यनारायण यादव, सप्तरी१ ४रामसहाय प्रसाद यादव ५रामवावु कुमार यादव, बारा३ राजपा १राजेन्द्र महतो, धनुषा३ २एकवाल मियाँ, बारा४ ३अनिल कुमार झा, रौतहट१ ४चन्द्रकान्त चौधरी, सप्तरी३ ५महन्थ ठाकुर , महोत्तरी३ नयाँ शक्ति डाबाबुराम भट्टरार्इ, गोरखा२ स्वतन्त्र छक्कबहादुर लामा, हुम्ला"
डन गणेश लामालाई हराउँदै वाम गठबन्ध विजयी,"काभ्रे : काभ्रे क्षेत्र नम्बर १ प्रदेशसभा (ख) मा उम्मेदवार बनेका चर्चित डन गणेश लामा पराजित भएका छन्। नेपाली कांग्रेसबाट उम्मेदवार बनेका गणेश वाम गठबन्धनको तर्फबाट उम्मेदवार बनेका एमालेका चन्द्र लामासँग ४ हजार १ सय ७७ मतले पराजित भएका हुन्। विजयी चन्द्र लामाले २४ हजार ४ सय ४७ मत प्राप्त गरे भने गणेश लामाले २० हजार २ सय ७० मत पाएका छन्। को हुन चन्द्र लामा ? प्रतिनिधिसभा १ को प्रदेश ख का उम्मेदवार लामाको जन्म नमोबुद्ध नगरपालिका८ डडाउने पोखरीमा २०३८ सालमा पिता जितबहादुर र माता अष्ठमाया तामाङको कोखबाट जन्मेका हुन । स्नातक तहसम्म अध्यन गरेका उनले लामा २०४८ सालदेखि राजनीतिमा सक्रीय छन् । निर्माण व्यवसायी संघ काभ्रेका अध्यक्ष, एमालेको युवा संगठन युवा संघ नेपालको केन्द्रीय उपाध्यक्ष रहेका छन् ।"
"नुवाकोटका सबै क्षेत्रमा वाम, महत र केसी परिवारको विरासतमा धक्का","नुवाकोट : संविधानसभाबाट संविधान निर्माणपछि पहिलो पटक भएको प्रतिनिधिसभा र प्रदेशसभा निर्वाचनमा नुवाकोटबाट नेपाली कांग्रेसका दुई पुराना र प्रभावशाली नेताहरु डारामशरण महत र अर्जुननरसिंह केसी पराजित भएका छन्। केसीका भाई र डा महतका भतिजसमेत प्रदेशसभामा पराजित भएका छन् । नुवाकोटमा पहिलो पटक सबै क्षेत्रमा कम्युनिस्टले कब्जा जमाएको छ । नुवाकोट क्षेत्र नं १ मा माओवादी केन्द्रका नेता तथा पूर्व युवा तथा खेलकूदमन्त्री हितबहादुर तामाङ ३६४७३ मत प्राप्त गरी विजयी भएका छन् । उनले कांग्रेस नेता डारामशरण महतलाई ८५५३ मतान्तरले पराजित गरेका हुन्। नुवाकोट क्षेत्र नं १ मा ६९६९८ मत खसेकोमा सदर ६६०२८ मत गणना हुँदा तामाङका निकटतम प्रतिद्वन्दी पूर्वअर्थमन्त्री डा महतले २७९२० मत प्राप्त गरेको निर्वाचन अधिकृत गोपाल लामिछानेले जानकारी दिए । गत २०५१ सालको मध्यावधि निर्वाचनदेखि लगातार सबै चुनाव जित्दै आएका डामहतको विजय यात्रालाई हितबहादुरले रोकिदिएका हुन् । यसअघि पहिलो संविधानसभा २०६४ र दोश्रो संविधान सभा २०७० मा महतसँग हितबहादुर तामाङ पराजित भएका थिए । तेस्रो पटकमा तामाङले डा महतको विजय यात्रा रोक्दै आफूलाई ह्याट्रिक पराजय हुनबाट जोगाएका छन् । रामशरण महत २०४८ सालको आम निर्वाचनमा नुवाकोट क्षेत्र नं १ मा राप्रपाका डा प्रकाशचन्द्र लोहनीसँग पराजित भएका थिए । २०५१ सालको मध्यावधि निर्वाचनमा क्षेत्र परिवर्तन गरेर उम्मेदवार वनेका डा रामशरण महत त्यसपछि लगातार नुवाकोट क्षेत्र नं २ को नेतृत्व गर्दै पटकपटक अर्थमन्त्री भइसकेका छन् । डा महतले २०५१, २०५६, २०६४ र २०७० को निर्वाचन क्षेत्र नं २ बाटै जितेका हुन् । डा महत नेपाली कांग्रेसका आर्थिक नीतिका योजनाकारसमेत हुन् । सदरमुकाम विदुरसहित रहेको क्षेत्र नं २ मा एमाले नुवाकोटका अध्यक्षससमेत रहेका नारायणप्रसाद खतिवडाले कांग्रेसका हस्ती अजुर्ननरसिंह केसीलाई १०५५७ मतान्तरले पराजित गरे। सदर मत ६५०५७ मध्ये खतिवडाले ३६८९२ मत पाए भने उनका निकटतम् प्रतिद्वन्दी केसीले २६३३८ मत पाए । विजयी खतिवडा २०७० सालको दोश्रो संविधानसभा निर्वाचनमा नुवाकोट क्षेत्र नं ३ मा निकटतम प्रतिद्वन्दी थिए। क्षेत्र नं २ मा पराजित अर्जुननरसिंह केसीे २०४८ सालको आम निर्वाचनमा नुवाकोट क्षेत्र नं ३ बाट विजयी भएका थिए । २०५१ सालको मध्यावधि निर्वाचनमा पनि सोही क्षेत्रबाट एमालेका महेन्द्रबहादुर पाण्डेलाई दोश्रो पटक पराजित गरेका थिए ।२०५६ सालको आम निर्वाचनमा एमालेका महेन्द्रबहादुर पाण्डेसँग केसी पहिलो पटक हारेका थिए । २०६४ सालको पहिलो संविधानसभा निर्वाचनमा क्षेत्र परिवर्तन गरेर क्षेत्र नं १ मा उठेका केसी माओवादी केन्द्रकी विमला सुवेदीसँग पराजित भएका थिए । २०७० सालको दोश्रो संविधानसभा निर्वाचनमा उनै विमला सुवेदीलाई पारजत गरी जित हात पारेका थिए । केसी लामो समय पार्टी प्रवक्ता बने, बहुदल आएपछि उनी २०५२ सालमा स्वास्थ्य तथा आवास र २०५५ सालमा शिक्षामन्त्री भए । कांग्रेस नेता केसी पुष्पकमल दाहालको दोश्रो सरकारमा २०७३ साल साउनदेखि नौ महिनासम्म शहरी विकासमन्त्री भएका थिए । परिवार पनि पराजित नुवाकोटमा महत र केसी परिवारको लामो समयदेखिको प्रभाव यसपटक वामपन्थी गठबन्धनले ध्वस्त बनाइदिएको छ । निर्वाचनमा प्रदेशसभामा पनि डा महतका भतिज रमेशकुमार महत नुवाकोट १ को (क) र केसीका भाइ जगदीश्वरनरसिंह केसी नुवाकोट २ को (क)बाट पराजित भएका छन् । नुवाकोट१ को प्रदेशसभा क मा माओवादी केन्द्रकी नेतृ तथा पुर्व कृषि राज्यमन्त्री राधिका तामाङ १८ हजार १ सय ३७ मत प्राप्त गरी बिजयी भएकी छन् । उनका निकटतम प्रतिस्पर्धी कांग्रेसका जिल्ला कोषाध्यक्ष महेन्द्र थिङले १३ हजार ३ सय ६८ मत प्राप्त गरेका छन् । प्रदेशसभा (ख) मा एमालेका जिल्ला उपाध्यक्ष बद्री मैनाली २० हजार ५ सय ९ मत प्राप्त गरी बिजयी भएका छन् । उनले कांग्रेसका महासमिति सदस्य रमेशकुमार महतलाई ८ हजारको मतान्तरमा पराजित गरेका हुन् । महतले १२ हजार २ सय १७ मत प्राप्त गरे । रमेशकुमार कांग्रेस नेताद्वय डा रामशरण र उनका भाई डा प्रकाशशरण महतका भतिजा हुन् । यता, नुवाकोट२ को प्रदेशसभा (क) बाट एमालेका विदेश विभाग सदस्य केशवराज पाण्डे २० हजार ९ मत प्राप्त गरी बिजयी भएका छन् । उनका निकटतम प्रतिस्पर्धी जगदीश्वरनरसिंह केसीले १२ हजार ७ सय २९ मत प्राप्त गरेका हुन् । प्रदेशसभा ख बाट माओवादीका जिल्ला संयोजक हिरानाथ खतिवडा १७ हजार ६२ मत प्राप्त गरि बिजयी भएका छन् । उनका निकटतम प्रतिस्पर्धी कांग्रेसका जगतवहादुर तामाङले १४ हजार ३ मत पाएका छन् । लामो समयदेखि नुवाकोट १ मा राजनीति गतिविधि गर्दै आएका कांग्रेस केन्द्रीय सदस्य तथा पूर्वमन्त्री डा प्रकाशशरण महत यस निर्वाचनमा गृह जिल्ला छाडेर काठमाडौबाट प्रतिनिधिसभा सदस्य उम्मेदवार बनेका थिए । उनी एमालेका इश्वर पोखरेलसँग पराजित भए ।"
माओवादी केन्द्रका चक्रपाणी खनाल विजयी,तौलिहवा : कपिलवस्तु प्रतिनिधिसभा १ मा नेकपा माओवादी केन्द्रका चक्रपाणी खनाल बलदेव विजयी भएका छन्। उनले नेपाली कांग्रेसका उम्मेदवार दीपकुमार उपाध्यायलाई ९ सय ३४ मतान्तरले पराजित गरेका हुन। खनालले २९ हजार ७ सय ९३ मत प्राप्त गरेका छन्। उनका निकटतम प्रतिद्वन्द्वी उपाध्यायले २८ हजार ८ सय ४७ मत प्राप्त गरे। पूर्व प्रधानमन्त्री प्रचण्डका प्रमुख राजनीतिक सल्लाहकार भएर काम गरेका खनाल र पूर्व भारतका लागि नेपाली राजदुत भएर काम गरेका उपाध्यायबीच यहाँ कडा चुनावी प्रतिस्पर्धा रहेको थियो। दुवै नेता जिल्लाबाट केन्द्रीय राजनीतिमा पहुँच राख्ने नेता हुन्। यद्यपि दोस्रो संविधानसभा निर्वाचनमा खनाल र उपाध्याय एमालेका जिल्ला स्तरीय नेता बलराम अधिकारी सँग क्षेत्र नम्बर १ बाट पराजित भएका थिए। ३ प्रतिनिधिसभा रहेको कपिलवस्तुमा प्रतिनिधिसभा २ मा एमालेबाट वृजेशकुमार गुप्ता र प्रतिनिधिसभा ३ बाट कांग्रेसका अभिषेकप्रताप शाह विजयी भइसकेका छन्।
बामदेव गौतम ७ सय ५३ मतले पराजित,बर्दिया : एमाले नेता वामदेव गौतम पराजित भएका छन्। वाम गठबन्धनको तर्फबाट बर्दिया क्षेत्र नम्बर १ मा उम्मेदवारी दिएका एमाले नेता गौतम ७ सय ५३ मत कम ल्याएर पराजित भएका हुन्। लोकतान्त्रिक गठबन्धनका सञ्जयकुमार गौतम ४४ हजार ८ सय २९ मत ल्याएर विजयी हुँदा बामदेवले ४४ हजार ७६ मत प्राप्त गरे। बर्दिया प्रतिनिधिसभा सदस्य क्षेत्र नम्बर १ मा विजयी गौतम सिँचाई मन्त्री हुन्। यो नतिजा सार्वजनिक भएसँगै बर्दियाका सबै निर्वाचनको गणना सकिएको छ। मुख्य निर्वाचन अधिकृतको कार्यालय बर्दियाका अनुसार बर्दिया १ अन्र्तगत प्रदेससभा क्षेत्र नम्बर १ मा एमालेका कविराम थारुले २३ हजार ५६० मत प्राप्त गरी विजय भएका छन्। उनका प्रतिद्वन्द्वी नेपाली कांग्रेसका सोदे विष्टले २१ हजार १९३ मत प्राप्त गरेका हुन्। प्रदेससभा क्षेत्र नम्बर २ मा माओवादी केन्द्रका तिलकराम शर्माले २३ हजार ३९२ मत प्राप्त गरी विजयी भएका छन्। उनका प्रतिद्वन्द्वी नेपाली कांग्रेसका मंगलप्रसाद थारुले २० हजार ८४१ मत प्राप्त गरेका छन्। त्यस्तै बर्दिया प्रतिनिधिसभा सदस्य क्षेत्र नम्बर २ मा माओवादी केन्द्रका विना विभागीय मन्त्री सन्तकुमार थारुले ५० हजार ५ सय ५५ मत ल्याई विजयी भएका छन्। उनका प्रतिद्वन्द्वी लोकतान्त्रिक गठवन्धनबाट नेपाली कांग्रेसका भूमिसुधार मन्त्री गोपाल दहितले ३६ हजार ७३५ मत प्राप्त गरे। बर्दिया २ अन्र्तगत प्रदेससभा क्षेत्र नम्बर १ मा वामगठवन्धनबाट एमालेका कुलप्रसाद पोखरेलले २८ हजार ३२३ मत प्राप्त गरी विजय भएका छन्। प्रतिद्वन्द्वी नेपाली कांग्रेसका रामचन्द्र थापाले १७ हजार ४०२ मत प्राप्त गरेका छन्। प्रदेससभा क्षेत्र नम्बर २ मा माओवादी केन्द्रका दिपेश थारुले २३ हजार ६ सय ३२ मत प्राप्त गरी विजयी भएका छन्। उनका प्रतिद्वन्द्वी नेपाली कांग्रेसका नाचुराम चौधरीले १७ हजार ९१२ मत प्राप्त गरेका छन्। विजय जुलुसमा सिँचाई मन्त्री संजयकुमार गौतम। तस्बिर : यादव आचार्य
डोटी क्षेत्र १ प्रदेशभा (क)मा कांग्रेस विजयी,"डोटी : डोटी क्षेत्र नम्बर १ प्रदेशसभा (क)को मतगणाना सकिएको छ । प्रदेशसभा (क) को अन्तिम मत परिणाम अनुसार नेपाली कांग्रेसका उम्मेदवार भरतबहादुर खड्का विजयी भएका हुन्। वाम गठबन्धनको तर्फबाट नेकपा एमालेका जिल्ला अध्यक्ष चक्रबहादुर मल्ललाई ६१४ मतअन्तरले पराजित गरेका हुन् । कडा प्रतिस्पर्धा भएको निर्वाचनमा कांग्रेसका खड्काले जम्मा १७ हजार ४०६ मत ल्याएका छन् । उनका निकटतम प्रतिद्वन्द्वी वाम गठबन्धनका उम्मेदवार मल्लले १६ हजार ७ सय ९२ मतप्राप्त गरेका छन् । ०३९ सालदेखि विभिन्न पदमा रही स्थानीय तहको अनुभव बटुलेका ६० बर्षीय खड्का २०७० सालको संविधान सभाको निर्वाचनमा नेपाली कांंग्रेसबाट समानुपातिक कोटामा सभासद् भएका थिए । पूर्वीचौकी गाउँपालिकाका खिरसैनका स्थानीय खड्कासँग गाविस अध्यक्षदेखिको अनुभव छ । खड्का ०३९ सालमा खिरसैन गाविसको अध्यक्ष, ०४४ सालमा जिल्ला पञ्चायत सभापति, ०४९ सालमा जिल्ला विकास समितिमा उप सभापति भएका थिए ।"
राजपा महासचिव सुमन विजयी,सप्तरी : राजपा नेपालका महासचिव मनिषकुमार सुमन सप्तरीबाट प्रदेश सभा सदस्यमा विजयी भएका छन् । सुमन सप्तरीको प्रदेशसभा २ ख बाट नौ हजार नौ सय ३९ मत ल्याएर विजयी भएका हुन् । यादवका निकटतम प्रतिस्पर्धी वाम गठबन्धनका महेशप्रसाद यादवले चार हजार नौ सय ८६ मत प्राप्त गरे । राजपाबाट विद्रोह गरी स्वतन्त्र उम्मेदवारी दिएका लक्ष्मण यादवले तीन हजार एकसय आठ मत प्राप्त गरे भने कांग्रेसका महानन्द यादवले एक हजार छ सय पाँच मत ल्याए । ३७ हजार पाँच सय दुई मतदाता रहेको उक्त क्षेत्रमा २४ हजार तीन सय ८१ मत मात्र खसेको थियो ।
पश्चिम नवलपरासीमा २(ख)बाट कांग्रेसका बैजनाथ कलवार विजयी,परासी : पश्चिम नवलपरासी क्षेत्र नम्बर २ (ख)बाट नेपाली कांग्रेसका बैजनाथ कलवार विजयी भएका छन् । राजपाका नगेन्द्र अग्रहरीलाई ४ हजार ७९ मत अन्तरले पराजित गर्दै कलवार विजयी भएका हुन्। कलवारले १४ हजार ५ सय १५ मत प्राप्त गरेका छन् भने अग्रहरीले १० हजार ४ सय ३६ मत पाएका छन्। ४७ हजार ४ सय ७१ मतदाता रहेको प्रदेशसभामा ३७ हजार ४ सय ७१ मत खसेको थियो।
४२ मत बढी भेटिएको भन्दै पुनः मतदान गर्न प्रदिप पौडेलको माग,"दमौली : नेपाली कांग्रेसले तनहुँ क्षेत्र नम्बर २ (क) का विवादित बुथमा पुनः मतदानको माग गरेको छ । पार्टीले पत्रकार सम्मेलन गर्दै मतगणनाको मुचुल्का भन्दा ४२ मत बढी भेटिएकाले मतपरिणाम स्थगन गर्दै पुनः मतदानको माग गरेको हो । निर्वाचन आयोगले सार्वजनिक गरेको मत परिणाममा माओवादी केन्द्रकी आशा कोइराला पाँच मतको झिनो अन्तरले विजयी भएकी छन् । निर्वाचन आयोगका अनुसार विजयी कोइरालाले १६ हजार ६ सय ४६ मत पाएकी छन् । पराजित कांग्रेस केन्द्रीय सदस्य प्रदीप पौडेलले १६ हजार ६ सय ४१ मत पाएका छन् । नेता पौडेलले भने मतपरिणामविरुद्ध निर्वाचन आयोगमा उजुरी दिएका छन् । उनले मुचुल्कामा उल्लेख भएको भन्दा ४२ मत बढी देखिएको भन्दै समस्या देखिएका पाँचवटा बुथमा पुनः मतदान गर्नुपर्ने माग गर्दै निर्वाचन आयोगमा निवेदन दिएका हुन्। पौडेलले आफूलाई हराउने उद्देश्यले नियोजित ढंगले मतपत्र थपिएको दाबी गरे । उनले अन्तिम चरणमा मतगणना गरिएका अमर मावि म्यारसिं, जनजुक्त शाही मावि क, जनजौकुमारी आधारभूत विद्यालय व्यास ५, उदय मावि व्यास ५ ख तथा मिन मावि ख को मतगणना भएकाले ती ठाउँमा पुनः मतदान माग गर्दै उजुरी दिएका हुन् । यद्यपि आयोगले उजुरी लिए पनि कोइरालालाई नै विजयी फैसला गरिसकेको छ । कांग्रेस जिल्ला सभापति बैकुण्ठनाथ न्यौपानेले विवाद आएका केन्द्रमा पुनः मतदान गरी स्वच्छ र निष्पक्ष मतदानको प्रत्याभूति गर्न माग गरे ।"
सर्लाही क्षेत्र ४ प्रदेशसभा (क)मा कांग्रेस विजयी,सर्लाही : सर्लाही क्षेत्र नम्बर ४ प्रदेशसभा (क) मा नेपाली कांग्रेस विजयी भएको छ। निर्वाचन कार्यालयले दिएको पछिल्लो मत परिणाम अनुसार कांग्रेसका वीरेन्द्रप्रसाद सिंह १४ हजार २ सय २१ मत ल्याएर विजयी भएका हुन्। उनका टिकटतम प्रतिद्वन्द्वी वाम गठबन्धनका फकिरा महतो १० हजार ७ सय ५३ मत ल्याएर पराजित भएका छन्। महतो माओवादी केन्द्रका उम्मेदवार हुन्।
सर्लाहीको क्षेत्र नं २ को प्रदेशसभा ख' बाट फोरम विजयी,मलंगवाः सर्लाहीको क्षेत्र नं २ को ख' बाट राजपाफोरम गठबन्धनका अशोक कुमार यादव विजयी भएका छन्। उनले नेपाली कांग्रेसका उम्मेदवार नागेन्द्र प्रसाद यादवलाई ४ हजार ७ सय ६२ मतले पछि पार्दै विजयी हासिल गरेका छन्। उनले १५ हजार ७ सय ७७ मत प्राप्त गरे भने उनका प्रतिस्पर्धी नागेन्द्रले ११ हजार १५ मत ल्याएका छन्। मधेश आन्दोलनमा निकै चर्चित नेता हुन् अशोक यादव। यादव २०६४ र २०७० सालको संविधानसभा चुनावमा उनी पराजीत भएका थिए।
इटहरीका पहिलो मेयर प्रदेशसभामा विजयी,इटहरी : सुनसरी २ (क) बाट नेकपा एमालेका सर्वध्वज साँवा प्रदेश सभा सदस्यमा निर्वाचित बनेका छन् । साँवा इटहरीका पहिलो मेयर हुन् । उनले पाँच हजार बढी मतले नेपाली काँग्रेसका हेमकर्ण पौडेललाई पराजित गरेका हुन् । साँवाले २४ हजार ६ सय ७४ मत प्राप्त गरेर विजयी भए भने पौडेलले १९हनार दुई सय ४५ मत प्राप्त गरे । साँवालाई पहिलो टिका र माला प्रतिष्पर्धी पौडेलले लगाइदिएका छन् । उनले अन्तीम मत परिणाम सार्वजनिक नहुँदै साँवालाई माला र अविर लगाइदिएका हुन् । पौडेल काँग्रेसका लोकप्रिय युवा नेता हुन् ।
मेची अञ्चलकी एक मात्र महिला उम्मेदवार खरेल विजयी,"दमक : मेची अञ्चलकै एक मात्र महिला प्रतिनिधिसभा उम्मेद्वार पबित्रा निरौला खरेल निर्वाचित भएकी छिन् । खरेल झापा क्षेत्र नम्बर २ बाट बामगठबन्धका तर्फ बाट निर्र्वाचित भएकी हुन् । उनले नेपाली कांग्रेस झापा जिल्ला सभापति उद्धव थापालाई १३ हजार ७ सय ६७ मतान्तरले पराजित गरेकि हुन् । खरेलले ४५ हजार ८ सय १७ मत प्रापत गरिन भने उनका निकटम प्रतिद्वन्द्वी थापाले ३२ हजार ५० मत ल्याए । बुवा छबिलाल निरौला र आमा खड्गमाया निरौलाको कोख बाट बिक्रम संबत २०२० साल माघ २० गते झापाको दमक नगरपालिकामा जन्मिएकी खरेलको १५ बर्षको उमेर बाटै राजनीतिक यात्रा सुरु भएको थियो । २०३५ साल देखी बिद्यार्थी राजनिती बाट आफ्नो यात्रा सुरु गरेकी खरेल अन्ततः प्रतिनिधिसभा सदस्यमा निर्वाचीत भएकी छिन् । २०४० सालमा ३ बर्ष जेल जिवन बिताएकी खरेल हाल एमालेको प्रदेश नम्बर एकको सदस्य समेत रहेकी छिन् । उनी राष्ट्रिय प्रतिनिधी परिषदकी पुर्व सदस्य समेत हुन् । हाल बिर्तामोड वडा नम्बर ५ मा बस्दै आएकी खरेलको पार्टी भित्र ठुलो योगदान रहेको झापा क्षेत्र नम्बर ५ का ईन्चार्ज होमथापाले बताए । एकदमै साहसी र निडर खरेलको यो जितले महिला आन्दोनका पक्षमा थप बल मिल्ने उनले बताए । महिला प्रत्यक्ष तर्फ उठ्न त्यति आँट नगर्ने गरेको बताउदै थापाले उनले प्रत्यक्षमा जितेर अदम्य साहस देखाएको बताए । निर्वाचित भएपछि खरेलले महिलाको लागि काम गर्ने बताएकी छिन् । राजनितीमा महिला अझै पनि साह्रै पछाडि रहेको बताउदै उनीहरु लाई राजनितीक पहुँचमा ल्याउन भुमिका खेल्ने बताईन् । महिला बिशेष गरी राजनितीक , सामाजिक र आर्थिक रुपमा पछि परेको भन्दै अब यसको अन्त्यका लागि योजना बानाएर अघि बढ्ने उनको भनाई छ । साथै उनले आफुले जनता संग गरेका सबै प्रतिबद्धता पुरा गर्ने बाचा समेत गरिन् । देशमा अब समृद्धि र विकाश खाँचो रहेको बताउदै जनताको अपेक्षा अनुसारको काम गर्ने बताईन् । उनले झापाको बिर्तामोड मेची अञ्चलकै प्रमुख ब्यापारीक केन्द्र रहेको बताउदै यसको बृहत्तर बिकाश र हितका लागि नया योजनाहरु ल्याउने बताईन् । उनले भनिन् म जितले कहिले मात्तिन्न । मेरा जनताले दिनु भएको रायसल्लाह अनुसार नै अघि बढ्नेछु । चुनावी मैदानमा हार र जितको खेल हुने बताउदै उनले आफ्ना प्रतिपक्षी थापासंग समेत बिकाश निर्माणका काममा सहकार्य गरेर अघि बढ्ने बताईन् । यसैगरी सोही क्षेत्रको प्रदेश सभा क बाट एमालेका एकराज कार्की २१ हजार २ सय ८४ मतका साथ विजयी भएका छन् भने निकटतम प्रतिद्वन्द्वी नेपाली कांग्रेसका लक्ष्मण खड्काले १२ हजार ७ सय २२ मत ल्याएका छन् ।"
महोत्तरी ३ बाट महन्थ ठाकुर विजयी,"महोत्तरी: राजपा नेपालका अध्यक्षमण्डलका नेता महन्थ ठाकुर महोत्तरी क्षेत्र ३ बाट भारी मतान्तरले विजयी भएका छन्। ठाकुरले प्रतिस्पर्धी उम्मेदवार भन्दा तेब्बर बढी मत पाएर विजयी भए। उनले २७ हजार पाँच मत ल्याएका छन् भने उनका निकटम प्रतिस्पर्धी वामगठबन्धनका तर्फबाट उम्मेदवार बनेका नेकपा एमालेका नेता विजय चौधरीले ८ हजार ९७७ मत पाएका छन्। अन्तिम मतपरिणाम सार्वजनिक भएलगत्तै अध्यक्ष ठाकुरले अन्नपूर्णसंग कुरा गर्दै यो आफ्नो व्यक्तिगत जित नभएर सिंगो मधेशी समुदायको विजय भएको प्रतिक्रिया दिए। उनले भने, 'मधेशी जनताको बलिदानको प्रतिफल हो, म यो विजयलार्इ सबै मधेशी जनतालार्इ सुम्पिन चाहन्छु।'"
वाम गठबन्धनको विजयसभामा नवराज सिलवाल (फोटोफिचर),ललितपुर : ललितपुर१ बाट पूर्वडीआइजी नवराज सिलवालले प्रतिनिधिसभा सदस्य पदमा विजयी भएपछि आइतबार पहिलो पटक लितपुरको चापागाँउमा आयोजित विजय उत्सवको आकर्षण बने। चापागाँउको सीमा क्षेत्र झ्यापाटीबाट सुरु भएको विजय र्याली टाहाखेल पुगेर कोणसभामा परिणत भएको थियो। सभामा बोल्दै सिलवालले आफ् नभई ललितपुरको जनताले जितेको दाबी गर्दै पाँच बर्षमा ललितपुरको विकाश गरेर सबैलाई चकित पार्ने दाबी गरे। प्रदेश सभातर्फ दुवै क्षेत्रमा वाम गठबन्धनका प्रत्यासी चेतनाथ संजेल र लालकुमारी पुन विजयी भएपछि ललितपुरमा वाम गठबन्धन (एमाले र माओवादी केन्द्र)ले संयुक्त विजय उत्सव मनाएका हुन्। ललितपुरका तीन तिनिधिसभा र ६ प्रदेशसभामा वाम गठबन्धनकै उम्मेदवार विजयी भएका छन्।
१५ हजार बढी मत ल्याएर सुरेन्द्र पाण्डे विजयी,चितवन : १५ हजार बढी मत ल्याएर चितवन क्षेत्र नम्बर १ मा वाम गठबन्धनका उम्मेदवार सुरेन्द्र पाण्डे विजयी भएका छन्। आइतबार साँझ सार्वजनिक अन्तिम नतिजा अनुसार पाण्डे १५ हजार ७ सय २० मत बढी ल्याएर विजयी भएका हुन्। वाम गठबन्धनमा एमालेको तर्फबाट चितवन १ मा उम्मेदवारी दिएका पाण्डेले ५१ हजार ८० मत पाएका छन् भने उनका निकटतम प्रतिद्वन्द्वी नेपाली कांग्रेसका राजेन्द्र बुर्लाकोटीले ३५ हजार ३ सय ६० मत पाएका छन्। चितवन १ मा एक लाख १९ हजार ९ सय ९८ मतदाता रहेका थिए। जसमध्ये ८९ हजार ७ सय ४६ मत खसेको थियो। सोही मतबाट पाण्डेले ५१ हजार बढी मत पाएका हुन्।
राजनीतिभित्रको फोहर सफा गर्ने महेश बस्नेतको उद्घोष,"भक्तपुर : पूर्वसभामुख दमननाथ ढुंगानालाई भारी मतान्तरले पराजित गर्दै पहिलोपटक सांसद बन्न सफल नेकपा एमालेका युवा नेता महेश बस्नेतले राजनीतिभित्रको फोहर सफा गर्ने प्रतिबद्धता व्यक्त गरेका छन्। भक्तपुर निर्वाचन क्षेत्र नं २ प्रतिनिसभा सदस्य निर्वाचनमा विजय भएपछि आयोजित प्रमाणपत्र वितरण कार्यक्रममा उनले राजनीतिभित्रको फोहर मानिने भ्रष्टाचार अन्त गर्ने प्रतिबद्धता व्यक्त गरेका हुन्। भक्तपुर क्षेत्र नं २ बाट वाम गठबन्धनका साझा उम्मेदवार नेकपा एमालेका बस्नेतले ३६ हजार चार सय १२ मत ल्याएर जीत दर्ता गरेका थिए। उनका प्रतिद्वन्द्वी नेपाली कांग्रेसका उम्मेदवार पूर्वसभामुख दमननाथ ढुंगानाले १८ हजार ६ सय ८७ मतमै चित्त बुझाउनुपर्यो। विजयी बस्नेतले ढुंगानाभन्दा करिब दोब्बर १७ हजार सात सय २५ मत बढी ल्याएका थिए। विजयी भएको प्रमाणपत्र बुझ्दै पूर्वउद्योगमन्त्री बस्नेतले देश विकाससँगै जनतालाई आर्थिक समृद्धितर्फ अघि बढाउन आफूले काम गर्ने वाचार गरे। सकेसम्म देश र जनताको शीर ठाडो हुने काम गर्नेछौं, उनले भने, नसके शीर निहुरिन दिन्नौं। त्यस्तै भक्तपुर क्षेत्र नं २ को प्रदेश क र ख मा जीत हात पार्ने वाम गठबन्धनका लागि एमालेका उम्मेदवारद्वय शशिजंग थापा र राजेन्द्रमान श्रेष्ठले भक्तपुरलाई प्रदेश नं ३ को राजधानी बनाउन आफूहरुले संघर्ष गर्ने प्रतिबद्धता व्यक्त गरे। उनीहरुले आफ्नो प्रदेशका जनताको विकास तथा समृद्धिको अपेक्षालाई निराशामा नबदल्न आफूहरु लागिपर्ने बताए। भक्तपुर क्षेत्र नं २ को प्रतिनिधिसभाको अन्तिम परिणाम नआउँदै कांग्रेसका उम्मेदवार पूर्वसभामुख ढुंगानाले हार स्वीकार गरिसकेका थिए। वर्षौं राजनीतिक रुपमा निष्क्रिय रहेका ढुंगानाको यस निर्वाचनमार्फत कमब्याक गर्ने सम्भावना यस निर्वाचनले तुहाएको छ। अब उनी राजनीतिमै रहन्छन् या पुनः पहिलेकै अवस्थामा फर्कन्छन्, चासोको विषय बन्न पुगेको छ। त्यस्तै निर्वाचन प्रचारप्रसारका क्रममा करिब १४ हजार मतान्तरले जित्ने दावी गरेका एमाले उम्मेदवार बस्नेतले उक्त दावीभन्दा बढी मत अन्तरले जीत हात पारेका छन्। २०७० सालको दोस्रो संविधानसभा निर्वाचनमा तेस्रो स्थानमा चित्त बुझाउनुपरेका उनले यसपटकको निर्वाचनमा भने बाजी मार्न सफल भएका छन्। पहिलो भएको कांग्रेस दोस्रो स्थानमा धकेलिँदा दोस्रो भएको नेपाल मजदुर किसान पार्टी तेस्रो स्थानमा झरेको छ। नेमकिपाकी उम्मेदवार अनुराधा थापामगरले पाँच हजार चार सय ७१ मतमै चित्त बुझाउनुपरेको छ। त्यस्तै विवेकशील साझा पार्टीका शशिविक्रम कार्की एक हजार सात सय ८४ मत ल्याएर चौथो भए। कूल ८३ हजार नौसय ३५ मतदाता रहेको यस क्षेत्रमा ७६७५ प्रतिशत अर्थात ६४ हजार चार सय १८ मत खसेको थियो। जसमध्ये एक हजार तीन सय ४४ मत बदर भएको थियो। प्रदेश क मा वामका थापा विजयी प्रतिनिधिसभाको अन्तिम परिणाम आउनुअघि प्रदेश क को टुंगो लागेको थियो। उक्त प्रदेशमा वाम गठबन्धनका लागि एमालेका उम्मेदवार शशिजंग थापाले कांग्रेसका अंगत ढकाललाई हराएका हुन्। विजयी थापाले१९ हजार पाँच सय १५ मत ल्याउँदा उनका प्रतिद्वन्द्वी कांग्रेसका खड्काले नौ हजार एकसय १५ मतमै चित्त बुझाउनुपरेको थियो। नेमकिपाका सरोजराज गोसाईं दुई हजार ६ सय ५४ मतसहित तेस्रो स्थानमा सीमित रहे। कूल ४४ हजार ८९ मतदाता रहेको उक्त प्रदेशमा ७६६९ प्रतिशत अर्थात ३३ हजार आठ सय १४ मत खसेको थियो। प्रदेश ख मा पनि वामकै श्रेष्ठ विजयी त्यस्तै भक्तपुर क्षेत्र नं २ को प्रदेश ख मा पनि वाम गठबन्धनको लागि एमालेका राजेन्द्रमान श्रेष्ठले बाजी मारे। उनले १४ हजार दुई सय २९ मत ल्याए। उनका प्रतिद्वन्द्वी नेपाली कांग्रेसका गणेशमान चक्रधरले ११ हजार पाँच सय ३८ मतमै चित्त बुझाउनुपयो। त्यस्तै नेपाल मजदुर किसान पार्टीका प्रेमजन थापा श्रेष्ठले दुई हजार तीन सय ५५ मत ल्याएर तेस्रो स्थानमा रहे। विवेकशील साझाका रामभक्त बाडेले एक हजार ८८ मत ल्याउँदा संघीय समाजवादी फोरमका कृष्णबहादुर घजूले चार सय ६ र राप्रपाका रमेश राजवाहकले दुई सय पचास मत पाए। कूल ३९ हजार आठ सय ४६ मतदाता रहेको यस प्रदेशमा ७६८१ प्रतिशत अर्थात ३० हजार ६ सय चार मत खसेको थियो। आइतबार नै विजय र्याली भक्तपुर क्षेत्र नं २ को प्रतिनिधिसभा र प्रदेशसभा तीन क्षेत्रमै वाम गठबन्धन विजयी भएपछि आइतबार नै विजय र्याली निकालिएको छ। मत गणनास्थल मध्यपुर थिमि नपा ९ बोडेस्थित कृषि तालिम केन्द्रबाट विजयी उम्मेदवारसहितको र्याली मध्यपुर नगर परिक्रमापछि लोकन्थलीमा समापन गरिएको थियो। वाम गठबन्धनले उक्त विजय र्याली सूर्यविनायक नगर क्षेत्रमा समेत गरिने बताएको छ। क्षेत्र नं १ मा नेमकिपाको अग्रता भक्तपुर क्षेत्र नं १ मा भने मत गणना धेरै सुस्त गतिमा अघि बढिरहेको छ। यहाँ प्रतिनिधिसभातर्फ नेपाल मजदुर किसान पार्टीका उम्मेदवार प्रेम सुवालले अग्रता लिइरहेको छ। उनलाई नेपाली कांग्रेसका बाबुराजा जोशीले पछ्याउँदा वाम गठबन्धनका उम्मेदवार माओवादी केन्द्रका मिलन सुवाल पछिपछि आइरहेका छन्। उक्त क्षेत्रको आधा मत गणना हुँदा नेमकिपाका सुवाल पाँच हजार मतले अग्रता लिएका हुन्। यस क्षेत्रका दुई प्रदेशमध्ये क मा वाम गठबन्धनका लागि एमालेका हरिशरण लामिछानेले अग्रता लिइरहेका छन्। उनलाई नेपाली कांग्रेसका जीवन खत्रीले पछ्याइरहेका छन्। उनीहरुको मतान्तर करिब दुई हजार पाँच सय रहेको छ। प्रदेश ख मा भने नेमकिपाका उम्मेदवार सुरेन्द्रराज गोसाई भारी मतान्तरले अघि बढिरहेका छन्। उनलाई वाम गठबन्धनका उम्मेदवार रोमन शिलाकारले पछ्याइरहेका छन्। भक्तपुरमा मुख्य निर्वाचन अधिकृत भोजराज शर्माले मत गणनामा रहेका दलका प्रतिनिधिहरुको कारण मतगणनामा ढिलाइ भइरहेको जानकारी दिए। छिटो मतगणना गर्ने विधि अपनाउन आफूले पटकपटक आग्रह गरिँदा पनि दलका प्रतिनिधिहरुले एकएक गरी मतपत्र हेरेर गणना गरिएकाले सुस्त भएको उनको भनाइ थियो। यहाँ प्रतिनिधिसभाको दुई र प्रदेशसभाको एकएक ठाउँमा मत गणना जारी छ।"
तेह्रथुममा वामकै वर्चश्व,एउटा मात्र निर्वाचन क्षेत्र रहेको तेह्रथुम जिल्लाको प्रदेशसभा ख मा वामगठबन्धनका उम्मेदवार विजयी भएका छन्। वामगठबन्धनका उम्मेदवार तेजमान कन्दङवा १० हजार ३०२ मतसहित विजयी भएका छन् भने उनका प्रतिस्पर्धी नेपाली कांग्रेसका उम्मेदवार विजय सम्वाहाम्फेले ८ हजार ४७मत मात्र पाएका छन्।
प्रत्यक्षमा सबै सिट गुमाएको कांग्रेस समानुपातिकमा भने पहिलो,बझाङः प्रतिनिधिसभा र प्रदेशसभा सदस्य निर्वाचनमा जिल्लाका तीन वटै सिट गुमाएको नेपाली कांग्रेस समानुपातिकतर्फ भने पहिलो पार्टी बनेको छ। समानुपातिकतर्फ प्रतिनिधि सभामा कांग्रेसले २४ हजार ८ सय ७९ मत पाएको छ भने नेकपा एमाले २४ हजार ४ सय ८७ मत पाएर दोस्रो स्थानमा रहको छ। नेकपा माओवादी केन्द्रले ८ हजार ६ सय ५३ मत पाएको छ। यस्तै प्रदेशसभाको समानुपातिक तर्फ पनि कांग्रेस नै पहिलो पार्टी बनेको छ। कांग्रेसको २२ हजार ९ सय ६४ मत रहेको छ भने एमालेको २० हजार ८ सय ६ रहेको छ। माओवादी केन्द्रले १० हजार ५ सय ७६ मत पाएको जिल्ला निर्वाचन कार्यालयका प्रमुख ध्रुव भण्डारीले जानकारी दिए। उनका अनुसार प्रतिनिधिसभामा ५ प्रतिशत मत बदर भएको छ भने प्रदेशसभा १ मा २ प्रतिशत र प्रदेश सभा २ मा ०८ प्रतिशत मत बदर भएको छ।
कास्कीमा वामपन्थीले जित्नेबित्तिकै सडकमा अधिनायकवाद!,"सभा समारोह र ध्वनि प्रदूषण निषेधित चिप्लेढुंगास्थित मानवअधिकार चोकमा आइतबार वाम गठबन्धनको विजय सभा। तस्बिर : कृष्णमणि बराल पोखरा : समारोहमा कुनै ब्यानर थिएन। ब्यानर टाँग्ने ठाउँमा एउटा साइनबोर्ड थियो। जसमा लेखिएको थियोध्वनि प्रदूषण कम गरौं। तर त्यही साइनबोर्डको ठिक मुन्तिर वाम गठबन्धनबाट कास्कीमा विजयी बनेका नेताहरुले चर्काचर्का स्वरमा भाषण गरे। ध्वनि प्रदूषण कम गर्ने सूचना यसै पनि पहिल्यैदेखि पोखराको चिप्लेढुंगाको मानवअधिकार चोकमा टाँगिएको थियो। त्यसमाथि ध्वनि प्रदूषण घटाउन भनेरै हालै आएर पोखरालाई महानगरपालिकाले हर्न निषेधित सहर घोषणा गरेको छ। सिद्धार्थ र चिप्लेढुंगाचोक बीचको मानवअधिकार चोकलाई सभा समारोह र भाषण निषेध पनि गरिएको छ। ३ सय भन्दा ठूला साना व्यवसायीको व्यवसायमा असर गर्नेमात्रै नभई गाडी आउजाउ रोकिएर सहरैभरिकै ट्राफिक व्यवस्थापन प्यारालाइज्ड हुने हुँदा पनि त्यहाँ सभा गर्न स्थानीयले रोकावट गर्दै आएका हुन्। देशमा समृद्धि हाँसिल गर्ने नारा लिएर चुनाव जितेका वाम गठबन्धनका कास्कीका ८ उम्मेदवारले भने त्यसको कुनै ख्याल नगरी आइतबार मानवअधिकार चोकमा विजय सभा गरे। त्यही सभाका कारण न्युरोड र महेन्द्रपुल क्षेत्रमा चक्काजाम भइदियो। ३ मिनेटमा चिप्लेढुंगामा आइपुग्ने ठाउँमा आज सभागृहचोकबाट आउँदा १ घन्टा लाग्यो, न्युरोडका सुरज पुरीले भने। अरु बेला सभा समारोह नगर्न महानगर र प्रशासनमा धर्ना दिँदै आएका सिद्धार्थ चोक चिप्लेढुंगा व्यवसायी समितिका अध्यक्ष देवबहादुर भुजेल आइतबार आकस्मिक रुपमा ठूलो र्याली र सभा हुँदा फेरि व्यवसायमा असर परेको सुनाए। सधैं भनेका छौं, सडकमा आमसभा नगरौं भनेर तर नेपालमा केही लाग्दो रहेनछ, उनले अन्नपूर्णसँग भने, कति भन्नु हैरान परियो। नाम उल्लेख गर्न नचाहने अर्का एक व्यवसायीले वाम गठबन्धनले जिते अधिनायकवाद आउँछ भन्ने कुरालाई आइतबार सडकमा बलमिच्याइँपूर्वक गरिएको सभा अधिनायकवादको एक रुप भएको बताए। जनतालाई दुख दिने अनि जनतालाई सुख दिन्छौं भन्दै भाषण पनि गर्ने, उनले भने, हरे कस्तो नसुहाएको ! आइतबार एमाले र माओवादीका विजयी उम्मेदवारहरुको र्यालीका कारण पोखराको सहिदचोकदेखि चिप्लेढुंगासम्म २ घन्टाभन्दा बढी सडक यातायात अस्तव्यस्त भएको थियो। कास्कीबाट प्रतिनिधि सभा सदस्य निर्वाचित रवीन्द्र अधिकारी, जगत विश्वकर्मा र खगराज अधिकारीले आइतबारको विजयी सभालाई सम्बोधन गरेका थिए। प्रदेश सभासमेत गरी ९ सिट रहेको कास्कीमा कास्की २ (२) मा मात्रै कांग्रेसका बिन्दु थापाले जितेका छन्। बाँकी सबै एमाले माओवादीले जितेका छन्। यसअघि मंसिर ७ गते राप्रपाले त्यही चोकमा सभा गर्दा सबै व्यवसायीले सटर बन्द गरेर विरोध जनाएका थिए। त्यसअघि विवेकशील साझा पार्टीले उक्त चोकमा सभा गर्न नपाइने थाहा पाएपछि होटलमा सारेको थियो। स्थानीय चुनावका बेला एमाले र कांग्रेसले विरोधका बाबजुद पनि बलमिच्याइँ गर्दै त्यही सभा आयोजना गरेका थिए। आज त आकस्मिक भयो, माफी माग्लान् भनेको त्यो पनि गरेनन्, व्यवसायी भुजेलले भने, कम्तीमा क्षमा माग्नोस् भनेर एमालेका नेतालाई भन्दा सुनेको नसुन्यै गरे।"
काभ्रेमा रत्न ढकालले वाम गठबन्धनको खाता खोले,बनेपा : काभ्रे क्षेत्र नम्बर १ को प्रदेशसभा (क) मा वाम गठबन्धनका उम्मेदवार रत्न ढकाल विजयी भएका छन्। वाम गठवन्धनका साझा उम्मेदर ढकाल २५ हजार १ सय ६ मत ल्याएर विजय भएका हुन्। उनका निकटतम प्रतिद्वन्द्वी कांग्रेसका चन्द्र तामाङले १७ हजार ८ सय ५५ मत पाएका छन्। ढकाल ७ हजार २ सय ५१ मत बढी ल्याएर विजयी भएका हुन्। ढकालको राजनीतिक यात्रा विद्यार्थी आन्दोलनमा निरन्तर रुपमा सक्रिय ढकालले २०७२ सालदेखि २०७३ सम्म अखिल क्रान्तिकारीको केन्द्रीय अध्यक्ष भएर काम गरे। २०५५ सालमा माओवादीको पार्टी सदस्यता प्राप्त गर्दै मुल पार्टीको राजनीति थालेका ढकाल २०५७ सालदेखि ०५९ सालसम्म इलाका समिति सदस्य बनेका थिए। ०५९ सालदेखि ०६५ सम्म जिल्ला समिति सदस्य हुँदै सचिवालय सदस्य बनेका ढकाल ०६५ बाट २०७१ सम्म राज्य समिति सदस्य बने। ढकाल २०७३ सालदेखि माओवादी केन्द्रको पोलिटब्यूरो सदस्य छन्। २०५० सालबाट अनेरास्ववियु (क्रान्तिकारी) मा संगठित भएका ढकालले २०५३ देखि २०५४ सम्म जागृति निम्न माध्यमिक विद्यालयको इकाई समिति अध्यक्ष भएर काम गरे। ०६३ देखि ०६५ सम्म अखिल क्रान्तिकारी केन्द्रीय कार्यालय सचिवको जिम्मेवारीमा रहेका ढकालल २०६५ देखि २०६९ सम्म अखिल क्रान्तिकारी केन्द्रिय समितिको सचिवलय सदस्यको भूमिकामा थिए। २०६९ बाट २०७० सम्म अखिल क्रान्तिकारीको केन्द्रीय समिति सचिवको जिम्मेवारी कुशलतापूर्वक निभाउन सफल ढकाल २०७० सालदेखि २०७२ सालसम्म केन्द्रीय समितिको महासचिवको जिम्मेवारीमा रहेर काम गरेका थिए।
रामेछापमा वामगठबन्धन विजयी,सिन्धुलीः रामेछाप जिल्लामा वाम गठबन्धन विजयी भएको छ। एक प्रतिनिधिसभा र दुई प्रदेशसभा रहेको रामेछाप जिल्लामा आइतबार सम्पन्न मतगणनाबाट प्रतिनिधिसभाका लागि वामगठबन्धनबाट माओवादी केन्द्रका श्याकुमार श्रेष्ठ विजयी भएका छन् । श्रेष्ठले निकटतम प्रतिद्वन्दी नेपाली कांग्रेसका पुर्ण बहादुर तामाङ (कान्छाराम) लाई पछि पारेका हुन्। श्रेष्ठ ४२ हजार १ सय १७ मत ल्याई विजयी भएका हुन् भने तामाङले ३५ हजार ७ सय ७१ मत मात्र प्राप्त गरेको मुख्य निर्वाचन अधिकृतको कार्यालय रामेछापले जनाएको छ । दुबै प्रदेशसभामा पनि वाम गठबन्धनकै उमेदवारले जित हात पारेका छन्। रामेछापको प्रदेश सभा (क) मा वामगठबन्धनबाट नेकपा एमालेका शान्ती पौडेल २२ हजार ३ सय ६९ मतले विजयी भएका छन् भने उनका निकटतम् प्रतिद्वन्द्वी नेपाली कांग्रेसका नेता रत्न कार्कीले १६ हजार १ सय ५८ मत प्राप्त गरेका छन्। प्रदेश सभा (ख) मा पनि वामगठबन्धनबाट नेकपा एमाले कैलाश ढुङ्गेल २६ हजार ९ सय ३५ मत ल्याउँदै विजयी भएका छन्। उनका निकटतम प्रतिद्वन्द्वी कांग्रेस जितबहादुर मगर १४ हजार ७ सय २९ मतका साथ ढुङ्गेलसंग पराजित भएका छन्। रामेछापमा प्रत्यक्ष तर्फको दुबै तहको मतगणना सम्पन्न भएपछि समानुपातिक तर्फको मतगणना जारी छ।
डोटी ख को मतगणना स्थगित,डोटी : क्षेत्र नम्बर १ ख को मतगणना स्थगित भएको छ। प्रदेशसभा निर्वाचन क्षेत्र ख को मतगणना जारी भइरहेका बेला कांगेसका मतपत्रको पोकामा ५० वटा मत बढी भेटिएकाले तत्काललाई मतगणना स्थगित भएको हो। पहिले नै गनेर राखिएको एक सय मतपत्रको पोकामा शंका लागि कांग्रेसका प्रतिनिधिले फेरि गणना गर्न भनेपछि फेरी गणना गर्दा ५० मत बढी फेला परेका हुन्। गणना भइसकेका अरु पोकाहरु पनि गणना गर्न माग राख्दै कांग्रेसले गणना कार्य स्थगित गर्न लगाएको छ। सोही विषयलाई लिएर अहिले बैठक बसिरहेको छ। बैठकबाट समस्याको समाधान निकाली मतगणना कार्य जारी हुने मुख्य निर्वाचन अधिकृतले जानकारी दिएका छन्। १२ बजेदेखि मतगणना कार्य स्थगित भएको हो। अहिलेसम्मको मत परिणामअनुसार प्रदेशसभाको निर्वाचन क्षेत्र ख मा वाम गठबन्धनका तर्फबाट माओवादी केन्द्रका पोलिटव्युरो सदस्य त्रिलोचन भट्टले अग्रता लिएका छन्। उनले १२ हजार नौ सय ४४ मत ल्याएका छन् भने नेपाली कांगेसका योगेन्द्रबहादुर शाहीले १० हजार सात सय ४८ मत ल्याएर पछ्याइरहेका छन्। त्यसैगरी प्रदेशसभाको निर्वाचन क्षेत्र क मा नेपाली कांग्रे्रसका भरतबहादुर खडलेले अग्रता लिएका छन्। उनले १६ हजार आठ सय ८८ मत ल्याएका छन् भने वाम गठबन्धनका तर्फबाट नेकपा एमालेका जिल्ला अध्यक्ष चक्रबहादुर मल्लले १६ हजार दुई सय ३५ मत ल्याएर पछ्याइरहेका छन्। प्रतिनिधिसभा तथा प्रदेशसभा निर्वाचन क्षेत्र क को भने मत गणना जारी रहेको छ।
सर्लाही २ (ख)बाट अशोककुमार यादव,मलंगवा : सर्लाहीको क्षेत्र नम्बर २ को ख बाट राजपा फोरम गठबन्धनका अशोककुमार यादव विजयी भएका छन्। अशोकले नेपाली कांग्रेसका नागेन्द प्रसाद यादवलाई ४ हजार ७ सय ६२ मतले पछि पार्दै विजयी हाँसिल गरेका छन्। अशोकले १५ हजार ७ सय ७७ मत प्राप्त गरी विजयी भएका छन्। त्यसैगरी नागेन्द्रले ११ हजार १५ मत ल्याएका छन्। अशोकको जीत सर्लाहीको चुनावका लागि पहिलो नतिजा हो। आन्दोलनकारी नेताको रुपमा पहिचान बनाएका अशोक सर्लाहीका लागि चर्चित नेता हुन्। २०६२०६३ को आन्दोलनबाट राजनीतिक सुरु गरेका यादव २०६४ सालको चुनावमा फोरमबाट पहिलो संविधानसभाको निर्वाचनमा पराजित भएका थिए। २०७० सालको चुनावमा पनि फोरमबाटै चुनाव लडेका यादव पराजित भएका थिए।
कांग्रेस वरिष्ठ नेता पौडेल पराजित,दमौली : नेपाली कांग्रेस वरिष्ठ नेता रामचन्द्र पौडेल प्रतिनिधिसभा सदस्य निर्वाचनमा पराजित भएका छन्। वरिष्ठ नेता पौडेललाई नेकपा एमालेका तर्फबाट वाम गठबन्धन उम्मेदवार कृष्णकुमार श्रेष्ठ किसानले पराजित गरेका हुन । प्रतिनिधिसभा सदस्यमा विजयी श्रेष्ठले ३४ हजार ४ सय ९२ मत पाए भने पराजित पौडेलले २७ हजार ६ सय ९०मत पाएका छन् । दुइविचको अन्तर ६ हजार ८ सय २ छ। काग्रेसको प्रभाव क्षेत्रमा पौडेल पराजित हुनुलाई आश्चर्यका साथ हेरिएको छ । पौडेललाई पराजित गरेका श्रेष्ठ यसअघिको चुनावमा भने पौडेलसँग हारेका थिए।
राजेन्द्र लिङदेनसँग कृष्ण सिटौला पराजित,विर्तामोड : प्रतिनिधिसभा सदस्यका लागि झापा क्षेत्र नं ३ बाट नेपाली कांग्रेस नेता कृष्णप्रसाद सिटौला राष्ट्रिय प्रजातन्त्र पार्टीका महामन्त्री राजेन्द्र लिङदेनसँग पराजित भएका छन् । अन्तिम मतपरिणाम अनुसार नेपाली कांग्रेसका उम्मेदवार कृष्णप्रसाद सिटौलाले ३११५९ मत ल्याए भने वाम गठबन्धनको समेत समर्थन पाएका लिङ्देनले ४४६१४ मत ल्याए। समानुपातिक निर्वाचन प्रणालीको सूचीमा एक नम्बरमा परेका सिटौलालाई झापा क्षेत्र नं ३ का कांग्रेस कार्यकर्ताले प्रत्यक्ष निर्वाचन लड्न अनुरोध गरेपछि उनी चुनावमा लिङदेनसँग भिडेका थिए ।
डोटीको प्रदेशसभामा कांग्रेसका खड्का विजयी,"डोटी: प्रदेशसभा निर्वाचन क्षेत्र १ (क) को मतगणना सकिएको छ। प्रदेशसभा निर्वाचन क्षेत्र १ (क) को मतपरिणाम अनुसार नेपाली कांग्रेसका उम्मेदवार भरतबहादुर खड्का विजयी भएका हुन्। वामगठबन्धनको तर्फबाट नेकपा एमालेका जिल्ला अध्यक्ष चक्रबहादुर मल्ललाई ६१४ मत अन्तरले पराजित गर्दै खड्का विजयी भए। सुरुवातदेखि नै निकै कडा प्रतिस्पर्धा भएको यहाँ कांग्रेसका खड्काले १७४०६ मत ल्याएका छन् भने उनका निकटतम प्रतिद्वन्द्वी वामगठबन्धनका उम्मेदवार मल्लले १६७९२ मत प्राप्त गरेका छन्। विजयी घोषणा भएपछि खड्काले संविधान कार्यान्वयनका लागि अगाडि बढ्ने बताए। कांग्रेसको नेतृत्वमा संविधान निर्माण हुँदै सफल रुपमा स्थानीय, प्रतिनिधिसभा र प्रदेशसभाको निर्वाचन सम्पन्न गरेको छ', उनले भने, अब संविधान कार्यान्वयनमासमेत कांग्रेसले महत्वपूर्ण भूमिका निर्वाह गर्ने छ।' दुवै उम्मेदवार पहिलो पटक चुनावी मैदानमा उत्रिएका हुन्। विजयी भएका खड्का डोटीका जिल्ला विकास समितिका पूर्वसभापति हुन् भने मल्ल नेकपा एमालेका जिल्ला अध्यक्ष हुन्।"
दोस्रो संविधानसभामा प्रचण्डसँग पराजित लीलानाथ सिरहा ३ बाट विजयी,सिरहा : सिरहा प्रतिनिधिसभा क्षेत्र नम्बर ३ मा वाम गठबन्धनका उम्मेदवार लीलानाथ श्रेष्ठ निर्वाचित भएका छन् । नेकपा एमालेका केन्द्रीय सदस्य समेत रहेका श्रेष्ठ २३ हजार २ सय ७० मत ल्याएर निर्वाचित भएका हुन् । विजयी श्रेष्ठका निकटम प्रतिद्वन्द्वी संघीय समाजवादी फोरम नेपालका असेश्वर यादवले २१ हजार २१७ मत प्राप्त गरेका छन् । सिरहा क्षेत्र नम्बर ५ बाट दोस्रो संविधानसभाको चुनावमा श्रेष्ठ तत्कालीन एमाओवादी अध्यक्ष प्रचण्डबाट थोरै मतान्तरले पराजित भएका थिए ।
वामदेव गौतम र सञ्जयकुमार गौतमबीच कडा प्रतिस्पर्धा,बर्दिया : बर्दिया प्रतिनिधिसभा सदस्य क्षेत्र नम्वर १ मा वामगठवन्धनका उम्मेदवार एमाले उपाध्यक्ष वामदेव गौतम र सिँचाई मन्त्री एवम् नेपाली कांग्रेस बर्दिया सभापति सञ्जयकुमार गौतमबीच कडा प्रतिस्पर्धा भइरहेको छ। पछिल्लो मतपरिणाम अनुसार सञ्जयकुमार गौतमले ४२ हजार ८१५ मत प्राप्त गरेका छन् भने वामदेव गौतमले ४१ हजार १६५ मत प्राप्त गरेका छन्। दुई गौतमबीच १ हजार ६५० मतान्तर छ। लामोसमयदेखि वामदेवले सञ्जयलाई पछ्याई रहेका छन्। मतगणना कार्य अन्तिम अवस्थामा पुगेको जनाइएको छ। बार्हबर्दिया नगरपालिकाको १० र ११ गरी दुईवटा वडाको मतगणना गर्न बाँकी रहेको बताइएको छ। बर्दिया प्रतिनिधिसभा सदस्य क्षेत्र नम्बर २ र प्रदेशसभामा वामगठवन्धले विजय हासिल गरेको छ। बर्दिया प्रतिनिधिसभा क्षेत्र नम्वर २ मा वामगठवन्धनबाट माओवादी केन्द्रका सन्तकुमार थारुले ५० हजार ५५५ मत ल्याई विजयी भएका छन्। उनका प्रतिद्वन्द्वी लोकतान्त्रिक गठबन्धनबाट नेपाली कांग्रेसका भूमिसुधार मन्त्री गोपाल दहितले ३६ हजार ७३५ मत प्राप्त गरेका छन्। बर्दिया २ अर्न्तगत प्रदेससभा क्षेत्र नम्बर १ मा वामगठवन्धनबाट एमालेका कुलप्रसाद पोखरेल २८ हजार ३२३ मत प्राप्त गरी विजय भएका छन्। लोकतान्त्रिक गठबन्धनबाट नेपाली कांग्रेसकाका रामचन्द्र थापाले १७ हजार ४०२ मत प्राप्त गरे। त्यस्तै प्रदेससभा क्षेत्र नम्बर २ मा वामगठबन्धनबाट माओवादी केन्द्रका दिपेश थारुले २३ हजार ६३२ मत प्राप्त गरी विजयी भएका छन्। उनका प्रतिद्वन्द्वी लोकतान्त्रिक गठबन्धनबाट नेपाली कांग्रेसका नाचुराम चौधरीले १७ हजार ९१२ मत प्राप्त गरेका छन्।
आरजु देउवा करिब पाँच हजार मतले पराजित,कैलाली : प्रधानमन्त्री शेरबहादुर देउवा पत्नी आरजु राणा देउवा कैलाली क्षेत्र नम्बर ५ मा करिब पाँच हजर मत अन्तरले पराजित भएकी छिन्। वाम गठबन्धनका नारदमुनि रानासँग राणा चार हजार आठ सय ८० मत अन्तरले पराजित भएकी हुन्। एमालेका रानाले २७ हजार २०२ मत प्राप्त गरे भने लोकतान्त्रिक गठबन्धनकी उम्मेदवार कांग्रेस नेतृ राणाले २२ हजार तीन सय २२ मत मात्र प्राप्त गरेकी छन्। तेस्रो नम्बरमा रहेका राष्ट्रिय जनता पार्टीका लक्ष्मण चौधरीले ६ हजार ७ सय ४७ मत ल्याएका छन्।
जाजारकोटमा दोहोर्याएर जित्ने शक्ति बस्नेत पहिलो,"जाजरकोट : जाजरकोटमा माओवादी केन्द्रका नेता शक्तिबहादुर बस्नेतले चुनाव दोहर्याएर जित्ने नेताको रुपमा इतिहास ब्रेक गरेका छन्। २०१५ साल देखि भएका विभिन्न संसदीय चुनावमा हालसम्म कुनै पनि नेता दोहोरिएर चुनाव जितेका थिएनन्। तर बस्नेतले जाजरकोटमा चुनाव दोहर्याएर जित्ने नेताको रुपमा इतिहास रचेका छन्। २०७० सालमा भएको संविधानसभाको चुनावमा जाजरकोट क्षेत्र नं १ बाट जितेका उनले गत १० मंसिरमा भएको प्रतिनिनिसभाको चुनावमा जाजरकोटबाट प्रतिनिधिसभा सदस्य पदमा विजयी भएर पुनः चुनाव जित्ने नेताको रुपमा स्थापित भएका छन्। ६ कक्षामा पढ्दा पढ्दै अनेरास्ववियुको सदस्यता लिएर राजनैतिक जीवनको शुरुआत गरेका बस्नेत २०४७ सालमा नेकपा मसालको जिल्ला सदस्य र २०४९ सालदेखि पार्टीको पूर्णकालीन सदस्य भएका थिए। २०४७ मा भेरी ज्ञानोदय क्याम्पस जाजरकोटको पहिलो स्ववियु सभापति भएका उनी २०५१ सालमा नेकपा माओवादी पार्टीको पश्चिमाञ्चल क्षेत्रीय व्युरो सदस्य भएका थिए। २०५५ मा नेकपा माओवादीको केन्द्रीय सदस्य, २०५९ सालमा पोलिट व्युरो सदस्य र २०७० देखि स्थायी समिति सदस्य छन्। प्रचण्ड पहिलो पटक प्रधानमन्त्री हुँदा स्वकीय सचिव भएका बस्नेत पहिलो संविधानसभामा न त चुनाव लडे न समानुपातिकबाट सांसद बन्ने रुचि नै राखे। त्यतिबेला जिल्लामा अरु नेताहरुलाई अवसर दिन आफु बाहिरै बसेको बस्नेत बताउँछन्। २०७० सालमा भएको दोस्रो संविधानसभाको चुनावमा पार्टीका अवस्था निकै कमजोर भएपछि सबैले उनलाई नै माग गरे। पार्टीको अवस्था तेस्रो हुँदा पनि व्यक्तिगत प्रभावले उनले चुनाव जितेर देखाइदिए। तर यसपटक वाम गठबन्धन नभएको भए उनलाई नेपाली कांग्रेसका राजिव विक्रम शाहको सामना गर्न निकै सकस हुने अवस्था थियो। वामगठबन्धन भएपनि नेपाली कांग्रेसका राजिव विक्रम शाहले बस्नेतलाई कडा टक्कर दिने ठानिएको थियो। पुख्यौली थलो जाजरकोट भएका राजिव २०६६ सालमा जाजरकोटमा महामारीको रुपमा फैलिएको झाडापखालको बेला निजी खर्चमा हेलिकोप्टरबाट चिकित्सक र औषधी ढुवानी गरेर प्रभावितहरुलाई सेवा गरेकाले जिल्लामा निकै लोकप्रिय छन्। त्यसपछि पनि विभिन्न समयमा भएका दुर्घटना र अन्य समस्यामा सधै साथ दिने राजिवलाई पराजित गर्न शक्तिलाई ठुलै शक्ति खर्च गर्नु परेको थियो। शाहले आफु पराजित भएपनि पुख्यौली थलोको विकास र संमृद्विमा सधै सर्मपित हुने बताए। जाजरकोट मेरो बाजेको जन्म थलो हो। म, पद, प्रतिष्ठा र सम्पति भन्दा पुख्यौली ठाँउको गरिबी अभाव, अविकासले मेरो मन छोएर बेलायतको सुखसयलको जीन्दगी छोडेर केही सेवा गरौ भनेर यहाँ आउको हुँ। मैले हारेपनि जाजरकोटवासीको सेवामा निरन्तर खटिरहनेछु 'उनले भने। आम सर्वसाधारणको माया र एमालेका मत प्रभावित पारेर चुनाव जित्ने योजना बनाएका राजिब आठ हजार ९ सय ९२ मतान्तरले पराजित भएका छन्। वामगठबन्धनका साझा उम्मेदवार शक्तिले मतगणना हुने बित्तिकै शुरुआती अग्रता लिएका थिए। ६० हजार ८ सय ९७ मत खसेको जाजरकोटमा शक्तिले ३२ हजार दुई सय ८१ मत ल्याएर विजयी भएका हुन्। उनका निकतम प्रतिद्वन्द्वी राजिवले २३ हजार दुई सय ८९ मत ल्याएका छन्। स्थानीय तहमा वामगठबन्धनको करीव ३७ हजार मत थियो भने कांग्रेसको १९ हजार मत मात्र थियो। १८ हजारको मतान्तर रहेको जाजरकोटमा यसपालि वामगठबन्धनको मत घटेको र कांग्रेसले बढाएको देखिन्छ। २०१५ सालदेखि २०७० सालसम्म कोही पनि सांसद नदोहोरिएको जाजरकोटमा सांसद दोहिरिने बस्नेत पहिलो व्यक्ति हुन्। संविधान निर्माण र वामगठवन्धन निर्माणमा माओवादी केन्द्रलाई तयार पार्नका लागि निकै महत्वपुर्ण र सक्रिय भुमिका खेलेका बस्नेतले अबको आफनो पहिलो प्राथमिकता संविधान कार्यान्वयन हुने बताएका छन्। उनी माओवादीको तर्फबाट संविधानको मस्यौदा समितिको सदस्यमा रहेका कार्य गरेका थिए। संविधान बनाउन पार्टीको तर्फबाट भूमिका निर्वाह गरेका बस्नेत संविधानको कार्यान्वयन र सिंहदरवारलाई गाउँमा ल्याउन आफुले दृढताका साथ लाग्ने बताए। संविधानले जनतालाई दिएका अधिकारको अनुभूति गराउने काममा आफू दत्तचित्त भएर लाग्ने बस्नेतले बताए। जाजरकोटमा सवै सिट बाम गठबन्धनले जितेको छ। नेपाली कांग्रेस जाजरकोटमा शुन्य भएको छ। प्रतिनिधि सभामा शक्ति बस्नेतले जितेका जाजरकोटका प्रदेशसभामा पनि वाम गठवन्धनकै उम्मेदवारहरु निर्वाचित भएका छन्। मुख्य निर्वाचन अधिकृत देवकुमार गिरीका अनुसार प्रदेश क मा माओवादी केन्द्रका गणेशप्रसाद सिंहले १६ हजार ९ सय ११ मत ल्याएर विजयी भएका छन् उनका निकटतम प्रतिद्वन्द्वी कांग्रेसका वेदराज सिंहले १२ हजार ८ सय ७८ मत प्राप्त गरेका छन्। त्यस्तै प्रदेश ख मा एमालेका करवीर शाही १५ हजार एक सय ८५ मत ल्याएर विजयी भएका छन् भने उनका निकटतम प्रतिद्वन्द्वी दिपकजंग शाहले १० हजार ३ सय ६० मत प्राप्त गरेका छन्। प्रदेशसभामा निर्वाचित सिंह र शाहीले पनि आफूहरुको पहिलो लक्ष्य समृद्ध जाजरकोट निर्माण रहेको बताएका छन्। वामगठबन्धनबाट प्रदेशमा विजयी भएका दुवै जना पार्टी प्रमुख हुन्। सिंह माओवादी केन्द्रका जिल्ला इन्चार्ज हुन भने शाही एमालेका जिल्ला अध्यक्ष हुन्।"
कञ्चपुर १ मा तारा लामा विजयी,कञ्चनपुर : कञ्चनपुर निर्वाचन क्षेत्र नम्बर १ को प्रदेश सभा १ मा वाम गठबन्धनका उम्मेदवार तारा लामा तामाङ बिजयी भएका छन् । उनले १० हजार ७ सय २५ मतको अन्तरमा विजयी भएका हुन् । उनले २० हजार १५ मत प्राप्त गरेका छ्न्। उनका प्रतिस्पर्धी कांग्रेसका गोपाल गुरुङले ९ हजार २ सय ९० मत प्राप्त गरे ।
डोटीमा वीरबहादुर बलायर र प्रेमबहादुर अालेबीच कडा प्रतिस्पर्धा,डोटी :प्रतिनिधिसभा सदस्यमा कडा प्रतिस्पर्धा भइरहेको छ। नेपाली कांग्रेसका तर्फबाट नेपाल सरकारका भौतिक पूर्वाधार तथा यातायात मन्त्री वीरबहादुर बलायर र वाम गठबन्धनका तर्फबाट नेकपा एमालेका बैकल्पीक केन्द्रीय सदस्य प्रेमबहादुर आलेमगरबीच कडा प्रतिस्पर्धा भइरहेको छ। एक हजार ५२ मतले गठबन्धनका आलेमगर अगाडि छन् भने उनलाई बलायरले पछ्याइरहेका छन्। अहिलेसम्म कांग्रेसका बलायरले २१ हजार ९ सय ७ मत ल्याएका छन् भने उनका निकटतम प्रतिद्वन्द्वी वाम गठबन्धनका आलेमगरले २२ हजार ९ सय ५९ मत ल्याएका छन्। सुरुदेखि नै आलेमगरले अग्रता लिएको भएपनि मतअन्तर भने बढाउन सकिरहेका छैनन्। डोटीमा एउटा मात्र प्रतिनिधि सभा सदस्य निर्वाचन क्षेत्र रहेको छ। प्रतिनिधिसभामा अहिलेसम्म ४६ हजार १ सय ९ मत गणना भइसकेको छ। डोटीमा जम्मा एक लाख छ हजार पाँच सय ४३ मतदाता संख्या रहेका छन् भने जम्मा ६९ हजार तीन सय ६० मत खसेको छ। प्रतिनिधिसभा सदस्यको निर्वाचनको मत गणना हुँदैछ।
गुल्मीका सबै क्षेत्रमा वाम गठवन्धन विजयी,गुल्मी : प्रतिनिधि तथा प्रदेशसभा निर्वाचनका लागि जिल्लाका सबै क्षेत्रमा वाम गठवन्धनका उम्मेदवार विजयी भएका छन्। प्र्रतिनिधिसभा सदस्यमा क्षेत्र नम्बर १ बाट नेकपा एमालेका पार्टी सचिव प्रदीप ज्ञवाली प्रतिद्वन्द्वी कांग्रेसका चन्द्र भण्डारीलाई पछिपार्दै विजयी भएका हुन्। ज्ञवालीले ३७ हजार ५ सय ५५ र भण्डारीले २९ हजार ४ सय ५० मत ल्याएका छन्। चुनावी प्रतिस्पर्धामा उभिएका दुवै नेताको राष्ट्रिय राजनीतिमा राम्रो प्रभाव मानिन्छ। २०६४ सालको संविधानसा निर्वाचनमा विजयी भएका ज्ञवाली २०७० मा पराजय भएका थिए। त्यसबेला भण्डारी विजयी भए। दुवै नेता जिल्लामा आलोपालो विजयी हुँदै आएका छन्। प्रतिनिधिसभा सदस्यका लागि क्षेत्र नम्बर २ बाट वाम गठवन्धनबाट उम्मेदवार बनेका नेकपा एमालेका सचिव गोकर्ण विष्ट विजयी भएका छन्। उनी निकटतम प्रतिस्पर्धी नेपाली कांग्रेसका चन्द्र केसीलाई भारी मतले पछिपार्दै विजयी भएका हुन्। विष्टले ३४ हजार ६ सय १८ र केसीले २० हजार १ सय ५७ मत लिएका छन्। विष्ट २०७० सालको संविधानसभा निर्वाचनमा समेत यसै क्षेत्रबाट विजयी भएका थिए। जिल्लाको विकास निर्माणमा सधैँ चिन्ता र चासो राखी महत्वपूर्ण भूमिका निर्वाह गरेको भन्दै आम मतदाताले उनलाई रोज्ने गरेको पाइएको छ। मतदाताका अनुसार आफ्नो क्षेत्रमा उनी लोकप्रिय मानिन्छन्। प्रदेशसभा सदस्यमा समेत वाम गठवन्धनका उम्मेदवार विजयी भएका छन्। क्षेत्र नम्बर १(क)मा एमालेका खड्गबहादुर खत्री (ख) मा माओवादी केन्द्रका दिनेश पन्थी विजयी भएका छन्। क्षेत्र नम्बर २ (क) मा माओवादी केन्द्रका सुदर्शन बराल र (ख) मा एमालेका कमल श्रेष्ठ विजयी भए।
प्रदेशसभामा वाम गठबन्धनका अधिकारी विजयी,परासी : पश्चिम नवलपरासी क्षेत्र नम्बर १ प्रदेशसभा क मा वाम गठबन्धनका दीपेन्द्र अधिकारी विजयी भएका छन्। अधिकारीले नेपाली कांग्रेसका विक्रम खनाललाई २ हजार ४ मत अन्तरले पराजित गरे। अधिकारीले २० हजार ५ सय ६ मत ल्याएका छन् भने खनालले १८ हजार ५ सय २ मत ल्याएका छन्। ४५ हजार ९ सय ५६ मतदाता रहेको यस प्रदेशसभामा ४१ हजार ६ सय ६६ मत खसेको थियो।
"प्रत्यक्षतर्फ १०० सिटको नतिजा सार्वजनिक, दलीय अग्रतासहित पूर्ण विवरण","काठडमाडौं : प्रतिनिधिसभा निर्वाचन अन्तर्गत १६५ मध्ये १०० सिटको नतिजा सार्वजनिक भएको छ। ६३ निर्वाचन क्षेत्रमा अहिले मत गणना जारी छ। स्याङ्जाका दुई निर्वाचन क्षेत्रमा भने दलीय विवादका कारण मतगणना सुरु हुन सकेको छैन। आइतबार २ः३० बजे सम्म अन्नपूर्ण इलेक्सन पोर्टलमा प्राप्त नतिजाअनुसार प्रतिनिधिसभामा ५६ सिट जितेर एमाले एक नम्बरमा छ। एमालेसँग गठबन्धन बनाएको नेकपा माओवादी केन्द्र २२ सिटसहित दोस्रो स्थानमा छ। यस्तै नेपाली कांग्रेस १२ सिट जितेर तेस्रो स्थानमा छ। संघीय समाजवादी फोरम र राजपाले क्रमशः ४ र ३ सिट जितेका छन्। नयाँ शक्ति नेपालले एक सिट जितेको छ। भने एक स्थानमा स्वतन्त्र उम्मेदवार िवजयी भएका छन्। गणना भइरहेका ६३ क्षेत्रमध्ये एमालेले २३ सिट, माओवादी केन्द्रले १२ सिट र कांग्रेसले १२ सिटमा अग्रता कायम गरेका छन्। यस्तै संघीय समाजवादी फोरम र राजपा क्रमशः ६ र ७ सिटमा अगाडि छन्। राष्ट्रिय जनमोर्चा, नेमकिपा र राप्रपा ११ सिटमा अगाडि छन्। एमालेले जितेका क्षेत्र अग्रता माओवादी केन्द्रले जितेका क्षेत्र अग्रता कांग्रेसले जितेका क्षेत्र अग्रता संघीय समाजवादीले जितेका क्षेत्र अग्रता राजपाले जितेका क्षेत्र अग्रता"
हेटौडामा सपथ ग्रहणसँगै वाम गठबन्धनको वृहत र्याली ( फाेटाेसहित),हेटौंडा : जित हात पारेपछि वाम गठबन्धले हेटौंडामा सोमबार मध्यान्न बृहत विजय र्याली निकालेको छ। मतगणनास्थल मकवानपुर बहुमुखी क्याम्पसबाट निस्किएको र्यालीले हेटौंडा बजार परिक्रमा गरेको थियो। र्यालीपछिको कोणसभामा बोल्दै विजयी सांसदहरुले जनताको माझमा गरेको प्रतिबद्धता पूरा गर्ने बाचा गरे।
सांसदमा हार्दै आएका न्यौपाने सप्तरीबाट प्रदेशसभामा जिते,"सप्तरी : प्रतिनिधिसभाको निर्वाचनमा पटकपटक निकटतम प्रतिद्वन्द्वी रहदै आएका एमाले सप्तरीका अध्यक्ष गोबिन्दबहादुर न्यौपाने प्रदेशसभा सदस्यमा निर्वाचित भएका छन्। आइतबार बिहान ११ बजे घोषित परिणामअनुसार सप्तरीको प्रदेश सभा ४ (१) बाट सुरुङ्गा नगरपालिका ३ निवासी ६६ वर्षीय न्यौपाने भारी मतान्तरले विजयी भएका हुन्। गत संविधानसभाको निर्वाचनमा बर्तमान खेलकुद राज्य मन्त्री तेजुलाल चौधरीसँग न्यौपाने २८६ मतअन्तरले पराजित भएका थिए। त्यसअघि २०४८, २०५१ र २०५६ को प्रतिनिधिसभाको निर्वाचनमा सहभागी न्यौपानेले कडा टक्कर दिदै आएपनि सफलता प्राप्त गर्न सकेका थिएनन्। न्यौपाने १५ हजार एक सय १३ मत ल्याएर प्रदेश सभामा निर्वाचित हुँदा उनका निकटतम प्रतिद्वन्द्वी कांग्रेसका सिताराम शाहले ११ हजार तीन सय ९५ मत ल्याए। फोरमका बिनोदकुमार चौधरी तीन हजार आठ सय २७ मतमा सीमित भए। देशभरी नै वाम गठबन्धनको लहर चले पनि सप्तरीमा वामगठबन्धनले बेहोर्नु परेको पराजयमा अध्यक्ष यादवको जितले थोरै राहत मिलेको कार्यकर्ताहरु बताउँछन्।"
पाल्पाका सबै निर्वाचन क्षेत्रमा वामगठबन्धन विजयी,पाल्पा: पाल्पाका दुई वटा प्रतिनिधीसभा र चार वटा प्रदेशसभामा वामगठबन्धका उम्मेदवारहरु विजयी भएका छन्। दुई प्रतिनिधिसभा र ३ वटा प्रदेशसभामा नेकपा एमालेका उम्मेदवार विजयी भएका छन भने एक वटा प्रदेशसभामा नेकपा माओवादी केन्द्रका उम्मेदवार विजयी भएका छन्। पाल्पा प्रतिनिधिसभा क्षेत्र नं १ मा नेकपा एमालेका दलबहादुर राना विजयी भएका छन्। एमाले उम्मेदवार रानाले ३२ हजार ५ सय ४९ मत र नेपाली कांग्रेसका उम्मेदवार विजय घिमिरेले २३ हजार ९ सय ९३ मत पाएका छन्। कांग्रेसका घिमिरेलाई ८ हजार ५ सय ५६ मतले पछि पादै राना विजयी भएका हुन्। प्रतिनिधिसभा क्षेत्र नं २ मा नेकपा एमालेका सोमप्रसाद पाण्डे विजयी भएका छन्। एमाले उम्मेदवार पाण्डेले ३४ हजार ८ सय ९९ मत र कांग्रेसका उम्मेदवार हरिप्रसाद नेपालले २४ हजार ५ सय ५४ मत पाप्त गरे। कांग्रेसका नेपाललाई १० हजार ३ सय ४५ मतले पछि पादै पाण्डे विजयी भएका हुन्। निर्वाचन क्षेत्र नं १ को प्रदेशसभा क मा एमाले युवराज खनाल विजयी भएका छन्। कांग्रेसका देवराज ढकाललाई ३ हजार ९ सय २१ मतले पछि पादै एमालेका खनाल विजयी बनेका छन्। खनालले १७ हजार ८ सय ५१ मत र ढकालले १३ हजार ६ सय ६० मत प्राप्त गरेका छन्। प्रदेशसभा (ख) मा एमालेका नारायण आचार्य विजयी भएका छन्। कांग्रेसका दान बहादुर पछाइलाई ४ हजार २ सय ६३ मतले पछि पार्दै एमालेका उम्मेदवार आचार्य विजयी भएका हुन्। एमालेका आचार्यले १४ हजार ७ सय ६५ मत र कांग्रेसका उम्मेदवार पछाईले १० हजार ५ सय २ मत पाएका छन्। निर्वाचन क्षेत्र नं २ अन्तर प्रदेशसभा (क) मा नेकपा एमालेका उम्मेदवार डा पुरनमान बज्राचार्य विजयी भएका छन्। कांग्रेस माधव नेपाललाई ४ हजार ५ सय ७२ मतले पछि पार्दै एमालेका डा बज्राचार्य विजयी भएका हुन्। एमाले उम्मेदवार डा बज्राचार्यले १८ हजार ४२ र कांग्रेसका उम्मेदवार नेपालले १३ हजार ४ सय ७० मत पाए। प्रदेशसभा (ख) मा नेकपा माओवादी केन्द्रका तुलाराम घर्तीमगर (बसन्त) विजयी भएका छन्। कांग्रेसका राम बहादुर कार्कीलाई ४ हजार ९ सय २६ मतले पछि पादै माओवादी केन्द्रका घर्तिमगर विजयी भएका हुन्। घर्तिमगरले १६ हजार ४ सय २२ र काग्रेसका उम्मेदवार कार्कीले ११ हजार ४ सय ९६ मत पाप्त गरेका छन्। प्रतिनिधिसभा र प्रदेशसभाका ६ वटै सिट जितेर पाल्पा जिल्ला वामगठबन्धनको किल्ला भएको छ। राप्रपा प्रजातान्त्रिको साथ लिएर चुनावी प्रतिस्पर्धामा रहेको कांग्रेसका उम्मेदवारलाई भारी मतान्तरले हराउँदै वामगठबन्धनले क्लिनस्वीप जिल्ला बनाएको हो। पाल्पामा २०१५ सालको निर्वाचन १ सिट जितेको नेपाल कम्युनिष्ट पार्टीले भुमिगत पञ्चायत विरोधी काम गर्दै आएको थियो। २०५१ र २०५६ को निर्वाचनमा तीन वटै क्षेत्र जितेको नेकपा एमाले यसपटक माओवादी केन्द्रसंग मिलेर पुन पाल्पा जिल्लालाई पुनरागमन गरेको छ। २०७० सालको संविधानसभा निर्वाचनमा दुई क्षेत्रमा एमाले र एक क्षेत्रमा काग्रेस विजयी भएको थियो।
केपी ओली करिब २८ हजार बढी मतले विजयी,"झापा : एमाले अध्यक्ष केपी शर्मा ओली करिब २८ हजार बढी मतले विजयी भएका छन्। झापा क्षेत्र नम्बर ५ मा ओलीले खगेन्द्र अधिकारीलाई २७ हजार ८ सय ४२ मत अन्तरले हराउँदै विजयी भएका हुन्। भर्खरै सार्वजनिक भएको अन्तिम मतपरिणाम अनुसार ५७ हजार १ सय ३९ मतसहित ओली ओली विजयी भएका हुन्। उनका प्रतिद्वन्द्वी अधिकारीले २८ हजार २ सय ९७ मत पाएका छन्। १ लाख ३७ हजार ५१४ मतदाता रहेको झापा ५ मा ९३ हजार ४८ मत खसेको थियो । को हुन् केपी ओली ? ओलीको जन्म बुबा मोहनप्रसाद ओली र आमा मधु ओलीको कोखबाट २००८ सालमा तेह्रथुमको इवा गाविस २ तीनसल्लेमा भएको हो। ओलीले औपचारिक शिक्षा एसएलसीसम्म पढेका छन्। ओलीले तेह्रथुम इवाकै प्रणामी उच्च माध्यमिक विद्यालय (तत्कालीन प्रणामी प्रावि) बाट औपचारिक पढाइ सुरु गरेका थिए। उनको परिवार २०२२ सालमा बसाईं सरेर झापा झरेको हो। डेढ वर्षकै उमेरमा आमा गुमाएका ओलीको बाल्यकाल कष्टपूर्ण बित्यो। २०२३ सालदेखि राजनीतिमा प्रवेश गरेका ओलीले २०२७ सालमा कम्युनिष्ट पार्टीको सदस्यता लिएर भूमिगत भएका थिए। कम्युनिस्ट पार्टीको सदस्यता लिएकै वर्ष ओली पञ्चायत विरोधी आन्दोलनमा सहभागी भएको नाममा पक्राउ परे। उनले निरन्तर १४ वर्ष जेल जीवन बिताए। नेता ओली २०२९ सालमा झापा आन्दोलन कमिटीको प्रमुख भए। २०४८, २०५१ र २०५६ सालको आम निर्वाचनमा झापा ६ बाट निर्वाचित ओली २०६४ सालको संविधानसभा चुनावमा झापा ७ बाट पराजित भए। सोही क्षेत्रबाट ओलीले २०७० सालको दोस्रो संविधानसभा चुनावमा विजयी हासिल गरे। त्यसपछि भने ओली नेपालको राष्ट्रिय राजनीतिमा चर्चामा रहे। लामो राजनीतिक यात्राका क्रममा ओलीले गृहमन्त्री, परराष्ट्रमन्त्री, उपप्रधानमन्त्री हुँदै प्रधानमन्त्रीको समेत जिम्मेवारी सम्हालिसकेका छन्। ओली एमाले अध्यक्ष हुन्।"
विश्वप्रकाश शर्माबाट सिक्नुपर्ने राजनीतिक संस्कार (भिडियो),"झापा : झापामा आइतबार एउटा अनौठो दृश्य देखियो। दृश्यका नायक थिए कांग्रेसका युवा नेता विश्वप्रकाश शर्मा। झापा क्षेत्र नम्बर १ मा वाम गठबन्धनका उम्मेदवार राम (सुरेन्द्रकुरमार) कार्की सँग २८ सय ६३ मतले पराजित भएपछि उनले गरेको व्यवहारले उनी राजनीतिक संस्कारका निम्ति नायक बनेका हुन्। कार्की विजयी घोषणा भएलगत्तै विश्वप्रकाशले पहिलो माला लगाउँदै बधाई दिए। कार्की विजयी भएपछि शर्माले बधाई मात्र दिएनन्। कार्कीलाई प्रतिद्वन्द्वी भन्दा पनि अनन्य मित्रलाई गर्ने व्यवहार गरे। कार्कीले समेत शर्माजस्ता नेतालाई प्रतिद्वन्द्वी पाउँदा आफू खुशी भएको बताए। झापा १ मा वाम गठबन्धनका उम्मेदवार कार्कीले ३६ हजार १ सय ७३ मत प्राप्त गरेर विजयी हुँदा शर्मा ३३ हजार ३ सय १० मत प्राप्त गरेर पराजित भएका हुन्। विश्वप्रकाश यस्तो करेन्ट आउँदाखेरी पनि त्यसको विरुद्ध जसरी अन्तिमसम्म उभिनुभयो यो ठूलो कुरा हो। निरन्तर हाम्रो मतअन्तर कम मात्र भयो। यदि विश्वप्रकाशको ठाउँमा अरु कुनै उम्मेदवार भएको भए यो मत अन्तर धेरै ठूलो हुन्थ्यो, कार्कीले विजयी भएपछि विश्वप्रकाशको प्रशंसा गर्दै भने, सायद राम कार्की नआएको भए त्यो करेन्टलाई विश्वप्रकाशले रोकिदिनुहुन्थ्यो। कार्कीले आफू विजयी भएर विश्वप्रकाश पराजित भए पनि दाजुभाइको सम्बन्धन सदैव रहने बताए। जे होस् हामी दाजुभाइको प्रेम सदा झै रहने छ, कार्कीले भने। जनताले विश्वास गरेको भन्दै शर्माले थोरै मत अन्तरले उपविजेता हुँदा पनि आफू उत्साहित भएको बताए । यसलाई धेरैले माया गरेको कुराको रुपमा ग्रहण गर्ने उनको भनाइ छ । अघिल्लो चुनावसँग तुलना गर्दै शर्माले भने, अघिल्लो पटक मैले मत जित्न सकेको थिइन र मन पनि जित्न सकेको थिइन । यसपटक मत जित्न सकिन तर मन जित्न सके । यसमै म खुशी छु । कार्कीसंग पराजित भएपछि कांग्रेसका शर्माले कांग्रेसलाई सुधार गर्नुको विकल्प नभएको बताए। आफ्नो निर्वाचन क्षेत्रमा विजयी वाम गठबन्धनका कार्कीलाई माला रखादा लगाएर अंकमाल गर्दै बधाई दिएका शर्माले जनताले राम कार्कीलाई विजयी गराएर आफूलाई जनताले पार्टी सुधार गर्ने म्यानडेट दिएको बताएका हुन्। शर्माले भने, विश्वप्रकाश संसदमा पुगोस् भन्ने अन्य क्षेत्रका सर्वसाधारणको चाहना थियो। तर मेरा मतदाताले कांग्रेसलाई सुधार गरेर लैजान म्यानडेट दिए। उनले आफू पराजित भएको नभएर उपविजेता भएको बताए। भिडियो एपीवान टेलिभिजन"
बारा ४ प्रदेशसभा क मा गठबन्धनका विश्वकर्म विजयी,बारा : बारा क्षेत्र नम्बर ४ प्रदेशसभा (क) मा वाम गठबन्धनका सुन्दर विश्वकर्म विजयी भएका छ्न्। नेकपा एमाले बाराका अध्यक्ष समेत रहेका विश्वकर्मा ११७७० मत सहित विजयी भएका हुन्। विश्वकर्मा नेपाली कांग्रेसका ओमकृष्ण कार्की भन्दा ३४४७ मत बढी ल्याउदै विजयी भए। कार्कीले ८८२३ मत ल्याए। तेस्रो स्थानमा राजपाका ७३८६ मत ल्याएका छ। विवेकशील साझा पार्टीका विनोद सापकोटाले सात सय ५१ मत ल्याएका छन्।
प्यूठान १ बाट १२ हजार मतले रिजाल विजयी,प्यूठान : प्रदेशसभा सदस्यका लागि प्यूठान क्षेत्र नम्बर १ बाट वाम गठवन्धनका साझा उम्मेदवार हरी रिजाल विजयी भएका छन्। आइतबार सार्वजनिक भएको मतपरिणाम अनुसार उनी निकटतम प्रतिस्पर्धी कांग्रेसका टेकप्रसाद भण्डारीलाई दोेब्बर मतले पछि पार्दै विजयी भएका हुन्। रिजालले २४ हजार सात सय ३४ र भण्डारीले १२ हजार ६ सय ३८ मत पाएका छन्। दुईबीच १२ हजार ६ सय ३८ मतको अन्तर परेको छ। नौवहिनी गाउँपालिका४ लुङ निवासी रिजालको मताधिकार क्षेत्र नम्बर २ मा भएपनि उनी १ बाट उम्मेदवार बनेका थिए। २०२२ साल मंसिरमा जन्मिएका रिजालले २०३६ सालदेखि राजनीतिक यात्रा सुरु गरेका हुन्। नेकपा एमाले प्यूठानका निवर्तमान अध्यक्ष रिजाल २०३६ सालमा अनेरास्ववियू प्यूठानको संस्थापक अध्यक्ष भएका थिए। २०५४ सालको स्थानीय निकाय निर्वाचनमा उनी जिल्ला विकास समिति प्यूठानको उपसभापतीमा विजयी भएका थिए।
"झापाका सबै क्षेत्रमा वामपन्थी उम्मेदवारको दबदबा, विश्वप्रकाश र सिटौला कमजोर",विर्तामोड : झापाका सबै निर्वाचन क्षेत्रमा वाम गठबन्धनका उम्मेदवारले आफ्नो बलियो उपस्थिति सावित गर्दै लगेका छन् । शनिबार राति भएको निर्वाचन क्षेत्र नं ४ को अन्तिम मत परिणामअनुसार प्रतिनिधिसभा सदस्य नेकपा एमालेका उम्मेदवार एलपी साँवा भारी मतले विजयी भएका छन् । उनले आफ्ना निकटतम प्रतिद्वन्द्वी कांग्रेसका उम्मेदवार देउकुमार थेबेलाई पराजित गरेका छन्। त्यसका अतिरिक्त क्षेत्र नं १ मा पनि माओवादी केन्द्रका प्रतिनिधिसभा सदस्यका उम्मेदवार सुरेन्द्रकुमार कार्कीले मतान्तर फराकिलो बनाउँदै लगेका छन् । उनले अहिलेसम्म ३२ हजार ४ सय ८४ मत प्राप्त गरेका छन् । उनका निकटतम प्रतिस्पर्धी नेपाली कांग्रेसका विश्वप्रकाश शर्माले ३० हजार २ सय ५४ मत प्राप्त गरेका छन् । मतगणनाको सुरुआतदेखिनै अग्रता लिएका कार्कीले शर्मालाई अग्रता तोड्न दिएका छैनन् । मतगणनाको उत्तरार्धतिर आइपुग्न लाग्दा मतान्तर फराकिलो हुँदै गइरहेको छ । निर्वाचन क्षेत्र नं ३ मा नेपाली कांग्रेसका नेता कृष्णप्रसाद सिटौला लगभग पराजित हुने निश्चित भएको छ । उनका प्रतिस्पर्धी वाम गठबन्धन समर्थित राप्रपाका महामन्त्री राजेन्द्र लिङदेन निकै मतको अन्तरले अगाडि छन् । १ लाख १४ हजार ५ सय ८६ मतदाता रहेको झापा ३ मा ८२ हजार ९ सय २४ मत खसेको थियो । ६२ हजार ५ सय ३८ मत गणना भइसक्दा राप्रपाका राजेन्द्र लिङदेनले ३३ हजार ६ सय ८७ मत प्राप्त गरेका छन् भने कांग्रेस नेता सिटौलाले २३ हजार ४ सय ९ मात्र मत प्राप्त गरेका छन् । अब २० हजार मत मात्र गणना गर्न बाँकी रहँदा सिटौला १० हजारभन्दा बढी मतान्तरले पछि परेकाले उनी पराजित हुने निश्चित भएको हो ।
प्रधानमन्त्री देउवा सात हजार मतान्तरले विजयी,डडेल्धुरा: नेपाली कांग्रेसका सभापति एवम् प्रधानमन्त्री शेरबहादुर देउवा गृहजिल्ला डडेल्धुराबाट प्रतिनिधिसभा सदस्यमा निर्वाचित भएका छन्। आइतबार बिहान घोषणा गरिएको अन्तिम मतपरिणाम अनुसार देउवा निकटतम प्रतिस्पर्धी भन्दा ७ हजार मतअन्तरले विजयी भएका हुन्। देउवाले २८ हजार ४४ मत ल्याएका छन् भने प्रतिद्वन्द्वी खगराज भट्टले २१ हजार ११५ मत पाएका छन्। देउवा २०४८ सालदेखि सम्पन्न सबै निर्वाचनमा विजय हुँदै आएका छन्। भट्टले भने लगातार तीन पटक पराजित भएर ह्याट्रिक गरेका छन्।
"कञ्चनपुरमा वाम गठबन्धनको अग्रता, प्रतिनिधिसभा ३ मा कडा प्रतिस्पर्धा",महेन्द्रनगर : प्रतिनिधिसभाका ३ र प्रदेशसभाका ६ वटा प्रदेश रहेका कञ्चनपुरमा वाम गठबन्धनले अग्रता कायमै राखेको छ। मतगणना सुरु भएदेखि कञ्चनपुरमा वाम गठबन्धनले अग्रता लिएको हो। प्रतिनिधिसभा १ मा वाम गठबन्धनका तर्फबाट उम्मेदवार रहेकी विना मगर आफ्ना प्रतिस्पर्धीभन्दा ७ हजार बढी मतले अघि छन्। २६ हजार ६ सय ४५ सदरमत गन्दा उनले १६ हजार ४ सय ५४ मत ल्याएकी छन्। उनका प्रतिस्पर्धी कांग्रेसका दिवानसिंह विष्ट ९ हजार ८८ मत पाएका छन्। प्रदेशसभातर्फको १ मा वाम गठबन्धनका उम्मेदवार तारालामा तामाङ्ग १६ हजार ४ सय ४ मत ल्याएर अग्रस्थानमा छन्। उनका प्रतिस्पर्धी कांग्रेसका गोपाल गुरुङ्ग ७ हजार ५ सय ४८ मत ल्याएका छन्। त्यस्तै प्रदेशसभा २ मा वाम गठबन्धनकै कुलवीर चौधरी ६ हजार ६ सय ५५ मत सहित अग्रता लिइरहेका छन्। कांग्रेसका रामलाल राना ४ हजार ६ सय ८३ मत ल्याएका छन्। प्रतिनिधिसभा २ मा वाम गठबन्धनका नरबहादुर धामी १७ हजार ९ सय ३७ मतका साथ अघि छन्। उनका प्रतिस्पर्धी कांग्रेस नेता एनपी साउँदले १४ हजार २ सय ३२ मत पाएका छन्। यस्तै प्रदेशसभा १ मा वाम गठबन्धनका महेशदत्त जोशीले १२ हजार १ सय १३ मत ल्याएका छन्। भने कांग्रेसका पुष्कर ओझाले ८ हजार १ सय २५ मत प्राप्त गरेका छन्। प्रदेशसभा २ मा वाम गठबन्धनकै लालबहादुर खड्काले ११ हजार ८ सय ९ मत प्राप्त गरेका छन्। उनका प्रतिस्पर्धी कांग्रेसका बहादुरसिंह थापाले ८ हजार ७८ मत प्राप्त गरेका छन्। प्रतिनिधिसभा ३ मा भने वाम गठबन्धन र कांग्रेसका उम्मेदवारको कडा प्रतिस्पर्धा रहेको छ। वाम गठबन्धनका दिपकप्रकाश भट्टले अहिलेसम्म १४ हजार ५० मत ल्याएर अग्रस्थानमा छन् भने कांग्रेसका रमेश लेखक १३ हजार ७ सय ९३ मत ल्याएका छन्। प्रदेश सभा १ मा वाम गठबन्धनका प्रकाश रावलले ३ हजार २ सय ८४ मत सहित अग्रस्थानमा छन्। कांग्रेसका यज्ञराज जोशीले ३ हजार ३० मत ल्याएका छन्। प्रदेशसभा २ मा वाम गठबन्धनका मानबहादुर सुनारले ६ हजार २ सय ३२ मत ल्याएका छन् भने कांग्रेसका बेलबहादुर रानाले ५ हजार ५ सय ७२ मत ल्याएका छन्। कञ्चनपुरका प्रतिनिधिसभाका ३ र प्रदेशसभाका ६ मा वाम गठबन्धन अग्रस्थानमा छ। सोमबारसम्म सबै क्षेत्रको मतगणना सक्ने निर्वाचन अधिकृतको कार्यालयले जनाएको छ।
स्थानीय तहमा हारेका चौधरी सांसद बने,सप्तरी : स्थानीय तहमा पराजित चन्द्रकान्त चौधरी प्रतिनिधिसभा सदस्यमा विजयी भएका छन्। घोषित परिणामअनुसार सप्तरीको निर्वाचन क्षेत्र नम्बर ३ बाट राजपाका उम्मेदवार चौधरीले २२ हजार पाँच सय ८४ मत ल्याएर प्रतिनिधिसभा सदस्यमा विजयी भएका हुन् । गत स्थानीय तहको निर्वाचनमा कांग्रेसले टिकट नदिए पछि स्वतन्त्रबाट डाकनेश्वरी नगरपालिकाको प्रमुखमा उम्मेदवार बनेका चौधरी पाँचौ स्थानमा रहेका थिए। नाम चलेका कांग्रेसका हेभिवेट नेताहरुले पराजय व्यहोरिरहेको खबर आइरहेका बेला कांग्रेस त्यागेर राजपाबाट उम्मेदवार बनेका उनले पनि कांग्रेसका जिल्ला सभापति एवं जिल्ला विकास समितिका पूर्व सभापति दिनेशकुमार यादवलाई पराजित गरे। सँगै सोही क्षेत्रबाट उम्मेदवार रहेका उनका भाइ एवं गत संविधानसभाका निर्वाचित सांसद ताराकान्त चौधरीलाई पनि पराजयको मुख देखाए। निर्वाचन अधिकृत भोजराज रेग्मीका अनुसार चौधरीले प्रतिस्पर्धी नेपाली कांग्रेसका जिल्ला सभापति दिनेशकुमार यादवलाई तीन हजार एक सय ८३ मतान्तरले हराएका हुन्। उनका निकटतम प्रतिद्वन्द्वी यादवले १९ हजार चार सय एक मत ल्याए। निवर्तमान सांसद एमालेका ताराकान्त चौधरीले ११ हजार एक सय ८८ मतमा चित्त बुझाए।
बाराको प्रदेशसभामा वाम गठबन्धनका बिश्वकर्मा बिजयी,बारा : बारा क्षेत्र नम्बर ४क प्रदेशसभामा वाम गठबन्धनका सुन्दर बिश्वकर्मा बिजयी भएका छ्न् । नेकपा एमाले बाराका अध्यक्ष समेत रहेका बिश्वकर्मा ११ हजार ७ सय ७० मत ल्याएर विजयी भएका हुन् । बिश्वकर्मा नेपाली कांग्रेसका ओमकृष्ण कार्की भन्दा ३४४७ मत बढी ल्याउदै विजयी भए । कार्कीले ८ हजार ८ सय २३ मत ल्याए । तेस्रो स्थानमा राजपाका उम्मेदवारले ७ हजार ३ सय ८६ मत ल्याएका छन् । १५ जना उम्मेदवार रहेको यस स्थानमा बिवेकशील साझा पार्टीका बिनोद सापकोटाले सात सय ५१ मत ल्याएका छ्न्। वाम गठबन्धनबाट असन्तुष्ट भएर स्वतन्त्र उम्मेदवारी दिएका एमाले नेता भरत खडकाले चार सय ७८ मत मात्रै प्राप्त गरेका छ्न् ।
"ओलीको निर्वाचन क्षेत्र : मतान्तर २० हजार, गन्न बाँकी पनि २० हजार",विर्तामोड : प्रतिनिधिसभा तथा प्रदेशसभा निर्वाचनको मतगणना जारी रहँदा नेकपा एमालेका अध्यक्ष केपी शर्मा ओलीको भने जित निश्चित भएको छ। झापा क्षेत्र नं ५ बाट एमाले अध्यक्ष ओलीको मत गणना सम्पन्न हुनु अगावै जित निश्चित देखिएको हो। १ लाख ३७ हजार ५१४ मतदाता रहेको झापा ५ मा ९३ हजार ४८ मत खसेको थियो । जसमा ७० हजार २ सय ९ मत गणना भइसक्दा ओलीले ४१ हजार ६ सय ९५ मत प्राप्त गरेका छन् भने उनका प्रतिस्पर्धी कांग्रेसका डा खगेन्द्र अधिकारीले २० हजार ८ सय ३८ मत प्राप्त गरेका छन्। करिब २० हजार मत मात्र गणना गर्न बाँकी रहेको बेला २० हजार ८ सय ५७ मतान्तर भइसकेकोले एमाले अध्यक्ष ओलीको जित निश्चित भएको हो।
डा अजयक्रान्ति शाक्य प्रदेशसभामा निर्वाचित,"काठमाडौँ : बौद्धिक क्षेत्रका प्रभावशाली व्यक्तित्व डा अजयक्रान्ति शाक्य प्रदेशसभा सदस्यमा विजयी भएका छन्। उनले ९ हजार ५३१ मत ल्याइ विजयी भएका हुन् भने उनका प्रतिद्वन्द्वी इन्द्रमान तुलाधारले ७ हजार १९३ मत ल्याए। वामगठबन्धनबाट उम्मेदवारी दिएका नेकपा एमालेका नेता शाक्यले भारी मतले विजय हाशिल गरेका हुन्। १५ वर्षदेखि निरन्तर राजनीतिमा होमिएका शाक्य अबको मुद्वा आर्थिक संमृद्विको आधार भएको बताउँछन्। काठमाडौको लगन टोलमा जन्मिएका शाक्य यहाँका क्षेत्र नम्बर ९ का स्थानीय वासिन्दासँग भिजेका छन्। ४८ वर्षका डाक्टर शाक्यले विद्यालय तहको अध्ययन घर नजिकैको विश्व निकेतन माध्यामिक विद्यालयबाट पूरा गरे। उनी १३ वर्षको कलिलो उमेरमै चेस च्याम्पियन' बनेका थिए। १३ वर्षको उमेरमै चेसको राष्ट्रिय खेलाडी बनेर दर्जनौँ पुरस्कार जित्न सफल डाक्टर शाक्य १५ वर्षको उमेरमा चेसको राष्ट्रिय कोचर' समेत बने। दुई वर्ष कोचरका रुपमा काम गरेका डाक्टर शाक्यलाई १३ वर्षको उमेरदेखि नै कम्युनिष्ट राजनीतिको रंग चढेको थियो। १३ वर्षको उमेरमै म चेसको राष्ट्रिय खेलाडी बनेको थिएँ,' डाक्टर शाक्यले भने,त्यसैबेला रसियन राजदूतसँग चेस खेल्न दूतावास जान्थेँ। त्यहाँको कम्युनिष्ट वातावरणले मलाई पत्तै नपाई कम्युनिष्ट बनाएछ।' डाक्टर शाक्यले अक्टोवर क्रान्ति, विश्वको श्रमिक आन्दोलन आदिका बारेमा पनि दुतावास आवतजावतकै बेलामा बुझ्ने अवसर प्राप्त गरेका हुन्। जब डाक्टर शाक्यले विसं २०४० सालमा एसएलसी पास गरे त्यसपछि भने डाक्टर शाक्य संगीतमा होमिए। भर्खर एसएलसी पास गरेका डाक्टर शाक्यको त्यसैबेला टोलटोलमा हुने सांगितिक कार्यक्रममा माग हुन्थ्यो। ड्रमसेट, कंङगोलगायतका बाजाप्रति बढी रुचि राख्ने शाक्यलाई कम्युनिष्ट बन्न त्यो सांगीतिक माहोलले पनि थप ऊर्जा प्रदान गरेको थियो। भर्खर देशमा बहुदल आएको थियो। पञ्चायती व्यवस्था अन्त्य गरी बहुदलीय व्यवस्था प्राप्तिका कम्युनिष्टप्रतिको झुकावलाई बढाएर अग्रपंक्तीमा होमिएका थिए। संगीतका क्षेत्रमा पनि पाइला अघि बढाउँदै गरेका डाक्टर शाक्यले संगीत दिएका पप एल्वम प्रेम स्पर्स' २०४८ सालमा बजारमा आयो। त्यसपछि नेपालका ख्यातिप्राप्त गायक प्रेमध्वज प्रधानले गाएको नेवारी गित छन्त एके धुङ्का' मा पनि दिएको संगीतले त तहल्का नै मच्चाउन सफलता प्राप्त गरेको थियो। डाक्टर शाक्यका एकल संगीतका चार वटा एल्वम बजारमा आएपछि शाक्य संगीतको क्षेत्रमा पनि अत्यन्त चर्चित बन्न पुगे। व्यक्ति एक आयम अनेक' भने जस्तै डाक्टर शाक्यले जेजेमा हात हाले त्यसमा सफलता प्राप्त गर्दै गए। उसु र मार्सलआर्टको खेलाडी समेत रहेका डाक्टर शाक्यले विसं २०४६ सालदेखि नै लेखन यात्रालाई पनि अघि बढाए। धर्मसंस्कृतिका विषयमा बढी कलम चलाउने शाक्यले द शाक्यज्', मृत्यु संस्कार', दशकर्म संस्कार' जस्ता पुस्तक लेखेका छन्। विसं २०४६ सालको आन्दोलनसँगै राजनीतिमा बढी सक्रिय बनेका डाक्टर शाक्यले पार्टीका विभिन्न कमिटीमा बसेर काम गरे। जनसाँस्कृतिक मञ्चको केन्द्रीय सदस्य एक कार्यकाल र केन्द्रीय कोषाध्यक्षका रुपमा दुई कार्यकाल बिताएका डाक्टर शाक्यले जिफण्टमा योजना आयोगको सदस्यका रुपमा दुई कार्यकाल काम गरे। जिफण्टमै विदेश विभागमा रहेर एक कार्यकाल काम गरेका डाक्टर शाक्यले उपत्यका समन्वय समितिको विभिन्न जिम्मेवारीमा रहेर काम गरेका छन्। संविधान जारी भएपछि बनेको नेकपा एमालेका अध्यक्ष केपी शर्मा ओली नेतृत्वको सरकारमा प्रधानमन्त्रीको कार्यालयमा विज्ञान प्रविधि सामाजिक साँस्कृतिक विकास सल्लाहकारका रुपमा काम गरेका डाक्टर शाक्यले वुद्धिज्म्मा विद्यावारिधि गरेका छन्। उनले भूगर्भ र भौतिक शास्त्र, अर्थशास्त्र, सामाजिकशास्त्र र संगीतमा स्नातकका साथै तीन वटा विषयमा स्नातकोत्तरको अध्ययन पूरा गरेका छन्।"
विजयी सांसदलाई प्रमाणपत्र वितरण,"हेटौंडा : मकवानपुरमा विजयी प्रतिनिधसभा र प्रदेशसभाका सदस्यलाई आइतबार बिहान प्रमाणपत्र वितरण गरिएको छ। मुख्य निर्वाचन अधिकृतको कार्यालय हेटौंडाले आज बिहानसम्ममा विजयी भएका प्रतिनिधिसभाका २ जना र प्रदेशसभाका ४ जना सदस्यलाई प्रमाणपत्र वितरण गरेको हो। मकवानपुरका मुख्य निर्वाचन अधिकृृत खडानन्द तिवारीले मकवानपुर प्रतिनिधिसभा क्षेत्र नम्बर १ मा विजयी कृष्णप्रसाद दाहाल, क्षेत्र नम्बर २ मा विजयी विरोध खतिवडा र प्रतिनिधिसभा क्षेत्र नम्बर १ को क मा विजयी प्रदेशसभा सदस्य प्रेमबहादुर पुलामी, ख मा विजयी डोरमणी पौडेललाई प्रमाणपत्र वितरण गरे। त्यस्तै मकवानपुर प्रतिनिधिसभा क्षेत्र नम्बर २ को क मा विजयी कुमारी मोक्तान र ख मा विजयी इन्द्र बानियाँलाई प्रमाणत्र वितरण गर्दै खादा र माला ओढाएर कार्यकालको सफलताको कामनासहित निर्वाचन अधिकृत तिवारीले प्रमाणपत्र वितरण गरे। प्रत्यक्ष निर्वाचको मत गणना सकिएपछि मुख्य निर्वाचन अधिकृत तिवारीले सबै मतदाता,सुरक्षा निकाय ,राजनीतिक दल,सञ्चारकर्मी सबैलाई धन्यवाद दिए। समानुपातिकर्फतको मत गणना सोमबार बिहान १० बजेबाट सुरु हुने मुख्य निर्वाचन अधिकृतको कार्यालयले जनाएको छ।"
पर्वतबाट तीनै स्थानमा वामगठबन्धन विजयी,कुश्मा: प्रतिनिधिसभा सदस्य र प्रदेशसभा सदस्यको निर्वाचनमा पर्वतबाट वामगठवन्धनका उम्मेदवार बिजयी भएका छन्। आइतबार बिहान सार्वजनिक गरिएको अन्तिम मतपरिणामबाट नेकपा एमालेका जिल्ला अध्यक्ष पदम गिरी प्रतिनिधिसभा सदस्यमा फराकिलो मतान्तरले बिजयी भएका छन्। एमालेका युवा नेता तथा जिल्ला अध्यक्ष गिरीले नेपाली कांग्रेसका केन्द्रीय सदस्य तथा पर्वतमा तीन पटक चुनाब जितेर ह्याट्रिक गरेका अर्जुनप्रसाद जोशीलाई १२ हजार ४ सय ५६ मत अन्तरले पराजित गरे। प्रतिनिधिसभा सदस्य पदमा निर्वाचित गिरीले ३९ हजार २ सय ७५ मत प्राप्त गरे भने पराजित जोशीले २६ हजार ८ सय १९ मत प्राप्त गरेका छन्। यसैगरी प्रदेशसभा सदस्यमा क्षेत्र नं १ मा वामगठबन्धनका उमेदवार माओबादी केन्द्रका पोलिटब्यूरो सदस्य नेत्र अधिकारी बिजयी भएका छन्। प्रदेससभा सदस्य पदमा निर्वाचित सदस्य अधिकारीले नेपाली कांग्रेसका पूर्व जिल्ला सभापाति नवराज गुरुङ्गलाई ४ हजार ८ सय २३ मतको अन्तरले पराजित गरेका हुन्। निर्वाचित अधिकारीले २१ हजार ५ सय ८ मत प्राप्त गरेका छन् भने पराजित हुन पुगेका नेपाली कांग्रेसकमा गुरुङ्गले १६ हजार ६ सय ८५ मत प्राप्त गरेका छन्। गुरुङ्ग २०४८ सालमा पर्वत क्षेत्र नं १ बाट पराजित भए भने २०७० मा पर्वत क्षेत्र नं २ मा पनि पराजय भोगेका नेता हुन्। यसैगरी प्रदेशसभा २ मा एमालेका प्रदेश कमिटी सदस्य बिकास लम्साल बिजयी भएका छन्। लम्सालले नेपाली कांग्रेसका महाधिवेशन प्रतिनिधि रहेका राजेन्द्र तिवारीलाई २ हजार १ सय ६६ मत अन्तरले पराजित गरेका छन्। प्रदेससभा सदस्यमा बिजयी भएका लम्सालले १५ हजार ४ सय ३४ मत प्राप्त गरेका छन् भने पराजित भएका तिवारीले १३ हजार ३ सय ५२ मत प्राप्त गरेका छन्। लम्साल २०७० मा पनि पर्वत क्षेत्र नं २ बाट निर्वाचित भएका थिए।
कपिलवस्तु प्रदेशसभामा विरेन्द्र कनौडिया,कपिलवस्तुको प्रतिनिधिसभा ३ को प्रदेशसभा २ मा नेपाली कांग्रेसका विरेन्द्र कनोडिया विजयी भएका छन्। उनले नेकपा माओवादी केन्द्रका जावेद आलम खालाई ३ सय ७७ मतले पराजित गरेका हुन्। कांग्रेसका कनोडियाले ६ हजार ६ सय ८४ मत प्राप्त गरे भने माओबादी केन्द्रका खाँले ६ हजार ३ सय ७ मत पाए। ३ प्रतिनिधि र ६ प्रदेशसभा रहेको कपिलवस्तुमा कांग्रेसले प्रदेशसभा तर्फ पहिलो खाता खोलेको छ।
रुकुममा सधैँ किन जित्छ माओवादी?,"मसीकोट : २०६४ सालमा पहिलोपटक चुनाव लडेर सबैभन्दा ठूलो दल बन्दा होस् वा २०७० को चुनावमा तेस्रो दल बन्दा होस्, स्थानीय तहको निर्वाचन होस् वा नयाँ संरचनाअन्तर्गत पहिलोपटक भएको प्रतिनिधिसभाप्रदेशसभा निर्वाचन नै किन नहोस्, हरेक पटक रुकुमले माओवादीलाई साथ दियो। ७० सलाको चुनावमा देशभर माओवादी तेस्रो हुँदा रुकुममा माओवादी कमजोर देखिएन। राज्यसत्ता बन्दुकको नालबाट जन्मिन्छ भन्दै २०५२ साल फागुन १ गतेदेखि उसले सशस्त्र युद्ध थाल्दा पनि सबैभन्दा बढी बलिदानी यही क्षेत्रले गर्यो। पहिला एक नगरपालिका र ४१ वटा गाउँ विकास समिति रहेको रुकुम जिल्ला हालको संघीय संरचनामा रुकुम पुर्व र रुकुम पश्चिम गरी दुई जिल्लामा बाँडिएको छ। पूर्वमा तीन गाउँपालिका रहेका छन् भने पश्चिममा तीन नगरपालिका र तीन गाउँपालिका गरी जम्मा ६ वटा स्थानीय तह छन्। हालै सम्पन्न स्थानीय तह निर्वाचनामा रुकुमका ९ वटै स्थानीय तहमा माओवादी केन्द्रका उम्मेदवारहरूले जित हात परेका थिए। विगतको मत परिणामबाट उत्साहित बनेको माओवादी केन्द्र यसपटक प्रतिनिधिसभा र प्रदेशसभा सदस्य निर्वाचनमा एमालेसँग संयुक्त वाम गठबन्धन बनेपछि झन् सुविधामा थियो। रुकुम पूर्व र पश्चिममा माओवादी केन्द्रका उम्मेदवारहरूले सहज जित हात पारेका छन्। प्रतिनिधिसभाका लागि एक र प्रदेशसभाका लागि दुई निर्वाचन क्षेत्र रहेको रुकुम पूर्वमा नेपाली कांग्रेसका उम्मेदवारहरूसँग नै मुख्य प्रतिस्पर्धा गर्दै प्रतिनिधिसभामा माओवादी केन्द्रकी नेतृ कमला रोका विजयी भइन्। प्रदेशसभा क मा माओवादी केन्द्रकै तेजबहादुर ओली र ख मा पूर्णबहादुर घर्तीले जित हात परे। पश्चिम रुकुममा पनि प्रतिनिधिसभा सदस्यमा २०६४ र २०७० सालका दुई निर्वाचनका विजेता उम्मेदवार जनार्दन शर्मा प्रभाकरले ह्याट्रिक गरे। उनले आफ्नो जितपछि रुकुमलाई माओवादीको लालकिल्ला कायम गरेको बताए। नेपाली कांग्रेसका पुराना नेता गोपाल जि जंङ्ग शाहसँग २०४८ र २०७० पछि पुनः यसपटक पल्टको निर्वाचनमा तेस्रो पटक आमनेसामने भएका शर्माले १८ हजार ७३४ मतको फराकिलो अन्तरमा जित हात पारे। प्रतिनिधिसभा सदस्यमा मात्र होइन, पश्चिम रुकुममा पनि पूर्वमा जस्तै दुईवटै प्रदेशसभा सदस्यमा माओवादी केन्द्रका उम्मेदवारहरू जितकोज् झण्डा गाडेका छन्। प्रदेश सभा क मा माओवादीका रातो कामीले जम्मा ८ हजार २३३ मतको अन्तरमा कांग्रेसका उम्मेदवार कृष्णबहादुर रोकायलाई पछि पारे भने प्रदेशसभा ख मा माओवादी केन्द्रकै गोपाल शर्मा अनलले कांग्रेसका खड्कबहादुर डाँगीलाई १० हजार ५१० मतको फराकिलो अन्तरमा हराए। किन जित्छ माओवादी? रुकुम पश्चिमबाट प्रतिनिधिसभा र प्रदेशसभा सदस्य निर्वाचन जितेपछि सदरमुकाम मुसीकोटमा विजय उत्सवमा सहभागी नेताहरू। फोटो : महेस केसी २०६४ मा सम्पन्न संविधानसभा निर्वाचन भन्दा अगाडिका विभिन्न निर्वाचनमा पुराना संसदीय दल कांग्रेस र एमालेले पालोपालो जित्दै आएका रुकुमका चुनावी क्षेत्रहरू विगत एक दशकदेखि माओवादीका आधार क्षेत्र बन्न गएका छन्। पहिलो संविधानसभा निर्वाचनमा रुकुमका जनताले डराएर माओवादीलाई भोट हाले भन्ने आरोपको खण्डन मतदाताले गर्दै आएको तर्क गर्छन् माओवादी केन्द्रका केन्द्रीय सदस्य धनवीर ओली। हिजो माओवादीले मतदातालाई बन्दुक देखाएर प्रभावमा पार्यो भनेर हामीलाई आरोप लगाउनेहरूलाई रुकुमेली जनताले नै जवाफ दिरहेका छन्, केन्द्रीय सदस्य ओली भन्छन्, माओवादी जनताको पक्षमा काम गर्ने पार्टी भएकै कारण हरेक पटक जनताद्वारा अनुमोदिन हुँदै रुकुममा लगातार जितिरहेको छ। रुकुममा २०६४ सालदेखिका सबै निर्वाचनमा माओवादीसँग मुख्य प्रतिस्पर्धामा रहेको नेपाली कांग्रेसका नेताहरू भने अझै पनि यो मान्न तयार छैनन्। कांग्रेस रुकुमका नेताहरूले अहिले पनि माओवादीले मतदातालाई प्रभावमा पार्न अनेक तिकडमबाजी गरिरहेका कारण माओवादीले चुनाव जितेको दावी गर्छन्। प्रतिनिधिसभा र प्रदेशसभा निर्वाचनमा रुकुम पूर्व र पश्चिमका सबै निर्वाचन क्षेत्रमा विगतमा जस्तै यसपटक पनि माओवादी केन्द्रका उम्मेदवारहरूले नै क्लिन स्विप गरेपछि शनिबार पूर्वको रुकुमकोट र पश्चिमको मुसीकोटमा छुट्टाछुट्टै आयोजना गरिएका विजय सभामा बोल्दै विजयी माओवादी उम्मेदवारहरूले रुकुम माओवादीको आधार क्षेत्र हिजोदेखि नै भएको भन्दै वाम एकतापछि कम्युनिस्टको किल्ला रहेको बताएका छन्। रुकुम पश्चिमबाट प्रतिनिधिसभा सदस्यमा जितेका पूर्व गृहमन्त्री एवम् माओवादी केन्द्रका नेता जनार्दन शमाले विजय सभामा भने, रुकुम माओवादीको आधारभूमि हो। अब रुकुमसँगै सिंगो देश नै कम्युनिस्टको किल्ला हुने छ। अबको पाँच वर्षभित्र हामी देश र जनताको समृद्धिका लागि लाग्ने छौँ। त्यस्तै रुकुम पूर्वबाट प्रतिनिधिसभा सदस्यमा निर्वाचित पूर्व युवा तथा खेलकुद मन्त्री एवम् माओवादी महिला नेतृ कमला रोकाले मतदातालाई धन्यवाद दिँदै भनिन्, तत्कालीन समयमा माओवादी जनयुद्ध युगको आवश्यकता थियो। जनयुद्धकै बाटो भएर अहिले हामी संघीय लोकतान्त्रिक गणतन्त्रको स्थायी व्यवस्थापनमा जुटेका छौँ। अब देशको मुहार फेर्ने बेला आएको छ त्यसका लागी प्रगतिशील वामपन्थीहरूको एकता जरुरी छ। पहिलो र दोस्रो संविधानसभा निर्वाचनको मतपरिणमलाई हेर्दा माओवादी पहिलो स्थानमा, कांग्रेस दोस्रो स्थानमा र एमाले तेस्रो स्थानमा रहेको देखिन्छ। त्यसपछि सम्पन्न स्थानीय तहको निर्वाचनमा भने पश्चिम रुकुममा माओवादी नै पहिलो हुँदा कांग्रेस र एमालेले आफ्नो पुरानै स्थान कायम गरे भने रुकुम पूर्वमा भने कांग्रेसलाई उछिन्दै एमाले दोस्रो भयो। स्थानीय तह निर्वाचनमा रुकुम पूर्व र पश्चिमका सबै स्थानीय तहमा जित हात पारेको माओवादी केन्द्रभन्दा पछाडि रहेका कांग्रेस एमालेले केही थोरै वडामा मात्रै जितेर चित्त बुझाउनुर्यो। यसपटक भने गठबन्धनका गरेका कारण एमाले माओवादी केन्द्रको सहयोगी भूमिकामा मात्र थियो। गठबन्धनको सहयात्रीले जितेको खुसी बाहेक एमालेका लागि यसपटक रुकुमको परिणाम कागलाई बेल पाक्यो हर्ष न बिस्मात जस्तै भएको छ।"
कपिलवस्तु २ मा वामगठबन्धनका गुप्ता विजयी,तौलिहवा: कपिलवस्तुको प्रतिनिधिसभा सदस्य क्षेत्र नम्बर २ मा नेकपा (एमाले)का बृजेश कुमार गुप्ता विजयी भएका छन्। गुप्ताले कांग्रेसका जिल्ला सभापतिसमेत रहेका सुरेन्द्रराज आचार्यलाई ३ हजार ५ सय ८१ मत अन्तरले पराजित गरेका हुन्। गुप्ताले ३५ हजार १ सय ४७ मत पाएका छन्। उनका निकटतम प्रतिद्वन्दी सुरेन्द्रराज आचार्यले ३१ हजार ५ सय ६६ मत प्राप्त गरेको मुख्य निर्वाचन अधिकृत ओमकार उपाध्यायले जानकारी दिए। कुल ७५ हजार ९ सय ८९ खसेको मतमध्ये ७१ हजार ९ सय १४ मत सदर भएको थियो भने निर्वाचनको संघारमा राजपा नेपाल छाडेर स्वतन्त्र समूह बनाई एमालेको सूर्य चिन्हबाट चुनाव लडेका गुप्ताको विजयीसंगै जिल्लामा बामगठबन्धनले खाता खोलेको छ।
पाँचथरमा सबै सिटमा वाम गठबन्धनको विजय,"फिदिम : पाँचथरको प्रदेश तथा प्रतिनिधिसभाको सबै सिटमा वाम गठबन्धनले जितेको छ। प्रतिनिधि सभा सदस्यको एक सिट र प्रदेशसभा सदस्यको दुई सिट रहेको पाँचथरमा फाकिलो मत अन्तरले वाम गठबन्धनका उम्मेदवारले जितेका हुन्। प्रतिनिधिसभा सदस्यमा एमालेका बसन्त नेम्बाङले सानदार मतका साथ जितेका छन्। नेम्बाङले निकटतम प्रतिद्धन्दी नेपाली कांग्रेसका भीष्मराज आङ्देम्बेलाई १० हजार ६ सय १६ मत अन्तरले हराएका हुन्। कुल ७७ हजार नौ सय १३ मतमा नेम्बाङ्ले ३८ हजार ६ सय ४१ मत पाएर विजयी बनेका हुन्। निकटतम प्रतिद्धन्द्वी आङ्देम्बेले २८ हजार २५ मत प्राप्त गरेका छन्। प्रदेशसभा क मा पनि एमालेकै गणेश काम्वाङले जितेका छन्। कांग्रेसका नरेन्द्रकुमार केरुङलाई चार हजार नौ सय ३२ मतले हराउँदै काम्बाङ पाँचथरबाट दोस्रो पटक सांसद बनेका हुन्। कुल ४१ हजार पाँच सय ८१ मतमा काम्वाङले २१ हजार १० मत पाएर विजयी बनेका हुन्। निकटतम प्रतिद्धन्द्वी केरुङले १६ हजार ७८ मत पाएका हुन्। २०७० सालको संविधानसभको दोस्रो निर्वाचनमा पनि काम्बाङले केरुङलाई हराएका थिए। प्रदेशसभा ख मा वाम गठबन्धनका इन्द्र आङ्बो (मौसमले) जितेका छन्। आङ्बोले चार हजार सात सय ९१ मत अन्तरले नेपाली कांग्रेसका सुरेन्द्रकुमार दहाललाई हराएका हुन्। कुल ३६ हजार एक सय ५६ मतमा आङ्बोले १६ हजार ९ सय ८ मत पाएर विजयी बने भने निकटतम प्रतिद्धन्द्वी दहालले १२ हजार एक सय १७ मत पाएका हुन्। तीनवटै सिटमा वाम गठबन्धनका उम्मेदवार विजयी भएको घोषणा भएपछि वाम गठबन्धनले फिदिम बजारमा याली गरिरहेको छ। पाँचथरबाट विजयी भएका गणेश काम्वाङ, इन्द्र आङ्बो र बसन्त नेम्बाङ।"
बारामा फोरमका यादव १२ हजार मतले विजयी,बारा : बारा क्षेत्र २ मा संघीय समाजवादी फोरम नेपालका रामसहाय यादव प्रतिनिधिसभा सदस्यमा विजयी भएका छन् । यादव १२ हजार ४ सय ५ मतको फराकिलो मतान्तरले विजयी भएका हुन्। यादवले २८ हजार एक सय ८५ मत प्राप्त गरे । दोस्रो स्थानमा रहेका नेपाली कांग्रेसका राधेचन्द्र यादवले १५ हजार ७ सय ९१ मत प्राप्त गरे । तेस्रो स्थानमा वम गठबन्धनका शिवचन्द्र कुशवाहाले १० हजार ६ सय ४६ मत प्राप्त गरेका छन् । पराजित यादव र कुशवाहा दुबव पूर्व सभासद हुन् ।यादव २०७० र कुशवाहा २०६४ सालको संविधानसभा सदस्यमा निर्वाचित भएका थिए।
धनकुटामा वामगठवन्धन विजयी,धनकुटा : वाम गठवन्धनले धनकुटाको प्रतिनिधि तथा प्रदेशसभामा जित हासिल गरेको छ। १ प्रतिनिधिसभा र प्रदेशसभा तर्फका दुई सिटमा विजय हासिल गरेको हो। धनकुटामा प्रतिनिधिसभातर्फ एमालेका राजेन्द्र राइ विजयी भए। उनले राप्रपा प्रजातान्त्रिकका महामन्त्री सुनिलबहादुर थापालाई १० हजार ४ सय ५९ मत अन्तर ले पराजित गरे। बिजयी राईले कुन ३७३३३ मत प्राप्त गरे भने थापाले २६८७४ मत प्राप्त गरे। त्यस्तै धनकुटा प्रदेश सभा क तर्फ वामगठवन्धनका निरन राई विजयी भएका छन्। निकटम प्रतिद्वन्द्वी लोकतान्त्रिक गठवन्धनका मनोहरनारायण श्रेष्ठलाई ६ हजार ६ सय ४६ मतान्तरले पराजित गर्दै राई विजयी भएका हुन्। विजयी राईले २० हजार ८८ मत र श्रेष्ठले १३ हजार ४ सय ४२ मत प्राप्त गरे। धनकुटा प्रदेश सभा ख' तर्फ वामगठवन्धनका इन्द्रमणि पराजुली विजयी भएका छन्। निकटम प्रतिद्वन्द्वी लोकतान्त्रिक गठवन्धनका अर्जुन थापालाई १२ हजार ४ सय २१ मतान्तरले पराजित गर्दै पराजुली विजयी भएका हुन्। विजयी पराजुलीले २० हजार ६ सय ५२ मत र थापाले ८ हजार २ सय ३१ मत प्राप्त गरेका थिए।
पाल्पा २ मा वाम गठवन्धन विजयी,"पाल्पा : पाल्पा निर्वाचन क्षेत्र नम्बर २ को प्रतिनिधीसभा र दुवै प्रदेशसभामा वाम गठवन्धनका उम्मेदवार विजयी भएका छन्। प्रतिनिधीसभा क्षेत्र न २ मा वाम गठवन्धनको तर्फबाट नेकपा एमालेका सोमप्रसाद पाण्डेले ३४ हजार ८ सय ९९ मत प्राप्त गरी विजयी भएका छन्। पाण्डेका प्रतिद्धन्द्धी नेपाली कांग्रेसका हरिप्रसाद नेपाल २५ हजा ५ सय ५४ मत प्राप्त गरी पराजित भए। विजेता पाण्डेले नेपाली कांग्रेसका नेपाललाई १०३४५ मतले पराजित गरेका हुन्। यसैगरी पाल्पा क्षेत्र नम्बर २ प्रदेशसभा क मा नेकपा एमालेका डा पुरनमान बज्राचार्य विजयी भएका छन्। एमालेका बज्राचार्यले नेपाली कांग्रेसका माधवप्रसाद नेपाल ४ हजार ५ सय ७२ मतले पराजित गरेका छन्। विजेता बज्राचार्यले १८ हजार ४२ मत प्राप्त गरेका छन् भने नेपाली कांग्रेसका नेपालले १३ हजार ४ सय ७० मत पाएका छन्। यसैगरी पाल्पा क्षेत्र नम्बर २ ख मा वाम गठवन्धनतर्फका नेकपा माओवादी केन्द्रका तुलाराम घर्तिमगर विजयी भएका छन्। घर्तिमगरले नेपाली कांग्रेसका रामबहादुर कार्कीलाई ४ हजार ९ सय २६ मतले पराजित गरेका छन्। विजेता घर्तिमगरले १६ हजार ४ सय २२ मत पाएका छन् भने कार्कीले ११ हजार ४ सय ९६ मत प्राप्त गरी विजयी भएका छन्। पाल्पामा २०१५ सालमा नेपाल कम्युनिष्ट पार्टीले १ निर्वाचन क्षेत्रमा जित हाँसिल गरेको थियो भने २०४८ सालमा नेपाली कांग्रेसले ३ वटै निर्वाचन क्षेत्रमा जित हाँसिल गरेको थियो भने २०५१ सालको मध्यवती निर्वाचनमा ३ वटै क्षेत्रमा नेकपा एमालले जित हाँसिल गरेको थियो भने २०५६ सालको निर्वाचनमा ३ वटै क्षेत्रमा नेकपा एमाले , २०६४ सालको संविधानसभा निर्वाचन २ मा एमाले र १ मा माओवादी र २०७० सालको निर्वाचनमा २ क्षेत्रमा एमाले र १ क्षेत्रमा नेपाली कांग्रेसले जित हाँसिल गरेको थियो।"
बारा क्षेत्र नम्बर २ प्रदेशभा (क)मा समाजवादी फोरम निर्वाचित,बारा : संघीय समाजवादी फोरम नेपालका उम्मेदवार शारदा शंकर कलवार बारा क्षेत्र नम्बर २ प्रदेशसभा (क) बाट प्रदेशसभा सदस्यमा निर्वाचित भएका छन् नेपाली कांग्रेसका प्रतिस्पर्धी रामप्रवेश यादव भन्दा दोब्बर मत बढी ल्याएर कलवार निर्वाचित भएका हुन्। कलवारले १६ हजार ६ सय ७१ मत प्राप्त गरे। कांग्रेसका उम्मेदवार यादवले आठ हजार एक सय मत प्राप्त गरेका छन्। गठबन्धनका उम्मेदवार गणेशप्रसाद साहले चार हजार दुई सय ७९ मत प्राप्त गरेका छन्।
कांग्रेसका चौधरी दाङ ३ (क) बाट २३ सय मतले विजयी,दाङ : दाङ निर्वाचन क्षेत्र नम्बर ३ क मा नेपाली कांग्रेसका उम्मेदवार डिल्लीबहादुर चौधरी विजयी भएका छन्। चौधरीले वाम गठबन्धनका उम्मेदवार माओवादी केन्द्रका पोलिटव्युरो सदस्य जगप्रसाद शर्मालाई पराजित गर्दै परिणाम आफनो पक्षमा पारेका छन्। दाङ वाममय हँुदा चौधरी एक्लैले भारी मतान्तरले शर्मालाई हराएका छन्। चौधरीले २३ सय ७६ मतले जितेका हुन्। कांग्रेसका चौधरीको पक्षमा १७ हजार ३६ मत प्राप्त भएको थियो भने उनका निकटतम प्रतिद्धन्द्धी माओवादीका उम्मेदवार जगप्रसाद शर्माले १४ हजार ७ सय मत प्राप्त गरेका छन्। २०४८ सालदेखि सामाजिक आन्दोलनबाट समाजमा स्थापित भएका चौैधरी २०५८ मा नेपाली कांग्रेस पार्टीमा आवद्ध भएका थिए। दाङको तुलसीपुरमा जन्मिएका चौधरी जिल्लाका विकासप्रेमी नेताको रुपमा चिनिदँ आएका छन्। २०६४ सालको संविधानसभा निर्वाचनमा माओवादीकै उम्मेदवारसँंग पराजित चौधरी २०७० सालको संविधानसभाको निर्वाचनबाट संसदमा पुगेका थिए। चौधरी वर्तमान श्रम तथा रोजगार राज्यमन्त्री हुन्। कांग्रेसको गढमा वामले जितेका बेला चौधरी कांग्रेसबाट एक्लो बृहस्पति बनेर देखिएका छन्।
पुरानालाई हराउँदै समिमले मारे बाजी,"सप्तरीः पुराना राजनीतिक हस्तीहरुलाई हराउँदै पराजीत गर्दै राजनीतिमा आएका नेपाली कांग्रेसका युवा नेता मोहम्मद समिमले प्रदेशसभा सदस्यमा विजयी भएका छन्। सप्तरीको प्रदेश सभा ३ (१) बाट नेपाली कांग्रेसका समिमले सबै पुराना राजनीतिक खेलाडीहरुलाई पराजीत गर्दै प्रदेशसभा सदस्यमा बिजयी भएका हुन् । राजपाका केन्द्रीय सदस्य दिनेश यादवलाई शनिबार रातिसम्म पछ्याइरहेका समिमले अन्तिममा आएर बिहान पछाडि पारे । समिमले ११ हजार छ सय २८ मत ल्याएर निर्वाचित हुँदा यादव नौ हजार नौ सय ७९ मतमा खुम्चिए। समिमको जितसँगै पूर्वगाविस अध्यक्ष एवं जिल्ला विकास समितिका पूर्व सदस्य एमालेका महेशप्रसाद चौधरी, पूर्वगाविस अध्यक्ष स्वतन्त्रका जगन्नाथ मुन्धडा र लामो समयदेखि निरन्तर राजनीतिमा लागेका नयाँ शक्तिका उम्मेदवार रामदत्त साहले पराजय बेहोर्नु पर्यो।"
"प्रत्यक्षतर्फ वाम गठबन्धन दुई तिहाइ नजिक, कांग्रेसलाई धक्का","काठमाडौं : प्रतिनिधिसभा तथा प्रदेशसभा निर्वाचनको मतगणनामा ८२ प्रतिनिधिसभा र १०३ प्रदेशसभाको नतिजा प्राप्त भएको छ। आइतबार बिहान ८ बजेसम्म अन्नपूर्ण पोस्ट इलेक्सन पोर्टलमा प्राप्त विवरणअनुसार एमालेले प्रतिनिधिसभामा ४९ र प्रदेशसभामा ५४ सिट जितेर पहिलो दल बनेको छ। यस्तै एमालेसँग गठबन्धन गरी चुनाव लडेको नेकपा माओवादी केन्द्रले प्रतिनिधिसभामा १७ र प्रदेशसभामा ३२ सिट जितेको छ। एमाले माओवादी केन्द्र सम्मिलित वाम गठबन्धनले प्रतिनिधिसभामा हालसम्म ६६ सिट जितेका छन्। चुनावमा देशभर धक्का बेहोरेको नेपाली कांग्रेसले प्रतिनिधिसभामा ९ सिटमात्र जितेको छ भने प्रदेशसभामा ११ सिट जितेको छ। प्रतिनिधिसभामा ८३ सिटको नतिजा आउन बाँकी रहँदा कांग्रेसले १५ निर्वाचन क्षेत्रमा मात्र अग्रता कायम गरेको छ। कांग्रेसले अग्रता कायम गरेका क्षेत्रमा चुनाव जितेमा पनि प्रत्यक्षतर्फको नतिजामा कांग्रेस २५ सिटमा सीमित हुने देखिएको छ। जबकि एमालेले अहिले ३० सिटमा अग्रता कायम गरेको छ भने माओवादी केन्द्रले १८ सिटमा अग्रता कायम गरेको छ। एमालेले अग्रता कायम गरेका सिटमा जित हात पारेमा प्रत्यक्षतर्फ उसको ८० सिट पुग्ने देखिएको छ भने माओवादीले अग्रता कायम गरेका क्षेत्रमा जित हात पारेमा प्रत्यक्षतर्फ सिट संख्या ३५ पुर्याउने देखिएको छ। एमाले र माओवादीले अग्रता कायम गरेका क्षेत्रमा समेत जित हात पारेमा प्रत्यक्षतर्फ दुई तिहाइ ल्याउने देखिएको छ। १६५ सिटको दुई तिहाइ ११० हुन्छ। एमाले र माओवादी केन्द्रले जितेका र अग्रता कायम गरेका सिटको संख्या ११४ छ। कतिपय क्षेत्रमा तीब्र प्रतिस्पर्धा भइरहेकाले केही सिट यताउता हुने सम्भावना भने सकिएको छैन। प्रदेशसभामा एमालेले ७७, माओवादी केन्द्रले ३५ र कांग्रेसले ३५ निर्वाचन क्षेत्रमा अग्रता लिएका छन्। संघीय समाजवादी फोरमले प्रतिनिधिसभामा दुई निर्वाचन क्षेत्रमा जित हात पारेको छ भने ७ क्षेत्रमा अग्रता लिइरहेको छ। राजपाले ३ निर्वाचन क्षेत्र जितेर ७ निर्वाचन क्षेत्रमा अग्रता लिइरहेको छ। यी दुबै दल प्रतिनिधिसभामा ९१० सिटमा सीमित हुने देखिएको छ। संघीय समाजवादीले प्रदेशसभामा ३ सिट जितेको छ भने १४ सिटमा अग्रता लिइरहेको छ भने राजपाले एक सिट जितेर ६ सिटमा मात्र अग्रता लिएको छ। नयाँ शक्ति पार्टीले गोरखा २ मामात्र प्रतिनिधिसभाको सिट जितेको छ भने गोरखा र रसुवा गरी दुई प्रदेशसभामा जित हात पारेको छ। राष्ट्रिय जनमोर्चा, नेमकिपा र राप्रपाले प्रतिनिधिसभामा एकएक निर्वाचन क्षेत्रमा अग्रता लिइरहेका छन्। राष्ट्रिय जनमोर्चाले प्रदेशसभामा बाग्लुङमा एक सिट जितेको छ भने नेमकिपाले भक्तपुरमा प्रदेशसभातर्फ एक सिटमा अग्रता कायम गरेको छ। स्वतन्त्र उम्मेदवार छक्कबहादुर लामाले हुम्लामा प्रतिनिधिसभा जितेका छन्। प्रदेशसभातर्फ स्वतन्त्र उम्मेदवार राजीव गुरुङले मनाङ खबाट र नारायणबहादुर मगरले उदयपुर २ क बाट चुनाव जितेका छन्। कुन कुन क्षेत्रको बाँकी? प्रदेश नम्बर ४ को स्याङजाका दुबै निर्वाचन क्षेत्रमा दलीय विवादका कारण मतगणना सुरु हुन सकेको छैन। यस्तै प्रदेश नम्बर ५ को अर्घाखाँचीमा मंसिर २१ गते रोकिएको एउटा मतदान केन्द्रको चुनाव शनिबार भएको छ। चुनावका दिन मतपेटिका तोडफोड भएपछि मथुरा आधारभूत विद्यालय मतदान केन्द्रमा चुनाव रोकिएको थियो। निर्वाचन आयोगले समानुपातिकतर्फको पनि मतगणना थालेको छ। प्रतिनिधिसभामा १६५ प्रत्यक्षतर्फ र समानुपातिकमा दलहरूले पाएको मतका आधारमा ११० सिट गरी २६५ सिट हुन्छन् भने प्रदेशतर्फ सातै प्रदेशमा गरी प्रत्यक्षमा ३३० र समानुपातिकमा २२० सिट गरी ५५० सिट हुन्छन्। एमालेले जितेका क्षेत्र अग्रता माओवादी केन्द्रले जितेका क्षेत्र अग्रता कांग्रेसले जितेका क्षेत्र अग्रता संघीय समाजवादीले जितेका क्षेत्र अग्रता राजपाले जितेका क्षेत्र अग्रता"
पाँचथरको प्रदेशसभा ख' मा वामगठबन्धन विजयी,"फिदिमः पाँचथरको प्रदेशसभा ख' मा वामगठबन्धनबाट उम्मेदवार बनेका माओवादी केन्द्रका ईन्द्र आङ्बो (मौसम) विजयी भएका छन्। निकटतम प्रतिद्वन्द्वी नेपाली कांग्रेसका सुरेन्द्र कुमार दाहाललाई चार हजार सात सय ९१ मत अन्तरले पछि पार्दै मौसम प्रदेशसभा सदस्यमा निर्वाचित भएका हुन्। ३६ हजार एक सय ५६ मत गणना गर्दा मौसमले १६ हजार नौ सय आठ मत पाए भने दाहालले १२ हजार एक सय १७ मत ल्याएका छन्। मौसम र दाहाल भन्दा अन्य छ उम्मेदवारले पाएको मत भन्दा बदर मतको संख्या धेरै छ। संघीय समाजवादी फोरमका एविराज आङ्देम्बेले दुई हजार ४० मत पाएका छन्। त्यस्तै संघीय लोकतान्त्रिक राष्ट्रिय मञ्चका दिपेन्द्र चेम्जोङले एक हजार एक सय ५७, जनसमाजवादी पार्टी नेपालका भिमबहादुर तामाङले आठ सय ५२, राष्ट्रिय जनमुक्ति पार्टीका इच्छाबहादुर चेम्जोङले चार सय २९, नयाँ शक्ति पार्टी नेपालका नगेन्द्र प्रसाद नेम्बाङले एक सय १२ र मंगोल नेशनल अर्गनाइजेसनका राम कुमार तुम्रोकले ६२ मत पाएका हुन्। प्रदेश सभा क मा पनि बाम गठबन्धनकै उम्मेदवार गणेस काम्वाङ जित नजिक छन्। प्रदेश सभा क को अन्तिम नतिजा आइसकेको छैन।"
"झापामा वामगठबन्धनको जित सुरु , झापा ४ मा सावा विजयी","दमक: झापामा वामगठबन्धनले विजयी सुरु गरेको छ। वामगठबन्धनकातर्फबाट झापा क्षेत्र नम्बर ४ का उम्मेदवार नेकपा एमालेका एल पी सावाले जित हासिल गरेका हुन्। उनले आफ्ना निकटतम प्रतिद्वन्द्वी कांग्रेसका देउमान थेबेलाई १६,६९३ को फराकिलो मतअन्तरले पराजित गरेका छन् । सावाले ४३,५१५ मत प्राप्त गरे भने थेबेले २६,८२२ मत प्राप्त गरे। प्रदेशसभा तर्फ पनि बाम गठबन्धनका उम्मेद्वार नै बिजयी भएका छन् । प्रदेश १ बाट माओवादी केन्द्रका झलक बहादुर मगर र प्रदेश २ बाट हिराकुमार थापा बिजयी भएका छन्। मगरले १७,२५६ मत पाए भने थापाले २४,९०१ मत ल्याए। मगरका निकटतम प्रतिष्पर्धी नेपाली कांग्रेसका किरण भट्टराईले १२,४८१ मत पाए । त्यस्तै थापाका प्रतिस्पर्धी उत्तम कुमार शर्माले १४,९६५ मत प्राप्त गरे। प्रतिनिधिसभा तर्फ क्षेत्र ४ मा ७७,१९२ मत खसेकोमा ३,५६३ म बदर भएको क्षेत्र नम्बर ४ का निर्वाचन अधिकृत प्रेम खड्काले जानकारी दिए । विजयी घोषणा भएपछि सावाले देश विकासको अभियानमा प्रतिवद्ध भएर लाग्ने बताए।"
"एमालेले तनहुँमा खाता खोल्यो, किरण गुरुङ विजयी",दमौली : नेकपा एमालेका मुख्यमन्त्रीका दावेदार स्थायी कमीटी सदस्य किरण गुरुङ तनहुँ प्रतिनिधिसभा अन्तर्गत प्रदेशसभा २ बाट विजयी भएका छन्। सार्वजनिक मतपरिणामअनुसार गुरुङले कुल सदर ३० हजार ५ सय ६० मध्ये १५ हजार ६ सय ३० मत पाएका छन्। गुरुङका निकटतम प्रतिद्वन्द्वी नेपाली काङ्ग्रेसका संसदीय दलका सचिव ध्रुव वाग्लेले १४ हजार २ सय १४ मत पाए। सुरुदेखि नै कडा प्रतिस्पर्धा देखिएको मतपरिणाममा सुरुमा गुरुङ अनि बीचमा वाग्लेले अग्रता लिएका थिए। गुरुङ १ हजार ४ सय १६ मतान्तरका साथ विजयी भएका छन्। गुरुङ भानुमतिका स्थानीय हुन् भने वाग्लेको गृह क्षेत्र व्यास नगरपालिका हो। सुरुदेखि नै मुख्यमन्त्रीको प्रचार गरिएका गुरुङको विजयले उनका लागि ढोका खोले पनि अर्का दावेदार लमजुङका पृथ्वीसुब्बा गुरुङकोसमेत जितले दुईबीच प्रतिस्पर्धा हुने ठानिएको छ।
प्रदेशसभामा ज्वाला साह निर्वाचित,बारा : वाम गठबन्धनकी उम्मेदवार ज्वाला साह बारा क्षेत्र नम्बर ३ क मा प्रदेशसभा सदस्यमा निर्वाचित भएकी छिन् । नेकपा माओवादी केन्द्रकी नेतृ साह ११ हजार सात सय ७१ मत ल्याउदै निर्वाचित भएकी हुन् । उनका निकटतम प्रतिष्पर्धी नेपाली कांग्रेसका उम्मेदवार रामानन्द प्रसाद यादवभन्दा एक हजार ६ सय २४ मत बढी ल्याएर निर्वाचित भइन् । कांग्रेसका यादवले १० हजार एक सय ४७ मत प्राप्त गरेका छन् । मतगणनाको सुरुवातीदेखिनै साहले अग्रता लिएकी थिइन् । साह पूर्व भूमिसुधार राज्य मन्त्री र पूर्व सभासद् समेत हुन् । अन्तिम मतपरिणामअनुसार संघीय समाजवादी फोरमका रुपलाल चौधरीले ६ हजार तीन सय ८२ मत प्राप्त गरे । वामगठबन्धनबाट असन्तुष्टी जनाउदै स्वतन्त्र उम्मेदवारी दिएका भरत खड्काले एक हजार तीन सय आठ मत प्राप्त गरे । यो क्षेत्रमा १४ जनाले उम्मेदवारी दिएका थिए ।
निधिलाई पराजित गर्दै महतोले जिते,"जनकपुरधाम : देशभरीनै चर्चाको विषय बनेको धनुषा प्रतिनिधिसभा क्षेत्र नम्बर ३ मा राजपा नेपालको अध्यक्ष मण्डलका राजेन्द्र महतोले जित हात पारेका छन्। शनिबार अबेर राति निर्वाचन आयोगद्वारा घोषणा गरिएको मत परिणाम अनुसार नेपाली कांगे्रसका चर्चित नेता विमलेन्द्र निधिलाई २९१४ मतको अन्तरले महतोले पराजित गरेका हुन्। महतोले ३० हजार ७ सय ४२ मत प्राप्त गरेका हुन् भने उनका निकटतम प्रतिद्वन्द्वी निधिले २७ हजार ८ सय २८ मत प्राप्त गरेका हुन्। महतो आफ्नो गृहजिल्ला सर्लाही छाडेर धनुषाबाट उम्मेदवार बनेदेखिनै निकै चर्चित भए। यता, गृहनगर धनुषानै भएका निधिलाई यसक्षेत्रबाट पराजित गर्नु निकै अप्ठ्यारो भएको आँकलन भइरहदा महतोको विजय हासिल गरेका हुन्। जितपछि सञ्चारकर्मीहरुलाई प्रतिक्रिया दिदैं महतोले यो मधेसवादको जित रहेको बताए। उनले भने, मधेसी जनता मधेसको अधिकारका लागि संघर्ष गर्नेको पक्षमा रहेको कुरा मेरो जितले प्रमाणित गरेको छ' यता, सोही निर्वाचन क्षेत्रबाट प्रदेश सर्भा ख' मा राजपा नेपालकै उम्मेदवार परमेश्वर साहले जित हात पारेका छन्। साहले कांग्रेसका निकटतम प्रतिद्वन्द्वी श्यामप्रसाद साहलाई पराजित गरेका हुन्।"
१० हजार पाँचसय मतान्तरले नारायणप्रसाद खतविडाले अर्जुननरसिंह केसीलाई हराए,"नुवाकोट : देशमा संविधान र संघीयतालाई कार्यान्वयन गर्ने क्रममा पहिलो चरणमा मंसिर १० गते आइतबार नुवाकोटमा भएको मतदानको अन्तिम मत परिणाम आइतबार बिहान सार्वजनिक भएको छ। दुईवटा प्रतिनिधि सभा र चार वटा प्रदेश तह रहेको नुवाकोटमा वाम गठवन्धनका उम्मेदवारहरु विजयी भएका छन्। नुवाकोटको एक प्रतिनिधि सभा र तीन वटा प्रदेशमा वाम गठबन्धनका उम्मेदवारहरु विजयी भएका हुन्। प्रतिनिधिसभा क्षेत्र नं २ मा नेकपा एमालेका जिल्ला नारायणप्रसाद खतिवडा विजयी भएका छन्। उनले कांग्रेस नेता अर्जुननसिह केसीलाई १० हजार पाँचसय ५७ मतान्तरले पराजित गरेका हुन्। प्रतिनिधिसभा क्षेत्र नं २ मा विजयी ६० वर्षीय खतिवडाले पुराना राजनीतिज्ञ नेपाली कांग्रेसका नेता तथा पुर्वमन्त्री अर्जुननरसिंह केसीलाई पराजित गर्दै ३६ हजार ८ सय ९२ मत ल्याएका छन्। उनका निकतम प्रतिद्वन्द्वी नेपाली कांग्रेसका अर्जुननरसिंह केसीले २६ हजार ३ सय ३५ मत प्राप्त गरे। केसी २०४८ को आम निर्वाचन, २०५१ को मध्यावधि निर्वाचन तथा २०७० सालको दोश्रो संविधान सभा निर्वाचनमा क्रमशः नुवाकोट क्षेत्र नं ३ र १ वाट विजयी भएका थिए। सोही क्षेत्रको प्रदेश क मा एमालेका केशवराज पाण्डे, प्रतिनिधिसभा क्षेत्र नं १ को प्रदेश क मा माओवादी केन्द्रका राधिका तामाङ र सोही क्षेत्रको प्रदेश ख मा एमालेका बद्री मैनाली विजयी भएको मुख्य निर्वाचन अधिकृतको कार्यालयले जनाएको छ। नुवाकोटका सबै क्षेत्रमा वाम गठवन्धनका उम्मेदवारहरु विजयी हुने निश्चित देखिएको छ। प्रतिनिधिसभा क्षेत्र नं १ मा वाम गठबन्धनका उम्मेदवार माओवादी केन्द्रका हितबहादुर तामाङले २९ हजार ९ सय ५६ सहित अग्रस्थानमा रहेका छन्। नेपाली कांग्रेसका नेता तथा पुर्व अर्थमन्त्री डा रामशण महतले २२ हजार ८ सय ८७ मत प्राप्त गरेको निर्वाचन अधिकृतको कार्यालयले जनाएको छ। यो निर्वाचन क्षेत्रको मतगणना पनि अन्तिम चरणमा पुगेको छ। प्रतिनिधिसभा क्षेत्र नं २ प्रदेश क मा एमालेका केशवराज पाण्डे विजयी भएका छन्। उनले नेपाली कांग्रेसका जगदिश्वरनरसिंह केसीलाई सात हजार दुई सय ८० मतान्तरले पराजित गरेका हुन्। पाण्डेले २० हजार ९ मत प्राप्त गर्दा उनका निकतम प्रतिद्वन्द्वी नेपाली कांग्रेसका जगदीश्वरनरसिंह केसील १२ हजार ७ सय २९ मत प्राप्त गरेका छन्। यस्तै प्रतिनिधिसभा क्षेत्र नं १ को प्रदेश क मा माओवादी केन्द्रकी राधिका तामाङ विजयी भएकी छन्। उनी १८ हजार एक सय ३७ मत प्राप्त गरी विजयी भएकी हुन्। उनका निकटतम प्रतिद्वन्द्वी नेपाली कांग्रेसका जिल्ला कोषाध्यक्ष महेन्द्र थिङले १३ हजार तीन सय ६८ मत प्राप्त गरे। सोही क्षेत्रको प्रदेश ख मा नेकपा एमालेका उपाध्यक्ष बद्री मैनाली विजयी भएका छन्। मैनालीले २० हजार पाँच सय ९ मत ल्याई प्रदेशसभामा विजयी भएका हुन्। उनका निकटतम प्रतिद्वन्द्वी कांग्रेस महासमिति सदस्य रमेशकुमार महतले मैनालीको भन्दा आठहजार दुई सय ९२ कम १२ हजार दुई सय १७ मत प्राप्त गरे। यता, प्रतिनिधिसभा क्षेत्र नं २ को प्रदेश ख मा वाम गठबन्धनका उम्मेदवार माओवादी केन्द्रका जिल्ला संयोजक हिरानानाथ खतिवडाको अग्रता कायमै छ। उनले १५ हजार ५ सय ८९ मत प्राप्त गर्दा नेपाली कांग्रेसका जगत तामाङले १२ हजार ७८० मत प्राप्त गरेको सहायक निर्वाचन अधिकृत यज्ञ पुरीले जानकारी दिए। नुवाकोटको पछिल्लो मतपरिणामका आधारमा नुवाकोटका ६ वटै क्षेत्रमा वाम गठबन्धनका उम्मेदवारहरु विजयी हुने निश्चित देखिएको छ। नुवाकोट क्षेत्र नं १ र नुवाकोट २ प्रदेश ख को अन्तिम मत परिणाम आइतबार दिउँसोसम्ममा सार्वजनिक हुने जनाइएको छ।"
"वाम अग्रता कायमै, कांग्रेस धेरै पछि","काठमाडौं : प्रतिनिधिसभा र प्रदेशसभा निर्वाचनको अन्तिम परिणाम घोषणा हुन थालेदेखि सुरु वाम गठबन्धनका पक्षमा देशभर उर्लिएको वामलहर' कायमै छ। एमालेमाओवादी वाम गठबन्धनले कांग्रेसलाई निकै कमजोर बनाउँदै प्रतिनिधिसभाका अधिकांश क्षेत्रमा वर्चस्व कायम गरेका छन्। घोषित परिणाममध्ये शनिबार रातिसम्म प्रतिनिधिसभाका ४९ स्थानको अन्तिम परिणाम सार्वजनिक भइसकेको छ। तीमध्ये वाम गठबन्धनले ४०, कांग्रेसले ६, संघीय समाजवादी फोरमले १, नयाँ शक्तिले १ र स्वतन्त्रले १ स्थानमा जितेका छन्। वाम गठबन्धनतर्फ एमालेले २८ र माओवादी केन्द्रले १२ स्थानमा जितेका छन्। अत्यधिक मतको जित दोलखाबाट प्रतिनिधिसभामा वाम गठबन्धनका उम्मेदवार पार्वत गुरुङले अहिलेसम्म सार्वजनिक भएका निर्वाचन परिणाममध्ये सबैभन्दा बढी मतान्तरले जितेका छन्। उनले कांग्रेसका रुद्रबहादुर खड्कालाई ३० हजार १ सय ५३ मत अन्तरले पराजित गरेका हुन्। गुरुङले ५५ हजार ९ सय ५४ र खड्काले २५ हजार ८ सय १ मत प्राप्त गरे। गुरुङ ०७० सालमा पनि संविधानसभा निर्वाचनमा एमालेबाट सोही क्षेत्रबाट जितेका थिए। धादिङ क्षेत्र १ का एमाले उम्मेदवार भूमिप्रसाद त्रिपाठीले पनि आफ्ना प्रतिस्पर्धीलाई कुल २७ हजार १ सय ६१ मतले पराजित गरेका छन्। त्रिपाठीले ४९ हजार १ सय २९ र कांग्रेसका विश्वप्रसाद अर्यालले २१ हजार ९ सय ६८ मत पाए। देउवाओली सजिलै, दाहाललाई अझै मुस्किल प्रमुख तीन दलका शीर्ष नेता कांग्रेस सभापति शेरबहादुर देउवा, एमाले अध्यक्ष केपी ओली र माओवादी केन्द्रका अध्यक्ष पुष्पकमल दाहाल जारी मतगणनामा अगाडि देखिएका छन्। प्रधानमन्त्री देउवा र एमाले अध्यक्ष ओलीले सजिलै चुनाव जित्ने सम्भावनासहित मतान्तर फराकिलो पार्दै मतगणनामा अघि बढेका छन् भने माओवादी अध्यक्ष दाहाललाई अझै मुस्किल देखिएको छ। दाहाल पनि प्रतिस्पर्धी राप्रपाका विक्रम पाण्डेभन्दा ३ हजार मतान्तरले अघि छन्। सूत्रधार'लाई नै फापेन गठबन्धन देशभर वाम गठबन्धनका पक्षमा लहर चलिरहँदा पनि वाम गठबन्धनका केही शीर्ष नेतालाई वाम गठबन्धन फापेन र उनीहरू चुनावमा पराजित भएका छन्। यस्तै नेतामध्ये एक हुन् माओवादी केन्द्रका वरिष्ठ नेता नारायणकाजी श्रेष्ठ प्रकाश'। उनले गोरखाको प्रतिनिधिसभा क्षेत्र २ मा पूर्वप्रधानमन्त्री तथा नयाँ शक्ति पार्टीका संयोजक डा बाबुराम भट्टराईसँग प्रतिस्पर्धा गरेका थिए। तर, भट्टराईले श्रेष्ठलाई पराजित गरे। एमाले र माओवादी केन्द्रबीच गठबन्धन गराउने सूत्रधारमध्येका थिए श्रेष्ठ। तर, उनैलाई गठबन्धनले जिताउन सकेन। श्रेष्ठ भट्टराईसँग ६ हजार ८ सय ७४ मतले पराजित भए। भट्टराईले ३१ हजार ८ सय ७ र श्रेष्ठले २५ हजार ९ सय ३३ मत पाए। पराजित भएपछि उनले हार स्विकारेर डा भट्टराईलाई टेलिफोनमार्फत बधाई दिए। लोकतान्त्रिक गठबन्धनले जोगाउन सकेन नेता कांग्रेसले एमालेमाओवादीको वाम गठबन्धनसँग चुनावमा चुनावी प्रतिस्पर्धा गर्न कमल थापा नेतृत्वको राप्रपा, डा बाबुराम भट्टराई नेतृत्वको नयाँ शक्ति, पशुपति शमशेर राणा नेतृत्वको राप्रपा प्रजातान्त्रिकलगायत शक्तिसँग लोकतान्त्रिक गठबन्धन निर्माण गर्यो। तर, गठबन्धनले आफ्ना अधिकांश शीर्ष र वरिष्ठ नेताहरूलाई नै लोकतान्त्रिक गठबन्धनले पराजित हुनबाट जोगाउन सकेन। यो गठबन्धनले कांग्रेसका वरिष्ठ नेता रामचन्द्र पौडेल, शेखर कोइराला, कृष्णप्रसाद सिटौला, अर्जुननरसिंह केसी, विजय गच्छदार, राप्रपा प्रजातान्त्रिकका पशुपति शमशेर राणा, राप्रपाका कमल थापालगायत नेतालाई जोगाउन सक्ने देखिएन। यीमध्ये राणा र कोइराला पराजित भइसकेका छन् भने अरू नेता पनि मतगणनामा फराकिलो अन्तरले प्रतिस्पर्धीभन्दा पछि छन्। बाबुसाहेब' भनेर चिनिने राणालाई वाम गठबन्धनका एमाले उम्मेदवार शेरबहादुर तामाङले पराजित गरे। तामाङले राणालाई ८ हजार ३२ मत अन्तरले पराजित गरे। तामाङले ३८ हजार ४ सय १ मत पाउँदा राणाले ३० हजार ३ सय ६९ मत पाएका थिए। कांग्रेसका नेता पौडेल पनि ४ हजारभन्दा धेरै मतान्तरले प्रतिस्पर्धीको पछि छन्। वाम गठबन्धनका एमाले उम्मेदवार कृष्णकुमार श्रेष्ठले १९ हजार २ सय ७७ मत ल्याउँदा पौडेलले १५ हजार ३ सय ५६ मतसहित पछ्याइरहेका छन्। पौडेल ०४८ सालयता सबै निर्वाचनमा विजयी हुँदै आएका थिए। लोकतान्त्रिक गठबन्धनकै थापा पनि पछाडि परेका छन्। एमाले उम्मेदवार कृष्णप्रसाद दाहालले २४ हजार ६ सय मत ल्याउँदा कमल थापाले १९ हजार ९ सय ९१ मतले पछ्याइरहेका छन्। जसले सजिलै जिते केही शीर्ष नेता भने सजिलै विजयी भएका छन्। पूर्वप्रधानमन्त्री तथा एमाले वरिष्ठ नेता झलनाथ खनाल, पूर्वसभामखु सुवास नेम्वाङ, राष्ट्रिय जनता पार्टी (राजपा) अध्यक्ष मण्डलका नेता महन्थ ठाकुर, मधेसी जनअधिकार फोरमका अध्यक्ष उपेन्द्र यादव, राजपा अध्यक्ष मण्डलकै शरत्सिंह भण्डारीलगायत नेताले भने सहज जित पाएका छन्। संघीय समाजवादीका अध्यक्ष उपेन्द्र यादव २१ हजार ६ सय ३० मतसहित विजयी भए। उनले माओवादी केन्द्रका उमेश यादवलाई पराजित गरे। उमेशले ११ हजार ५ सय ७९ मत ल्याएका थिए। १० वर्षपछि उपत्यकामा माओवादी पछिल्लो समय उपत्यकामा शून्य प्रभाव रहेको माओवादीले यसपटक आफ्नो उपस्थिति जनाएको छ। प्रतिनिधिसभामा काठमाडौंबाट ३, भक्तपुर र ललितपुरबाट ११ गरी ५ क्षेत्रमा मात्र गठबन्धनबाट उम्मेदवारी दिएको माओवादीले ललितपुर क्षेत्र ३ मा जित निकालेर उपत्यकामा आफ्नो उपस्थिति देखाएको हो। ०६४ मा काठमाडौंका ४ निर्वाचन क्षेत्रमा जितेको माओवादी दोस्रो संविधानसभा निर्वाचनमा निल' भएको थियो। तर, यसपटक उसले ललितपुरबाट पार्टी प्रवक्ता तथा प्रभावशाली नेत्री पम्फा भुसाललाई जिताउन सफल भएको छ। भुसाल २४ हजार ३६ मत ल्याएर विजयी भएकी हुन्। उनका प्रतिस्पर्धी कांग्रेसका मदनबहादुर अमात्य २२ हजार ३ सय २९ मत ल्याए। ललितपुरबाटै माओवादीका प्रदेशसभा उम्मेदवार राजकाजी महर्जनले १४ हजार ६ सय २४ मत ल्याएर विजयी भए। उनका प्रतिस्पर्धी कांग्रेसका नवराज महतले १० हजार १ सय १८ मत ल्याए। क्षेत्र १ को प्रदेशसभा क' मा पनि माओवादीकी सुशीला पुनले अग्रता लिइरहेकी छन्। कास्कीमा रवीन्द्रको ह्याट्रिक' कास्कीमा एमालेका युवा नेता रवीन्द्र अधिकारीले चुनाव जितेर जितको ह्याट्रिक' गरे। कास्कीमा अहिलेसम्म लगातार तीन पटक कुनै पनि नेताले चुनाव जितेका छैनन्। अधिकारीले ०६४, ०७० र अहिले ०७४ सालमा लगातार तीनपल्ट चुनाव जितेका हुन्। कास्की क्षेत्र २ बाट अधिकारीले ८ हजार ५ सय ४६ को फराकिलो मतान्तरले कांग्रेसका देवराज चालिसेलाई पराजित गरे। अधिकारीले २७ हजार २ सय ७ र चालिसेले १८ हजार ६ सय ६१ मत ल्याए। झापा १ मा अत्यधिक चासो निर्वाचन क्रममा यसपटक अत्यधिक चासोको क्षेत्रमध्ये एउटा हो, झापा क्षेत्र नम्बर १। कांग्रेसका युवा नेता विश्वप्रकाश शर्मा र माओवादी केन्द्रका बौद्धिक नेता राम कार्कीले प्रतिस्पर्धा गरिरहेको यो क्षेत्रको मतगणनालाई निकै चासोपूर्वक हेरिएको छ। चुनाव प्रचारप्रसारमा देशभर आरोपप्रत्यारोप चलिरहँदा पनि शर्मा र कार्कीले शालीन मित्रवत् प्रतिस्पर्धा गरेकाले पनि यो क्षेत्रको परिणाममा चासो बढेको थियो। तर, यसपटक वाम गठबन्धनका उम्मेदवार कार्की जितनजिक पुगेका छन्। कार्कीले २१ हजार ६ सय ६८ मत पाउँदा शर्माले २० हजार ५ सय २३ मतसहित पछ्याइरहेका छन्। विवेकशील र नयाँ शक्तिको राष्ट्रिय पार्टीको धोको : सपना मात्र स्थानीय तहको निर्वाचनदेखि निर्वाचनमा प्रतिस्पर्धामा उत्रेको साझा विवेकशील पार्टीले आफ्ना उम्मेदवार उठाएका स्थानमा देशका सहरी क्षेत्रमा पपुलर' मत भने ल्याउन सफल भएको छ। तर, उसले प्रत्यक्षतर्फ प्रतिनिधिसभा तथा प्रदेशसभाका कुनै पनि निर्वाचन क्षेत्रमा जित भने निकाल्न सकेन। काठमाडौं १ मा जित्ने र राष्ट्रिय पार्टी बन्ने उसको अपेक्षामा निर्वाचन परिणामले ठेस लगाइदिएको छ। राष्ट्रिय पार्टी बन्न प्रत्यक्षतर्फ अनिवार्य एक सिट र समानुपातिकतर्फ ३ प्रतिशत मत ल्याउनै पर्ने कानुनी प्रावधान छ। तर, साझा विवेकशीलले प्रत्यक्ष तर्फको जित काठमाडौं१ मा पराजय भोगेसँगै समाप्त भएको छ। उता, बाबुराम भट्टराई नेतृत्वको नयाँ शक्तिले भने आफूले उम्मेदवार उठाएका ठाउँमा पपुलर' मत ल्याउन नसके पनि प्रत्यक्षतर्फ प्रतिनिधिसभामा १ र प्रदेशसभामा २ क्षेत्रमा जितेको छ। पूर्वप्रधानमन्त्री तथा संयोकज डा भट्टराईले गोरखा२ मा जित निकालेका हुन् भने रसुवाको प्रदेशसभा (ख)मा प्रेम तामाङले माओवादी केन्द्रका इन्द्रप्रसाद गोतामेलाई पराजित गर्दै जित निकालेका हुन्। त्यस्तै, गोरखा २ को प्रदेशसभा (क)मा हरिशरण आचार्यले जितेका हुन्। आचार्यले १५ हजार ३४३ मत ल्याई माओवादी केन्द्रकी कमला नहर्कीलाई पराजित गरेका हुन्। तर, भट्टराईको पार्टीले अन्यत्र ल्याएको मतको तुलना गर्दा समानुपातिकतर्फ ३ प्रतिशत मत पुर्याउन मुस्किल पर्ने देखिएको छ। बाबुकैझैं थर्काए प्रकाशमानले काठमाडौं१ का विजयी उम्मेदवार कांग्रेस नेता प्रकाशमान सिंहले निर्वाचनमा जितेपछि सञ्चारमाध्यमप्रति आक्रोश व्यक्त गरेका छन्। निर्वाचनका क्रममा उनलाई विवेकशील साझाका रवीन्द्र मिश्रले खतरनाक चुनौती दिएका थिए। सिंहले ८ सय १९ मतले मात्रै मिश्रलाई पराजित गरेका थिए। सिंह १० हजार ९ सय ३७ मत ल्याई विजयी भएका थिए भने उनका प्रतिद्वन्द्वी मि श्रले १० हजार १ सय १८ मत ल्याएका थिए। गणेशमान सिंहले ०१५ सालमा चुनावपछि काठमाडौंका मतदातालाई भेडाको संज्ञा दिँदै थर्काएका थिए। त्यस्तै यसपटक अत्यधिक चाप खेपेका उनकै छोरा प्रकाशमानले पनि बाबुकै शैलीमा सञ्चारमाध्यमप्रति जितलगत्तै आक्रोश पोखेका थिए। मतगणनास्थल राष्ट्रिय सभा गृहमा सिंहले चुनाव जितेसँगै सञ्चारमाध्यमप्रति तिखो आक्रोश पोखेका थिए। ठूला मिडियाले आफूलाई साथ नदिए पनि चुनाव जितँे,' सिंहले विजय भएपछिको प्रतिक्रियामा भने। पुनः गणना माग गर्दै मतगणना बहिष्कार काठमाडौंको क्षेत्र नम्बर ५ मा भने लोकतान्त्रिक गठबन्धनअन्तर्गत कांग्रेसले पुनः मतगणना माग गर्दै मतगणना बहिष्कार गरेको छ। त्यहाँ एमाले महासचिव ईश्वर पोखरेल र कांग्रेसका डा प्रकाशशरण महत चुनावी प्रतिस्पर्धामा छन्। विवेकशील साझाका नेता उज्ज्वल थापा पनि प्रतिस्पर्धामा छन्। कांग्रेसले केही मतदान केन्द्रमा मुचुल्का उठाएको भन्दा बढी मतपत्र भेटिएको, मतदान अधिकृतको हस्ताक्षर नभएको मतपेटिका पनि देखिएको भन्दै ती क्षेत्रको मतगणना पुनः गर्न माग गरेको हो। मतगणना पुनः दोहोर्याएर नगरे मतगणना नै बहिष्कार गर्ने भन्दै कांग्रेस उम्मेदवार प्रकाशशरण महत बाहिरिएका थिए। महतलाई साझा विवेकशीलका उज्ज्वल थापाले पनि सहयोग गरेका थिए। लोकतान्त्रिक गठबन्धनले खासगरी नारायणस्थान सत्तल (क), विष्णुपादुका मन्दिर (क), गुठीघर सत्तल क), युनिभर्सल (ख) र सरस्वती मावि टोखा ख)को मतगणना पुनः गर्न माग गरेर बहिष्कार गरेको हो।"
निवर्तमान सांसदलाई विस्थापित गर्दै डा विजयी,सप्तरी: सप्तरीबाट संघीय समाजवादी फोरम नेपालका डा सुर्यनारायण यादवले निवर्तमान सांसदलाई पराजित गर्दै प्रतिनिधिसभा सदस्यमा विजयी भएका छन्। आइतबार बिहान घोषित परिणामअनुसार सप्तरीको प्रतिनिधिसभा क्षेत्र नम्बर १ बाट यादवले २१ हजार सात सय १२ मत ल्याएर विजयी भएका हुन्। यादवले प्रतिस्पर्धी माओवादी केन्द्रका पोलिटब्यूरो सदस्य एंव गत संविधानसभामा निर्वाचित सदस्य अशोककुमार मण्डललाई तीन हजार चार सय ८७ मतान्तरले पराजित गरेका हुन् । निर्वाचन अधिकृत महेन्द्रप्रसाद भट्टराईका अनुसार यादवका निकटतम प्रतिद्वन्द्वी मण्डलले १८ हजार दुई सय २५ मत ल्याए । प्रतिनिधिसभाको मतगणना सकिएपछि आइतबारदेखि प्रदेशसभाको मतगणना सुरु गरिने निर्वाचन अधिकृत भट्टराईले बताए ।
कांग्रेसका 'हेभिवेट' लार्इ धक्का,"काठमाडौं : मुलुकको प्रजातान्त्रिक आन्दोलनको पर्याय मानिने मोरङमा नेपाली कांग्रेसले पहिलोपटक नराम्रोसँग पराजय भोगेको छ । कोइराला परिवारको विरासतसँग जोडिएको मोरङमा कांग्रेसको पराजयले धेरैलाई स्तब्ध बनाएको छ । मोरङ ६ मा पराजय भोगेका कांग्रेस नेता डा शेखर कोइरालाले लोकतन्त्रको जन्मभूमि विराटनगरको विरासत जोगाउन जस्तोसुकै कठिन मोडमा पनि आफू कटिबद्ध हुने बताएका छन् । उनले अन्नपूर्णसँग भने, चुनावी अभियानक्रममा आफूले उठाउँदै आएका राष्ट्रियअन्तर्राष्ट्रिय मुद्दा पूरा गराउन म अविचलित रूपमा यहाँहरूसँगै रहनेछु । मुलुकका दूरदराजलगायत मोरङवासीको शिर कुनै पनि अवस्थामा झुक्न दिने छैन ।' लोकतन्त्रको सौन्दर्य पक्ष भनेकै निर्वाचन भएकाले यो परिणामलाई सहज रूपमा लिएको उनले बताए । सन् १९४७ मा मजदुर आन्दोलन, १९५१ मा राणाविरुद्धको सैनिक संघर्ष र त्यसलगत्तै राणाशासन अन्त्यका लागि ऐतिहासिक आन्दोलनको उद्गमभूमि मोरङ र त्यसको नेतृत्व गर्ने कोइराला परिवारको साखमा यो पराजयले गम्भीर धक्का दिएको छ । मोरङबाट उठेको प्रजातान्त्रिक आन्दोलनको नेतृत्व गर्ने कृष्णप्रसाद कोइराला र उनका तीन छोरा राजनीतिक रूपमा स्थापित हुँदै विरासत कायम गर्न सफल भएका थिए । मातृकाप्रसाद, विश्वेश्वरप्रसाद र गिरिजाप्रसाद कोइराला त्यसै आन्दोलनबाट स्थापित हुँदै प्रधानमन्त्रीसमेत बनेका थिए । विराटनगरको मजदुर आन्दोलनलाई नेपालको पहिलो संगठित जनआन्दोलन मानिन्छ । त्यो आन्दोलन कांग्रेसका लागि उपलब्धिपूर्ण भएको पूर्वमन्त्री जयप्रकाशप्रसाद गुप्ता बताउँछन् । उनका अनुसार उक्त आन्दोलनमा लागेकै कारण एकैपटक कोइराला परिवारका नौ जनालाई पाता कस्दै २९ दिन हिँडाएर काठमाडौं पुर्याइएको थियो । उनले भने, त्यो मजदुर आन्दोलनले कोइराला परिवार मात्र होइन, उनका नातेदार मनमोहन अधिकारीको राजनीतिसमेत उदयमान गरायो ।' राजनीतिक विश्लेषक पुरञ्जन आचार्यले ठोस नीति र कार्यक्रमविपरीत निर्वाचन परिचालन, वैचारिक रूपमा संगठन फितलो र नेतृत्व कमजोर रहेको परिणाम कांग्रेस समग्रमै पराजयमा पुगेको बताए । कार्यकर्ता सुविधाभोगी बनेको र सभापति देउवामा नेतृत्व गर्ने क्षमताको अभाव रहेको उनको भनाइ छ । शेरबहादुर देउवा प्रधानमन्त्रीका रूपमा निर्वाचन गराएर पूर्ण सफल भए तर कांग्रेस सभापतिका रूपमा पूर्ण असफल', उनले भने । उम्मेदवार चयनमै कांग्रेस कमजोर मोरङका ६ वटा निर्र्वाचन क्षेत्रमा अन्य दलले तीन जना मधेसी जिताउँदा कांग्रेसले एउटै मधेसी उम्मेदवार उठाउन नसकेका कारण उसलाई घाटा लागेको आचार्यले बताए । उनले भने, कांग्रेसको समुदायसँगको सम्बन्ध सकियो । जसकारण कांग्रेसले आफ्नै जन्मथलो गुमायो ।' मुलुकको राजधानी काठमाडौं भए पनि कांग्रेसको राजधानी मोरङ रहेको उनले बताए । कांग्रेसका अधिकांश नेता तथा कार्यकर्ता पनि काठमाडौंमै रहने भएकाले काठमाडौंमा परिणाम सकारात्मक रहेको उनले टिप्पणी गरे । सन् १९५० मा राष्ट्रिय कांग्रेस र नेपाल प्रजातान्त्रिक कांग्रेस एकीकरणबाट जन्मँदै समाजवादी र जनवादी राजनीतिक दलका रूपमा स्थापित कांग्रेसले २००७ सालको राणा हटाऊदेखि ०७२ असोज ३ गते दोस्रो संविधानसभाबाट संविधान जारी गर्नेसम्मका ऐतिहासिक कामको नेतृत्व लिन सफल भयो । तर, त्यही संविधान कार्यान्वयनका लागि भएको निर्वाचनमा उसले शर्मनाक हार व्यहोर्नुमा पार्टी नेतृत्वकै गतिविधिलाई दोष दिन्छन् अधिकांश नेताकार्यकर्ता । प्रथम जननिर्वाचित सरकारका प्रधानमन्त्री बीपीदेखि ०४८ यता सातपटक प्रधानमन्त्री भएका उनका कान्छा भाइ गिरिजाप्रसादसम्मले पार्टी र राज्यको नेतृत्वका हैसियतमा महत्वपूर्ण निर्णय लिनुपर्दा गृहनगर विराटनगर नै पुग्थे । गिरिजाबाबुले पछिल्लोपटक १० वर्षे युद्धमा सामेल माओवादीलाई मूलधारमा ल्याउन र कांग्रेसको विधान तथा मुलुकको संविधानबाट राजतन्त्र हटाउनेजस्ता ऐतिहासिक निर्णय विराटनगरबाटै गरेका थिए । उनका त्यस्ता निर्णयमा प्रत्यक्षअप्रत्यक्ष भूमिका निभाउने काम भाउजू नोना र भतिजा डा शेखरले नै गर्थे । डा कोइरालाको सकारात्मक भूमिकाकै कारण माओवादी र तत्कालीन सात राजनीतिक दलबीच ०६२ मंसिर ५ गते दिल्लीमा अप्रत्यक्ष र काठमाडौंस्थित कोइराला निवासमा प्रत्यक्ष रूपमा विशेष पत्रकार सम्मेलनमार्फत १२ बुँदे सहमति भएको थियो । त्यसअगावै गिरिजाबाबुलाई दिल्लीको नोयडामा पटकपटक माओवादी अध्यक्ष पुष्पकमल दाहाल र डा बाबुराम भट्टराईसँग भेट गराउने सूत्रधारका रूपमा समेत उनको भूमिका थियो । यसैगरी, अढाई सय वर्षको राजतन्त्रविरुद्ध गणतन्त्रमा जानका लागि गिरिजाबाबुलाई मनाउनसमेत उनको भूमिका अविस्मरणीय छ । डा कोइराला मात्रै होइन, गिरिजाप्रसादका भान्जा महेश आचार्य मोरङ ४ मा र ५ मा अमृत अर्यालले समेत नराम्ररी पराजय व्यहोरे । गगनले जगाए आशा कांग्रेस युवा नेता गगनकुमार थापाको विजयले कांग्रेस कार्यकर्तामा खुसीको लहर ल्याएको छ । उनको जितले कांग्रेस कार्यकर्तामा खुसी ल्याउनुमा उनी सबै वर्ग, उमेर र लिंगसामु साझा व्यक्तित्वका रूपमा उदीयमान हुनु हो । तर, उनी आफैं भने आफ्नो जितप्रति त्यति खुसी छैनन् । आफूले पाएको मतपरिणामलाई उनले सबैभन्दा ठूलो दुर्घटना' भनेका छन् । पार्टीको पराजयका विषयमा तुरुन्त र हल्का टिप्पणी गर्नुहुन्न । यद्यपि, यो विषय यत्तिकै जाँदैन र जानु पनि हुँदैन । एक जनाले दोष बोकेर पनि हुँदैन । सिंगो कांग्रेस नेतृत्व पराजयमा दोषी छ', उनले भने । राष्ट्रिय सभागृहमा निर्वाचन विजयको प्रमाणपत्र लिँदै उनले आफू निर्वाचनक्रममा सबैभन्दा धेरै प्रोपोगन्डाको सिकार बनेको बताए । कांग्रेसको विरासत कोइरालामा कांग्रेसले आफ्नो आधारभूमिमा नराम्ररी पराजय व्यहोरे पनि डा शशांक कोइरालाले भने नवलपरासीबाट कोइराला परिवारको साख जोगाएका छन् । कांग्रेस महामन्त्रीसमेत रहेका उनी १३ औं महाधिवेशनबाट पार्टी राजनीतिमा उदाएका हुन् । महामन्त्री कोइराला र पार्टी सभापति शेरबहादुर देउवाबाहेक पार्टीका हेभिवेट' नेताहरूले यसपटक नराम्ररी पराजय व्यहोरेका छन् । भीष्मराज आङदम्बे, रोमी गौचन थकाली, अम्बिका बस्नेत, ध्यानगोविन्द रञ्जित, मोहन बस्नेत, नवीन्द्रराज जोशी, दलबहादुर घर्तीलगायत चर्चित नेता यसपटक संसदीय मोर्चाबाट बाहिरिएका छन् । मोरङ मात्रै होइन, यसअघिका निर्वाचनमा वर्चस्व लिँदै आएको सुदूरपश्चिममा समेत उसले नमीठो हार व्यहोरेको छ । ०४८ सालको प्रतिनिधिसभा निर्वाचनमा सुदूरपश्चिमाञ्चलमा एक सिट छाडेर १७ सिटमा कांग्रेस विजयी भएको थियो । तर, मंसिर १० र २१ गते भएको निर्वाचनमा शनिबार राति नौ बजेसम्ममा सभापति शेरबहादुर देउवाबाहेक कसैले जितेका छैनन् ।"
रेणु यादवका छोरा प्रदेशसभामा विजयी,सप्तरीः सप्तरीबाट संघीय समाजवादी फोरम नेपालका अभिषेक यादव प्रदेशसभा सदस्यमा विजयी भएका छन्। राति घोषणा गरिएको मतपरिणाम अनुसार सप्तरीको निर्वाचन क्षेत्र नम्बर ४ (२) बाट यादवले नौ हजार छ सय पाँच मत ल्याएर प्रदेशसभा सदस्यमा विजयी भएका हुन् । उनी फोरमका उपाध्यक्ष एवं पूर्व मन्त्री रेणु यादवका छोरा हुन्। निर्वाचन अधिकृत सानुभाई केसीका अनुसार यादवले प्रतिस्पर्धी नेपाली कांग्रेसका विवेकानन्द झालाई दुई हजार दुई सय ६९ मतान्तरले हराएका हुन् । उनका निकटतम प्रतिद्वन्द्वी झाले सात हजार तीन सय ३६ मत ल्याए। प्रदेश सभा ४ (१) को शुक्रबारदेखि जारी मतगणना अनुसार नेकपा (एमाले) ले शनिबार विहानदेखि अग्रता लिएको छ । एमालेका जिल्ला अध्यक्ष गोबिन्द बहादुर न्यौपानेले नौ हजार नौ सय ४७ मत ल्याई मतान्तर बढाउँदै लगेका छन्। उनका निकटतम प्रतिद्वन्द्वी कांग्रेसका सिताराम साहले छ हजार एक सय ६७ मत ल्याएर पछ्याई रहेका छन्।
रोल्पामा वर्षमान पुन फराकिलो मतान्तरले विजयी,"रोल्पा : रोल्पाबाट प्रतिनिधिसभाको उम्मेदवार रहेका माओवादी केन्द्रका नेता वर्षमान पुन अनन्त' दोब्बर बढी मतान्तर सहित विजयी भएका छन्। वामगठबन्धनबाट उम्मेदवार वनेका पूर्व अर्थमन्त्री समेत रहेका अनन्त प्रत्यासी सिंचाई राज्यमन्त्री अमरसिंह पुनमगर भन्दा २० हजार ७ सय ४१ बढी मतले विजयी भएका हुन्। नेता अनन्तले ४० हजार ६ सय ४७ मत प्राप्त गरेको मुख्य निर्वाचन अधिकृतको कार्यालयले जनाएको छ। उनका निकटतम प्रतिद्वन्द्वी लोकतान्त्रिक गठबन्धनका उम्मेदवार एवं नेपाली कांग्रेसका सभापति अमरसिंहले १९ हजार ९ सय ६ मत ल्याए। रोल्पा नगरपालिका७ माडीचौरमा जन्मिएका अनन्त माओवादी केन्द्र कार्यालय सदस्य र पाँच नम्बर प्रदेश इन्चार्ज समेत हुन्। पार्टीमा प्रभावशाली मानिने उनी शान्ति प्रक्रियापछि पहिलो पटक गृह जिल्लाबाट उम्मेदवार बनेका हुन्। २०६४ सालको संविधानसभा निर्वाचनमा ललितपुरबाट विजयी उनी २०७० सालको संविधानसभाको दोस्रो चुनावमा मोरङबाट पराजित भएका थिए। कानूनमा प्रमाणपत्र तह उत्तिर्ण उनी माओवादी केन्द्रमा बलियो प्रभाव भएका नेता मानिन्छन्। चुनावी प्रचारमा सृंखलावद्ध विष्फोटको घटना छिचोल्दै मत माग्न हिँडेका अनन्तले रोल्पालीको मतबाट मुलुककै समृद्धिको ढोका खोल्न प्रतिबद्ध हुने दाब गरेका छन्। को हुन् अनन्त बुबा इर्खराम र आमा तीर्थमालीको कोखबाट २०२८ साल जेठ १८ गते साविकको गाविस जंकोट १ माडीचौरमा जन्मिएका वर्षमान पुनलाई युद्धले अनन्त बनायो। कटनीटिक मानिने उनी २०२ सालमा विद्यार्थी संगठन हुँदै राजनीतिमा प्रवेश गरेका उनी दुई पटक २४२४ दिन हिरासत जीवन वताएका छन। २०५० साल मै उनी अर्ध भूमिगत भएका थिए। २०५२ फागुन १ गते उनी पत्नी ओनसरी घर्तीसँगै होलेरी चौकी आक्रमणमा संलग्न भए। जनयुद्ध भरी भूमिगत भएर राजनीति गरियो।', विजयी अनन्त भन्छन्, मेरो विजय जनताको विजय हो। राष्ट्र, राष्ट्रियता र मुलुकको समृद्धिमा मेरो योगदान हुनेछ।' उनले छिमेक कै ओनसरी घर्तीसँग जनवादी विवाह गरेका थिए। २०७० को संविधानसभाको दोस्रो निर्वाचनमा रोल्पा क्षेत्र नम्बर २ बाट विजयी वनेर ओनसरी सभामुख समेत भईन। युद्धको प्रारम्भमै उनी रोल्पा जिल्ला सेक्रेटरी समेत भए। प्युठान, जाजरकोट र मेचीकोशीमा इन्चार्ज हुँदै युद्धका वेला शैन्य कमाण्ड समेत सम्हालेका थिए। राजधानी विशेष कमाण्ड इन्चार्जको जिम्मेवारी सम्हालिसकेका नेता अनन्त लडाईमा कुशल व्यवस्थापक र योजनाकार मानिन्थे। पश्चिम र पुर्वी कमाण्ड इन्चार्ज, भ्याली विशेष कमाण्ड इन्चार्ज र लडाकु कमाण्डर भएका उनी शान्ति कालमा दुईपटक मन्त्री भईसकेका छन। शान्ति मन्त्रालय र अर्थमन्त्रालयको जिम्मेवारी निभाएका नेता अनन्त माओवादी केन्द्रका सचिवालय सदस्य छन। प्रदेश नम्बर ५ का ईन्चार्ज समेत रहेका युद्धमा दर्जनौ आक्रमणमा संलग्न भए। पुर्व पार्ती सचिव समेत हुन। परिवारका ६ भाईमा उनी माईलो छोरा हुन्। उनको छोरा उत्सव र छोरी शिला छन्। उनको पत्नी एवं निवर्तमान सभामुख ओनसरी प्रतिनिधि सभा तर्फ अहिले समानुपाटिक सूचिमा छिन्। बहिनी लालकुमारी पुन ललितपुरबाट प्रदेश सभाका लागि विजयी भैसकेकिछिन्। रोल्पाका प्रदेश सभा तर्फ माओवादी केन्द्रकै नेता कुलप्रसाद केसी र दिपेन्द्र कुमार पुनमगर विजयी भएका छन् ।"
रौतहट २ मा कांग्रेसका आलम विजयी,रौतहट: रौतहटको क्षेत्र नम्बर २ मा प्रतिनिधिसभा सदस्यमा नेपाली कांग्रेसका मोअफताब आलम १८ हजार ८ सय ३३ मत प्राप्त गरी विजयी भएका छन्। उनका निकटतम प्रतिद्वन्दी संघीय समाजबादी फोरम नेपालका किरण साहले १६ हजार ८ सय ५७ मत प्राप्त भरेका छन्। प्रतिनिधिसभातर्फ रौतहटको क्षेत्र नम्बर २ मा ७८ हजार ७७३ मतदाता रहेकोमा ५५ हजार १ सय ८९ मत खसेको थियो। पूर्वमन्त्री मोहम्मद अफताव आलमको जन्म बुवा मोहम्मद सिद्धिकी वेदी र आमा मजिवुनको कोखबाट २०१९ असार ५ गते राजपुर फरहदवामा भएको हो। विज्ञान संकायबाट स्नातक तहसम्मको अध्ययन गरेका आलम २०३४ सालमा राजनीतिमा प्रवेश गरेका थिए। २०६४ सालमा भएको संविधानसभा चुनावमा रौतहट क्षेत्र नम्बर २ बाट विजयी आलम २०७० सालको चुनावमा पराजीत भएका थिए।
वामगठबन्धनका शाही बिजयी,परासीः पश्चिम नवलपरासी क्षेत्र नं १ प्रदेशसभा २ मा वामगठबन्धनका अजय शाही बिजयी भएका छन्। शाहीले नेपाली कांग्रेसका मुकुलराज आचार्यलाई ६ हजार ७ सय ३० मतान्तरले पराजित गरे। शाहीले १९ हजार ३ सय ३३ मत ल्याएका छन् भने आचार्यले १२ हजार ६ सय ३ मत ल्याएका छन्। ४५ हजार ९ सय ५६ मतदाता रहेको उक्त प्रदेशसभामा ३५ हजार ९ सय ८५ मत खसेको थियो।
रोल्पा 'क' बाट प्रदेशसभामा केसी विजयी,"रोल्पाको निर्वाचन क्षेत्र क' बाट प्रदेश सभाका लागि बामगठबन्धनका उम्मेदवार एवं माओवादी केन्द्रका सचिवालय सदस्य कुलप्रसाद केसी पुनमगर विजयी भएका छन्। शान्तिकालमा लाभको पद नलिएका नेता केसी गृह जिल्लाबाट उम्मेदवार बनेका थिए । उम्मेदवार केसीले प्रतिस्पर्धी नेपाली कांग्रेसका उम्मेदवार शेरबहादुर महरालाई ८ हजार १ सय ११ मतान्तरमा विजयी हात पारेका छन्। केसीले १८ हजार ५ सय १२ मत लिई विजयी भएका हुन्। लोकतान्त्रिक गठबन्धनका उम्मेदवार एवं नेपाली कांग्रेसका सचिव समेत रहेको महराले १० हजार ४ सय १ मत ल्याएर निकटतम प्रतिद्वन्द्वी बने। निर्वाचन क्षेत्र क मा नेपाली कांग्रेसले विजयी हुने अपेक्षा गरेपनि ३३ हजार ८ सय ३३ खसेको मतमा धेरै मतान्तर भएको हो। मुख्य निर्वाचन अधिकृतको कार्यालय अनुसार निर्वाचन क्षेत्र क मा २ हजार ७ सय ८५ मत वदर भए। ३१ हजार ४८ मत सदर भए । २०२७ माघ १० गते बुबा टीकाराम केसी र आमा रजमता केसीका छ भाई छोरा मध्ये कान्छो केसी युद्धमा कमाण्डरसमेत थिए। विद्यार्थी संगठन हुँदै राजनीतिमा होमिएका केसी २०४७ मा प्राथमिक तहको स्थायी शिक्षक बने । २०४९ सालमा तत्कालीन प्रधानमन्त्री गिरिजाप्रसाद कोईरालालाई सदरमुकाम लिबाङमा कालो झण्डा देखाएपछि जागिर गुमाउनुपर्यो। सार्वजनिक मुद्दा लागेपछि २०५० देखि नै अर्धभूमिगत बनेका उनी होलेरी प्रहरी चौकी आक्रमणमा संलग्न मध्ये एक हुन् । २०५२ फागुन १ देखि भूमिगत बनेका उनले जनवादी विवाह गरेका हुन्। उनका पत्नी ताराकुमारी घर्ती २०६४ को पहिलो संविधान सभामा समानुपातिक सभासद भइन्। अहिले समानुपातिक सूचीमा छिन् तारा। दम्पत्ति सँगसँगै युद्धमा होमिएका थिए । एक छोरी र एक छोरा रहेका केसीले साढे दुई वर्ष जेलजीवन बिताएका छन्। उनले प्रविणता प्रमाणपत्र तह उत्तिर्ण गरेका छन । तत्कालीन एकीकृत नेकपा माओवादीबाट मोहन वैद्य विभाजन भएपछि केसी पनि वैद्यतिर लागेका थिए। रामबहादुर थापा वादलको समूह सँगै केसी पनि माओवादी केन्द्रमा फर्किएका हुन्। तुलनात्मक रुपमा युद्धताकाका उनका दौतरीले शान्तिकालमा लाभको पद पटकपटक लिएपनि उनी लाभको पदमा पुगेनन्। समाजवादी मोडेलमा समाज र राष्ट्रको विकासमा आफू लाग्ने केसीले दावी गरे। विजयी केसी भन्छन्, राज्यसत्ताको कार्यशैली नवदलीकन परिवर्तन संभव छैन।' विजय पश्चात पहिलो काम मतदातालाई धन्यवाद दिन जाने जनाएका छन्। डोजरबाट अप्ठ्यारो ठाउँमा मात्र सडक खन्ने र बाँकी ठाउँमा सडक निर्माणका बेला जनतालाई रोजगार हुने गरी सडक खन्ने योजना ल्याउन पहल गर्ने पनि बताए । निर्वाचन क्षेत्र ख मा यस अघि बामगठबन्धनकै उम्मेदवार दिपेन्द्र कुमार पुनमगर विजयी भईसकेका छन । प्रतिनिधि सभा बामगठबन्धनकै उम्मेदवार वर्षमान पुन अनन्तको अग्रता छ। रोल्पाको निर्वाचन क्षेत्र क बाट प्रदेश सभाका लागि निर्वाचित कुलप्रसाद केसी । तस्बिरः खेम बुढामगर"
सुनसरीबाट प्रदेशसभा सदस्यमा एमालेका भण्डारी र कुसियैत विजयी,धरान : सुनसरी क्षेत्र नम्बर १ अर्न्तगतको (क) क्षेत्रबाट प्रदेशसभा सदस्यमा एमालेका प्रदीप भण्डारी विजयी भएका छन् । भण्डारीले १९ हजार २ सय ४३ मत प्राप्त गरी सानदार विजयी हासिल गरेका छन् । उनी वाम गठबन्धनका साझा उमेद्वार हुन् । भण्डारीका निकटतम प्रतिद्वन्द्वी कांग्रेसका किशोर राईले १३ हजार ७ सय ७० मत प्राप्त गरेका छन् । उनी लोकतान्त्रीक गठबन्धनका साझा उमेद्वार हुन् । सुनसरी क्षेत्र नम्बर ४ को (क) क्षेत्रबाट एमालेका जगदिश कुसियैत विजयी भएका छन् । उनले कांग्रेसका रेवतीरमण दुलाललाई पराजित गर्दै प्रदेशसभा सदस्यमा निर्वाचित भएका हुुन् । कुसियैतले १६ हजार ६ सय ९० मत प्राप्त गरेका छन् । उनका निकटतम प्रतिद्वन्द्वी कांग्रेसका दुलाले १५ हजार २ सय ८२ मत प्राप्त गरेका छन् । प्रदेश सभा तर्फको हाल सम्मको अपडेट क्षेत्र नम्बर १ एमालेका जयकुमार राई २५१४३ संघिय समाजवादी अशोक राई १३०२४ क्षेत्र नम्बर २ काग्रेस सिताराम मेहता १७९५४ माओवादीका डम्मरु सुबेदी १४७४४ सुनसरी क्षेत्र नम्बर ३ एमाले भगवती चौधरी १६३१६ कांग्रेस विजय गच्छदार १३९३२ क्षेत्र नमबर ४ कांग्रेस ज्ञानेन्द्र कार्की १८४३५ एमाले रमेश श्रेष्ठ १४८८३
झण्डै दोब्बर मतले महेश बस्नेत विजयी,"भक्तपुर : भक्तपुर निर्वाचन क्षेत्र नं २ प्रतिनिसभा सदस्य निर्वाचनमा वाम गठबन्धनका साझा उम्मेदवार नेकपा एमालेका नेता महेश बस्नेत करिब दोब्बर मतले विजयी भएका छन्। उनले नेपाली कांग्रेसका उम्मेदवार पूर्वसभामुख दमननाथ ढुंगानालाई १७ हजार सात सय २५ मतान्तरले हराएका हुन्। विजयी पूर्वउद्योगमन्त्री बस्नेतले ३६ हजार चार सय १२ मत ल्याउँदा उनका प्रतिस्पर्धी पूर्वसभामुख ढुंगानाले १८ हजार ६ सय ८७ मतमै चित्त बुझाउनुपर्यो। शनिबार मतगणनाकै क्रममा कांग्रेस उम्मेदवार ढुंगानाले हार स्वीकार गरिसकेका थिए। वर्षौं राजनीतिक रुपमा निष्क्रिय रहेका ढुंगानाको यस निर्वाचनमार्फत कम ब्याक गर्ने सम्भावना देखिएको छ। अब उनी राजनीतिमै राजनीतिमै रहन्छन् या पुनः पहिलेकै अवस्थामा फर्कन्छन्, चासोको विषय बन्न पुगेको छ। त्यस्तै निर्वाचन प्रचारप्रसारका क्रममा करिब १४ हजार मतान्तरले जित्ने दावी गरेका एमाले उम्मेदवार बस्नेतले उक्त दावीभन्दा बढी मत अन्तरले जित हात पारेका छन्। २०७० सालको दोस्रो संविधानसभा निर्वाचनमा तेस्रो स्थानमा चित्त बुझाउनुपरेका उनले यसपटकको निर्वाचनमा भने बाजी मार्न सफल भएका छन्। पहिलो भएको कांग्रेस दोस्रो स्थानमा धकेलिँदा दोस्रो भएको नेपाल मजदुर किसान पार्टी तेस्रो स्थानमा झरेको छ। नेमकिपाकी उम्मेदवार अनुराधा थापामगरले पाँच हजार चार सय ७१ मतमै चित्त बुझाउनुपरेको छ। त्यस्तै विवेकशील साझा पाटीका शशिविक्रम कार्की एक हजार सात सय ८४ मत ल्याएर चौथो भए। कूल ८३ हजार नौसय ३५ मतदाता रहेको यस क्षेत्रमा ७६७५ प्रतिशत अर्थात ६४ हजार चार सय १८ मत खसेको थियो। जसमध्ये एक हजार तीन सय ४४ म तबदर भएको थियो। क्षेत्र नं २ प्रदेश ख मा श्रेष्ठ विजयी त्यस्तै भक्तपुर क्षेत्र नं २ को प्रदेश ख मा पनि वाम गठबन्धनको लागि एमालेका राजेन्द्रमान श्रेष्ठले बाजी मारेका छन्। उनले १४ हजार दुई सय २९ मत ल्याएका छन्। उनका प्रतिद्वन्द्वी नेपाली कांग्रेसका गणेशमान चक्रधरले ११ हजार पाँच सय ३८ मतमै चित्त बुझाए। त्यस्तै नेपाल मजदुर किसान पार्टीका प्रेमजन थापा श्रेष्ठले दुई हजार तीन सय ५५ मत ल्याएर तेस्रो स्थानमा रहे। विवेकशील साझाका रामभक्त बाडेले एक हजार ८८ मत ल्याउँदा संघीय समाजवादी फोरमका कृष्णबहादुर घजूले चार सय ६ र राप्रपाका रमेश राजवाहकले दुई सय पचास मत पाए। कूल ३९ हजार आठ सय ४६ मतदाता रहेको यस प्रदेशमा ७६८१ प्रतिशत अर्थात ३० हजार ६ सय चार मत खसेको थियो। यस क्षेत्रको प्रदेश क भने यसअघि नै वाम गठबन्धनकै लागि नेकपा एमालेका शशिजंग थापा विजयी भइसकेका छन्। यस क्षेत्रको प्रतिनिधिसभा र प्रदेशसभा तीन क्षेत्रमा वाम गठबन्धन विजयी भएको छ। गठबन्धनले आइतबार बिहान ११ बजे मत गणनास्थल मध्यपुर थिमि नगरपालिकास्थित कृषि तालिम केन्द्रबाट विजयी र्याली निकाल्ने जानकारी दिएको छ।"
काठमाडौं ५ मा ईश्वर पोखरेल भारी मतले विजयी,काठमाडौं : काठमाडौं क्षेत्र नम्बर ५ मा ईश्वर पोखरेल भारी मतले विजयी भएका छन् । उनले आफ्ना निकटतम प्रतिद्वन्द्वीभन्दा ९ हजार ८ सय ६० मत बढी ल्याएर विजयी भएका हुन् । पोखरेल २३ हजार २९ मत प्राप्त गरी विजयी भएका छन् भने उनका निकटतम प्रतिद्वन्द्वी नेपाली कांग्रेसका प्रकाशशरण महतले १३ हजार १६९ मत ल्याएका छन् । विवेकशील साझा पार्टीका उम्मेदवार उज्जल थापाले ६ हजार ८ सय ५३ मत ल्याएकका छन् ।

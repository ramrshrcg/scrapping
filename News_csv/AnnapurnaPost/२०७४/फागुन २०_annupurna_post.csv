शीर्षक,विवरण
सल्लाहकार संख्या घटाऊ,"प्रधानमन्त्रीय पद्धतिमा मन्त्रीहरू, मुख्यसचिव, सचिव, अन्य उच्चपदस्थ कर्मचारी र विज्ञहरू प्रधानमन्त्रीका सारथि हुन्। उनीहरूले सम्बन्धित मन्त्रालयमा बसेर विभिन्न अल्पकालीन र दीर्घकालीन नीति तर्जुमा मात्र गर्ने होइन, प्रधानमन्त्रीलाई नीतिगत र अन्य विषयमा विभिन्न सुझाव र सल्लाह पनि दिन्छन्। उनीहरू नै मुख्यरूपमा प्रधानमन्त्रीका सहयोगी र सल्लाहकार हुन्। प्रधानमन्त्रीलाई विभिन्न विषयमा सल्लाह दिन यस्तो प्रभावकारी र स्थायी संयन्त्र के हुन सक्ला र ? तर नेपालका प्रधानमन्त्रीले आफूलाई सघाउन ४६ जनासम्म सल्लाहकार सरकारी सेवाबाहिरबाट उनको स्वविवेकमा नियुक्त गर्न पाउँछन्। यी सल्लाहकारहरूले तोकिएअनुसार मन्त्री, राज्यमन्त्री, सचिव, सहसचिव, उपसचिव र अधिकृतस्तरका सेवा सुविधा पाउँछन्। प्रधानमन्त्रीले स्वकीय सचिवालयमा पनि सचिव, सहसचिव, उपसचिव, अधिकृतदेखि कार्यालय सहयोगी स्तरका गरी ४५ जनासम्म व्यक्तिहरू भर्ती गर्न पाउँछन्। यसरी प्रधानमन्त्रीलाई सल्लाह दिन र सहयोग गर्न उनले व्यक्तिगत तजबीजमा जम्माजम्मी ९१ जनासम्म नियुक्त गर्न सक्छन्। २०४६ मा बहुदलीय व्यवस्था पुनर्स्थापना हुनु अघिसम्म यस्तो सल्लाहकार समूह खासै राखिन्थेन। त्यसपछि मात्र सल्लाहकार समूहको जम्बो टोली राख्न थालिएको हो। त्यसयता यसका लागि मात्र दुई अर्बभन्दा बढी रुपैयाँ खर्च भइसकेको छ। त्यस्ता सल्लाहकार र स्वकीय सचिवालयमा नियुक्ति पाउनेमध्ये धेरैको जागिर पकाउने बाहेक खासै काम हुँदैनन्। धेरैजसो प्रधानमन्त्रीका नजिकका विश्वासपात्रलाई रोजगारी दिन यी नियुक्तिहरू काम लाग्ने गरेका छन्। सरकारी संयन्त्रबाट बनाउन मिल्नेबाहेक राजनीति, परराष्ट्र मामिला, सुरक्षा, अर्थतन्त्रसम्बन्धी र अन्य संवेदनशील विषयहरूमा प्रधानमन्त्री आफूले मनले खाएका र उनको अर्थराजनीतिक दृष्टिकोणलाई कार्यान्वयन गर्न सहयोग गर्न सक्ने व्यक्तिहरूलाई सल्लाहकारमा नियुक्त गर्न सक्छन्। यस्ता संवेदनशील विषयमा मुलुकको कार्यकारी प्रमुखले सल्लाहकार नियुक्त गर्ने उदाहरण अन्य मुलुकमा पनि पाइन्छन्। यस्ता महŒवपूर्ण विषयहरूमा मुलुकको कार्यकारी प्रमुखले सल्लाहकार राख्न पाउनुपर्ने तर्कलाई नकार्न सकिँदैन। तर अनेक विषयमा ४६ जनासम्म सल्लाहकार राख्ने र स्वकीय सचिवालयमा ४५ जना कर्मचारी सरकारी सेवाबाहिरबाट राखिने अभ्यासले राज्यकोषको खर्चमात्रै बढाउँछ। स्वकीय सचिवालयमा पनि केही अत्यावश्यक बाहेक अरू सरकारी सेवाबाट उपलब्ध गराउन सकिन्छ। यी सबै सल्लाहकारहरूबाट सुझाव लिने समय पनि प्रधानमन्त्रीसँग नहुन सक्छ। यसको अर्को खतरा पनि हुनसक्छ। यो समानान्तर प्रशासनिक संयन्त्रजस्तो बन्न सक्छ। विगतमा प्रधानमन्त्रीहरूले आफ्ना आसेपासेलाई जागिर दिन यस्तो सल्लाहकार र स्वकीय सचिवालय बनाउने गरेको पाइएको छ। सल्लाहकार जागिर खान मात्रै नियुक्त भएका हुन् र सम्बन्धित विषयमा विज्ञ होइनन् भने उनीहरूले प्रधानमन्त्रीलाई उल्टै दिग्भ्रमित पारिदिन सक्छन्। हाम्रो जस्तो अराजकता बढ्दै गइरहेको समाजमा यी व्यक्तिहरूले प्रधानमन्त्रीसँगको सामिप्यताको दुरुपयोग पनि गर्न सक्छन्, व्यक्तिगत प्रयोजनका लागि। केही अपवादबाहेक महत्वपूर्ण विषयमा बाहेक यी व्यक्तिहरूले दिने सल्लाह मन्त्रालय जस्तो स्थायी र प्रभावकारी संयन्त्रबाट आउने सुझाव भन्दा उत्कृष्ट हुन्छ भन्ने आशा गर्न सकिँदैन। प्रधानमन्त्रीले उनको कार्यालयमातहत रहने गरी विषय विज्ञहरूको थिंक ट्यांक गठन गर्ने घोषणा गरेका छन्। यस्तो थिंकट्यांकमा वास्तविक विषयविज्ञहरू राखे भने यस्तो संयन्त्रले उनलाई उत्कृष्ट सल्लाह दिन सक्छ। त्यसो भयो भने पनि सल्लाहकारहरूको जम्बो टोलीको आवश्यकता पर्दैन। मितव्ययिता अपनाउने घोषणा गरेका प्रधानमन्त्रीले अत्यावश्यक र नभई नहुने बाहेक सल्लाहकार नियुक्त नगरेमा जनतामा थप राम्रो सन्देश जान्छ। सानो मन्त्रिमण्डल घोषणा र विषयविज्ञलाई अर्थमन्त्रीमा नियुक्त गरेर जनतामा आशा जगाउन सफल भएका प्रधानमन्त्रीले सल्लाहकार समूह र स्वकीय सचिवालयलाई सानो र चुस्त बनाउनु उपयुक्त हुन्छ। प्रधानमन्त्रीले यसो गर्न सके भनेपछि बन्ने संघीय सरकार र वर्तमान र भविष्यका प्रदेश सरकारहरूलाई पनि राम्रो नजिर बन्छ।"
नौ तस्बिरमा शपथ समारोहमा नवीना लामाको पहिचान,काठमाडौँः संघीय संसदका दुवै सदनका सदस्यहरुको शपथ आइतबार नयाँ बानेश्वरस्थित संसद् भवनमा भएको छ । देश संघीयतामा गएपछि भएको निर्वाचनबाट गठित संघीय संसद्का दुई सदन प्रतिनिधि सभा र राष्ट्रिय सभाका सदस्यले ज्येष्ठ सदस्यबाट शपथ लिएका हुन् । शपथ लिने क्रममा सांसदहरु विभिन्न जातीय तथा मौलिक पोशाकमा संसद् भवन पुगेका थिए । जननिर्वाचित सांसदहरुले आफ्नो मातृभाषामा समेत सांसदको सपथ लिएका छन् । एमाले सांसद नविना लामा अन्य सांसद भन्दा फरक शैलीमा संसद भवन पुगेकी थिइन् । लामाले उनकै फेसबुकमा पोस्ट गरेका नौ तस्बिर हेर्नुहोस्
काम नगर्ने ठेकेदार र कर्मचारीलाई कारबाही गर्ने मन्त्री सोनलको चेतावनी,"वीरगन्ज : प्रदेश नम्बर २ का भौतिक पूर्वाधार तथा विकास मन्त्री जितेन्द्र सोनलले प्रदेशमा सञ्चालित भौतिक पूर्वाधार योजनामा लापरबाही गर्ने ठेकेदारलाई कारबाहीको दायरामा ल्याउने चेतावनी दिएका छन्। ठेक्का सम्झौता कम मूल्यमा स्वीकार गर्ने तर विभिन्न बहाना बनाएर समयमा काम सम्पन्न नगर्ने ठेकेदारलाइ अब प्रदेश सरकारले कारबाहीको दायरामा ल्याउने उनको भनाइ छ। पर्सा र बारा जिल्लामा निर्माण भइरहेका भौतिक पूर्वाधारका परियोजनासंग सरोकार राख्ने सरकारी कार्यालयका प्रमुख तथा ठेकेदारसँग आइतबार वीरगन्जमा आयोजित छलफल कार्यक्रममा मन्त्री सोनलले भने, अहिले जति पनि भौतिक पूर्वाधार र विकास निर्माणका कामहरु भइरहेका छन्, ती सबै काममा ठेकेदारको लापरवाही देखिएको छ। तर, अब यो लापरबाही सह्य छैन। एउटै परियोजनामा धेरै सरोकारवाला निकायले काम गर्ने गरेकोले उनीहरुबीच आपसी समन्वयको अभावमा पनि गुणस्तरीय काम हुन नसकेको उनको भनाइ छ। सरकारी कर्मचारीमा पुरानै केन्द्रिकृत मानसिकता अहिले पनि हाबी रहेको भन्दै मन्त्री सोनलले विकासे कार्यालयका प्रमुखलाई लक्षित गर्दै भने, अब पुरानो केन्द्रिकृत मानसिकता त्याग गर्नुपर्छ, नेताको दबाबमा होइन कानुन र निर्देशिकाले जे भनेको छ त्यही अनुसार काम गर्नुहोस्। अहिले प्रदेश नम्बर २ मा निर्माण भएका भौतिक पूर्वाधारहरुको संरचना पनि सन्तोषजनक नरहेको उनले बताए। प्रदेश नम्बर २ को विकास र समृद्धि नै प्रदेश सरकारको मुख्य लक्ष्य रहेको भन्दै उनले उच्च मनोबलका साथ काम गर्न कर्मचारीलाई निर्देशन पनि दिए। हुलाकी राजमार्ग भन्दापछि सुरु भएको मध्य पहाडी लोकमार्ग सम्पन्न हुन लागीसकेको अवस्था रहेपनि हुलाकी राजमार्ग निर्माणमा भएको ढिलासुस्ती प्रति उनले असन्तुष्टी व्यक्त गरे। मानव विकास सूचकांकमा पनि प्रदेश नम्बर २ अरु प्रदेश भन्दा पछाडि रहेको भन्दै उनले भने ,अब प्रदेश नम्बर २ लाई सम्वृद्ध बनाउन तपाईं हामी सबैले आआफ्नो स्थानबाट इमान्दारिताका साथ काम गर्नुपर्छ। कार्यक्रममा वीरगन्ज महानगरपालिकाका मेयर विजय सरावगीले कुनै पनि आयोजना निर्माणका लागि आह्वान गरिने बोलपत्रमार्फत् ठेक्का आपूले नपाए मुद्दा हालेर विकास निर्माणका काममा अवरोध गर्ने ठेकदारलाई कारवाही गर्ने नीति प्रदेश सरकारले बनाउनु पर्ने माग मन्त्री सोनल समक्ष गरे। छलफल कार्यक्रममा प्रदेशसभा सदस्यद्वय करिमा वेगम र जनत अन्सारी, वीरगन्ज महानगरपालिकाकी उपमेयर शान्ति कार्की, पर्साका प्रमुख जिल्ला अधिकारी विनोद प्रकाश सिंह, प्रहरी उपरीक्षक डाक्टर गणेश रेग्मी, पर्सा र बारामा सन्चालित विभिन्न परियोजनाका ठेकेदारलगायतको उपस्थिति थियो।"
महेन्द्ररायको उमेरमा विवाद भएपछि महन्थले शपथ खुवाउने,काठमाडौँ: प्रतिनिधिसभाका नवनिर्वाचित सदस्यलाई राष्ट्रिय जनता पार्टी नेपाल (राजपा) का अध्यक्षमण्डलका अध्यक्ष महन्थ ठाकुरले ज्येष्ठ सदस्यको हैसियतमा पद तथा गोपनीयताको शपथ गराउने भएका छन् । संसदको कार्यसूची तयारीका लागि सदनमा प्रतिनिधित्व गर्ने पाँच दलका नेतासँग परामर्शमा नेता रायको स्थानमा ज्येष्ठ सदस्यको रुपमा नेता महन्थ ठाकुरलाई राष्ट्रपतिबाट शपथ गराउने सहमति भएको हो । यादवको वास्तविक उमेर ६३ वर्ष भए पनि नागरिकतामा उनको ८० वर्ष पाइएको थियो । नागरिकतामा उनको उमेरका आधारमा यादवबाट सांसदलाई सपथ गराउने तयारी भएको थियो । तर पाँच दलबीचको छलफलमा प्राविधिक रुपमा ज्येष्ठ सदस्य देखिएका यादवलाई राष्ट्रपतिबाट शपथ नगराउने सहमति भएको हो । यो सहमतिपछि प्रतिनिधिसभाको ज्येष्ठ सदस्यको हैसियतमा ७५ वर्षीय ठाकुरले राष्ट्रपतिबाट शपथ लिने भएका छन् । दिउँसो १ बजे राष्ट्रपति भण्डारीले प्रतिनिधिसभाका ज्येष्ठ सदस्य महन्थ ठाकुर र राष्ट्रियसभाका ज्येष्ठ सदस्य तारादेवी भट्टलाई पद तथा गोपनीयताको शपथ खुवाउने कार्यक्रम तय भएको छ । नागरिकताका हिसाबले प्रतिनिधिसभाका ज्येष्ठ सदस्य राजपाका नेता महेन्द्रराय यादवले आजको शपथ कार्यक्रममा उपस्थित हुन नसक्ने पनि जानकारी गराएपछि ठाकुरलाई यो अवसर जुरेको हो । दलहरुबीचको सहमतिपछि नेता यादवले शपथमा आफू उपस्थित हुन नसक्ने संघीय सचिवालयलाई जानकारी दिएका थिए । त्यसपछि उनीपछिका ज्येष्ठ सदस्य ७५ वर्षीय ठाकुरले शपथ गराउने निश्चित भएको सचिवालयका प्रवक्ता डा भरतराज गौतमले जानकारी दिए । सभामुखको निर्वाचन नभएसम्म ज्येष्ठ सदस्यले बैठकको अध्यक्षता गर्ने कानूनी प्रावधान छ । कूल २७५ सदस्यीय प्रतिनिधिसभाको निर्वाचन गत मंसिर १० र २१ गते दुई चरणमा भएको थियो । राष्ट्रपति भण्डारीले सरकारको सिफारिसमा फागुन २१ गते संघीय संसद्को पहिलो बैठक आह्वान गर्नुभएको छ । त्यसअघि आज दुवै सदनका सदस्यको शपथ हुन लागेको हो ।
महन्थ र तारादेवीले लिए ज्येष्ठ सदस्यको शपथ,काठमाडौँ: राष्ट्रिय जनता पार्टी नेपालबाट निर्वाचित प्रतिनिधि सभाका जेष्ठ सदस्य महन्थ ठाकुर नेपाली कांग्रेसबाट राष्ट्रियसभाकी जेष्ठ सदस्य तारा देवी भट्टले राष्ट्रपति विद्यादेवी भण्डारीबाट ज्येष्ठ सदस्यको सपथ लिएका छन् । राष्ट्रपतिको कार्यालय शीत्तल निवासमा आयोजित एक कार्यक्रममा राष्ट्रपति भण्डारीले दुवैजनालाई ज्येष्ठ सदस्यको सपथ खुवाएकी हुन् ।ज्येष्ठ सदस्यकारुपमा ठाकुरले मैथिली भाषामा सपथ लिए भने भट्टले नेपाली भाषामा सपथ लिइन् । उनीहरु दुवैले आजै ४ बजे नयाँ बानेश्वरस्थित संघीय ससद भवनमा हुने सपथ कार्यक्रममा अन्य सांसदहरुलाई शपथ खुवाउने छन् । यसअघि महेन्द्र राय यादवले ज्येष्ठ सदस्यको शपथ खुवाउने बताइएको थियो । नागरिकतामा ८० वर्षको उल्लेख भए पनि वास्ताविक ६३ वर्षमात्रै उमेर भएपछि पाँच दलले उनलाई पछि हट्न लगाएर ७५ वर्षीय ठाकुरलाई ज्येष्ठ सदस्यकारुपमा सपथ खान राष्ट्रपतिकहाँ पठाएका हुन् । संसद सचिवालयले भने ठाकुर बिरामी भएकाले सांसदको शपथमा उपस्थित हुन नसक्ने जानकारी गराएको थियो ।
कांग्रेस संसदीय दल : देउवालाई सिंहको चुनौती,काठमाडौं : नेपाली कांग्रेस संसदीय दलको नेताका लागि पार्टी सभापति शेरबहादुर देउवा र नेता प्रकाशमान सिंहबीच प्रतिस्पर्धा हुने भएको छ। आइतबार साँझ सभापति देउवा र नेता सिंहले संसदीय दलको नेताका लागि उम्मेदवारी दर्ता गराएका हुन्। साँझ सभापति देउवा र नेता सिंहले निर्वाचन समितिका संयोजक चीनकाजी श्रेष्ठ समक्ष उम्मेदवारी दर्ता गराएका हुन्। सभापति देउवाले नेता बालकृष्ण खाँडमार्फत् उम्मेदवारी दर्ता गराए भने प्रकाशमान सिंह स्वयम् उपस्थित भएर उम्मेदवारी दर्ता गरे। विजयकुमार गच्छदारको प्रस्ताव र मानबहादुर विश्वकर्माको समर्थनमा देउवाले संसदीय दलको नेताका लागि उम्मेदवारी दर्ता गराएका छन्। सीतादेवी यादवको प्रस्तावक र सञ्जयकुमार गौतमको समर्थनमा नेता सिंहले संसदीय दलको नेताका लागि उम्मेदवारी दर्ता गरे। नेता सिंहले रामचन्द्र पौडेल गुटको समर्थनमा उम्मेदवारी दर्ता गराएका हुन्। संसदीय दलमा देउवा र पौडेल पक्षको प्रत्यक्षतर्फ बराबर संसद संख्या रहेपनि समानुपतिकतर्फबाट संसदीय दलमा देउवा पक्ष हाबी छ। प्रतिनिधि सभाको २७५ सिटमध्ये कांग्रेसले प्रत्यक्षमा २३ र समानुपातिकमा ४० सहित ६३ स्थान जितेको छ। संसदीय दलको नेतामा महामन्त्री शशांक कोइरालाको नाम चर्चामा आए पनि कोइरालाले भने निर्वाचनमा सहभागी नहुने बताएका थिए । कोइरालाले आफ्नो नाममा सहमति भए नेता बन्न तयार भएको बताएका थिए । यद्यपी कांग्रेस भित्र सहमति जुट्न नसकेपछि सभापति देउवा र नेता सिंहबीच प्रतिस्पर्धा हुन लागेको हो । कांग्रेस संसदीय दलको निर्वाचन समितिका संयोजक चीनकाजी श्रेष्ठका अनुसार सोमबार बिहान सवा ८ बजेसम्मका लागि उम्मेदवारी फिर्ताको समय दिइएको छ। सवा ८ बजेपछि उम्मेदवारको अन्तिम नामावली प्रकाशन हुने उनको भनाइ छ। संसदीय दलको नेताका लागि सोमबार बिहान १० बजेदेखि १ बजेसम्म कांग्रेस संसदीय दलको कार्यालय सिंहदरबारमा मतदान हुनेछ।
प्रतिनिधिसभा सदस्यले लिए शपथ,काठमाडौं : प्रनिधिसभा सदस्यहरुले पद तथा गोपनियताको शपथ लिएका छन् । आइतबार दिउँसो संसद भवन नयाँ बानेश्वरमा प्रतिनिधिसभाका जेष्ठ सदस्य महन्थ ठाकुरले सांसदलाई पद तथा गोपनियताको शपथ गराएका हुन् । सांसदले शपथ खानुअघि राष्ट्रपति विद्यादेवी भण्डारीले जेष्ठ सदस्य ठाकुरलाई शीतल निवासमा पद तथा गोपनियताको शपथ गराएकी थिइन् ।
प्रदेश सरकार अझै अपूर्ण,"काठमाडौं : पहिलो पटक अभ्यासमा रहेको प्रादेशिक सरकारमध्ये अझै ४ वटा प्रदेशका सरकारले पूर्णता पाउन सकेका छैनन्। फागुन पहिलो साताभित्रै सात वटै प्रदेशमा मुख्यमन्त्री नियुक्त भए पनि अहिलेसम्म तीन वटा प्रदेशले मात्र सरकारलाई पूर्णता दिएका छन्। प्रदेश १, २, ४ र ५ ले मुख्यमन्त्री नियुक्त भएको झन्डै तीन साता बित्दासमेत सरकारलाई पूर्णता दिन सकिरहेका छैनन्। अहिलेसम्म प्रदेश ३, कर्णाली (६) प्रदेश र प्रदेश ७ ले मात्र मन्त्रिमण्डललाई पूर्णता दिएका छन्। तीनै प्रदेशका मुख्यमन्त्रीले प्रदेशसभाबाट विश्वासको मत लिइसक्दा समेत बाँकी चार प्रदेशले पार्टीको आन्तरिक व्यवस्थापन गर्न नसक्दा मन्त्रिपरिषद्लाई पूर्णता दिन नसकेका हुन्। दलभित्र मन्त्रीका आकांक्षीको व्यवस्थापन, गुटको शक्ति सन्तुलन र भौगोलिक सन्तुलन मिलाउन नसक्दा ती प्रदेश सरकारले पूर्णता पाउन नसकेका हुन्। प्रदेश ७ ले सबैभन्दा पहिले ३ फागुनमै मन्त्रिपरिषद्लाई पूर्णता दिएको थियो। प्रदेश ६ ले फागुन ६ गते र प्रदेश ३ ले फागुन १६ गते मन्त्रिपरिषद्लाई पूर्णता दिएको हो। अझ प्रदेश ६ को प्रदेशसभाले प्रदेशको नाम कर्णाली र राजधानी सुर्खेत राख्ने निर्णयसमेत गरिसकेको छ। प्रदेश २ बाहेक बाँकी ६ वटै प्रदेशमा सरकार गठन गरेका एमालेमाओवादीले सबै प्रदेशमा ७ सदस्यीय मन्त्रिपरिषद् बनाउने तयारी गरेका छन्। संघीय फोरम र राजपाले संयुक्त सरकार गठन गरेको प्रदेश २ मा भने राज्यमन्त्रीसहित १३ सदस्यीय मन्त्रिपरिषद् बनाउने मुख्यमन्त्री लालबाबु राउतको तयारी छ। प्रदेश १ मा मुख्यमन्त्रीसहित ५ सदस्यीय मन्त्रिपरिषद् गठन भइसकेको छ। एमालेका ४ र माओवादीका १ जना गरी ५ जनाले जिम्मेवारी सम्हालिसकेका छन्। बाँकी २ मन्त्रीमा एक एमाले र अर्काे माओवादीबाट बनाउने तयारी छ। दुई पार्टीको भागबन्डामा ५ एमाले र २ माओवादीले लिने समझदारी भएको थियो। यो प्रदेशमा एमाले एक्लैको बहुमत भएकाले पनि विश्वासको मत लिन कुनै समस्या छैन तर मुख्यमन्त्री शेरधन राईले विश्वासको मत लिइसकेका छैनन्। प्रदेश २ मा संघीय फोरमले मुख्यमन्त्रीसहित ४ र राजपाले ३ मन्त्रालय तथा थप ३३ राज्यमन्त्रीसहित १३ सदस्यीय मन्त्रिमण्डल बनाउने दुई पार्टीबीच समझदारी थियो। राजपाले आफ्ना मन्त्री र राज्यमन्त्री सरकारमा पठाए पनि संघीय फोरमले अझै राज्यमन्त्री पठाएको छैन। मुख्यमन्त्री राउतले १० फागुनमै एमालेमाओवादी सांसदको मतसहित विश्वासको मत लिइसकेका छन्। प्रदेश ४ मा सरकारले पूर्णता पाउन अझै ३ मन्त्री नियुक्ति हुनु पर्नेछ। मुख्यमन्त्री पृथ्वीसुब्बा गुरुङले आफूसहितको ४ सदस्यीय मन्त्रिपरिषद् गठन गरिसकेका छन्। उनले अब विश्वासको मत लिएर मात्र सरकारलाई पूर्णता दिने तयारी गरेका छन्। एमालेभित्र शक्ति सन्तुलन मिलाउन नसक्दा त्यहाँ मन्त्रिपरिषद्ले पूर्णता पाउन नसकेको हो। मन्त्रालय थोरै र आकांक्षी धेरै भएकाले कठिनाइ भइरहेको छ, मुख्यमन्त्री गुरुङले भने, अब एक साताभित्रै मन्त्रिपरिषद्ले पूर्णता पाउँछ। हिमाली जिल्लाका सांसद, सदरमुकाम रहेको कास्कीकै प्रदेश सांसदले भौगोलिक सन्तुलन मिलाएर मन्त्रिपरिषद् बनाउन दबाब बढाएपछि मुख्यमन्त्री गुरुङ अप्ठ्यारोमा परेका छन्। सातमध्ये तीन वटा प्रदेश सरकार मात्र विस्तार, बाँकी प्रदेशमा मन्त्री छान्न दलहरूलाई सकस प्रदेश ५ मा भने धेरै मन्त्री नियुक्त हुन बाँकी छ। त्यहाँ अझै ४ जना मन्त्री थपेर सरकारलाई पूर्णता दिन बाँकी छ। मुख्यमन्त्री शंकर पोखरेलले अहिलेसम्म आफूसहित २ मन्त्री मात्र नियुक्त गरेका छन्। एमालेका ५ र माओवादी केन्द्रका २ जनासहितको मन्त्रिपरिषद् बनाउने यो प्रदेशमा एमालेमाओवादीको समझदारी छ। मुख्यमन्त्रीले २७ फागुनमा विश्वासको मत लिने संसद्को कार्यसूचीमा छ। दुवै पार्टीभित्र आकांक्षी धेरै भएको तर मन्त्रालय थोरै हुँदा एमालेमाओवादीलाई मन्त्री छान्न सकस भएपपिछ मन्त्रिमण्डलले पूर्णता पाउन नसकेको हो। मन्त्री छान्न सकस परेपछि माओवादीले ९ सदस्यीय मन्त्रिमण्डल गठन गर्न मुख्यमन्त्रीमाथि दबाब बढाएको छ। कुन प्रदेशमा के छ अवस्था ? प्रदेश १ : २ जना मन्त्री थप्न र विश्वासको मत लिन बाँकी (एमालेको बहुमत) प्रदेश २ : ३ राज्यमन्त्री थप्न बाँकी, विश्वासको मत लिइसकेको (एमाले र माओवादीले पनि समर्थन दिएको) प्रदेश ३ : ७ सदस्यीय पूर्ण मन्त्रिपरिषद् र विश्वासको मत लिन बाँकी (एमाले एक्लैको बहुमत) प्रदेश ४ : ३ मन्त्री थप्न र विश्वासको मत लिन बाँकी प्रदेश ५ : ४ मन्त्री थप्न र विश्वासको मत लिन बाँकी प्रदेश ६ : पूर्ण मन्त्रिपरिषद् र विश्वासको मत लिइसकेको प्रदेश ७ : पूर्ण मन्त्रिपरिषद् र विश्वासको मत लिन बाँकी"
मुख्यमन्त्रीसँग विकास माग्दै नगर प्रमुख,"सिमरा : प्रदेश २ का मुख्यमन्त्री लालबाबु राउत गद्दीसँग जितपुर सिमरा उपमहानगरपालिकाका प्रमुख डाकृष्ण पौडेलले उपमहानगरको विकास र समृद्धिको यात्रामा साथ दिन आग्रह गरेका छन्। मुख्यमन्त्री राउतको वीरगन्जस्थित निजी निवासमा शनिबार नगर प्रमुख डापौडेलले पूर्वाधार हिसाबमा कमजोर उपमहानगरको सम्भावना धेरै रहेकाले विकास निर्माणको अभियानमा प्रदेश सरकारबाट सकारात्मक भूमिकाको अपेक्षा राखेको बताए। जितपुरसिमरा उपमहानगरको वर्तमान अवस्था र सम्भावनाबारे जानकारी गराउँदै मुख्यमन्त्रीलाई डापौडेलले ध्यानाकर्षणपत्र बुझाएका थिए। मुख्यमन्त्रीलाई बुझाएको ध्यानाकर्षण पत्रमा डापौडेलले राष्ट्रिय गौरवका आयोजना, पर्यटन, उद्योग, प्राविधिक शिक्षालय, सुकुम्बासी तथा अव्यवस्थित बसोबासको समस्या, सडक सञ्जाल, पुल, कृषि, सिँचाइलगायत विषयमा प्रदेश सरकारले प्राथमिकतामा राख्नुपर्ने उल्लेख गरेका छन्। नगरपालिका घोषणा भएको एक वर्षमै उपमहानगर बनेको जितपुर सिमरा पूर्वाधारका हिसाबमा कमजोर छ। लामो समय जनप्रतिनिधि नहुँदा विकास निर्माणको काम सन्तोषजनक हुन नसकेको र जनताको चाहना अत्यन्त बढी रहेकाले त्यसलाई सम्बोधन गर्न कठिनाइ भइरहेको डापौडेलको भनाइ थियो। समृद्ध प्रदेशको आधारका रूपमा रहेको जितपुर सिमरामा निर्वाचित भएको छोटो समयमै नगरसभा सम्पन्न गरी विकासका कामलाई अघि बढाएको जानकारी गराउँदै डापौडेलले आगामी दिनमा प्रदेश सरकारको सहयोगबाट विकासको अभियानलाई तीव्र रूपमा अघि बढाउन सकिने बताएका थिए। प्रदेशसभा र प्रदेश सरकारले पूर्णता पाएपछि यसैको मातहत रहेको स्थानीय तहहरू हर्षित छन्, प्रदेश सरकारको अभिभावकत्वमा हामी विकासका काम अघि बढाउन चाहन्छौं, मुख्यमन्त्री राउतलाई ध्यानाकर्षण पत्र सुनाउँदै डापौडेलले भने, स्थानीय तहहरू समृद्ध हुँदै जाँदा प्रदेशको समग्र विकासमा मद्दत पुग्छ त्यसैले प्रदेश सरकारको प्रत्यक्ष उपस्थिति हामी चाहन्छांै। सामथ्र्यको हिसाबले कमजोर देखिएको प्रदेश २ लाई आत्मनिर्भर बनाउन जरुरी रहेको भन्दै नगर प्रमुख डापौडेलले स्थानीय तहले समृद्धि हासिल गर्दै गर्दा प्रदेश पनि सबल र सुदृढ हुँदै जाने बताए। डापौडेलले ध्यानाकर्षणपत्रमा राष्ट्रिय गौरवका आयोजना दोस्रो अन्तर्राष्ट्रिय विमानस्थल, काठमाडांैतराई एक्सप्रेस हाईवे, विशेष आर्थिक क्षेत्र (सेज), वीरगन्जपथलैया औद्योगिक करिडोर, पथलैयावीरगन्ज प्रमुख व्यापारिक मार्ग, पेट्रोलियम पाइपलाइन, पूर्वपश्चिम रेलवे, पर्सा राष्ट्रिय निकुञ्जलगायत विभिन्न आयोजनाका कारण जितपुर सिमरामा विकास र समृद्धिले छिटो गति लिन सक्ने हुँदा प्रदेश सरकारले केन्द्र सरकारलाई पहल गर्नुपर्ने उल्लेख गरेका छन्। राष्ट्रिय गौरवका आयोजनासँगै पर्सा राष्ट्रिय निकुञ्जलाई केन्द्रबिन्दु बनाएर चुरियामाई, अमलेखगञ्ज, पथलैया र वीरगन्जलाई जोडेर पर्यटन हब बनाउन सकिने, जितपुर सिमरा उपमहानगरपालिका२३ मा रहेको क्षेत्रीय कृषि अनुसन्धान केन्द्रलाई कृषिमा आधारित बहु प्राविधिक शिक्षालयका रूपमा विकास गर्न सकिने, अव्यवस्थित बसोबासलाई व्यवस्थापन गर्न स्थानीय तहलाई संविधानले दिएको अधिकार कार्यान्वयनमा ल्याउन प्रदेश सरकारबाट पहल हुनुपर्ने, उपमहानगरभित्र प्रस्तावित दुई तहको चक्रपथ, सडक, पुल र अन्य पूर्वाधार निर्माणमा बजेटको व्यवस्था गरिनुपर्ने, दोस्रो अन्तर्राष्ट्रिय विमानस्थल प्रस्तावित क्षेत्र टाँगियाबस्तीको एक हजार चार सय ७६ घरधुरीको उचित व्यवस्थापन गरिनुपर्नेलगायत विषयलाई डापौडेलले प्राथमिकतामा राख्न मुख्यमन्त्री राउतसँग आग्रह गरेका छन्। ध्यानाकर्षण पत्र बुझ्दै मुख्यमन्त्री राउतले विकास निर्माणका काममा स्थानीय तहले देखाएको चासोबाट आफू खुसी भएको बताए। प्रदेश सरकार बनेपछि समग्र विकासका लागि कसरी अगाडि बढ्ने भन्ने विषयमा योजना बनाइरहेको भन्दै मुख्यमन्त्री राउतले जितपुर सिमरा उपमहानगरको विकासका लागि आफू सधैं सकारात्मक रहने प्रतिबद्धता जनाए। जितपुर सिमरा उपमहानगरमा थुप्रै सम्भावना मैले पनि देखेको छु, समृद्ध उपमहानगर बनाउन सकिने थुप्रै आधार पनि छन्, मुख्यमन्त्री राउतले भने, त्यसका लागि योजनासहित अगाडि बढ्नेछु। विकासका कामका लागि सधैं सकारात्मक हुनेछु। अन्य स्थानीय तहको हकमा जितपुर सिमरा उपमहानगर देखिएको भन्दै मुख्यमन्त्री राउतले समृद्धिको योजना बनाएर अघि बढ्न नगर प्रमुख डा पौडेललाई आग्रह गर्दै आफू सहयोग गर्न तयार रहेको बताएका थिए। सोही क्रममा मुख्यमन्त्री राउतले टाँगियाबस्तीको समस्याबारे नगर प्रमुख डापौडेलसँग जानकारी लिएका थिए। स्थानीयको उचित व्यवस्थापनसहित टाँगिया बस्ती अन्यत्र स्थानान्तरण गर्न आफूले पहल गर्ने मुख्यमन्त्री राउतले बताए। भेटमा उपमहानगरकी उपप्रमुख सरस्वती चौधरी पनि सहभागी थिइन्।"
स्थानीय र प्रदेश सरकार जोड्न स्तरीय सडक,"बुटवल : पाँच नम्बर प्रदेश सरकारले स्थानीय तहको केन्द्रलाई प्रदेश र केन्द्र सरकारका मुख्यालयसँग सडक सञ्जालबाट जोड्ने योजनालाई पहिलो प्राथमिकतामा राख्ने भएको छ। आगामी बजेट निर्माणमा स्थानीय तहका हेडक्वार्टर प्रदेश केन्द्रसंग सहजै जोडिन सक्नेक पूर्वाधारको व्यवस्था गर्ने भएको हो। जनताको पहुँच सरकारसंग नभई विकास हुन नसक्ने निष्कर्ष सहित सडक निर्माणलाई प्राथमकितामा राखिएको भौतिक पूर्वाधार विकास मन्त्री तथा सरकारका प्रवक्ता बैजनाथ चौधरीले बताए। संघीय संरचनामा अनुसार स्थानीय र प्रदेश सरकार आएसंगै केन्द्रहरु फेरिएकाले ती केन्द्रमा स्तरीय सडक पुराउने पहिलो काम हुने मन्त्री चौधरीको भनाई छ। स्थानीय तहको केन्द्रमा जनताको सहज पँहुच पुराउनका लागि शुरुमै सडक निर्माण गर्नुपर्छ, मन्त्री चौधरीले भनेसडक सजिलो हुदा घरदैलो मै सरकार छ भन्ने अनुभूति जनताले पाउनेछन्। स्थानीय तहका केन्द्रलाई पूर्वपश्चिम महेन्द्र राजमार्ग र सिद्धार्थ राजमार्गसंग जोड्ने योजना प्रदेश सरकारको छ। ट्रयाक नखुलेको स्थानमा ट्याक खोल्ने, ट्रयाक भएको सडकमा ग्रावेल र ग्रावेल सडक भए कालोपत्रे गर्ने योजना छ। पहिलो चरणमा ट्रयाक खोल्ने कामलाई प्राथमिकता दिइनेछ। प्रदेश नम्बर ५ मा १ सय ९ तह रहेका छन्। अधिकांश नगरपालिकाको केन्द्रसम्म सडक पुगे पनि ती स्तरीय छैनन्। सडक नपुगेका गाउँपालिकाका केन्द्र भने धेरै छन्। ७६ गाउँपालिकामध्ये पहाडी जिल्लाका गाउँपालिकाको केन्द्रमा सडक जोडिएको छैन्। तराई जिल्लाका गाउँपालिकाको केन्द्रमा पनि हिउद महिनामा मात्रै सडक पहुँच हुन्छ। पहाड र तराईका प्रायः सडकमा वर्षायामसंगै यातायात सञ्चालनमा कठिन छ। स्थानीय तहले पनि बजेट निर्माणमा सडकलाई पहिलो प्राथमिकतामा राखेका छन्। सडक निर्माण तथा विस्तारका लागि प्रदेश सरकारले कानुन समेत निर्माण गर्ने तयारी छ। ग्रामिण क्षेत्रहरुमा भइरहेको मनपरी सडक निर्माणलाई नियन्त्रणमा लिनका लागि कानुन आवश्यक हुने सरोकारवालाहरुले बताउदै आएका छन्। सडक विस्तारका नाममा प्राकृतिक स्रोत साधनको दोहन हुन नदिन कानुन आवश्यक हुने उनीहरुको भनाई छ। अहिले सामान्य मापदण्ड भए पनि त्यसको समेत पालना भएको छैन। प्रदेश सरकारले असारको एक गते भित्रै बजेट ल्याउने तयारी गरेको छ। सो बजेटमा सडक निर्माण प्राथमिकतामा पर्नेछ। त्यसअघि बजेट सञ्चालन ऐन कानुनको मस्यौदा तयारी भइरहेको छ। हाल केन्द्र सरकारबाट निसर्त अनुदानका रुपमा १ अर्व २ करोड बजेट प्रदेशमा आए पनि सो रकम खर्च हुन सकेको छैन। खर्च बिधेयक फागुन २७ गते संसद बैठकमा छलफलका लागि पेश गर्ने तयारी छ। प्रदेश सरकारले केन्द्र सरकारबाट सञ्चालित योजनाहरु निर्माणमा सहजीकरण समेत गर्नेछ। प्रदेश ५ अन्तर्गत पूर्वपश्चिम महेन्द्र राजमार्ग, सिद्धार्थ राजमार्ग, पाल्पारिडी सडक लगायतका योजनाहरु सञ्चालित छन्। प्रदेश भित्र पर्ने १२ जिल्लाका स्थानीय तहका मुकामहरु यीनै सडकमा जोड्ने सरकारको हो। प्रशासनिक केन्द्रहरुसंग हरेक तवरबाट नेटवर्क हुनुपर्छ। त्यसकारण पनि पालिकाका मुकाममा स्तरीय सडक आवश्यक छ, मन्त्री चौधरीले भने। उनले सडकपछि खानेपानी, सिचाई, शहरी आवास निर्माणमा सरकारले काम गर्ने बताए। सडक सञ्जाल विस्तारका लागि प्रदेश सरकारले अध्ययन गर्नेछ। हरेक स्थानीय तहसंगको समन्वयमा प्राथमिकतामा परेका सडकहरुको स्तारोन्नतीको काम अघि बढाउने तयारी छ।"
संसदीय दलको नेतामा कांग्रेस सभापति देउवाको उम्मेदवारी दर्ता,काठमाडौं : नेपाली कांग्रेसको संसदीय दलको नेतामा कांग्रेस सभापति शेरबहादुर देउवाले उम्मेदवारी दर्ता गरेका छन् । आइतबार साँझ ६ बजेदेखि ७ बजेसम्मको समय दिएकोमा देउवाले ६ बजे नै पुगेर उम्मेदवारी दर्ता गराएका हुन् । विजयकुमार गच्छदारको प्रस्ताव र मानबहादुर विश्वकर्माको समर्थनमा देउवाले संसदीय दलको नेताका लागि उम्मेदवारी दर्ता गराएका हुन् । नेता प्रकाशमान सिंहले समेत उम्मेदवारी दर्ता गर्ने तयारी गरेका छन् । नेता सिंहले केही बेरमै उम्मेदवारी दर्ता गर्ने तयारी भइरहेको निर्वाचन समितिका संयोजक चीनकाजी श्रेष्ठले अन्नपूर्णलाई जानकारी दिए ।
"आज शपथ, भोलिदेखि संसद्","काठमाडौं : प्रतिनिधिसभा र राष्ट्रियसभाका सांसदको शपथ आइतबार हुँदै छ भने दुवै संसद्को छुट्टाछुट्टै बैठक सोमबारबाट प्ररम्भ हुने भएको छ। अपराह्न ४ बजे प्रतिनिधिसभाको हलमा प्रतिनिधिसभाका सांसदले ज्येष्ठ सदस्य महेन्द्रराय यादवबाट र अपराह्न ५ बजे राष्ट्रियसभाका ५६ सांसदले ज्येष्ठ सदस्य तारादेवी भट्टबाट शपथ लिनेछन्। प्रतिनिधिसभाका ज्येष्ठ सदस्य यादव राजपा अध्यक्षमण्डलका नेता हुन् भने राष्ट्रियसभाका ज्येष्ठ सदस्य भट्ट कांग्रेस नेत्री हुन्। राष्ट्रियसभामा मन्त्रिपरिषद्बाट सिफारिस भएका तीन सदस्यको शपथ भने पछि हुने भएको छ। सर्वोच्चको आदेशका कारण उनीहरूको शपथ तत्काल रोकिएको हो। स्थानीय, प्रदेश र संघीय संसद्को निर्वाचन सम्पन्न भई संविधान कार्यान्वयन भएको सन्देशसहित बस्ने संसद्मा राष्ट्र र जनताबीच गणतन्त्रप्रतिको प्रतिबद्धतालाई मूल रूपमा उठाउने सांसदहरूले बताएका छन्। कांग्रेसले सरकारले संसद्मा प्रस्तुत गर्ने नीति तथा कार्यक्रमका आधारमा आफ्नो धारणा बनाउने बताएको छ। वाम गठबन्धनमा रहेका एमाले र माओवादी केन्द्र भने सरकारलाई पूर्णता दिँदै संसद्मा प्रवेश गर्ने र यथाशीघ्र पार्टी एकता सम्पन्न गर्ने तयारीमा छन्। मधेसवादी दल संसद् प्रारम्भ भएको एक महिनाभित्र संविधान संशोधनको मुद्दा किनारा लगाउने रणनीतिमा छन्। नीति तथा कार्यक्रमका आधारमा रणनीति तय : कांग्रेस सरकारको पूर्णता र यथाशीघ्र पार्टी एकता : वामपन्थी गठबन्धन संसद् प्रारम्भ भएको एक महिनाभित्र संविधान संशोधन : मधेसी दल कांग्रेस सांसद डामीनेन्द्र रिजालले कांग्रेसले इतिहासमै सबैभन्दा जिम्मेवार पार्टीका रूपमा प्रमुख प्रतिपक्षीको भूमिका निभाउने बताए। सरकारले संसद्मा प्रस्तुत गर्ने नीति तथा कार्यक्रमका आधारमा हाम्रो भूमिका तय गर्छौ। संसद्मा छाया सरकारका रूपमा प्रस्तुत हुनेछौं, उनले भने। माओवादी नेता सुरेन्द्र कार्कीले पार्टी एकीकरण यथाशीघ्र हुनुपर्ने मान्यतामा आफू प्रतिबद्ध रहेको बताए। उनले भने, एमाले र माओवादीका यिनै प्रतिबद्धताका आधारमा जनताले मतदान गरेकाले सोहीबमोजिम विकास निर्माणमा जुट्छौं। राजपा वरिष्ठ उपाध्यक्ष लक्ष्मणलाल कर्णले संसद् बसेको १५ दिनभित्र संविधान संशोधन, मधेस आन्दोलनमा चलाएका मुद्दा फिर्ता र विकास निर्माण नै प्रमुख आवश्यकता भएको बताए। सरकारले राजपासँग इमानदारीसाथ वार्ता गर्छ भने १५ दिनभित्र संविधान संशोधन गरी मुलुकमा राजनीतिक स्थिरता कायम गर्दै आर्थिक विकासमा नयाँ फड्को मार्न सक्छ। फोरम नेपालका सहअध्यक्ष राजेन्द्र श्रेष्ठले एक महिनाभित्र संविधान संशोधनमा प्रतिबद्धता जनाउनु जरुरी भएको बताए। उनले भने, हामीले देशभर पाएको मत नै संविधान कार्यान्वयनका लागि स्वीकृति हो। संविधान संशोधन आफूहरूको बटमलाइन भएको उनले बताए।"
सरुवाका फाइल बोकेर नहिँड्नुस्,"काठमाडौं : प्रधानमन्त्री केपी ओलीले सरुवाबढुवाका फाइल बोकेर नहिँड्न सांसदहरूलाई निर्देशन दिएका छन्। एमाले र माओवादी केन्द्रको संयुक्त संसदीय दल बैठकलाई शनिबार सम्बोधन गर्दै ओलीले अनावश्यक काममा लाग्नुको साटो विकासका मुद्दामा ध्यान दिन सुझाए। तपाईंहरूको काम जनताका विकासनिर्माणका फाइल बोकेर कार्यान्वयनमा अघि बढ्ने हो। सरुवाबढुवा होइन, उनले भने। ओलीले राष्ट्रियसभाका तीन सांसदको शपथ नरोकिने विश्वास व्यक्त गरे। कार्यपालिकाको कार्यक्षेत्रभित्र पर्ने कुरालाई चाहेर पनि कसैले रोक्न सक्दैन। झगडियाले मुद्दा हाल्दिइहाल्छन्, अदालतले केही बुझ्नसम्म खोजेको होला, उनले भने, त्यसैले शपथ रोकिँदैन। जन्ममितिको सम्बन्धमा पछिल्लो समय सडक, प्रशासन र न्यायालयसम्म विवाद देखिनु चिन्ताजनक भएको उनले बताए। जन्ममितिको अभिलेखसमेत सही नराख्ने अभ्यासबाट देशलाई माथि उठाउनुपर्ने उनको भनाइ थियो। सडक, प्रशासन र न्यायालयमा देखिएको जन्ममिति विवाद संसद्मै छिरेको दाबी गर्दै उनले त्यसै कारण आफूभन्दा कम उमेरका महेन्द्र राय यादवबाट आइतबार प्रतिनिधिसभा सदस्य पदको शपथ लिन गइरहेको दाबी गरे। आफू एकपटक मात्र जन्मिएकाले यस्तो विवादबाट जोगिएको उनले बताए। मेरो जन्म एक दिन २००८ साल फागुन ११ गते शनिबार तदनुसार फेबु्रअरी २३ तारिख सन् १९५२, उनले भने। ज्येष्ठ सदस्यको हैसियतमा आइतबार प्रतिनिधिसभाका सांसदलाई सांसद यादवले सांसद पदको शपथ खुवाउँदै छन्। यादवको उमेर ६३ वर्ष हो तर नागरिकतामा ८० वर्ष पुगेको छ। एउटा धागो पनि विदेशबाटै ल्याउनुपर्ने अवस्थाबाट हामी माथि उठौं। केही नगरी बस्ने छुट कसैलाई हुँदैन। केपी ओली, प्रधानमन्त्री एमाले र माओवादीबीच छिट्टै एकता हुने दाबी गर्दै उनले यो एकताले मुलुकलाई आर्थिक समृद्धितर्फ लग्नुपर्ने बताए। प्राकृतिक सम्पदाले भरिएको देशमा एउटा धागो पनि विदेशबाटै ल्याउनुपर्ने अवस्थाबाट हामी माथि उठौं, उनले भने, अब यसरी मुलुक चल्दैन। केही नगरी बस्ने छुट कसैलाई हुँदैन। छिट्टै एकताको सन्देश : दाहाल माओवादी अध्यक्ष पुष्पकमल दाहालले दुई पार्टी संसदीय दलको संयुक्त बैठकको सन्देश छिट्टै एकीकरण हुँदै छ भन्ने रहेको बताए। प्राविधिक रूपमा एमाले र माओवादी दुई देखिए पनि शीघ्र एउटै पार्टीको बैठक बस्छौं, उनले भने, त्यसैले एकीकृत पार्टीका लागि सबै तयार हुनुहोस्। प्राविधिक रूपमा मात्र अलग रहेका दुई पार्टीबीच कानुनी रूपमै केही दिनभित्र एकता हुने र संसदीय दल एउटै हुने दाबी दाहालले गरे। उनले भने, जनताको बहुदलीय जनवादले हामीलाई बचाएको छ। माओवादीको जनयुद्धले पनि एमालेलाई सहयोग नै पुर्याएकै छ। दाहालले एकै थालमा खाइसकेको र एउटै खाटमा सुतिसकेको अवस्थामा अबको दुई महिनाभित्र दुई पार्टीबीच एकता भइसक्ने बताए। सिलवाल संसद्मा देखिएपछि किर्ते कागज मा छानबिनका लागि प्रहरीबाट खोजी भइरहेका एमाले सांसद नवराज सिलवाल शनिबार संसद् प्रवेश गरेका छन्। सिलवाल संसद् भवन नयाँ बानेश्वरमा बसेको एमालेमाओवादी संसदीय दलको संयुक्त बैठकमा सहभागी भए। प्रहरीको खोजी सूचीमा रहेका सिलवाललाई संसद प्रवेशक्रममा प्रहरीले नै सलाम गरेका थिए। उनी कडा सुरक्षा घेरा पार गर्दै दलको बैठक कक्षमा पसेका थिए। बैठक कक्षमा प्रधानमन्त्री केपी शर्मा ओलीले सिलवालसँग हात मिलाउँदै स्वागत गरे। गृहमन्त्री रामबहादुर थापा पनि त्यहीँ थिए। सिलवालसँग एमालेमाओवादीका अरु सांसदले पनि हात मिलाए। एक्कासि उनको प्रवेशलाई लिएर एमालेमाओवादीका सांसद, संसद् सचिवालयका कर्मचारी, सुरक्षाकर्मी र सञ्चारकर्मीले समेत मुखामुख गरे। बैठकमा सामेल भएपछि कक्षभित्र, बाहिर र चिया पसलमा एकैछिन सिलवालसँग मोबाइलमा फोटो सेसन नै चलेको थियो। उनले सांसदहरूसँग ग्रीन टी पिउँदै सेल्फी पनि खिचाए। यसअघि गत फागुन ७ गते सिलवाल सार्वजनिक रूपमा प्रधानमन्त्रीनिवास बालुवाटारमा देखिएका थिए। सिलवालको छानबिन फाइल प्रहरीले सरकारी वकिल कार्यालय काठमाडौंमा पेस गरेको छ। सिलवालको किर्ते कागज सम्बन्धी विवादमा मुद्दा चलाउने निर्णयसहितको फाइल महानगरीय प्रहरी परिसरले गत महिना जिल्ला सरकारी वकिलको कार्यालय काठमाडौंमा बुझाएको थियो। सर्वोच्च अदालतको फैसलाअनुरुप छानबिनपछि परिसरले सिलवालमाथि कारबाहीको मागसहित छानबिन फाइल सरकारी वकिलसमक्ष बुझाएको हो। आईजीपी प्रकरणमा सर्वोच्च अदालतमा चलेको मुद्दामा किर्ते कागज पेस गरेको भन्दै छानबिनको परमादेशसहित भएको फैसलाअनुरुप परिसरले अनुसन्धान सुरु गरेको थियो। सरकारी वकिलले परिसरको छानबिन फाइलमा अध्ययन गरिरहेको छ। अझै केही कागजात बुझ्नुपर्ने देखिएको छ। सबै अध्ययन गरेर मात्र के गर्ने भनेर निर्णयमा पुग्छौं। काम अझै बाँकी छ, जिल्ला सरकारी वकिल कार्यालय काठमाडौंका प्रमुख सूर्य दाहालले अन्नपूर्णसँग भने।"
देउवापछि कांग्रेस संसदीय दलको नेतामा प्रकाशमान सिंहको उम्मेदवारी दर्ता,काठमाडौं : कांग्रेस संसदीय दलको नेताका लागि पार्टी सभापति शेरबहादुर देउवाले उम्मेदवारी दर्ता गरे लगत्तै नेता प्रकाशमान सिंहले उम्मेदवारी दर्ता गराएका छन् । नेपाली कांग्रेस संसदीय दलको विधान २०७४ को धारा ५ बमोजिम नेता सिंहले संसदीय दलको उम्मेदवारी दर्ता गराएका हुन् । सीतादेवी यादवको प्रस्तावक र सञ्जयकुमार गौतमको समर्थनमा नेता सिंहले संसदीय दलको नेताका लागि उम्मेदवारी दर्ता गरेका हुन् । केही समय अघिमात्र सभापति देउवाले विजयकुमार गच्छदारको प्रस्ताव र मानबहादुर विश्वकर्माको समर्थनमा उम्मेदवारी दर्ता गरेका थिए । साँझ ७ बजेसम्म उम्मेदवारी दर्ताका लागि समय तोकिएको छ ।
"प्रचण्ड भन्छन्: म साह्रै भावुक छु, कविता र उपन्यास पढ्नै सक्दिनँ","काठमाडौं : माओवादी केन्द्रका अध्यक्ष पुष्पकमल दाहाल प्रचण्डले आफू प्राकृतिक रूपमै संवेदनशील र भावुक भएकाले आवाज निकालेर साहित्यिक रचना पढ्न नसक्ने बताएका छन्। माओवादी नेता एवम् पूर्वमन्त्री दीनानाथ शर्माको आइतबार साझाले प्रकाशन गरेको निबन्ध कृति बाह्रखरीको बोटमुनि सार्वजनिक कार्यक्रममा प्रचण्डले यस्तो बताएका हुन्। म प्राकृतिक रुपले अली बढी संवेदनशील र भावुक छु। राम्रो कविता बोलेर पढ्न सक्दिन। म यत्ति भावुक हुन्छु कि शब्द निकालेर पढ्दा मलाई धेरै गाह्रो हुन्छ, प्रचण्डले आफ्नो स्वभावबारे भने, अनि मनमनै पढ्छु। राम्रो निबन्ध निबन्ध पढ्दा पनि मलाई त्यस्तै हुन्छ। राम्रो उपन्यास पढ्दा पनि मलाई त्यस्तै हुन्छ। लेनिनको भनाइ उद्धृत गर्दै प्रचण्डले राजनीतिमा बाध्यात्मक सक्रियताले गर्दा आफूले साहित्यमा ध्यान दिन नसकेको समेत बताए। उनले नेता शर्माले भने राजनीति र साहित्यमा समानान्तर रूपमा सक्रियता देखाएर उदाहरण प्रस्तुत गरेको उल्लेख गरे। दैनिक राजनीति र घटनाक्रमको चपेटाले गर्दा मैले साहित्यिक क्षेत्रमा चाहेजस्तो ध्यान दिन सकेको छैन, प्रचण्डले दीनानाथको प्रशंसा गर्दै भने, एउटा मान्छेले समानान्तर ढंगले साहित्य र राजनीतिमा लाग्न सक्छ भन्ने उदाहरण दीनानाथ शर्मा कमरेडले प्रस्तुत गर्नु भएको छ। उनले शर्मालाई साहित्य र राजनीतिको एउटा मोडलको संज्ञा दिए। कार्यक्रममा प्रचण्डले साझा प्रकाशनले झेल्नुपरेका समस्या हल गर्न सरकार र पार्टीका तर्फबाट आवश्यक पहल गर्ने प्रतिबद्धता जनाएका छन्। साझा बचाउने कुरा नेपाली भाषा साहित्यको रक्षा, नेपाल राष्ट्रको एकता, नेपाली मनोविज्ञान र भावनाको कदरसँग सम्बन्धित भएको भन्दै उनले साझा जोगाउन सहयोग गर्ने बताए। साझालाई यहाँसम्म ल्याउन यसका हरेक अभियानमा साथ दिएको छु, अभियानमा लाग्नु हुने सबैप्रति श्रद्धा र ऐक्यबद्धता रहँदै आएको छ, प्रचण्डले भने, विगतमा राजनीतिज्ञ र प्रधानमन्त्रीको हैसियतले सहयोग गरेकै हो, तर त्यो पर्याप्त भएको छैन। प्रचण्डले साझालाई सहयोग गर्दा समेत प्राविधिक अप्ठेरो आइपरेको समेत खुलासा गरे। उनले साझाको भवन बनाउने पहलमा साथ दिँदा जग्गा अर्कैले लिलामी गरेको सार्वजनिक गर्दै प्राविधिक अप्ठेरो परेको बताएका हुन्। कार्यक्रममा साझा प्रकाशनका अध्यक्ष एवम् महाप्रबन्धक डोलिन्द्रप्रसाद शर्माले साझाका समस्या र प्रगति विवरणबारे लिखित जानकारी गराएका थिए । पार्टी एकता जनताको चाहना प्रचण्डले एमाले र माओवादीको एकता आम जनताको चाहनामै भएको बताए। एमाले अध्यक्ष केपी शर्मा ओलीको १४ वर्षे जेलजीवन र आफ्नो १४ वर्षे वनबासको नतिजाले नै एमाले र माओवादीलाई एकतामा पुर्याएको दाबी गरे। एउटा नेता १४ वर्षसम्म जेलमा अनेक उतारचढाव भोगेर आयो। अर्को नेता १४ वर्ष वनबास बसेर सबै उदारचढाव भोगेर आयो, प्रचण्डले भने, अहिले एउटा संयोग यस्तो बन्यो कि अब हामी एक भएका छौँ। उनले दुई नेता एक हुनु सबैको चाहनाको अभिव्यक्ति भएको बताए। देश अझ स्वाधिन बनोस् भन्ने सबैको चाहनाकाका कारण नै पार्टी एक भएको उनको भनाइ छ। पार्टी एकता हामी सबैको चाहनाको अभिव्यक्ति हो। साहित्यकार, कलाकार, मजदुर, बुद्धिजीवी, संस्कृतिकर्मी, पत्रकार सबैसबैको चाहना नेपाल राष्ट्र अझ बलियो बनेर जाओस् भन्ने हो, प्रचण्डले भने, देशको स्वाधिनता अझ सुदृढ बनेर जाओस् भन्ने चाहनाकै अभिव्यक्तिका लागि हामीले एकताको सन्देश दिएका हौं। साझा प्रकाशनले छापेको शर्माको कृतिमा २० वटा निबन्ध समेटिएका छन्। कार्यक्रममा लेखक शर्माको कृतिमाथि प्राडा उशा ठाकुर, प्राडा बासुदेव त्रिपाठी, नेपाल प्रज्ञा प्रतिष्ठानका कुलपति गंगाप्रसाद उप्रेतीले समीक्षात्मक मन्तव्य व्यक्त गरे। कार्यक्रममा लेख शर्मालाई साहित्यकार मदनमणि दीक्षित, सत्यमोहन जोशी, प्रदीप नेपाललगायतले बधाई तथा शुभकामना दिए। नेकपा माओवादी केन्द्रका अध्यक्ष प्रचण्डले साझा प्रकाशनका समस्या हल गर्ने प्रतिबद्धता व्यक्त गरे।"

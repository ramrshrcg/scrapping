शीर्षक,विवरण
खेलकुदमा पूर्वाधार,"सत्र वर्षअघि निर्माण सुरु भएर ८३ लाख खर्च भइसक्दा पनि दाङको लमहीमा क्रिकेट मैदान बन्न सकेको छैन । त्यस्तै, दरिलो सरकारी प्रतिबद्धताको अभावमा काठमाडौंको मूलपानीमा निर्माणाधीन क्रिकेट मैदानले समेत वर्षौं बितिसक्दा पूर्णता पाउन सकेको छैन । मूलपानी क्रिकेट मैदानको स्थानमा पहिले अन्तर्राष्ट्रिय क्रिकेट काउन्सिल (आईसीसी) एकेडेमीको परियोजना निर्माण गर्ने योजना थियो । तर नेपाली खेल पदाधिकारीको आपसी विवादका कारण त्यो परियोजना हाल दुबईमा सारिएको छ । आईसीसीकै सहयोगमा प्रशिक्षकसमेत राखिने सो एकेडेमीमा पौडीपोखरी र जिम हलसहित धेरै सुविधाको व्यवस्था थियो । यद्यपि, काठमाडौंमै बनाउनुपर्ने प्रावधानका विरुद्ध पोखरामा बनाउनुपर्ने भन्दै नेपाली खेल पदाधिकारीबीच विवाद सुरु भएपछि आईसीसीले सो परियोजना दुबईलाई दिएको थियो । खेल पदाधिकारीको विवादका कारण आफूले ल्याएका परियोजना पूरा नभएको भन्दै निधन हुनुभन्दा अघिसम्म पनि नेपाल क्रिकेट संघका तत्कालीन अध्यक्ष जयकुमारनाथ शाहले दु:खेसो पोखेका थिए । लमही क्रिकेट मैदान र मूलपानी क्रिकेट मैदान त उदाहरणमात्र हुन् । देशव्यापी रूपमा खेलकुदको भौतिक पूर्वाधारको अवस्था यस्तै दयनीय छन् । देशको राजधानीमै समेत फुटबलजस्तो लोकप्रिय खेलका लागिसमेत एउटा अन्तर्राष्ट्रिय स्तरको रंगशाला छैन । जेनतेन खेलाडी र खेलप्रेमीको भार थेग्दै आएको अन्तर्राष्ट्रिय स्तरको एकमात्र दशरथ रंगशालाको अवस्था पनि २०७२ सालको भूकम्पका कारण झनै जीर्ण बनेको छ । भूकम्पकै कारण भत्केको त्रिपुरेश्वरस्थित पौडी पोखरी अझै अस्तव्यस्त छ । स्तरीय खेलकुदका लागि भौतिक पूर्वाधार पहिलो र अनिवार्य पूर्वसर्त हो । पर्याप्त भौतिक पूर्वाधारको विकासबिना अन्तर्राष्ट्रिय प्रतिस्पर्धामा कुनै पनि मुलुक स्थापित हुनसक्दैन । नेपाली खेलकुदको प्रमुख चुनौती पनि भौतिक पूर्वाधारको अभाव नै हो । सत्ता र शक्तिको आडमा केही सीमित व्यक्तिको स्वार्थपूर्तिको माध्यम बनेको नेपाली खेलकुदले अझै स्वाभाविक आकार ग्रहण गर्न सकेको छैन । खेलक्षेत्रमा आफ्नो सुनौलो भविष्य खोज्न सक्रिय खेलाडीले न्यूनतम् भौतिक पूर्वाधारको अभावमा नियमित अभ्यास गर्ने गतिलो वातावरणसम्म पाएका छैनन् । नेपालमा आठौं दक्षिण एसियाली खेलकुद आयोजना हुँदा चीन सरकारले सातदोबाटोमा अन्तर्राष्ट्रिय खेलकुदपरिसर, पौडी पोखरी, दशरथ रंगशालामा फ्लड लाइट, सिन्थेटिक ट्र्याकलगायतका पूर्वाधार निर्माण गरिदिएको थियो । त्यसयता भने नेपाली खेलकुदमा कुनै पनि ठूला पूर्वाधार निर्माण हुन सकेका छैनन् । नेपालले सन् २०१९ मा तेह्रौं दक्षिण एसियाली खेलकुद (साग) आयोजनाको जिम्मेवारी पाएको छ । तर राष्ट्रको प्रतिष्ठासँग जोडिएको अन्तर्राष्ट्रिय प्रतियोगिता आयोजना हुन डेढ वर्ष बाँकी रहँदा पनि त्यसका लागि पूर्वाधार निर्माणमा हाम्रो ध्यान पुगेको छैन । कनिका छरेझैं बजेट छुट्याइने प्रचलनका कारण कतै कभर्ड हलको जग उठाउने काम भएका छन् भने कतै माटो सम्याउँदैमा बजेट सकिने अवस्था छ । राष्ट्रिय खेलकुद परिषद्का नाममा मुलुकका हरेक जिल्ला र ठूला सहरमा पर्याप्त जग्गाजमिन छ तर ती जमिनको उचित उपयोग हुन सकेको छैन। ती स्थानमा खेलकुदका पूर्वाधार निर्माण गरेर त्यसको सदुपयोग गर्न सके परिषद्का लागि आर्थिक आयआर्जनको गतिलो माध्यमसमेत बन्न सक्नेबारे सम्बद्ध निकायको ध्यान जानुपर्छ । स्पष्ट, दीर्घकालीन र ठोस योजना बनाएर अघि बढ्न सके नेपाली खेलकुदले अन्तर्राष्ट्रिय खेलमञ्चमा उल्लेख्य सफलता हासिल गर्न सक्छ । खेलकुदका लागि भौतिक पूर्वाधार निर्माणमा सरकार र सम्बन्धित निकाय गम्भीर हुनु आवश्यक छ ।"
टिकट वितरणमा गुट र गठबन्धनको प्रभाव,"धादिङ: आसन्न प्रदेशसभा तथा प्रतिनिधि सभा निर्वाचनको लागि धादिङमा उम्मेद्वारी दर्ता भइसकेको छ। दुई प्रतिनिधि सभा र ४ प्रदेशसभा सदस्यको लागि विभिन्न राजनैतिक दल र स्वतन्त्र व्यक्तिहरु गरी ५९ जनाले उम्मेद्वारी दर्ता गराएका छन्। यसपटकको निर्वाचनमा बाम गठबन्धन बनाएर अगाडी बढेको नेकपा एमाले र माओवादी केन्द्रका प्रभावशाली नेताद्धय राजेन्द्र पाण्डे र शालिकराम जम्कटेल एउटै निर्वाचन क्षेत्रमा परेपछि को उठ्ने विषयमा झन रोचक बनेको थियो। अझ बाम गठबन्धनले गर्दा टिकटका प्रत्यासीद्वय पाण्डे र शालिकराम मध्ये १ बाहिरीने हल्ला चलिरहदा अन्तत दुवैजनाले प्रदेश सभाको लागी टिकट लिएका छन्।उम्मेद्वारी दर्ता अघिसम्म निकै नै चासोपूर्वक हेरिएको धादिङ क्षेत्र नं १ को प्रतिनिधि सभा सदस्यमा एकाएक उम्मेद्वारहरु परिवर्तन भएपछि भने निर्वाचनमा प्रतिस्पर्धा निकै रोचक बनेको छ। नेकपा एमालेको पोलिटब्युरो सदस्यसमेत रहेका पुर्वमन्त्री राजेन्द्र पाण्डेलाइ एमाले क्षेत्रिय कमिटिले उम्मेद्वारको रुपमा सिफारिस नै नगरेपछि त झन एमाले धादिङमा विवाद चुलिएको थियो। बाम गठबन्धहरुवीचमा धादिङको १ नं क्षेत्र कसले लिने भन्ने विषयमा छलफल चलिरहेको बेला ओली निकट मानिने एमाले धादिङ अध्यक्ष भुमि त्रिपाठीले पनि १ नं क्षेत्रको टिकट दावी गरेपछि भने प्रतिस्पर्धा रोचक बन्न पुग्यो। एकातिर गंगालाल तुलाधर, राजेन्द्र पाण्डे, गुरु बुर्लाकोटी र धनबहादुर जस्ता पुराना नेताहरुको ब्यवस्थापन गर्नुपर्ने अर्कोतिर भुमि त्रिपाठी, खेम लोहनी र नेत्र पौडेल जस्ता नया अनुहारको टिकट व्यवस्थापन गर्न एमाले धादिङलाइ निकै सकस परिरहेका बेला एमाले धादिङको टिकट वितरणमा पनि केन्द्रिय गुटगत राजनितिको प्रत्यक्ष प्रभाव रह्यो। ओली निकट मानिने त्रिपाठी र लोहनीले दुवै क्षेत्रको प्रतिनिधि सभाको टिकट पाएपछि गुटको सन्तुलन मिलाउन क्षेत्र नं २ मा माधव नेपाल निकट रहेका डाक्टर रामकुमार अधिकारीले प्रदेश सभाको टिकट पाए भने ३ नम्वर प्रदेशको भावी मुख्यमन्त्री बनाउने आस्वाशन देखाउदै राजेन्द्र पाण्डेलाइ प्रदेश सभाको टिकट दिइयो। प्रतिनिधि सभाको टिकट दावी गरिरहेका पाण्डे एकाएक प्रदेश सभामा झरेपछि नेकपा एमालेले क्षेत्र नं १ को क प्रदेश सभामा सर्वसम्मत उम्मेद्वार सिफरिस गरेको नेत्र पौडेललाइ पछि हटाएको थियो। उता, बाम गठबन्धनको ६०४० को निति अनुरुप माओवादीको भागमा २ सिट परेपनि माओवादीले दुवै सिट प्रदेश सभामा लिएपछि क्षेत्र नं २ को प्रतिनिधि सभामा एमाले कै उम्मेद्वार खेम लोहनीलाइ चिट्ठा परेको छ। एमाले माओवादी गठबन्धन गर्दा प्रतिनिधि सभाको एउटा एउटा सिट बाँडफाड गर्ने बताइएपनि क्षेत्र नं १ एमालेले लिएपछि क्षेत्र नं २ मा बलियो देखिएको काँङग्रेस संग प्रतिस्पर्धा गर्नको लागि माओवादी केन्द्रसंग सशक्त उम्मेद्वार नभएकाले उसले प्रदेशसभा नै रोजेपछि लोहनीको भाग्य खुलेको थियो। टिकट वितरणमा ओली प्यानल हावी हुँदा नेपाल निकट पुर्व साँसद गुरु बुर्लाकोटी क्षेत्र नं २ मा छाँयामा परे। काँङग्रेसमा उस्तै प्रतिस्पर्धा विगतको स्थानिय निर्वाचनमा हालको निर्वाचन क्षेत्र नं १ मा तुलनात्मक रुपमा कमजोर देखिएको काँङग्रेसले पनि नयाँ अनुहार अघि सारेको छ। राप्रपासँग लोकतान्त्रिक गठबन्धन गरेको काँग्रेसले क्षेत्र नं २ को ख प्रदेश (बुद्धिमान तामाङको क्षेत्र) राप्रपालाइ दिएर वाँकी ५ सिटमा आफ्ना उम्मेद्वार उठाएको छ। लोकतान्त्रिक गठबन्धनका ५ सिट मध्ये काँग्रेसमा विगतका निर्वाचनहरुमा भागै नलिएका ४ जना नयाँ अनुहार यसपालीको निर्वाचनमा अघि सरेका छन्।बाम गठबन्धन गर्दा एमाले र माओवादीमा देखिएको असमझदारीको वीचमा पसेर फाइदा लुट्ने रणनिति बनाएको नेपाली काँग्रेसले विगतको संविधान सभा निर्वाचनमा जम्कटेलसँग रहेका तर स्थानीय चुनाव अघि नेपाली काँङग्रेस प्रवेश गरेका धादिङ उद्योग बाणिज्य संघका पुर्वअध्यक्ष शिव सुवेदीलाइ जम्कटेलको प्रतिस्पर्धीको रुपमा अघि सारेको छ। त्यस्तै क्षेत्र नं १ को प्रतिनिधि सभाको लागि गठबन्धनका त्रिपाठीसंग प्रतिस्पर्धा गर्न युवा ब्यवसायी विश्व अर्याललाइ अघि सारेको छ। क्षेत्र नं २ मा निकै नै बलियो देखिएको काँग्रेसले कानुन न्याय तथा संसदीय ब्यवस्था राज्यमन्त्री दिलमान पाख्रिनलाइ अघि सारेको छ। पाख्रिन काँग्रेसका पुराना दिवंगत नेता दामन पाख्रिनका छोरा हुन। देउवा निकट मानिएका दिलमान जनजाती कोटाबाट समेत टिकट लिनको लागि योग्य भएपछि प्रतिनिधि सभाको टिकट दौडबाट काँग्रेस धादिङका सभापति रमेश धमला बाहिरिएका थिए। प्रतिनिधि सभाको टिकट दावी गरिरहेका पुर्व सभापति एवं पुर्व सांसद रामनाथ अधिकारीलाइ मनाउदै आफुले टिकट लिने प्रयास गरिरहेका धमलालाइ काँग्रेस केन्द्रले प्रदेश सभाको टिकट दिएको थियो। क्षेत्रनं २ को क प्रदेशमा काँग्रेस बलियो भएपनि बाम गठबन्धनलाइ प्रभाव पार्ने नेताको खोजी हुँदा नचाहेरै पनि धमलाले प्रदेश सभाको टिकट लिनुपर्यो। जसले गर्दा क्षेत्र नं २ अन्तरगत प्रदेशसभा क को टिकट पाउने पक्कापक्की जस्तै भएका नेता यमनाथ दनै पछि हट्न बाध्य भए। किन झरे पाण्डे र जमरकटेल प्रदेश सभामा नेपाल गुटमा रहेका कारण प्रतिनिधि सभाको टिकट पाउने सम्भावना कम हुदै गएका पाण्डे सर्वसम्मत उम्मेद्वार सिफारिस भएका नेत्र पौडेललाइ पछि हटाउदै प्रदेश सभाको टिकट लिन राजी भए। एमाले स्रोतका अनुसार ३ नम्बर प्रदेशको भावी मुख्यमन्त्रीको आश्वासन पाएपछि राजेन्द्र पाण्डे प्रदेश सभाको टिकट लिन राजी भएका हुन। पाण्डेले पनि आफु मुख्यमन्त्री नै बन्नको लागि प्रदेश सभामा उम्मेद्वारी दिएको बताए । उनले भने, म २०४८ सालदेखी नै ४ पटकसम्म केन्द्रिय संसदमा जितेर संसदमा सचेतक, पार्टीको तर्फबाट मन्त्री भइसकेको मान्छे हो। अब बन्ने प्रदेश सरकारले जनताको लागि धेरै नै काम गर्नुपर्ने हुन्छ, मुख्यमन्त्री अलि अनुभवी पनि चाहिने भएकाले मेरो अनुभव र पार्टीका पुर्याएको योगदानका आधारमा भावी मुख्यमन्त्रीको रुपमा अघि सर्न अनुरोध आएकाले म प्रदेश सभामा झरेको हुँ।' तर ३ नम्वर प्रदेशको मुख्यमन्त्री बन्नको लागि एमालेबाटै पशुपति चौलागाँइ र शेर बहादुर तामाङले पनि इच्चा देखाइरहेकाले पाण्डेको मुख्यमन्त्री बन्ने बाटो भने सहज देखिएको छैन। अन्नपुर्णसँगको कुराकानीमा चौलागाँइ र तामाङको भन्दा आफ्नो योगदान पार्टीमा ठुलो रहेकाले आफुलाइ नै पार्टीले मुख्यमन्त्री बनाउनेमा पाण्डे ढुक्क देखिए।यता धादिङ क्षेत्र नं १ कै प्रतिनिधि सभाको टिकट दावी गरिरहेका माओवादी केन्द्रका प्रभावशाली नेता शालिकराम जम्कटेलले पनि प्रतिनिधि सभा छाडेर प्रदेश सभाको टिकट लिए। २०७० को संविधानसभा निर्वाचनमा राजेन्द्र पाण्डेसंग पराजित जम्कटेल उनै पाण्डेसंग सहकार्य गरेर प्रदेश सभाको लागि उठेका छन्। जम्कटेल जसरी पनि प्रतिनिधि सभाको टिकट लिने दाउमा रहेपनि बाम गठबन्धन गर्दा १ नं क्षेत्र एमालेको भागमा परेपछि जम्कटेल जिल्लिएका थिए। अन्ततः उनले पन क्षेत्र नं १ कै ख प्रदेशका लागि टिकट पाएका छन्। बाम गठबन्धनकै कारण प्रतिनिधि सभाको टिकट नपाएको स्वीकार्दै जम्कटेलले भने, मैले पनि क्षेत्र नं १ बाट प्रतिनिधि सभाको लागि दावी गरेको हो, हामी गठबन्धन बनाएर गइसकेपछि केही कुरा त्याग्नु पर्छ, सवैको सजिलोको लागि र गठबन्धनलाइ बलियो बनाउनको लागि म प्रदेश सभामा झरेको हो, मैले यसलाइ सहज रुपमा लिएको छु।' गुट र गठबन्धनको शिकार गत संविधानसभाको निर्वाचनमा धादिङ क्षेत्र नं २ बाट निर्वाचित भएका गुरु बुर्लाकोटी र क्षेत्र नं १ बाट निर्वाचित भएका धनबहादुर घले तथा धादिङ क्षेत्र नं २ वाटै समानुपातिक सभाषद बनेका रहेका गंगालाल तुलाधर भने बाम गठबन्धन र गुटगत राजनितिको शिकार बने। प्रतिनिधि सभाको दुवै निर्वाचन क्षेत्रमा ओली निकटका उम्मेद्वारहरुले टिकट हत्याउदा नेपाल निकट बुर्लाकोटी र तुलाधरले ले प्रदेश सभाका चासो देखाएनन भने गठबन्धका कारण २ नं क्षेत्रको ख प्रदेश माओवादी केन्द्रलाइ छाड्नुपर्दा निर्वतमान साँसद धन बहादुर घलेको प्रदेश सभाको समेत टिकट फुत्कियो। त्यस्तै लोकतान्त्रिक गठबन्धनका कारण क्षेत्र नं २ को प्रदेशसभा ख मा जित्ने नै आँकलन गरिएका काँग्रेस नेता तिलक रुवालीले पनि राप्रकाका उम्मेद्वारलाइ सघाउनु परेको छ। गत संविधान सभाको निर्वाचनमा एमालेका साँसद धन बहादुर घलेका निकटम प्रतिद्धन्दी बनेको रुवाली प्रदेशसभाको लागि पक्कापक्की जस्तै भएको अवस्थामा राप्रपासंगको तालमेलले टिकट गुमाउनु परेको थियो।"
उपप्रधानमन्त्री थापाको घोषणा: ३५ प्रतिशत जनताबीच ऊर्जा पुर्याउँछु,"हेटौंडा: उपप्रधानमन्त्री तथा ऊर्जामन्त्री कमल थापाले मुलुकका ३५ प्रतिशत जनताको पहुँचमा ऊर्जा (विद्युत्) पुर्याउने बताएको छ। उर्जा पुग्न नसकेका जनताबीच ऊर्जा उपलब्ध गराउन ऊर्जा मन्त्रालय र नेपाल विद्युत् प्राधिकरणको संयुक्त प्रयासबाट युद्धस्तरमा कामको थालनी गर्न सम्बन्धित पदाधिकारीले चिन्तन गर्नुपर्ने उनले बताए। उपप्रधानमन्त्री थापाले नेपाल विद्युत् प्राधिकरण क्षेत्रीय कार्यालय हेटौंडाद्वारा आयोजित कार्यक्रमलाई सम्बोधन गर्दै ऊर्जामन्त्री थापाले मुलुकमा अहिले ऊर्जा शक्ति थप उत्पादन गर्न स्वदेशी तथा विदेशी लगानीकर्तालाई ऊर्जा मन्त्रालयले आह्वान गरिसकेको छ' भने। मुलुकमा लोडसेडिङ सधैँका लागि घटाउन अहिले निर्माणधीन कुलेखानी तेस्रो आयोजनालाई यथाशीघ्र निर्माण सम्पन्न गर्न उच्च प्राथमिकताका साथ लाग्नुपर्ने उनले धाराणा राखे। उनले कुलेखानी तेस्रो आयोजना निर्माण शुरु गरिएको १० वर्ष बितिसकेको भए पनि अझ पनि विद्युत् उत्पादन गर्न नसक्नु आयोजनाका पदाधिकारी र निर्माण कम्पनीबीच समझदारी अनुसार निर्माण कार्य शुरु नहुँदा सो आयोजनाले निकै क्षति व्यहोर्न परेकोमा चिन्ता व्यक्त गरे। सो अवसरमा ऊर्जा सचिव अनुप उपाध्यायले देशको विभिन्न क्षेत्रमा विद्युत् उपलब्ध गराइएको भए पनि तराई क्षेत्रमा अवैध रुपमा विद्युत् चुहावट गर्ने प्रविधिलाई नियन्त्रण गर्नुपर्ने र सानासाना जलविद्युत् आयोजनालाई विद्युत् उत्पादन गर्न सरकारले दीर्घकालीन योजना बनाइ कार्यान्वयन गर्न लागिएको बताउनुभयो । नेपाल विद्युत् प्राधिकरणका कार्यकारी निर्देशक कुलमान घिसिङले मुलुकमा लोडसेडिङ घटाउन ऊर्जा चुहावटलाई कडाइका साथ नियन्त्रण गर्न कार्यदलको गठन गरिएको बताए। ऊर्जालाई थप उत्पादन गर्न मन्त्रालयबाट अनुमति पाएका साना आयोजनालाई यथाशीघ्र विद्युत् उत्पादन गर्ने कार्यलाई सञ्चालनमा ल्याउन र विदेशबाट थप ऊर्जा ल्याई आँद्योगिक क्षेत्रलाई, उपभोक्तालाई विद्युत् वितरण गर्न ऊर्जा मन्त्रालय र विद्युत् प्राधिकरण लागिपरेको बताए। मन्त्री थापाले मकवानपुरको भिमफेदी गाउँपलिका१ सानुटारस्थित निर्माणाधिन कुलेखानी तेस्रो आयोजनाको आज स्थलगत निरीक्षण गर्नुभई निर्माण कार्यबारे जानकारी लिए। कुलेखानी तेस्रो आयोजनाका प्रमुख सुभाष मिश्रले माघको पहिलो साताबाट सो आयोजनाबाट १४ मेगावाट विद्युत् उत्पादन गर्ने लक्ष्यका साथ काम भइरहेको जानकारी दिए। रु चार अर्ब ५२ करोडको लागतमा कुलेखानी तेस्रो आयोजनाको निर्माण भइरहेको छ।"
नेमकिपालाई चुनावी तालमेलमा आउन एमालेको आह्वान,"भक्तपुर: नेकपा एमालेले वाम गठबन्धनमा नआए पनि आसन्न प्रतिनिधिसभा र प्रदेशसभाको निर्वाचनमा तालमेल गर्न नेपाल मजदुर किसान पार्टीलाई आह्वान गरेको छ। प्रेस चौतारी नेपाल भक्तपुरले मंगलबार आयोजना गरेको पत्रकार भेटघाट कार्यक्रममा एमालेले नेमकिपालाई भक्तपुर जिल्लामा मात्रै भए पनि तालमेल गरेर निर्वाचनमा जान आह्वान गरेको हो। कार्यक्रममा एमालेका केन्द्रीय सदस्य सोम मिश्र, युवा नेता एवं पूर्वमन्त्री महेश बस्नेत र एमाले जिल्ला अध्यक्ष राजेन्द्र राजथलाले यस्तो आह्वान गरे। एमाले केन्द्रीय सदस्य मिश्रले देशलाई समृद्धितर्फ लैजान वाम गठबन्धन गरिएको बताउँदै नेमकिपा वाम पार्टी भएकाले गठबन्धनमै आउन आग्रह गरे। एमालेका युवा नेता बस्नेतले एमालेसँग चुनावी तालमेल गर्न नेमकिपासँग एमालेले पटक पटक आग्रह गरेको छ, अहिले पनि हामी तालमेलमा आउन आह्वान गर्ने बताए। केपी शर्मा ओली प्रधानमन्त्री हुँदा आफ्नो पहलमा रु पाँच अर्बको विकास बजेट भक्तपुरमा भित्र्याइएको जिकिर गर्दै उहाँले ती रकमले विकासका काम निरन्तर भइरहेको बताए। एमाले जिल्ला अध्यक्ष राजथलाले एमालेको आग्रह नेमकिपाका लागि अवसर भएको बताए। कार्यक्रममा प्रेस चौतारी नेपाल भक्तपुरका अध्यक्ष कविता थापा, नेपाल पत्रकार महासंघ केन्द्रीय उपाध्यक्ष दिलीप थापा मगर, पत्रकार महासंघ भक्तपुर अध्यक्ष पुष्कर बुढाथोकी, प्रेस चौतारी केन्द्रीय सदस्य एवं भक्तपुर इञ्चार्ज प्रकाश सिलवाललगायतले निर्वाचनमा पत्रकारले कसैको पनि प्रभावमा नपरी सत्य र तथ्यमा आधारित भएर समाचार सम्प्रेषण गर्नुपर्नेमा जोड दिए।"
प्रचण्डकै कारण वाम गठबन्धन टिक्दैन: लेखक,"काठमाडौं: नेपाली कांग्रेसका प्रभावशाली नेता एवं पूर्वमन्त्री रमेश लेखकले प्रचण्डकै कारण एमालेसँगको वाम गठबन्धन धेरै समय नटिक्ने दाबी गरेका छन्। राजधानीमा मंगलबार आयोजित सुदूरपश्चिमका सञ्चारकर्मीहरुसँगको भेटघाट कार्यक्रममा नेता लेखकले एमाओवादी अध्यक्ष प्रचण्डको एक ठाउँमा धेरै बस्न नसक्ने बानीका कारण निर्वाचन लगत्तै एमालेसँग गरिएको वाम गठबन्धन टुट्न सक्ने बताएका हुन्। माओवादीलाई शान्ति प्रक्रियामा ल्याउँदा ताका सरकारी वार्ता समितिको सदस्यदेखि तीनमहिना अगाडिसम्म प्रचण्ड नेतृत्वको सरकारमा समेत मन्त्री रहेर प्रचण्डलाई नजिकबाट चिनेका नेता लेखकले अहिलेको वाम गठबन्धन उहाँकै कारण धरापमा पर्ने दाबी गरेका छन्। वाम गठबन्धनका बिषयमा एमाले अध्यक्ष केपी ओली र एमाओवादी अध्यक्ष प्रचण्डबिच भएको सहमतीको चूरो अहिलेसम्म गोप्य रहेको बताउँदै त्यो सहमती सार्वजनिक हुनासाथ गठबन्धन लथालिंग हुने उनको दाबी छ। लेखकले भने, 'ओली र प्रचण्डबिच भएको गोप्य सहमति सार्वजनिक हुने वितिक्कै यो गठबन्धन टुट्छ। यसमा कुनै शंकै छैन्।' एमाओवादी र एमालेबिचको वाम गठबन्धन चुनावी तालमेल मात्र भए कुनै अप्ठेरो नपर्ने तर राजनीतिक धुव्रिकरण हो भने यसले देशमा संकट निम्त्याउन सक्ने नेता लेखकले बताए। उनले भने, हाम्रो देशमा चुनावपछि सरकार बनाउदा पार्टीहरुबिच तालमेल हुने गरेको नौलो भएन। तर चुनाव पूर्व हुने तालमेल हाम्रालागि पहिलो पटक भएकाले यसले राजनीतिक धुर्विकरण बढाउने खतरा देखिएको छ।' दुई पार्टी कम्युनिस्ट पार्टी एकिकरण गरेर देशमा साम्यवाद लाद्न खोजे त्यो लोकतन्त्रका लागि खतरा भएकाले वाम गठवन्धनका हरेक गतिविधिलाई नेपाली कांग्रेसले सुक्ष्मरुपमा नियाली रहेको लेखकले बताए। अहिलेको गठबन्धन एमालेको उग्रबामपन्थीकरण हो कि माओवादीको लोकतान्त्रिकरण? त्यो बुझ्नु आवश्यक रहेको बताउँदै लेखकले माओवादीको लोकतान्त्रिकरण सकारात्मक भएपनि एमाले उग्र्रवामपन्थीकरणतिर ढल्किए समस्या हुने बताए। अहिलेको वाम गठबन्धन नेपाली कांग्रेस लगायत लोकतान्त्रिक शक्तिहरुका अगाडि चुनौति थपिएको तर यो चुनौतिको सामना गर्न लोकतान्त्रिक शक्ति काफी भएको उनको दाबी छ।"
रामशरण महतका भतिजाको उम्मेदवारी खारेज गर्न उजुरी,नुवाकोट : सरकारी नियुक्ति लिएका व्यक्ति आगामी मंसिर १० गतेको निर्वाचनका लागि उम्मेदवारी दिएको भन्दै खारेजीको माग गर्दै नुवाकोटमा उजुरी परेको छ । पन्चकन्या गाउंपालिकाको कविलासका रमेशकुमार महतको उम्मेदवारी खारेजीको माग गर्दै नुवाकोटको विदुरमा रहेको १ नं निर्वाचन अधिकृतको कार्यालयमा उजुरी परेको छ । महतले नुवाकोट क्षेत्र नं १ को प्रदेश सभा ख का लागि नेपाली कांग्रेसका तर्फबाट उम्मेदवारी दिएका थिए । राजनीतिक नियुक्ति र सरकारी सुविधा लिइरहेका कारण उम्मेदवारी खारेजीको माग गर्दै उजुरी परेको १ नं क्षेत्र निर्वाचन अधिकृत गोपाल लामिछानेले जानकारी दिए । पुर्वमन्त्री तथा कांग्रेस नेता डा रामशरण महतका भजित रमेशकुमार महत कृषि विकास वैंक सञ्चालक समितिका सदस्य भएकाले उनको उम्मेदवारी प्रचलित कानुन विपरित रहेको भन्दै उम्मेदवारी खारेजीको माग गर्दै एमालेका उम्मेदवार वद्री मैनालीका प्रतिनिधि ज्ञानवहादुर तामाङले उजुरी दिएका हुन् । दावी उजुरी र वचाउका लागि मंगलवार दुवै पक्षलाई कार्यालयमा आवश्यक कागजपत्रसहित उपस्थित हुन निर्देशन दिइएको अधिकृत लामिछानेले बताए ।
राजापुर नगरपालिका कार्यकारी अधिकृत विहीन,"बर्दियाः बर्दियाको राजापुर नगरपालिका कार्यकारी अधिकृत विहिन भएको छ। दशैअघि सरुवा भएका अधिकृतको ठाउँमा मन्त्रालयले नयाँ अधिकृत नपठाएपछि राजापुर नगरपालिका कार्यकारी विहिन भएको हो। हामीले मन्त्रालयमा पटक पटक कार्यकारी अधिकृत माग गरिसकेका छौं तर अहिले सम्म मन्त्रालयले कसैलाई पठाएको छैन राजापुर नगरपालिकाका मेयर शिवप्रसाद चौधरीले बताए। उनले भने, 'मन्त्रालयले छलफल गरी कार्यकारी पठाउँछौ भन्छ तर कहिले पठाउने हो। कर्मचारी समायोजनका कारण पनि कर्मचारी आउन ढिलाई भैरहेको उनले बताए। नगरपालिकाको मोटामोटी कामकाज भैरहेपनि कार्यकारी अभावमा पहिलो चौमासिकमा गर्ने कामहरु तदारुकताका साथ हुन सकेको छैन। उनले थपे, 'विकास निर्माणको काम ठप्प भएकाले कठिनाई परेको छ। आर्थिक कारोवारको जिम्मेवारी कार्यकारीलाई भएकाले पनि समस्या आएको हो। अहिले सम्म उपभोक्ता समिति गठनको काम वाहेक अरु काम हुन नसकेको मेयर चौधरीको भनाई छ। कार्यकारी अधिकृत नहुँदा कर्मचारीले तलव भत्ता समेत खान नपाएको कर्मचारीको गुनासो छ। राजापुर नगरसभाले चालु तथा पुँजीगत गरी ५३ करोड रुपैया बजेट विनियोजन गरेको थियो।"
प्रधानमन्त्री देउवा र अध्यक्ष दाहालबीच भेटवार्ता,"काठमाडौं: प्रधानमन्त्री शेरबहादुर देउवा र नेकपा (माओवादी केन्द्र)का अध्यक्ष पुष्पकमल दाहालप्रचण्डबीच मुलुकको पछिल्लो राजनीतिक अवस्था र प्रतिनिधिसभा तथा प्रदेशसभा निर्वाचनको तयारीका बारेमा छलफल भएको छ। प्रधानमन्त्री निवास बालुवाटारमा आज भएको भेटवार्तामा निर्वाचनको तयारीका बारेमा सरकारले गरिरहेको काम कारबाहीका बारेमा छलफल भएको थियो। प्रधानमन्त्री देउवाले तोकिएको मितिमा नै प्रतिनिधिसभा र प्रदेशसभाको निर्वाचन गराउन सरकार प्रतिबद्ध रहेको र त्यसमा कुनै पनि आशंका नगर्न माओवादी केन्द्रका अध्यक्ष दाहाललाई आग्रह गरेका थिए। अध्यक्ष दाहालका प्रेस संयोजक मनोहरि तिमिल्सिनाकाअनुसार माओवादी केन्द्रका तर्फबाट सरकारमा सहभागी मन्त्रीहरु विनाविभागीय भएपछिको अवस्थाको बारेमा समेत कुराकानी भएको थियो। अध्यक्ष दाहालले सरकारका सहभागी आफ्नो पार्टीका मन्त्रीले पद छाडिदिने जानकारी प्रधानमन्त्रीलाई गराएका थिए। 'सरकारलाई अप्ठ्यारो पार्ने उद्देश्य हाम्रो छैन, निर्वाचनको सुनिश्चितता नै प्रमुख प्रश्न हो हामी त्यसमा प्रतिबद्ध छौँप्रधानमन्त्रीसँग अध्यक्ष दाहालले भनेको कुरा उद्धृत गर्दै प्रेस संयोजक तिमिल्सिनाले जानकारी दिए। प्रधानमन्त्रीले निर्वाचनको विषयमा कुनै पनि दुविधा नराख्न आग्रह गरे। यस्तै सो अवसरमा निर्वाचनलाई शान्तिपूर्ण एवं भयरहित बनाएर लैजान सबै पक्ष मिलेर जाने विषयमा समेत छलफल भएको थियो।"
फोरम र राजपाबीच सिट बाँडफाँटको सहमति,"काठमाडौं : चुनावी तालमेलबारे चरणबद्ध छलफलमा रहेको संघीय समाजवादी फोरम र राष्ट्रिय जनता पार्टी (राजपा) नेपालबीच २ नं प्रदेशमा सिट बाँडफाँट सहमति नजिक पुगेको छ। दुई पार्टीबीच उम्मेदवारका विषयमा कुरा मिलिसकेको भए पनि नेपाली कांग्रेससँग पनि छलफल चलिरहेको र यही १० गतेभित्र सिट बाँडफाँट टुङ्ग्याइने निर्वाचनका लागि सिट तालमेल कार्यदलका सदस्य एवं राजपाका नेता मनिष सुमनले जानकारी दिए। कांग्रेस र फोरमसँगको वार्ता करिब सहमति नजिक पुगेको छ, लोकतान्त्रिक गठबन्धनले कसरी विजय सुनिश्चित गर्नसक्न सोही आधारमा तालमेल गरी उम्मेदवार उठाउन अहिले अध्ययन गरिरहेका छौँ,उनले भने। समाजवादी फोरमको तर्फबाट कार्यदलका सदस्य राम नरेशराय यादवले उम्मेदवारको तालमेलबारे करिब सहमति नजिक पुगेको बताए। प्रतिनिधि र प्रदेशसभामा कस्ता र कुन उम्मेदवारलाई उठाउने भन्नेबारे केही असमझदारी रहेकाले त्यो चाँडै टुंगिने उनको भनाइ छ। दुई पार्टीबीच प्रतिनिधि र प्रदेशसभा निर्वाचनका लागि सिट संख्या टुंगो लागेको बताइएको छ। फोरमराजपाले काँग्रेससँग पनि निर्वाचनमा तालमेल गर्ने अनौपचारिक सहमति गरेअनुरुप छलफल चलिरहेको छ। फोरम र राजपाबीच सहमति भएपछि मात्रै काँग्रेससँग छलफल गर्ने नेता सुमनले बताए।रासस"
विप्लव र सिके राउतको अस्तित्व छैन : गृहमन्त्रालय,"काठमाडौं : प्रतिनिधिसभा र प्रदेशसभा निर्वाचन बहिष्कार गर्ने उद्घोष गरेका नेत्रविक्रम चन्द विप्लव नेतृत्वको नेपाल कम्युनिस्ट पार्टी र सीके राउतका गतिविधि निष्प्रभावी बन्दै गएको निष्कर्षमा गृह मन्त्रालय पुगेको छ । यी दुई समूहले निर्वाचन बिथोल्ने अभिव्यक्ति दिँदै आए पनि उनीहरूसँग त्यस्तो सामथ्र्य नरहेको गृहको निष्कर्ष छ । मतदातालाई त्रसित बनाउने प्रयासबाहेक विप्लव समूहको कुनै अस्तित्व नरहेको रिपोर्टिङ सुरक्षा निकायले मन्त्रालयलाई गरेका छन् । प्रदेश नम्बर २ मा सामान्य प्रभाव बनाएका राउत समूहसमेत अहिले प्रभावहीन बन्नुका साथै संगठन विस्तारसमेत गर्न नसकेर कमजोर बनेको गृहको ठहर छ । यद्यपि, राउतले मधेसका केही क्षेत्रमा बेलाबेला प्रशिक्षण र कार्यक्रम गरी अस्तित्व जोगाउने प्रयास गरिरहेको गृह स्रोतले जनाएको छ ।स्रोतका अनुसार आफू कमजोर भएपछि राउतले अस्तित्वमै नरहेका केही भूमिगत समूहसँग सम्बन्ध स्थापित गरेको विषयमा अनुसन्धान भइरहेको छ। गृहले निर्वाचन बिथोल्न खोज्ने जो कोहीलाई तत्काल पक्राउ गर्न निर्देशन दिएको छ । गृहका प्रवक्ता रामकृष्ण सुवेदीले प्रतिनिधिसभा र प्रदेशसभा निर्वाचन सुरक्षा योजना कार्यान्वयनमा ल्याइसकेको जानकारी दिए । निर्वाचन बिथोल्ने समूह र निर्वाचन चुनौतीको मूल्यांकन गरी सोहीअनुरूप सुरक्षाकर्मी परिचालन भएका छन्, प्रवक्ता सुवेदीले अन्नपूर्णसँग भने, निर्वाचन शान्तिपूर्वक हुन्छ, केही चुनौती छैन । दलहरूले निर्वाचनका लागि बनाएका गठबन्धन बलियो हुँदै जाँदा विप्लव र राउतको निर्वाचन बिथोल्ने रणनीति असफल र निष्प्रभावी हुने मन्त्रालयको ठम्याइ छ । यद्यपि, उनीहरूका गतिविधिलाई नजिकबाट नियाल्न गृहले तीनवटै सुरक्षा निकायका प्रमुखलाई निर्देशन दिएको छ । वाम र लोकतान्त्रिक समूहबीच स्पष्ट गठबन्धन र तीव्र प्रतिस्पर्धात्मक भावना देखिएकाले उनीहरूबीच झडप हुने सम्भावनासमेत न्यून रहेको सुरक्षा निकायले रिपोर्टिङ गरेका छन् । यद्यपि, कार्यकर्ता तहको मतभेदले हुने सम्भावित झडपबारे गृहले सुरक्षा निकायलाई सतर्क गराइसकेको छ । दलहरूबीच गठबन्धन नभइदिएको भए हिंसा र झडपका घटना बढ्न सक्थे, प्रवक्ता सुवेदीले भने, गठबन्धनका कारण सुरक्षा थ्रेट घटेको छ । राष्ट्रपति विद्यादेवी भण्डारीले आसन्न निर्वाचनको सुरक्षालाई ध्यानमा राख्दै नेपाली सेना परिचालन गर्न गत साता सरकारलाई स्वीकृत दिइसकेकी छन् । गृह मन्त्रालयले सेनासहित तीनवटै सुरक्षा निकायलाई निर्वाचनमा परिचालन गर्न एकीकृत सुरक्षा योजना बनाएको हो । मतदाताको सुरक्षा जिम्मा सरकारले लिन्छ । ढुक्क हुनुहोस्, उनले भने । तराईका भूमिगत सशस्त्र समूह, पूर्वीपहाडी जिल्लामा सक्रिय लिम्बुवान, किरात वर्कर्सलगायत समूहका कार्यकर्ताको गतिविधिमा निगरानी बढाउन गृहले सुरक्षा निकायलाई निर्देशन दिएको छ । भारतसँगका खुला सीमाबाट हतियार कारोबार, अवाञ्छित व्यक्तिहरूको प्रवेश र आपराधिक गतिविधि बढ्न सक्ने भन्दै गृहले सीमा क्षेत्रमा सुरक्षाकर्मीको मुभमेन्ट बढाउन निर्देशन दिएको छ । गृहले गत साता पारित गरेको निर्वाचन सुरक्षा योजनाअनुसार सुरक्षा निकायले सूचना संकलन, सम्भावित चुनौतीको अनुगमन र निर्वाचनविरोधी समूहको गतिविधिमाथि कडा निगरानी सुरु गरिसकेका छन् ।"
नुवाकोटमा वाम गठबन्धनको संयुक्त प्रचार,"नुवाकोट : नुवाकोटमा वाम गठबन्धले चुनावी प्रचार संयुक्त रुपमा अगाडि बढाएको छ। एमाले र माओवादी केन्द्रले मंसिर १० गते हुने प्रतिनिधि र प्रदेशसभा निर्वाचनको प्रचारलाई संयुक्त रुपमा अगाडि बढाएका हुन्। वाम गठबन्धनले नुवाकोटका दुई निर्वाचन क्षेत्र र चार प्रदेशमा आफ्ना उम्मेदवारलाई विजयी गराउन चुनावीप्रचार प्रसार र घरदैलो अभियानका कार्यक्रमहरु सार्वजनिक गरेको छ। वाम गठबन्धनको तर्फबाट कात्तिक ९ गतेदेखि १५ गतेसम्म मेघाङ र किस्पाङ गाउँपालिकामा चुनावी अभियानको लागि प्रतिनिधिसभाका उम्मेदवार नारायणप्रसाद खतिवडा र प्रदेशसभाका उम्मेदवार हिरानाथ खतिवडाको कार्यक्रम तय भएको छ। कात्तिक ९ गतेदेखि १५ गतेसम्म प्रदेशसभाका उम्मेदवार केशव पाण्डेले विदुर नगरपालिका क्षेत्रमा चुनावी अभियान संञ्चालन गर्ने संयुक्त निर्वाचन परिचालनक कमिटी नुवाकोटले जनाएको छ। सँगै कात्तिक १६ गतेदेखि २१ गतेसम्म बेलकोटगढी नगरपालिकाका विभिन्न वडामा नारायणप्रसाद खतिवडा र केशव पाण्डेको टोली परिचालन हुनेछ भने सोही मितिमा तारकेश्वर गाउँपालिका र विदुर नगरपालिकाका वडामा हिरानाथ खतिवडाको टोलीले घरदैलो र चुनावी सभालगायतका कार्यक्रम सञ्चालन गर्ने छ। बेलकोटगढी नगरपालिकाको १३ वडामा कात्तिक ९ गतेदेखि १५ गतेसम र विदुर नगरपालिकाका सबै वडामा कात्तिक १६ देखि २१ गतेसम्म प्रचार कार्यक्रम गर्ने तय भएको छ। यस्तै, विदुर नगरपालिकामा संयुक्त निर्वाचन परिचालन कमिटी गठन गर्ने कार्यक्रम तय भएको नेकपा एमाले बेलकोटगढी नगरपालिकाका संयोजक सुदर्शन नेपालले जानकारी दिए। यस्तै क्षेत्र नं १ अन्र्तगत पनि चुनावी अभियानका कार्यक्रम तय भएको छ। अभियान अन्र्तगत कात्तिक ८ गते बागेश्वरीबाट सुरु हुनेछ। कात्तिक ९ गते पञ्चकन्याको घलेभन्ज्याङ, १० गते शिवपुरीको बुढीसेरा, १२ गते लिखुको ढिकुरे पुल, १३ गते ककनीको रानीपौवा, १४ गते तादी गाउँपालिाको खरानीटार र १५ गते दुप्चेश्वर को समुन्द्रटारमा गाउँपालिकास्तरीय भेला हुने संयुक्त निर्वाचन परिचालक कमिटि क्षेत्र १ ले जनाएको छ।"
भोजपुरमा महिलाको उम्मेदवारी शून्य,"भोजपुर: आगामी प्रतिनिधिसभा र प्रदेशसभा सदस्य निर्वाचनका लागि भोजपुरमा महिलाको उम्मेदवारी शून्य भएको छ। भोजपुरमा १२ वटा दलले मनोनयन दर्ता गर्दासमेत महिलाको उम्मेदवारी कुनै दलबाट नपरेको मुख्य निर्वाचन अधिकृतको कार्यालय भोजपुरले जनाएको हो।३३ प्रतिशत महिला सहभागिताको कुरा उठे पनि मुख्य दलबाट नै महिला उम्मेदवार नपरेको बताइएको छ। नेपाली काँग्रेस र संघीय समाजवादी फोरम नेपालको गठबन्धनका तर्फबाट प्रतिनिधिसभाका लागि उमेशजंग रायमाझी, भोजपुर क्षेत्र नं १ बाट संघीय समाजवादी फोरमका तर्फबाट अजम्वर राई काङ्माङ र भोजपुर क्षेत्र नं २ बाट काँग्रेसका तर्फबाट गोविन्दबहादुर कार्कीको उम्मेदवारी परेको थियो। त्यस्तै, नेकपा (एमाले) र नेकपा (माओवादी केन्द्र)को बाम गठबन्धनबाट प्रतिनिधिसभाको लागि माओवादी केन्द्रका सुदन किराँती, प्रदेश सभाको लागि भोजपुर क्षेत्र नं १ बाट एमालेका राजेन्द्रकुमार राई र क्षेत्र नं २ बाट एमालेकै शेरधन राईको नाम दर्ता भएको हो। साना दलबाट प्रतिनिधिसभाका लागि मंगोल नेशनल अर्गनाइजेशनबाट चन्द्रप्रसाद राई, नेकपा (क्रान्तिकारी माओवादी)का तर्फबाट डिल्लीराम बोहोरा, नयाँशक्ति पार्टीबाट युवराज कटुवाल, राजपा नेपालबाट धु्रवराज राई, संघीय लोकतान्त्रिक मञ्चबाट केदार राई र नेकपा (माले) बाट अनिल बस्नेतले उम्मेदवारी दर्ता गराएको छ। त्यस्तैगरी, प्रदेशसभा १ बाट स्वतन्त्रमा खुसीराज गुरुङ र मंगोल नेशनल अर्गनाइजेशनका मोजेश राईको उम्मेदवारी परेको मुख्य निर्वाचन अधिकृत हरिश्चन्द्र इङ्नामले जानकारी दिए।"

शीर्षक,विवरण
चरम लापरबाही,"सरकारले केही प्रस्तावित या निर्माणाधीन परियोजनालाई राष्ट्रिय गौरव परियोजना घोषणा गरेको छ । मुलुकको विकासमा सघाउने र ती परियोजनामा जनअपनत्व स्थापित गर्ने उद्देश्य अन्तरनिहित देखिन्छ, त्यो घोषणामा । त्यो कार्य सराहनीय हुँदाहुँदै पनि एकांगी हुन सक्तैन । मुलुकमा धेरै यस्ता संस्था र परियोजना छन्, जसलाई राष्ट्रिय गौरव नभनिए पनि वास्तवमा देशभित्र र बाहिर यी संस्था नेपाली गौरव र सम्मानका रूपमा परिचित छन् । त्रिभुवन विश्वविद्यालय एउटा त्यस्तो संस्था हो, यद्यपि दलीय राजनीतिको खेल केन्द्र बनेपछि त्यसको अतीतमा ग्रहण लागेको छ । त्रिविअन्तर्गतको पब्लिक युथ क्याम्पसका एमबीएस प्रथम वर्षका विद्यार्थीहरूको 'अकाउन्टिङ' को उत्तरपुस्तिका हराएको छ । त्यो परीक्षामा सामेल १९५ विद्यार्थी आक्रोशित र दुःखी छन् । विद्यार्थीको भविष्यसँग सरोकार राख्ने यति महत्वपूर्ण विषयमा यस्तो लापरबाहीले त्रिविको विश्वसनीयता र जवाफदेहीताबारे कस्तो सन्देश प्रवाह होला ? राष्ट्रिय गौरव कुनै नेता या सरकारले घोषणा गरेको खोलभित्र अटाउने विषय हैन । त्यसलाई संस्थाको कुशल व्यवस्थापन, जावफदेहीता, शिक्षाको स्तरीयता र वातावरणले निर्धारण गर्छ । नेपालमा प्रजातन्त्रको आगमन अर्थात् २०४७ को परिवर्तनपछि विस्तारै घुसेको दलीय हस्तक्षेपले त्रिविको विश्वसनीयता र स्तरीयता ध्वस्त पारेको छ भन्दा नेपालमा प्रजातन्त्रका नाममा अभ्यास गरिएको शिक्षा पद्धति राष्ट्र गौरव र संस्थाको नेतृत्वमा रहेकाहरूको चारित्रिक कुशलता धेरै न्यून रहेको पुष्टि हुन्छ । ६ दशक पूरा गर्दासम्म विदेशमा समेत राम्रो मान्यता हासिल गरेको त्रिविमा इतिहास र संस्कृतिमा विद्यार्थी भर्ना हुन छोडेका छन् । ती विभाग जीवित छन् भने एउटै कारणले छन् । त्यो हो ती विभागमा केही शिक्षकहरू अभै जागिरे छन् । तर विद्यार्थी भने नहुनुमा र अन्य विकल्प रोज्नुमा के त्रिवि नेतृत्व जवाफदेही हुनु पर्दैन ? त्यति मात्र हैन, हालै केही प्रतिष्ठित व्यक्तित्वहरूले पत्रकारितालगायतका विषयमा त्रिवि अन्तर्गत स्थापित 'इनाम' लिनको लागिसमेत योग्य व्यक्तिहरू आउन नचाहनुले त्रिविको हैसियत कतिसम्म झरेको छ, त्यो स्पष्ट पार्छ । के त्रिविलगायत नेपालका केही महत्वपूर्ण शिक्षण संस्था, स्वास्थ्य केन्द्र या अस्पतालसँगै राष्ट्रिय अर्थतन्त्र, पर्यटन र 'कनेक्टिभिटी' मा अभूतपूर्व योगदान पुर्याएका सडक या राजमार्गहरूलाई 'राष्ट्रिय गौरव' परियोजनाअन्तर्गत सामेल गरी तिनीहरूको विस्तार, संवद्र्धन र संरक्षण गर्नु आवश्यक छैन ? त्रिविको क्रमिक पतनले राष्ट्रिय र अन्तर्राष्ट्रिय जगत्मा नेपालको कुनै एक राजनीतिक दल या संविधानको पतन या असफलताभन्दा धेरै ठूलो नकारात्मक अर्थ राख्छ र त्यसको प्रभाव खतरनाक हुन सक्छ । अन्तर्राष्ट्रिय स्तरकै हाराहारीमा उभिन सामथ्र्य उक्त विश्वविद्यालयलाई चलाउन नेपाली राजनीतिज्ञहरू प्रतिबद्ध छैनन् भने अन्तर्राष्ट्रिय विज्ञहरूलाई त्यसको लागि आमन्त्रित गर्नु उपयुक्त हुनेछ ।"
बाँकेको जानकी गाउँपालिकामा ७४ मतले एमाले विजयी,"नेपालगन्ज : बाँकेको जानकी गाउँपालिकामा एमाले विजयी भएको छ। एमालेका रामनिवास यादवले ७४ मतको अन्तर नेपाली कांग्रेसका छब्बन खाँलाई पराजित गर्नु भएको छ। यादवले ३ हजार ८३ मत ल्याउनु भएको छ भने उहाँका निकटतम प्रतिद्वन्द्वी खाँले ३ हजार ९ मत ल्याउनु भएको छ। उपाध्यक्षमा एमालेकी भुमिसरा धिताल विजयी हुनु भएको छ। उहाँले ३ हजार ३८७ मत प्राप्त गर्नु भएको छ भने उहाँका निकतम प्रतिद्वन्द्वी नेपाली कांग्रेसका रामप्यारी यादवले २ हजार ५ सय २५ मत प्राप्त गर्नु भएको निर्वाचन अधिकृत ऋषिराम केसीले जानकारी दिनु भयो । गाउँपालिकामा कांगेस, एमाले, माओवादी केन्द्र, संघीय समाजवादी फोरम र राष्ट्रिय प्रजातन्त्र पार्टीको पाँच पक्षीय प्रतिस्पर्धा भएको थियो। अध्यक्षमा संघीय समाजवादी फोरमका नन्दकिशोर वर्माले २ हजार १ सय ५८, माओवादी केन्द्रका रक्षाराम कुर्मी १ हजार ९ सय ३४, राप्रपाका श्यामबहादुर थापा १ हजार २ सय ९५ मत ल्याएका छन् भने उपाध्यक्षमा संघीय समाजवादी फोरमकी सुन्दरी त्रिपाठीले २ हजार ६४, माओवादी केन्द्रकी पुष्पादेवी खटिकले १ हजार ७ सय ४१ र राप्रपाकी तारावती कुर्मीले १ हजार ३८३ मत प्राप्त गर्नु भएको छ। जानकीको वडामा समेत मिश्रित परिणाम आएको छ। जानकीको वडा नम्बर १ मा संघीय समाजवादी फोरमका रजा राई, वडा नम्बर २ मा माओवादी केन्द्रका चन्द भाल, वडा नम्बर ३ मा नेपाली कांग्रेसका विन्देश्वरी वर्मा, वडा नम्बर ४ मा एमालेका विसराम वर्मा, वडा नम्बर ५ मा एमालेका रमेश वर्मा र वडा नम्बर ६ मा सुरेश यादव वडा अध्यक्षमा निर्वाचित भएका छन्।"
झापाको कमल गाउँपालिका अध्यक्ष पदमा गोला प्रथाबाट एमाले विजयी,"दमक : झापाको कमल गाउँपालिकामा अध्यक्ष पदका उम्मेद्वारको मत बराबर आएपछि गोला प्रथाबाट अध्यक्ष चयन गरिएको छ। नेपाली कांग्रेसका उम्मेदवार हुकुमसिंह राई र एमालेकी अध्यक्ष उम्मेदवार मेनुका काफ्लेको मत बराबर आएको हो। गोला प्रथाबाट एमालेकी अध्यक्ष उम्मेदवार मेनुकालाई विजय घोषणा गरिएको छ। अन्तिम परिणाम अनुसार राई र काफ्लेको समान ८ हजार २ सय २५ मत प्राप्त गर्नु भएको थियो। बराबर मत आएपछि गोलाप्रथाबाट निर्वाचित उम्मेदवार चयन गर्ने निर्णय भएको थियो। उपाध्यक्ष पदमा भने एमालेका बेणु शिवाकोटी ९ हजार ४ सय १८ मत प्राप्त गर्दै विजयी हुनु भएको छ। उहाँका निकटतम प्रतिद्वन्द्वी कांग्रेसकी दीपा गौतम भण्डारीले ४ हजार ९ सय ९२ मत प्राप्त गर्नुभयो। वडा नम्बर एक बाहेक अन्य ६ वटामा एमालेले प्यानलसहित जित हासिल गरेको छ। वडा नम्बर १ मा कांग्रेसका केदार कटुवाल विजयी भए भने २ मा एमालेका ताराप्रसाद न्यौपाने, ३ मा एमालेकै नरप्रसाद दंगाल, ४ मा एमालेकै प्रेमबहादुर राई, ४ मा एमालेकै डम्बर बहादुर निरौला, ६ मा एमालेकै नरेन्द्र भट्टराई र ७ मा एमालेकै पृथ्वीपति राई विजय भएका छन्।"
२३ वर्षीया युवती स्थानीय सरकारको उपप्रमुख,"कपिलवस्तुको शिवराज नगरपालिका उपप्रमुखका निर्वाचित शिवकुमारी थारू अविरजात्रामा। तस्बिर : अन्नपूर्ण बुटवल : पहिलोपटक बन्दै गरेको स्थानीय सरकारको उपप्रमुखमा २३ बर्से किशोरी निर्वाचित हुनुभएको छ। कपिलवस्तुको शिवराज नगरपालिकाको उपप्रमुखका शिवकुमारी थारू निर्वाचित हुनुभएको हो। दोस्रो चरणको स्थानीय तह निर्वाचनमा एमालेका तर्फबाट उम्मेदवार बन्नुभएकी थारू सबैभन्दा कान्छी उममेयर हो। मंगलबार सम्पन्न मतगणनामा निकटतम प्रतिद्वन्द्वीलाई २ हजार ९ सय ३३ मतले पछि पार्दै विजयी उहाँले ५ हजार ९ सय ३२ मत पाउनुभयो। मेयरमा नेत्रराज अधिकारी ६ हजार १ सय ५५ मत ल्याएर विजयी हुनुभयो। निर्वाचन आयोगले मतपरिणाम घोषणा गर्दै गर्दा शिवकुमारीका आँखामा मात्रै होइन, आमा र सासूआमाका आखामा पनि टिलपिल आँसु आएका थिए। सामाजिक परिचालकदेखि उपमेयरसम्म सहपाठी पुस्तक बोकेर क्याम्पस धाउँदै गर्दा कपिलवस्तु शिवराजकी शिवकुमारी थारू नगरपालिकाको कार्यकारी पदमा आसीन हुनुभयो। भर्खर बीएड पास गरेकी शिवकुमारीलाई तीन महिनाअघिसम्म यसरी राजनीतिमै होमिएर महत्वपूर्ण पद पाउँछु भन्ने कल्पनासमेत थिएन। परिस्थिति त्यस्तै बन्यो। राजनीतिमा त्यति चासो नभएकी शिवकुमारीले नेपाल आदर्श बहुमुखी क्याम्पस पुगेपछि अनेरास्ववियुको सदस्यता लिनुभएको थियो। पार्टीको क्रियाशील सदस्यता त छ महिनाअघि मात्रै। कट्टर कांग्रेस परिवारमा जन्मिएकी उहाँको एमाले समर्थित परिवारमा १७ वर्षको उमेरमै बिहे भयो। क्याम्पसको राजनीति र घरमा हुने राजनीतिक कुराकानीले केही चेतना पलाइसकेको थियो। सामान्य परिवारमा एक्ली बुहारी भएर भित्रिनुभएकी उहाँले बिहेको ऋण तिर्नका श्रीमान्लाई कतार पठाउनुभयो। आफ्नो पढाइ खर्च जुटाउने एक गैरसरकारी संस्थामा सामाजिक पारिचालक भएर काम गर्नुभयो। थारू समुदायका छोरी उच्चशिक्षासम्म पढ्न पाउने बिरलै हुन्छन्। तिनै बिरलैमध्ये पर्नुहुन्छ शिवकुमारी पनि। त्यही पढाइ र सामाजिक चेतना नै शिवराज नगरपालिकाको उपमेयर बन्ने अवसर बन्यो। एसएसलसीमा प्रथम श्रेणीमा उत्तीर्ण उहाँले उच्चशिक्षामा पनि राम्रै अंक ल्याउनुभएको थियो। शिक्षामा जस्तै निर्वाचनमा पनि उहाँलाई हार्नु परेन। बीएड पास गरेकी शिवकुमारीलाई तीन महिनाअघिसम्म राजनीतिमै होमिएर महत्वपूर्ण पद पाउँछु भन्ने कल्पनासमेत थिएन। सामाजिक काममा लागेकाले मलाई पार्टीले उम्मेदवारमा सिफारिस गर्यो, विजयी भएपछि हर्षित मुद्रामा उहाँले भन्नुभयो, सिफारिस भएबमोजिम नै राम्रै नतिजा आयो। थारू, मधेसी समुदाय निकै पछि परेको भन्दै सामाजिक रूपान्तरण आफ्नो पहिलो काम भएको उहाँकोे भनाइ छ। राजनीतिक सिद्धान्तमा त्यति पोख्त नभएकी शिवकुमारी जेठसम्म सरस्वती आधारभुत विद्यालयकी शिक्षिका हुनुहुन्थ्यो। तीन वर्षको शिक्षण पेसामा उपमेयरमा उम्मेदवारी मनोनयनसँगै विराम लग्यो। शिवकुमारीको माइतीमा दुई आमा हुनुहुन्छ। थारूकी आमा गृहिणी हुनुहन्छ। खेतबारी धेरै थिएन, सानो किराना पसलमा बुबा बस्नुहुन्छ। सौतेनी आमा भए पनि चौधरीले त्यति साह्रो पराइ महसुस गर्नुपरेन। चार दाजुभाइका दुई बहिनीमध्ये उहाँ जेठी हुनुहुन्छ। माइतीमा बस्दा उहाँको काँधमा जिम्मेवारी बढी थियो। बिहेपछि घर आउँदा त्यो झनै बढ्यो। सासूससुरा, तीन नन्दसहितको परिवार व्यवस्थापनसँगै सामाजिक काम पनि निरन्तर चलिरह्यो। १७ वर्षमा बिहे र २० वर्षमा पहिलो सन्तान जन्माएकी शिवकुमारी छोरी काखमा राखेर विद्यालय, सामाजिक परिचालकको काममा समेत लाग्नुभयो। थारू समुदायका छोरी चुलोचौकोमै व्यस्त रहे पनि शिवकुमारीलाई पनि बुबाले स्कुल जाने अवसर दिनुभएको थियो। त्यही अवसरले उहाँलाई अहिले उपमेयरको जिम्मेवारीसम्म दिलाएको छ। उम्मेदवारी घोषणाका क्रममा शिवकुमारीले दिएको भाषणले एमाले नेता नै चकित परेका थिए। शिवकुमारीमा असीमित क्षमता छ, त्यसै आधारमा एमालेले टिकट दिएको हो, एमाले केन्द्रीय सदस्य खिमलाल भट्टराईले भन्नुभयो। पार्टीले प्रस्ताव गर्नासाथ शिवकुमारीले हुन्छ भन्नुभएको थियो। महिलाको अधिकारका लागि मैले केही गर्न सक्छु भन्ने विश्वास छ, शिवकुमारी भन्नुहुन्छ। चुनावमा होमिएपछि कार्यकर्ता र आफन्तको साथ पाएकी शिवकुमारी आफ्नो कार्यकालमा पनि सहयोग पाउने आशामा हुनुहुन्छ। मलाई जसले जिताउनुभयो, उहाँहरूकै सहयोगले राम्रो काम गर्न सक्नेछु, उहाँले भन्नुभयो, न्याय सम्पादनमा मेरो कुनै पक्षपात रहनेछैन।"
जनप्रतिनिधिको पहिलो निर्णय एम्बुलेन्स सेवा निः शुल्क,"बैतडी : बैतडीको पाटन नगरपालिकाको पहिलो नगरबोर्ड बैठकले नगर क्षेत्रका बिरामीका लागि निःशुल्क एम्बुलेन्स सेवा उपलब्ध गराउने निर्णय गरेको छ। सपथ ग्रहण गरेलगत्तै बसेको नगरबोर्डको पहिलो बैठकले अति गरिब परिवारलाई निः शुल्क एम्बुलेन्स उपलब्ध गराउने निर्णय गरेको हो । नवनिर्वाचित मेयर केशवबहादुर चन्दको अध्यक्षतामा बसेको पहिलो बैठकले नगर क्षेत्र भित्रका गरिब तथा विपन्न नागरिकलाई लक्षित गरी सो निर्णय गरिएको बताइएको छ । नगरबोर्डले गरेको निर्णयलाई नगर सभाबाट अनुमोदन गरेर कार्यान्वयनमा ल्याइने मेयर केशव बहादुर चन्दले बताउनुभयो । उहाँले भन्नुभयो, नगर क्षेत्रभित्र अहिले गरिब तथा विपन्न परिवारको बसोबास छ । पैसाकै अभावमा अस्पताल जान नसक्ने पनि छन् । उनीहरुलाई लक्षित गरेर यो निर्णय गरेका हौं । डाक्टरले अन्यत्र रेफर गरेका बिरामीलाई निशुल्क एम्बुलेन्स सेवा प्रदान गर्ने निर्णय भएको उहाँले बताउनुभयो । डाक्टर बैतडीमा उपचार हुन नसकी अन्यत्र रेफर गरेमा बढीमा प्रदेश नं ७ का तराईका जिल्लासम्म निशुल्क रुपमा एम्बुलेन्सको व्यवस्था गरेका छौं । उहाँले भन्नुभयो, यसले गरिब नागरिकलाई सजिलो हुने विश्वास लिएका छौं । पाटन नगरबोर्डको पहिलो निर्णयको नगरबासीले स्वागत गरेका छन् । कतिपय नागरिक आर्थिक अवस्था कमजोर भएकै कारण उपचारबाट बञ्चित भइरहेको अवस्थामा यो निर्णय निकै सराहनीय भएको पाटन नगरपालिका हरिदत्त पन्तले बताउनुभयो । उहाँले भन्नुभयो, जनप्रतिनिधिले गरेको पहिलो निर्णय गरिब जनताका पक्षमा छ । यसको शीघ्र कार्यान्वयन होस । जनताले दिएको मतको कदर गर्दै जनतालाई सुविधा पुर्याउने निर्णय गर्दै जाने मेयर चन्दले बताउनुभयो । म केन्द्रीय सरकारमा पनि प्रतिनिधित्व गरेको मान्छे हुँ । स्थानीय स्तरका समस्या के छन्, ती समस्या सम्बोधनका लागि हरदम प्रयास गर्नेछु । उहाँले भन्नुभयो, जनतालाई जनप्रतिनिधि आएको महसुस हुने किसिमले काम गर्छु । पाटन नगरपालिकालाई समुन्नत बनाउनका लागि सबैसँग सहकार्य गरेर अघि बढ्छु ।"
टीकापुरमा किन हार्यो फोरम ?,"धनगढी : फोरम लोकतान्त्रिकले कैलालीको टीकापुर क्षेत्र गुमाएको छ। मंगलबार सार्वजनिक परिणामअनुसार टीकापुर नगरपालिकामा गणना सुरु भएदेखि तेस्रो नम्बरमा रहेका एमालेका तपेन्द्र रावलले मेयरमा बाजी मार्नुभएको छ। माओवादी केन्द्रका ललित थापालाई ३४९ मतले पछि पार्दै रावलले मेयरमा जित्नुभएको हो। रावलले ५९५९ मत ल्याउनुभयो भने थापाले ५६१० मत। उपमेयरमा कांग्रेसकी केशरी विष्ट ६२२६ मत ल्याएर विजयी हुनुभएको छ। उहाँका प्रतिद्वन्द्वी माओवादी केन्द्रका आशाकुमारी चौधरीले ५५५३ मत ल्याउनुभयो। तीन दिनसम्म फोरम लोकतान्त्रिकका लौटन चौधरी अग्रस्थानमा रहेकाले टीकापुरमा फोरमले जित्ने अनुमान गरिएको थियो। फोरम उम्मेदवार लौटनले ५४८१ मत ल्याउनुभयो भने उपमेयरमा फोरमकै सुदेशनी चौधरीले ५११८ मत ल्याउनुभयो। कांग्रेसका मेयर उम्मेदवार जंगबहादुर साउदले ५५२५ मत ल्याउनुभयो भने एमालेबाट उपमेयरकी उम्मेदवार कमला केसीले ५०३८ मत ल्याउनुभयो। ९ वडा रहेको टीकापुरका ४ वडामा फोरम, ३ वडामा माओवादी र २ वडामा एमाले विजयी भएको छ । फोरम लोकतान्त्रिकले टीकापुर नगरपालिका, जानकी गाउँपालिका, भजनी नगरपालिका, घोडाघोडी नगरपालिका र कैलारी गाउँपालिकामा जित्ने दाबी गरेको थियो। कैलालीका १३ स्थानीय तहमध्ये १० वटाको परिणाम सार्वजनिक हुँदासम्म फोरमले जानकी गाउँपालिकामा मात्रै जित हासिल गरेको छ। बाँकी तीन स्थानमा एमाले, कांग्रेस र माओवादी केन्द्र अगाडि छन्। ०७० सालको निर्वाचनमा कैलाली१ बाट लोकतान्त्रिक फोरमका जनक चौधरी विजयी हुनुभएको थियो। त्यतिबेला क्षेत्र नम्बर १ मा साविकको टीकापुर नगरपालिका, धनसिंहपुर, नारायणपुर, दुर्गौली, पथरैया र मुनुवा गाविस थिए। स्थानीय तहको पुनःसंरचनासँगै टीकापुरमा धनसिंहपुर र नारायणपुर गाविस गाभिए भने दुर्गौली, पथरैया र मुनुवामा जानकीनगर गाविस गाभेर जानकी गाउँपालिका बनाइयो। फोरमले हार्नुमा टीकापुरमा नारायणपुर र धनसिंहपुर जोडिनु पनि रहेको पार्टी निकटस्थ बताउँछन्। फोरमबाट मेयरमा उम्मेदवार बन्नुभएका लौटन चौधरी थारू समुदायभित्र लोकप्रिय नेता मानिनुहुन्छ। हामीले, गाउँगाउँसम्म गएर समय दिन सकेनौं, हारको मुख्य कारण त्यही हो, लौटनले पराजयपछि अन्नपूर्णसँग भन्नुभयो। टीकापुरको वडा नम्बर ३ मा फोरमबाट वडाध्यक्ष जितेका रामसेवक चौधरी पनि आफूहरूले गाउँगाउँमा गएर समय दिन नसकेकाले मेयरमा हार्नुपरेको बताउनुहुन्छ। पत्रकार एकिन्द्र तिमिल्सिना भने टीकापुर नगरपालिकामा फोरमको संगठन बलियो नभएको तर्क गर्नुहुन्छ। उहाँ भन्नुहुन्छ, टीकापुर एमालेको बलियो संगठन भएको क्षेत्र हो, ०७० सालको संविधानसभा निर्वाचनमा फोरम जित्नुमा थारू सेन्टिमेन्ट थियो। थारूले थारूलाई किन नजिताउने भन्ने लहर चल्यो र जनक चौधरीले जित्नुभयो।अहिले थारूहरू पार्टीगत रूपमा विभाजित भएका छन्। ०५१ सालको मध्यावधि निर्वाचनमा टीकापुर क्षेत्रबाट एमालेका हिमाञ्चलराज भट्टराई, ०५४ सालको स्थानीय तह निर्वाचनमा एमालेकै रत्नप्रसाद सञ्ज्यालले मेयर जित्नुभएको थियो। ०५६ सालमा त्यो क्षेत्र कांग्रेसले जितेको थियो भने ०६४ सालमा माओवादीकी रुपासोसी चौधरीले जित्नुभएको थियो। टीकापुरमा झन्डै ३७ प्रतिशत थारू र ६३ प्रतिशत पहाडे मतदाता छन्। स्थानीय निर्वाचनमा पार्टीभन्दा पनि व्यक्ति चयन गर्नुपर्ने भएकाले थारू पहाडी भन्दा पनि राम्रोलाई चुन्ने अवसर भएकाले यस्तो भएको हुन सक्छ, मितिल्सिना भन्नुहुन्छ। टीकापुरको चुनावमा यसपालि सद्भावको नमुना पनि देखियो। लौटन चौधरी आफू पराजित भए पनि विजयी मेयर र उपमेयरलाई फूलमाला लगाएर बधाई दिनुभएको छ। मैले दुवैजनालाई फूलमाला लगाइदिएर बधाई दिएँ, लौटनले भन्नुभयो।"
धरानमा भरतपुर घटना दोहोरयाउन खोजेको एमालेको आरोप,"धरान : संघीय समाजवादी फोरमको मत नेकपा मालेका उम्मेदवारको पक्षमा गणना गरिएपछि उत्पन्न विवादपछि स्थगित धरान उपमहानगरपालिकाको मतगणना तत्काल शुरु गर्न नेकपा एमालेले माग गरेको छ । एमालेका सुनसरीका सचिवालय सदस्य प्रकाश राई र उपमेयरकी उम्मेदवार मञ्जु भण्डारीले मतगणना शुरु नगरेर सत्ता पक्षले भरतपुर महानगरपालिकाको घटना दोहोरयाउन खोजेको आरोप लगाउनुभयो । राई र भण्डारीले पत्रकार सम्मेलनमा सत्ता पक्षले धाँधली गर्न खोजेको आरोप पनि लगाउनुभयो । पहिलो चरणमा निर्वाचन भएको भरतपुरमा ९० मत च्यातिएपछि पुन मतदान गर्ने कि मतगणना गर्ने भन्ने विवाद अदालतमा बिचाराधिन छ । संघीय समाजवादीको भोट मालेका उम्मेदवारको पक्षमा गणना भएपछि सोमबार राती ११ बजेदेखि धरान उपमहानगरपालिकामा मतणना स्थगित गरिएको छ । धरानको १ देखि १० वडाको मत गणना गरिसकिएको छ । पुन मतगणना सञ्चालन गर्न प्रमुख जिल्ला अधिकारी गोपाल पराजुली,मुख्य निर्वाचन अधिकृत अर्जुन कोइराला र एसपी कोषराज पोखरेलले मंगलवार प्रयास गरेपनि काँग्रेस,माओवादी र संघीय समाजवादी फोरम तयार भएका छैनन । माओवादी केन्द्रका कार्यकर्ताले मंगलवार दिउसो एउटा दलको मत अर्को दलमा जोडने कर्मचारी माथि कार्वाही गर्न माग गर्दै नारावाजी गरेका थिए ।"
समाचार वाचकदेखि मेयरसम्म,"घोराही : घोराही उपमहानगरपालिकाका नवनिर्वाचित मेयर चौधरी सुरुमा रामपुर माविमा शिक्षक हुनुहुन्थ्यो । व्यवस्थापन संकायमा स्नातक चौधरी २ वर्ष रामपुरको गंगा माध्यमिक विद्यालयमा पढाउनुभएको थियो । शिक्षकबाट राजीनामा दिएर राजनीतिमा लाग्नुभएका चौधरीले २०५१ देखि केही समय रेडियो नेपालमा थारू भाषाको समाचार वाचनसमेत गर्नुभयो । २०५४ मा स्थानीय निर्वाचन हुने भएपछि पार्टीले उहाँलाई रेडियो नेपालको जागिर छुटाएर तत्कालीन रामपुर गाविस अध्यक्षका लागि टिकट दियो । उहाँ गाउँ विकास समितिको अध्यक्षको उम्मेदवार बन्नुभयो । कृषिसँगै पार्टीका विभिन्न तहमा जिम्मेवारी वहन गर्दै आउनुभएका चौधरी २०७१ सालमा एमाले जिल्ला अध्यक्षमा निर्वाचित हुनुभएको हो । २०६४ सालको संविधान सभाको निर्वाचनमा दाङ क्षेत्र नं २ मा एमालेका तर्फबाट उम्मेदवार बन्नुभएका चौधरी पराजित हुनुभयो । १० वर्षपछि त्यही क्षेत्रलाई समेटेर बनेको घोराही उपमहानगरपालिकाको निर्वाचनमा नगरबासीले चौधरीलाई नेता चुनेर मेयर बनाएका छन् । प्रदेश नं ५ को प्रादेशिक राजधानीको चर्चा गरिएको प्रदेशकै ठूलो घोराही उपमहानगरपालिका दाङमा एमालेले इतिहास दोहोर्याउँदै स्थानीय निर्वाचनमा दोस्रो इनिङ गरेको छ । २०५४ सालको स्थानीय निर्वाचनमा एमालेले घोराहीमा आफ्नो पहिलो जित दर्ता गराएको थियो । त्यही इतिहासलाई स्थापित गर्दै एमालेले घोराही उपमहानगरपालिकामा फराकिलो मतान्तरले आफ्नो किल्ला सुरक्षित गरेको छ । यो उपमहानगरपालिकामा एमालेका नरुलाल चौधरी विजयी हुनुभएको छ । एमालेका तर्फबाट मेयर र उपमेयरसहित बहुमत वडा जितेर घोराही एमालेले इतिहास जोगाएको हो । दोस्रो चरणअन्तर्गतका सात उपमहानगरमा पहिलो नतिजा लिएर घोराहीको मेयरमा नरुलाल चौधरी र उपमेयरमा सीता न्यौपाने निर्वाचित हुनुभएको छ । ०५४ सालमा एमालेले पहिलोपटक स्थानीय तहको निर्वाचनमा जित स्थापित गरेको थियो । तत्कालीन मेयर अमरबहादुर डाँगीले घोराही नगर एमालेका तर्फबाट पहिलो झन्डा फहराउनुभएको थियो । त्यसलाई स्थापित गर्न २० वर्षपछि त्यही ठाउँमा एमालेकै नरुलाल चौधरी विजयी हुनुभएको छ । ७८ हजार ७ सय मतदाता रहेको घोराहीमा ५८ हजार ५ सय ३९ मत खसेको थियो । त्यसमा एमालेका मेयर पदका उम्मेदवार चौधरीले २२ हजार ३ सय ३० मत ल्याउनुभएको छ । उहाँका निकटतम प्रतिद्वन्द्वी कांग्रेसका भूपबहादुर डाँगीले १७ हजार ४ सय ८४ मत प्राप्त गर्नुभएको छ । उपमेयरमा एमालेकै न्यौपाने निर्वाचित हुनुभएको छ । उहाँले कांग्रेसका पुष्पा श्रेष्ठलाई पछि पार्नुभएको हो । न्यौपानेले २० हजार ७ सय ९२ र श्रेष्ठले १७ हजार ६ सय ३ मत पाउनुभयो । १९ वडा रहेको घोराही उपमहानगरमा १० वडासहित एमालेले मेयरउपमेयर जितेको हो । कांग्रेसले ६ र माओवादी केन्द्रले ३ वडामा विजय हासिल गरेको दाङका मुख्य निर्वाचन अधिकृत चुरामन खड्काले जानकारी दिनुभयो । अहिलेसम्म कांग्रेसको गढ मानिने दाङको मुख्य केन्द्रमा एमालेले आफ्नो झन्डा फहराएको छ । घोराही क्षेत्रमा स्थानीय निर्वाचन २०५४ बाहेक अन्य कुनै निर्वाचनमा एमालेले जितेको छैन । २०४८, ५१, ५६, ६४ र ७० को निर्वाचनमा ०६४ बाहेकमा सबै निर्वाचनमा कांग्रेसले जितेर आफ्नो गढका रूपमा स्थापित गर्दै आएको थियो । यद्यपि घोराही क्षेत्रबाट २०६४ सालको पहिलो संविधानसभा निर्वाचनमा भने माओवादीका कृष्णबहादुर महराले चुनाव जित्नुभएको थियो । मेयरमा निर्वाचित चौधरीले चुनावअघि आफूले मतदातासँग गरेका प्रतिबद्धता पूरा गर्ने बताउनुभएको छ ।"
"तुलसीपुरमा कडा टक्कर,कसले मार्ला बाजी ?",दाङ : तुलसीपुर उपमहानगरपालिकाको पछिल्लो मतपरिणाम अनुसार मेयरमा एमालेका घनश्याम पाण्डेको अग्रता कायमै रहेको छ भने उपमेयरमा एमाले उम्मेदवार माया आर्चायलाई उछिन्दै काग्रेसका देविका नेपालीले अग्रता कायम गर्नु भएको छ । ३४ हजार ३ सय मत गणना हुँदा काग्रेसका मेयरका उम्मेदवार गेहेन्द्र गिरी २६ सय मत पछि हुँदा काग्रेसका उपमेयर उम्मेदवार नेपाली १४ मत अगाडि देखिनु भएको छ । नेपालीको १२ हजार २ सय ४८ मत रहेको छ भने आचार्यले १२ हजार २ सय ३४ मत ल्याउनु भएको छ । गणना भइरहेका वडा एमाले उपमेयर आचार्यको वडा हो । पाण्डेले १३ हजार ८ सय १२ र गिरीले ११ हजार १ सय १९ मत प्राप्त गर्नु भएको छ । सुरु देखिनै एमालेका उम्मेदवारले अग्रता लिएको तुलसीपुरमा मंगलवार बिहान ११ र १२ वडाको मतगणना हुँदै गर्दा उपमेयरमा कांग्रेसकी नेपालीले अग्रता लिनु भएको हो । अहिलेसम्म तुलसीपुरका १० वडाको मत परिणाम आइसकेको छ । नेपाली कांग्रेसले ६ वडा र एमालेले ४ वडामा जित हात पारेको छ । गणना भइरहेका ११ नं वडामा कांग्रेस र १२ नं वडामा एमालेले अग्रता कायम गरेको छ ।
अमेरिकी राजदूतसँग उपराष्ट्रपति पुनको चियर्स,"काठमाडौं : जुलाई ४ अर्थात् आज अमेरिकाले स्वतन्त्रता दिवस मनाउदै छ। स्वतन्त्रता दिवसको अघिल्लो दिन साँझ नेपालस्थित अमेरिकी राजदूतावासमा भएको कार्यक्रमको तस्बिर दूतावासले सार्वजनिक गरेको छ। दूतावासको फेसबुक पेजमा सार्वजनिक भएको तस्बिरमा उपराष्ट्रपति नन्दबहादुर पुन र नेपालस्थित अमेरिकी राजदूत अलाइना बि टेपलेट्जले वाइन चियर्स गरेको देख्न सकिन्छ। दूतावासको फेसबुक पेजमा उपराष्ट्रपतिसँगको वाइन चियर्ससहितका तस्बिर सार्वजनिक गर्दै लेखिएको छ, अमेरिकी स्वतन्त्रता दिवस (जुलाई ४) को हार्दिक शुभकामना। अजै उपराष्ट्रपति पुन उच्चस्तरीय प्रतिनिधिमण्डलको नेतृत्व गर्दै चीनतर्फ प्रस्थान गर्नुभएको छ। चीनले आयोजना गरेको २३औँ चीनलान्जाउ लगानी तथा व्यापार मेलामा सहभागी हुन उहाँ त्यसतर्फ प्रस्थान गर्नुभएको हो। त्रिभुवन अन्तर्राष्ट्रिय विमानस्थलको अति विशिष्ट कक्षमा उपराष्ट्रपति पुनलाई प्रधानमन्त्री शेरबहादुर देउवा, सभामुख ओनसरी घर्ती, मन्त्रिगण, संवैधानिक अङ्गका प्रमुख तथा प्रतिनिधि एवम् कूटनीतिक नियोगका प्रमुख तथा प्रतिनिधिले बिदाइ गर्नुभएको थियो। सो मेला चीनको गान्सु प्रान्तको राजधानी लान्जाउमा आयोजना गरिएको छ। उपराष्ट्रपति पुनले यही असार २२ गते विकास र सहयोगका लागि उच्चस्तरीय मञ्चमा विशेष सम्बोधन गर्ने कार्यक्रम रहेको परराष्ट्र मन्त्रालयले जनाएको छ। रेशम मार्ग र सहयोगका विविध आयामका बारेमा उहाँको सम्बोधन केन्द्रित रहने बताइएको छ। चीनका व्यवसायी एवम् उद्योगीसँग नेपालचीनबीच आर्थिक तथा व्यापारिक सहयोग आदानप्रदान विषयको सम्मेलनमा समेत उपराष्ट्रपतिले यही असार २३ गते सम्बोधन गर्ने तथा लान्जाउमा रहँदा उपराष्ट्रपति उच्च चिनियाँ नेता एवम् अधिकारीसँग भेटवार्ता गर्ने कार्यक्रम छ। उपराष्ट्रपति पुनले चीनको सान्सी प्रान्तको सियान र येनानको समेत भ्रमण गर्नुहुनेछ। सो अवसरमा उपराष्ट्रपतिसँग उक्त प्रान्तका नेताहरूले शिष्टाचार भेटवार्ता गर्नेछन्। उपराष्ट्रपतिको भ्रमण टोलीमा उहाँकी श्रीमती हस्तमाली, उपराष्ट्रपति कार्यालयका सचिव नारायणगोपाल मलेगो र अन्य अधिकारी तथा परराष्ट्र र वाणिज्य मन्त्रालयका अधिकारीको समेत सहभागिता छ। उपराष्ट्रपति पुन यही असार २६ गते स्वदेश फर्कने कार्यक्रम छ।"
कांग्रेसभित्र अन्तर्घात' को कथा,"नेपालगन्ज : कुनै बेला कांग्रेसका तत्कालीन सभापति स्व गिरिजाप्रसाद कोइरालाले भनेका थिए, कांग्रेस हार्दैन, यदि कांग्रेस हार्छ भने त्यो कांग्रेसीकै कारण हार्छ ।' यो भनाइ अहिले कांग्रेसनिकट कार्यकर्ताहरूले सामाजिक सञ्जालमा भाइरल बनाइरहेका छन् । त्यसमा अनेकथरि टिप्पणी र प्रतिक्रिया पनि आइरहेका छन् । कांग्रेसकै गढ मानिने कतिपय ठाउँहरूमा अरू पार्टीले धामाधम स्थानीय चुनाव जितिरहेका छन् । यहाँसम्म कि प्रधानमन्त्री तथा अहिलेका कांग्रेस सभापति शेरबहादुर देउवाकै जिल्लामा पहिलोपटक अन्य पार्टीले इतिहास बनाएका छन् । पार्टी सभापतिकै जिल्लामा कांग्रेसले अहिलेसम्मको साख अड्याउन सकेन । दोस्रो चरणको निर्वाचन भएका धेरै ठाउँमा अहिले कांग्रेस धेरै पछाडि छ । केही वडामा जिते पनि गाउँपालिका तथा नगरपालिकाहरूमा कांग्रेस धेरै पछाडि छ । जितेका ठाउँहरूमा पनि मतान्तर धेरै छैन, झिनो मतले कांग्रेसले जितेको छ । कांग्रेसी कार्यकर्ताहरूबीच अहिले भाइरल भएको शब्द हो अन्र्तघात' । २०६४ सालको संविधानसभाको निर्वाचनमा पनि कांग्रेस खुम्चियो । त्यो बेला पनि कांग्रेसभित्रै अन्र्तघात' भएको ठान्नेहरू धेरै भए । तर, कांग्रेसले आधिकारिक रूपमा कसैलाई देखेन । दोस्रो संविधानसभाको निर्वाचनमा पनि कतिपय ठाउँहरूमा त्यस्तै देखियो, यद्यपि, त्यो चुनावबाट कांग्रेस पहिलो पार्टी बन्यो तर, यसपटकको स्थानीय निर्वाचनमा कांग्रेसको मतपरिणाम निकै उदेकलाग्दो देखिएको छ । २०७० सालमा दाङका पाँचवटै निर्वाचन क्षेत्रमा चुनाव जितेको कांग्रेस अहिले जिल्लाका महत्ववपूर्ण दुवै उपमहानगरपालिकाहरू गुमाउँदैछ । वडाहरूको परिणाम पनि लगभग उस्तै छ । खासगरी दाङका दुई उपमहानगर र लमही नगरपालिकालाई अहिले चासोका साथ हेरिएको छ । लमहीबाहेक दुई उपमहानगरमै कांग्रेस यसरी पछि पर्नुको कारण के हो त ? अहिले जिल्लाका सबैजसो कांग्रेसीहरू एकै जवाफ दिन्छन्, खुमबहादुर खड्का ।' घोराही र तुलसीपुर उपमहानगर र लमही नगरपालिकामा समेत आफ्ना निकटका मान्छेहरूले टिकट नपाएपछि खड्काले केन्द्रीय समितिको निर्णयमा हस्ताक्षरसमेत गर्न मानेका थिएनन् । खड्का चर्काे दबाबमा केन्द्रीय समितिले दुवै नगरपालिका तथा लमही नगरपालिकामा खड्का निकटलाई टिकट दियो । समय ढल्किसकेको थियो । टिकट पाउनेहरू आफ्नो नगर फर्किए । असन्तुष्टहरू मौन भएर घरै बसे । अन्ततः सबैजसो ठाउँमा कांगे्रसको गति निकै धिमा देखिँदै गयो । अनि सामाजिक सञ्जाल र आम बहसमा समेत अन्र्तघात' ले व्यापकता पाएको छ । यद्यपि, अन्र्तघातको यो कथा' कांग्रेसभित्र नयाँ भने होइन, हरेक चुनावमा यस्तै हुन्छ । कैयौंपल्ट केन्द्रीयस्तरका नेताहरूले समेत स्वीकार गरिसकेको कुरा हो कि, कांग्रेसलाई हराउने कांग्रेसभित्रै हुन्छन् । जनताले चाहेको भन्दा नेताले चाहेको व्यक्तिलाई चुनावी मैदानको जिम्मेवारी दिँदा हरेक चुनावमा कांग्रेसले यस्तै धोका खाइरहेको छ । आम कार्यकर्ताहरूले समेत यो अन्र्तघातको विषयमा खुलेआम बोल्न थालेपछि घोराही उपमहानगरका कांग्रेस पूर्वनगरसभापति किशोरचन्द्र गौतमले फेसबुकमा लेखे, दाङमा देखिएको कांग्रेसको कमजोर प्रदर्शनलाई अन्तर्घातको जिम्मा लाएर सबै ओबानो बन्नुहुँदैन । यो पनि एउटा तत्व होला तर हाम्रो संगठन, जनताका मुद्दामा हाम्रा संवेदनशीलता, समावेशी र सबैलाई अटाउने प्रयाससँगै केन्द्रीय नेतृत्वको राष्ट्रिय नीति र टिकट वितरण सबैमा सकरात्मक आत्मालोचना जरूरी छ । अर्कालाई दोषारोपण गरेर हामी दायित्वबाट मुक्त हुन सक्दैनौं ।' त्यति मात्रै होइन, प्रदेश नं ५का अधिकांश जिल्लाहरूमा कांग्रेस अहिले धेरै पछाडि देखिएको छ । त्यस्तै आशा गरिएको ७ नं प्रदेशमा पनि कांग्रेसको गति निकै कम छ । अहिलेसम्म विभिन्न वडा तथा नगर र गाउँपालिका गरी कांग्रेसले प्रदेश नं ५ का २७ सिट जितेको छ भने प्रदेश नं ७ मा ३६ सिट जितेको छ । यी प्रदेशहरूमा कांग्रेसले क्रमशः ९ र ३ स्थानमा अग्रता लिइरहेको छ । कांग्रेसले जितेका मध्ये अधिकांश नगर वा उपमहानगर छैनन् । धेरैजसो वडा र गाउँपालिका छन् । सबैजसो ठाउँमा कांगे्रसको गति निकै धिमा देखिँदै गयो । अनि सामाजिक सञ्जाल र आम बहसमा समेत अन्र्तघात' ले व्यापकता पाएको छ । यद्यपि, अन्र्तघातको यो कथा' कांग्रेसभित्र नयाँ भने होइन, हरेक चुनावमा यस्तै हुन्छ । २०७० सालमा तत्कालीन कांग्रेस सभापति सुशील कोइरालाको गृहनगरसमेत रहेको नेपालगन्जमा पनि कांग्रेसले स्थानीय तहको निर्वाचनमा राप्रपालाई भेटाउन सकेन । संविधानसभाकै चुनावमा कांग्रेसलाई कडा टक्कर दिएको राप्रपाले यो स्थानीय तहको निर्वाचनमा कांग्रेसलाई धेरै पछाडि छोडिदियो । नेपालगन्जको उपमेयरमा भने कांग्रेसकी उम्मेदवार उमा थापा धेरै माथि उक्लिएकी छन् । यसअघि पत्रकारिता क्षेत्रमा सक्रिय रहेकी उमाको उचाइ यो निर्वाचनले एकाएक चुलिएको छ । पाँच नम्बर प्रदेशको अर्को महत्ववपूर्ण उपउपमहानगरपालिका बुटवलमा समेत कांग्रेसको गति उस्तै छ । त्यहाँ त अझ माओवादी र कांग्रेसको तालमेलसमेत थियो । पहिलो चरणको चुनावमा तालमेलको हविगत' देखिसकेका कांग्रेसजनले त्यहाँ पनि तालमेल रुचाएनन् । अनि दाङमा रहेका दुई ठूला उपमहानगरपालिमध्ये घोराही उपमहानगरपालिकामा पनि एमालेले फराकिलो अन्तरले चुनाव जितेको छ । तुलसीपुर उपमहानगरको परिणाम आउन बाँकी नै छ। कांग्रेस यसरीपछि पर्नुको अहिले भने एउटै कारण हो, टिकट वितरणको असन्तुष्टि । नेपालगन्जमै पनि टिकट वितरणमा असन्तुष्टि जनाउँदै जिल्लास्तरका नेता कार्यकर्ता अनसनसमेत बसेका थिए । जिल्लामा स्थापित कैयौं नेताहरूले पार्टीसमेत छोडे । यो विचलनको झड्का स्थानीय निर्वाचनमा प्रष्टै देखिएको छ । दाङ क्षेत्र नं ५ बाट कांग्रेसका सांसद तथा केन्द्रीय सदस्य दीपक गिरी पनि चुनाव सकेलगत्तै काठमाडौं फर्किनुभयो । अहिले मतपरिणाममा निरन्तर अपडेट' भइरहेका उहाँले जवाफ दिए, म पनि अचम्म परिराछु, तर यो विषयमा मलाई केही बोल्न नलगाउनोस्, पार्टीभित्र समीक्षा हुन्छ, अहिले बोल्न मिल्दैन ।' केही समय स्व सुशील कोइरालासँगै काम गरेका दाङका पुराना पत्रकार विपुल पोख्रेलको प्रतिक्रिया छ, पहिलो त टिकट वितरणको असन्तुष्टि हो, दोस्रो आन्तरिक सांगठनिक व्यवस्थापनको कमजोरी हो ।' तर, आम मतदाता के चाहन्छन्, त्यसको बुझाइलाई कम आंकलन गर्नु पनि कांग्रेसको अर्काे कमजोरी देखिन्छ । सबैभन्दा महत्ववपूर्ण कुरा त मतदाताको भावना हो, निर्वाचनको छोटो समयमै जनअपेक्षा धेरै भइसकेका हुन्छन् तर ती पूरा हुँदैनन् र मतदाता हरेक चुनावमा विकल्प खोजिरहेका हुन्छन्', पोख्रेल भन्नुहुन्छ, मतदाताको यही मनोभावनालाई बुझेर पार्टीले त्यस्तै उम्मेदवार जनतालाई दिनुपर्छ ।'"
अफिस जाँदैनन् माओवादी नेता,"काठमाडौं : माओवादी केन्द्रका अधिकांश शीर्ष नेताहरू बैठक वा औपचारिक कार्यक्रमबाहेक केन्द्रीय कार्यालय टेक्दैनन् । केन्द्रीय कार्यालय सञ्चालन र व्यवस्थापनको जिम्मेवारी पाएकाबाहेक अन्य नेता आक्कलझुक्कल मात्र कार्यालय पुग्छन् ।'शीर्ष नेताहरू पार्टी कार्यालय त्यत्ति आउनुहुन्न', केन्द्रीय कार्यालय व्यवस्थापनको जिम्मेवारी पाएका एक नेताले अन्नपूर्णसँग भने, 'आइहाले पनि बैठक वा केही कार्यक्रम पर्नै पर्छ।' नेताहरू पार्टी कार्यालयभन्दा अध्यक्ष पुष्पकमल दाहाल 'प्रचण्ड'को लाजिम्पाटस्थित निवासमा बाक्लै पुग्ने गरेका छन् । अध्यक्ष दाहालले पनि कतिपय महत्वपूर्ण बैठक, कार्यक्रम निवासबाटै सञ्चालन गदै आउनुभएको छ । प्रधानमन्त्री भएको नौ महिनाको अवधिमा पार्टी कार्यालयमा दाहालको उपस्थिति न्यून देखिएको छ । उहाँ प्रधानमन्त्री पदबाट हटेपछि पनि नपुगेको केन्द्रीय कार्यालय स्रोतले जनाएको छ। नेता नारायणकाजी श्रेष्ठ पनि कमै मात्र कार्यालय पुग्ने नेतामा पर्नुहुन्छ । श्रेष्ठ पार्टी केन्द्रीय कार्यालयको बैठक र आफूले सम्हाल्दै आएको अन्तर्राष्ट्रिय विभागको बैठकका लागि मात्र कार्यालय पुग्ने गर्नुभएको छ । अर्का नेता कृष्णबहादुर महरा तीन वर्षअघिसम्म नियमित कार्यालय जानुहुन्थ्यो । अहिले उहाँ पनि जान छोड्नुभएको छ । महरा मन्त्री बनेयता औपचारिक कार्यक्रमबाहेक अन्य बेला केन्द्रीय कार्यालय पुग्नुभएको छैन। देव गुरुङ, वर्षमान पुन, गिरिराजमणि पोखरेल, टोपबहादुर रायमाझी, हरिबोल गजुरेललगायत नेता पनि कमै मात्र कार्यालय जाने नेतामा पर्नुहुन्छ । नेताहरुको न्यून उपस्थितिले पनि स्थानीय तह निर्वाचनमा आशा गरेअनुरुप परिणाम नआएको गुनासो कार्यकर्ताको छ । केपी शर्मा ओली नेतृत्वको सरकारदेखि राज्य सञ्चालनमा महत्वपूर्ण हिस्सा लिँदै आएको माओवादीका नेताले आमजनताको दैनिक कार्य र मुलुकको विकास निर्माणमा महत्वपूर्ण भूमिका निर्वाह गर्न नसकेको केन्द्रीय सचिवालयस्तरकै एक नेता स्वीकार गर्छन्। केही नेता भने नियमित कार्यालय पुग्छन् । त्यस्ता नेतामा संगठन विभाग प्रमुख रामबहादुर थापा, प्रवक्ता पम्फा भुसाल र सचिवालय सदस्य विश्वभक्त दुलाललगायत हुनुहुन्छ । सार्वजनिक कार्यक्रममा नदेखिने र प्रचारमा पनि आउन नरुचाउने स्वभावका कारण संगठन विभाग प्रमुख थापाले पार्टी कार्यालयमै समय दिँदै आउनुभएको हो । 'बादल (थापा)जी नियमितजसो कार्यालय आउनुहुन्छ', केन्द्रीय कार्यालयमा कार्यरत एक नेताले भने, 'उहाँको जागिरेजस्तै रुटिन छ, काठमाडौंमा हुनुभएको बेला नियमित बिहान १०११ बजे आउनुहुन्छ, ४५ बजेसम्म पनि बस्नुहुन्छ।' बस्नलाई कोठै छैन माआवादी पार्टीहरूबीच गत वर्ष पार्टी एकता भए पनि केन्द्रीय कार्यालयमा शीर्ष नेताहरु बस्ने कोठासमेत व्यवस्थापन हुन सकेको छैन । कुन कोठामा कुन नेता बस्ने भन्ने अहिलेसम्म टुंगो नलागेको पाइएको छ । अध्यक्ष पुष्पकमल दाहाल, प्रवक्ता पम्फा भुसाल र केन्द्रीय कार्यालयका मुख्य सचिव प्रल्लाद बुढाथोकीलाई मात्र कोठाको व्यवस्था गरिएको छ । नारायणकाजी श्रेष्ठ, रामबहादुर थापा, देव गुरुङ, कृष्णबहादुर महरा, वर्षमान पुनलगायत नेताको 'नेमप्लेट' बनाइए पनि कोठा टुंगो नलागेका कारण थन्काएरै राखिएका छन्। पार्टी एकताअघि श्रेष्ठ, महरा, पुनलगायत नेताका 'नेमप्लेट'सहितका कोठा थिए । त्यसपछि भने उहाँहरूको कोठाका नेमप्लेट पनि हटाइएको थियो । थापाले पार्टी छोडेर गएका नेता डा बाबुराम भट्टराईले प्रयोग गरेको कोठा प्रयोग गर्न थाल्नुभएको छ । बस्ने कोठाको ठेगान नलागेका कारण पनि कार्यालय कमै मात्र पुगेको नेताहरु बताउँछन् । 'नियमित जाने, बस्ने र भेटघाट गर्नका लागि कोठै छैन', एक शीर्ष नेताले भने, 'त्योभन्दा बाहिरै वा आफ्नै निवासमा भेटघाट गर्ने काम गरिरहेका छौं।'"
"नेपालगन्जको मेयरमा राप्रपाका धवल शमशेर, उपमेयरमा कांग्रेसकी थापा विजयी",नेपालगन्ज : नेपालगन्ज उपमहानगरपालिकाको मेयरमा राष्ट्रिय प्रजातन्त्र पार्टीले जितेको छ । पार्टीका केन्द्रीय महामन्त्रीसमेत रहेका डा धवल शमशेर राणाले निकटम प्रतिद्वन्द्वी नेपाली कांग्रेसका डा सुरेशकुमार कनोडियालाई फराकिलो मतले पछि पार्दै मेयर पदमा जित हासिल गर्नुभएको हो । मंगलबार बिहानपखमात्रै सकिएको अन्तिम मतपरिणाअनुसार मेयरमा बिजेता राणाले कनोडियालाई ३ हजार ७ सय ८५ मतले पछाडि पार्नुभएको हो । राणाले १२ हजार ५ सय १५ मत प्राप्त गर्नुभयो भने कनोडियाले ८ हजार ७ सय ३० मत प्राप्त गर्नुभयो । त्यस्तै उपमेयरमा भने कांग्रेसकी उमा थापा मगरले जित्नुभएको छ । उहाँले राप्रपाकी रमारानी वैश्यलाई १ हजार ८ सय २७ मतले पछाडि पार्दै बिजयी हुनुभयो । थापाले १० हजार ७ सय ३१ मत प्राप्त गर्नुभयो भने बैश्यले ८ हजार ९ सय २४ मत पाउनुभयो । विजेता राणा यसअघि २०५४ सालमा पनि नेकपा एमालेका तर्फबाट नेपालगन्जको मेयर भइसक्नुभएको थियो । त्यसपछि उहाँ राप्रपा प्रवेश गर्नुभयो र महामन्त्रीसमेत हुनुभयो । त्यस्तै उपमेयरमा विजेता थापा नेपालगन्जमै रहेर लामोसमयदेखि सक्रिय पत्रकारिता गर्दै आउनुभएको छ । यो पनि पढ्नुहोस् धवलको दोस्रो इनिङ
चीनमा उपराष्ट्रपतिको सम्बोधन रेशम मार्गका आयाममा केन्द्रित रहने,"काठमाडौँ : उपराष्ट्रपति नन्दबहादुर पुन उच्चस्तरीय प्रतिनिधिमण्डलको नेतृत्व गर्दै आज चीनतर्फ प्रस्थान गर्नुभएको छ । चीनले आयोजना गरेको २३औँ चीनलान्जाउ लगानी तथा व्यापार मेलामा सहभागी हुन उहाँ त्यसतर्फ प्रस्थान गर्नुभएको हो । त्रिभुवन अन्तर्राष्ट्रिय विमानस्थलको अति विशिष्ट कक्षमा उपराष्ट्रपति पुनलाई प्रधानमन्त्री शेरबहादुर देउवा, सभामुख ओनसरी घर्ती, मन्त्रिगण, संवैधानिक अङ्गका प्रमुख तथा प्रतिनिधि एवम् कूटनीतिक नियोगका प्रमुख तथा प्रतिनिधिले बिदाइ गर्नुभएको थियो । सो मेला चीनको गान्सु प्रान्तको राजधानी लान्जाउमा आयोजना गरिएको छ । उपराष्ट्रपति पुनले यही असार २२ गते विकास र सहयोगका लागि उच्चस्तरीय मञ्चमा विशेष सम्बोधन गर्ने कार्यक्रम रहेको परराष्ट्र मन्त्रालयले जनाएको छ । रेशम मार्ग र सहयोगका विविध आयामका बारेमा उहाँको सम्बोधन केन्द्रित रहने बताइएको छ । चीनका व्यवसायी एवम् उद्योगीसँग नेपालचीनबीच आर्थिक तथा व्यापारिक सहयोग आदानप्रदान विषयको सम्मेलनमा समेत उपराष्ट्रपतिले यही असार २३ गते सम्बोधन गर्ने तथा लान्जाउमा रहँदा उपराष्ट्रपति उच्च चिनियाँ नेता एवम् अधिकारीसँग भेटवार्ता गर्ने कार्यक्रम छ । उपराष्ट्रपति पुनले चीनको सान्सी प्रान्तको सियान र येनानको समेत भ्रमण गर्नुहुनेछ । सो अवसरमा उपराष्ट्रपतिसँग उक्त प्रान्तका नेताहरूले शिष्टाचार भेटवार्ता गर्नेछन् । उपराष्ट्रपतिको भ्रमण टोलीमा उहाँकी श्रीमती हस्तमाली, उपराष्ट्रपति कार्यालयका सचिव नारायणगोपाल मलेगो र अन्य अधिकारी तथा परराष्ट्र र वाणिज्य मन्त्रालयका अधिकारीको समेत सहभागिता छ । उपराष्ट्रपति पुन यही असार २६ गते स्वदेश फर्कने कार्यक्रम छ । रासस"
संघीय समाजवादीको मत मालेको खातामा परेपछि,धरान : संघीय समाजवादीको भोट मालेमा परेपछि धरान उपमहानगरपालिकाको मतगणना स्थगित भएको छ । संघीय समाजवादीका उम्मेदवारको मत नेकपा मालेका उम्मेदवारको खातामा भुलवस जोडिन पुगेका कारण राति ११ बजेदेखि धरानको मतगणना रोकिएको हो । रातिदेखि रोकिएको मतगणना अहिलेसम्म सुचारु नहुँदा मतगणना थप दुई दिन ढिलो हुने भएको छ । धरानको १देखि १० वडाको मत गनिसकिएको छ । वडा ९ को मत गन्दा विवाद बढेपनि यहाँ एमालेले जितिसकेको छ । ९ मा रत्न कटुवालको प्यानल विजयी भएको छ भने वडा नम्बर १० मा श्रीप्रसाद लिम्बुको प्यानल विजयी भएको छ । सहायक निर्वाचन अधिकृत गणेशप्रसाद खतिवडाले सर्वदलीय बैठक बसेर छिट्टै मतगणना सुचारु गर्ने जानकारी दिनुभयो ।

शीर्षक,विवरण
आलोपालोको रस्साकस्सी,"अध्यादेशको राजनीतिले उत्पन्न गतिरोधका कारण उसै पनि नयाँ सरकार गठनमा विलम्ब भइरहेका बेला वाम गठबन्धनभित्रै पदीय भागबन्डाका विषयलाई लिएर मतभेद प्रकट हुन थालेको छ । माओवादी केन्द्रका अध्यक्ष पुष्पकमल दाहालले शुक्रबार एमाले अध्यक्ष केपी ओली र आफूबीच आलोपालो प्रधानमन्त्री हुने सैद्धान्तिक सहमति भएको भन्ने अभिव्यक्तिप्रति एमालेका एक नेताले त्यस्तो नभएको दाबी गरेपछि वाम गठबन्धनभित्र जिम्मेवारी बाँडफाँटमा मतभेद बढ्न सक्ने संकेत देखिएको छ । एमाले र माओवादी नेतृत्वसामु यतिबेला आपसी समन्वय र उच्च तहको समझदारी कायम राख्दै पार्टी एकतासँगै सरकार गठन र सञ्चालनको महत्वपूर्ण दायित्व छ । वाम गठबन्धनको पक्षमा बलियो बहुमत आएपछि नेपाल लामो राजनीतिक संक्रमणपछि स्थायित्वतर्फ हिँड्ने आम अपेक्षा छ । तर सरकार गठन नहुँदै यसखाले मतभेद र असझदारी बढ्नुले त्यो अपेक्षालाई निराशामा बदल्न सक्छ । यसतर्फ वाम गठबन्धन नेतृत्व सजग हुन आवश्यक छ । आम निर्वाचनको प्रस्ट सन्देश हो स्थिर सरकार । वर्षैपिच्छे अझ ६६ महिनामा सरकार परिवर्तन हुने जुन प्रवृत्ति नेपाली राजनीतिमा देखिँदै आयो । मुलुक लामो समय राजनीतिक अस्थिरताको बन्दी भयो । विकास र समृद्धि काजगी नारा मात्रै भए । दलहरू सत्तामुखी राजनीतिमै केन्द्रित भए । नेतृत्व व्यक्तिमुखी र प्रतिष्ठाको लडाइँमै रुमल्लिँदा जनता निराश थिए । त्यो निराशाका बीच हालैको आम निर्वाचनले एउटा स्थिर सरकार निर्माणको जनादेश दिएको छ । कुन पार्टीले जित्यो वा हार्यो भन्दा पनि आम जनतामा स्थिर सरकार गठन हुन्छ र त्यसले मुलुकलाई विकास र समृद्धिको मार्गमा डोर्याउँछ भनेर सकारात्मक सोच विकास भइरहेका बेला फेरि सत्तामोह र पदीय भागबन्डालाई नै केन्द्रमा राख्नेतर्फ नेतृत्व अभिप्रेरित हुनु सुखद संकेत होइन । निश्चय पनि, एमाले र माओवादीबीचको पार्टी एकता प्राविधिक हिसाबले जटिल छ । राजनीतिमा भद्र सहमतिको आफ्नै महत्व पनि हुन्छ । त्यसको परिपालना आवश्यक छ । विगतमा भद्र सहमति उल्लंघन हुँदा सहमति र समझदारी भत्किएका दृष्टान्तहरू छन्, जसले राजनीतिक प्रक्रियालाई प्रभावित पारेका छन् । त्यस अर्थमा राजनीतिक नेतृत्वले गरेका भद्र सहमति पालना हुनुपर्छ । तर यतिबेला कुन नेताले कुन पद पाउने, कोको प्रधानमन्त्री बन्ने भन्ने गौण कुरा हुन् । आम जनता एउटा स्थिर सरकार देख्न चाहन्छन्, यो नै यो चुनावको जनादेश हो । यो बेला पदीय भागबन्डालाई प्रधान विषय बनाएर असमझदारी बढाउनुले जनादेशको अवमूल्यन हुनेछ । एमाले र माओवादीभित्र अहिले पार्टी एकता र सरकार गठनलाई केकसरी लैजाने भन्ने विषयमा विमर्श चलिरहेको छ । सरकार गठनसँगै पार्टी एकता प्रक्रिया पनि बढ्ने नेताहरूले भनिरहेका छन् । यो प्रक्रिया बढेसँगै जिम्मेवारी बाँडफाँटको विषयलाई लिएर विवाद र बहस बढ्ने छनक देखिन थालेका छन् । किनभने जिम्मेवारी केकसरी विभाजित गर्ने भन्नेमा यी दलभित्र प्रस्ट धारणा बनिसकेको छैन । अध्यक्ष दाहालले ओलीपछि आफू प्रधानमन्त्री हुने सहमति भएको सार्वजनिक गर्नुले उनी आफ्नो भूमिका निर्माण गर्नेतिर प्रेरित देखिन्छन् । आफ्नो भूमिका खोज्नेतिर दाहाल सजग हुनु अन्यथा नहोला तर उनले सार्वजनिक रूपमै हतारो गर्नुचाहिँ उचित होइन । आलोपालो प्रधानमन्त्री बन्ने वा पार्टी नेतृत्वमा रहने, सामूहिक नेतृत्व विकास गर्दै जाने आदि प्राविधिक विषयमा अल्झने बेला होइन अहिले । दाहाल र उनको पार्टीको पक्षमा जनमत आउनुको पछाडि राजनीतिक स्थिरता मुख्य कारण हो । एमालेले पनि वाम गठबन्धनलाई एकै ठाउँमा ल्याएर स्थायित्वको बाटोमा मुलुकलाई बढाउँछ भनेर आम जनताले पत्याएका हुन् । यो अवस्था प्रधानमन्त्री को बन्ने, पार्टी नेतृत्व कसले गर्ने भन्ने विषयमाथि विवाद बढाएर मुख्य उद्देश्यलाई ओझेलमा पार्नु हुन्न । सरकारको नेतृत्व एमाले अध्यक्ष ओलीले र पार्टी नेतृत्व माओवादी अध्यक्ष दाहालले गर्ने विषयमा एमाले पंक्तिले किञ्चित कन्जुस्याइँ गर्न आवश्यक छैन ।"
मधेसको राजधानी कब्जा गर्न निधीको क्षेत्रमा आएको हुँ : राजेन्द्र महतो,"मलंगवा : मधेस प्रदेशको राजधानीमा अन्य पार्टीले जित्यो भने मधेस आन्दोलनको अपमान हुने देखिएपछि आफू धनुषा क्षेत्र नम्बर ३ बाट चुनाव लड्न गएको राजपाका केन्द्रीय अध्यक्ष मण्डलका सदस्य राजेन्द्र महतोले बताएका छन्। सम्मान कार्यक्रममा सहभागी हुन गृह जिल्ला सर्लाही आएका महतोले मधेसको राजधानीमाथि मधेसी पार्टीको कब्जा हुनुपर्छ भनेर आफू कांग्रेसका नेता बिमलेन्द्र निधीलाई परास्त गर्न धनुषा गएको बताएका हुन् । निधी सरकारी मान्छे र ठूला दलको नेता भएकाले उनीसँग चुनाव नलड्न धेरैले सुझाव दिएका थिए। दुई पुस्तादेखि चुनाव जित्दै आएका निधीसँग मुकाबला नगर्न धेरैले सुझाव दिएका थिए। तर, मधेसको राजधानीबाट कांग्रेसले जिते आफूहरु अपमानित हुने देखिएपछि उनीसँग प्रतिस्पर्धा गर्न आफू धनुषा ३ बाट चुनाव लडेको महतोले बताए। जनकपुरको मधेसी जनतामा मधेशवाद भरिएकाले त्यो क्षेत्रमा मधेशवादी दलको जित भएको हो, महतोले भने, मधेस आन्दोलनको मर्म जनकपुरबासीले बुझेकाले आज कांग्रेसको विपक्षमा मतदान गरी राजपालाई जिताएको हो। उनले २ नम्बर प्रदेशमा मधेस आन्दोलन र मधेसी सहिदको जित भएको बताएका छन्। सडकबाट संघर्ष गर्ने शिलशिलामा आफूहरु चुनावमा भाग लिन्नौं भनेका थियौं। तर खसवादी सरकारले सडकको आन्दोलनबाट अधिकार दिने नभएपछि संसदबाट पनि आन्दोलन गर्नका लागि चुनावमा भाग लिएको महतोले बताए। अधिकरका लागि सडकका साथै संसदमा पनि अब लडाई हुन्छ, महतोले भने, काठमाडौंको सरकारसँग २ नम्बर प्रदेशको विधानसभाले पनि लडाई गर्छ। आफ्नो अधिकार स्थापित गर्नलाई मधेशी दललाई मधेशी जनताले भोट दिएको उनले बताए। दोस्रो संविधान सभाको चुनावमा मधेशीलाई अधिकार सम्पन्न बनाउँछु भन्दै भोट लिएर चुनाव जित्ने दलले मधेशीलाई ठग्ने काम गरेको उनको आरोप थियो। तर, यसपालीको चुनावमा ती दललाई मधेशी जनताले पहिचान गरेको र ती दललाई मधेशबाट लखेट्ने काम गरेको छ। अब टोपीलाई मात्र होइन्, धोतीलाई पनि अधिकार सम्पन्न बनाउनुपर्छ। मधेश आन्दोलनको क्रममा मधेशको आर्थिक अवस्था नाजुक भएको थियो। विधार्थीको पढाइ बिग्रेको थियो, महतोले भने, त्यसैको परिणामस्वरुप आजको जित भएको हो। मधेशीलाई अधिकार दिने सवालमा ठूला तीन दल एक हुन्छ। गिरिजा प्रसाद कोइरालाले हस्ताक्षर गरेको सहमति पत्रलाई पनि यी दलहरुले लत्याएर मधेसको विपक्षमा संविधान बनाएको उनको आरोप थियो।"
प्रचण्डलाई प्रधानमन्त्री बन्न कांग्रेस र मधेसवादीको प्रस्ताव,"काठमाडौं : नेकपा एमाले र नेकपा माओवादी केन्द्रबीचको एकतामा भइरहेको ढिलाइले शंकाको वातावरण बन्न थालेको छ । एकताबारेको आशंकालाई मलजल गर्ने काम सरकारमा आलोपालोको कुरा, एमाले महासचिव ईश्वर पोखरेल र माआवादी केन्द्रका दोस्रो तहका नेताका विवादास्पद अभिव्यक्तिले गरिरहेका छन् । यसबारेमा हामीले नेकपा माओवादी केन्द्रका सचिवालय सदस्य मणि थापासँग कुरा गरेका छौँ । के भन्छन् त मणि थापा ? माओवादी केन्द्रका नेता थापाले सरकार निर्माणपछि मात्रै पार्टी एकता हुने बताएका छन् । उनले एकताको संरचना सरकार अघि नै बनिसक्ने पनि बताएका छन् । सरकार गठनपछि सबै कुरा फाइनल हुन्छ, तर एकताको एउटा कोर्षचाँहि सरकार गठन भन्दा पहिले नै पुरा हुन्छ, माओवादी नेताले थापाले भने । उनले प्राविधिको कारणले शनिबार हुन नसकेको एकता संयोजन समितिको बैठक विषयलाई अनावश्यक प्रोपोगण्डा बनाइएको बताए । प्रचण्डलाई प्रधानमन्त्री बन्न प्रस्ताव माओवादी अध्यक्ष पुष्पकमल दाहाल प्रचण्ड लाई प्रधानमन्त्री बनाउन कांग्रेस र मधेसवादी दलले प्रस्ताव गरेको कुराको पनि थापले पुष्टि गरे । कांगेस र मधेसवादीले प्रचण्डलाई प्रधानमन्त्री दिने कुरा पनि आएको छ, प्रस्ताव आउने कुरा स्वभाविक नै हो, थापाले भने, प्रजातान्त्रिक प्रक्रियामा यो कुरा सामन्य हो । थापाले संघीय समाजवादी फोरमलाई वाम गठबन्धनमा ल्याउने प्रयास जारी रहेको बताए । कांगेस र मधेसवादीले प्रचण्डलाई प्रधानमन्त्री दिने कुरा पनि आएको छ, प्रस्ताव आउने कुरा स्वभाविक नै हो, थापाले भने, प्रजातान्त्रिक प्रक्रियामा यो कुरा सामन्य हो । उच्तस्तरमा एकतालाई टुंग्याउन तीब्र गतिमा छलफल भइहरेकको पनि थापाले बताए । पार्टी एकता हुने कुरामा कुनै शंका छैन । एकता हुने कुरा निश्चित छ, कहिले सम्म एकता हुन्छ भन्नेमात्र प्रश्न हो ? उनले अगाडि भने, प्रतिनिधि सभा र प्रदेश सभा निर्वाचन नतिजाको म्यान्डेट नै एकता हो, यसबाट अब कोही पनि पछि हट्नै सक्दैन, अन्तर्विरोध छन्, तर शंका गर्ने ठाउँ छैन । उनले एउटै कम्युनिष्ट केन्द्र बन्ने कुरालाई कसैले रोक्न नसक्ने बताए । पार्टी एकता समानुपातिकको परिणाम, सरकार र राष्ट्रिय सभा गठन लगायतका कारणले ढिलाई भएको थापाको भनाई छ । उनले शक्ति विन्यास कसरी गर्ने विषयमा छलफल तीब्र भइरहेको बताए । प्रधानमन्त्री आलोपालो हुने कुरासम्म सहमति भएको थापाले बताए । कांग्रेसएमाले दुवै पछि हट्नुपर्छ उनले राष्ट्रिय सभाको विषयलाई एमाले र कांग्रेस अडानबाट पछाडि हट्नु पर्ने बताए । उनले भने, बीच बाटो खोज्नु पर्छ, उनले समाधानको विकल्प दिए । राष्ट्रिय सभा गठनलाई कानुनी विषय नबनाई राजनीतिक रुपमा समाधान गर्नुपर्छ, थापाले भने, माओवादीको धारणा पनि यही हो । पाँचवटा राष्ट्रिय दल बसेर राष्ट्रिय सभाको विषय समाधान गर्नुपर्छ ।"
'पुष्पलालको एउटै कम्युनिष्ट बनाउने सपना साकार हुदै',"काठमाडौँ : नेपाल कम्युनिस्ट पार्टीका संस्थापक महासचिव पुष्पलालका नाममा स्थापित पुष्पलाल स्मृति प्रतिष्ठानको अध्यक्ष माधवकुमार नेपाल चयन भएका छन्। प्रतिष्ठानको आइतबार भएको पाँचौँ साधारण सभाले नेपालको अध्यक्षतामा ३१ सदस्यीय नेतृत्व चयन गरेको छ। आगामी तीन वर्षका लागि चयन भएको कार्य समितिमा बरिष्ठ उपाध्यक्ष लक्ष्मीभक्त उपाध्याय, उपाध्यक्ष बेदुराम भुसाल, लोककृष्ण भट्टराई, विजयलाल श्रेष्ठ, महासचिव गंगालाल तुलाधर, सचिव विष्णु रिजाल, कोषाध्यक्ष मोहनबहादुर केसी र सदस्यहरुमा अलिअख्तर मिकरानी, उमेशलाल श्रेष्ठ, कृष्णगोपाल श्रेष्ठ, कृष्णप्रसाद भट्टराई, गणेश पण्डित, गायत्री आचार्य नेपाल, नागेन्द्र चौधरी, बटुकृष्ण थापा, बद्री बुढाथोकी, भानुभक्त ढकाल, रघुजी पन्त, रत्न महर्जन, सानुकुमार श्रेष्ठ, सावित्री भट्टराई, सुरेश कार्की र हिरण्यालाल श्रेष्ठ चयन भएका छन्। बाँकी सदस्य कार्यसमितिले चयन गर्नेछ। साधारणसभाको उद्घाटन गर्दै प्रतिष्ठानका संरक्षक तथा पूर्व प्रधानमन्त्री झलनाथ खनालले एउटै बलियो कम्युनिष्ट पार्टी मार्फत आमूल परिवर्तनको सपना बोकेर नेपाल कम्युनिस्ट पार्टी स्थापना गर्नु हुने पुष्पलालको सपना साकार हुन लागेको बताए । प्रतिष्ठानका अध्यक्ष तथा पूर्व प्रधानमन्त्री माधवकुमार नेपालले जनताले निर्वाचन मार्फत एउटा कम्युनिस्ट पार्टी बनाउन जनादेश दिएको उल्लेख गर्दै यसलाई सार्थक निष्कर्षमा पुर्याउने बताए। साधारणसभाले तत्कालीन सचिव गंगालाल तुलाधरले प्रस्तुत गरेको कार्ययोजना र कोषाध्यक्ष मोहन केसीले प्रस्तुत गरेको आर्थिक प्रतिवेदन पारित गरेको छ। कार्यक्रममा हालै सम्पन्न निर्वाचनबाट प्रतिनिधिसभा सदस्यमा विजयी भएका प्रतिष्ठानका संरक्षक झलनाथ खनाल (इलाम १), अध्यक्ष माधवकुमार नेपाल (काठमाडौँ २) र सदस्य कृष्णगोपाल श्रेष्ठ (काठमाडौँ ९) तथा प्रदेशसभा सदस्य निर्वाचित सदस्य सानुकुमार श्रेष्ठ (काठमाडौँ २(१) लाई बधाई ज्ञापन गरिएको थियो। साधारण सभा मुलुकका दुई ठूला कम्युनिस्ट पार्टी नेकपा (एमाले) र नेकपा (माओवादी केन्द्र) बीच गत निर्वाचनमा तालमेल भइसकेको र दुबै पार्टीबीच पार्टी एकता गर्ने सहमति भइसकेकोमा खुसी प्रकट गरिएको थियो।"
राष्ट्रियसभा गठन अध्यादेश तत्काल प्रमाणीकरण गर्न माग गर्दै नेविसंघको प्रदर्शन,"काठमाडौं : नेपाल विद्यार्थी संघले राष्ट्रियसभा गठन सम्बन्धी अध्यादेश तत्काल प्रमाणीत गर्न माग गर्दै आइतबार प्रदर्शन गरेको छ। राष्ट्रपति विद्यादेवी भण्डारीले राष्ट्रियसभा गठन अध्यादेश प्रमाणिकरणमा ढिलाइ गरेको भन्दै नेविसंघले दबाब स्वरुप प्रदर्शन गरेको हो। नेविसंघले दुई महिना अगाडि सरकारले पठाएको अध्यादेश स्वीकृत नगरिएको भन्दै प्रदर्शनीमार्गस्थित विश्वभाषा क्याम्पसबाट सुरु गरेको प्रदर्शन पद्मोदय मोड, बागबजार चोक, पद्मकन्या क्याम्पस हुँदै रत्नपार्कमा पुगेर कोणसभामा परिणत भएको थियो। रत्नपार्कको कोणसभालाई नेविसंघ महामन्त्री कुन्दनराज काफ्ले, उपाध्यक्षहरु रामप्रसाद अधिकारी, डिल्लीराम सुवेदी, सहमहामन्त्री राजेश रौनियार, युवराज पाण्डेलगायतले सम्बोधन गरे। महामन्त्री काफ्लेले भने, राष्ट्रपतिले कुनै दलको भनाइको पछाडि लाग्नुभन्दा पनि संविधानलाई टेकेर निर्णय गर्नुपर्छ र तत्काल अध्यादेश प्रमाणीकरण गर्नुपर्छ। सरकारले सिफारिस गरेर राष्ट्रपति कार्यालयमा पठाको लामो समय भए पनि ध्यादेश प्रमाणीकरण हुन नसक्दा राष्ट्रियसभा गठनमा ढिला भएको छ। राष्ट्रियसभाको गठनबारे नेपाली कांग्रेस एकल संक्रमणीय तथा नेकपा (एमाले) बहुमतीय प्रणालीका पक्षमा छन्। नेविसंघले राष्ट्रपतिले अध्यादेश प्रमाणीकरण गरे नयाँ सरकार गठनको बाटो समेत खुल्ने भन्दै राष्ट्रपतिमाथि दबाब सिर्जना गर्नुपर्ने आवश्यकता भएको बताएको छ।"
'यसकारण ओलीसँग सत्तामा जाँदैनौं',"काठमाडौं : अब गठन हुने एमाले नेतृत्वको सरकारसँग हुने सहकार्य उसले मधेस र मधेसी समुदायप्रति लिने दृष्टिकोणमा निर्भर हुने संघीय फोरम स्रोतले बताएको छ । एमाले अध्यक्ष केपी ओलीसँग शनिबार गरेको भेटवार्तामा संघीय समाजवादी फोरम नेपालका अध्यक्ष उपेन्द्र यादवले सत्ता सञ्चालनका लागि मात्र वाम गठबन्धनले जनादेश पाएको नभएर मधेस र मधेसीप्रति एमालेको दृष्टिकोणमा परिवर्तनको अपेक्षा गरेको बताएका थिए । उनले स्थानीय, प्रदेश र संघीय निर्वाचनको परिणामपछि संक्रमणकाल अन्त्य भएको सन्देशका रूपमा एमालेले अरु दललाई हेर्ने दृष्टिकोणमै परिवर्तन आवश्यक रहेकोमा जोड दिएको संघीय फोरम स्रोतले बतायो । उनको भनाइ उद्धृत गर्दै स्रोतले भन्यो, ओलीजी ताजा जानदेशको सम्मानका लागि पनि संविधान संशोधनमा जानुहोस् । संशोधनले देशका अनेकौं डेडलकले निकास पाउने छन् । यसको एउटा प्रत्यक्ष उदाहरण अहिले अवरुद्ध राष्ट्रियसभा निर्वाचन अध्यादेश नै पर्याप्त छ । संघीय फोरमका वरिष्ठ नेता अशोक राईले जनताको ताजा जनादेशले एमाले अध्यक्ष ओलीलाई प्रधानमन्त्रीको जिम्मेवारी सुम्पिएको अवस्थामा ओली र यादवबीच भेट हुनु स्वाभाविक रहेको बताए । ताजा जनादेशले पाँचवटा दललाई विशेष जिम्मेवारी दिएकाले उनीहरूको सहमतिमा देश अघि बढ्नु पर्छ, उनले भने, सत्तामा बस्ने मात्र नभएर प्रतिपक्षमा बस्ने पनि सत्ताकै अंग हुने हुँंदा एमाले अध्यक्षसँगको भेटलाई सत्ता भागबण्डाका रूपमा नबुझौं । संघीय फोरम अहिले सत्तामा जाँंदैन । चुनावको समीक्षा गर्दै नेता राईले वाम गठबन्धनले बाजी मारेको बताए । नेपालको राजनीतिक समीकरणमा माओवादी जुन पक्षमा गयो, उसैले जित्यो, उनले भने, माओवादीको राजनीतिक भूमिका कांग्रेसले बुझेन वा सदुपयोग गर्न सकेन । परिणाम उसले पराजय भोग्यो । जनताले एमालेलाई एकलौटी बहुमत नदिएर वाम गठबन्धनलाई दिनुको अर्थ विसं २०६३ मंसिर ५ मा भएको विस्तृत शान्ति सम्झौतादेखि ताजा जनादेशसम्म आइपुग्दा देशको राजनीतिक साँंचो माओवादीको हातमा सुम्पिएको उनको भनाइ थियो । संघीय फोरम अपेक्षाअनुसार विजयी हुन नसके पनि आगामी दिनमा सिंहदरबारबाट लादिने नीतिनिर्णय विरुद्ध हस्तक्षेपकारी भूमिका खेल्न सक्ने अवस्थामा पुर्याएकोमा उनले मतदातालाई धन्यवाद दिए । उनले आगामी साता कार्यसम्पादन समिति र त्यसपछि बस्ने केन्द्रीय समितिको बैठकले पार्टीको भावी रणनीति प्रष्ट पार्ने जानकारी दिए । राजपाको बैठक सोमबार सोमबार बस्ने राष्ट्रिय जनता पार्टी नेपालको बैठकले प्रतिनिधिसभा र प्रदेशसभा चुनावको समीक्षा, केन्द्र र प्रदेश सरकार गठन, रेशमलाल चौधरीलाई विजयी घोषणालगायत विषयमा केन्द्रित हुनेछ । राजपा अध्यक्ष महन्थ ठाकुरले बैठकको एजेन्डासँगै विद्यमान राजनीतिक परिस्थिति सम्बन्धमा कार्यपत्र नै प्रस्तुत गर्ने जानकारी राजपा स्रोतले दिएको छ । मन्त्रिपरिषद्ले पेस गरेको राष्ट्रियसभा अध्यादेश राष्ट्रपतिले रोकेको सम्बन्धमा समेत बैठक केन्द्रित हुनेछ । राष्ट्रपतिले संविधानअनुसार अध्यादेश जारी गर्नु पर्ने धारणा अध्यक्ष ठाकुरले प्रधानमन्त्री देउवाद्वारा शुक्रबार बोलाइएको बैठकमा राखिसकेका छन् । राजपा अध्यक्ष मण्डलका नेता एवं सांसद अनिलकुमार झाले पनि सोमबार दिउँसो १ बजे बस्ने अध्यक्ष मण्डलको बैठकमा विद्यमान राजनीतिक परिस्थिति सम्बन्धमा छलफल गरिने बताए । उनले पूर्वनिर्धारित कार्यक्रमले गर्दा आफू बुधबार मात्र राजधानी आइपुग्ने बताए । राजपा उपाध्यक्ष वृषेशचन्द्र लालले कैलालीको टीकापुर १ बाट विजयी राजपा सांसद रेशमलाल चौधरीलाई निर्वाचन आयोगले तत्काल सांसदको प्रमाणपत्र प्रदान नगरेकोमा बैठकले गम्भीर र महत्पूर्ण निर्णय गर्ने बताए । मंसिर २१ को प्रतिनिधिसभा चुनावमा चौधरी प्रतिस्पर्धी उम्मेदवारलाई करिब २१ हजार मतान्तरले हराउँदै विजयी भएका थिए । चौधरीलाई आयोगले अन्याय गर्दैछ, विभेदकारी व्यवहार गर्दैछ, उनले भने, हामी आयोगलाई सचेत गराउन चाहन्छौं, तत्काल उनलाई विजयको प्रमाणपत्र वारिसमार्फत प्रदान गरियोस् । आयोगले विजेता सांसदलाई विजयको प्रमाणपत्र नदिनाले आयोगको निष्पक्षतामाथि प्रश्न उठेको दाबी उनले गरे । विसं २०७२ भदौ ७ मा कैलालीमा भएको घटनाको कारण चौधरीले वारिसमार्फत प्रतिनिधिसभा सदस्यमा उम्मेदवारी दिएका थिए ।"
प्रदेश ५ को राजधानी दाङको विकल्प छैन : महरा,"घोराही। उपप्रधानमन्त्री कृष्णबहादुर महराले पाँच नं प्रदेशको राजधानी कुनै पनि हालतमा दाङ हुने बताएका छन्।दाङ प्रदेश २ बाट निर्वाचित भएपछि मतदातालाई धन्यवाद दिने क्रममा आइतबार विहानै देखि भेटघाट तथा घरदैलो सुरु गरेका महराले दाङ राजधानी हुने कुरामा शंक नगर्न सबैलाई आग्रह गरे। महराले अहिले सम्म आफूले राजनीतिमा कहिले हार व्यहोर्नु नपरेको उल्लेख गर्दै यसपटक पनि राजधानी बनाउने कुरामा आफू विजयी हुने दावी गरे। भौगोलिक, पर्याप्त पूर्वाधार, प्रशस्त जमिन, सुरक्षा र भौगोलिक समदुरीका हिसाबले दाङ पाँच नं प्रदेशको राजधानी हुन उपर्युक्त भएको महराको भनाई छ। वुटवललाई मुलुककै पर्यटकीय शहर र नेपालगञ्जलाई औद्योगिक शहर बनाइने उनले बताए। दाङ राजधानी बनाउन प्रधानमन्त्री शेरबहादुर देउवा, एमाले अध्यक्ष केपी वली र माओवादी केन्द्रका अध्यक्ष पुष्पकमल दाहाल प्रचण्डसँग कुरा भइसकेको उनको भनाई थियो। महराले एमाले र माओवादीबीच सम्मानजनक पार्टी एकता हुनुपर्ने धारणा व्यक्त गरे। एकता पछि प्रधानमन्त्री र पार्टी एकता फरक फरक व्यक्ति हुने उनले स्पष्ट पारे।"
विप्लव कार्यकर्ताको घुसपैठ भएको भन्दै कालिकोटमा फेरि कर्फ्यु,"सुर्खेत : कालिकोटमा तीन दिनदेखिको तनाव कायमै छ। म्यादी प्रहरी हत्याको विरोधमा प्रदर्शन उग्र भएपछि स्थानीय प्रशासनले कर्फ्यु आदेश जारी गरेको छ। आइतबार बिहान दुई घण्टा हटाइएको कर्फ्यु पुनः लगाइएको छ। प्रदर्शनमा नेत्रविक्रम चन्द विप्लव नेतृत्वको नेपाल कम्युनिष्ट पार्टीका कार्यकर्ताको घुसपैठ भएको आंशकामा फेरि कर्फ्यु लगाइएको स्थानीय प्रशासनले जनाएको छ। प्रहरीको गोली लागेर शुक्रबार एक म्यादी प्रहरीको ज्यान गएपछि स्थानीय र म्यादी प्रहरीले प्रदर्शन जारी राखेका छन्। अवस्था नियन्त्रण बाहिर गएको भन्दै प्रशासनले शनिबार दिउँसो चार बजेबाट कर्फ्यु लगाएको हो। आइतबार बिहान ८ देखि १० बजेसम्म हटाइएको कर्फ्यु पुनः लगाइएको हो। घटनाको छानबिनका लागि प्रधानमन्त्री स्तरको निर्णयबाट गृहमन्त्रालयका सहसचिव मानबहादुर विश्वकर्माको नेतृत्वमा उच्च स्तरीय छानबिन टोली गठन र मृतकका आफन्तलाई १० लाख रुपैयाँ क्षतिपूर्ती दिने निर्णय भएको छ। छानबिन टोली आइतबार नै हेलिकोप्टरबाट कालिकोट पुग्ने बताइएको छ। विप्लव नेतृत्वको नेकपाका जिल्ला तहका नेता तथा कार्यकर्ताले प्रदर्शनमा आफ्नो समर्थन रहेको र न्यायका लागि अन्तिमसम्म लड्ने अभिव्यक्ति सामाजिक संजालबाट सार्वजनिक गरेपछि स्थानीय प्रशासन थप सशंकित भएको हो। प्रमुख जिल्ला अधिकारी बद्रीनाथ गैरेले पीडित पक्षसँग वार्ता भइरहेको र अवस्था सामान्य बन्दै गएका बेला विप्लवका कार्यकर्ताको घुसपैठ भएको आशंकामा पुनः कर्फ्यु जारी नै राखिएको बताए। उनले सुरुदेखि नै प्रदर्शनमा घुसपैठ भएकै कारण हिंसा भड्किएको बताए। घटनाको विरोधमा म्यादी, राजनीतिक दल र स्थानीयले प्रदर्शन थालेका हुन्। कर्फ्युका कारण दुई दिनदेखि सदरमुकाम मान्न बजार बन्द छ। कर्णाली राजमार्गको कालिकोट खण्डमासमेत यातायात अवरुद्ध भएको छ। सरकारले छानबिन समिति गठन गरे पनि स्थानीयले मृतकलाई सहिद घोषणा र गोली चलाउने प्रहरी, आदेश दिने सीडीओ र डीएसपीलाई तत्काल कारबाही नभएसम्म शव नबुझ्ने अडान लिएका छन्। मृतक म्यादी प्रहरी विवेक ऐडी पीडित संघर्ष समितिले माग पूरा नभएसम्म आन्दोलन जारी रहने जनाएको छ। समस्या समाधानका लागि कालिकोट पुगेका क्षेत्रीय प्रशासक सुरेश प्रधानले छानबिन टोली कालिकोट पुगेपछि पीडितसँग वार्ता हुने जनाए। पीडितका माग सुनुवाई गराउन आफूले पहल जारी राखेको भन्दै उनले आफन्तले शव बुझेपछि मात्र कफुर्यू हट्ने जानकारी दिए। म्यादी प्रहरीले निर्वाचन ज्याला कम भएको गुनासो गरेपछि शुक्रबार प्रहरीसँग झडप भएको थियो। सोहीक्रममा प्रहरीको गोली लागेर म्यादी प्रहरी विवेक ऐडीको ज्यान गएको थियो। कालिकोटमा कर्फ्यु : म्यादी प्रहरी र स्थानीयको प्रदर्शन उग्र ज्याला माग्दा मारिए म्यादी प्रहरी म्यादी प्रहरी र स्थानीयवासीको प्रदर्शनले कालिकोट तनावग्रस्त, भिडियो"
एमालेमाओवादी केन्द्रको एकतामा को बन्दैछ 'भिलेन',"काठमाडौँ : प्रदेश र प्रतिनिधि सभा निर्वाचन लगत्तै मिल्ने सहमतिसहित वाम गठबन्धन बनाएका नेकपा एमाले र नेकपा माओवादी केन्द्रबीचको एकता प्रक्रिया पछिल्लो समय अल्मलिएको छ । एकता प्रक्रिया अघि बढाउन बनेको दुई दलको एकता संयोजन समितिको बैठक बस्न नसकेपछि विभिन्न आशंका उब्जिरहेका बेला माओवादी केन्द्रका अध्यक्ष पुष्पकमल दाहाल प्रचण्डले चितवनमा केही जटिलता रहेको बताएका छन् । अघि बढ्ने एउटै विकल्प हो, एकतामा केही जटिलता देखा परेका छन् । त्यसबारे हामी दुवै पार्टीले सोचिसकेका छौँ', एमाले र माओवादी केन्द्रनिकट बुद्धिजीवी संगठनले भरतपुरको सप्तगण्डकी बहुमुखी क्याम्पसमा अायाेजित कार्यक्रममा प्रचण्डले भने, तर अब पछि हट्ने विकल्प हामीसँग छैन। एकता गरेर अघि जानेमात्र विकल्प खुला छन्, केही ढिलो हुँदैमा आत्तिनु पर्ने स्थिति छैन। प्रचण्डले एमालेमाओवादी केन्द्रबीचको एकता हुन नदिन केही मानिसहरु सक्रिय भएको पनि खुलासा गरेका छन् । 'हाम्रो एकतामा दरार पार्न केही मानिसहरु अन्तिम कसरतमा लागेका छन्', उनले ती मानिसको नाम नखुलाई भनेका छन्, 'यसलाई पनि स्वभाविक रुपमा लिनुपर्छ । एकता भाँड्नेहरुको कसरत केही दिनमै हाँस्यास्पद हुनेछ। नेपाली समाजले एकता अनुमोदन गरिसकेकाले आत्तिनुपर्ने अवस्था छैन। एमाले र माओवादीबीचको एकतामा बाधा हाल्ने 'भिलेन' बारे केही नबताए पनि प्रचण्डले अब अघि बढ्नु बाहेक अर्को विकल्प नरहेको स्पष्टिकरण दिए । 'पार्टी एकतामा पछि नफर्किने पुल भत्काएर एमाले अध्यक्ष केपी ओली र म हामफालेका छौँ', उनले भने, 'अब हामीसँग अब अब पछाडि फर्किने विकल्प नै छैन ।' राष्ट्रिय सभाको विवाद मिल्छ अध्यक्ष दाहालले अहिले जारी राष्ट्रिय सभा गठनसम्बन्धी विधेयक पनि चाँडै पास भएर समाधान हुने उल्लेख गरे । 'कांग्रेसको समेत प्रतिनिधित्व हुने गरी अध्यादेश सम्बन्धी विवादको समाधान हुन्छ', उनले भनेका छन्, 'त्यसका लागि कोशिश भइरहेका छन्, हामी चाँडै निचोडमा पुग्छौँ ।' ओलीसँग निरन्तर संवाद कार्यक्रममा बोल्दै अध्यक्ष दाहालले एकताबारे एमाले अध्यक्ष ओलीसँग शनिबार राति र आइतबार बिहान पनि कुराकानी भएको बताए । दुई दलबीच शनिबार पार्टी एकता संयोजन समितिको बैठक बस्ने भनिएको थियो । तर मौसमको खराबीले उनी भैरहवाबाट काठमाडौं जान सकेनन्। प्रचण्डले एमालेमाओवादी केन्द्रबीचको एकता हुन नदिन केही मानिसहरु सक्रिय भएको पनि खुलासा गरेका छन् । 'हाम्रो एकतामा दरार पार्न केही मानिसहरु अन्तिम कसरतमा लागेका छन्', उनले ती मानिसको नाम नखुलाई भनेका छन्, 'यसलाई पनि स्वभाविक रुपमा लिनुपर्छ । एकता भाँड्नेहरुको कसरत केही दिनमै हाँस्यास्पद हुनेछ। नेपाली समाजले एकता अनुमोदन गरिसकेकाले आत्तिनुपर्ने अवस्था छैन। एकताबारे केही सञ्चारमाध्यमले भ्रामक समाचार दिइरहेको गुनासो पनि प्रचण्डले गरेका छन्। प्रचण्डले यो कुरा बहुमत आउन लागेपछि एमालेका केही नेता माओवादीलाई छाडेर संघीय समाजवादी फोरमसँग एकता प्रयासमा लागेको समाचार सञ्चारमाध्यमले लेखेकोमा थियो । पार्टी एकता र गठबन्धनबारे भ्रामक समाचार आइरहेका छन् । त्यस्ता आधिकारिकता पुष्टि नभई त्यस्ता समाचारको विश्वास नगरिदिन आग्रह छ प्रचण्डले भने, एकतालाई टुंग्याउने गरी आइतबार बिहान र शनिबार साँझ ओलीजीसँग कुरा भएको छ ।' कांग्रेसलाई पनि स्थान सरकार गठनको विषयमा पनि ओलीसँग आइतबार विहान टेलिफोनमा लामो कुरा भएको पनि जानकारी दिए । राष्ट्रिय सभा निर्वाचनमा बहुमतीय प्रणालीमा जाँदा शुन्य हुने भएपछि कांग्रेसले एकल संक्रमणीयको कुरा ल्याएर संसोधन गर्यो,प्रचण्डले भने, वाम एकता हुन थालेपछि छाड्नै नहुने तर्क कांग्रेसका साथीहरुले गरिरहेका छन् ।' दाहालले कांग्रेसलाई परेको मर्काबारे ओलीसँग फोनमा कुराकानी भएको जानकारी दिए। बहुमतीय प्रणालीमा जाँदा कांग्रेसको एउटै सिट नआउने रहेछ, त्यसो हुनु राम्रो होइन', उनले भने, 'उहाँहरुको पनि त्यहाँ प्रतिनिधित्वबारे हामीले कुराकानी गरिरहेका छौं । समाधान निस्कन्छ ।'"
दाहाल भन्छन् एमालेले फोरमसँग तालमेल गर्न नसकेपछि हामीसँग आयो',"नवलपरासी : माओवादी केन्द्र अध्यक्ष पुष्पकमल दाहालले एमालेले संघीय फोरमसँग मिलेर सरकार बनाउने प्रस्ताव राखे पनि फोरम नमानेपछि माओवादीसँग आएको आरोप लगाएका छन्। शनिबार भैरहवा जेसिज उद्घाटनमा सहभागी भएर फर्कने क्रममा कावासोतीमा पार्टी कार्यकर्तालाई सम्बोधन गर्दै दाहालले संघीय फोरमसँग एमालेका केही नेताले सरकार बनाउन प्रस्ताव राखेको, तर फोरम अध्यक्ष उपेन्द्र यादवले तालमेल गर्न नमानेपछि माओवादीसँग मिल्नुको विकल्प नभएको दाबी गरेका हुन्। एमाले महासचिव ईश्वर पोखरेलले सरकार, पार्टी र संसदीय दल तीनै पदमा एमालेको नेतृत्व रहनुपर्ने तर्कप्रति संकेत गर्दै दाहालले यस्तो भनेका हुन्। शुक्रबार गृहनगर भरतपुरमा दाहालले एमाले अध्यक्ष केपी ओलीसँग आलोपालो सत्तारोहण गर्ने सहमति भएको दाबी गरेका थिए। फोरमसँग पनि उहाँहरुले तालमेल गर्नखोज्नुभयो, तर उपेन्द्रजी नमानेपछि हामीबाहेक एमालेसँग सरकार बनाउने विकल्प छैन,' दाहालले भने, अब एमालेसँग मिलेर हामी सरकार बनाउँछौं। एमालेले एक्लै बहुमत पाएर हामीलाई पन्छाउने हो कि भन्ने त्रास थियो तर बहुमत नपाएपछि त्यो डर हट्यो।' दाहालले कांग्रेस सभापति तथा प्रधानमन्त्री शेरबहादुर देउवाले पाँच वर्षका लागि आफूलाई प्रधानमन्त्री बनाउने अफर गरे पनि एमालेसँग एकताकै लागि नमानेको जिकिर गरे। उनले त झन् लिखित दिनपर्यो भने पनि तयार छु भनेका हुन्, तर हामी त्यसमा मानेनौं। हामी वाम एकतामा इमानदार छौं, किनकि यो मेरै प्रस्ताव हो। त्यसैले वाम सरकार बनाउने जिम्मेवारी हाम्रै हो, मेरै हो।'"
गाउँपालिकाको नाम र केन्द्र परिवर्तनको विवाद चर्किदै,"रोल्पा : रोल्पाको तीनवटा गाउँपालिकाको नाम फेर्ने र केन्द्र सार्ने विषयले विवाद चर्किदै गएको छ । सुवर्णावती गाउँपालिकाले युद्धको समयमा मारिएका पूर्व लडाकु कमाण्डर किमबहादुर थापा सुनिल' को नामबाट नामाकरण गर्ने प्रस्ताव ल्याएपछि जनप्रतिनिधिमै विवाद बढेको छ । सुनिल जिनाबाङको मुनिमारेमा तत्कालीन शाही नेपाली सेनाको हेलिकोप्टरबाट गरिएको आक्रमणमा मारिएका थिए । माओवादी पार्टीबाट उम्मेदवार भई विजयी बनेका अध्यक्ष सहितका जनप्रतिनिधिले सुवर्णावती गाउँपालिकाको ऐतिहासिक अर्थ नभएको भन्दै सुनिल गाउँपालिका राख्ने पक्षमा उभिएका छन् । उनीहरुले जनयुद्धको शहिद' को सम्मान हुने भन्दै सुनिलको नामबाट गाउँपालिकाको नाम राख्ने प्रस्ताव गरेका हुन् । नेपाली कांग्रेसबाट विजयी बनेका जनप्रतिनिधिले शुक्रबार सम्पन्न गाउँपालिकाको बैठकमा नाम परिवर्तन गर्ने प्रस्तावमा 'नोट अफ डिसेन्ट' लेखेका छन् । सबैको साझा हित हुने नाम छोडेर युद्धमा मारिएका सुनिलको नामबाट गाउँपालिकाको नामाकरण गर्नु गलत हुन्छ ।' वडा अध्यक्ष गञ्ज क्षेत्री भन्छन्, सुवर्णावती गाउँपालिकामा मात्र क्यौं मारिएका छन् । एक जनाको नाममा मात्र गाउँपालिकाको नाम राख्ने कुरा मान्य हुँदैन । सहमतिमा नाम फेर्नका लागि गाउँपालिका अध्यक्ष गुणेन्द्र घर्तीले थप छलफल गर्ने बताएका छन् । स्थानीय तहको पहिलो बैठकबाट ६ महिनाभित्र आवश्यक ठानिएमा गाउँपालिकाको नाम र केन्द्र बहुमतले फेर्न मिल्ने प्रावधान छ । ६ महिना गुज्रन थालेपछि केन्द्र र नाम फेर्ने विषय तड्कारो बन्दै गएका छन् । एक नगरपालिका र नौ गाउँपालिका रहेको यहाँ सुकिदह गाउँपालिकाको नाम र केन्द्र फेर्ने निर्णयले पनि आन्दोलन निम्त्याएको छ । गाउँपालिकाका सहिद गंगा र देव' को सम्मान हुने भन्दै सुकिदह नाम हटाएर गंगादेव गाउँपालिका नामाकरण गरेपछि स्थानीयले गाउँपालिकाको कार्यालयमा विरोध गर्दै ताला नै लगाए । एकसाता अघिदेखि गाउँपालिकाको नाम सुकिदह नै हुनुपर्ने र साविक सुखाओढारमै गाउँपालिकाको केन्द्र हुनुपर्ने माग सहित आन्दोलन गरेका थिए । गाउँपालिकाले सुखाओढारमा स्थान अभाव भएकाले एक किलोमिटर माथितिर अवस्थित सानडाँडामा केन्द्र सार्ने निर्णय गरेकोमा स्थानीयले आन्दोलन समिति नै गठन गरेर विरोधमा उत्रिएका थिए । उनीहरुले गाउँपालिका र वडा कार्यालयमा तालाबन्दी गरेका थिए । गाउँपालिकाको नाम फेरेको र केन्द्र सारिएको निर्णय र आन्दोलनकारीबाट नाम र केन्द्र बदल्न नपाइने ज्ञापनपत्र स्थानीय मन्त्रालयमा पेश गर्ने सहमतिपछि ताला खोलिदिएको अध्यक्ष बीरबहादुर खत्रीले बताए । नेपाली कांग्रेस र एमालेका स्थानीय सीमित केही नेताले उक्साएर आन्दोलन गरेका हुन् ।', अध्यक्ष खत्री भन्छन् । केही महिना अघि दुईखोली गाउँपालिकाले पनि युद्धमा मारिएका लडाकु नेपबहादुर वली परिवर्तन' को नाममा गाउँपालिकाको नामाकरण गर्ने छलफल अघि बढाएको थियो । दुईखोलीको सट्टा परिवर्तन गाउँपालिका बनाउन खोजिएको थियो । विवाद हुने संकेतपछि छलफल सीमित भएको थियो । त्रिवेणी गाउँपालिकामा केन्द्र सार्ने मागले विवाद चर्कदै गएको छ । पुस १४ गते गाउँपालिकाको पहिलो बैठकको ६ महिना पुग्ने भएकाले नुवागाउँ, करेटी र गैरीगाउँका स्थानीयले गाउँपालिकाको केन्द्र त्रिवेणीमा सार्ने निर्णय गर्न गाउँपालिकाका जनप्रतिनिधिलाई दवाव बढाउदै लगेका छन् । स्थानीय तहको केन्द्र निर्धारण सिफारिसकै बेला त्रिवेणी र जुँगार केन्द्र बनाउनेबारे चर्को विवाद भएको थियो । करेटी, नुवागाउँ र गैरीगाउँले जुगार केन्द्र अपायक हुने भन्दै त्रिवेणीमा केन्द्र हुनुपर्ने भन्दै जिल्ला समन्वय समितिको कार्यालयमा विरोध प्रदर्शन गर्न आएका थिए । जुँगार केन्द्र कायम भएपछि आन्दोलन झनै चर्किएको थियो । स्थानीय तहको निर्वाचनको पूर्वसन्ध्यामा आन्दोलन मत्थर भएको थियो । जुँगारमा रहेका दलका नेता र उम्मेदवारहरुले विजयी बनेपछि केन्द्र त्रिवेणी सार्ने बचन दिएकोले त्रिवेणी केन्द्र सारिनुपर्ने मागको अगुवाई गर्दै आएका एमालेका नेता निमप्रसाद रोका बताउँछन् । माग पूरा नभए आन्दोलन चर्काउने चेतावनी समेत दिँदै आएका छन् । गाउँपालिकाका जनप्रतिनिधिले भने यसबारे कुनै ठोस योजना अघि बढाएका छैनन् । विवाद जटिल बन्दै जाने संकेत पाएपछि नेकपा एमालेका पोलिटव्यूरो सदस्य एवं गैरीगाउँ निवासी गोकुल घर्ती र निर्वाचन क्षेत्र ख' बाट प्रदेशसभा सांसद निर्वाचित दिपेन्द्रकुमार पुन सिजल' शनिबार जुँगार पुगेका छन् ।"

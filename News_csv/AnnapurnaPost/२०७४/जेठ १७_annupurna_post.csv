शीर्षक,विवरण
बजेट अभ्यास,"गठबन्धन सरकार र त्यसमा पनि फरक राजनीतिक मान्यता र सिद्धान्त बोकेका दलहरू त्यसमा सहभागी भएको अवस्थामा बजेट एउटा अत्यन्त कठिन अभ्यास बन्न जान्छ । त्यससँगै बजेट व्यावहारिक र कार्यान्वयनको लागि तयार गरिनुपर्छ भन्ने मान्यता पनि हुन्छ । राजीनामा गरिसकेको सरकारमा पक्कै पनि जवाफदेहिताको अंश धेरै कम हुन्छ । ऊ जवाफदेही हुनुपर्दैन । त्यस अर्थमा जतिसुकै 'लोकप्रिय' र अव्यावहारिक बजेट पनि उसले ल्याउन सक्ने अवस्था हुन्छ । तर त्यस अर्थमा अर्थमन्त्रीका रूपमा कृष्णबहादुर महराले संसद्मा सोमबार प्रस्तुत गरेको बजेटमा निकै संयम देखियो र अर्थमन्त्रीले त्यस आकारको जवाफदेहीविहीनता र अव्यावहारिकता प्रदर्शन गरेनन् । यति हुँदाहुँदै पनि सत्ता गठबन्धनभित्रैबाट विज्ञहरूले यो बजेटको कार्यान्वयन पक्ष फितलो हुने भविष्यवाणी गरेका छन् । मुलुकको 'विकास' लाई केन्द्रमा राखिएको राष्ट्रिय गौरवका परियोजना र विकास कार्यक्रमले महत्व पाएको बजेट कार्यान्वयनबारे आशंका पैदा हुँदा के विकास बजेट घोषणामै सावित त नहोला ? सबैमा स्वाभाविक चासो र चिन्ता हुनेछ । संघीयता घोषणा भइसकेको, तर त्यहाँ पूर्वाधार शून्य रहेको वर्तमान अवस्थामा बजेटको ठूलो रकम त्यसको लागि छुट्ट्याइएको छ । सरकारी स्कुल सञ्चालन र त्यसको व्ययभारको जिम्मासमेत स्थानीय निकायहरूलाई पछ्याइएको छ । त्यसले उत्पन्न गर्ने द्विविधा र विवाद आउने दिनमा सरकार र राजनीतिक दलहरूले कसरी सम्बोधन गर्लान् ? त्यो भोलिको दिनको चुनौती हो । १२ खर्ब ७८ अर्ब रकमको बृहत् आकारको बजेट या वैदेशिक ऋण र अनुदानले सामान्य जसरी नै २५ प्रतिशत रकम ओगटेको छ, तर सबभन्दा ठूलो रकम अर्थात् एक खर्ब ४५ अर्ब पुनर्निर्माणको लागि छुट्ट्याइएको छ, जुन सम्भवतः बाह्य सहयोगको लागि अर्को प्रवेश द्वार हुनेछ । बजेट प्रस्तावको कार्यान्वयन नै त्यसको औचित्य र सान्दर्भिकता पुष्टिको कसी सावित हुने गर्छ । राष्ट्रिय गौरवका आयोजनाहरूमा कर्मकाण्डी हिसाबले पहिलेजसरी र पहिलेजति नै रकम छुट्ट्याइएको छ, चिन्ता र प्राथमिकतामा निरन्तरताको मनोवैज्ञानिक सन्देश दिन । तर विगतकै जस्तो कार्यान्वयन पक्षको शून्यताले बजेटको औचित्य कमजोर नपार्ला भन्ने झीनो आशा यसपटक पलाउनुको एउटै फरक कारण छ ः फास्ट ट्र्याक निर्माणको ठेक्का (काठमाडौं जितपुर) विधिवत् रूपमा नेपाली सेनालाई दिइएको छ । तर १२०० मेगावाट बूढीगण्डकीको गेजुवालाई दिइएको ठेक्का र आगामी सात वर्षमा १७ हजार मेगावाट बिजुली उत्पादनको महत्वाकांक्षी घोषणाले मात्र 'उज्यालो यात्रा' अगाडि बढ्दैन । भ्रष्टाचार, कमिसनखोरी र निर्माणमा ढिलाइ जस्ता महारोगले ती घोषणालाई निरर्थक बनाउने प्रबल सम्भावना यथावत् नै छ । त्यसैले बजेटको अनुहार कर्मकाण्डी हुँदाहुँदै पनि आगामी सरकारले त्यसलाई अपेक्षित ढंगमा कार्यान्वयनतर्फ लैजान सकेमा विकास प्राथमिक चासो बन्न सक्ने सम्भावना यसले बोकेको छ ।"
विदेशबाट फर्किएर उपाध्यक्षमा उम्मेदवारी,तम्घास: वैदेशिक रोजगारका लागि विदेश गएकी गुल्मीकी एक महिला स्वदेश फर्किएपछि गाउँपालिकाको उपाध्यक्षमा उम्मेदवार बनेकी छन्। गुल्मी इस्मा गाउँपालिका१ हस्तिचौरकी ३६ वर्षीया विमला खत्री नेकपा (एमाले)का तर्फबाट ईस्मा गाउँपालिकाको उपाध्यक्षमा उम्मेदवार बन्नुभएको हो। दुई वर्षअघि साइप्रस पुगेकी विमला नेपालमा स्थानीय तहको चुनाव घोषणापछि उम्मेदवार दिनका लागि महिनाअघि स्वदेश फर्किनुभएको थियो। स्वदेश फर्किएसँगै नेकपा (एमाले) जिल्ला कमिटी गुल्मीले विमलालाई सर्वसम्मत इस्मा गाउँपालिकाको उपाध्यक्षमा उम्मेदवार बनाउने निर्णय गरेको छ। विमलाले गाउँको विकास र महिलाका हक र अधिकारका लागि आफूले उम्मेदवारी दिएको भन्दै मत माग्न थाल्नुभएको छ। रासस
नयाँ सरकारमा राजपा पनि : सञ्चारमन्त्री कार्की,"दमक : सूचना तथा सञ्चारमन्त्री सुरेन्द्रकुमार कार्कीले राष्ट्रिय जनता पार्टी (राजपा) लाई नयाँ बन्ने सरकारमा सहभागी गराउने प्रयास भइरहेको बताउनु भएको छ। बुधबार झापाको कमल गाउँपालिकामा माओवादी केन्द्रले गरेको उम्मेद्वारी घोषणा कार्यक्रमलाई सम्बोधन गर्दै कार्कीले राजपालाई पनि दोश्रो चरणको निर्वाचनमा सहभागी गराउने प्रयास भइरहेको जानकारी गराउनु भएको हो। हामी सबैको सहमतीमा स्थानीय तहको दोश्रो निर्वाचन गछौं, सञ्चारमन्त्री कार्कीले भन्नुभयो, त्यसका लागि नै निर्वाचनको मिति सारेका हौँ, यो निर्वाचनमा राजपाले पनि सहभागिता जनाउँछ। मन्त्री कार्कीले माओवादीमा राजनीतिक इमान्दारिता भएको भन्दै सहमति अनुसार प्रधानमन्त्री पुष्पकमल दहाल प्रचण्ड ले राजीनामा दिएको उल्लेख गर्नुभयो । राजीनामा पछि अब कांग्रेस माओवादी गठबन्धनको अर्को सरकार बन्ने र त्यसमा राजपा पनि सहभागी गराउन पहल जारी राख्ने उहाँको भनाइ छ। स्थानीय तहको संख्या थप्दा एमाले नमान्ने र नथप्दा राजपाले अड्को थाप्ने भएकाले अहिलेको सरकारलाई निक्कै समस्या परेको उहाँले बताउनुभयो। सञ्चारमन्त्री कार्कीले एमाललेलाई कटक्ष गर्दै जनतालाई हावाका कुरा गर्दै झुक्याएर राजनीति नचल्ने दाबी गर्नुभयो। मन्त्री कार्कीले काम गर्ने पार्टीलाई स्थानीय तहको निर्वाचनमा जिताउन जनता समक्ष आग्रह गर्नु भएको छ।"
जित र हारका पाँच कारण पठाउन एमालेको निर्देशन,"काठमाडौ : स्थानीय तहको पहिलो चरणको निर्वाचनमा सबै भन्दा बढी एक सय २४ स्थानीय तहमा आफनो नेतृत्वलाई विजयी गराएको नेकपा एमालेले दोस्रो चरणको स्थानीय तहको निर्वाचनको तयारीमा आफूलाई केन्द्रित गरेको छ । एमालेले पहिलो चरणको निर्वाचनमा जित्नुका पाँच र हार्नुका पाँच कारण स्थानीय तहबाट मगाएर दोस्रो चरणको निर्वाचनको रणनीति बनाउन खोजेको छ । पहिलो चरणको निर्वाचनमा बिजय हासिल गरेका जनप्रतिनिधिहरुका लागि एमालेले पठाएको बिशेष निर्देशनमा जित्नु र हार्नुको काण पठाउन माग गरिएको छ । निर्वाचनमा सफलता या असफलताका लागि आधार तथा कारणहरुको व्यवस्थित समिक्षा निकै महत्वपूर्ण हुने र यसले दोस्रो चरणको निर्वाचनका लागि सन्दर्भ सामग्रीको काम गर्ने हुनाले जेठ २५ गते भित्र बिजय हासिल भएका स्थानमा सफलताका पाँच मुख्य आधार तथा पराजित भएका स्थानमा पराजयका पाँच मुख्य कारणहरु उल्लेख गरेर केन्द्रीय सचिवालयमा पठाउनुहुनेछमहासचिव इश्वर पोखरेलले पठाएको बिशेष निर्देशनमा भनिएको छ । स्थानीय सरकारका लागि सबै कानूनहरु ६ महिना भित्र बनाइसक्ने गरी काम शुरु गर्न, पाँच बर्षे योजना अनुरुप सरकारले पहिलो बर्ष,दोस्रो बर्ष हुँदै पाँच बर्षभित्र गर्ने कामको फेहरिस्त तयार गर्ने, र त्यस अनुसार नै कार्यक्रमको प्राथमिकीकरण गर्ने र बार्षिक कार्यक्रम तथा बजेट तयार गर्न एमालेले निर्देशन दिएको छ । आफनो क्षेत्रमा देखा पर्न सक्ने जोखिमहरुको आँकलन गर्ने र त्यसको न्यूनीकरण गर्ने कार्यलाई योजनाबद्ध रुपमा कार्यान्वयन गर्न पनि एमालेले निर्देशन दिएको छ । आफनो क्षेत्रको भू उपयोग सम्बन्धी अध्ययन गरी गराई कुन क्षेत्र के प्रयोजनका लागि उपयोग गर्ने हो,त्यसको निक्र्यौल ६ महिना भित्र गरिसक्न,त्यसैका आधारमा आवास, कार्यालय,व्यवसाय,निर्माण,सार्वजनिक स्थान आदिका लागि अनुमति दिन निर्देशन दिइएको छ । यस्तो छ एमालेको बिशेष निर्देशन"
एउटै गाउँपालिकामा ५ उम्मेदवारको नाम पदमबहादुर बुढा,"मंगलसेन : यस पटकको स्थानीय तहको निर्वाचनमा अछाममा एउटै नामको व्यक्ति उम्मेदवार बन्ने क्रम बढेको छ । मेल्लेख गाउँपालिका वडा नम्बर ८ को हत्तिकोटमा प्रमुख तीन दलका वडा अध्यक्षका उम्मेदवार खगेन्द्रबहादुर साउद नामका बनेको खबर बाहिर आएसँगै अछामकै अर्को तुर्माखाँद गाउँपालिकामा पनि यस्तै भेटिएको छ । तुर्माखाँद गाउँपालिकाको प्रमुख पदमा तीन दलले टिकट दिएका व्यक्ति, वडा नम्बर ३ भैरवस्थानको वडा अध्यक्ष तथा वडा सदस्य गरी पाँच उम्मेदवारको नाम पदमबहादुर बुढा भएको खुलेको छ। नेकपा एमालेले तुर्माखाँद गाउँपालिकाको प्रमुखमा २०५४ को स्थानीय निर्वाचनमा भैरवस्थान गाविसबाट अध्यक्ष निर्वाचित पदमबहादुर बुढालाई नै टिकट दिएको छ । यस्तै राष्ट्रिय प्रजातन्त्र पार्टीले पनि गाउँपालिका प्रमुखमा २०५४ को निर्वाचनमा जिल्ला विकास समितिको सदस्यमा निर्वाचति पदमबहादुर बुढालाई नै टिकट दिएको छ । अर्को दल नेपाल मजदुर किसान पाटीले पनि भैरवस्थानकै पदमबहादुर बुढालाई नै गाउँपालिका प्रमुखको टिकट दिएको छ। यस्तै नेकपा एमालेले भैरवस्थान वडाको अध्यक्ष पदको उम्मेदवारमा पनि पदमबहादुर बुढालाई नै टिकट दिएको छ । सोही वडाको वडा सदस्य पदमा नेपाली कांग्रेसले टिकट दिएका खुल्लातर्फका सदस्यका उम्मेदवारको नाम पनि पदमबहादुर बुढा नै रहेको छ । तुर्माखाँद गाउँपालिकामा नेपाली कांग्रेसबाट प्रमुख पदमा टिकट पाउने प्रवल सम्भावनामा रहेका व्यक्ति तथा कांग्रेस र माओवादी केन्द्र दुबै दलले भैरवस्थान वडामा वडा अध्यक्ष पदमा टिकट दिएका तीन वटै उम्मेदवारको नामको पहिलो अक्षर पनि प बाट नै आउने छ । कांग्रेसबाट गाउँपालिका प्रमुख पदका लागि युवा नेता पुष्पराज शर्माले टिकट पाउने प्रवल संभावना देखिन्छ । यस्तै कांग्रेसले भैरवस्थानको वडा अध्यक्षमा प्रकाश बुढा तथा नेकपा माओवादी केन्द्रले सोही वडामा टिकट दिएका उम्मेदवारको नाम प्रेम बुढा छ ।"
वीरगन्ज र विराटनगरलाई महानगरपालिका बनाउने सरकारको निर्णय !,काठमाडौं: सरकारले विराटनगर र वीरगन्जलाई महानगरपालिका बनाउने निर्णय गरेको छ। मन्त्रिपरिषद्को बुधबारको बैठकले विराटनगर र वीरगन्ज उपमहानगरलाई महानगरमा स्तरोन्नति गर्ने निर्णय गरेको हो। यी दुई उपमहानगरलाई महानगर बनाउँदा यसअघि कायम रहेको सीमा र वडा संख्यालाई नचलाउने गरी निर्णय गरिएको छ। यसअघि सर्वोच्च अदालतले दिएको स्थानीय तहको संख्या बढाउने सरकारको निर्णय बदर गर्ने अन्तरिम आदेशअनुसार संख्या नबढ्ने गरी महानगर मात्रै घोषणा गरिएको हो। सरकारले यसअघि तराईमधेसमा २२ स्थानीय तह थप्नुका साथै विराटनगर र वीरगन्ज महानगर र २४ गाउँपालिकालाई नगरपालिकामा स्तरोन्नति गरेको थियो।उक्त निर्णय सर्वोच्चले अन्तरिम आदेशमार्फत रोकेको छ।
दोस्रो चरण निर्वाचनको नयाँ कार्यतालिका प्रकाशित,"काठमाडौँ: निर्वाचन आयोगले दोस्रो चरणको स्थानीय तह निर्वाचनको नयाँ निर्वाचन कार्यक्रम आज प्रकाशित गरेको छ। सरकारले दोस्रो चरण निर्वाचनको मिति परिवर्तन गरी आगामी असार १४ गते बुधबार गर्ने निर्णय गरेअनुसार निर्वाचन आयोगको आजको बैठकले नयाँ निर्वाचन कार्यक्रम तय गरेको हो। निर्वाचन हुन बाँकी प्रदेश नं १, २, ५ र ७ का ४३ जिल्ला (रुकुम र नवलपरासीसमेत) गरी ४६१ स्थानीय तहमा आगामी असार २ गते उम्मेदवारको मनोनयन दर्ता गर्ने, असार ५ गते उम्मेदवारलाई निर्वाचन चिह्न प्रदान गर्ने र असार १४ गते बुधबार बिहान ७ बजेदेखि अपराह्न ५ बजेसम्म मतदान कार्यक्रम सञ्चालन गर्ने कार्यक्रम तय गरिएको आयोगका सहसचिव एवम् प्रवक्ता सूर्यप्रसाद शर्माले आज जारी गर्नुभएको प्रेस विज्ञप्तिमा उल्लेख गरिएको छ। यसअघि २०७४ जेठ ३१ गते दोस्रो चरणको निर्वाचन गर्ने सरकारको निर्णयानुसार आयोगले जेठ १९ देखि सुरु हुने गरी तालिका प्रकाशन गरेको थियो। सरकारको नयाँ निर्णयानुसार असार २ गतेदेखि सुरु हुने नयाँ निर्वाचन तालिका प्रकाशन गरिएको हो। रासस"
राजपाको आन्दोलन फिर्ता,"काठमाडौं : शीर्ष नेताहरूले भारतीय राजदूत मञ्जीवसिंह पुरीलाई भेटेको २४ घन्टा नबित्दै राष्ट्रिय जनता पार्टीले यसअघि घोषणा गरेको निर्वाचन बहिष्कारजस्ता कार्यक्रमहरू फिर्ता लिएको छ । राजपाको बुधबार बसेको बैठकले लिएको यस्तो निर्णयलाई ऊ दोस्रो चरणको निर्वाचनमा सहभागी हुनसक्ने संकेतका रूपमा हेरिएको छ । यसअघि राजपाले दोस्रो चरणको स्थानीय निर्वाचनका लागि उम्मेदवार मनोनयन गर्ने दिनमा आमहडताल आह्वान गरेको थियो । सरकारले दोस्रो चरणको निर्वाचन असार १४ गतेका लागि सारेपछि राजपाले आमहडतालजस्ता विरोधका कार्यक्रम फिर्ता लिएको हो । राजपाका महासचिव केशव झाले उम्मेदवार मनोनयन हुने दिनका लागि आह्वान गरिएको आमहडताल कार्यक्रम तत्कालका लागि स्थगन गरिएको जानकारी दिनुभयो । उम्मेदवारी मनोनयन कार्यक्रम अवरुद्ध गर्न आमहडताल आह्वान गरेका थियौं, चुनाव मिति सरेपछि हडताल स्थगन गरिएको हो, झाले भन्नुभयो । राजपाले गाउँपालिका, नगरपालिका, उपमहानगरपालिका, महानगरपालिकामा अन्तरक्रिया गरी आन्दोलनबारे जागरण गराउने, ती निकायमा विरोधसभा गर्ने, मधेसथरुहटलिम्बुवान क्षेत्रमा चक्काजाम गर्नेजस्ता कार्यक्रम तय गरेको छ । यसअघि मंगलबार राजदूत पुरीले राजपाका शीर्ष नेताहरूलाई स्थानीय निर्वाचनमा जान सुझाव दिनुभएको थियो । लैनचौरस्थित भारतीय राजदूतावास पुगेका राजपाका अध्यक्ष महन्थ ठाकुर, नेता राजेन्द्र महतो, शरत्सिंह भण्डारी, महेन्द्रप्रसाद यादव र अनिलकुमार झालाई मंगलबार राजदूत पुरीले यस्तो सुझाव दिनुभएको हो । राजदूत पुरीले राजपा नेताहरूसँग दोस्रो चरणको स्थानीय चुनावमा सहभागिताबारे जिज्ञासा राख्नुभएको थियो । तपाईंहरू स्थानीय निर्वाचनमा के गर्दै हुनुहुन्छ भन्ने मेरो जिज्ञासासम्म हो, कुनै निर्देशन वा तपाईंहरूको काम कारबाहीमा कुनै प्रकारको सुझाव दिनु होइन', भेटमा राजदूत पुरीले राखेको धारणा उद्धृत गर्दै सहभागी एक नेताले अन्नपूर्णलाई जानकारी दिए । राजदूत पुरीले राजपा नेताहरूलाई भेटेलगत्तै प्रधानमन्त्री पुष्पकमल दाहाल र कांग्रेस सभापति शेरबहादुर देउवासँग पनि छलफल गर्नुभएको ती नेताले बताए । भारतीय राजदूत पुरीसँग करिब दुई घन्टा भएको छलफलमा राजपाका शीर्ष नेताहरूले आफूहरू स्थानीय निर्वाचनविरोधी नभए पनि सत्ता पक्षले ०६४ फागुनमा गरेको आठ बुँदे सम्झौता एवं गत साउनमा भएको तीन बुँदे सम्झौता कार्यान्वयन नगरेकाले आफूहरू आन्दोलनमा जान बाध्य भएको बताएका थिए । भेटमा राजपा नेताहरूले निर्वाचन मिति सारिनु नौलो कुरा नभएको उल्लेख गर्दै आफूहरूको प्रमुख चासो सहमति कार्यान्वयन नै भएको औंल्याएका थिए । संविधान संशोधन, जनसंख्याका आधारमा निर्वाचन क्षेत्र निर्धारण र झुटा मुद्दा खारेज नभएसम्म निर्वाचनमा जान नसक्ने आफूहरूको बटमलाइन राजदूत पुरीलाई स्मरण गरायौं, ती नेताले भेटबारे जानकारी दिँदै भने । मधेस आन्दोलनका क्रममा भएको जनधनको क्षति, राहत र उद्धारका लागि पनि संविधान संशोधन अपरिहार्य रहेकोमा मधेसी नेताले जोड दिएका थिए । राजपा नेता एवं सांसद नरसिंह चौधरीले राजपा नेताहरूले राजदूत पुरीसँग मधेस र मधेसीको मागमा सरकार गम्भीर नभएकाले आफूहरू चुनावमा सहभागी हुन नसकेको धारणा व्यक्त गरेको जानकारी दिनुभयो । उहाँले अन्नपूर्णसँग भन्नुभयो, राजदूत पुरीले हामीलाई चुनावमा सहभागी हुन आग्रह गर्नुभयो ।'"
काठमाडौंका जनप्रतिनिधिले गरे शपथग्रहण,"काठमाडौँ : काठमाडौँ महानगरपालिकाको नवनिर्वाचित प्रमुख, उपप्रमुख र वडा अध्यक्षहरुले पद तथा गोपनीयताको शपथग्रहण गर्नुभएको छ। काठमाडौँ महानगरपालिकाले आज यहाँ आयोजना गरेको प्रमाणपत्र वितरण एवम् शपथग्रहण समारोहमा प्रमुख पदमा निर्वाचित विद्यासुन्दर शाक्य, उपप्रमुख हरिप्रभा खड्गी श्रेष्ठ र ३२ वटै वडाका वडा अध्यक्षले शपथग्रहण गर्नुभएको हो। प्रमुख र उपप्रमुखलाई कामपाको मुख्य निर्वाचन अधिकृत दीपेन्द्र अधिकारीले र वडा अध्यक्ष र सदस्यहरुलाई प्रमुख शाक्यले पद तथा गोपनीयताको शपथग्रहण गराउनुभएको हो। प्रमुख, उपप्रमुख दुवै जनाले नेपाली र नेपाल भाषामा शपथ लिनुभएको छ। कार्यक्रममा प्रमुख शाक्यले निर्वाचनअघि जनतालाई दिएको वचन पूरा गर्नका लागि सबै दलसँग मिलेर काम गर्ने बताउनुभएको छ। उहाँले सुन्दर, समृद्ध र जीवित महानगर स्थापित गर्नु नै आफ्नो कार्यकालको प्रमुख काम रहेको बताउँदै महानगरलाई हेर्नलायक मात्र होइन, बस्नलायक बनाउने प्रतिबद्धता व्यक्त गर्नुभयो। उपप्रमुख खड्गीले राजधानीलाई बस्नयोग्य बनाउनु आफ्नो पहिलो कार्य रहेको भन्दै कामपामा रहेका धार्मिक सम्पदाको संरक्षण गरी पर्यटकीयस्थल बनाउन सबै नगरवासीसँगको सहकार्य निरन्तर आवश्यक पर्नेमा जोड दिनुभयो। कामपाको मुख्य निर्वाचन अधिकृत अधिकारीले निर्वाचनको अवधिभर सहयोग गर्नुहुने सबैलाई धन्यवाद दिँदै नवनिर्वाचित जनप्रतिनिधिलाई सफल कार्यकालको शुभकामना दिनुभयो। कामपाका प्रमुख कार्यकारी अधिकृत ईश्वरराज पौडेलले महानगरवासीको सुन्दर सपना पूरा गर्नका लागि नगरवासीले जनप्रतिनिधि चुनेको हुनाले सोहीअनुरुप कार्य गर्न आवश्यक रहेको धारणा व्यक्त गर्नुभयो। नवनिर्वाचित प्रमुख उपप्रमुखले आजै पदभार ग्रहण गर्नुहुने छ र त्यसपछि नगरसभाको पहिलो बैठक बस्नेछ। रासस"
निर्वाचनअघि प्रधानमन्त्री नफेरौं,"काठमाडौं : राष्ट्रपति विद्यादेवी भण्डारीले निर्वाचनको बीचमा प्रधानमन्त्री फर्ने कार्य नगर्न संसद्मा प्रतिनिधित्वि गर्ने दलहरूलाई सुझाव दिनुभएको छ । उहाँले भन्नुभयो, स्थानीय तहको पहिलो र दोस्रो चरणको निर्वाचनका बीचमा प्रधानमन्त्री बदल्ने कार्य ठीक भएन । एउटै प्रधानमन्त्रीले एकै किसिमको निर्वाचन गर्दा राम्रो हुन्छ । राष्ट्रपति भण्डारीले बुधबार राष्ट्रपति भवन शीतल निवासमा आयोजना गर्नुभएको सर्वदलीय बैठकमा भन्नुभयो, राष्ट्रिय मुद्दामा दलबीच एकता अपरिहार्य छ । चुनावमा तपाईंहरू दलीय नेतृत्व गर्नुहोस् तर राष्ट्रिय मुद्दामा दल होइन, राष्ट्र र जनता हुनुपर्छ । कांग्रेस सभापति शेरबहादुर देउवा, एमाले अध्यक्ष केपी शर्मा ओली, माओवादी केन्द्रका अध्यक्ष पुष्पकमल दाहाल, राष्ट्रिय प्रजातन्त्र पार्टीका अध्यक्ष कमल थापा, राष्ट्रिय जनता पार्टीका नेता राजेन्द्र महतो, फोरम लोकतान्त्रिकका अध्यक्ष विजयकुमार गच्छदार, राष्ट्रिय जनमोर्चा नेपालका अध्यक्ष चित्रबहादुर केसी, नेपाल मजदुर किसान पार्टीका नेता प्रेम सुवाललगायत नेतामाझ राष्ट्रपतिले भन्नुभयो, दलहरूले राष्ट्रिय मुद्दालाई उच्च प्राथमिकता दिनै पर्छ । राष्ट्रपतिको भनाइ उद्धृत गर्दै नेमकिपाका नेता सुवालले अन्नपूर्णसँग भन्नुभयो, तपाईंहरूलाई सहमतिको सरकार गठन गर्न आजै (बुधबार) राति १२ बजेसम्मको सयम सीमा दिएको छु । मलाई आशा छ, तपाईंहरू एक हुनुहुनेछ । कदाचित सहमतीय सरकार गठनका लागि एक हुन नसके पनि राष्ट्रिय मुद्दामा आगामी दिन एक हुँदै अघि बढ्नुहुनेछ । स्थानीय तहको पहिलो र दोस्रोे चरणको निर्वाचनका बीचमा दुई प्रधानमन्त्री ठीक भएन । एउटै प्रधानमन्त्रीले निर्वाचन गराउनु राम्रो हुन्छ। यसले दलबीच एकता र प्रजातान्त्रिक अभ्यासले गतिसमेत लिन्छ, सुवालले राष्ट्रपतिको भनाइ उद्धृत गर्दै भन्नुभयो । राष्ट्रपति भण्डारीले सहमतिको सरकार गठनका लागि दिएको समयलाई सदुपयोग गर्न नेताहरूलाई आग्रह गर्नुुभएको उहाँका प्रमुख स्वकीय सचिव भेषराज अधिकारीले जानकारी दिनुभयो । मुलुकको अवस्था ख्याल गरेर सहमतिको सरकार गठन गर्नुहोस्, राष्ट्रिय सहमतिको सरकार गठन नभए बिहीबारबाट बहुमतीय प्रक्रिया सुरु हुन्छ राष्ट्रपति भण्डारीलाई उद्धृत गर्दै स्वकीय सचिव अधिकारीले जानकारी दिनुभयो । प्रधानमन्त्री दाहालले राजीनामा दिएपछि राष्ट्रपतिले सात दिनभित्र सहमतीय सरकार गठन गर्न आह्वान गर्नुभएको थियो । राष्ट्रपतिको आह्वानको समयसीमा बुधबार सकिँदै छ । यो म्यादभित्र सहमतीय सरकार बन्न नसके संविधानले व्यवस्थापिकासंसद्को तत्काल कायम रहेका सदस्य संख्याको बहुमतका आधारमा प्रधानमन्त्री निर्वाचन गर्ने व्यवस्था गरेको छ । सर्वदलीय बैठकमा कांग्रेस सभापति देउवाले आफूले सहमतीय सरकार गठनका लागि छलफल गर्न मंगलबार बोलाएको बैठकमा एमाले सहभागी नभएको गुनासो गर्नुभएको थियो । प्रधानमन्त्री एवं माओवादी केन्द्रका अध्यक्ष दाहालले देउवाको गुनासोमा जवाफ दिँदै भन्नुभयो, मैले त हिजै पनि भनेको थिएँ, प्रमुख प्रतिपक्ष एमालेलाई हिजोको बैठकमा बोलाउने कांग्रेसको तरिका नै भएन । कांग्रेसले आफ्ना सभापति देउवाको नेतृत्वमा सहमतीय सरकार गठन गर्ने जनाउँदै छलफलमा आउन एमालेलाई पत्र लेखेको थियो । एमाले व्यक्ति पहिल्यै तोकेर सहमति खोज्ने बैठकमा सहभागी नहुने भन्दै अनुपस्थित भएको थियो । राष्ट्रपति भण्डारीसँगको छलफलमा फोरम लोकतान्त्रिकका अध्यक्ष एवं उपप्रधानमन्त्री गच्छदार र राप्रपा नेपालका अध्यक्ष थापाले सहमतीय सरकार गठन गर्न आफूहरू सहयोगी नै रहेको तर सहमति नभए पनि प्रतिपक्षमै बसेर संविधान कार्यान्वयन र मुलुकको हितमा सहयोग गर्न तयार रहेको बताउनुभएको थियो । नेमकिपाका नेता सुवाल, राष्ट्रिय जनमोर्चाका अध्यक्ष केसी र नेकपा मालेका महासचिव सिपी मैनालीले पनि ठूला दलबीच सहमति हुन सके आफूहरू तयार रहेको धारणा व्यक्त गर्नुभएको थियो । राजपाका नेता राजेन्द्र महतोले निर्वाचन सार्नु मात्र पर्याप्त नहुने धारणा व्यक्त गर्दै मधेसका माग पूरा गर्न संविधान संशोधन गर्नुपर्नेमा जोड दिनुभएको थियो ।"
भरतपुर महानगरको १९ नम्बर वडामा फेरि मतदान गर्नुपर्ने कानुनी व्यवस्था,"काठमाडौं : दलका प्रतिनिधिको विवादपछि मतपत्र च्यातिएको चितवनको भरतपुर महानगरपालिका वडा नम्बर १९ मा पुन मतदान गर्नुपर्ने कानुनी व्यवस्था रहेको छ। भरतपुर महानगरका मेयर उम्मेदवार एमालेका देवी ज्ञवाली र माओवादीकांग्रेस गठबन्धनकी रेणु दाहालबीच कडा प्रतिस्पर्धा भएको नतिजा आइरहेका बेला आइतबार राति माओवादी र एमालेका प्रतिनिधिको विवादपछि मतपत्र च्यातिएको थियो। उक्त घटनाको छानबिन गर्न निर्वाचन आयोगले तीन सदस्यीय कार्यदल समेत गठन गरेको थियो। सहन्यायायाधिवक्ता गीताप्रसाद उपाध्याय संयोजक, सहसचिव महेश आचार्य र नेपाल प्रहरीका डीआइजी किरणमान सिंह सदस्य रहेको छानबिन समितिले निर्वाचन आयोगलाई प्रतिवेदन बुझाइसकेको छ। सो प्रतिवेदनका आधारमा निर्वाचन आयोग निर्णय गर्ने चरणमा पुगेको छ।यद्यपी, स्थानीय तह निर्वाचन ऐन, २०७३ ले मतपत्र च्यातिएको अवस्थामा पुनः मतदान गर्नुपर्ने कानुनी व्यवस्था गरेको छ। ऐनको दफा ४९ मा उक्त व्यवस्था समेटिएको छ। निर्वाचन ऐन दफा ४९ को (१) मा भनिएको छ, मतगणना पूरा हुनुभन्दा पहिले कुनै मतदान केन्द्रमा प्रयोग गरिएको मतपत्र, मतपत्र रहेको मतपेटिका निर्वाचन अधिकृतको यिन्त्रणबाट गैरकानुनी तवरले अन्यत्र लगिएमा वा खोलिएमा वा नोक्सान गरिएमा वा तोडफोड गरिएमा वा हराएमा वा दुर्घटनावश नोक्सान भएमा निर्वाचन अधिकृतले मतगणनाको काम स्थगित गरी त्यसको प्रतिवेदन आयोगलाई तुरुन्त दिनु पर्नेछ। ऐनको व्यवस्था अनुसार आइतबार रातिदेखि नै मतगणना स्थगित भएर छानबिन प्रक्रिया समेत सकिएको छ। ४९ कै उपदफमा भनिएको छ, उपदफा (१) बमोजिम मतगणनाको काम स्थगित गरिएपछि आयोगले त्यस्तो मतदान केन्द्रको सम्पूर्ण मतदान अवैध भएको घोषणा गर्नेछ र आयोगको निर्देशनमा निर्वाचन अधिकृतले त्यस्तो मतदान केन्द्रमा पुनः मतदान गर्ने स्थान, मिति र समय यथाशिघ्र तोकी सूचना प्रकाशन गर्ने छ। पुनः मतदानको विपक्षमा र तत्काल मतगणनको पक्षमा एमालेले बिहीबार चितवन बन्दको घोषणा गरेको छ ।"
भारतपुरमा च्यातिएको मतपत्रको रेकर्ड पठाउन निर्वाचन आयोगको निर्देशन,"काठमाडौं : निर्वाचन आयोगले चितवनको भरपुर महानगरपालिका १९ नम्बर वडाको मतगणनाको विवादका कारण च्यातिएको मतपत्रको रेकर्ड पठाउन निर्देशन दिएको छ। छानबिन समितिले मतपत्र च्यातिएको स्थान अर्थात् मतगणना स्थलको प्रत्यक्ष निरीक्षण नगरेको भन्दै आयोगले भरतपुर महानगरका मुख्य निर्वाचन अधिकृतलाई त्यहाँको रेकर्ड पठाउन निर्देशन दिएको आयुक्त नरेन्द्र दाहालले अन्नपूर्णलाई जानकारी दिनुभयो। आयोगले थप रेकर्ड आएपछि मात्र निर्णय गर्ने भएको छ। भरतपुर महानगरको १९ नम्बर वडाको मतगणना प्रक्रियालाई कसरी अगाडि बढाउने भन्ने विषयमा छलफलका लागि बुधबार बसेको बैठकले यस्तो निर्णय गरेको हो। निर्वाचन आयोगले विज्ञप्ति सार्वजनिक गर्दै च्यातिएको मतपत्रको संख्यासहित पूर्ण विवरण ल्याउनु निर्देशन दिएको छ। निर्वाचन आयोगले विज्ञप्तिमा भनेको छ, शिलबन्दी भएको पोको पयाप्त सुरक्षा व्यवस्थासहित सम्भव भएसम्म भरतपुर महानगरपालिकाका प्रमुख, उपप्रमुख र सम्बन्धित वडामा उम्मेदवारी दिएका उम्मेदवार वा निजका एकएक जना प्रतिनिधि, चितवन जिल्लाका प्रमुख जिल्ला अधिकारी एवम् जिल्ला प्रहरी कार्यालयका प्रमुख समेतको रोहवरमा खोली गणनाको क्रममा रहेका मतपत्र मध्ये च्यातिइ नोक्सान भएका पतपत्रको संख्या यकिन गरी प्रतिवेदन पठाउन मुख्य निर्वाचन अधिकृत, भरपुर महानगरपालिका चितवनलाई लेखी पठाउनु। आयोगको विज्ञप्तिको पूर्णपाठ"
उम्मेदवार बन्न ११ शिक्षकको राजीनामा,"बैतडी: स्थानीय तहको चुनावमा उम्मेद्धारी दिन दार्चुलामा ११ जना शिक्षकले राजिनामा दिएका छन्। राजीनामा दिएकामध्ये ६ जना शिक्षकको राजिनामा स्वीकृत भइसकेको र ५ जनाको राजीनामा स्वीकृत हुन बाँकी रहेको जिल्ला शिक्षा कार्यलय दार्चुलाका जिल्ला शिक्षा अधिकारी खगेन्द्र बहादुर सिंहले जानकारी दिनुभयो। उहाँले भन्नुभयो 'राजीनामा दिँदा शिक्षकहरुले अन्य कारण खुलाएपनि उनीहरुले उम्मेद्वार बन्नका लागि राजीनामा दिएको स्पष्ट छ। राजीनामा दिएका शिक्षकहरुमध्ये ६ जनाको राजीनामा स्वीकृत गरिसकेका छौं। ५ जनाको राजीनामा स्वीकृत हुन बाँकी रहेको छ।' राजीनामा दिने शिक्षकहरुमा गोकुलेश्वर माबिका मोहन देव बिस्ट, भागरथी प्राविका मदनसिंह धामी, चौकीझार प्राविका मंगलसिंह धामी, चन्द्राकोट प्राविका उपेन्द्रसिंह कुवर ,लटीनाथ निमाविका पुष्पा अवस्थी, लटिनाथ माविका दलजितसिंह धामी रहेका छन्। यस्तै गौरीलमाण्डौ माविका कुलेन्द्र कार्की र नरेन्द्रसिंह बडाल, महादेब प्राविका दिलीपसिंह डडाल, शंकरपुर माविका शेरसिंह धामी, मालिकार्जुन प्राविका राजमती बमले पनि राजीनामा दिनुभएको छ। राजिनामा दिएपनि स्वीकृत हुन बाकी रहेको जिल्ला शिक्षा कार्यलय दार्चुलाले जनाएको छ। राजीनामा दिएका शिक्षकहरु मध्ये धेरै जसो स्थानीय तहमा उम्मेद्वार समेत बनीसकेका छन्। गोकुलेश्वर माविबाट राजीनामा दिएका शिक्षक मोहनदेव बिष्टले नेकपा माओवादी केन्द्रका तर्फबाट शैल्यशिखर नगरपालिकामा मेयरका लागि उम्मेद्वारी दिनुभएको छ। गोकुलेश्वर बहुमुखी क्याम्पसमा समेत लामो समयमा अध्यापन गराउनुभएका बिष्टले आफूले आर्जन गरेको अनुभव कार्यान्वयनका लागि उम्मेद्वारी दिएको बताउनुभयो। उहाँले भन्नुभयो मैले लामो समय शिक्षण पेशामा रही काम गरे। मैले हाम्रो समाजलाई राम्ररी बुझेको छु। समाजको समुन्नतीका लागि मेरो उम्मेद्वारी हो।' यस्तै शिक्षक दलजीतसिंह धामीले पनि शिक्षकबाट राजीनामा दिए लगत्तै नेकपा माओवादी केन्द्रका तर्फबाट नौगाड गाउँपालिकामा अध्यक्ष पदको उम्मेद्वारी दिनुभएको छ। 'दुर्गम क्षेत्रको विकासका लागि आफूले बाहिर बसेर नहुने भएपछि प्रत्यक्ष राजनीतिमा संलग्न भएर समाजसेवा गर्ने सोच बनाएको हुँ।' उहाँले भन्नुभयो,समाजको तिव्र विकासका 'लागि आफूले बनाएको खाकालाई कार्यान्वयनका लागि राजनीतिमा होमिएको हुँ। राजनीति असल मान्छेहरुको जमात हो भन्ने कुरा देखाउँछु।'"
चुनाव लड्न बैतडीका ११ शिक्षकद्वारा राजीनामा,"बैतडी : स्थानीय तहको चुनावमा उम्मेद्धारी दिन दार्चुलामा ११ जना शिक्षकले राजिनामा दिएका छन् । राजिनामा दिएकामध्ये ६ जना शिक्षकको राजिनामा स्वीकृत भइसकेको र ५ जनाको राजीनामा स्वीकृत हुन बाँकी रहेको जिल्ला शिक्षा कार्यलय दार्चुलाका जिल्ला शिक्षा अधिकारी खगेन्द्र बहादुर सिंहले जानकारी दिनु भयो ।उहाँले भन्नुभयो राजीनामा दिँदा शिक्षकहरुले अन्य कारण खुलाएपनि उनीहरुले उम्मेद्वार बन्नका लागि राजीनामा दिएको स्पष्ट छ । राजीनामा दिएका शिक्षकहरुमध्ये ६ जनाको राजीनामा स्वीकृत गरिसकेका छौं, ५ जनाको राजीनामा स्वीकृत हुन बाँकी रहेको छ ।' गोकुलेश्वर माविका मोहन देव बिस्ट, भागरथी प्राविका मदनसिंह धामी, चौकीझार प्राविका मंगलसिंह धामी, चन्द्राकोट प्राविका उपेन्द्रसिंह कुवर, लटीनाथ निमाविका पुष्पा अवस्थी, लटिनाथ माविका दलजितसिंह धामीले राजीनामा दिनुभएको हो । यस्तै गौरीलमाण्डौ माविका कुलेन्द्र कार्की र नरेन्द्रसिंह बडाल, महादेब प्राविका दिलीपसिंह डडाल, शंकरपुर माविका शेरसिंह धामी, मालिकार्जुन प्राविका राजमती बमले पनि राजीनामा दिनुभएको छ । राजिनामा दिएपनि स्वीकृत हुन बाकी रहेको जिल्ला शिक्षा कार्यलय दार्चुलाले जनाएको छ । राजीनामा दिएका शिक्षकहरु मध्ये धेरै जसो स्थानीय तहमा उम्मेद्वार समेत बनीसकेका छन् । गोकुलेश्वर माविबाट राजीनामा दिएका शिक्षक मोहनदेव बिष्टले नेकपा माओवादी केन्द्रका तर्फबाट शैल्यशिखर नगरपालिकामा मेयरका लागि उम्मेद्वारी दिनुभएको छ । गोकुलेश्वर बहुमुखी क्याम्पसमा समेत लामो समयमा अध्यापन गराउनुभएका बिष्टले आफूले आर्जन गरेको अनुभव कार्यान्वयनका लागि उम्मेद्वारी दिएको बताउनुभयो । उहाँले भन्नुभयो मैले लामो समय शिक्षण पेशामा रही काम गरे । मैले हाम्रो समाजलाई राम्ररी बुझेको छु । समाजको समुन्नतीका लागि मेरो उम्मेद्वारी हो ।' यस्तै शिक्षक दलजीतसिंह धामीले पनि शिक्षकबाट राजीनामा दिए लगत्तै नेकपा माओवादी केन्द्रका तर्फबाट नौगाड गाउँपालिकामा अध्यक्ष पदको उम्मेद्वारी दिनुभएको छ । दुर्गम क्षेत्रको विकासका लागि आफूले बाहिर बसेर नहुने भएपछि प्रत्यक्ष राजनीतिमा संलग्न भएर समाजसेवा गर्ने सोच बनाएको हुँ ।' उहाँले भन्नुभयो,समाजको तिव्र विकासका लागि आफूले बनाएको खाकालाई कार्यान्वयनका लागि राजनीतिमा होमिएको हुँ । राजनीति असल मान्छेहरुको जमात हो भन्ने कुरा देखाउँछु ।'"
चुनावमा जान भारतीय राजदूत पुरीको सुझाव,काठमाडौं : भारतीय राजदूत मञ्जीवसिंह पुरीले राष्ट्रिय जनता पार्टीका नेताहरुलाई स्थानीय तहको दोस्रो चरणको चुनावमा सहभागी हुन सुझाव दिनुभएको छ। पुरीले राजपाका नेताहरुलाई दूतावासमै बोलाएर चुनावमा जान सुझाव दिनुभएको हो । उहाँले निर्वाचनमा जाँदा सहज हुने धारणा राख्नुभएको थियो । र्वाचनलाई आन्दोलनकोरुपमा लैजान राजपाका नेताहरुलाई उहाँको सुझव थियो । दूतावासमा राजपाका अध्यक्ष मण्डलका पाँचजना सदस्यहरु पुगेका थिए ।
नयाँ शक्ति पार्टीले अधिकांश स्थानमा उम्मेदवार टुंग्यायो,"काठमाडौं : असार १४ गते तय गरिएको स्थानीय तहको निर्वाचनका लागि नयाँ शक्ति नेपालले आफ्ना उम्मेदवार तय गरेको छ । नयाँ शक्तिले अछाम, बाजुरा, कञ्चनपुर, अर्घाखाँचीलगायतमा आफ्ना उम्मेदवार टुंग्याएको हो । अछाम जिल्लामा रहेका ४ नगरपालिका र ६ गाउँपालिकामा नयाँ शक्तिले आफ्ना उमेदवार चयन गरेको हो । नयाँ शक्तिका नेता शंकर भण्डारीले पञ्चदेवल विनायक नगरपालिकाको मेयरमा तिर्थ ढकाल, कमलबजार नगरपालिकाको मेयरमा धनबहादुर थापा, साँफेबगर नगरपालिकाको मेयरमा रविन्द्र शाह र मंगलसेन नगरपालिकाको मेयरमा दीपक रावललाई चयन गरिएको बताउनुभयो । यस्तै रामारोशन गाउँपालिकाको अध्यक्षमा टीकाराम खनाल र तुर्माखाँद गाउँपालिकाको अध्यक्षमा दीपेन्द्र चलाउनेलाई चयन गरिएको जनाएको छ । त्यस्तै नयाँ शक्तिले बाजुराको बडीमालिका नगरपालिकाको मेयरमा टेक बहादुर बडुवाल र उपमेयरमा सरस्वती थापालाई अघि सारेको छ । त्रिवेणी नगरपालिकाको मेयरमा चक्र थापा तथा उपमेयरमा मीना खड्का र बुढीनन्दा नगरपालिकाको मेयरमा जयप्रसाद जोशी तथा उपमेयरमा मिनु विकलाई उठाउने निर्णय गरेको संयोजक भण्डारीले जानकारी दिनुभयो । त्यसैगरी बुढिगंगा नगरपालिकामा भने टुङ्गो लगाउन बाकि रहेको छ । नयाँ शक्तिले हिमाली गाउँपालिकाको अध्यक्षमा गैलधन रोकाया र उपाध्यक्षमा रिता रोकाया, स्वामिकार्तिक गाउँपालिकाको अध्यक्षमा अनिता शाही तथा उपाध्यक्षमा लोकेन्द्र बहादुर शाहीलाई उठाउने भएको छ । त्यसैगरी पाण्डव गुफा गाउँपालिकाको अध्यक्षमा नरेन्द्र विक तथा उपाध्यक्षमा भिर्खु सार्की, छेडेदह गाउँपालिकाको अध्यक्षमा टेक सार्की तथा उपाध्यक्षमा उमा बिकलाई छनौट गरेको छ । साथै गौमुल गाउँपालिकाको अध्यक्षमा नवराज जोशी तथा उपाध्यक्षमा जुनकला रोकायालाई छनौट गरेको छ । चारवटा नगरपालिका र पाँच वटा गाउँपालिका रहेको बाजुरा जिल्लाका सम्पूर्ण नगरपालिका तथा गाउँपालिकामा प्रमुख तथ उपप्रमुख पदको उम्मेदवार चयन गरिएको नयाँ शक्ति प्रदेश नम्बर सातका संयोजक लिला भण्डारीले जानकारी दिनुभयो । नयाँ शक्तिले संघीय समाजवादी फोरमले संयुक्त रुपमा घोषणा कञ्चनपुर जिल्लाको स्थानीय तह निर्वाचनको उमेदवार छनोट गरेका छन् । नौ स्थानीय तहको सात नगरपालिका र दुई गाउँपालिका प्रमुख र उपप्रमुखको नामावाली घोषणा गरिएको प्रदेश कार्यालयका सचिव निर्प बोहराले जानकारी दिनुभयो । पुनर्वास नगरपालिकामा मेयर सत्यदेवी चापागाईं (नयाँ शक्ति) तथा उप मेयर जगत सायर (नयाँ शक्ति), बेलौरी नगरपालिकामा मेयर अमर बिष्ट (नयाँ शक्ति) तथा उपमेयर गीता चौधरी (नयाँ शक्ति), बेदकोट नगरपालिकामा मेयर जनक सिं साउद (नयाँ शक्ति) तथा उपमेयर मनु चौधरी (संसफो) को नाम घोषणा गरिएको हो । त्यसै गरी शुक्लाफाँटा नगरपालिकामा मेयर द्वारिका कुँवर (नयाँ शक्ति ) तथा उप मेयर बिस्ने बोहरा (नयाँ शक्ति), भिमदत्त नगरपालिकामा मेयर(माया नेगि (नयाँ शक्ति) तथा उपमेयर गोमती पुजारा (ससफो) रहेका छन् । यस्तै नयाँ शक्तिका यम बहादुर थापा महाकाली नगरपालिकाको मेयर र फोरमकी सरिता सुनारलाई उपमेयरको उमेदवार र कृष्णपुर नगरपालिकाको मेयरमा नयाँ शक्तिका सुन्दर दत्त भट्ट र जमुना रानालाई छनौट गरिएको छ । यस्तै बेलडाँडी गाउँपालिकाको अध्यक्षमा नयाँ शक्तिका शेर सिं पुजारा र उपाध्यक्षमा फोरमकी आरती देवी थापालाई छनौट गरिएको बोहराले जानकारी दिनुभयो । नयाँ शक्ति पार्टीले अर्घाखाँचीमा स्थानीय तहको निर्वाचनको लागि आफ्नो उम्दवारहरुको नाम सार्वजनिक गरेको छ । सन्धिखर्क, भुमिकास्थान र शितगंगा तिन नगरपालिका सहित मालारानी, पाणिनी र छत्रदेव तिन गाउँपालिका गरि कुल ६ स्थानीय तहमा आफ्नो उम्मेदवारहरुको नाम सार्वजनिक गरिएको जिल्ला संयोजक गोकर्ण थापाले जानकारी दिनुभयो । सन्धिखर्क नगरपालिकाको मेयरमा यमुना भुषाल तथा उपमेयरमा टोकबहादुर बलाल, शितगंगा नगरपालिकाको मेयरमा योगेश्वर गिरी तथा उपमेयरमा पेमी गुरुङ र भुमिस्थान नरपालिकाको मेयरमा प्रेम बञ्जाडेको नाम सार्वजनिक गरिएको हो । त्यस्तै मालारानी गाउँपालिकाको अध्यक्षमा जिन्दक खड्का र उपाध्यक्षमा उषा पुरी थापाको उम्मेदवारी रहने भएको छ । यता पाणिनी गाउँपालिको अध्यक्षमा माधव पोखरेल तथा उपाध्यक्षमा लिलावति पाण्डे घिमिरे र छत्रदेव गाउँपालिकाको अध्यक्षमा उज्वल शाहको उमेदवारी रहने संयोजक थापाले जानकारी दिनुभयो।"
मधेसका मतदाता अन्योलमा,"बर्दिबास : राष्ट्रिय जनता पार्टी नेपाल (राजपा) ले प्रदर्शन गरेको लाठी र मसाल जुलुसले महोत्तरीका मतदाता अन्योलमा परेका छन् । महोत्तरीसहित तराईका जिल्लाहरूमा मुख्य दलहरू चुनावी तयारीमा कम्मर कसेर होमिएका बेला मधेसका जिल्लामा राजपा नेपालले थालेको आन्दोलनले तराईमा फेरि हिंसात्मक गतिविधि बढ्ने भन्दै स्थानीय चिन्तित देखिएका छन् । निर्वाचन आयोगले दल दर्ता गरेर निर्वाच चिह्न दिनुपर्ने, जनसंख्याको आधारमा स्थानीय तह बढाउनुपर्ने, दोस्रो स्थानीय निकायको चुनाव हुनुभन्दा पहिले संविधान संशोधन हुनुपर्नेजस्ता माग अघि सारेर राजपाले आन्दोलन थालेको छ । बीस वर्षपछि हुन लागेको स्थानीय निकायको चुनावले नागरिक खुसी भएर कुन पार्टी र कस्ता उम्मेदवारलाई भोट दिने भनेर सोचिरहेका बेला मसाल जुलुस र लाठी जुलुसले फेरि पनि चुनाव नहुने हो कि भन्ने चिन्ता बढेको छ । उम्मेदवारको दाबेदार धेरै भएकाले ठूला दललाई उम्मेदवार छनोट गर्न हम्मेहम्मे परिरहेका बेला राजपाका नेता तथा कार्यकर्ताले भने स्थानीय निर्वाचन कार्यालयमा तालाबन्दी गरेका छन् । राजपाले मसाल बालेर सुरु गरेको आन्दोलन र ठूला दलको चुनावी प्रचारप्रसारले यतिखेर सबैको ध्यान तनेको छ । एकातिर दोस्रो स्थानीय तह चुनावको तयारी र अर्कोतिर आन्दोलनले मतदता अन्योलमा छन्', बर्दिबास नगरपालिका १ का सचेत मतदाता हरिप्रसाद भट्टराईले भन्नुभयो, फेरि पनि स्थानीय तहको चुनाव हुन्छ कि हुँदैन भन्ने आम मानिसमा दुविधा छ । एउटै देशमा एकभागमा चुनाव हुने र अर्को भागमा चुनाव नहुने अवस्थाले संविधान कार्यान्वय पनि चुनौतीपूर्ण बन्दैछ ।' आन्दोलनरत राजपाका जायज माग सम्बोधन गरेर सरकारले मधेसी दललाई पनि चुनावमा ल्याउनुपर्ने वातावरण बनाउनुपर्नेमा उहाँले जोड दिनुभयो । स्थानीय तहको चुनाव गराएर देशलाई निकास र जनतालाई विकासको बाटोमा अघि बढाउनुपर्ने भन्दै भट्टराईले भन्नुभयो, मधेस देशको आधा जनसंख्या ओगटेको ठूलो भाग हो । मधेसलाई पाखा लगाएर चुनाव सफल हुँदैन । सरकारले सफल हुने गरी चुनाव गराउनुपर्छ ।' बर्दिबासका नागरिक अगुवा कुर्महरि सुवेदी भन्नुहुन्छ, सबै दललाई सरकारले चुनावी माहोलमा ल्याउनुपर्छ । जित हार आफ्नो ठाउँमा छ ।' महोत्तरीमा ३ लाख ८ हजार ४ सय ४ मतदाता छन् । मतदताहरू चुनावको पक्षमा रहेको जनहित नन्दलाल माध्यमिक विद्यालय किसाननगरका प्रधानाध्यापक कुमार घिमिरेले बताउनुभयो । मधेसी दलका माग समान्य छन् । दल दर्ता गरे निर्वाचन चिह्न दिनुपर्छ', उहाँले भन्नुभयो, चुनाव हुने वा नहुने अन्योल समाप्त पारेर सरकारले मधेसमा निर्वाचन हुने वातावरण तयार गरोस् ।' नागरिक चुनाव हुन्छ र भोट हालेर जनप्रतिनिधि चुन्ने आस संगालेर बसेको बर्दिबासका मतदाता केदालबहादुर कोइलाको ठम्याइ छ ।"
संसद बैठक भोलि १ बजेसम्म स्थगित,काठमाडौं : प्रमुख प्रतिपक्षी दल नेकपा एमालेको अवरोधपछि व्यवस्थापिका संसद बैठक बिहीबारसम्मका लागि स्थगित भएको छ ।भरतपुर महानगरपालिकाको मतगणना सुचारु गराउन ध्यानाकर्षण गराउँदै एमालेले बुधबारको व्यवस्थापिका संसद बैठक अवरोध गरेको हो । एमालेले संसद अवरोध गरेपछि भोलि जेठ १८ गते बिहीबार १ बजेसम्मका लागि बैठक स्थगित भएको छ । संसदमा बोल्दै नेकपा एमालेका नेता सुरेन्द्र पाण्डेले भरतपुर महानगरपालिकाको मतगणना पुःन सुचारु गर्न ध्यानाकर्षण गराउनुभएको थियो । पाण्डेले भरतपुरमा फेरी चुनाव गराए गलत नजीर बस्ने भएकाले त्यसो नगर्न आग्रह गर्नुभएको थियो । यदी निर्वाचन भए निर्वाचन आयोगले पाँच वर्षसम्म परिणाम नआउने निर्वाचन गराइरहनुपर्ने र हार्ने परिस्थिति आए मतपत्र च्यात्न दल उत्प्रेरित हुने भएकाले घातक हुने बताउनुभयो । च्यातिएका मतपत्र पनि जोडेर हेर्न सकिने आयोगले निर्देशिका बनाएको र त्यसै अनुरुप मतगणना तत्काल सुचारु गर्न आग्रह गर्नुभयो । संसदमा सभामुख ओनसरी घर्तीले प्रतिपक्षको कुरामा आफ्नो ध्यानाकर्षण भएको भन्दै संसद अवरोध नगर्न आग्रह गर्नुभएको थियो ।एमालेका नेताहरु उभिएर विरोध जनाइरहेपछि सभामुख घर्तीले संसद बैठक बिहीबारसम्मका लागि स्थगित गर्नुभएको हो ।
भूमिहीन बादी भन्छन् : बास दिनेलाई भोट,"मंगलसेन : ५० वर्षीया सुपारी बादीले अहिलेसम्म अर्काको घरमै बसेर जीवन गुजारा चलाइरहनुभएको छ । उहाँको पाँचजनाको परिवार अहिले जुन घरमा बसिरहेको छ, त्यो घर उहाँको आफ्नो होइन । सदरमुकाम मंगलसेन५ मा एक घर भाडामा लिएर उहाँको परिवार बसिरहेको छ । उक्त घरको मासिक एक हजार रुपैयाँ भाडा तिर्नुपर्ने उहाँको बाध्यता छ । जसले आफ्नो परिवारलाई ओत लाग्न चाहिने घरबास दिन्छ उसैलाई भोट दिने उहाँको भनाइ छ । चुनावको बेला भोट माग्न त धेरै पार्टीका नेता आउँछन् तर यसपालि जसले घर बनाउन जग्गा दिन्छ उसैलाई भोट दिने सोच बनाएका छौं', सुपारीले सुनाउनुभयो । यसअघि पनि थुप्रै नेताले आफूहरूलाई बासको व्यवस्था मिलाउने आश्वासन दिएको सम्झिँदै सुपारीले यसपटक भने गाउँकै नेता चुनावमा उठेका भन्ने सुनेकाले जसले बादी परिवारलाई बास दिन्छ उसैलाई भोट दिने सल्लाह भएको बताउनुभयो । सम्पत्तिको नाममा एक आना पनि जग्गा नहुँदा कहिले ज्याला मज्दुरी गरेर त कहिले मागेरै उहाँले आफू र छोराछोरीलाई मुस्किलले साँझ बिहानको दुई छाक खाना र नांगो शरीर ढाक्न लुगाफाटोको जोहो गर्नुपरेको शंकर बादीको अवस्था पनि सुपारीको जस्तै छ । सदरमुकाम मंगलसेनमा ज्याला मज्दुरी गरेर छजना परिवारको लालनपालन गरिरहनुभएका उहाँको नाममा एक आना जग्गा पनि छैन । उहाँ पनि अर्काको घर भाडामा लिएर बसिरहनुभएको छ । चुनाव आयो भनेर जति नेता भोट माग्न आए पनि आफूलाई जसले बासको व्यवस्था मिलाउँछ उसैलाई मात्र भोट दिने सल्लाह भएको उहाँले सुनाउनुभयो । मंगलसेन बस्ने पाँच बादी परिवारको कसैको नाममा पनि एक आना जमिन छैन । सबैले मागेर तथा ज्याला मज्दुरी गरेर नै परिवारको लालनपालन गरिरहेका छन् । उनीहरूको पुर्खाको नाममा जमिन नभएको भने होइन । अछामी राजाले सदरमुकाम मंगलसेनमै बादीलाई घडेरीका रूपमा जमिन दिए पनि आफ्ना पुर्खाले बिक्री गरेर खाएको शंकरले सुनाउनुभयो । त्यो बेला अछामी राजाले सँगै ल्याएर राखेका बादी समुदायले राजाको घरमा नाचगान गरेर मनोरञ्जन प्रदान गर्ने काम गर्दै आएका थिए । नाचगान गरेर मनोरञ्जन प्रदान गरेरै पुर्खाले समय बिताए पनि अहिले आफूहरूलाई बाँच्न गारो भएको शंकरले सुनाउनुभयो। अछाममा मंगलसेन, साँफेबगर र विनायक गरी नौ बादी परिवारको बसोबास छ जसमध्ये साँफेबगरमा बस्ने तीन परिवार र विनायकमा बस्ने एक परिवारको नाममा मात्र घरेडी छ भने मंगलसेनमा बस्ने कुनै पनि परिवारको घडेरी छैन । आफ्नो नाममा एक आना पनि जग्गा नहुँदा मंगलसेनमा बसोबास गर्ने बादी परिवार कसैले पनि सरकारले दुई वर्ष पहिले ल्याएको जनता आवास कार्यक्रमबाट लाभ लिन सकेनन् । जनता आवास कार्यक्रममार्फत सरकारले आफ्नो नाममा जग्गा भएका बादी परिवारलाई घर निर्माण गरिदिने कार्यक्रम ल्याए पनि ती पाँच परिवारले उक्त सुबिधा उपभोग गर्न नपाएका हुन् ।"
उम्मेद्वारहरु झण्डा बोकेर लेकतिर,"बैतडी : दार्चुलाको अपिहिमाल गाउँपालिकाका स्थानीय बासिन्दा यार्सा टिप्न लेकतिर लागेपछि गाउँ नै सुनसान बनेका छन् । सबै वडाका नागरिक यही जेठ १ गतेबाट यार्सा टिप्नका लागि लेकतिर लागेपछि गाउँ नै सुनसान बनेका हुन् । अपि हिमाल गाउँपालिकाको घुसा र खण्डेश्वरीका स्थानीयहरु यार्सा टिप्न लेकतिर लागेपछि गाउँमा बुढाबुढी र बालबालिका मात्रै रहेका खण्डेश्वरीका उर्मिला बोहराले बताउनुभयो । उहाँले भन्नुभयो मार्मा क्षेत्रका स्थानीय बासिन्दाको मुख्य आम्दानीको श्रोत यार्सा नै हो । अहिले सबै गाउँलेहरु यार्सा टिप्नका लागि लेकतिर लागेका छन् । अहिले गाउँमा बुढाबुढी र बालबालिकाहरुमात्रै रहेका छन् ।' अपिहिमाल गाउँपालिकाका स्थानीय बासिन्दा अहिले यार्सा संकलनका लागि धरमघर,भकारे, पाताखोला,खरीजाख, लोलु,रोखाप, सतगंगा, चाइमटेला लगायतका ठाउँमा यार्सा संकलनका लागि स्थानीयहरु पुगेका हुन् । जेठको १ गतेदेखि २५ गते यार्सा संकलनका लागि अपिनाम्पा संरक्षण क्षेत्र कार्यालयले अनुमति दिएपछि उनीहरु लेकतिर लागेका हुन् । अहिले गाउँमा सुनसान छ । सबै लेकतिर लागेका छन् । महिना दिनका लागि खानेकुरा तथा बसोबासको प्रबन्ध गरेर स्थानीयहरु लेकतिर पुगेका छन् । स्थानीय शिक्षक करबीरसिंह बोहराले भन्नुभयो एक महिनाको अवधिमा गाउँमा कोही पनि भेटिदैनन् ।' विद्यालयमा शिक्षक मात्रै अभिभावकहरुसंगै छोराछोरी पनि यार्सा संकलनका लागि लेकतिर लागेपछि अपिहिमाल गाउँपालिकाका विद्यालयमा शिक्षक मात्रै रहेका छन् । ससाना बालबालिका बाहेक सबै लेकतिर लागेपछि विद्यालयमा विद्यार्थी आउन छोडेको शिक्षक करबीरसिंह बोहराले बताउनुभयो । उहाँले भन्नुभयो अभिभावकहरुसंगै विद्यार्थीहरु पनि यार्सा संकलनका लागि लेकतिर लागेपछि विद्यालय पनि सुनसान बनेका छन् । हामी शिक्षकहरु मात्रै विद्यालयमा छौं । विद्यार्थीहरु लेकतिर गएका छन् ।' शिक्षक बोहराका अनुसार अपिहिमाल गाउँपालिकामा रहेका १४ ओटा विद्यालयमा कक्षा १३ सम्मका विद्यार्थी मात्रै भेटिने गरेका छन् । माथिल्लो कक्षाका सबै विद्यार्थीहरु यार्सा संकलनका लागि लेकतिर गएका शिक्षक बोहराले बताउनुभयो । उहाँले भन्नुभयो यो क्षेत्रको मुख्य आम्दानीको श्रोत यार्सा नै हो । विद्यार्थीहरु पनि अभिभावकसंगै लेकतिर गएका छन् । यसले पढाईमा भने असर पुग्ने गरेको छ ।' यस्तै व्याँस गाउँपालिकामा रहेका विद्यालयहरु पनि विद्यार्थी विहिन भएका छन् । विद्यार्थीहरु यार्सा टिप्नका लागि अभिभावकहरुसंगै लेकतिर लागेपछि विद्यालय विद्यार्थी विहिन बनेका हुन् । विद्यालय समयमा बालबालिकाहरु एक महिना विद्यालय बाहिर रहँदा उनीहरुको पढाई प्रभावित हुने गरेको शिक्षक करबीरसिंह बोहरले बताउनुभयो । उहाँले भन्नुभयो विद्यार्थीहरु सबै यार्सा संकलनका लागि लेकतिर जान्छन् एक डेढ महिना पढाई डिस्टर्ब हुन्छ । यसले उनीहरुको शैक्षिक उपलब्धिमा गिरावट आउने गरेको छ ।' उम्मेद्वारहरु झण्डा बोकेर लेकतिर दार्चुलाको हिमाली क्षेत्रका बासिन्दा यार्सा संकलनका लागि लेकतिर गएका राजनीतिक दलका उम्मेद्वारहरु पनि प्रचारप्रसारका लागि लेकतिरै लागेका छन् । आफ्ना चुनावी घोषणापत्र सहित उनीहरु लेकतिर लागेका हुन् । स्थानीय बासिन्दा लेकमै भएकाले लेकमै गएर प्रचार प्रसार गर्न थालेको नेकपा माओवादी केन्द्रबाट अपिहिमाल गाउँपालिकाका अध्यक्ष पदका उम्मेद्वार भगतसिंह ठेकरेले बताउनुभयो । उहाँले भन्नुभयोसबै मतदाता लेकमै भएकाले लेकमै आएर प्रचारप्रसार गरिरहेका छौं । मतदाताहरुलाई भोट हाल्ने तरीकाका बारेमा समेत सिकाइरहेका छौं ।' नेपाली कांग्रेसका तर्फबाट अपिहिमाल गाउँपालिकाका अध्यक्ष पदका उम्मेद्वार लोकेन्द्र लोथ्याल पनि आफ्ना कार्यकर्ता सहित लेकमा पुग्नु भएको छ । सबै मतदाता लेकमै छन् । लेकमै चुनावी रणनीतिका बारेमा छलफल गरिरहेका छौं । चुनाव सरेपछि केही दिन अब ढिलो फर्किन्छौं । नत्र आजभोलि फर्कने तयारी गरेका थियौं ।'उहाँले भन्नुभयो लेकमा समेत चुनाव लागेको छ । यार्सा संकलनका साथसाथै आफ्नो गाउँपालिकाको नेतृत्वका बारेमा स्थानीय बासिन्दा छलफल गर्ने गर्दछन् ।' करीब दुई दशकपछि स्थानीय तहको निर्वाचन हुन गइरहेकाले यसमा सबैको सहभागिताका लागि आफूहरुले पहल गरिरहेको एमालेका तर्फबाट अपिहिमाल गाउँपालिकाका अध्यक्ष पदका उम्मेद्वार डिएन घाँजिरेलले बताउनुभयो । उहाँले भन्नुभयो  हामीले लेकमै गएर स्थानीय निर्वाचनको महत्व र स्थानीय बासिन्दाको सहभागिताका बारेमा छलफल गरिरहेका छौं । जेठको अन्तिम साता स्थानीयबासिन्दा लेकबाट फर्किन्छन् । गाउँमा पनि फेरी चुनावका बिषयमा छलफल गर्छौं ।'"
"अरुले पिठो बेचे, हामी चामल त बेचौं : प्रचण्ड","काठमाडौं : प्रधानमन्त्री तथा नेकपा (माओवादी केन्द्र) का अध्यक्ष पुष्पकमल दाहाल प्रचण्ड ले अरुले पिठो बेचेर राजनीति गरे पनि माओवादी केन्द्रले भने चामल बेच्न नसकेको बताउनु भएको छ। नेकपा (माओवादी केन्द्र) संसदीय दलको बैठकमा बोल्दै प्रचण्डले माओवादी सरकारले गरेका कामहरुको प्रचार गर्न र जस लिन नसकिएको बताउनु भएको हो। बुधबार बिहान सिंहदरबारमा बसेको बैठकमा बोल्दै यस्तो बताउनु भएको हो। माओवादी नेतृत्वको सरकारले दुरगामी महत्व राख्ने र इतिहासमा मानक सिद्ध हुने काम गरेको छ। यही अवधिमा लोडसेडिङको अन्त्य भयो, उज्यालो युगको सुरुवात भयो, वर्षाैदेखि रोकिएको १४०० किमीको हुलाकी राजमार्ग हाम्रै पालामा बन्दैछ प्रधानमन्त्री प्रचण्डले भन्नुभयो, हाम्रै पालामा महाकालीमा पुल बन्दैछ, १४ वटा ठूला सडकहरु हाम्रै पालामा बन्दैछन्, फास्ट ट्रयाक शिलान्यास गरेर काम अघि बढी नै सक्यो, बुढीगण्डकी जलासययुक्त आयोजना सुरु हुँदैछ। आफ्नै पालामा आर्थिक वृद्धिदर उच्च भएको दाबी गर्दै प्रधानमन्त्री प्रचण्डले धेरै उपलब्धि माओवादीकै पालामा भए पनि जस लिन नसकेको गुनासो गर्नु भएको छ। आर्थिक वृद्धिदर ७५ पुगेको छ, मूल्य वृद्धि नियन्त्रण भएको छ। इतिहासमै पहिलोपटक संघीयताको प्रयोगमार्फत् सिंहदरबारको अधिकार गाउँ नगरमा पुगेको छ। २० वर्षदेखि रोकिएको स्थानीय निर्वाचन सम्पन्न गरिएको छ, प्रधानमन्त्री प्रचण्डले भन्नुभयो, यति ठूला र इतिहासमै मानक बन्ने काम गरेर पनि हामीले जस लिन सकेका छैनौं। प्रधानमन्त्रीले अरुले काम नै नगरी गफै गरेर चर्चा बटुलेको भन्दै माओवादी सांसदले आफ्नो सरकारले गरेका कामको प्रचार गर्न नसकेको बताउनु भयो। अरुले गफै गरेर चर्चा बटुले, हामीले कामको जस लिन जानेनौं। तपाई सांसदहरु गाउँगाउँ पुगेर माओवादी नेतृत्वको सरकारले गरेका कामको प्रचार गर्नुस्, प्रधानमन्त्रीले थप्नुभयो, जनतालाई बुझाउनुस्। अरुले पिठो बेचे, हामी चामल त बेचौं। प्रधानमन्त्री प्रचण्डले पार्टीका सांसदलाई निर्वाचनलाई सामान्य अर्थमा नलिन आग्रह गर्नुभएको छ। निर्वाचन सामान्य प्राविधिक विषय होइन, यसको ठूलो राजनीतिक महत्व छ। यसभित्र राष्ट्रिय एकता एवं स्वाभिमानको रक्षा गर्ने र हिमाल, पहाड र तराईमधेसको एकता सुदृढ गर्ने आकांक्षा लुकेको छ, प्रधानमन्त्रीले थप्नुभयो। प्रधानमन्त्री प्रचण्डले एकै चरणमा निर्वाचन गर्दा निर्वाचन नै नहुने खतरा रहकाले दुई चरणमा चुनाव गर्नु परेको बाध्यता समेत सुनाउनु भएको छ। उहाँले मुस्लिम समुदायको विशेष पर्व रमजानलाई ख्याल राखेर असार १४ गते दोस्रो चरणको निर्वाचन गर्ने निर्णय भएको समेत प्रष्ट पार्नुभयो। हामी एकै चरणमा निर्वाचन चाहन्थ्यौं। तर, त्यसो गरेको भए निर्वाचन नै नहुने खतरा थियो। सिंगो देशलाई नै निर्वाचनमा लैजाने कुराको ठूलो महत्व छ, प्रधानमन्त्री प्रचण्डले भन्नुभयो, मुस्लिम समुदायको रमजानलाई ख्याल गरेर असार १४ गते चुनाव सार्ने निर्णय गरिएको छ। असार १४ गते हुने दोस्रो चरणको स्थानीय तहको निर्वाचनमा मधेसवादी दल राष्ट्रिय जनाता पार्टी (राजपा) पनि सहभागी हुने प्रधानमन्त्रीले विश्वास व्यक्त गर्नु भएको छ। उहाँले असार १४ को मौसमका विषयमा मौसमविद्सँग पनि परामर्श भएको समेत प्रष्ट पार्नु भएको छ। अब राजपा पनि चुनावमा आउँछ, एमालेका साथीहरुको पनि आलोचनात्मक समर्थन छ। असार १४ को निर्वाचन फेरि सर्दैन, प्रचण्डले भन्नुभयो, चुनाव हुन्छ, मौसमविदहरुसँग पनि राय लिएका कारण मौसमले निर्वाचन प्रभावित हुँदैन भन्ने विश्वास छ। प्रधानमन्त्री प्रचण्डले आफूले राजीनामा दिइसकेको अवस्थामा सहमतीय सरकारका लागि पहल भएको भए पनि सम्भावना सकिएको बताउनु भएको छ। संसदीय दलको बैठकमा प्रचण्डले कांग्रेसको नेतृत्वमा सरकार बन्ने प्रष्ट पार्नुभएको छ। छलफल त जारी छ तर, सहमतीय सरकार तत्काल बनिहाल्ने देखिँदैन, कांग्रेसकै नेतृत्वमा सरकार बन्छ, उहाँले भन्नुभयो। माओवादी संसदीय दलको बैठकमा उपप्रधान एवं अर्थमन्त्री कृष्णबहादुर महराले बजेटबारे सांसदहरुले उठाएका प्रश्नको जवाफ दिनुभएको थियो।"
दोस्रो चरणको चुनाव असार १४ गते हुने,"काठमाडौं : दोस्रो चरणको चुनाव असार १४ गते हुने भएको छ । मन्त्रिपरिषद्को बुधबार बिहान सम्पन्न बैठकले असार ९ गते तय भएको चुनावको मिति सारेर १४ गते दोस्रो चरणको चुनाव गर्ने निर्णय गरेको हो । असार ९ गते मुस्लिम समुदायको रमझान पर्व पर्ने भएकाले असार १४ गते सारिएको प्रधानमन्त्री सचिवालयले जानकारी दिएको छ । सुरुमा दोस्रो चरणको चुनाव जेठ ३१ गते तय गरिएपनि केही दिनअघि मात्र चुनावको मिति सारेर असार ९ गते पुर्याइएको थियो । दोस्रो चरणको चुनाव प्रदेश नम्बर १, २, ५ र ७ मा हुने छ । अन्य ३, ४ र ६ प्रदेशको चुनाव वैशाख ३१ गते नै भइसकेको छ । केही दिनअघिमात्र असार ९ गते चुनावको मिति तय गरिएको थियो । रमजान पर्व पर्ने भएकाले मुस्लिम समुदायले चुनाव सार्नका लागि मंगलबार प्रधानमन्त्रीलाई ज्ञापनपत्र बुझाउँदै ध्यानाकर्षण गराएका थिए । चुनावको मिति सार्ने विषयमा प्रधानमन्त्री पुष्पकमल दाहाल प्रचण्डले मंगलबार नै निर्वाचन आयोगका पदाधिकारीसँग बालुवाटारमा मंगलबार नै छलफल गर्नुभएको थियो । केही दिनअघि मात्र असार ९ गते दोस्रो चरणको चुनावको मिति तोकिएको भए पनि मुस्लिम समुदायको मुख्य पर्व रमजान पर्ने भएकाले निर्वाचनको मिति सार्ने विषयमा मंगलबार बसेको सर्वदलीय बैठकमासमेत छलफल भएको थियो।"
बेल्ट एन्ड रोड' को ब्यवहारिक कार्यान्वयनमा अघि बढौं : ओली,"काठमाडौ : पूर्वप्रधानमन्त्री एवं एमाले अध्यक्ष केपी शर्मा ओलीले चिनियाँ अवधारणा बेल्ट एन्ड रोड' बाट लाभ लिन नेपालले आवश्यक व्यावहारिक कदम चाल्ने बेला आएको बताउनुभएको छ । इन्टरनेशन कन्सर्न सेन्टरले सोमबार आयोजना गरेको ओबिओआर : इन्ह्यान्सिङ् कनेक्टिीभीटी' बिषयक एक दिने सम्मेलनमा अध्यक्ष ओलीले भन्नुभयो बेल्ट एन्ड रोड अवधारणाबाट कसरी लाभ लिने भनेर आवश्यक रणनीति लिने बेला आएको छ । यस अवधारणालाई अर्थपूर्ण ढंगले नेपालमा व्यवहारिक कार्यान्वयन गर्न हामीले अब काम गर्नुपर्छ ।' बेल्ट एन्ड रोड अवधारणा नेपालको आर्थिक विकासका लागि दुरगामी महत्वको रहेको अध्यक्ष ओलीले बताउनुभयो । अघिल्लो महिना हामीले चीनसँग बेल्ट एन्ड रोडमा सहभागि हुन समझदारी पत्रमा हस्ताक्षर गरेंसंगै यसमा हाम्रो सहभागिता सुनिश्चित भएको छ । यो अत्यन्त सकारात्मक कुरा हो । हामी अब कानुनी रुपमा बेल्ट एन्ड रोड अवधारणामा सदस्य बनेका छौँ' उहाँले भन्नुभयो । ओलीले अघिल्लो बर्ष आफ्नो प्रधानमन्त्रीत्व कालमा चिनियाँ राष्ट्रपति सि जिनपिङ्ले अघि बढाएको बेल्ट एन्ड रोड अवधारणामा नेपाल सहभागि हुनेगरी काम अघि बढेको सोही अनुसार अहिलेको सरकारले समझदारी पत्रमा हस्ताक्षर गरेको बताउनुभयो । प्राचीन सिल्क रोडको अवधारलाई चीनले पुर्नताजगी गरी बेल्ट एन्ड रोड अवधारणा ल्याएको र त्यसबाट सीमापार रेल, सडक, जनस्तरको सम्पर्क, लगानी र भौतिक पूर्वाधार विकासमा सहयोग लिन नेपाललाई नयाँ अवसर प्राप्त भएको बताउनुभयो । चीनसँग अघिल्लो बर्ष भएको पारवहन तथा यातायात सम्झौताले नेपालको विकासमा नयाँ अवसरको ढोका खोलेको उल्लेख गर्दै उहाँले अब भारत र चीन दुवै तर्फबाट नेपालले समुन्द्रि मार्गसम्म पहुँच पाउने अवस्था आएको बताउनुभयो । मेरो चीन भ्रमणले चीनसँगको संबन्ध नयाँ उचाईमा पुगेको थियो । पारवहन सम्झौता दुई देशको संबन्धमा ऐतिहासिक कदम थियो' उहाँले भन्नुभयो । हामी अब बलिया दुई छिमेकी मुलुकका बीचमा कुंजिएर बस्नुपर्ने अवस्था छैन । अथवा कुनै एक छिमेकीसंग मात्रै परनिर्भर भएर बस्नुपर्ने अवस्था छैन' ओलीले भन्नुभयो । कार्यक्रममा कांग्रेसका नेता डा रामशरण महतले चीनले अघि बढाएको बेल्ट एन्ड रोड अवधारणामा सक्रिय सहभागि भई नेपालले प्रचुर लाभ लिने अवसर रहेको बताउनुभयो । प्राचीन कालमा चिनियाँ सिल्क रोडमा नेपालका कालिगण्डकी करिडोर लगायत ब्यापारिक मार्गका रुपमा रहेका थिए । चीनको तिब्बतबाट नेपाल हुंदै ब्रिटिस भारतसम्म ब्यापार हुने गरेको थियो' महतले भन्नुभयो प्राचीन सिल्क रोडको अवतारका रुपमा चीनले यतिबेला अघि बढाएको बेल्ट एन्ड रोड अवधारणाले नेपाललाई चीन र एसियाबीचको ब्यापार बिन्दुका रुपमा विकास गर्न मार्ग प्रशशस्त गरेको छ ।' पूर्व अर्थमन्त्री समेत रहुनुभएका डा महतले बेल्ट एन्ड रोड अवधारणा विश्वमा शान्ति, कनेक्टिीभीटि प्रबर्धन, भौतिक पूर्वाधार विकास, प्रबिधि हस्तान्तरण र ज्ञान आदान प्रदान गर्नका लागि नयाँ अवसर रहेको बताउनुभयो । नेपाल क्षेत्रीय र विश्वब्यापी रुपमा विकासमा पछि परेको बताउँदै उहाँले नेपाललाई अतिकमविकसित भूपरिबेष्ठित मुलुकबाट विकाशशील मुलुकमा परिणत गर्न बेल्ट एन्ड रोड महत्वपूर्ण रहेको बताउनुभयो । सो अवसरमा चीनको हेवेई विश्वबिद्यालयका प्राध्यापक झाङ् सुबिनले नेपाल चिनियाँ अवधारणा बेल्ट एन्ड रोड अवधारणामा सदस्य बन्नु उत्साहजनक रहेको बताउनुभयो । यसले नेपाल र चीनबीचको संबन्धमा नयाँ आधार खडा गरेको छ' उहाँले भन्नुभयो अब ओबिओआर अन्र्तगत कसरी पूर्वाधार विकासका परियोजना छनोट गरी चीनको सहयोग लिने भन्नेबारे एउटा बिशेष प्रभावकारी सरकारी संयन्त्र बनाउन बनाउन म नेपाललाई सुझाव दिन्छु ।' पूर्वराजदूत हिरन्यलाल श्रेष्ठले नेपालले बेल्ट एन्ड रोड अवधारणाबाट चीन र विश्वसंग रेल र सडकबाट कनेक्टिीभीटी बढाउने नयाँ अवसर आएको बताउनुभयो । हामी अब चीनियाँ समुन्द्री बन्दरगाह हुंदै मध्य एसिया, युरोप र अफ्रिकासम्म ब्यापार गर्र्ने अवसर आएको छ' उहाँले भन्नुभयो भारतमा मात्र निर्भर हुनुपर्ने अवस्था छैन । अब भारतले फेरी नाकाबन्दी गरेर नेपाललाई समस्यामा पार्ने अवस्था अब छैन ।' उहाँले भारत पनि चीनको बेल्ट एन्ड रोड अवधारणामा चाँडै सहभागि हुने दाबी गर्नुभयो । पूर्वराजदूत डा दिनेश भट्टराईले चीनले अघि बढाएको बेल्ट एन्ड रोड अवधारणामा नेपाल सदस्य बन्नु खुशीको बिषय रहेको बताउनुभयो । बेल्ट एन्ड रोड अवधारणाअनुशार चिनियाँ रेल नेपालतर्फ विस्तार हुने क्रममा रहेको बताउँदै उहाँले चीनबाट नेपालतर्फ एकतर्फी ब्यापार हुने तर नेपालबाट चीनतिर ब्यापार नहुने अवस्था आउन नहुने बताउनुभयो । नेपालका उत्पादन पनि चीनतिर निर्यात हुने वातावरण बन्नु आवश्यक छ' उहाँले भन्नुभयो । एमाले नेता प्रदीप ज्ञवालीले भारतले संबिधान जारी भएपछि नाकाबन्दी गर्दा जनताले पीडा झेल्नु परेको बताउँदै चिनियाँ अवधारणा बेल्ट एन्ड रोड अवधारणामा सदस्य बनेसंगै अब नेपाल भारतमा मात्र नेपाल परनिर्भर भएर रहनुपर्ने अवस्था नरहेको बताउनुभयो । बेल्ट एन्ड रोड अवधारणाबाट हामी रेल, सडक लगायत पूर्वाधार विकासमा चिनियाँ लगानी भित्र्याउन सक्छौँ' उहाँले भन्नुभयो हामी भूपरिबेष्ठित मुलुक भएर बस्नुपर्ने अवस्था रहनेछैन ।'"
"सहमतीय सरकार गठनको समयसीमा सकिदै, राष्ट्रपतिद्वारा दलहरुसँग परामर्श","काठमाडौँ: राष्ट्रपति विद्यादेवी भण्डारीले राष्ट्रिय सहमतिको सरकार गठनका विषयमा जानकारी लिई र दलहरुसँग परामर्श गर्नुभएको छ। राष्ट्रपति भण्डारीले आयोजना गर्नुभएको सर्वदलीय बैठकमा सहमतिको सरकार गठनका लागि आज अन्तिम दिन भएकाले यसलाई सदुपयोग गर्न आग्रह गर्नुभएको उहाँका प्रमुख स्वकीय सचिव भेषराज अधिकारीले जानकारी दिनुभयो। मुलुकको अवस्था ख्याल गरेर सहमतिको सरकार गठन गर्नुस्, राष्ट्रिय सहमतिको सरकार गठनको आजको दिनलाई सदुपयोग गर्नुस्, राष्ट्रिय सहमतिका सरकार गठन नभए भोलिबाट बहुमतीय प्रक्रिया सुरु हुन्छराष्ट्रपति भण्डारीले भन्नुभएको स्वकीय सचिव अधिकारीले जानकारी दिनुभयो। दलका नेताले राष्ट्रिय सहमतिको सरकारका लागि आफूहरुले आज रातिसम्म सक्दो प्रयास गर्ने बताउनुभएको थियो। शीलतनिवासस्थित राष्ट्रपति कार्यालयमा भएको सो सर्वदलीय बैठकमा प्रधानमन्त्री पुष्पकमल दाहाल 'प्रचण्ड', नेपाली काँग्रेसका सभापति शेरबहादुर देउवा, नेकपा (एमाले)का अध्यक्ष केपी शर्मा ओली, माओवादी नेता टोपबहादुर रायमाझी, राष्ट्रिय प्रजातन्त्र पार्टीका अध्यक्ष कमल थापा हुनुहुन्थ्यो। त्यसैगरी, बैठकमा राष्ट्रिय जनता पार्टी (राजपा) नेपालका नेता राजेन्द्र महतो, नेपाल लोकतान्त्रिक फोरमका अध्यक्ष विजयकुमार गच्छदार, नेपाल मजदुर किसान पार्टीका नेता सुनिल प्रजापति, सङ्घीय समाजवादी फोरमका नेता राजेन्द्र श्रेष्ठ, राष्ट्रिय जनमोर्चा नेपालका अध्यक्ष चित्रबहादुर केसी हुनुहुन्थ्यो । प्रधानमन्त्री दाहालले पदबाट राजीनामा दिएपछि राष्ट्रपतिले नेपालको संविधानको धारा २९८ को उपधारा (२) बमोजिम सात दिनभित्र सहमतीय सरकार गठन गर्न आह्वान गर्नुभएको हो। जुन सहमतिको सरकारको पहल गर्ने समय आज सकिँदैछ। तोकिएको म्यादभित्र सहमतीय सरकार बन्न नसकेमा संविधानको धारा २९८ को उपधारा (३) अनुसार व्यवस्थापिकासंसद्को तत्काल कायम रहेका सदस्य सङ्ख्याकोे बहुमतको आधारमा प्रधानमन्त्री निर्वाचन गर्ने संवैधानिक व्यवस्था छ। रासस"

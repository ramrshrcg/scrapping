शीर्षक,विवरण
ठगिएका युवा,"पहिलो चरणको संघप्रदेश चुनाव सकिएर दोस्रो चरण आउनै लाग्दा अवसरका लागि बिदेसिने युवाको संख्या हजारौं छ । मुलुकको भविष्य निर्धारण गर्न महत्वपूर्ण भनिएको चुनावलाई समेत बेवास्ता गर्दै विदेश लागिरहेको युवाको लस्करले लोकतन्त्र र समग्र राज्यलाई व्यंग्य गरिरहेजस्तो लाग्छ । चालु आर्थिक वर्ष ०७४७५ को चार महिना, साउनदेखि कात्तिकसम्म आफू ठगिएको भन्दै ७ सय ९४ युवाले वैदेशिक रोजगार विभागमा उजुरी दिएका छन् । वैदेशिक रोजगारीमा गएका र जाने तयारीमा रहेकाहरूले ठगिएको भन्दै उजुरी दिएका हुन् । विभागका अनुसार यसरी उजुरी दिनेको संख्या बढ्दै गएको छ । रोजगारीका लागि दैनिक १ हजार ५ सय भन्दा बढी युवा विदेश जाने गरेका छन् । चालु आवको चार महिनामा मात्रै डेढ लाखभन्दा बढी युवा विदेश गइसकेका छन् । व्यक्तिगत ठगीका बढी उजुरीमा विद्यार्थीलाई बाहिर पढाउन पठाउने वैदेशिक शिक्षा परामर्शदाता (कन्सल्टेन्सी)हरूबाट ठगिएका बढी छन् । सबै ठगिएकाहरू उजुरी गर्ने झन्झटमा फस्न नचाहने हुनाले वास्तवमै ठगिएकाहरू योभन्दा धेरै बढी छन् । मुलुकमा बेरोजगारीको अवस्था भयावह छ । सरकारी आँकडामा बेरोजगारी ३ प्रतिशतभन्दा कम देखाइएको भए पनि बेरोजगारी त्योभन्दा धेरै बढी हुन सक्ने श्रम क्षेत्रमा काम गर्ने अन्तर्राष्ट्रिय संस्थाहरूले जनाएका छन् । रोजगारी नै पाए पनि युवाहरूले सुरक्षित जीवनयापन गर्न सक्ने अवस्था छैन । त्यसैले लाखौं संख्यामा नेपाली युवा वैदेशिक रोजगारीका लागि जान बाध्य भएका छन् । तिनीहरूले पठाएको विप्रेषण(रेमिट्यान्स)ले उनीहरूको परिवारको भरणपोषण मात्र गरेको छैन, मुलुकको अर्थतन्त्रलाई समेत धानेको छ । नेपालको कुल गार्हस्थ उत्पादन, कुल राष्ट्रिय आय, विदेशी मुद्रा सञ्चितीजस्ता महत्वपूर्ण आर्थिक सूचकांकमा विप्रेषणको अत्यन्त ठूलो योगदान छ । विप्रेषणको विकल्प नेपाली अर्थतन्त्रमा अहिलेलाई देखिएको छैन । चुनावलाई केन्द्रित गरेर दलले जारी गरेका घोषणापत्रमा युवाका लागि आकर्षक योजना छन् । सत्तारुढ कांग्रेसको घोषणापत्रमा युवाबारे नसमेटिएका विषय भेट्टाउन गाह्रो छ । उक्त दलको घोषणापत्रमा युवामा उद्यमशीलता प्रोत्साहन गरी स्वरोजगारीका विभिन्न कार्यक्रम ल्याउने उल्लेख छ। बिदेसिएका युवाले पठाएको विप्रेषणको उपयोगका आकर्षक उपाय पनि घोषणापत्रमा उल्लेख गरिएका छन् । वाम गठबन्धनले उद्यमशीलता वृद्धि गरी युवालाई स्वरोजगारतर्फ आकर्षित गरिने र शिक्षित र दक्ष युवालाई देशभित्रै उच्च पारि श्रमिक आधारित रोजगारी सिर्जना गरिने घोषणापत्रमा जनाएको छ । अरू दलका घोषणापत्रमा पनि युवाबारे यस्तै आकर्षक योजना छन् । संविधानले रोजगारीलाई मौलिक हकका रूपमा व्याख्या गर्दै राष्ट्रिय विकासमा युवा सहभागिता बढाउने उल्लेख गरेको छ । युवाको सशक्तीकरणका लागि शिक्षा, स्वास्थ्य, रोजगारीलगायत क्षेत्रमा विशेष अवसर प्रदान गर्दै राज्यको सर्वांगीण विकासमा योगदानमा सहयोग गर्ने संविधानमा उल्लेख छ । राष्ट्रिय युवा नीति २०७२ले कुल जनसंख्याको ४०३ प्रतिशत रहेका युवालाई नेपालको संविधानले दिएका अधिकार सुनिश्चित गर्नेतर्फ युवा तथा खेलकुद मन्त्रालय प्रतिबद्ध भएर लाग्ने बताएको छ । संविधान, दलका घोषणापत्र र राष्ट्रिय युवा नीतिमा जे आदर्श उल्लेख गरिए पनि राज्यले युवालाई उच्चस्तरको शिक्षा र रोजगारी दिन सकेको छैन । स्वरोजगार र उद्यमशीलता विकास पनि कागजमै सीमित भएको देखिएको छ । राजनीतिक र सामाजिक अस्थिरताका कारण युवा विदेश पलायन हुन बाध्य छन् । राष्ट्रनिर्माणका लागि प्रयोग गरिनुपर्ने युवा विदेश जान बाध्य हुनुपर्ने र त्यसक्रममा उनीहरू ठगिनु राज्यले नै शरम मान्नुपर्ने विषय हो । यसका लागि सरकारी तवरबाटै संयन्त्र बन्न र सक्रिय प्रयास हुन जरुरी छ ।"
"अपडेटः गगन थापाको घरदैलो कार्यक्रममा विस्फोट, थापासहित ९ घाइते",काठमाडौं : चुनावी प्रचारका क्रममा अज्ञात समूहको विस्फोटमा परी काठमाडौं क्षेत्र नम्बर ४ का उम्मेदवार गगन थापासहित ९ जना घाइते भएका छन्। सोमबार बिहान चपली हाइटमा घरदैलो कार्यक्रम चलिरहँदा विस्फोट भएको थियो। विस्फोटमा उम्मेदवार थापालाई तीनवटा छर्रा लागेको र उनीसहितका घाइतेहरूलाई उपचारका लागि शिक्षण अस्पताल लगिएको महानगरीय प्रहरी कार्यालयका प्रमुख एवं अतिरिक्त प्रहरी महानिरीक्षक जयबहादुर चन्दले अन्नपूर्णलाई बताए। काठमाडौं क्षेत्र नम्बर ४ का उम्मेदवार गगन थापको घरदैलो कार्यक्रममा बम विस्फोट भएको छ। सोमबार बिहान चुनाव प्रचारका क्रममा चपली हाइट पुगेका गगनसहित कांग्रेसका नेता कार्यकर्ता घरदैलो कार्यक्रममा व्यस्त रहेका बेला बम विस्फोट भएको प्रहरे जनाएको छ। घटनाबारे विस्तृत विवरण प्राप्त हुन बाँकी छ।
राति १२ बजेदेखि तीन दिन सीमा नाका बन्द,नेपालगन्जः प्रतिनिधि र प्रदेशसभा सदस्य निर्वाचनका लागि बाँके जिल्लाको नेपालभारत सीमा नाका सोमबार राति १२ बजेदेखि बन्द हुने भएको छ। दुई मुलुकका सीमा सुरक्षा पदाधिकारीको बैठकमा गरिएको सहमतिअनुसार मंसिर २१ गतेसम्म जिल्लासँग जोडिएका सबै सीमा क्षेत्र बन्द गरिने प्रमुख जिल्ला अधिकारी रमेशकुमार केसीले जानकारी दिए। उनका अनुसार त्यस अवधिभर जिल्लाका राधापुरदेखि सुइया बघौडासम्मको ६५ किमी क्षेत्रअन्तर्गतका सबै साना र ठूला सीमा क्षेत्रबाट सवारी साधन र पैदलयात्रीको आवागमनमा समेत बन्देज लगाइएको छ।
जितको दोस्रो दौडमा खगराज भर्सेस यज्ञबहादुर,"पोखरा : पार्टीको जिल्ला नेतृत्व सम्हालेको अनुभव। एकएकपटक चुनाव जितेको र मन्त्री भएको अर्काे समानता पनि। एकजना बहालवाला कानुनमन्त्री अर्काचाहिँ पूर्वस्वास्थ्यमन्त्री। कास्कीबाट प्रतिनिधि सभा निर्वाचन क्षेत्र नम्बर १ मा प्रतिस्पर्धाका लागि उभिएका कांग्रेसका यज्ञबहादुर थापा र खगराज अधिकारी दोस्रोपटक आमनेसामने छन्। जसले जिते पनि उनीहरुको विजयको दोस्रो अनुभव हुनेछ। यसअघि उनीहरु दुवैले एकैसाथ २०६४ सालमा माओवादी उम्मेदवार देव गुरुङसँग हार व्यहोरेका थिए। यो क्षेत्रमा उनीहरूसहित पूर्वस्वास्थ्य मन्त्री अधिकारी २०५१ मा कांग्रेसका तारानाथ रानाभाटलाई हराएर पहिलोपटक सांसद भएका थिए। २०६४ मा कांग्रेसका थापा देव गुरुङसँगको प्रतिस्पर्धामा तेस्रो भए पनि २०७० मा एमालेका मानबहादुर जिसीलाई झिनो अन्तरले हराएपछि सांसद र अहिले कानुनमन्त्री भए। थापा सांसदका लागि दोस्रोपटक चुनावी मैदानमा छन् भने अधिकारीको यो पाँचो खेप हो। २०४८ मा कांग्रेसका रानाभाटसँग हारेका उनले २०५१ मा साटो फेरे तर २०५६ भने फेरि उनैसँग हारे। यी दुई उम्मेदवारबीचको अर्काे समानता एमाले अध्यक्ष केपी ओलीसँग जोडिन्छ। ओलीसँगै जेल बस्दादेखिको आत्मीय सम्बन्ध अधिकारीसँग छ। विपक्षी पार्टीकै भए पनि थापासँग समेत ओलीसँगै जेल बसेको अनुभवचाहिँ छ। भाषणका लागि दुवै नेता अति खरो मानिन्छन्। कम्युनिस्ट सिद्धान्तको कटु आलोचना गर्न सिपालु थापाको कार्यकर्ता माझ सरल नेताको छवि छ। विपक्षीको सातो उडाउन सक्ने गरी खरो र प्रखर वक्ता अधिकारी उत्तिकै बौद्धिक मानिन्छन्, र कार्यकर्ताको विश्वसनीय अभिभावक पनि हुन्। चुनावी प्रतिस्पर्धामा भने दुवैले एकापसको उछितो काढेका छैनन्। आआफ्नै एजेन्डा उरालिरहेका छन्। एमालेका अधिकारीले ह्याट्स को नारा दिएका छन्। हाइराइज आवासीय भवनहरु र हाइड्रो पावर, एग्रिकल्चर, टुरिजम र स्पोर्टस् उनको ह्याट्स नारामा समेटिएको छ। अझ उनी आफू स्वास्थ्य मन्त्री हुँदा गरेका कामको फेहरिस्त पनि प्रस्तुत गर्छन्। भन्छन्, सबै नेपालीको स्वास्थ्य बिमाको कार्यक्रम लागु गरें, अब कुनै नेपालीले उपचार गर्न नपाएर मर्नुपर्दैन। पश्चिमाञ्चल क्षेत्रीय अस्पताललाई पोखरा स्वास्थ्य विज्ञान प्रतिस्ठान बनाएको, सिसुवा प्राथमिक स्वास्थ्य केन्द्रलाई स्तरोन्नति गरेको, मुलुकभरका २ हजार २ सय ५ उपस्वास्थ्य चौकीलाई स्वास्थ्य चौकी बनाएको, पोलियो उन्मूलन गरेको, कास्कीकै थुम्सीकोटमा प्राथमिक स्वास्थ्य केन्द्र स्थापना गरेको, अर्मला र बाटुलेचौरका स्वास्थ्य चौकीको स्तरोन्नति गरेको लगायत उनको भनाइ छ। उनी आफ्नै पालादेखि ७० थरी औषधि निशुल्क उपलब्ध गराउने नीति ल्याएको पनि बताउँछन्। कांग्रेसका थापा आफू सांसद भएर निर्वाचन पूर्वाधार विकास र संसद विकास कोषमार्फत गाउँगाउँमा विकास निर्माणमा योगदान गरेर धेरैको मन जित्न सकेको विश्वासमा छन्। निर्वाचन जितिसकेर गाउँ नफर्कने चलन विपरीत आफू सधैं मतदाताकहाँ फर्किरहेको हुँदा पनि फेरि चुनाव जित्ने अर्काे आधार उनी देखिरहेका छन्। कानुन मन्त्रीका हैसियतले निर्वाचनका लागि आवश्यक कानुन ल्याउन सक्नु, बेलामा निर्वाचन गराउन मन्त्रीका हैसियतले योगदान गर्नुलाई पनि उनले आफ्नो सबल पक्षका रुपमा व्याख्या गरेका छन्। भन्छन्, हिजो संविधान बनाउन गएको थिएँ, संविधान बनाउन योगदान गरें, अब समृद्धिका लागि र विकासका लागि योगदान गर्छु। मादी र रुपा गाउँपालिका तथा पोखरा महानगरपालिकाका १०, १२, १३, १४, २६, २७, २८, २९, ३०, ३१ र ३२ नम्बर वडा कास्कीको प्रतिनिधि सभा निर्वाचन क्षेत्र नम्बर १ मा छन्। स्थानीय तह निर्वाचनमा मादी र रुपामा एमालेले अध्यक्षसहित बहुमत पदमा विजय हाँसिल गरेको थियो। महानगरका ११ वटा वडामध्ये ३ वटामा मात्रै कांग्रेसले जितेको थियो। यो निर्वाचन क्षेत्रमा ९६ हजार मतदाता छन्। २०१५ सालयता कास्कीबाट मन्त्रिपरिषद सदस्य (फुलमन्त्री) बन्नेको संख्या केवल ५ छ। त्यसमध्ये ४ जना कास्की क्षेत्र नम्बर १ कै हुन्। तीमध्ये पनि खगराज अधिकारीबाहेक सबैजना कानुनी मन्त्रीमात्रै भएका छन्। तारानाथ रानाभाट, देव गुरुङ र यज्ञबहादुर थापाले त्यो जिम्मेवारी सम्हाल्न पाए। २०१५ सालमै कास्कीका मीनबहादुर गुरुङ बिपी कोइराला नेतृत्व सरकारमा रक्षा सहायक मन्त्री भएका थिए। त्यसयता मन्त्री भएका गणेश शेरचन, लक्ष्यबहादुर गुरुङ, उत्तम पुन, महादेव गुरुङ, हरि पाण्डे, प्रकाश गुरुङ र तुलबहादुर गुरुङ राज्य वा सहायक मन्त्रीमात्रै बन्न सके। पुष्पकमल दाहालले दोस्रोपटक नेतृत्व गरेको सरकारमा अखण्ड नेपाल पार्टीको कुमार खड्का भने महिला तथा बालबालिका मन्त्री भए। उनी कास्की क्षेत्र नं २ का बासिन्दा हुन्। अखण्ड पार्टीको समानुपातिक सूचीबाट १ जनामात्रै सांसद बन्न पाउँदा उनले मन्त्रीसमेत पड्काउन भ्याए।"
थारू मन्त्रीबीच रोचक प्रतिस्पर्धा,"धनगढी : कैलाली ३ थारू बाहुल्य क्षेत्र हो । यो क्षेत्रमा यसपालि थारू समुदायकै दुई पूर्वमन्त्रीबीच रोचक प्रतिस्पर्धा भइरहेको छ ।वाम गठबन्धनबाट माओवादी केन्द्रका गौरीशंकर चौधरी र लोकतान्त्रिक गठबन्धनबाट रामजनम चौधरी चुनावी मैदानमा छन् । गौरीशंकर पूर्व कृषिमन्त्री हुन् भने रामजनम पनि पटकपटक मन्त्री भइसकेका छन् । एउटै समुदायका दुई मन्त्रीबीचको प्रतिस्पर्धा रोचक देखिएको छ, क्षेत्र नम्बर ४ को घोडाघोडी नगरपालिकाका अम्बादत्त पाण्डेले भने । रामजनम चौधरी २०६४ सालमा कांग्रेसले टिकट नदिएको भन्दै रामजनम विजय गच्छदारको पार्टीमा गएर समानुपातिक सभासद बनेका थिए । पुराना कांग्रेसी राजमजनम यसपालि कांग्रेसमै फर्किएका हुन् । कांग्रेसमा रहेका बेला पनि रामजनम चौधरी त्यो क्षेत्रको हिरो हुन् । उनले २०४८ को आमनिर्वाचन, २०५१ सालको मध्यावधि र २०५६ सालको आमनिर्वाचनमा कांग्रेसका तर्फबाट अनवरत जिते । २०६४ सालको संविधानसभा निर्वाचनमा प्रत्यक्ष चुनाव नलडे पनि रामजनम समानुपातिकमा सभासद चुनिए । झन् २०७० सालको निर्वाचनमा उनले कांग्रेसका आफ्नै सहयात्री नारायणदत्त मि श्रलाई ११ सय मतान्तरले पराजित गर्दै सभासद जिते । मैले क्षेत्र ३ का लागि धेरै काम गरेको छु, त्यहाँको हिँड्न नसक्ने बाटोमा ग्राभेल गरेको छु, केही सडक अहिले कालोपत्रेको योजनामा परेका छन्, उनले भने । वाम गठबन्धनका उम्मेदवार गौरीशंकर चौधरी तत्कालीन नेकपा माओवादीले थालेको जनयुद्धमा जनमुक्ति सेनाका कमान्डर हुन् । २०७० सालको निर्वाचनमा कैलाली ५ बाट लेखराज भट्टसहित सुदूरपश्चिममा कोही पनि नजितेका बेला गौरीशंकरले मात्रै साविकको क्षेत्र ४ बाट चुनाव जितेका थिए । सुदूरपश्चिममा एक सिट पनि माओवादीले नजितेका बेला कैलालीबाट जित्ने एक्लो व्यक्ति हुँ, यसपालि त झन् वाम गठबन्धन भएको छ । मेरो जित निश्चित छ, उनले भने । कैलाली ३ मा वाम गठबन्धनबाट पूर्वकृषिमन्त्री गौरीशंकर चौधरी र लोकतान्त्रिक रामजनम चौधरी चुनावी मैदानमा छन् । कैलाली ३ मा घोडाघोडी नगरपालिका पूरै, भजनी नगरपालिकाका १, २, ३, ४, ५, ७, र ९ तथा कैलारी गाउँपालिकाका १, २, ३, ४, ५, ७ र ८ परेका छन् । यहाँ ४७ हजार ८९२ जना मतदाता छन्, तीमध्ये ५५ देखि ६० प्रतिशत थारू नै छन् । रामजनमले थरुहट आन्दोलनपछि चटक्क आन्दोलन छोडेकाले पनि उहाँको मतदातामाझ त्यत्ति राम्रो हुन सकेको छैन, गौरीशंकरको आरोप छ । टीकापुर घटनामा २५ जना जेलमा छन् । उनकै पार्टीका केन्द्रीय सदस्य लक्ष्मण थारू पनि कैलाली कारागारमा छन् । फोरम लोकतान्त्रिक कांग्रेसमा विलय भए पनि लक्ष्मण थारू राजपामा गएका छन् । यसले पनि रामजनमप्रति थारुको सेन्टमेन्ट कम हुने आंकलन गर्न थालिएको छ । तर रामजनम भने थरुहट आन्दोलनमा आफ्नो पूर्ण सहभागिता रहेको र सरकारमा गएका बेला हरसम्भव प्रयास गरेको दाबी गर्छन् । सरकारमा गएका बेला पनि हामीले जेलमा भएकालाई छुटाउन धेरै प्रयास गर्यौं । टीकापुर घटनामा क्षतिपूर्ति दिलाउन सफल भयौं, उनको तर्क छ । स्थानीय तहको मत परिणाम हेर्ने हो भने बाम गठबन्धन झन्डै साढे पाँच हजार मतले अगाडि छ । हामी संगठनकै भोटमा साढे पाँच हजारले अगाडि छौं, त्यो पनि जित्ने आधार हो, गौरीशंकरले भने।"
कांग्रेसको बहुमत आउने देखेर एमाले तर्सियो: देउवा,"डडेल्धुरा: प्रधानमन्त्री शेरबहादुर देउवाले नेपाली जनताले सात दशक देखि संघर्ष गरेर ल्याएको लोकतन्त्र र त्यसलाई संस्थागत गरेको समावेशी संविधान खारेज गर्न बाम गठबन्धन लागेको टिप्पणी गरेका छन्। प्रतिनिधि तथा प्रदेशसभाका लागि चुनाव प्रचारप्रसारको क्रममा गृह जिल्ला डडेल्धुरा पुगेका देउवाले जिल्लाको गाङखेत, नवदुर्गा २ बडम, गन्यापधुरा ३ सकायल, वडा नं २ बडालका चुनावी आम सभालाई सम्बोधन गर्दै वामगठबन्धन संविधानको खिलापमा रहेको बताएका हुन्। नेपाली कांग्रेसका सभापतिसमेत रहेका देउवाले एमाले र माओवादीले अहिलेको संविधान च्यातेर निरंकुश शासन चलाउने संविधान बनाउने नियत राखेको आरोप लगाए। उनले सबै समुदायको अधिकार र समृद्धिका लागि बनेको संबिधानलाई संशोधन गरेर एक दलीय सत्ता संचालन गर्ने कम्युनिष्टहरुको रणनीतिलाई विफल पार्न यो निर्वाचनमा नेपाली कांग्रेसलाई जिताउन मतदातालाई अपिल गरे। सुदूरपश्चिमको विकासका लागि पश्चिममा रहेको पञ्चेश्वर र पूर्वमा कर्णाली तथा मध्य भागमा रहेको पश्चिम सेती निर्माण गर्ने प्रकृया अन्तिम चरणमा रहेकोले यस क्षेत्रको बेरोजगारीलाई ती आयोजनाको निर्माणबाट समाधान गर्न सकिने विश्वास उनले व्यक्त गरे। देउवाले कांग्रेसको बहुमत आईहाल्छ कि भनेर एमाले तर्सिएको दावी गर्दै एमाले अध्यक्ष ओलीको छुद्र भाषा त्यसैको परिणाम भएको टिप्पणी गरे। देउवा प्रतिनिधिसभाका लागि डडेल्धुराबाट उम्मेदवार रहेका छन्।"
घाइते गगनले भने 'हिंसात्मक घटनाबाट आतंकित नहुनुस्',"काठमाडौं : प्रतिनिधिसभा सदस्य निर्वाचनमा काठमाडौं ४ का उम्मेदवार गगनकुमार थापाले हिंसात्मक घटनाबाट आतंकित नहुन मतदाताहरूलाई अपिल गरेका छन्। सोमबार बिहान घरदैलोका क्रममा आफूलाई लक्षित गरी भएको विस्फोटमा घाइते भइ शिक्षण अस्पतालमा उपचार गराइरहेका थापाले अन्नपूर्णलाई प्रतिक्रिया दिँदै 'मतदातालाई आतंकित नभइ मतदानमा सहभागी हुन' अपिल गरेका छन्। 'म माथि योजनबद्ध तरिकाले आक्रमण भएको देखिन्छ। घरदैलोको क्रममा भौतिक आक्रमण भयो', थापाले भने, 'हिंसात्मक घटनाबाट मतदाताहरू आतंकित नहुनुस्, मतदानमा सहभागी हुनुस्।' थापको घरदैलो कार्यक्रममा सोमबार बिहान बम विस्फोट भएको हो। प्रचारका क्रममा चपली हाइट पुगेका गगनसहित कांग्रेसका नेता कार्यकर्ता घरदैलो कार्यक्रममा व्यस्त रहेका बेला बम विस्फोट भएको हो। सम्बन्धित समाचारः अपडेटः गगन थापाको घरदैलो कार्यक्रममा विस्फोट, थापासहित ९ घाइते"
उम्मेदवारको गाडीमा विस्फोट,मलंगवाः सर्लाहीको छुट्टाछुट्टै दुई स्थानमा सोमबार बम विस्फोट भएको छ। कर्मैयामा सोमबार बिहान पे्रसर कुकर बम विष्फोट भएको छ। कर्मैयाको पुतली चौकबाट करिव ५ किलोमिटर दक्षिण गोडारी खोला नजिक बाटो छेउमा बम विस्फोट भएको हो। घटनास्थल आसपास सानो पे्रसर कुकर र बम बनाउन प्रयोग हुने विद्युतीय उपकरणका टुक्रा छरिएको अवस्थामा भेटिएको र मानवीय क्षति भने नभएको इलाका प्रहरी कार्यालय कर्मैयाले जनाएको छ। बम राख्ने व्यक्तिको खोजी भइरहेको सर्लाहीका प्रहरी प्रवक्ता एवं डिएसपी राजेश थापाले जानकारी दिएका छन् । यसैबीच सदरमुकाम मलंगवास्थित एक स्वतन्त्र उम्मेदवारको घरमा पनि बम विष्फोट भएको छ। क्षेत्र नं २ की स्वतन्त्र उम्मेदवार राधा मौसीको घरमा पार्किङ गरेर राखिएको एच पी १९ सी ९९७३ नम्बरको गाडीभित्र बम विष्फोट भएपनि मानवीय क्षति नभएको डिएसपी थापाले जनाए। घटनाको विषयमा प्रहरीले अनुसन्धान गरिरहेको छ।
उम्मेदवार नै नचिनी मतदान,"त्रिशूली, नुवाकोट: रसुवाको प्रमुख पर्यटकीय क्षेत्रको रुपमा परिचित लाङटाङमा स्थानीयले दशकौंदेखि उम्मेदवार नै नचिनी भोट हाल्दै आएका छन्। यस पटकको निर्वाचनमा पनि लाङटाङबासीले उम्मेदवारलाई देख्दै नदेखी मत खसालेका हुन्। हवाई मार्गबाहेक सडक सञ्जालले नजोडिएको देशकै तेश्रो पर्यटकीय गन्तव्य लाङटाङमा पुग्नका लागि सदरमुकाम धुन्चेदेखि दुई दिन लाग्ने र मतदाता पनि कम भएकाले राजनीतिक दलका उम्मेदवारहरु भोट माग्न जाँदैनन्। स्थानीय पार्टीका कार्यकर्ताले नै उम्मेदवारको प्रचार गर्ने गरेका छन्। चुनावको समयमा लाङटाङमा राजनीतिक दलका उम्मेदवार भोट माग्न नगएको दुई दशक भएको छ। लाङटाङ जान र पुगेर फर्कनका लागि न्यूनतम ४ दिन लाग्ने भएकाले उम्मेदवाहरुले लाङटाङको मतदाताको जिम्मा आफ्ना विश्वासिला कार्यकर्तालाई दिने गरेका छन् । उम्मेदवार र दलका नेताहरु नचिनेका लाङटाङबासीले चुनाव चिन्ह हेरेर भोट हाल्ने गरेका छन्। गाउँको अगुवाले भनेको भरमा उनीहरुले भोट हाल्ने गरेका लाङटाङका सिमावाङ्दी तामाङले बताए। चुनावको समयमा उम्मेदवार भोट माग्न नजाँदा रसुवाको लाङटाङका मतदाता चुनाव चिन्ह हरेर भोट हाल्छन्', तामाङले भनेलाङटाङको पुर्ननिर्माण तथा विकासप्रेमी उम्मेदवारलाई भोट हालियो।' सडक सञ्जालले नजोडिएको पर्यटकीय क्षेत्र लाङटाङमा विगतमा भएका चुनावमा पनि उम्मेदवार नपुगेको उनको अनुभव छ। ग्त २०५६, २०६४ र २०७० सालमा भएको चुनावमासमेत भोट माग्नका लागि उम्मेदवार त्यहाँ नपुग्दा निर्वाचन चिन्ह हेरेर मत हालेका थिए। गत वैशाख ३१ मा भएको स्थानीय तहको चुनावमा भने लाङटाङकै उम्मेदवार उठेका कारण सहज भए पनि यो पटक पनि उम्मेदवार नपुग्दा मतदाता अलमलिएका थिए। भोट माग्नका लागि कुनै पनि राजनीतिक दलको उपस्थिति नहुने र चुनाव जितिसकेपछि पनि उम्मेदवार नपुग्ने लाङटाङबासीको गुनासो छ। स्थानीय सुप्पल तामाङले भने, चुनावमा एक दिन भोट हाल्छौँ, जितेपछि कहाँ जान्छन् हामीलाई थाहा हुँदैन।' प्रचारप्रसारको समय छोटो हुने भएकाले समय अभावका कारण त्यस क्षेत्रमा पुग्न कठिनाई भएको नेताहरुले बताएका छन् । सुरक्षाको दृष्टिले अति संवेदनशील लाङटाङमा २ सय ९२ मतदाता रहेका छन्।"
प्रदेशका उम्मेदवार चिन्दैनन् मतदाता,"काठमाडौं : निर्वाचन हुन चार दिन बाँकी छँदा पनि मतदाताले उम्मेदवार चिन्दैनन् भन्दा पत्याउन कठिन पर्न सक्छ तर राजधानी काठमाडौं, ललितपुर र भक्तपुरकै वास्तविकता हो यो । सोमबार राति १२ बजेबाट मंसिर २१ को निर्वाचनका लागि प्रचारप्रसारको समय सकिँदै छ तर मतदाता भने आफूले मत हाल्ने प्रदेशसभाका उम्मेदवार नै चिन्दैनन् । राति १२ बजेबाट मंसिर २१ को निर्वाचनका लागि प्रचारप्रसारको समय सकिँदैछ तर मतदाता भने आफूले मत हाल्ने प्रदेश सभाका उमेद्वार नै चिन्दैनन् । महालक्ष्मी नगरपालिका ७ चाँगाथलीनिवासी यमुना भट्टराई विगतमा सबै उमेद्वार चिन्थिन्, घरदैलो र चुनावी सभामा पनि जान्थिन् । म राजनीतिक कार्यकर्ता त होइन तर सबैले जाऔं भनेपछि उमेद्वारका लागि भोट माग्न पनि हिँडेकी छु, यमुनाले आइतबार अन्नपूर्णसँग भनिन्, कतिलाई जिताइयो पनि, भोट माग्दा विकासका थुप्रै कुरा गरे, गर्छौं भने पत्याइयो भोट पनि दिइयो जिते पनि तर कसैले भनेका काम गरेनन् । ४४ वर्षीया गृहिणी यमुनालाई अहिले पनि चुनावी सभा र घरदैलोमा हिँड्न मन नलागेको होइन, समय पनि छ तर अहिलेका उमेद्वारले आफूमा आशा जगाउनै नसकेको उनको भनाई छ । रुची र चासो दुवै नभएर होला, प्रदेश सभाका लागि उठेका कुनै दलका पनि उमेद्वारलाई चिन्दिनँ, घरदैलोका नाममा उमेद्वारहरु बाटैबाट हिँड्ने गरेको सुनाउँदै उनले थपिन्, राजनीति देश सञ्चालनको मियो हो थाहा छ तर पनि पछिल्ला वर्षहरुमा वितृष्णा बढी भयो यो पनि नेताकै कारणले । उमेद्वार नचिने पनि आस्थाका आधारमा भोट हाल्ने बताउने उनी जित्नेले उसको अधिकार र आफूले आफ्नो मतको अधिकार प्रयोग गर्नेमा प्रष्ट छिन् । ललितपुरकी यमुना भट्टराईमात्र होइन, भक्तपुरका नवराज कोइराला पनि प्रदेश सभामा उठेका कुनै उमेद्वार पनि चिन्दैनन् । मध्यपुरठिमी नगरपालिकास्थित बोडेका बासिन्दा उनले भने, मंसिर २१ मा प्रतिनिधि सभा र प्रदेश सभाको निर्वाचन हो, सोमबारदेखि प्रचारको समय पनि सकिँदैछ । निर्वाचनबारे धेरै थाहा छ तर उमेद्वार चिनेकै छैन, कसरी कसलाई भनेर भोट दिनू ? ४४ वर्षीय कोइराला किरानाको होलसेल व्यापार गर्छन् । बिहान जुरुक्क उठेदेखि रातको ८९ बजेसम्म उनलाई प्रचार प्रसारबारे चासो देखाउन त के ? ग्राहकबाहेकसँग बोल्न पनि भ्याउँदैनन् । प्रचार प्रसारका क्रममा थुप्रै दलका कार्यकर्ता उमेद्वारसहित पसलसम्म नआएका होइनन् । आउनेले पनि पर्चा र पम्प्लेट पसलमा हुर्याएर गएको उनको भनाई छ । नभ्याएरमात्र होइन, धेरैपटक भोट दिए पनि देशका लागि कसैले केही गरेनन्, भक्तपुर क्षेत्र नम्बर २ क मतदाता उनले भने, उमेद्वारले अनुहार देखाएर कसैले पनि भोट मागेको थाहा छैन, मत दिने उमेद्वार चिन्न पाउनु मतदाताको अधिकार होइन र ? उमेद्वार माला लगाएर कार्यकर्ताको वरिपरि सडकमा हिँड्दैमा आफूलाई सबैले चिनेको भ्रममा पर्नु उनीहरुकै लागि दुर्भाग्य भएको कोइरालाको बुझाई छ । युवा उमेरका भट्टराई र कोइरालामात्र होइन, ७५ वटा भोटो फटाइसकेका काठमाडौं क्षेत्र नम्बर १ का मतदाता ऋषिराज रेग्मी पनि आफ्नो क्षेत्रबाट प्रदेश सभाका लागि उमेद्वार बनेका कसैलाई चिन्दैनन् । नयाँ बानेश्वरनिवासी उनले भने, राजनीतिमा गहिरै चासो राख्थें, धेरैलाई सरकारमा पुर्याइयो सत्ताको स्वाद चखाइयो तर उनीहरुले जनतालाई विकासको स्वाद चखाउनै सकेनन् । निर्वाचन जितेपछि जनतालाई बिर्सने बानीले आममतदाता उमेद्वारप्रति आकर्षित नभएको उनको टिप्पणी छ । ३० वर्ष भारत भूमिमा जीवन अर्पेका उनले निर्वाचनमा नेपाल सम्झेर थुप्रैपटक मत हाल्न गोजीको खर्च पनि गरे । दलहरुले पनि जितेपछि काम गर्ने र नगर्ने छुट्याएर उमेद्वारका लागि योग्य ठानेनन्, सधैं लाहाछाप लगाइरहे, उनले थपे, नचिनेकोभन्दा चिनेको र चिनेको भन्दा किनेको काम लाग्छ भन्ने लागेर प्रदेश सभामा उठेका म बस्ने काठमाडौं महानगरपालिका ८ कै छिमेकीलाई भोट हाल्दैछु । रेग्मीलाई आफूले प्रदेश सभाका उमेद्वार नचिनेकोमा भन्दा दलका शीर्ष नेताले राजनीति नबुझेर संघीयतामा होमिएकोमा आपत्ति छ । पहिलो कुरो त यी उमेद्वार जनताको विकासका लागिभन्दा आफ्नै स्वार्थ पूरा गर्न उठेका हुन्, उनी थप्छन्, शीर्ष नेताले यो अत्यन्तै खर्चिलो संघीयतालाई कसका खर्चले कति धान्छन् ? मेरो चासोको विषय यो हो । उनले अब जसले जिते पनि राजधानीका बासिन्दाले धुलोधुँवा खान नपर्ने र पानी खाउन पाउने दुईवटामात्र काम गरे उमेद्वार नचिनी भोट हाले पनि केही फरक नपर्ने बताए ।"
चुनावीस्थलमा भेटिएको बम सेनाद्वारा निष्क्रिय,डडेल्धुरा: परशुराम नगरपालिकाको लालढुंगा बजार नजिकै रहेको बसपार्कमा बम फेला परेको छ। बम भेटिएको सूचना पाएलगत्तै घटनास्थल पुगेको नेपाली सेनाले उक्त बम निष्क्रिय पारेको जिल्ला प्रहरी कार्यालय डडेल्धुराका प्रहरी नायव उपरीक्षक चक्रप्रसाद जोशीले जानकारी दिए। बम भेटिएको हल्ला सुनेपछि बजार क्षेत्र आतंकित बनेको थियो। वामगठबन्धनले चुनावी सभा गर्ने तयारी गरिरहेका बेला सभास्थलमा बम भेटिएको थियो। सेनाले बम निष्क्रिय पारेपछि गठबन्धनले कार्यक्रम आयोजना गरेको थियो। सभालाई माओवादी केन्द्रका नेता जनार्दन शर्मा र नेकपा एमालेका उपाध्यक्ष भीम रावलले सम्बोधन गरेका थिए। बम कसले राखेको हो भन्नेबारे प्रहरीले अनुसन्धान गरिरहेको प्रशासनले जनाएको छ। आइतबार उक्त स्थानमा नेपाली कांग्रेसले पनि चुनावी आमसभा गरेको थियो। उक्त सभालाई प्रधानमन्त्री एवम् कांग्रेस सभापति शेरवहादुर देउवाले सम्बोधन गरेका थिए।
कैलाली ५ : चुनावी नारामा गौरीफन्टा नाकाको स्तरोन्नति,"धनगढी : पाँच वर्षअघि गौरीफन्टा नाकाबाट भारतीय बजार हट्दा धनगढीको भविष्य नै समाप्त हुने हो कि भन्ने आशंका पालेका बासिन्दामा अत्तरियाधनगढी ६ लेन सडक निर्माणसँगै आशाका किरण पलाएको छ। अत्तरियाधनगढी ६ लेन सडक निर्माणले धनगढीवासीमा जति खुसी छाएको छ, भारतीय पक्षबाट कुनै पहल नभएको देख्दा भने उत्तिकै आशंका पनि छ। त्यसैले कैलाली क्षेत्र ५ का प्रतिनिधिसभाप्रदेशसभाका उम्मेदवारसँग धनगढीवासीको प्रमुख माग छ, गौरीफन्टा नाकालाई अन्तर्राष्ट्रियस्तरको बनाइनुपर्छ।' सात नम्बर प्रदेशकै प्रमुख आर्थिक र व्यापारिक क्षेत्र धनगढीलाई प्रदेश राजधानी' का रूपमा समेत हेरिएको छ। लोकतान्त्रिक गठबन्धनको तर्फबाट प्रतिनिधिसभामा आरजु राणा देउवा, वाम गठबन्धनबाट एमाले नेता नारदमुनी राना र विवेकशील साझा पार्टीबाट दिनेशराज भण्डारी प्रतिनिधिसभामा उम्मेदवार छन्। तीनै जनाले गौरीफन्टा नाकाको स्तरोन्नतिलाई मुख्य चुनावी मुद्दा बनाएका छन्। धनगढी उपमहानगरसँग जोडिएको गौरीफन्टा अहिलेसम्म पनि नेपालभारतको आधिकारिक नाका होइन। भारतीय क्षेत्रमा क्वारेन्टाइन नभएकाले नेपालबाट निर्यात हुने जडीबुटीजन्य सामान नेपालगन्जको रुपैडिहा नाका भएर भारत निर्यात गर्नुपरेको छ। हुन त गौरीफन्टा नाकालाई स्तरोन्नति गर्न कुनै कसर बाँकी नराखिएको सरकारको दाबी छ। सडक विभागअन्तर्गतको व्यापारिक मार्ग विस्तार आयोजनाले झन्डै अढाई अर्बको लगानीमा कैलालीको अत्तरिया नगरपालिकादेखि गौरीफन्टाको बोर्डरसम्मको अत्तरियामोहना ६ लेन सडक' निर्माण गरिरहेको छ। नेपालको पश्चिमी क्षेत्रको सबैभन्दा बढी भन्सार राजस्व संकलनका लागि भन्सार कार्यालय पनि स्थापित यसअघि नै भइसकेको छ। अझ पशु क्वारेन्टाइन, इमिग्रेसन र्यालयजस्ता सीमा क्षेत्रमा हुने सरकारी निकाय नेपालको तर्फबाट भए पनि भारतको तर्फबाट ती कार्यालय स्थापना नभएकाले यसलाई पूर्ण नाका नमानिएको हो। धनगढी उपमहानगरसँग जोडिएको गौरीफन्टा अहिलेसम्म पनि नेपालभारतको आधिकारिक नाका होइन। हुन त भारतबाट आयात हुने पेट्रोलियम पदार्थ, कृषिजन्य औजार, कृषि प्रयोजनका ट्यांक्टर, तरकारी र दैनिक उपभोग्य सामानका लागि यस नाकामा अवरोध छैन। ती चिज भारत सरकारले नेपालसँगको मित्रताका कारण पनि नेपाल आउन दिएको छ तर देशका अरू क्षेत्रका नाकाजस्तै गौरीफन्टा नाकाबाट अरू धेरै सामान ल्याउन पाइँदैन। यस नाकाबाट औषधि, मोटरसाइकल, गाडीलगायत सामान ल्याउन पाइँदैन किनकि यस नाकामा भारत सरकारको पर्यावरण हेर्ने निकाय छैन', कैलाली उद्योग वाणिज्य संघका अध्यक्ष शंकर बोगटीले भने। नेपाल सरकारको तर्फबाट त्यही नाका जोड्न गत आर्थिक वर्ष निर्माण ठेक्का भएको अत्तरियामोहना सडकको तीन टुक्रामा तीव्र गतिमा काम भइरहेको छ। अबको दुई वर्षमा अत्तरियादेखि गौरीफन्टासम्मको १५ किलोमिटर सडक निर्माण भइसक्ने गरी काम भइरहेको छ। गौरीफन्टा नाका प्रदेश ७ कै लाइफलाइन हो, देशको पुनःसंरचनासँगै यसको स्तरोन्नति हुन अत्यावश्यक छ', सुदूरपश्चिम विश्वविद्यालयका पूर्वरजिस्ट्रार डा हेमराज पन्त भन्छन्। हुन्छहुँदैन थाहा छैन तर यसपालिका उम्मेदवारले प्रदेश ७ कै लाइफलाइनलाई चुनावी मुद्दा बनाएका छन्। यो सकारात्मक कुरा हो।' भारत सरकारले पनि लखिमपुर जिल्लाको पलियासम्म फोरलेन' सडक निर्माण गरिरहेको छ। तर, पलियादेखि नेपाल सीमासम्मको झन्डै ३५ किलोमिटरमा उसको दुधवा नेसनल पार्क पर्ने भएकाले सहजै नाकाको स्वीकृति दिन मानेको छैन। यसअघि केपी ओली, पुष्पकमल दाहाल र प्रधानमन्त्री शेरबहादुर देउवाको भारत भ्रमणका बेला पनि यो नाका दुई देशबीचको व्यापार पारवहन सहजताका लागि प्राथमिकतामा परेको थियो तर भारतले हुन्छ, हुन्छ भने पनि अहिलेसम्म नाकाको स्वीकृति दिएको छैन। प्रदेश नम्बर ७ को समृद्धि र विकासका लागि यो नाका नभई नहुने हो, मैले जिते भने छिनभरमै म भारत सरकारसमक्ष नाकाको आधिकारिकता र स्तरोन्नतिका लागि भन्नेछु', धनगढीका मतदाताकोमाझ प्रधानमन्त्रीपत्नी आरजुले दिनहुँजसो भाषणमा भन्ने गरेकी छन्। बाम गठबन्धनका उम्मेदवार राना पनि आफ्ना नेता केपी ओली प्रधानमन्त्री भएका बेला भारतीय प्रधानमन्त्री नरेन्द्र मोदीसँग नाकाको कुरा गरेको र आफूले जितेपछि नाकाको स्तरोन्नति हुने बताउँछन्। अझ विवेकशील साझा पार्टीका उम्मेदवार दिनेशराज भण्डारी त कैलाली उद्योग वाणिज्य संघमा भएका बेला कार्यकारी प्रमुखलाई २१ किलोको माला पहिर्याउँदै बुझाएको २१ बुँदे मागमा पहिलो बुँदा नै गौरीफन्टा नाकाको स्तरोन्नति राखिएको भन्दै प्रचारप्रसारमा जुटेका छन्। प्रदेश ७ मा भारतसँग मोटरबाट आवागमनका लागि जोडिएको नाका गौरीफन्टा र गड्डाचौकी हुन्। भारतीय भूमिमा पर्ने बनबसाको पुलको अवधि सय वर्ष नाघिसकेकाले भारतले त्यसमा सहजै आवागमन गर्न दिँदैन। यसै वर्ष प्रधानमन्त्री शेरबहादुर देउवाले उद्घाटन गरेको महाकालीको चार लेन पुल निर्माणका लागि अझै कम्तीमा तीनचार वर्ष कुर्नुपर्ने भएकाले यस क्षेत्रमा नाकाको स्तरोन्नति अत्यावश्यक भएको स्थानीयको भनाइ छ। गौरीफन्टा नाकाको स्तरोन्नति भयो भने भारतीय पर्यटकका लागि यस क्षेत्रबाट सेती लोकमार्ग हुँदै चीनको स्वशासित क्षेत्र तिब्बतमा रहेको मानसरोवरको यात्रा नेपालभरिकै छोटो हुनेछ। नाकाको स्तरोन्नति हुन जरुरी छ, अहिले मानसरोवर जाने लाखौं भारतीय पर्यटकलाई यस नाका भएर भित्र्याउन सकियो भने प्रदेश ७ का लागि अरू धेरै रोजगार खोज्नै पर्दैन', नेपाल टुर्स एन्ड ट्राभल्स एसोसिएसन (नाटा) सुदूरपश्चिमका महासचिव पदमविक्रम सिंहले भने।"
आज अन्तिम प्रचार,"काठमाडौं : प्रतिनिधिसभा तथा प्रदेशसभाको दोस्रो चरणमा हुन लागेको निर्वाचनका लागि राजनीतिक दलहरूले सोमबार मात्रै चुनावी प्रचार गर्न पाउनेछन् । सोमबार मध्यरातबाट प्रचार गर्न नपाउने भएका कारण निर्वाचन लडेका प्रमुख दलका शीर्ष नेताहरू आफ्नै क्षेत्रका कार्यक्रममा सहभागी हुँदै छन् । कांग्रेस, एमाले र माओवादी केन्द्रका अध्यक्षहरू दोस्रो चरणमै उम्मेदवार छन् । प्रधानमन्त्री शेरबहादुर देउवा डडेलधुरा, एमाले अध्यक्ष केपी ओली झापा ५ र माओवादी केन्द्रका अध्यक्ष पुष्पकमल दाहाल चितवन ३ बाट प्रतिस्पर्धामा छन् । यीमध्ये देउवा र दाहालले चुनाव प्रचारको अन्तिम दिन पनि आफ्नै क्षेत्रमा चुनावी कार्यक्रम बनाएका छन् भने ओली उपत्यकाभित्रका कार्यक्रममा सहभागी हुँदै छन् । देउवा सोमबार दिनभर गृहजिल्ला डडेल्धुराको चुनावी कार्यक्रममा सहभागी हुने कांग्रेस निर्वाचन परिचालन समितिका संयोजक बालकृष्ण खाँणले जानकारी दिए । केही दिन यता सुदुरपश्चिमका चुनावी कार्यक्रममा व्यस्त रहेका देउवाले शनिबार र आइतबार दिनभरि कैलालीकञ्चनपुरका चुनावी कार्यक्रममा सहभागिता जनाएका थिए । उनले यहीबीच डोटी र अछामका कार्यक्रम पनि भ्याएको खाँणले बताए । पूर्वप्रधानमन्त्री तथा एमाले अध्यक्ष ओली भने प्रचारको अन्तिम दिन पनि आफ्नो निर्वाचन क्षेत्रमा हुने छैनन् । उनी उपत्यकाकै चुनावी कार्यक्रममा सहभागी हुने कार्यक्रम रहेको उनको निजी सचिवालयले जनाएको छ । ओली सोमबार बिहान काठमाडौं क्षेत्र ३ र दिउँसो भक्तपुर क्षेत्र २ को कार्यक्रममा सहभागी हुने छन् । विराटनगर र चितवन ३ अन्तर्गत पर्ने माडीको चुनावी सभामा आइतबार सहभागी भएका ओलीले आफ्नो क्षेत्रको प्रचारका कार्यक्रम सिध्याइसकेका छन् । उनी मंगलबार मात्रै झापा पुग्नेछन् तर सोही दिन उनको काठमाडौं फर्कने कार्यक्रम छ । ओलीले भक्तपुरको बालकोटबाट मतदान गर्ने भएकाले आफ्नो क्षेत्रमा हुने छैनन । उनले आइतबार र सोमबार विभिन्न मिडियालाई पनि समय छुट्याएका छन् । माओवादी केन्द्रका अध्यक्ष दाहाल भने चुनाव प्रचारको अन्तिम दिन पनि आफ्नै निर्वाचन क्षेत्रमा केन्द्रित हुनेछन् । उनलाई त्यहाँका चुनावी कार्यक्रममा पार्टीका वरिष्ठ नेता रामबहादुर थापाले पनि सहयोग गर्नेछन् । थापा पनि तीन दिनयता चितवनमै केन्द्रित छन् । थापा सोमबार चितवन महानगरको वडा नम्वर १६, २६ र २२ का चुनावी कोणसभा, कार्यकर्ता भेटघाटलगायतमा सहभागी हुनेछन् । एमाले वरिष्ठ नेता तथा पूर्वप्रधानमन्त्री माधव नेपाल पनि आफ्नै निर्वाचन क्षेत्र केन्द्रित हुँदै छन् । नेपालले सोमबार बिहान कागेश्वरी मनोहरा ७ मा घरदैलो कार्यक्रम राखेका छन् भने दिउँसो कोटेश्वरमा चुनावी सभाको कार्यक्रम राखेका छन् । कांग्रेस वरिष्ठ नेता रामचन्द्र पौडेल तनहुँकै चुनावी कार्यक्रममा हुनेछन् । कांग्रेसले तनहुँको दमौलीमा सोमबार चुनावीसभा आयोजना गरेको छ । कांग्रेस नेता डा रामशरण महत, नेता बालकृष्ण खाँण भने बुटवल र भैरहवाको चुनावी कार्यक्रममा सहभागी हुने भएका छन् ।"
रक्सी र रुपैँयामा मत',"जनकपुरधाम : ट्रयाक्टरमा ठूलठूला डिजे साउण्ड बक्स त्यसमाथि लाउडस्पीकरमा चर्को स्वरमा बजिरहेको चुनावी प्रचारको फिल्मी धुनको गित र त्यसमाथि नाच्दैं गरेका मतदाता। रक्सीको नशामा मात्तिएका केही मतदाताहरुले दलको फिल्मी धुनको गितमा डिजे नाँचमा अभद्र हाउँभाउ देखाउँदै नाचिराख्दा उनीहरुलाई गितमा भनिएको दलको चुनावी एजेन्डासँग खासै मतलब भए जस्तो देखिएन्। धनुषाको प्रतिनीधि सभा २ को यद्धुकोहा गाउँमा चुनावी प्रचारका लागि बालबालिकाहरुको हातमा झण्डा बोकाएर उनीहरुलाई ट्रयाक्टरमा बसाई नाच गराउँदै क्षेत्रमा घुमाउँदै गरेको देखियो। जिल्लाको दुर्गम क्षेत्र मानिने यस निर्वाचन क्षेत्रमा अहिले पनि मतदाताहरुलाई रक्सी र रुपैंयाको बलमा मत दिन उम्मेदवारहरुले प्रयोग गर्ने गर्छन्। १ लाख ६ हजार मतदाता रहेको यस निर्वाचन क्षेत्र अन्तर्गत औरही नगरपालिका, विदेह नगरपालिका, शहिदनगर नगरपालिका, कमला नगरपालिका, जनकनन्दनी नगरपालिकाको ४४ वटा वाड पर्दछ। यति धेरै मतदाता भएपनि विकासको गतिमा निकै पछाडी परेको क्षेत्र हो यो। यस क्षेत्र अन्तर्गत पर्ने शहिद नगर नगपालिकामा १० वटा वडाहरु रहेका छन् जसलाई गाउँसंग जोड्न थुप्रै बाटोहरु निर्माण गरिएपनि ति सबैं कच्ची छन्। मात्र तीन किलोमिटर सडक कालोपत्रे छ त्यो पनि दुई वर्ष अगाडी मात्र भएको हो। क्षेत्रका ९० प्रतिशत सडक जिर्ण छन्। वर्षायाममा यहाँको गाउँहरुमा सदरमुकाम जनकपुरबाट पुग्न ठूलै आफत हुन्छ। वर्षामा हिलो र सुख्खामा धुलोको मार वर्षौदेखि खेप्दै आएका यस क्षेत्रका मतदातालाई उम्मेदवारले अहिले निर्वाचनको बेला दिईरहेको विकासे भाषण भन्दा पनि कुन दलले कतिको खर्च गरेको छ त्यसमा आकर्षण छ। यदुकोहा ३ निवासी रामपरि मुखिया भन्छीन्, नेताहरुले सधैं सपना देखाउँछन्। हाम्रो बालबच्चाले आजसम्म राम्रो बाटो, राम्रो विद्यालय देख्न पाएका छैनन्। यस्तोमा उनीहरु मध्ये को राम्रो र कसलाई भोट दिने भन्दा जसले बढि खर्च गर्छ त्यसैलाई भोट दिने गरिएको छ। बाटोघाटोको समस्याका कारण यस क्षेत्रका गर्भवती महिलाहरु भगवानसँग सदैव प्रार्थना गर्छन् कि उनीहरुको प्रसुती वर्षायाममा नहोस्। स्वास्थ्य केन्द्रमा दक्ष चिकित्सकको अभावमा गर्भवती महिलाहरुलाई प्रत्येक वर्ष ज्यान गुमाउनु पर्ने अवस्था रहेको छ। प्राकृतिक रुपमा बच्चा पाए ठिकै अन्यथा जनकपुरसम्म ल्याउँदा ल्याउँदै महिलाहरुलाई ठूलो सास्ती भोग्नु पर्छ। निर्वाचन नजिकिंदै जाँदा गाउँहरुमा दिनहुं विभिन्न दलबाट भण्डारा हुने गरेको स्थानीय सुरेश यादवले बताए। दलहरुले मतदातालाई प्रभावित गर्न खसी काँटेर मासु र रक्शीको भोजनै गरिराखेका छन् यादवले सुनाए। सत्तामा बसेर अकुत सम्पत्ति कमाएका दलका उम्मेदवारहरुसँग मतदाताको अपेक्षा पनि निकै बढि छ। चुनाव जितेपछि नेताले आफ्नो गाउँठाउँको लागि के गर्छन् थाहा छैन् तर, अहिले चुनाव सम्म कम्तीमा राम्रो खाना, रक्सी र आर्थिक सहयोग पाईराखेकोमा मतदाता खुशी भएका छन्।"
चलायमान मतदातामा विवेकशील साझाको नजर,"काठमाडौं : पहिले सामाजिक सञ्जालमा मात्रै चर्चा कमाइरहेको भनी आलोचना हुँदै आएको विवेकशील साझा पार्टीले काठमाडौंका चलायमान मतदातामा आफ्नो प्रभाव देखाउन थालेको छ । चुनाव नजिकिँदै गर्दा सामाजिक सञ्जालमै काठमाडौंका केही क्षेत्रमा विवेकशील साझाको उपस्थितिलाई उल्लेख्य रूपमा लिन थालिएको छ । मतदाता कहाँ घरदैलोका क्रममा पाएको प्रतिक्रियाले यो नवगठित पार्टीका प्रत्याशी उत्साही देखिएका छन् । उनीहरूको भनाईमा, कुन पार्टीलाई भोट दिने भनी निश्चय नगरेका मतदाता रिझाउने प्रयासमा उम्मेदवार छन् । अनि पुराना दलसँग विकर्षित लाई पनि चुनावी सफलताको आधार मानिरहेका छन् । काठमाडौं५ मा मात्रै अहिलेसम्म आफू लगभग ४ सय किमि हिँडिसकेको बताउँछन् विवेकशील साझा पार्टीका संयोजक उज्ज्वल थापा । हरेक समय आफूहरू मतदातासँग सम्पर्कमै रहेको उनको भनाइ छ । उनी भन्छन्, पुराना दलप्रति जनताको वितृष्णा बढ्दो छ । त्यसको सट्टामा हामीलाई रोजेका छन् । काठमाडौंका जनता कुनै खास पार्टीमा कटिबद्ध भएर नलागेको उनको बुझाइ छ । यसो हुँदा आफूहरूले राम्रो मुद्दा उठाइरहेकाले गतिशील स्वतन्त्र जनताले आफूहरूलाई सहयोग गर्ने उनले बताए । सहरका मतदाताबीच चुनावी माहोल हेरेर विवेकशील साझाको फेसबुक, ट्विटर र युट्युबमा मात्रै नभई ग्राउन्ड मै पनि राम्रो माहोल छ कि भनेर अनुमान लगाउनेहरू बढ्न थालेका छन् । लोकतान्त्रिक र वाम गठबन्धनका नेतालार्ई चुनौती दिनेगरी उनीहरूले वैकल्पिक राजनीतिका पक्षमा आक्रामक प्रचार गरे । साना दलका यी उम्मेदवार भोट काट्न मात्र होइन, ठूला दलको वर्षौंदेखिको प्रभुत्वलाई हटाउन तम्सिरहेका देखिन्छन् । हरेक दिन उनीहरू मतदातासम्म पुगेर भोट मागिरहेका छन् । कुन पार्टीलाई भोट दिने भनी निश्चय नगरेका मतदाता रिझाउने प्रयासमा विवेकशील साझाका उम्मेदवार छन् । विवेकशील साझा सामाजिक सञ्जालमा मात्र सीमित नरहेको कुरा महानगरपालिकाको मेयर पदको निर्वाचनमा रञ्जु दर्शनाले ल्याएको मतले पनि पुष्टि गरिदियो । दर्शनाले त्यतिबेला धेरैको अनुमानविपरीत २१ हजार मत बटुलेकी थिइन् । सामाजिक सञ्जालमा मात्र हाइहाइ भएको र दर्शनाको पाँच सय मत पनि नकट्ने धेरैको आकलन थियो । परिणाम उल्टो आयो । प्रतिनिधिसभा र प्रदेशसभा निर्वाचनमा विवेकशील साझाका परिणाम पनि नसोचेको आउने हो कि भन्ने मतदाताको अनुमान छ । यो अनुमान सामाजिक सञ्जालमै पनि देखिन्छ । यो बीचमा दुई पार्टीको एकतासमेत भइसकेको छ । विवेकशील साझाकै उम्मेदवारले सामाजिक सञ्जालमा गरेको पोस्ट होस् वा विभिन्न ठाउँमा गएर उनीहरूले गरेको भाषण सुन्दा उनीहरूको पक्षमा राम्रै उपस्थिति देखिन्छ । आफूहरूलाई युवाको विशेष साथ रहेको बताउँछन् विवेकशील साझाकै अर्का उम्मेदवार मिलन पाण्डे । काठमाडौंमा उनीहरूलाई सहयोग गर्नेहरू धेरै देखिन्छन् । काठमाडौं क्षेत्र नम्बर १ का उम्मेदवार रवीन्द्र मि श्र, क्षेत्र नम्बर ५ का उज्ज्वल थापा, क्षेत्र नम्बर ९ का मिलन पाण्डे हुन् या सुबुना बस्नेत, सूर्यराज आचार्य, सबैले निर्वाचन आफ्नो पक्षमा आउने बताइरहेका छन् । पाण्डे भन्छन्, हामीलाई मतदाताले माया गरिदिनुभएको छ । यो पटकको निर्वाचनमा नसोचेको परिणाम आउँछ । वर्षौंदेखि नेपाली राजनीति हाँक्दै आएका नेताले भन्दा आफूहरूले जनतामा प्रत्यक्ष सरोकार राख्ने मुद्दा उठाएको बताउँछन् उनी । अन्य दलका नेताको घरमा पुग्दा पनि आफूहरूले सकारात्मक प्रतिक्रिया पाएको उनको भनाइ छ । विवेकशीलले भनेजसो चुनाव उनीहरूको पक्षमा पर्ने देख्दैनन् एमाले उम्मेदवार राजन भट्टराई । अरूलाई ओलोचना गरेर मात्र चुनाव नजितिने उनले बताए । विवेकशील नयाँ पार्टी हो र जनताले उसलाई धेरै विश्वास गरेका छैनन्, उनले भने, पुरानो पार्टीप्रति असन्तुष्ट मतलाई उहाँहरूले समात्न खोज्नुभएको छ । चुनाव जित्न सैद्धान्तिक धार पनि हुनुपर्छ । कांग्रेस होस् या एमाले अथवा माओवादी सबैले युद्धको इतिहास बोकेर आएका छन् । जेलनेल नसहेको पनि कोही नेता हुन सक्छ भन्ने किसिमको सोचाइ नेपाली समाजमा चलेकै हो । एउटा पार्टी स्थापित हुन लामो समय लाग्छ भनेर त हामीले कांग्रेस, एमालेलाई हेर्दा पनि थाहा हुन्छ । विवेकशील साझाले पार्टी निर्माणको छोटो अवधिमै धेरै मतदाताको ध्यान खिचेको अनुमान लगाउन सकिन्छ । कांग्रेसका उम्मेदवार प्रकाशमान सिंह र विवेकशील साझा पार्टीका उम्मेदवार रवीन्द्र मि श्रको चुनावी प्रतिस्पर्धालाई जिज्ञासाको नजरले हेर्न थालिएको छ । हाम्रो आँखामा हेर्छन् मतदाता र कुरा गर्छन्, विवेकशील साझाको लोकप्रियता बढ्नुको कारणलाई पाण्डेले प्रस्ट्याए, मतदाताले नीति हैन नियत हेरेका छन् । हाम्रो नियत सही छ । आफूहरूले जनतालाई कुनै ठूलो आश्वासन नदिएको बरु हाम्रो क्षमतालाई हेरिदिन मात्रै आग्रह गरेको बताउँछन्, पाण्डे । आफूहरूले सोचेभन्दा धेरै मान्छे आफ्नो पक्षमा उभिएको उनले बताए । चुनावी परिणामलाई नै फेरबदल गर्ने हिसाबले काठमाडौंमा साना दलले भूमिका खेल्न नसक्ने बताउँछन् एमाले नेता प्रदीप ज्ञवाली । सामाजिक सञ्जालमा मात्र उनीहरूको प्रचारप्रसार धेरै रहेको उनले बताए । अहिले केही मान्छे नयाँ पार्टीतिर ढल्केका छन् त्यो सत्य हो, उनले भने, नयाँ पार्टीको आकर्षणले होइन बरु अर्को पार्टीको उम्मेदवार मन नपरेर हो । यस्तो प्रकृति टिकाउ हुँदैन । काठमाडौंमा पनि वामपन्थीले राम्रो मत ल्याएर जित्ने उनको भनाइ छ।"
बाँदरमुढेपीडित फकाउँदै ओलीदाहाल,"माडी (चितवन) : एमाले अध्यक्ष केपी शर्मा ओलीले कार्यकारी पदका लागि वाम एकता केन्द्रित नभएको बताएका छन्। स्थिरता कायम गरी देशलाई समृद्धिमा लैजान एमाले र माओवादी केन्द्र मिलेको उनको भनाइ छ। चितवनको माडीमा आयोजित चुनावी सभालाई सम्बोधन गर्दै अध्यक्ष ओलीले नेतृत्वका लागि नभई देश विकास, लोकतन्त्र र जनताको व्यवस्थापनका लागि एकता गरेको बताए। मलाई पत्रकारले पार्टीको प्रमुख को बन्छ भन्दै सोध्छन्', उनले भने, अध्यक्ष बन्नकै लागि भए अहिले नै अध्यक्ष छौं, किन मिल्नुपथ्र्यो र ? हामी विचार मिल्नेहरू देशलाई समृद्धिमा लैजाने संकल्प गरेर अघि बढेका छौं।' उनले पुराना कुरालाई बिर्सिएर नयाँ उद्देश्यका साथ अघि बढ्नुपर्ने बताए। द्वन्द्वकालमा भएको बाँदरमुढे घटना दुःखद् भएको उल्लेख गर्दै उक्त घटनालाई मात्रै सम्झिएर अलमलिन नहुने धारणा व्यक्त गरे। माओवादीले जनयुद्ध गर्दा म त्यसको विरुद्धमा थिएँ', उनले भने, अब तर त्यही कुरा मात्रै सम्झिएर अलमलिने होइन, विकासमा लम्किनुपर्छ।' माओवादी केन्द्रका अध्यक्ष पुष्पकमल दाहालको पक्षमा भोट मागिदिनका लागि ओली माडी आएका हुन्। उनी चुनावी सभालाई सम्बोधन गर्नेबित्तिकै फर्किएका थिए। माओवादी केन्द्रका अध्यक्ष दाहालले आफ्नो उम्मेदवारीले देशको ध्यान तानेको बताए। मेरो उम्मेदवारीले गर्दा राष्ट्रिय रूपमा सबैको ध्यान माडीमा छ', उनले भने, विकासको लहरले माडीलाई मणि बनाउने मेरो सपना हो।'। संघीय लोकतान्त्रिक गणतन्त्र स्थापना गरी नयाँ संविधान ल्याउनु १० वर्षे सशस्त्र द्वन्द्वको उपलब्धि भएको दाबी गर्दै उनले द्वन्द्वको सबैभन्दा ठूलो गल्तीका रूपमा बाँदरमुढे घटना रहेको बताए। बाँदरमुढे घटनाको बहानामा राजनीति गर्न खोजेको उनको गुनासो थियो। तस्बिर सामाजिक सञ्जालबाट बाँदरमुढे घटनाको बहानामा राजनीति गर्न नखोजिएको होइन', उनले भने, वाम गठबन्धनको सरकार बनेपछि क्षतिपूर्ति र राहतको प्याकेज दिने प्रतिबद्धता पूरा गरेरै छाड्छु।' दाहाल चितवन क्षेत्र नम्बर ३ बाट प्रतिनिधिसभा सदस्य उम्मेदवार छन्। उनले बाँदरमुढेका केही पीडितसँग भेटी घाइतेको उपचार खर्च बेहोर्ने, मृतकका परिवारलाई क्षतिपूर्ति दिने प्रतिबद्धता जनाएका छन्। माडी नगरपालिकाको कार्यालयमा माओवादी केन्द्रका तर्फबाट दाहाल र पाँच जना पीडितले प्रतिबद्धतापत्रमा हस्ताक्षरसमेत गरेका थिए।"
"ओली, दाहाल र मबीच भद्र सहमति भयो : देवी ज्ञवाली","भरतपुर : भरतपुर महानगर प्रमुखमा जितेर पनि पराजय भोग्न बाध्य भएका देवी ज्ञवालीले एउटा सच्चा कम्युनिस्टका लागि पद, प्रतिष्ठा, ऐश्वर्यभन्दा एकीकृत कम्युनिस्ट पार्टीको घोषणा ठूलो हुने बताएका छन् । चितवन३ का वाम गठबन्धनका उम्मेदवार तथा माओवादी केन्द्रका अध्यक्ष पुष्पकमल दाहालको चुनावी अभियानको कमान्डर रहेका ज्ञवाली ठूलो लक्ष्य पूरा गर्न पुराना पीडा बिर्सिनुपर्ने सन्देश मतदातामाझ बाँडिरहेका छन् । मैले भरतपुर महानगरको प्रमुख पद जितेकै हो तर पार्टी एकताको स्वार्थका लागि जितेको कुर्सी त्यागें । मेरो यो त्यागका लागि एमाले अध्यक्ष केपी शर्मा ओली, माओवादी केन्द्रका अध्यक्ष दाहाल र मबीच भद्र सहमति भएको छ । भरतपुबाट करिब ३० किलोमिटर दक्षिणपश्चिममा रहेको मैघौलीमा अन्नपूर्णसँग कुराकानी गर्ने क्रममा ज्ञवालीले भरतपुर महानगरको मतपत्र च्यातिएको घटना लोकतन्त्रमाथिकै गम्भीर आघात भएको दाहालले स्विकारेको बताए । ओलीनिवास बालकोटमा अब आइन्दा यस्तो घटना नघट्ने प्रतिबद्धता जनाउँदै क्षमा मागेपछि मैले दाहालको चुनाव प्रचारको नेतृत्व सम्हाल्ने प्रतिबद्धता जनाएको हुँ, उनले भने । एउटा कम्युनिस्टका लागि कम्युनिस्टबीचको एकताभन्दा ठूलो जित अरू केही नहुने भएकाले विगतका तीता घटना बिर्सिएको उनको दाबी छ । दाहाललाई सघाउन ओलीले गर्नुभएको आग्रहप्रति तपाईंको अनुभूति कस्तो रह्यो ? भन्ने जिज्ञासामा ज्ञवालीले पार्टी एकताको बृहत् स्वार्थका लागि महादेवले कालकुट विष पिएजस्तो भए पनि विगतलाई चटक्कै भुलेर दाहाल जिताऊ अभियानमा होमिएको उनले बताए । लोकतान्त्रिक प्रक्रिया र निर्वाचन प्रणालीमाथि कसैले कहिल्यै प्रश्न नउठाओस् र लोकतन्त्रकै धज्जी उड्नेगरी मतपत्र च्यात्ने, मतपेटिका फुटाउने, मतपरिणाम अस्वीकार गर्ने कार्य नहोस् भन्ने प्रण अन्तःस्करणबाटै गरौं, दाहालसँग यस विषयमा प्रतिबद्धता पाएपछि आफू विश्वस्त भएको उनले जनाए। मतगणना स्थलमा एकाएक मतपत्र च्यातिएपछि गत जेठ १४ गतेदेखि असार मसान्तसम्म आक्रोस र आवेगमा रहेको एमाले साउन पहिलो सातादेखि चिसिँदै साउन २१ गते मतपरिणाम सार्वजनिक हुँदासम्म पूरै शान्त हुनाको कारण स्पष्ट गर्नुहुन्छ कि ? भन्ने प्रश्नमा ज्ञवालीले भने, प्रतिनिधिसभा र प्रदेशसभाको निर्वाचनमा चुनावी तालमेलका लागि दुई पार्टीका शीर्ष नेता एक ठाउँमा उभिइसक्नुभएको थियो, उनले भने, स्पष्टै भन्नुपर्दा अब इतिहास कोट्याउने आवश्यकता र औचित्य छैन । अबको रणनीति भनेको दुई पार्टीको एकता र त्यसका लागि वामपन्थीको दुई तिहाइ मत नै हो । प्रजातन्त्र पुनःस्थापनाको २८ वर्षसम्म रहेको अस्थिर राजनीतिलाई स्थिरता दिन पनि वामपन्थी गठबन्धन अपरिहार्य रहेकोमा उनले जोड दिए । चुनावको परिणामपछि पार्टी एकता नहुन पनि सक्छ भन्ने आकलन राजनीति वृत्तमा रहेकोतर्फ ध्यानाकर्षण गराउँदा उनले भने, त्यो सम्भवै छैन । उहाँहरूले हिँडेको पुलको अग्रभाग मात्र बाँकी छ, पछिल्लो भाग भत्किसक्यो । अब उहाँहरू एकीकरण महाअभियान छाड्न सक्नुहुन्न ।"

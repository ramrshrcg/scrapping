शीर्षक,विवरण
उच्च सतर्कता आवश्यक,"कडा प्रकृतिका रुघाखोकीका बिरामी बढ्ने र तीमध्ये कतिपयको ज्यानै जान थालेपछि आम मानिस त्रसित भएका छन् । धेरैले यो 'कडा रुघाखोकी' लाई 'स्वाइन फ्लु' भनेर बुझेका कारण मानिसहरू भयभीत भएको पाइन्छ । केही वर्षदेखि बेलाबेलामा 'स्वाइन फ्लु' आतंक दोहोरिँदै गएको छ । सरकारले आम नागरिकलाई यसबारे उचित जानकारी दिँदै समयमै सचेत गराउनु आवश्यक छ । नागरिकले पनि यस रोगबारे भ्रमित नहुने तर जानकारी प्राप्त गर्ने र त्यसै अनुरुप सतर्कता अपनाउन जरुरी छ । स्वास्थ्य मन्त्रालयअन्तर्गतको स्वास्थ्य सेवा विभाग, इपिडिमियोलोजी तथा रोग नियन्त्रण महाशाखाका अनुसार, 'कडा रुघाखोकी' का कारण तीनजनाको मृत्यु भएको छ । तर यस वर्ष कडा रुघाखोकीबाट १० जनाले ज्यान गुमाइसकेका छन् भने तीन सय ५६ जना बिरामी परेका छन् । पाल्पा, स्याङ्जा, पोखरा, बुटवल र झापामा यो समस्या बढी देखिएको छ । विभागले यसमा थप अनुसन्धान गरिरहेको बताएको छ र तीनजनाको मृत्युलाई मात्रै कडा रुघाखोकी सर्ने भाइरसका कारण भएको पुष्टि गरेको छ । यस सन्दर्भमा आम नागरिकले आतंकित हुन जरुरी छैन । तर यो रोगबारे बुझ्नु र त्यसैअनुसार रोकथामका उपाय अवलम्बन गर्नु आवश्यक छ । 'स्वाइन फ्लु' सन् २००९ मा मेक्सिकोको एउटा सुँगुर फर्ममा देखिएको थियो र सुँगुरबाट मान्छेलाई सरेका कारण यस रोगको नाम 'स्वाइन फ्लु' रह्यो । पछि मान्छेबाटै मान्छेलाई सर्न थालेपछि विश्व स्वास्थ्य संगठनले 'स्वाइन फ्लु' को उक्त भाइरसलाई 'एच १ एन १ पेन्डेमिक ०९' नामकरण गयो । अहिले बिरामी बढेको कडा प्रकृतिको रुघाखोकीको हो, स्वाइन फ्लुका कारण होइन । पशु स्वास्थ्य निर्देशनालयले त यो रोग नेपालमा सुँगुरबाट सरेको नपाइएकाले स्वाइन फ्लु भन्न नमिल्ने दाबी गरिसकेको छ । त्यसकारण स्वाइन फ्लुका त्रासमा रहनु जरुरी छैन तर कडा रुघाखोकीबाट बच्न उच्च सतर्कता आवश्यक छ । यो रोगको भाइरसबाट जो कोही प्रभावित हुनसक्छ । रोग प्रतिरोधात्मक क्षमता बढी भएका मानिसलाई सामान्य औषधोपचारले ठीक हुन सक्छ भने रुघाखोकीसँगै अन्य स्वास्थ्य समस्या भएका मानिस, जस्तो, मिर्गौला, क्यान्सर, मुटु, फोक्सोको समस्या, मधुमेह, थाइराइड र एचआईभी संक्रमण आदि देखिएका बिरामीमा चाँडो सर्ने र त्यस्ता समस्या भएका बिरामी यसबाट अझ बढी प्रभावित हुन सक्छन् । अत्यधिक मदिरा सेवन गर्ने, धूमपान गर्ने व्यक्ति, बालबालिका, गर्भवती महिलालगायत पनि यो रोगको जोखिममा बढी पर्न सक्छन् । यो रोगका केही लक्षण देखिन्छन् । जस्तो रुघाखोकी लाग्नु, भोक नलाग्नु, शिथिलता बढ्नु, ज्वरो आउनु, टाउको, घाटी दुख्नु, वाकवाकी लाग्नु आदि । यस रोगबाट बच्न आम नागरिकले सचेत र उच्च सतर्कता अपनाउन आवश्यक छ । सरुवा रोग भएकाले संक्रमितको सम्पर्कबाट बच्ने, सफा रहने, मास्कको प्रयोग गर्ने, खोक्दा वा हाच्छिउँ गर्दा रुमालले मुख छोप्ने, सावुनपानीले हात धुने यी नियमित सरसफाइ र रोकथामकै उपायलाई दैनिकीमा अवलम्बन गर्नुपर्छ । हरेक नागरिकको स्वास्थ्य रहने अधिकारको सुनिश्चित गर्न सरकारले पनि रोगबारे नागरिकलाई सचेत र सतर्क गराउन सक्रिय भूमिका खेल्नुपर्छ ।"
"तुलसीपुरका मेयरको घोषणा: मोनोरेल देखि एक नागरिक, एक बैक खातासम्म","तुलसीपुर: तुलसीपुर उपमहानगरपालिकाको पहिलो नगरसभा तथा अधिबेशन बुधवार देखि तुलसीपुरमा सुरु भएको छ। सभामा आर्थिक वर्ष २०७४०७५ को नीति तथा कार्यक्रममा छलफल समेत सुरु भएको छ। नयाँ संरचना अनुसार सुरु भएको सभाले संसदको झल्को दिएको छ। हाम्रो तुलसीपुर, राम्रो तुलसीपुर'को नारा दिएर तुलसीपुरलाई समृद्ध सहरको रुपमा विकास गर्ने योजना नीति तथा कार्यक्रम समावेश गरिएको छ। उपमहानगरको नीति तथा कार्यक्रम प्रस्तुत गर्दै तुलसीपुर उपमहानगरपालिकाका प्रमुख घनश्याम पाण्डेले गरीविमुक्त, सुशासनयुक्त, लैङ्गिक समता, सामाजिक न्याय, वातावरणीय सन्तुलन र समावेशी विकासका अवधारणामा आर्थिक, सामाजिक, वातावरणीय र सांस्कृतिक रुपमा विकास मैत्री देशकै नमुना स्थानीय सरकार र नमुना उपमहानगरपालिका बनाउने उदघोष गरेका छन। नगर सभामा प्रस्तुत नीति तथा कार्यक्रममा दाङमा मोनोरेल सञ्चालन गर्ने, दाङलाई प्रादेशीक राजधानी बनाउने योजनादेखि एक नागरिक एक बैक खाताको समेत नीति र योजना अघि सारिएको छ। ७४ वटा बुँदामा समावेश गरिएको नीति तथा कार्यक्रममा आधुनिक बस टर्मिनल, अटो भिलेज, ट्रेड टावर, तुलसीपुरघोराही मोनोरेल, व्यावसायिक कृषि तथा पशुपालन, पर्यटकीय स्थल र होटल, नगर यातायात, जनस्वास्थ्य, सार्वजनिक शिक्षा र तुलसीपुर एयरपोर्टमा नियमित उडान तथा प्रादेशीक राजधानीको सम्मका कार्यक्रमहरु प्रस्तुत भएका छन। त्यसै गरेर उपमहानगरलाई समेटने चक्रपथ निर्माण पनि प्राथामिकतामा परेको छन। प्रस्तुत कार्यक्रममा सञ्चार क्षेत्रको व्यवस्थापन र सञ्चार कोषको समेत व्यवस्था हुने उल्लेख छ। त्यसै गरेर नगरलाई सफा राख्न फोहोरमैला प्रशोधन केन्द्र, ल्याण्डफिल साइड, आर्थिक पारदर्शीता तथा संस्कृत विश्व विद्यालयलाई अध्ययन केन्द्रको रुपमा विकास गर्ने जस्ता कार्यक्रमहरु अघि सारिएको छ। त्यसै गरेर तुलसीपुर उपमहानगरपालिकाका जनताहरुका लागि छिटो, छरितो, सुलभ तथा झन्झटमुक्त सेवा प्रवाह गर्नका लागि कार्य जिम्मेवारीका आधारमा नयाँ संरचना तयार गरिने , शासन सञ्चालनमा संलग्न व्यक्तिहरुको जिम्मेवारी वहन, पारदर्शिता, जवाफदेहीता, असल आचरण र उच्च नैतिकता प्रदर्शनका लागि जोड दिइनेछ। कुनै प्रकारको भ्रष्टाचारविरुद्ध शून्य सहनशीलता अपनाइने र उपमहानगरपालिकामा इ गभर्नेन्स नीति अबलम्वन गरिनेछ । प्रत्येक ३ महिनामा नीति तथा कार्यक्रममा उल्लेख भएका कुराहरुको समिक्षा समेत गरेर काम कारवाही लाई प्रभावकारी बनाईने नीति उपमहानगरले दिएको प्रमुख पाण्डेले वताए। सञ्चारमैत्री उपमहानगरपालिकाका रुपमा तुलसीपुर उपमहानगरपालिकालाई विकसीत गर्नुका साथै सञ्चार माध्यमहरुलाई अनुदान दिने सम्मका कुरालाई समेटिएको छ । कार्यपालिकाका सदस्यहरुले सर्वसम्मतले नीति तथा कार्यक्रम पारित गरेको छन्। नीति तथा कार्यक्रम पारित सँगै नगरसभा वजेट निर्माणमा अगाडि वढ्नेछ । उपमेयर माया आचार्यको अध्यक्षतमा कार्यक्रम भएको थियो । वैठकले आर्थिक प्रतिवेदन समेत पारित गरिएको छ । बढिमा १५ दिन सम्म चल्लले नगर सभाले प्रस्तुत भएका नीति तथा कार्यक्रमका बुँदामा दफावार छलफल गर्ने छ।"
भारतीय बाणिज्य दूतावासको गतिविधिप्रति सांसदको आपत्ति,काठमाडौँ: नेकपा एमालेका उपाध्यक्ष भीमबहादुर रावलले भारतीय वाणिज्य दूतावासका कन्सुलरबाट वीरगञ्जमा भएको क्रियाकलाप खेदजनक रहेको बताएका छन्। उनले कन्सुलरका कामहरुको छानविन गर्न समेत माग गरे। व्यवस्थापिकासंसद्को बुधबारको बैठकमा बोल्दै रावलले गैर कुटनीतिक गतिविधिलाई सरकारले नियन्त्रण गर्नुपर्ने बताए। यस्तै उनले भियना सम्मेलन र संयुक्त राष्ट्रसंघको बडापत्रको मान्यताअनुरुप देश चल्नुपर्नेमा जोड दिए। नेपाली कांग्रेसका सांसद तप्तबहादुर विष्टले सुर्खेतको भट्टेघारीमा आगलागीले हालसम्म १५ घर जलेर नष्ट भएकोतर्फ सरकारको ध्यानाकर्षण गराए। नेकपा माओवादी केन्द्रका अमनलाल मोदीले विश्व आदिवासी तथा जनजाति दिवसका दिन सार्वजनिक बिदा दिन माग गरे। राष्ट्रिय प्रजातन्त्र पार्टीका दीननाथ गिरीले वर्तमान सरकारले सुशासन कायम गर्न तथा भ्रष्टाचारीलाई कारबाही गर्न नसकेको आरोप लगाए। सांसद बृजेशकुमार गुप्ताले सातवटै प्रदेशमा एकएकवटा मेडिकल कलेज स्थापना गर्ने सरकारको नीति कहाँ पुग्यो भन्ने प्रश्न गर्दै २ नं प्रदेशमा मेडिकल कलेज बर्दिबासमा बनाउने प्रस्ताव अव्यवहारिक रहेको बताए। नेपाल मजदुर किसान पार्टीका प्रेम सुवालले कृषिप्रधान देशमा पशुपालनतर्फ कृषकको आकर्षण बढाउने नीति सार्वजनिक गर्न माग गरे। रासस
नेत्रविक्रम चन्द 'विप्लवलाई' छाड्दै केन्द्रीय नेता,"काठमाडौं (अन्नपूर्ण): नेत्रविक्रम चन्द नेतृत्वको नेपाल कम्युनिस्ट पार्टीका दुई केन्द्रीय सदस्यले 'क्रान्ति' को तयारी नगरेको आरोप लगाउँदै पार्टी त्याग गरेका छन् । उनीहरूसँगै केही जिल्ला नेताले पनि पार्टी छाडेको घोषणा गरेका छन्। केन्द्रीय सदस्य गगनबहादुर खड्का (जीवन) र महेन्द्र केसी (पारसमणि) तथा बाँके जिल्ला इन्चार्ज संगमलगायतले पार्टी परित्याग गरेका हुन्। खड्का भेरीकर्णाली इन्चार्ज थिए भने केसी धवलागिरि ब्युरो इन्चार्ज। खड्काले पार्टी विभाजनको लामो समयसम्म पनि त्यसको औचित्य पुष्टि गर्न नसकेको, क्रान्तिको नारा मात्रै बाँडेको आरोप लगाएका छन् । उनले माओवादीबीच एकताको पहलकदमीका लागि पार्टी परित्याग गरेको बताएका छन्। नेकपाका प्रवक्ता खड्कबहादुर विश्वकर्माले भने पार्टीबाट कारबाही गरेको जनाएका छन् । खड्काको ठाउँमा नेकपाले खुमा सुवेदीलाई जिम्मेवारी दिएको छ। केसीले भने कम्युनिस्ट राजनीति र सक्रियतालाई फरक ढंगले निरन्तरता दिन पार्टी छाडेको बताएका छन्। 'राजनीतिक र व्यावहारिक कारणले नेपाल कम्युनिस्ट पार्टीबाट अलग भएँ, केसीले भने, कम्युनिस्ट राजनीति र सक्रियतालाई अब फरक ढंगले निरन्तरता दिनेछु।'"
तेस्रो पटक प्रधानमन्त्री हुँदा बेस्सरी काम गर्ने प्रचण्डको घोषणा,"काठमाडौं : नेकपा (माओवादी केन्द्र)का अध्यक्ष पुष्पकमल दाहालले सत्तासहयात्री दल काग्रेसले प्रत्यक्ष निर्वाचित कार्यकारीको एजेण्डा नमाने अहिले शेरवहादुर देउवा पुगेको स्थान (प्रधानमन्त्री)मा आफु पुग्न सक्ने नयाँ खुलासा गरेका छन् । दाहालले नयाँ राजनीतिक कोर्स शुरु हुन सक्ने, देउवाको स्थानमा आफु पुग्न सक्ने संकेत मात्र गरेका थिएनन, उनले आफु तेश्रो पटक प्रधानमन्त्री वने वेस्सरी काम गर्ने समेत वताएका छन् । दाहालले वैठकमा उठाएका विषयलाई हेर्ने हो भने उनले जुन कुनै वेला काग्रेसँगको सहकार्य तोडिन सक्नेतर्फ भने संकेत गरेको वुझाई माओवादी नेताहरुको छ । वैठकमा दाहालले अलिक हस्यौलो पारामा पहिलो सरकारका वेला अनुभवको कमीले काम गर्न नसेको, दो श्रो सरकारका वेला अलि अलि काम गरेको र ते श्रो पटक प्रधानमन्त्री वने भने वेस्मारी काम गर्ने वताएका थिए । अध्यक्षले त्यसै आवेगका भरमा वोल्नु भएको देखिदैन, एक नेताले भने, काग्रेसलाई गम्भिरतापूर्वक नै सोच्न आग्रह् गर्ने उदेश्यले वोल्नु भएको देखिन्छ । भएन भने पार्टीले नया कदम उठाउन खोजेको वुझिन्छ । दाहालले पार्टी प्रशिक्षणका क्रममा संकेत नगरेपनि एमाले प्रत्यक्ष निर्वाचित कार्यकारीको पक्षमा पहिल्यै देखि रहेकोले मुद्दाका आधारमा मत मिल्न जादा एमालेसँग सहकार्य हुन सक्ने वताएका हुन् । माओवादी नेताहरुका अनुसार प्रत्यक्ष निर्वाचित कार्यकारीको मुद्दा स्वभाविक रुपमा उठाईसकेपछि राजनीतिक सम्वादका क्रममा माओवादी केन्द्रको सहकार्यको एमालेसँग हुन सक्छ । त्यस्तो अवस्थामा मुद्दा मुदाको रुपमा नभई कार्यान्वयनको चरणमा लैजान नयाँ राजनीतिक समिकरण वन्न सक्ने देखिन्छ । ३ नम्वर प्रदेशका पार्टी केन्द्रीय आयोजक समिति सदस्यहरुलाई ललितपुरको एक पार्टी प्यालेसमा मंगलवार आन्तरिक प्रशिक्षण दिँदै दाहालले यस्ता धारणा व्यक्त गरेका हुन । माओवादीसँग सहकार्य गर्ने शक्तिले प्रत्यक्ष निर्वाचित कार्यकारी प्रमूख मान्नुपर्छ, हिजो आफैले मानेको एजेण्डा फेर्ने नैतिक अधिकार कांग्रेसएमालेलाई छैन, वैठकमा अध्इक्ष दाहालले ब्यक्त गरेको भनाई उदधृत गदै सहभागी एक नेताले अन्नपूर्णसँग भने, काग्रेसले मानेन भने एजेण्डा मान्ने शक्ति हामीले पाईसकेको छौं, अहिले देउवा पुगेको स्थानमा हामी पुग्न सक्छौं । दाहालले एजेण्डा उठाइसकेपछि मत मिल्ने शक्तिहरुका वीचमा राजनीतिक सम्वाद सहमतिको सहकार्यको प्रक्रिया अगाडि वढ्ने वताउँदै मुद्दालाई मुद्दाको रुपमा मात्र नभई कार्यान्वयनमा लैजान सहकार्यको नयाँ वातावरण पनि निर्माण हुन सक्ने संकेत गर्दै त्यस्तो वताएका हुन् । माओवादी केन्द्रले पहिल्यैदेखि उठाउँदै आएको प्रत्यक्ष निर्वाचित कार्यकारीको एजेण्डा संविधान निर्मााण्का क्रममा काग्रेस तयारै नभएपछि फरक मतका रुपमा सुरक्षित राख्दै संविधान निर्माणमा सहयोग गरेको थियो । तर साउन पहिलो साता वसेको माओवादी केन्द्रको सचिवालयको विस्तारित वैठकले पूनः प्रत्यक्ष निर्वाचित कार्यकारीको एजेण्डालाई कार्यनीतिक एजेण्डाकै रुपमा अगाडी वढाउने निर्णय गरेपछि पार्टी वैठकमा दाहालको यस्तो प्रतिक्रिया आएको हो । दाहालले तत्काल सत्ता सहकार्यको कोर्स वदल्ने संकेतका रुपमा नभई दलहरुसँगको राजनीतिक सम्वादका क्रममा काग्रेस मानेन भने मुद्दा मिल्ने शक्तिहरुका वीचमा नया कोर्स शुरु हुन सक्ने वताएको वैठकमा सहभागी सचिवालय सदस्य लेखनाथ न्यौपानेले वताए । अध्यक्षले तत्कालै काग्रेससँग चलिरहेको सत्ता समिकरण वदल्ने र नयाँ राजनीतिक कोर्स शुरुआत गर्ने अर्थमा त्यस्तो वताउनु भएको होइन, न्यौपानेले अन्नपूर्णसँग भने, काग्रेसले इमानदारितापूर्वक विगतमा आफैले मानेको मुद्दालाई राजनीतिक सम्वादका क्रममा प्रत्यक्ष निर्वाचित कार्यकारीको एजेण्डा मान्छ नै, यदि मानेन भने नयाँ कोर्स शुरु हुन सक्छ भन्ने संकेत भने गर्नुभएको देखिन्छ । एक वर्ष यता दाहालले नेतृत्व गदै आएको पार्टी माओवादी केन्द्रले काग्रेससँग आलोपालो नेतृत्वको आधारमा सहकार्य गदै आईरहेको छ । त्यही सहकार्यका आधारमा अध्यक्ष दाहालले नौ महिना सरकारको नेतृत्व गरेपछि अहिले काग्रेस सभापति शेरवहादुर देउवा माओवादी केन्द्रको समर्थनमा सरकारको नेतृत्वमा छन् । विगतमा माओवादी वलियो शक्ति हुदा काग्रेसएमालेले समेत प्रत्यक्ष निर्वाचित कार्यकारीको एजेण्डालाई मानेपनि ०७० को संविधानसभामा कमजोर भएपछि नमानेको दृष्टान्त राख्दै दाहालले पार्टी प्रशिक्षणमा अव स्थिर सरकार, देशको विकास र आर्थिक समृद्धिका लागि पनि प्रत्यक्ष निर्वाचित कार्यकारी रहने शासकीय प्रणालीमा जार्ने पर्ने तर्क गरे । माओवादीले यो विषयमा पार्टीको आन्तकिर प्रशिक्षण तथा वैठक तथा दुई नम्वर प्रदेशको स्थानीय तहको निर्वाचनपछि राजनीतिक दलहरुको तहमा राजनीतिक सम्वाद गर्ने तयारी गरेको छ । त्यसक्रममा काग्रेससँग गम्भिरतापूर्वक नै यस विषयमा छलफल गर्ने योजना माओवादीको देखिन्छ । त्यो कुारको खुलासा पनि दाहालले वैठकमा गरेका छन् । हामी अहिले पार्टीको आन्तरिक वैठकप्रशिक्षणका क्रममा छौं, तत्कालै नया मोर्चावन्दी गर्ने कुरा होइन, यो वैठक सक्ने वित्तिकै काग्रेसएमालेसँग छलफल गछौं, दाहालले भने, उनीहरुले मानेन भने अव यो मुद्दा जनताकै वीचमा लैजाने योजना पनि पार्टीले वनाईसकेको छ । नेपालमा १० वर्षको वीचमा दश ओटा सरकार वदलिएको र यसले मुलुकलाई झनै अस्थिरतामा लगेको, वाह्य चलखेलहरु वढेका कारण पनि प्रत्यक्ष निर्वाचित कार्यकारीको मुद्दा पार्टीले कार्यनीतिकै रुपमा अव उठाउन लागेको दाहालको भनाई थियो ।"
बाबुराम अस्पतालबाट डिस्चार्ज,भक्तपुर: मूत्रथैलीको शल्यक्रिया गरी विगत छ दिनदेखि अस्पतालमा रहनुभएका नयाँ शक्ति पार्टीका संयोजक डा बाबुराम भट्टराई आज घर फर्किएका छन् । डा भट्टराईको भक्तपुरस्थित नागरिक सामुदायिक अस्पतालमा गत शुक्रबार मूत्रथैलीको शल्यक्रिया गरिएको थियो। उनको उपचारमा रु ८५ हजार खर्च भएको अस्पताल प्रशासनले जनाएको छ। आज अस्पतालबाट घर फर्किनेक्रममा डा भट्टराईले स्वदेशमै पनि स्तरीय स्वास्थ्य सेवा लिन सकिने भन्दै उपचारका नाममा विदेश धाउने प्रवृत्तिको अन्त्य गर्नुपर्ने बताए। यसैगरी मन्त्रिपरिषद्का पूर्व अध्यक्ष खीलराज रेग्मीले बुधबार भट्टराईको स्वास्थ्य अवस्थाबारे जानकारी लिएका थिए। रासस
एक साता भित्र चुनावको मिति घोषणा हुन्छः दाहाल,"बुटवलः नेकपा माओवादी केन्द्रका अध्यक्ष पुष्पकमल दाहाल प्रचण्डले एक साता भित्रै प्रदेश र केन्दीय चुनावको मिति घोषणा हुने बताएका छन्। मंसिरको दोस्रो सातासम्ममा दुबै चुनाव एकैपटक गर्ने गरी मिति घोषणा हुने उनले दावी गरे। निर्वाचन आयोगले चुनावको मिति तोक्न सरकारलाई ताकेता गरिरहेका बेला पूर्व प्रधानमन्त्री समेत रहेका प्रचण्डले निर्वाचनको मिति साता दिनमै तोकिने बताएका हुन्। राजनीतिक दलहरुसंग मितिबारे करिव सहमति भइसकेको छ, प्रमुख सत्तारुढ दल माओवादीका अध्यक्ष प्रचण्डले भने निर्वाचन आयोगलाई केहि प्राविधिक कठिनाई मात्रै हो, त्यो समस्याको हल निस्किहाल्छ।' एकैपटक चुनाव गर्दा संवैधानिक व्यवधान नआउने प्रचण्डले बताए। बुटवलमा आयोजिक प्रदेश नम्बर ५ स्तरीय प्रशिक्षणमा सहभागि हुन आएका अध्यक्ष प्रचण्डले पत्रकारहरुसं कुराकानी गर्दै दुई चुनाव एकैदिन गर्नका लागि तीन वटा विकल्प समेत सुझाए । पहिलो केन्द्र र प्रदेशको समानुपातिक मतपत्र एउटै बनाउन सकिने उल्लेख गर्दै उनले भने, निर्विवाद विकल्प हो, दलहरु यसमा नजिक नै छन्।' उनको अर्काे विकल्प थियो, समानुपातिकको मत प्रत्यक्षको आधारमा निर्धारण भए दुई वटै बाकस मात्रैमा मत खसाले पुग्छ।' धेरै मतदाता भएको क्षेत्रमा बुथ संख्या बढाएर चुनाव गर्न सकिने उनले तेस्रो विकल्प बताए। फरक प्रसंगमा नेता दाहालले स्थानीय तहको तेस्रो चरणको चुनावमा राजपा सहभागि नभए उसको राजनीति सकिने चेतावनी दिए। प्रदेश नम्बर २ को चुनावमा नगए राजपाको अस्तित्व नै सकिन्छ, उनले भनेमलाई विश्वास छ, उहाँहरुले आत्मघाती निर्णय गर्नुहुने छै ।' उनले संविधान संशोधन प्रस्ताव पनि छिट्टै निर्णयार्थ पेश हुने बताए। त्यसका लागि सत्तापक्ष दलहरु निर्णयमा पुगिसकेको उनको भनाई थियो।"
काभ्रे जिससमा एमाले विजयी,"बनेपा : जिल्ला समन्वय समिति( जिसस) काभे्रमा नेकपा (एमाले) को प्यानलै विजय भएको छ। बुधबार धुलिखेलमा भएको जिसस निर्वाचनमा उद्धव केसीको नेतृत्वमा रहेको एमाले प्यानल विजय भएको जिल्ला मुख्य निर्वाचन अधिकृत मेदिनीप्रसाद पौडेलले जानकारी दिए। जिसस संयोजकमा एमालेका उम्मेदवार मध्य केसीले १४ मत पाए भने नेपाली कांगे्रस, र माओवादी केन्द्र गठनबन्धनका उम्मेदवार शंखबुद्ध लामाले १२ मत प्राप्त गरे। त्यस्तै उपप्रमुखमा एमालेकातर्फबाट मञ्जु गौतम, सदस्यहरुमा सन्तुन केसी, प्रेम लामा, कृष्णबहादुर तामाङ, विकास मग्राती खुल्ला सदस्यमा विजय भएका छन् भने एमालेबाटै महिला सदस्यमा राजकुमारी श्रेष्ठ, मैयाभक्ती श्रेष्ठ र दलित महिला सदस्यमा गिता सुनवार निर्वाचित भएका छन्। १३ स्थानीय तह रहेको काभे्रमा एमाले ७, कांगे्रस ४ र माओवादी केन्द्र २ तहमा अध्यक्ष उपाध्यक्ष सहित विजयी भएका थिए।"
"ओलीलाई साक्षी राखेर जिसस प्रमुख, उपप्रमुखले लिए सपथ","भक्तपुर: जिल्ला समन्वय समिति भक्तपुरका नवनिर्वाचित प्रमुख र उपप्रमुखले नेकपा एमालेका अध्यक्ष केपी शर्मा ओलीलाई साक्षी राखेर सपथ खाएका छन्। नेकपा एमालेको तर्फबाट जिससको प्रमुख र उपप्रमुखमा निर्वाचित नवराज गेलाल र सरिता कुँवरले पार्टी अध्यक्ष ओली साक्षी राखेर पद तथा गोपनीयताको सपथ लिएका हुन्। उनीहरुको सपथको लागि बुधबार जिल्ला अदालत भक्तपुरको सामुन्ने रहेको खाली ठाउँमा मञ्चसहितको पण्डालको व्यवस्था गरिएको थियो। ओली कार्यक्रम स्थल नआउँदासम्म जिससका नवनिर्वाचित प्रमुख र उपप्रमुखको सपथ ग्रहण कार्यक्रम बीचमै रोकिएको थियो। दिउँसो साढे १ बजेको लागि तय गरिएको सपथ ग्रहण कार्यक्रम स्थलमा अधिकांश अतिथि तथा अन्य निम्तालुहरु उपस्थित भइसकेका थिए। यसबीचमा कार्यक्रमका प्रमुख अतिथि कार्यक्रमको लागि निस्किसकेको भनेको एक घन्टा हुँदा पनि एमाले अध्यक्ष कार्यक्रमस्थल आइपुगेनन्। कार्यक्रम ढिलो हुने देखेर सपथ ग्रहणका प्रमुख अतिथि ओली नपुगे पनि कार्यक्रम अघि बढाइएको थियो। जसअनुसार कार्यक्रममा पूर्वउद्योगमन्त्री महेश बस्नेत, पूर्वराज्यमन्त्री एवं सांसद दिनेश श्रेष्ठ, भक्तपुर क्षेत्र नं २ का सांसद रामेश्वरप्रसाद ढुंगेल, अर्का सांसद केदार सञ्जेल, स्थानीय विकास सचिव दिनेशकुमार थपलियालगायतलाई मञ्च आशन गराइएको थियो। त्यस्तै नवनिर्वाचित जिसस प्रमुख र उपप्रमुखसँगै भक्तपुरका चारवटा नपाका प्रमुख र उपप्रमुखलाई पनि मञ्चमा आशन गराइएको थियो । कार्यक्रमका अतिथिलगायतलाई जिससकी इञ्जिनियर सरिता उपाध्यायले स्वागत गर्दासमेत प्रमुख अतिति आइपुगेनन्। कार्यक्रम अघि बढाइँदै नवनिर्वाचित जिसस पदाधिकारीहरुलाई मुख्य निर्वाचन अधिकृत भोजराज शर्माले प्रमाणपत्र वितरण गरे।तैपनि कार्यक्रमका प्रमुख अतिथि केपी ओली नआइपुगेपछि कार्यक्रम सञ्चालनले सथप ग्रहण कार्यक्रमलाई बीचमै रोके। कार्यक्रम बीचमा रोकिएको करिब दस मिनेटपछि केप ीओली कार्यक्रमस्थल आइपुगे। प्रमुख अतिथि सपथ कार्यक्रमको निर्धारित समयभन्दा डेढ घन्टा ढिलो पुगेका थिए । जसै उनले प्रमुख अतिथिको मञ्च आशन गरे जिससका प्रमुख र उपप्रमुखको सपथ ग्रहण अघि बढ्यो। मुख्य निर्वाचन अधिकृतबाट जिससका प्रमुख र उपप्रमुखले सपथ आफ्नो सामु सपथ खाँदै गर्दा एमाले अध्यक्ष एवं पूर्वप्रधानमन्त्री केप ीओली शानका साथ मुस्कुराइरहे। उनीसँगै रहेका राप्रपाका केन्द्रीय सदस्य एवं सांसद दिनेश श्रेष्ठ पनि मुस्कुराइरहेका थिए। उनको मुस्कानले राप्रपामा भएको पार्टी विभाजनलाई समेत बिर्साइदिएको कार्यक्रममा सहभागी केही बीच कानेखुसीसमेत भएको थियो। त्यस्तै नवनिर्वाचित जिसस प्रमुख गेलालले जिसस सदस्यहरुलाई पद तथा गोपनीयताको सपथ गराएका थिए । जिसस सदस्यहरुमा निर्वाचित एमालेका सकुन्तला श्रेष्ठ, कमला पोखरेल, गीता देउजा, उमेश श्रेष्ठ, बाबुकाजी श्रेष्ठ, श्रीराम व्याञ्जु र गीता बिसुंखेले सपथ खाएका हुन् । ओलीले लामो बोल्न पाएनन् कार्यक्रममा डेढ घन्टा ढिला पुगेका केपी ओलीले कार्यक्रममा पूरा बोल्नसमेत पाएनन्। आफ्नो अर्को कार्यक्रम भएको भन्दै पछि आएर पहिले बोलेका उनले आधा घन्टा जती बोल्दाबोल्दै बत्ती झ्याप्प गएको थियो। उनले आधा बोल्दानबोल्दै पानी पर्दा कार्यक्रम सफल भएको प्रतिक्रिया दिएका अध्यक्ष ओलीले आफ्नो मन्तव्य टुंग्याउन नपाउँदै बत्ती गएकोबारे भने केही प्रतिक्रिया दिएनन् । बत्ती आउने प्रतिक्षा गर्दागर्दा माइक नबजेपछि उनी धन्यवादसमेत नभनी त्यत्तिकै मञ्चमा गएर बस्न गएका थिए। साथै स्थानीय विकास अधिकारी ध्रुवप्रसाद कोइरालाले पनि कार्यक्रममा हस्तक्षेप गरेर बत्ती आउन नपाउँदै कार्यक्रम समापन भएको घोषणा गरिहाले। भोट नहालेका मतदाता भक्तपुरसँगै देशभर मंगलबारमात्रै गाईजात्रा सुरु भएको थियो। हाँस्यव्यंग्य र घोचपेच गरिने गाईजात्राकै बीच भक्तपुर जिल्ला समन्वय समितिको सपथ ग्रहण पनि गाईजात्रै भएको थियो। कार्यक्रमकै बीच कार्यक्रम स्थलको खाल्डाखुल्डी पुर्ने काम गरिएको थियो।त्यस्तै जिससको निर्वाचनमा मत नै नहाल्नेले मतदाताको तर्फबाट मन्तव्य व्यक्त गरे। मध्यपुर थिमी नपाका उपमेयर अञ्जना मधिकर्मीले जिससको निर्वाचनमा मताधिकार प्रयोग गरिनन्। जिससमा कांग्रेसको तर्फबाट उम्मेदवारी नपरेको र अन्य दलले पनि सहयोगको लागि कुनै अनुरोध नगरेपछि कांग्रेसले संस्थागत रुपमै जिसस निर्वाचनमा मत व्यक्त नगर्ने निर्णय गरेको थियो। सोहीअनुसार साउन २२ गते भएको जिसस निर्वाचनमा उपमेयर मधिकर्मीले मतदान गरिनन्।तर बुधबार जिसस पदाधिकारीहरुको सपथ ग्रहणमा उनले मतदाताहरुको तर्फबाट मन्तव्य व्यक्त गरेर गाईजात्रा प्रस्तुत गरिन्। कार्यक्रममा उपस्थित एक कांग्रेसका क्षेत्रीय नेताले निर्वाचन बहिस्कार गरेपछि सपथ ग्रहणमा आएर मन्तव्य दिनु गाईजात्रै भएको प्रतिक्रिया दिए। नेमकिपाद्वारा बहिस्कार ! त्यस्तै जिससको सपथ ग्रहण कार्यक्रम नेपाल मजदुर किसान पार्टीले बहिस्कार गरेको छनक दिएको छ । उक्त कार्यक्रममा नेमकिपाका कुनै पनि प्रतिनिधि सहभागी नभएपछि सपथ ग्रहण बहिस्कार गरेको अड्कल काटिएको हो। कार्यक्रमका उद्घोषकले नेमकिपाका अध्यक्ष एवं सांसद नारायणमान बिजुक्छे, केन्द्रीय सचिव एवं सांसद प्रेम सुवाल र केन्द्रीय सदस्य एवं सांसद अनुराधा थापामगरले मञ्चमा आशन ग्रहणको लागि अतिथिको रुपमा बोलाएका थिए। त्यस्तै नेमकिपाका जिल्ला अध्यक्ष न्हुछेभक्त फोंजू र भक्तपुर नपाका मेयर तथा उपमेयर सुनिल प्रजापति र रजनी जोशीलाई समेत मञ्चमा अतिथिको आशनको लागि नाम बोलाइएको थियो। तर उनीहरुमध्ये कोही पनि कार्यक्रममा उपस्थित भएनन्।जिसस निर्वाचनमा नेमकिपाले आफ्नो छुट्टै प्यानलसहित उम्मेदवारी दिएको थियो तर एमालेसँग पाँच मत भएकाले उसको दुईमत काम लागेन। पराजय भोगेको आधारले पनि जिससको सपथग्रहण कार्यक्रममा नआएको हुनसक्ने कार्यक्रममै चर्चा चलेको थियो। यसअघिको साविक भक्तपुर जिल्ला विकास समितिको सभापतिमा भने नेमकिपाले जितेको थियो।कार्यक्रममा नेपाली कांग्रेसका जिल्ला सभापति दुर्लभ थापा र माओवादी केन्द्रका जिल्ला संयोजक डीपी ढकालसमेत उपस्थित भएनन्। यस आधारमा भक्तपुर जिससमा एमालेविरुद्ध कांग्रेस, माओवादी केन्द्र र नेमकिपाले मोर्चाबन्दी गर्न सक्ने सम्भावना बढेको राजनीतिक वृत्तमा चर्चा चलेको छ।"
मेलम्ची परियोजना छिटो सक्न प्रधानमन्त्री देउवाको निर्देशन,"सिन्धुपाल्चोक: प्रधानमन्त्री शेरबहादुर देउवाले मेलम्ची खानेपानी परियोजनाका पदाधिकारीलाई आयोजना निर्माण कार्य निर्धारित समयमै सम्पन्न गर्न निर्देशन दिएका छन्। आयोगको स्थलगत निरीक्षणका क्रममा बुधबार उनले निर्माण कार्य छिटोभन्दा छिटो पूरा गर्न निर्देशन दिँदै यसमा सरकारबाट के के सहयोग चाहिन्छ, ती सहयोग गर्न तयार रहेको बताए। प्रधानमन्त्री देउवाले काठमाडौँ उपत्यका नेपालको राजधानी मात्र नभई धेरै किसिमले महत्वपूर्ण ठाउँ भएकाले यहाँ शुद्ध खानेपानीको अति आवश्यक रहेको बताउँदै काठमाडौँवासीले छिटोभन्दा छिटो शुद्ध खानेपानी पाउनुपर्यो, यही काममा तपाईंहरु लाग्नुस्,' भने। विभिन्न कठिनाइका बाबजुद पनि नेपालको अति महत्वपूर्ण परियोजनामा प्रगति भएको सुन्न पाउँदा आफूलाई खुशी लागेको छ उनले भने। कूल साढे २७ किमी सुरुङसहितको मेलम्ची खानेपानी परियोजना आगामी पुस महिनाभित्र निर्माण सम्पन्न हुने गरी द्रुत गतिमा काम भइरहेको छ। दुई दशमलव १९ किमीमात्र सुरुङ खन्न बाँकी छ। हाल चार स्थानबाट सुरुङ खनिरहेको परियोजनाले दैनिक सरदर ९५ प्रतिशत भौतिक प्रगति भएको जनाएको छ। सन् २००१ बाट परियोजना निर्माण शुरु भएको हो। सोह्र मिटर सुरुङ खन्ने काम भइरहेको छ। चार स्थानबाट सुरुङ खनिरहेको मध्ये तीन स्थानमा कमजोर भौगर्भिक कारण सुरुङ खन्न केही चुनौती देखिएको आयोजना प्रमुख रामचन्द्र देवकोटाले जानकारी दिए। कूल साढे २३ अर्ब लागत भएको उक्त परियोजनामा २२ अर्ब ३४ करोड खर्च भइसकेको परियोजनाका प्रमुख देवकोटाले जानकारी दिनुभयो। आयोजना निर्माण सन् २०१८ मार्चसम्ममा सम्पन्न गरिसक्नु पर्नेछ। प्रधानमन्त्रीको स्थलगत निरीक्षणका क्रममा उहाँलाई आयोजना प्रमुख देवकोटाले आयोजनाको कार्य प्रगतिका बारेमा जानकारी गराउनु भएको थियो। सो अवसरमा सूचना तथा सञ्चारमन्त्री मोहनबहादुर बस्नेत, खानेपानी तथा सरसफाइ मन्त्री महेन्द्र यादव र सचिव भीमप्रसाद उपाध्यायलगायतको उपस्थिति थियो। रासस"
खत्री इन्काउन्टर रहस्यमय !,"काठमाडौं : ललितपुरका प्रवीण खत्री लागूऔषध दुर्व्यसनी थिए । १२१५ वर्षदेखि उनले लागूपदार्थ सेवन गर्दै आएको परिवारको दाबी छ । उनी सुध्रिएलान् कि भनेर परिवारले नै पटकपटक प्रहरीमा बुझाएको थियो । प्रहरीको लागूऔषध नियन्त्रण ब्युरो (एनसीबी)ले पनि उनलाई नियन्त्रणमा लिएको थियो । तर, पुनःस्थापना केन्द्रमा राख्दा पनि उनी सुध्रिएनन् । प्रहरीमा उनीविरुद्ध कुनै उजुरी वा मुद्दा छैन। परिवार र छिमेकीका अनुसार ३२ वर्षीय खत्रीका दुई समस्या थिए एउटा लागूऔषध सेवन गर्ने अनि अर्को परिवारका सदस्यलाई तनाव दिने । उनी कम बोल्थे, घरबाट बाहिर कमै निस्कन्थे । उनी श्रीमती, छोरा तथा बुबाआमासहित कुसुन्तीमा बस्थे । 'छरछिमेकमा उसले त्यस्तो धाकधम्की दिँदैनथ्यो । घरबाहिर निस्किएको र घर छिरेको पत्तै पाइन्नथ्यो', छिमेकी उद्धव थापा भन्छन् । उनै व्यक्ति सोमबार प्रहरी 'इन्काउन्टर'मा मारिए । प्रहरीको दाबीअनुसार उनी १० वर्षदेखि लागूऔषध कारोबारी थिए र उनको साथमा दुईवटा अटो लोडेड पेस्तोल भेटिएको छ । 'प्रवीणले आफैंलाई कञ्चटमा गोली प्रहार गरी आत्महत्या गरेका हुन्', प्रहरी भन्छ । 'ऊ १० वर्षदेखि लागू औषधको कारोबारमा संलग्न थियो भने प्रहरीले किन पक्रन सकेन ? किन उसको साथबाट लागूऔषध बरामद हुन सकेन', उनका एक आफन्त भन्छन्, 'एकातर्फ घरभित्र छिरेर मान्छे मार्ने, अर्कोतर्फ लागूऔषध कारोबारी थियो भनेर परिवारलाई नै धब्बा लगाउने ? ' खत्रीको घर आसपास बाक्लो बस्ती छ । दिउँसो २ बजे भएको उक्त घटना देखेको कुनै छिमेकीले बताएका छैनन् । प्रहरीको दाबीमा खत्री घरको छतबाट दुबै हातमा पेस्तोल लिँदै भुइँमा झरेका थिए । उनले करिब २२ फिट उचाइबाट र १५ फिट चौडाइ पार गर्न हामफालेको प्रहरीको दाबी छ । बाक्लो बस्तीमा छरछिमेक चुप लागेर बस्नु र लागूऔषध दुर्व्यसनी मात्र रहेका खत्री इन्काउन्टरमा मारिनुले घटना रहस्यमय देखिएको छ । बाबुछोरा नै दुर्व्यसनी छोरा मारिएको खबरलगत्तै प्रमोद खत्री सोमबार अपराह्न दक्षिणकालीस्थित सुधारगृहबाट आएका थिए । सोमबार प्रहरीविरुद्ध निकै आक्रोहित देखिएका उनी मंगलबार बिहान पनि मदिराले लरबरिएका थिए । उनी ८१० वर्षयता सुधारगृहमा नियमित जानेआउने गर्छन् । 'भिनाजु एकदुई महिना सुधारगृहमा बस्नुहुन्थ्यो । तर, घर फर्किएपछि उहाँको हालत उही पुरानै हुन्थ्यो । अनि फेरि सुधारगृह पठाइहाल्नुपथ्र्यो', खत्रीका साला सञ्जय विष्ट भन्छन् । प्रमोदको पुरानो घर ढोलाहिटी भए पनि उनी कान्छी श्रीमतीसँग कुसुन्तीमा बस्दै आएका थिए । कान्छीतर्फ एक मात्र सन्तानका रूपमा प्रवीण थिए । बाबु प्रमोद सुधारगृहमा हुने, आमा पसलमा बस्ने र श्रीमती अस्पतालमा काम गर्ने हुँदा दिनभर प्रवीण घरमा एक्लै हुन्थे । घरभित्र आफूले भनेजस्तो भएन भने उनी श्रीमती र आमामा जाइलाग्थे ।'हामीले भाञ्जा सुध्रिउन् भनेर अनेक प्रयास गर्यौं तर केही परिवर्तन भएन । आमा र श्रीमतीलाई लगातार दुःख दिने र आतंक मच्चाउने मात्र काम गर्थे', विष्ट भन्छन्, 'उनको समस्या नै त्यति थियो।' पारिवारिक स्रोतका अनुसार प्रवीणलाई पछिल्लो समय थप स्वतन्त्र छाडिएको थियो । 'केही गर्दा पनि नसुध्रिएपछि उनको कसैले वास्ता गर्दैनथ्यो । तर, उनको खप्की दिनदिनै बढ्दो थियो । आफूले भनेजस्तो भएन भने आतंक नै मच्चाउँथे । काट्छु, मार्छु भनेर धम्क्याउँथे', एक नातेदार भन्छन् । प्लस टुसम्मको अध्ययन गरेका उनले केही समय अल्का अस्पतालमा कामसमेत गरेका थिए । मोटरसाइकल दुर्घटनामा परेपछि उनले केही वर्षअघि जागिर छाडेका थिए । बाबुछोरा नै दुर्व्यसनी भएका कारण उनीहरूको घरमा छिमेकीको आउजाउसमेत कम थियो । परिवारले स्वीकृति दिएपछि मंगलबार प्रवीणको शव पोस्टमार्टमका लागि त्रिवि शिक्षण अस्पतालमा लगिएको छ । मृतकका आफन्तले ललितपुर प्रहरीमा उजुरीसमेत दिएका छन् ।"
धर्तीको सुर्यलाई जोगाउनै गाह्रो : ओली,"इलामः नेकपा एमालेका अध्यक्ष केपी शर्मा ओलीले पार्टीलाई देशी विदेशी आक्रमणबाट जागाउन निक्कैै मेहनत गर्नुपरी रहेको बताएका छन् । प्रदेश नम्बर १ को स्थानीय तहमा निर्वाचित जनप्रतिनिधिहरुको अभिमुखीकरण कार्यक्रमलाई सम्बोधन गर्न मंगलबार इलाम आइपुगेका ओलीले सो कुरा बताएका हुन् । आकासको सुर्यलाई त एकछिन ग्रहण लाग्छ हट्छ ।' उनले भने धर्तीको सुर्यलाई लाग्ने गरेको ग्रहण हटाउन साह्रै गाह्रो ।' उनले स्वदेशी, विदेशी ग्रहणले एमालेलाई छाप्ने प्रयास गरेको आरोप लगाए । ओलीले एमालेसँग प्रतिस्प्रर्धा गर्न नसकेपछि विपक्षीहरुले कुप्रचारको सहारा लिइरहेको भन्दै नव निर्वाचित प्रतिनिधिहरुलाई सचेत भएर काम गर्न आग्रह गरे । उनले एमालेविरुद्ध कतै केहि नपाएपछि राष्ट्रिपतिले गाडी खरिद प्रकरणदेखि काठमाडौंका मेयरले गाडी खरिद प्रकरणको समेत गलत रुपमा प्रचार गरेको आरोप लगाए । उनले दुबै प्रकरणको बचाउ गर्दै उनले भने सबै झुटको सहारा ।' एमाले प्रष्ट नीति र कार्यदिसा भएको पार्टी भएको भन्दै तिनै कुराले स्थानीय तहमा पहिलो पार्टी हुन सफल भएको दावी गरे । उनले जनप्रतिनिधिहरुले दाग नदेख्ने गरी काम गर्न आग्रह गरे । छोपछाप पारेर, दाग लुकाएर अघि जान सकिदैन' उनले भने । उनले लोकतान्त्रिक मुल्य मान्यतालाई तलमाथी गर्न नदिने बताए । एमालेको राष्ट्रियता कसैको विरुद्ध नभएको ओलीले प्रष्ट पारे । एमालेले पारस्परीक लाभ र पारस्परीक सम्मानसहितको सम्बन्धको सम्बन्धको कुरा गरिरहेको उनको भनाई थियो । उनले एमालेलाई तराई मदेश विरोधी देखाउन खोजिएको आरोप लगाए । उनले एमाले राष्ट्रिय एकताकोविरुद्धमा नरहको प्रष्ट पार्दै तराई विरोधी कुरा नगरेको जिकीर गरे । ओलीले अघिल्ला निर्वाचनहरुमा सत्ताको दुरुपयोग गरेर सरकारले एमाले हराउन प्रयास गरेको आरोप लगाए । उनले भने तपाइहरुलाई विजय हुन नदिनका लागि राज्य सत्ताको, प्रशासनको, राज्यका अंगहरुको र नियम कानुनहरुको उलङ्घन, अलोकतान्त्रीक, अमर्यादित र अनैतिक अस्त्र प्रयोग गर्दा गर्दै विजय गर्नुभएकाले तपाइहरुलाई बधाई ।' उनले जनप्रतिनिधिहरुमा पार्टी र मतदाता प्रतिको उत्तरदायित्व रहेको सम्झाए । उनले प्रदेश नबनेकाले कर्मचारी समायोजन लगायतका समस्या रहेपनि अन्तरीम व्यवस्थापन गर्नुपर्ने बताए । कतिपय कुरामा अस्पष्टता रहेपनि साझेदारहरुसँग सहकार्य गरेर व्यवस्थापन गर्दै अघि बढ्नुपर्ने बताए । कार्यक्रममा एमालेका बरिष्ठ नेता झलनाथ खनाल, महासचिव इश्वर पोख्रेल लगायतको उपस्थिती थियो ।"
मंसिरको पहिलो साताभित्र निर्वाचनः ओली,"झापा: नेकपा एमाले अध्यक्ष केपी शर्मा ओलीले तीनवटै तहको निर्वाचन सम्पन्न गरेर मुलुकलाई शान्ति, समृद्धि र स्थायित्वको बाटोमा अघि बढाउनुपर्ने बताएका छन्। नेकपा एमाले भद्रपुर नगर कमिटीले बुधबार आयोजना गरेको अगुवा कार्यकर्ता भेलालाई सम्बोधन गर्दै पूर्व प्रधानमन्त्रीसमेत रहेका ओलीले संविधान कार्यान्वयन र प्राप्त उपलब्धिलाई संस्थागत गर्न निर्वाचन निर्धारित समयमै हुनुपर्ने बताए। एमाले मंसिरको पहिलो साताभित्र निर्वाचन सम्पन्न गर्नुपर्छ भन्ने पक्षमा छ', उनले भने, नभए पनि माघभित्र निर्वाचन गर्नैपर्छ, नत्र मुलुक ठूलो राजनीतिक र संवैधानिक संकटमा फस्छ। स्थानीय तह निर्वाचनमा जनसहभागिता असाधारण भएको चर्चा गर्दै अध्यक्ष ओलीले भने, राजनीतिक अभियानमा जनताको उत्साहजनक सहभागिता देखिएको छ, यो साधारण कुरा होइन'। रासस"

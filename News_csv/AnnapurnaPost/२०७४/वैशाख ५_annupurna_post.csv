शीर्षक,विवरण
अस्वीकार्य 'अहम्',"नेपालको राजनीतिक पद्धति र संस्कारलाई दीर्घकालीन रूपमा फरक पार्ने गतिविधि बढ्न थालेका छन्, एकपछि अर्को । नैतिकताको राजनीति तथा सत्तासँग पारपाचुके भइसकेको अवस्था छ । खासगरी ०६३ को परिवर्तनपछि गठित एकपछि अर्को गठबन्धन सरकार या मन्त्रिपरिषद्मा सहभागी हरेक दलका आआफ्ना नेता पनि तोकिने व्यवस्थापछि प्रधानमन्त्री सिद्धान्तमा मन्त्रिपरिषद्को प्रमुख रहे पनि व्यवहारमा हरेक दलका आआफ्नै प्रमुख रहने परिपाटी बन्यो । मन्त्री प्रधानमन्त्री र मन्त्रिपरिषद्प्रति नभएर दलका नेताप्रति जिम्मेवार रहने व्यवहार स्थापित गरियो । 'प्रधानमन्त्रीय पद्धति' मा प्रधानमन्त्री अधिकारविहीन या बिचरा बनाइयो । एउटा विकृतिले अनेक विकृति जन्माउँछ, जुन अहिले त्यो देखा परेको छ । उपप्रधानमन्त्री विमलेन्द्र निधिले सार्वजनिक वक्तव्य (ट्विट) मार्फत कमल थापालाई उनीभन्दा वरिष्ठ तोकिएपछि मन्त्रिपरिषद् बैठकमा भाग नलिने तर प्रधानमन्त्री तथा मुख्य सचिवसँगको परामर्शमा उक्त पदको जिम्मेवारी नछोड्ने घोषणा गरेका छन् । उनले यो कदमलाई बीपी कोइरालाले गृहमन्त्रीका रूपमा लिएको अडानसँग तुलना मात्र गरेका छैनन्, त्यसलाई 'समस्त कांग्रेसजन र लोकतन्त्रको लागि चालेको कदम' को रूपमा प्रस्तुत गरेका छन् । मन्त्रिपरिषद् बैठकमा अनुपस्थित भइरहने तर 'सरकारको संवेदनशील जिम्मेवारी पूर्ण निष्ठा र लगानका साथ पूरा गरिरहेका दाबी पनि उनले गरेका छन् । व्यक्तिगत अहम्, व्यवहारमा पदलोलुपता र आदर्शप्रतिको दृढता एकसाथ अगाडि बढ्न सक्तैन । निधि अहिले ती परस्पर विरोधी प्रवृत्तिका द्वन्द्वमा थिचिएको एक निरिह राजनीतिज्ञ बनेका छन् । उनको अहिलेको शक्ति या बल भनेको विगत ११ वर्षको अभ्यासमा समाप्त पारिएको प्रधानमन्त्रीको हैसियत या लाचारी मात्र हो । एउटा मन्त्री या उपप्रधानमन्त्रीलाई मन्त्रीको नियमित आचरण र मर्यादा उल्लंघन गर्ने छुट हुँदैन । प्रधानमन्त्रीले बोलाएको मन्त्रिपरिषद् बैठक बहिस्कार गर्ने तर संसद्मा मन्त्रीका रूपमा उपस्थित हुने अनि मुलुकलाई मन्त्रीकै रूपमा प्रतिनिधित्व गर्ने छुटले भोलि नराम्रो परम्परा जन्माउने मात्र हैन, मन्त्रीलाई स्वेच्छाचारी र थप उत्तरदायित्वविहीन बनाउनेछ । यो परम्परालाई यहीं समाप्त गरिएन भने मन्त्रिपरिषद् सामूहिक स्वेच्छाचारिताको संयन्त्र बन्नेछ, त्यसैले यो विवाद तत्काल सम्बोधित हुन जरुरी छ । प्रधानमन्त्री यदि निधिको बरियताबारे आश्वस्त छन् भने उनको दाबीलाई स्विकार्न सक्नुपर्छ । तर प्रधानमन्त्रीले त्यसलाई अस्वीकार गरिसकेको अवस्था भएकाले निधिले अर्को मर्यादित बाटो अपनाउनु उचित हुनेछ, 'बहिर्गमन' को । मन्त्रिपरिषद्को बैठक बहिष्कार गरेर मात्र बीपी कोइराला बन्न सकिन्छ भन्ने भ्रमबाट उनी मुक्त हुन आवश्यक छ । तेस्रो सत्ता गठबन्धनमा सामेल निधिको पार्टी नेपाली कांग्रेसले पनि यो कुपरम्परा अर्थात् अहंबाट प्रेरित राजनीतिलाई प्रोत्साहित हैन दण्डित नगरेमा भोलि उसले थुप्रै यस्ता धम्की र 'ब्लाकमेल' को सिकार हुनुपर्नेछ ।"
तातोपानी नाका खुलाउन चिनिया राष्ट्रपतिको चासो,"काठमाडौ : चिनिया राष्ट्रपति सी जिनपिङले तातोपानी नाका खुलाउन व्यक्तिगत रुपमै चासो दिनु भएको छ । राष्ट्रपति सीसँग तीन साता अघि बेइजिङमा भेटेर आउनु भएका प्रधानमन्त्री पुष्पकमल दाहाल प्रचण्डले मंगलबार काठमाडौमा आयोजित कार्यक्रममा त्यसबारेमा जानकारी दिनु भएको हो । आफनो चीन भ्रमणका क्रममा तातोपानी नाका खुलाउने वारेमा आफूले चिनिया राष्ट्रपति सीसँग गम्भीर रुपमा कुराकानी गरेको र राष्ट्रपति सीले पनि समेत नाका खुलाउन व्यक्तिगत रुपमै चासो दिनु भएको प्रधानमन्त्री प्रचण्डले जानकारी गराउनुभयो । प्रधानमन्त्री तथा माओवादी केन्द्रका अध्यक्ष प्रचण्डले स्थानीय तहको व्यवस्था माओवादी केन्द्रको उपहार भएको बताउनु भयो। उहाँले भन्नुभयो, कतिपयले बसी वर्षपछि स्थानीय निर्वाचन हुन लागेको चर्चा गर्ने गरेका छन् । तर, यो पुरानै गाउँ पञ्चायत र गाउँ विकास समितिको निर्वाचन होइन । सिंहदरबारको अधिकार गाउँ, नगरमा फर्काउने व्यवस्थासहितको स्थानीय तहको निर्वाचन हो । गाउँपालिका र नगरपालिकाको व्यवस्था र स्थानीय तहको निर्वाचन माओवादी केन्द्रको उपहार हो । तपाईहरु यही उपहार लिएर जनताको घरदैलोमा जानुहोस् र माओवादी केन्द्रलाई विजयी गराउनुहोस् । सिन्धुपाल्चोकको भोटेकोशी गाउँपालिकाका पाँच दर्जन नेता, कार्यकर्ता विभिन्न पार्टी परित्याग गरी नेकपा (माओवादी केन्द्र) मा प्रवेश गर्नुभएको छ।प्रचण्डले नवआगन्तुक नेता, कार्यकर्तालाई स्वागत गर्नुभएको हो । माओवादी केन्द्रमा प्रवेश गर्नेहरुमा व्यवसायीहरु राजकुमार पौड्याल, भीमसेन कार्की, मोहन कार्की, नेपाली कांग्रेसबाट दावा ताङ्वा तामाङ, ईश्वर कार्की, टेकबहादुर थापा, हरि कार्की, किरण खड्का, लोकबहादुर भण्डारी, सूर्य श्रेष्ठ, बालकृष्ण श्रेष्ठ, सुजन अधिकारी, सुजन भण्डारी, राजेन्द्र बहादुर पौड्याल, ज्ञानेन्द्र पौडेल, देवेन्द्र पौड्याल, नर्वु शेर्पा, तिलक रावत, सामाजिक अगुवाहरु जनक भण्डारी, रोमी कार्की, रबिन्द्र पौड्याल, गौतम पौड्याल, नेत्र पौड्याल, निमा शेर्पा, छिरिङ शेर्पा, साङ्वो लामा, आशा गुरुङ रहेका छन् । यसै गरी माओवादी केन्द्रमा प्रवेश गर्नेहरुमा तेन्जुङ शेर्पा, कस्र्याङ नुर्वु शेर्पा, दावा शेर्पा, पेमा तामाङ, सुब्बा लामा, छिरिङ शेर्पा, तेङ्वा लामा, दाङ्वे तामाङ, निङ्वे तामाङ, चेङा तामाङ, रोनिश रोक्का, इन्द्र कार्की, विकास रिजाल, जेकी लामा, दावा शेर्पा, दावुडी शेर्पा लामा र नयाँ शक्तिबाट साङ्वे शेर्पा रहनुभएको छ।"
मोर्चा सहमतिमा आए दुई चरणमा निर्वाचन हुन्छ : देउवा,"दमक : कांग्रेस सभापति शेरबहादुर देउवाले मधेसी मोर्चा निर्वाचनमा भाग लिन चाहे दुई चरणमा निर्वाचन गर्न सकिने बताउनु भएको छ। झापाको लखनपुर स्थित आदिवासी जनजाती रंगशालामा मंगलबार प्रदेश नम्बर एकको चुनावी सभालाई सम्बोधन गर्दै मोर्चा निर्वाचनमा सहभागी हुने पक्का भए दुई चरणमा निर्वाचन गर्न कांग्रेस तयार रहेको बताउनु भएको हो। देउवाले मधेसकै हितका लागि संविधान संशोधनको प्रस्ताव ल्याएकाले स्थानीय तहको चुनाव सहभागी हुन मधेसी मोर्चालाई आग्रह समेत गर्नुभयो। मधेसको समस्या समाधान गर्न कांग्रेसले अग्रसरता लिइरहेको बताउदै निश्चिन्त भएर चुनावमा भाग लिन अपिल गर्दै भन्नुभयो। तपाईहरुकै मागलाई ध्यानमा राखेर संशोधनको प्रस्ताव ल्याएको छौँ, देउवाले भन्नुभयो, अझै पनि आवश्यक छलफल गरेर अघि बढ्न चाहान्छौ। पूर्वप्रधानमन्त्री देउवाले पहाड र मधेबीच बिखण्डन गराउने तत्वहरु अझै पनि सक्रियताका साथ लागेको बताउदै राष्ट्रिय एकतामा भाँजो हाल्ने काम नर्गन सचेत गराउनुभयो। हिमाल, पहाड र तराई सबैको मेलमिलापको आवश्यकतामा उहाँले जोड दिनु भएको छे। एमालेले मधेसी र पहाडीबीचको एकता खल्बल्याएको आरोप उहाँको छ। मुलुकका ठूलाठूला परिर्वतनको नेतृत्व कांग्रेसले नै गर्दै आएकोले अबको नेतृत्व पनि कांग्रेसले लिने दाबी उहाँको छ। स्थानीय तहको निर्वाचन विकास र सम्बृद्धिका लागि भएको बताउदै देउवाले यसमा एमालेले र मधेशी मोर्चाले समेत साथ दिने बिश्वास समेत व्यक्त गर्नुभयो। मधेशका जनता चुनावको पक्षमा रहेकोले मधेसकै हितका लागि भए पनि मोर्चा सहमतीमा आउनुपर्नेमा जोड दिनुभयो। हाम्रो सुदूरपश्चिम देखी पुर्वसम्मको चुनावी सभामा मधेसी जनताले चुनाव चाहेको पाएको छु। त्यसैले मोर्चा निर्वाचनमा सहभागी हुन आवश्यक छ, उहाँले भन्नुभयो। त्यस्तै सभालाई सम्बोेधन गर्दै उपप्रधान तथा गृहमन्त्री बिमलेन्द्र निधिले निर्वाचनमा एमालेले नै बाधा पुर्याएको आरोप लगाउनुभयो। कुनै कुराको सल्लाह मागेमा एमालेले हुन्न मात्र भन्ने गरेका उहाँले बताउनुभयो। निधिले भन्नुभयो, एमालेको डिक्सनरीमा हुन्न मात्र छ। केही गरौँ भन्यो खाली हुन्न मात्र भन्छ। संघीयता, धर्मनिरपेक्षता, राष्ट्रियताका बारेमा एमालेको स्पष्ट प्रतिबद्धता नरहेको उहाँको भनाइ थियो। निधिले अहिले स्थानीय तहको निर्वाचनका बिषयमा मधेसी मोर्चाले पनि बखेडा झिकिरहे पनि संविधान संशोधन भए चुनावमा सहभागी हुन्छौं भनिरहेकोले आफू आशावादी रहेको बताउनुभयो। चुनावी सभामा कांग्रेसका शीर्ष नेताहरु रामचन्द्र पौड्याल , महामन्त्री डा शशांक कोइराला, डा रामशरण महत, डा मिनेन्द्र रिजाल, शेखर कोइरालालगायत सहभागी थिए। पार्टी सभापति देउवा हेलिकोप्टर चार्टर गरेर सभालाई सम्बोधन गर्न आउनु भएको थियो।"
सरकारले खेलाडीलाई स्वास्थ्य सेवामा सहुलियत दिनुपर्ने,"काठमाडौ: राष्ट्रले खेलाडीका लागि स्वास्थ्योपचारमा सहुलियत दिनुपर्ने माग खेलाडीले गरेका छन्। स्वास्थ्यमन्त्री गगनकुमार थापा र राज्यमन्त्री तारामान गुरुङलाई भेटी राष्ट्रिय खेलकुद परिषद्का सदस्य उपेन्द्रकुमार पौडेल संयोजक रहेको खेलाडी सुविधा सुझाव कार्यदलले पाँचबुँदे मागसहितको पत्र बुझाएको छ। दक्षिण एसियाली खेलकुद (साग) र एसियन खेलकुदमा स्वर्ण पदक विजेतालाई स्वास्थ्य सेवामा शत्प्रतिशत निःशुल्क गर्नुपर्ने, रजत पदक विजेता र ओलम्पिक खेलमा सहभागीलाई ८० प्रतिशत निःशुल्क तथा सागमा कास्य पदक विजेतालाई ७० प्रतिशत, राष्ट्रिय खेलाडीलाई ५० प्रतिशतसम्म निःशुल्क स्वास्थ्य सेवा दिनुपर्ने माग कार्यदलले राखेको छ। नेपालमा सागमा स्वर्ण जित्ने १०२, एसियन खेलकुदमा स्वर्ण जित्ने आठ र सागमा रजत पदक जित्ने ओलम्पिकमा सहभागीसमेत गरी २३१ खेलाडी र दक्षिण एसियाली खेलकुद कास्य पदक विजेता ४४२ जना खेलाडीलाई ती सुविधा दिनुपर्ने कार्यदलको माग छ। विभिन्न खेलमा घाइते भएका खेलाडीको विशेष उपचार गर्न हालका अस्पतालमा सम्भव नभएकाले सरकारले खेलाडी र खेलकर्मीको उपचार गर्न छुट्टै अस्पताल आवश्यक भएकाले त्यसको पहल गरिदिन पनि कार्यदलले स्वास्थ्य मन्त्रीसमक्ष आग्रह गरेको छ। मन्त्री थापाले राष्ट्रका निम्ति खेल्ने खेलाडीको स्वास्थ्य सेवामा दिनुपर्ने सेवा सुविधाका बारेमा पटकपटक खेलकुद मन्त्रीसँग पनि वार्ता गरिरहेकाले यसलाई पूरा गर्न तत्काल कदम चालिने बताउनुभयो।उहाँले भन्नुभयो, खेलाडीको विशेष उपचारका लागि छुट्टै अस्पताल निर्माण गर्नुपर्ने आवश्यकता हामीले पनि महसुस गरेको विषय हो।यसबारे खेलकुद मन्त्रीसँग छलफल गरी कसरी अघि बढ्ने भन्ने कुरा चाँडै टुङ्गो लगाउनेछौँ । कार्यदलका संयोजक पौडेलले खेलाडीलाई खेलेर बाँच्न सक्ने आधार बनाउन माग सम्बोधन हुन सकेमा नयाँ खेलाडीको पनि आगमन हुने विश्वास व्यक्त गर्नुभयो। राष्ट्रिय तथा अन्तर्राष्ट्रिय खेलाडी सङ्घका अध्यक्ष तथा कार्यदलका सदस्य दीपक विष्टले खेलका माध्यमबाट देशलाई अन्तर्राष्ट्रिय क्षेत्रमा चिनाउन महत्वपूर्ण योगदान गर्ने खेलाडीलाई राज्यले औषधोपचारमा सहयोग नगर्दा खेलबाटै वञ्चित हुनुपर्ने वा खेलकुद छाडी अन्य पेसा रोज्नुपर्ने अवस्था आएको बताउनुभयो। खेलाडी सङ्घका अध्यक्ष दीपक श्रेष्ठले देशका लागि योगदान गरेका खेलाडी र खेलकर्मीलाई राज्यले पनि हेर्नुपर्छ भनी आफूहरुले लामो समयदेखि प्रयास गरिरहेको भए पनि केही उपलब्धि नभएको गुनासो गर्नुभयो। रासस"
राष्ट्रपति भण्डारीद्वारा भारतीय राष्ट्रपति र प्रधानमन्त्रीसँग भेटवार्ता,"कठमाडौनयाँ दिल्ली : राष्ट्रपति विद्यादेवी भण्डारीले नेपालको लोकतन्त्र सुदृढीकरण र स्थायित्वका लागि दक्षिणी छिमेकी भारतको सद्भाव महत्वपूर्ण रहेको भारतीय उच्च नेतृत्वसमक्ष बताउनुभएको छ । भारतको पाँच दिने राजकीय यात्रामा रहनुभएकी राष्ट्रपति भण्डारीले समकक्षी प्रणव मुखर्जी र भारतीय प्रधानमन्त्री नरेन्द्र मोदीसँग मंगलबार भएका भिन्दा भिन्दै भेटवार्तामा राष्ट्रपति भण्डारीले त्यस्तो बताउनुभएको हो । राष्ट्रपति मुखर्जीसँग मंगलबार साँझ भएको भेटमा नेपाल र भारतबीचको ऐतिहासिक सम्बन्धबारे छलफल भएको हो । दुई देशबीच भइरहेका निरन्तरका उच्चस्तरीय भ्रमणले सम्बन्धलाई अझै मजबुत बनिरहेको बारेमा विचार आदान प्रदान भएको त्यहाँस्थित नेपाली दूतावासका प्रवक्ता हरि ओडारीले बताउनुभयो । नेपाल र भारतबीच उर्जा, पूर्वाधार विकास, सीमापार कनेक्टिभिटी र भूकम्प पछिको पुर्ननिर्माण लगायतका क्षेत्रमा सहयोग विस्तार गर्नेबारे छलफल भएको प्रवक्ता ओडारीले उल्लेख गर्नुभयो । राष्ट्रपति मुखर्जीले बिभिन्न भूमिकामा रही नेपाल र भारतबीचको सम्बन्ध विस्तारमा पुर्याउनुभएको योगदानका लागि भण्डारीले धन्यवाद ज्ञापन गर्नुभयो । भण्डारीले नेपाल सरकारले स्थानीय चुनावको घोषणा गरिसकेको बताउँदै सबै राजनीतिक दलले त्यसमा भाग लिनेमा आफू विश्वस्त रहेको बताउनुभएको छ । प्रत्युत्तरमा भारतीय उच्च नेतृत्वले नेपालको लोकतन्त्रको सुदृढीकरण, शान्ति, स्थिरता, विकासमा सहयोग गर्न तयार रहेको जनाउँदै सबै राजनीतिक पक्षको सहभागितामा संविधान कार्यान्वयन सँग जोडिएका मुद्दाहरु हल हुने तथा निर्वाचन हुने अपेक्षा व्यक्त गरेको छ । भण्डारी र मोदीबीच भारत र नेपालबीचको सम्बन्ध थप सुदृढ र मजबुत बनाउने विषयमा कुराकानी भएको हो । भारतीय प्रधानमन्त्रीसंगको भेटमा भण्डारीले भारतले आर्थिक वृद्धि र विकासका क्षेत्रमा गरिरहेको प्रगतिप्रति मोदीलाई बधाई दिनुभयो । भारतले गरिरहेको आर्थिक वृद्धि र विकासबाट हामी लाभ लिन चाहन्छौँ राष्ट्रपतिले भन्नुभयो । छिमेकी मुलुकसंगको संबन्धलाई भारतले प्राथमिकतामा राखेकोमा उहाँले प्रशंशा गर्नुभयो । भारतीय प्रधानमन्त्री मोदीले भारत सरकार छिमेकको प्रगति र विकासका लागि सक्दो सघाउन तयार रहेको बताउनुभयो । दक्षिण एसिया क्षेत्रले भोगिरहेका साझा विकासका चुनौतिहरु हामी आपसमा मिलेर सामना गर्न आवश्यक छ मोदीले भेटमा भन्नुभयो । राष्ट्रपतिले नेपालले महिला शशक्तिकरणका लागि संबैधानिक व्यवस्थामार्फत् नेपालले उपलब्धिहरु हासिल गरिरहेको बताउनुभयो । मोदीले नेपालको प्रगति र समृद्दिमा भारत सदैव सहयोगी रहेको बताउनुभयो । भेटवार्ताका क्रममा राष्ट्रपति भण्डारीले नेपालले पनि भारतमा जस्तै लोकतन्त्र संस्थागत गर्न चाहेको भन्दै लोकतन्त्रको स्थायित्वका लागि संवैधानिक व्यवस्था अनुरुप तीन तहको स्थानीय निर्वाचन गराउन लागेको उल्लेख गर्नुभएको थियो । समावेसी संविधानमा सबैलाइ समेटने प्रयास गरेको भन्दै राष्ट्रपति भण्डारीले नेपाललाइ भारतको शुभेच्छा, सद्भाव र साथ सदैव आवश्यक रहेको बताउनुभयो ।"
प्रधानमन्त्री प्रचण्डसँग विप्लव आक्रोशित : प्रहरी हस्तक्षेपले आन्दोलन रोकिदैन,"काठमाडौं : जनजागरण अभियानमा प्रहरी हस्तक्षेप भएको भन्दै नेत्रविक्रम चन्द नेतृत्वको पार्टीले सरकारप्रति आक्रोश व्यक्त गरेको छ। मंगलबार कञ्चनपुर, बुटवल, जनकपुर र विराटनगरमा भएका जनजागरण सभामा प्रहरी हस्तक्षेप भएको भन्दै विप्लवको पार्टीले सरकारप्रति आक्रोश व्यक्त गरेको हो। आश्चार्यको कुरा शान्तिपूर्ण जनजागरण सभामा लाज पचाएर प्रचण्ड सरकारले सबैतिर प्रहरी हस्तक्षेप गरेको छ भने ललितपुर, काठमाडौं, बाग्लुङलगायत देशभरि जागरण अभियानमा हिंडेका नेता कार्यकर्तालाई गिरफ्तार गरेको छ, विप्लवले जारी गरेको विज्ञप्तिमा भनिएको छ, प्रचण्ड, विमलेन्द्र प्रशासनको यो लज्जाजनक हस्तक्षेपको हामी घोर भत्र्सना गर्दछौं साथै कार्यक्रमहरुमा भइरहेको दमन र हस्तक्षेप बन्द गर्न आग्रह गर्दछौं। विप्लवले प्रधानमन्त्री प्रचण्ड र गृहमन्त्री निधिलाई राज्यको हस्तक्षेपले अभियान नरोकिने चेतावनी समेत दिएका छन्। हामी प्रचण्डविमलेन्द्र सरकारलाई जानकारी र चेतावनी दिन चाहन्छौं कि हाम्रो अभियान वैशाख महिनाभरि जनजागरण सभा, प्रदर्शन, जुलुस, प्रचारप्रसार चलिरहने छ, यो अभियान कुनै पनि प्रहरी हस्तक्षेपद्वारा रोकिने छैन, विज्ञप्तिमा भनिएको छ, हामी चाहन्छौं राजनीतिक कार्यक्रमहरु गर्ने सहज वातावरण बनाइयोस्, राज्यले चालेका सबै दमन र हस्तक्षेपहरु बन्द गरियोस् अन्यथा सरकारको दमनका कारण पैदा हुने परिणामको जिम्मेवार प्रचण्डविलेन्द्र नै हुनु पर्नेछ। विज्ञप्तिमा सबै क्रान्तिकारीलाई राज्य दमनको कुनै प्रवाह नगरी प्रतिक्रियावादी संसदीय व्यवस्थाको चुनाव खारेज तथा जनजागरण अभियानमा दृढतापूर्वक अगाडि बढ्न अपिल समेत गरिएको छ। हामीलाई दमन र आतंकको कुनै प्रवाह छैन, विज्ञप्तिमा थप भनिएको छ, हामीलाई जनताको अधिकार, देशको स्वाधीनता, शान्ति र समृद्धिको चिन्ता र दायित्व छ। हामीले त्यसलाई पूरा गरिछाड्नु पर्छ।"
'नेपालको स्थायित्वमा भारतीय सहयोग महत्वपूर्ण',"नयाँदिल्लीकाठमाडौं : भारत भ्रमणमा रहेकी राष्ट्रपति विद्यादेवी भण्डारीले नेपालको लोकतन्त्र सुदृढीकरण र स्थायित्वका लागि भारतको सद्भाव महत्वपूर्ण रहेको बताउनुभएको छ ।पाँचदिने राजकीय यात्राका क्रममा मंगलबार राष्ट्रपति भण्डारीले समकक्षी प्रणव मुखर्जी र भारतीय प्रधानमन्त्री नरेन्द्र मोदीसँग गरेको बेग्ला बेग्लै भेटवार्तामा नेपालभारतबीचको ऐतिहासिक सम्बन्धबारे छलफल भएको थियो । राष्ट्रपति मुखर्जीसँगको भेटमा दुई देशबीच भइरहेका निरन्तरका उच्चस्तरीय भ्रमणले सम्बन्धलाई अझै मजबुत बनिरहेको बारेमा विचार आदानप्रदान भएको त्यहाँस्थित नेपाली दूतावासका प्रवक्ता हरि ओडारीले जानकारी दिनुभयो ।नेपालभारतबीच ऊर्जा, पूर्वाधार विकास, सीमापार कनेक्टिभिटी र भूकम्पपछिको पुनर्निर्माणलगायत क्षेत्रमा सहयोग विस्तार गर्नेबारे छलफल भएको प्रवक्ता ओडारीले उल्लेख गर्नुभयो । राष्ट्रपति भण्डारी भ्रमणको दो स्रो दिन औपचारिक कार्यक्रममा व्यस्त हुनुभयो । भारतीय राष्ट्रपति भवनको फोरकोर्टमा राष्ट्रपति भण्डारीको सम्मानमा भारतीय सेनाले सेरेमोनियल गार्ड अफ अनर दिएको थियो । त्यस क्रममा भारतीय प्रधानमन्त्री मोदी पनि सहभागी हुनुहुन्थ्यो ।राष्ट्रपति मुखर्जीले विभिन्न भूमिकामा रही नेपालभारतबीचको सम्बन्ध विस्तारमा पुर्याउनुभएको योगदानका लागि भण्डारीले धन्यवाद ज्ञापन गर्नुभयो ।भण्डारीले नेपाल सरकारले स्थानीय चुनाव घोषणा गरिसकेको बताउँदै सबै राजनीतिक दलले त्यसमा भाग लिनेमा आफू विश्वस्त रहेको बताउनुभएको थियो । प्रत्युत्तरमा भारतीय उच्च नेतृत्वले नेपालको लोकतन्त्रको सुदृढीकरण, शान्ति, स्थिरता, विकासमा सहयोग गर्न तयार रहेको जनाउँदै सबै राजनीतिक पक्षको सहभागितामा संविधान कार्यान्वयनसँग जोडिएका मुद्दा हल हुने तथा निर्वाचन हुने अपेक्षा व्यक्त गरेको छ ।भण्डारी र मोदीबीच नेपालभारतबीचको सम्बन्ध थप सुदृढ र मजबुत बनाउने विषयमा कुराकानी भएको हो । भारतीय प्रधानमन्त्रीसँगको भेटमा भण्डारीले भारतले आर्थिक वृद्धि र विकासका क्षेत्रमा गरिरहेको प्रगतिप्रति मोदीलाई बधाई दिनुभयो । 'भारतले गरिरहेको आर्थिक वृद्धि र विकासबाट हामी लाभ लिन चाहन्छौं', राष्ट्रपतिले भन्नुभयो । छिमेकी मुलुकसँगको सम्बन्धलाई भारतले प्राथमिकतामा राखेकोमा उहाँले प्रशंसा गर्नुभयो । भारतीय प्रधानमन्त्री मोदीले भारत सरकार छिमेकको प्रगति र विकासका लागि सक्दो सघाउन तयार रहेको बताउनुभयो । 'दक्षिण एसिया क्षेत्रले भोगिरहेका साझा विकासका चुनौती हामी आपसमा मिलेर सामना गर्न आवश्यक छ', मोदीले भेटमा भन्नुभयो । राष्ट्रपतिले नेपालले महिला सशक्तीकरणका लागि संवैधानिक व्यवस्थामार्फत नेपालले उपलब्धि हासिल गरिरहेको बताउनुभयो । मोदीले नेपालको प्रगति र समृद्धिमा भारत सदैव सहयोगी रहेको बताउनुभयो । भेटका क्रममा राष्ट्रपति भण्डारीले नेपालले पनि भारतमा जस्तै लोकतन्त्र संस्थागत गर्न चाहेको भन्दै लोकतन्त्रको स्थायित्वका लागि संवैधानिक व्यवस्थाअनुरूप तीन तहको निर्वाचन गराउन लागेको उल्लेख गर्नुभएको थियो ।समावेशी संविधानमा सबैलाई समेट्ने प्रयास गरेको भन्दै राष्ट्रपति भण्डारीले नेपाललाई भारतको शुभेच्छा, सद्भाव र साथ सदैव आवश्यक रहेको बताउनुभयो । मंगलबार दिउँसो भारतीय उपराष्ट्रपति हमिद अन्सारी, विदेमन्त्री सुष्मा स्वराज, अर्थमन्त्री अरुण जेट्ली तथा गुहमन्त्री राजनाथ सिंहले राष्ट्रपति भवनमा भण्डारीसँग भेटवार्ता गर्नुभएको थियो ।भेटमा विदेशमन्त्री स्वराजले राष्ट्रपति भण्डारीसमक्ष भारतीय सहयोगमा नेपालमा निर्माणाधीन परियोजना छिटो सम्पन्न होस् भन्ने चाहेको बताउनुभयो । 'नेपालमा भारतीय लगानीमा सञ्चालित परियोजना छिटो सम्पन्न हुन् भन्ने हामी चाहन्छौं । हामीले नियमित अनुगमन गरिरहेका छौं', भारतीय विदेशमन्त्रीले भेटमा भन्नुभयो ।भारतीय विदेशमन्त्रीले नेपालसँगको सहकार्यात्मक सम्बन्धलाई भारतले उच्च महत्व दिइरहेको बताउनुभएको दूतावासका प्रवक्ता ओडारीले जानकारी दिनुभयो । भारतीय गृहमन्त्री सिंहले दुई देशबीच सुरक्षा क्षेत्रमा राम्रो सहकार्य रहेको बताउँदै नेपालको प्रगति र समृद्धिमा भारत सधैं सहयोगी बन्दै आएको उल्लेख गर्नुभयो ।राष्ट्रपति भण्डारीले निकट छिमेकीका रूपमा रहेका मुलुकबीचको मित्रवत् सम्बन्धको मित्रतालाई विकास तथा आर्थिक समृद्धि र पारस्परिक साझेदारीमा विस्तार गर्नुपर्ने बताउनुभयो । राष्ट्रपतिले मंगलबार नै राजघाटस्थित महात्मा गान्धीको समाधिस्थलको भ्रमण गरी त्यहाँ रहेको आगन्तुक पुस्तिकामा हस्ताक्षर गर्नुभयो ।राजकीय भ्रमणको परम्पराअनुसार भण्डारीलाई भारतीय राष्ट्रपति भवनमा राखिएको छ ।भण्डारी मंगलबार साँझ भारतीय राष्ट्रपतिले उहाँको सम्मानमा दिनुभएको स्टेट ब्याक्वेट सहभागी हुनुभयो । मंगलबार नै राष्ट्रपतिले भारतीय उद्योगी र व्यापारीले आयोजना गरेको बिजनेस इभेन्टमा सहभागिता जनाउनुभयो । दिल्लीपछि राष्ट्रपति भण्डारी आज बुधबार गुजरात र उडिसाको भ्रमण गरी द्वारिका, सोमनाथ र पुरीस्थित मन्दिरमा पूजाअर्चना गर्ने कार्यक्रम छ । पाँचदिने भारत यात्राका क्रममा सोमबार मध्याह्न नयाँदिल्ली पुग्नुभएकी भण्डारीसँग आएका परराष्ट्रमन्त्री प्रकाशशरण महत र सचिव शंकर दास बैरागी राष्ट्रपतिका औपचारिक भेटवार्ता सकिएका कारण मंगलबार स्वदेश फर्किंदै हुनुहुन्छ ।"
"निर्वाचन विरोधी सभामा प्रहरीको हस्तक्षेप, राप्रपाका कार्यकर्ता पनि पक्राउ","बुटवल : निर्वाचनको विपक्षमा रहेको नेत्रविक्रम चन्द विप्लप नेतृत्वको नेपाल कम्युनिष्ट पार्टीले बुटवलमा गरेको आमसभालाई प्रहरीले विथोलेको छ। राजमार्ग चौराहाबाट र्याली निकाल्दै पार्टीले ट्राफिक चोकमा सभा गरेको थियो। सभा सुरु भएको केही समयपछि सुरक्षाकर्मीले विथोलेका हुन्। प्रहरीको हस्तक्षेप भएपछि कार्यक्रमका प्रमुख अतिथि रहेका स्थायी समिति सदस्य तथा जनसरकार प्रमुख सन्तोष बुढा बाहेक अरुले सम्बोधन गर्न पाएनन्। प्रहरी हस्तक्षेपकाबीच विरोध सभामा बोल्दै नव गठित नेकपाका स्थायी समिति सदस्य तथा जनसरकार प्रमुख बुढा मगरले स्थानीय चुनाव पूर्ण रुपमा खारेज गर्नुपर्ने बताउनुभयो। उहाँले स्थानीय चुनावले मुलुकलाई निकास दिन नसक्ने भएकाले खारेज गर्नुको अर्को कूनैपनि विकल्प नभएको दावी गर्नुभयो। संसदीय व्यवस्था असफल भैसकको अवस्थामा जालझेलका साथ गर्न लागिएको यो चुनावको कुनै औचित्य नभएको बताउनुभयो। सिधासाधा जनतालाई जवरजस्त चुनावमा लगिए मुडभेड हुने बताउंदै चुनाव खारेज नगरिए प्रतिकारमा उत्रने चेतावनी दिनुभयो। उहाँले स्थानीय चुनावले देशमा विद्रोह जन्माउने जिकिर गर्दै जालझेल र षडयन्त्रका बीच हुन लागेको चुनावलाई असफल बनाएर देखाउने चेतावनी दिनुभयो। बहुदलीय व्यवस्थामा लेख्न, बोल्न, सभा सम्मेलन र जुलुल निकाल्न पाउने अधिकारलाई जवरजस्त दमन गरिए विद्रोह निम्तने बताउनुभयो। उहांले सभा सम्मनेलन गर्न पाउने सामान्य अधिकारलाई पनि प्रचण्ड सरकारले दमन गरेर पञ्चायती शैली अपनाएको आरोप लगाउनुभयो। यो राज्यसत्ता पञ्चायत भन्दा गयगुजे्रको उल्लेख गर्दै १० वर्षे जनयुद्व लडेका प्रचण्ड प्रतिक्रान्तिको बाटोमा लागेको दावी गर्दै प्रचण्डको आलोचना गर्नुभयो। उहाँले कांगे्रस, एमाले र माओवादी केन्द्रले जनताका भावनालाई बुझ्न नसकेको बताउँदै तिनै दल विदेशीको चाहानामा चलेको आरोप लगाउनुभयो। तीन दलीय हस्तक्षेप र विदेशी हस्तक्षेपका बिरुद्व आवश्यक अनुसार प्रतिकार गर्ने चेतावनी दिनुभयो। पोलिटव्युरो सदस्य तथा लुम्बिनी ब्युरो इन्चार्ज चन्द्रबहादुर चन्दको अध्यक्षता र कपिलवस्तुका इन्चार्ज संगम पुनको सञ्चालनमा कार्यक्रम भएको थियो। ट्राफिक चोकमा आयोजित उक्त सभामा पोलिट ब्यूरो सदस्य ओम पुन, शरद ओली लगायतका नेताहरु बोल्ने कार्यक्रम भएपनि प्रहरी हस्तक्षेपका कारण प्रमुख अतिथि बाहेक अन्य नेताहरु बोल्ने कार्यक्रम स्थगित गरिएको थियो। त्यस्तै प्रहरीले राप्रपाका कार्यकर्तालाई पनि बुटवलबाट नियन्त्रणमा लिएको छ। मंगलबार साँझ बुटवलमा निर्वाचन आयोगको विरुद्धमा नाराबाजी गर्दै उत्रिएका कार्यकर्तालाई प्रहरीले नियन्त्रणमा लिएर छाडेको हो। राप्रपाको विधानबाट धर्मनिरपेक्षता र संवैधानिक राजतन्त्र भन्ने शब्द निर्वाचन आयोगले हटाएको बिरोधमा कार्यक्रम भएको थियो।"
क्षेत्रीय शान्ति र स्थिरताका लागि नेपालसँग सैन्य तालिम: चीन,"काठमाडौ: चीनले नेपाली सेना र चिनियाँ जनमुक्ति सेनाकाबीच जारी संयुक्त सैन्य तालिमले दुई सेनाको पारस्परिक संबन्ध सुदृढ गर्दै आतंकवाद बिरुद्द लड्न समन्वय गर्न तथा क्षेत्रीय शान्ति, स्थिरता र सुरक्षा कायम गर्न महत्वपूर्ण हुने विश्वास लिएको छ।नेपालचीन संयुक्त सैन्य तालिम काठमाडौमा शुरु भएको तेश्रो दिन चीनका तर्फबाट प्रतिक्रिया आएको हो । बेइजिङ्मा आयोजित पत्रकार सम्मेलनमा चिनियाँ बिदेश मन्त्रालयका प्रवक्ता लु काङ्ले भन्नुभयो नेपाल र चीन मित्रवत् मुलुक हुन् । अहिले जारी संयुक्त सैन्य तालिम दुई देशबीचको साझा विकासलाई बढावा दिन तथा क्षेत्रीय सुरक्षा र स्थिरता लगायतका क्षेत्रमा व्यावहारिक सहकार्य विस्तार गर्न निकै राम्रो कुरा हो । नेपाल र चीनबीचका मित्रवत् छलफल पछि सैन्य तालिम गर्ने बिषयमा सहमति जुटेको उहाँको भनाई थियो । सगरमाथा मित्रता २०१७ नाम दिइएको उक्त सैन्य तालिम प्रतिआतंकवाद केन्द्रित रहेको उहाँले बताउनुभयो। 'यो नेपाल र चीनका सेनाबीचको बार्षिक आदानप्रदान कार्यक्रमको एक अंग हो उहाँले भन्नुभयो। प्रवक्ता काङ्ले यसखालको सैन्य तालिम विश्वका अन्य धेरै छिमेकी मुलुकबीच पनि हुने गरेको बताउनुभयो । गत आइतबार शुरु भएको नेपालचीन संयुक्त सैन्य तालिम १२ गतेसम्म चल्नेछ । नेपालले भारत र अमेरिकासंग विगतमा सैन्य अभ्यास गर्दै आएको भएपनि चीनसँग पहिलो पटक गरेको हो । चीनले गत डिसेम्बर अन्तिम साता नेपालसंग संयुक्त सैन्य तालिम हुने घोषणा गरेको थियो। त्यसपछि भएका पटक पटकका वार्तापछि नेपाली सेनाले गत साता चीनसँगको संयुक्त सैन्य तालिमको औपचारिक घोषणा गरेको थियो। नेपाली सेनाले छिमेकी तथा अन्य मुलुकसँग सैन्य कुटनीति विस्तार गर्ने क्रममा चीनसँग पनि सैन्य तालिम आयोजना भएको जनाएको छ। पछिल्लो बर्षहरुमा भारतले झैँ चीनले पनि नेपाललाई सैन्य सहायता उपलब्ध गराउँदै आएको छ।"
लेखा समितिले अधिकार मिच्याे,"काठमाडौं : सरकारी खर्चमा भएको अनियमितताका विषयमा छानबिन गर्ने अख्तियारी पाएको संसद््को सार्वजनिक लेखा समितिले अधिकार मिचेर संसद् सचिवालयका कर्मचारीको झन्डै ४० लाख रुपैयाँ तिर्नुपर्ने आयकर मिनहा गरेको भेटिएको छ । सबैले आम्दानी गरेपछि तिर्नुपर्ने आयकर मिनहा गरी करको दायराबाट कसैलाई पनि उन्मुक्ति दिन नमिल्ने आयकर ऐन २०५८ ले स्पष्ट व्यवस्था गरेको छ । तर, संसद् सचिवालयका कर्मचारीले एक वर्षको ३९ लाख ८३ हजार रुपैयाँ तिर्नुपर्ने आयकर सार्वजनिक लेखा समितिले गैरकानुनी रूपमा मिनहा गरेको भेटिएको छ । महालेखा परीक्षकको कार्यालयले आफ्नो वार्षिक प्रतिवेदनमा संसद्को कुनै पनि समितिलाई कर छुट दिने गरी निर्णय गर्ने कार्यकारिणी अधिकार नभएको भन्दै असुलउपर गर्न निर्देशन दिएको छ ।लेखा समितिले संसद्का कर्मचारीले तिर्नुपर्ने उक्त आय कर सांसद पुशपति चौलागाईंको संयोजकत्वमा शिक्षा मन्त्रालय र संसद् सचिवालयको बेरुजु हेर्ने गरी उपसमिति गठन भएको थियो । उक्त समितिमा सांसदद्वय हरिप्रसाद नेपाल र योगेन्द्र चौधरी सदस्य थिए । चौलागाईंसँग संसद् सचिवालयका कर्मचारीको कर मिनहासम्बन्धी जानकारी लिन खोज्दा आफूलाई सम्झना नभएको भन्दै जवाफ दिन चाहेनन् । 'बैठकको निर्णय हेरेर मात्रै त्यसको जवाफ दिन सक्छु', कर मिनहासम्बन्धी भएको निर्णयको विषयमा सोध्दा संयोजक चौलागाईंले भने, 'म अहिले बाहिर छु, हेरेर मात्रै भन्न सक्छु ।' कानुनअनुसार संसद्का कुनै पनि समितिलाई सरकारले उठाउने कर छुट दिने अधिकार छैन । संसद्ले सरकारले गरेका कामकारबाहीमा गल्ती वा कमजोरी भए त्यसको छानबिन गरेर कारबाही वा सुधारका लागि सरकारलाई सिफारिस वा निर्देशन दिन सक्छ । तर, आफ्ना कर्मचारीले तिर्नुपर्ने कर आफंै मिनहा गरेर लेखा समितिले विधि र विधानका साथै आर्थिक पारदर्शिताको नीतिको ठाडो खिल्ली उडाएको छ । महालेखा परीक्षकको कार्यालयले कर्मचारीले तिर्नुपर्ने आयकर एक वर्षको झन्डै ४० लाख तिर्न बाँकी देखिएको भन्दै तत्काल कर्मचारीबाट असुल गर्न यसअघिको ५२ औं प्रतिवेदनमा निर्देशन दिएको थियो । सोही निर्देशनका आधारमा लेखा समितिले कानुनी रूपमा कर उठाउन छाडेर उपसमिति गठन गरी मिनहा दिने निर्णय गरेको हो । 'सचिवालयका कर्मचारीलाई ०७०७१ मा तलब तथा सुविधा भुक्तानी गर्दा ३९ लाख ८३ हजार रुपैयाँ घटी कर कट्टी गरेकाले असुल हुनुपर्ने व्यहोरा यस कार्यालयको ५२ औं प्रतिवेदनमा समावेश भएकोमा ०७२७३ बाट पूरै कट्टी गर्न थालेको जनाई सार्वजनिक लेखा समितिअन्तर्गत उपसमितिको निर्णयले मिनहा गरेको भेटियो', महालेखाको प्रतिवेदनमा भनिएको छ, 'आयकर ऐन, २०५८ को व्यवस्थाभन्दा फरक किसिमले निर्णय गरी व्यक्तिको कर मिनहा गरी कर दायित्वबाट उन्मुक्ति दिन मिल्दैन । अतः उक्त कर सोही ऐनको दफा ८ बमोजिम असुल हुनुपर्छ ।' सरकारलाई तिर्नुपर्ने कर मन्त्रिपरिषद्ले विशेष कारण देखाएको अवस्थाबाहेक अरू कुनै पनि निकायले मिनहा गर्न सक्दैन । संसद्लाई त झन् मिनहा गर्ने कुनै अधिकार छैन । लेखा समितिले भने महालेखासँगको अनौपचारिक परामर्शमा कर मिनहा गरेको दाबी गरेको छ ।'१५ प्रतिशत पहिल्यै कट्टी गरेकाले बाँकी १० प्रतिशत एक वर्षको कर मिनहा गरेको हो', संसद् सचिवालयका एक अधिकारीले भने, 'त्यसपछि नियमित कर कट्टा हँदै आएको छ, यो निर्णय महालेखा परीक्षकसँग कुरा गरेरै भएको हो ।'"
प्रभावकारी सुरक्षा प्रबन्ध गर्न सुरक्षा निकायका प्रमुखलार्इ प्रधानमन्त्रीकाे निर्देशन,"काठमाडौंः प्रधानमन्त्री पुष्पकमल दाहाल प्रचण्डले वैशाख ३१ मा हुने स्थानीयका तहको निर्वाचनका लागि प्रभावकारी सुरक्षा प्रबन्ध गर्न सुरक्षा प्रमुखहरुलाई निर्देशन दिनु भएको छ। मंगलबार बिहान सुरक्षा निकायका प्रमुखहरुलाई बालुवाटार बोलाएर प्रधानमन्त्री प्रचण्डले निर्धारित मितिमै स्थानीय तहको निर्वाचन हुने जानकारी गराउँदै कडा सुरक्षा प्रबन्ध मिलाउन निर्देशन दिनु भएको हो। उहाँले निर्वाचनका सम्बन्धमा गरिएको सुरक्षा तयारीबारे पनि सुरक्षा निकायका प्रमुखहरुसँग जानकारी लिनुभएको प्रधानमन्त्रीको निजी सचिवालयले जनाएको छ। प्रधानमन्त्रीसँगको छलफलमा सुरक्षा अंगका प्रमुखहरुले देशमा शान्ति सुरक्षाको अवस्था सामान्य रहेको जानकारी गराउनु भएको थियो। उहाँहरुले निष्पक्ष, स्वतन्त्र र भयरहित रुपमा निर्वाचन सम्पन्न गर्न सुरक्षा निकाय पूर्णतः सक्षम रहेको र निर्वाचन सुरक्षाको तयारी गरिरहेको जानकारी प्रधानमन्त्रीलाई गराउनु भएको थियो। सुरक्षा अवस्थाबारे जानकारी लिन प्रधानमन्त्री प्रचण्डले नेपाली सेनाका प्रधानसेनापति रबिन्द्र क्षत्री, नेपाल प्रहरीका महानिरीक्षक प्रकाश अर्याल, सशस्त्र प्रहरी बलका महानिरीक्षक सिंहबहादुर श्रेष्ठ र राष्ट्रिय अनुसन्धानका प्रमुख दीलिप रेग्मीलाई मंगलबार बिहानै बालुवाटार बोलाउनु भएको थियो।"
गुटैगुटले उम्मेदवार छान्न धौधौ,"जाजरकोट : आसन्न स्थानीय तहको निर्वाचन नजिकिँदै गर्दा दललाई उम्मेदवारको टुंगो लगाउन सकस परेको छ । लामो समयपछि हुन थालेको स्थानीय तहको निर्वाचनमा पार्टीगत विभिन्न गुटका आकांक्षी धेरै देखिएपछि दललाई उम्मेदवारको टुंगो लगाउन सकस परेको हो ।दलहरू वैशाख पहिलो हप्ताभित्रै उम्मेदवारको टुंगो लगाउने गृहकार्यमा जुटे पनि अन्तिम नाम सिफारिस कार्य थप पेचिलो बन्दै गएको छ । हरेक पार्टीमा गुटगत राजनीतिले जरा गाडेको छ । विभिन्न गुटका कारण टिकट दिन समस्या भएको नेताहरूले बताएका छन् । जाजरकोटमा कांग्रेस, एमाले र माओवादी केन्द्रबीच तीव्र प्रतिस्पर्धा हुने आँकलन गरिएको छ । प्रमुख तीन दलमा पार्टीभित्रकै विभिन्न दलका कारण उम्मेदवार छनोट निकै चुनौतीपूर्ण देखिएको छ । वडा अध्यक्षदेखि नगरपालिका र गाउँपालिकाका प्रमुख उपप्रमुखको पदमा दलका नेताकार्यकर्ताको आकांक्षा तीव्र हुँदा दलहरूलाई उम्मेदवार छान्न सकस परेको हो । दलले स्थानीय वडा समिति गाउँपालिका र नगरपालिकादेखि जिल्ला समितिसम्मका कार्यालयमा लामो समय उम्मेदवार छनोटको कामका लागि बैठक र छलफल जारी राखेका छन् ।जिल्लामा सातवटा स्थानीय तहमध्ये तीन नगरपालिका र चार गाउँपालिकामा उम्मेदवार छान्न दलले दिनहुँ गाउँदेखि जिल्लास्तरमा बैठक गरिरहे पनि उम्मेदवारको टुंगो भने लगाउन सकेका छैनन् । प्रमुख पदमा धेरैको आकांक्षा भएपछि दलहरूलाई निर्णय गर्न सकस परेको हो । नगरपालिका र गाउँपालिकाको प्रमुखमा आकांक्षी पुरुष नै अग्रपंक्तिमा छन् । प्रमुख पदमा पुरुषको दाबी भएपछि महिला उपप्रमुखमा सीमित हुने पक्का छ । महिलाहरू चुनाव लड्न र टिकटको दाबीको गर्न खासै अग्रसर छैनन् ।प्रमुख दलले प्रमुख पदमा टिकट एउटा गुटको पुरुषले पाए दोस्रो पदमा अर्को गुटको महिला उम्मेदवार बनाउने गरी तयारी गरिरहेको जनाएका छन् । कांग्रेसका क्षेत्रीय सभापति महेन्द्र शाहले क्षेत्र र भेग समेटिने गरी प्रमुख र अन्य पदमा लड्ने उम्मेदवारको टुंगो लगाउने बताउनुभयो । 'युवा र पुराना कार्यकर्ताबीच तालमेल मिलाउन निकै समस्या छ । हामी पहिलो हप्ताभित्रै सबै उम्मेदवारको टुंगो लगाउँछौं', उहाँले भन्नुभयो । कतिपय नेताले टिकट नपाए पार्टी नै छाड्ने वा असहयोग गर्ने घुर्की दिइरहेका छन् । कांग्रेसमा देउवा, सिटौला र पौडेल गुट, एमालेमा ओली र नेपाल गुट प्रस्ट देखिएको छ । माओवादी केन्द्रमा प्रचण्ड गुट र पछि मिलेको रामबहादुर थापा निकट गुटले टिकटका लागि 'बार्गेनिङ' गरिरहेका छन् । 'कांग्रेसमा गुटगतभन्दा व्यक्तिवादी चरित्र हाबी भएको देखिन्छ भने एमाले र माओवादीमा गुटगत आधारमा टिकटका लागि 'लबिङ' भएको देखिन्छ', नागरिक अगुवा राजेन्द्रविक्रम शाहले भन्नुभयो, 'दलभित्रै असहयोग र अन्तर्घात हुने खतरा छ ।' यस्तो प्रवृत्तिले चुनावमा कसको पल्ला भारी हुन्छ भन्न नसकिने उहाँको विश्लेषण छ । कांग्रेसको त्रिवेणी नलगाडमा विनबहादुर सिंह, छवि पन्त, प्रकाश पन्त र तेजबहादुर खत्रीले आकांक्षा देखाएको र एकले अर्कालाई स्वीकार गर्ने अवस्था नभएपछि टिकट दिन समस्या भएको क्षेत्रीय सभापति महेन्द्र शाहले बताउनुभयो । बारेकोट गाउँपालिकामा सभापति शाह, राजबहादुर सिंह र कमलदीप पुनबीच कुरा मिल्न सकेको छैन । त्यस्तै शिवालय गाउँपालिकामा पार्टी सचिव खड्ग बीसी र कुशे गाउँपालिकामा हरिचन्द बस्नेतको पक्कापक्की भएको छ । केही ठाउँमा भने दलले उम्मेदवार टुंगो लगाएको जनाएका छन् । कांग्रेसले छेडागाड नगरपालिका र जुनीचाँदे गाउँपालिकामा प्रमुखका लागि सर्वसम्मत भएको बताएको छ । कांग्रेसका सभापति दीपकजंग शाहका अनुसार जुनीचाँदे गाउँपालिका प्रमुखमा जिल्ला उपसभापति सर्पराज रावत, भेरी नगरपालिका प्रमुखमा पूर्वपार्टी सभापति सनतकुमार कार्की र छेडागाड नगरपालिकाको प्रमुखमा महासमिति सदस्य रत्नबहादुर खड्कालाई सर्वसम्मत उम्मेदवार बनाइएको छ । अन्य नगरपालिका र गाउँपालिकामा पनि आकांक्षी धेरै भएका कारण पार्टीमा छलफल जारी रहेको शाहले बताउनुभयो । छेडागाड नगरपालिकामा एमालेले नेता लालबहादुर महतारा र जुनिचाँदे गाउँपालिकामा वेदबहादुर शाहीलाई चयन गरेको एमालेका पूर्वसांसद रत्नप्रसाद शर्माको भनाइ छ । कुशे गाउँपालिकामा प्रेमप्रसाद घर्ती र तप्तबहादुर हमालको नाम सिफारिस गरिएको छ । नेकपा माओवादी केन्द्रमा पनि जुनीचाँदे गाउँपालिका र छेडागाड नगरपालिकामा प्रमुखउपप्रमुखको सर्वसम्मत रूपमा टुंगो लागेको बताइएको छ । त्रिवेणी नलगाड नगरपालिका प्रमुखमा टेकबहादुर रावल, जुनीचाँदेको प्रमुखमा कृष्णबहादुर खत्री र छेडागाड नगरपालिकाको प्रमुखमा चन्द्रबहादुर थापा र उपप्रमुखमा धर्मशीला खत्री बस्नेत सर्वसम्मत रूपमा उम्मेदवार छनोट भएको माओवादी केन्द्रका नेता कालीबहादुर मल्लले बताउनुभयो । भेरी नगरपालिकामा भने तीनजनाले तीव्र आकांक्षा देखाएका कारण निर्णय हुन सकेको छैन । भेरी नगरपालिकाको प्रमुखमा पार्वती विक, ढकवीर राना, नवराज शर्मा र अमरसिंह राठौरले आकांक्षा देखाउनुभएको छ । त्यस्तै कुशे गाउँपालिकामा पार्वती थापा र अमृत सिंहबीच कुरा मिल्न सकेको छैन । वडा अध्यक्षदेखि नगर र गाउँपालिकाको प्रमुखउपप्रमुखमा सातजनासम्मले सबै पार्टीमा आकांक्षा देखाएका छन् । पार्टीमा नेताकार्यकर्ताबीच मतभेद नआओस् भनेर लामो समय छलफल गरेर उम्मेदवारको टुंगो लगाउने तयारीमा दल देखिन्छन् । गाउँमा दलका नेताकार्यकर्ता मतदाता नामावली लिएर जनता तान्न र फकाउन लागिपरेका छन् । मतदाता पनि चुनावमा भोट हाल्न आतुर रहेको गैरसरकारी संस्था महासंघका जिल्ला अध्यक्ष वीरबहादुर बस्नेतले बताउनुभयो ।"
डीआईजी चन्द जिम्मेवारीविहीन,"काठमाडौं : सरकारले प्रहरी महानिरीक्षक (आईजीपी) मा प्रकाश अर्याल नियुक्त गरेपछि डीआईजी जयबहादुर चन्द तत्कालका लागि जिम्मेवारीविहीन बन्नुभएको छ । त्यसो त सर्वोच्च अदालतले चन्दलाई आईजीपीमा नियुक्त गर्ने सरकारको फैसला उल्टाएपछि उहाँ फेरि नियुक्त हुने सम्भावना समाप्त भएको थियो । सरकारले अर्याललाई गत सोमबार आईजीपी नियुक्त नगर्दासम्म चन्दले नक्सालस्थित प्रहरी प्रधान कार्यालयको प्रशासन विभागमा हाजिर गरिरहनुभएको थियो । अर्याल आईजीपी नियुक्त भएपछि चन्दले गृहसचिवसँग हाजिर गरिरहेको बताउनुभयो । 'अहिले मैले जहाँ हाजिर गरे पनि हुन्छ । कुनै जिम्मेवारी पनि छैन', डीआईजी चन्दले भन्नुभयो । फागुन १ गते सरकारले आईजीपी नियुक्त गर्नुअघि चन्द अपराध अनुसन्धान विभागअन्तर्गत लागुऔषध नियन्त्रण ब्युरो (एनसीबी)को प्रमुख हुनुहुन्थ्यो । आईजी नियुक्त भएलगत्तै उहाँले एनसीबीको जिम्मेवारी हस्तान्तरण गरी प्रहरी प्रधान कार्यालयमा हाजिर गर्न थाल्नुभएको थियो । सरकारको निर्णयमा सर्वोच्चले अन्तरिम आदेश जारी गरेपछि पनि उहाँले हेडक्वार्टरमै हाजिर गरिरहनुभएको थियो । आईजीपी उपेन्द्रकान्त अर्यालसहित नौ जना एआईजीले एकसाथ अवकाश पाएपछि अहिले प्रहरी संगठनका सबै विभाग निमित्तका भरमा छन् । डीआईजीहरूको बढुवासमेत हुन सकेको छैन । स्थानीय तहको निर्वाचन सम्पन्न नहुन्जेल निर्वाचन आचारसंहिताले डीआईजीको बढुवा हुने सम्भावना छैन । आईजीपी नियुक्त गर्ने निर्णयविरुद्ध अन्तरिम आदेश जारी भएपछि चन्दसहित डीआईजी नवराज सिलवालको मात्र सरुवा भएन । अन्य डीआईजीलाई विभिन्न विभागमा निमित्तको जिम्मेवारी दिइएको छ । विभाग एआईजीको नेतृत्वमा हुने गर्छ । सिलवालले भने केन्द्रीय अनुसन्धान ब्युरो (सीआईबी)मै प्रमुख भएर काम गरिरहनुभएको छ । सिलवाल, बमबहादुर भण्डारी र चन्दबाहेक अन्य डीआईजी यी तीन जनाका तुलनामा कनिष्ठ हुनुहुन्छ । चन्दले आफू एनसीबीमा फर्कने सम्भावना नभएको बताउनुभयो । अर्याल आईजीपी भएपछि हाल अपराध अनुसन्धान विभागको प्रमुख रिक्त छ । 'अब हेरौं संगठनले कहाँ पुर्याउँछ', चन्दले भन्नुभयो । अर्का डीआईजी सिलवाल भने अर्याललाई आईजीपी नियुक्त गर्ने निर्णयविरुद्ध फेरि सर्वोच्चमा रिट दायर गर्नुभएको छ । रिटको पूर्ण इजलासमा सुनुवाइ वैशाख १९ गते हुनेछ ।"
भोट माग्ने नेतासँग उज्यालो माग्दै जनता,"हेटौंडा : हेटौंडामा दैनिक देखिने नेताहरू चुनावी चहलपहल बढेसँगै गाउँ छिरेका छन् । अघिपछि जनतालाई कमै समय दिने नेता पनि आजभोलि जनताका गुनासा चाख लिएर सुन्नथालेका छन् ।चुनावको मौका छोप्दै मतदाताहरूले पनि स्थानीय विकासमा राजनीतिक दल र नेताहरूको प्रतिबद्धता मागिरहेका छन् । पूर्वी मकवानपुरको बागमती गाउँपालिकाअन्तर्गत साबिकको फापरबारी र राईगाउँका जनताले भोट माग्न गाउँ आएका नेतासँग उज्यालो मागेका छन् । विद्युतीकरण हुन नसक्दा यहाँका करिब २५ सय घरधुरीलाई समस्या छ । विद्युतीकरणका लागि करिब नौं वर्षदेखि तार र पोल टाँगिए पनि हालसम्म विद्युत् पुग्न सकेको छैन ।विद्युत् विस्तारका लागि बर्सेनि काम भए पनि कम बजेट र उपभोक्ता समितिको लापरबाहीले बिजुली बल्न नसकेको स्थानीयको गुनासो छ । हालको बागमती गाउँपालिकाअन्तर्गत रहेको साबिकको राईगाउँका करिब १८ सय घरधुरी र फापरबारीका करिब सात सय घरधुरी गरी २५ सय घरधुरीले विद्युत् सेवा प्राप्त गर्न नसकेको स्थानीय भुवनप्रसाद राईले बताउनुभयो । राईगाउँ निवासी शेरबहादुर पहरी सभासद् हुँदा २०६४ सालमा सांसद् कोषमार्फत् १० लाख रुपैयाँ विनियोजन गरेर बिजुली विस्तारको काम सुरु गरिए पनि हालसम्म गाउँमा बिजुली भने बल्न सकेको छैन । २०६४ सालयता तीनवटा बिजुलीका पोल फेरिए पनि गाउँलेले बिजुली बाल्न नपाएको स्थानीय शिक्षक प्रमोद राईले गुनासो गर्नुभयो । 'सबै दल मिलेर गाउँको विकास गरौं भन्ने भावना छैन, कसको मान्छे उपभोक्ता समितिको अध्यक्ष बन्ने भन्ने लडाइँ मात्र हुने गरेको छ', राईले भन्नुभयो, 'हामीले अहिले भोट माग्दै हिँडेका नेतालाई बिजुली कहिले आउँछ भनेर सोध्ने गरेका छौं ।' राईगाउँ विद्युत् विस्तार उपभोक्ता समितिका सदस्य यज्ञबहादुर श्रेष्ठले समितिभित्रै एकता नहुँदा काम गर्न समस्या भएको बताए । 'कसरी काम गर्ने भन्नेबारे सबैको मत पनि नमिल्ने, बजेट पनि कम', उहाँले भन्नुभयो ।जिल्ला समन्वय समिति र विद्युत् प्राधिकरण हेटौंडा वितरण केन्द्रले विद्युत् विस्तारमा सहयोग गर्दै आएको थियो । जिल्ला समन्वय समितिले क्रमागत बजेट बन्द गरेपछि उपभोक्ता समिति बिगत दुई वर्षदेखि निष्क्रिय रहेको श्रेष्ठले बताउनुभयो । विद्युत् विस्तारका लागि तीन वर्षअघि खरिद गरिएका दुईवटा ट्रान्समिटर पनि साबिकको राईगाउँ गाविस कार्यालयअघि बेवारिसे अवस्थामा छन् । बिजुलीको उज्यालोमा बस्ने बर्सौदेखिको सपना पूरा हुन नसके पनि राईगाउँवासीले वैकल्पिक ऊर्जाको प्रयोगले दैनिक जनजीवनलाई केही सहज बनाएका छन् । राईगाउँका प्रायः घरमा सोलार जोडिएको छ । बिजुली सेवा नपाउँदा गाउँमा मिल, काठ उद्योग, घरेलु उद्योग सञ्चालनमा आउन नसकेकोे स्थानीय शिक्षक प्रमोद राइले बताउनुभयो ।"
भारतीय 'स्वागत' को चर्को विरोध,"काठमाडौं : पाँचदिने भ्रमणमा भारत पुग्नुभएकी राष्ट्रपति विद्यादेवी भण्डारीलाई त्यहाँकी महिला राज्यमन्त्री कृष्णा राजले नयाँदिल्लीस्थित इन्दिरा गान्धी अन्तर्राष्ट्रिय विमानस्थलमा सोमबार मध्याह्न स्वागत गर्नुभयो । नेपालका राष्ट्रपतिलाई भारतका राज्यमन्त्रीस्तरका पदाधिकारीले स्वागत गर्नु 'अशोभनीय रहेको', 'नेपाल र नेपालीप्रति नै भारतले अपमान गरेको' भन्दै सामाजिक सञ्जालमा चर्को विरोध भइरहेको छ । कात्तिक दोस्रो साता राजकीय भ्रमणमा आउँदा भारतीय राष्ट्रपति प्रणव मुखर्जीलाई विमानस्थलमा स्वागत तथा बिदाइ गर्न राष्ट्रपति भण्डारी आफैँ पुग्नुभएको थियो । तर, नेपालकी पहिलो महिला राष्ट्रपति भण्डारीको भारत यात्रामा राज्यमन्त्रीस्तरका अधिकारीबाट स्वागत हुनुलाई 'असमान पूर्ण' भन्दै सामाजिक सञ्जालमा आलोचना भएको हो । सामाजिक सञ्जालमा राष्ट्रपति भण्डारीलाई भारतीय राज्यमन्त्रीले नयाँदिल्ली अन्तर्राष्ट्रिय विमानस्थलमा सोमबार स्वागत गरिरहेको तस्बिर र भारतीय राष्ट्रपति मुखर्जीलाई राष्ट्रपति भण्डारी आफैँले काठमाडौं विमानस्थलमा स्वागत गर्दा खिचाएको तस्बिर तुलना गर्दै विरोध भएको हो । विमानस्थलमा राज्यमन्त्री तहमा अधिकारीले स्वागत गरे पनि राष्ट्रपति भण्डारीलाई नयाँदिल्लीस्थित राष्ट्रपति भवनमा राजकीय सम्मानसाथ राखिएको छ । उहाँको भ्रमण राजकीय भ्रमण हो । नेपालका राष्ट्रपति या राष्ट्राध्यक्ष छिमेकी मुलुक भारत जाँदा राज्यमन्त्री स्तरबाट स्वागत गरिएको यो पहिलो घटना भने होइन । तर, कूटनीतिक मामिलाका जानकारले यो विरोध उचित नरहेको प्रतिक्रिया दिएका छन् । परराष्ट्र मन्त्रालयका पूर्वशिष्टाचार महापाल गोपालबहादुर थापाले विमानस्थलमा कुन भारतीय अधिकारीलो राष्ट्रपतिलाई स्वागत गर्यो भन्ने विषय प्रधान नरहेको बताउनुभयो । 'भारतीय पक्षले आफ्नो कूटनीतिक परम्पराअनुसार निर्णय गरेर सरकारका प्रधानमन्त्री, मन्त्री या राज्यमन्त्री जोकोहीलाई पठाउन सक्छ । कोही पनि भारतीय प्रतिनिधिले विमानस्थलमा स्वागत गरेनन् भने त्योचाहिँ अस्वाभाविक हुन जान्छ कूटनीतिक प्रचलनमा', उहाँले भन्नुभयो । बरु भारतमा राष्ट्रपतिले गर्ने भेटवार्ता र त्यसको उपलब्धि केकस्तो हुन्छ त्योचाहिँ महत्वपूर्ण हुने उहाँको भनाइ थियो । 'राष्ट्रपतिको आफ्ना समकक्षी या त्यहाँका प्रधानमन्त्रीसँग निर्धारित बैठक या भेटवार्ता अन्तिम समयमा हुन नसकी असहज परिस्थिति बनेको खण्डमा त्यसबाट हाम्रो कूटनीतिक रूपमा बेइज्जती हुन जान्छ', थापाले अन्नपूर्णसँग भन्नुभयो । विमानस्थलमा भारतीय पक्षले कसलाई स्वागतमा पठाउँछ भन्ने विषयमा नेपालमा सार्वजनिक बहस हुनु उपयुक्त नरहेको उहाँको भनाइ छ ।नेपालका राष्ट्रपति या राष्ट्राध्यक्ष छिमेकी मुलुक भारत जाँदा राज्यमन्त्री स्तरबाट स्वागत गरिएको यो पहिलो घटना भने होइन । ०६६ सालमा भारत यात्रामा जानुभएका गणतन्त्र नेपालका पहिलो राष्ट्रपति रामवरण यादवलाई भारतीय विदेश राज्यमन्त्री प्रिनित कौरले विमानस्थलमा स्वागत गर्नुभएको थियो । ०६३ पछि नेपालका तर्फबाट भएका राज्य प्रमुख तथा सरकार प्रमुखका भारत भ्रमणमा कहिले त्यहाँका प्रधानमन्त्री, विदेशमन्त्री, विदेश राज्यमन्त्री त कहिले विदेश मन्त्रालयका शिष्टाचार महापाल तहका पदाधिकारीले समेत विमानस्थलमा स्वागत गरेको पाइन्छ । ०६३ को लोकतान्त्रिक आन्दोलनलगत्तै सरकार प्रमुख तथा राष्ट्राध्यक्षको हैसियतमा भारत भ्रमणमा जानुभएका गिरिजाप्रसाद कोइरालालाई तत्कालीन भारतीय प्रधानमन्त्री मनमोहन सिंहले विमानस्थलमा स्वागत गर्नुभएको थियो । भारतीय कूटनीतिमा यसरी प्रधानमन्त्री विमानस्थलमै आफैँ गएर विदेशी उच्च नेतालाई स्वागत गर्नुलाई 'प्रोटोकल ब्रेक' का रूपमा लिने गरिएको छ । हालै भारत भ्रमणमा जानुभएकी बंगलादेशी प्रधानमन्त्री शेख हसिनालाई भारतीय प्रधानमन्त्री नरेन्द्र मोदी आफैँले विमानस्थलमा स्वागत गर्नुभएको थियो । पुष्पकमल दाहाल पहिलोपटक प्रधानमन्त्रीको हैसियतमा ०६५ मा भारत जाँदा तत्कालीन विदेश राज्यमन्त्री सकिल अहमदले विमानस्थलमा स्वागत गर्नुभएको थियो । ०६६ साउनमा पूर्वप्रधानमन्त्री माधवकुमार नेपाल भारत भ्रमणमा जाँदा तत्कालीन विदेशमन्त्री प्रिनित कौरले उहाँले विमानस्थलमा स्वागत गर्नुभएको थियो । भारतीय विदेश मन्त्रालयका सहसचिवस्तरका कर्मचारीले नेपालका प्रधानमन्त्रीलाई भारतमा स्वागत गरेको घटना विरलै थियो । तर, ०६८ सालमा भारत भ्रमणमा जानुभएका प्रधानमन्त्री बाबुराम भट्टराईलाई भारतीय विदेश मन्त्रालयका नेपाल डेस्क प्रमुख अखिलेश मि श्राले स्वागत गर्नुभएको थियो । ०७२ फागुनमा भारतको राजकीय भ्रमणमा जानुभएका प्रधानमन्त्री केपी शर्मा ओली तथा ०७३ भदौमा भारत जानुभएका वर्तमान प्रधानमन्त्री पुष्पकमल दाहाललाई भारतीय विदेशमन्त्री सुस्मा स्वराजले विमानस्थलमा स्वागत गर्नुभएको थियो । ०६३ यता भारततर्फ भएका नेपालका उच्चस्तरीय भ्रमणमा गिरिजाप्रसाद कोइरालाबाहेक अरूलाई मन्त्री या राज्यमन्त्री स्तरमा स्वागत गरिएको पाइन्छ । तर, दक्षिणी छिमेकी भारतका तर्फबाट ०६३ यता नेपाल आउनुभएका प्रधानमन्त्री तथा राष्ट्रपतिलाई विमास्थलमा स्वागत तथा बिदाइ गर्न नेपालका प्रधानमन्त्री र राष्ट्रपति आफैँ गएको देखिन्छ । कात्तिकमा भएको भारतीय राष्ट्रपतिलाई विमास्थलमा स्वागत तथा बिदाइ गर्न राष्ट्रपति भण्डारी र प्रधानमन्त्री दाहाल आफैँ विमानस्थल पुग्नुभएको थियो । सरकारले मुखर्जीको नेपाल आगमनका दिन सार्वजनिक बिदासमेत दिएको थियो । जसको तीव्र विरोध नेपालभित्र भयो ।०७१ साउन १९ मा औपचारिक भ्रमणका लागि नेपाल आउनुभएका भारतीय प्रधानमन्त्री नरेन्द्र मोदीलाई विमानस्थलमा स्वागत गर्न तत्कालीन प्रधानमन्त्री सुशील कोइराला आफैं विमानस्थल जानुभएको थियो । तर, ०७१ मंसिरमा सार्क शिखर सम्मेलनमा भाग लिने क्रममा नेपाल आउनुभएका भारतीय प्रधानमन्त्री मोदीलगायत सार्क देशका सबै शीर्ष नेतालाई तत्कालीन उपप्रधान तथा गृहमन्त्री वामदेव गौतमले विमानस्थलमा स्वागत गर्नुभएको थियो । ०५८ पुसमा सार्क शिखर सम्मेलनमा भाग लिन नेपाल आउनुभएका तत्कालीन भारतीय प्रधानमन्त्री अटल बिहारी बाजपेयीलाई स्वागत गर्न नेपालका प्रधानमन्त्री शेरबहादुर देउवा आफैँ विमानस्थल पुग्नुभएको थियो । उत्तरी छिमेकी चीनमा चाहिँ कुनै पनि विदेशी मुलुकका सरकार या राष्ट्रप्रमुखका भ्रमणमा उपमन्त्रीस्तरका विदेश मन्त्रालयका अधिकारीले विमानस्थलमा स्वागत गर्ने चलन छ ।"
नेपालचीन सैन्य अभ्यासले भारतीय मिडियाको किन टाउको दुख्यो ?,"काठमाडौं : भारतीय मिडिया नेपालमा जारी चिनियाँ र नेपाली सेना बीचको सयुक्त सैन्य अभ्यासकोे विरोधमा उत्रिएका छन् । भारतको एक चर्चित वेबसाइट न्यूज२४ले नेपालमा चलिरहेको दुई देशको सैन्य अभ्यासले भारतमा चुनौती दिएको भन्ने अर्थमा खबर प्रकाशित गरेको छ । विहारको सीमानामा चिनियाँ ड्रागन भन्ने शीर्षकमा प्रकाशित गरेको खबरमा भारतको विहारबाट ७० किलोमिटरको दूरीमा(जुन सत्य होइन) भएको नेपाल र चीनको सैन्य अभ्यासले भारतको चिन्ता बढ्न सक्ने बताइएको छ । खबरमा लेखिएको छ 'दुई देशको सम्बन्ध सुदृढ बनाउँन सोमबार मात्रै नेपालकी राष्ट्रपति विद्यादेवि भण्डारी भारत आइपुगेकी छिन् तर अर्कोतर्फ नेपालमा चलिरहेको चीनसँगको सैन्य अभ्यासले नेपालभारत सम्बन्धमा असर पर्न सक्छ ' । 'सगरमाथा फ्रेन्डसिप२०१७' नाम दिइएको उक्त सैन्य अभ्यासको उद्देश्य आतंकवाद विरुद्ध एक जुट हुने भन्ने अर्थ लगाइए पनि उक्त सैन्य अभ्यासमा चीनको बेग्लै इरादा रहेको र त्यो भारतको हितमा नरहेको भनी चर्चा गरिएको छ । साथै त्यसबारे भारत जानकार र सतर्क रहेका पनि भनिएको छ । दलाई लामाको अरुणाचल प्रदेको भ्रमणबाट चीन रुष्ट बनेको छ । यो सैन्य अभ्यास यसै घटनासँग जोडिएर भएको हुन सक्ने भनिएको छ , तर वास्तविकता के हो भने दलाइ लामाको अरुणाचल प्रदेशको भ्रमण भन्दा अघिनै नेपाली र चिनियाँ सेना बीचको सैन्य अभ्यास तय गरिएको थियो । पाकिस्तानपछि नेपालसँग समेत मिलेर भारतलाई घेर्ने चिनियाँ रणनीति स्वरुप यो सैन्य अभ्यास गरिएको उक्त वेबसाइटले लेखेको छ । चीन नेपालमा आफ्नो सैन्य कुटनीति विस्तार गर्न लागि परेको र यो भारतका लागि चिन्ताको विषय भएको उल्लेख गरिएको छ । यस बाहेक नेपालचीन सैन्य अभ्यास सुरु भएको दिनदेखि नै भातरका केही सञ्चार माध्यामले नेपालमा चिनिया प्रभाव बढेको र त्यो भारतका लागि चिन्ताको विषय भएको अर्थमा खबर प्रकाशित गरेका थिए । सैन्य अभ्यास भातरको सीमाना नजिकै होकी चीनको ? काठमाडौंमा भएको सैन्य अभ्यासलाई उक्त मिडियाले आफ्नो सीमाना नजिकै चीन आएको बताइएपनि त्यो सत्य भने होइन चीनकाठमाडौं दूरी तातोपानी नाकाबाट ११५ किमिको दूरीमा पर्छ भने विहारबाट काठमाडौंको दूरी रक्सौल नाकाबाट कुलेखानीको छोटो बाटोबाट १४१ किमि पर्छ । केही भारतीय मिडियाको भनाइलाई भारतको आधिकारिक धारणा त मान्न नसकिएला तर नेपालचीन बीचको यो सैन्य अभ्यासले भारत भित्रभित्रै जलिरहेको छ भन्ने कुरा यसबाट प्रस्टै देखिन्छ । नेपालले भारतलाई साक्षी नराखी आफ्नो सार्वभौम अधिकारको प्रयोग गरी अन्य राष्ट्रसँग सम्बन्ध सहन नसक्ने भारतीय प्रवृत्तिमा बदलाब नआएको कुरा यसले पुष्टि गर्छ । नेपालमा आफ्नो देशको मात्रै दवदवा कायम हुनुपर्छ भन्ने धारणाले अधिकांश भारतीयको मजगमा जरा गाडेर बसेको कुरा त्यहाँका मिडियाको प्रस्तुतीले प्रस्टै देखाउछ ।"
'भारतसँग म व्यक्तिगत रुपमा पनि निकट छु',"काठमाडौ: भारत भ्रमणमा रहनुभएकी राष्ट्रपति विद्यादेवी भण्डारीले भारतसँग आफू ब्यक्तिगत रुपमा पनि निकट रहेको बताउनुभएको छ। उहाँले भारतले निकै राम्रो आतिथ्यता प्रदान गरेको पनि बताउनुभयो। नयाँ दिल्लीस्थित राष्ट्रपति भवनमा 'गार्ड अफ अनर' ग्रहण गरिसकेपछि मंगलबारसंचारकर्मीहरुसंग भन्नुभयो भारतीय पक्षले मलाई धेरै राम्रो आतिथ्यता प्रदान गरेको छ। त्यसका लागि म एकदमै आभारी छु। मेरो यो भ्रमण दुई देशको मित्रतालाई अझ प्रगाढ बनाउन र र नयाँ उचाईमा पुर्याउन कामयावी हुने मैले अपेक्षा गरेको छु।' राष्ट्रपति भण्डारीलाई सोमबार भारतीय राज्यमन्त्रीले विमानस्थलमा स्वागत गर्नु नेपालका लागि 'अपमानजनक भएको' भन्दै नेपालमा सोसियल मिडियामा बिरोध भइरहेका बेला राष्ट्रपतिले भारतको आतिथ्यताप्रति खुशी ब्यक्त गर्नुभएको हो। नेपाल र भारत अति नजिकको छिमेकी मित्रराष्ट्र मात्र नभएर मुल्य मान्यता, धार्मिक, सांस्कृतिक, सामाजिक र कतिपय ब्यबस्था पनि समान रहेको भण्डारीले बताउनुभयो। नेपाल र भारत धेरै नै निकट छौँ र ब्यक्तिगत रुपमा पनि म भारतसँग निकटता महशुश गर्छु। म भारत सरकार र मैत्रीपूर्ण सम्पूर्ण भारतीय जनताका लागि धेरै धेरै शुभेच्छा लिएर आएको छु' उहाँले भन्नुभयो भारतले जुन यी दिनहरुमा विकास गरेको छ यो विकासले धेरै सहयोग पुगेको छ र विश्वकै जनतालाई यसले सहयोग पुग्नेछ भन्ने मलाई लाग्छ।'"
चुनावी सभामा महिला सहभागी धेरै,"प्युठान : स्थानीय तह निर्वाचन लक्षित गाउँगाउँमा सञ्चालन भइरहेका विभिन्न दलका चुनावी सभा तथा भेलामा महिला सहभागिता धेरै देखिएको छ । गाउँघरका अधिकांश युवा वैदेशिक रोजगारी र म्यादी प्रहरीमा भर्ना भएपछि कार्यक्रममा प्रायः महिला, वृद्धवृद्धा मात्र उपस्थित हुने गरेको पाइएको छ । आफ्ना चुनावी एजेन्डा लिएर गाउँ पसेका दलका कार्यक्रममा झन्डै ९० प्रतिशतसम्म महिला उपस्थित हुने गरेका छन् । 'जिल्लाभर पहिलो चरणको चुनावी सभा गरिसक्यौँ', एमाले प्युठानका उपाध्यक्ष हुकुमबहादुर खड्काले भन्नुभयो, 'धेरैजसो कार्यक्रममा महिलाकै बहुमत उपस्थिति पाइयो ।' 'घर खर्च चलाउन धेरै युवाले घर छाडेका छन्', खड्काले भन्नुभयो, 'चुनाव हुने दिन त आउलान् तर आजभोलि हुने कार्यक्रममा देख्नै पाइँदैन ।' गाउँमा पुरुषको उपस्थिति कम भएकाले स्थानीय तह निर्वाचनमा महिलाको मत नै निर्णायक हुने धेरैले आँकलन गरेका छन् । 'धेरै ठाउँमा कार्यक्रम गयौँ', राष्ट्रिय जनमोर्चा प्युठानका नेता एवं पूर्वजिविस सभापति बोमबहादुर खत्रीले भन्नुभयो, 'युवा गाउँमा नहुनु राष्ट्रिय समस्या नै हो ।' गाउँमा हुने कार्यक्रममा वृद्धाहरूले समेत उत्साहजनक रूपमा सहभागिता जनाउने गरेका छन् । 'नेताका कुरा सुन्न कार्यक्रममा आएकी हुँ', प्युठान नगरपालिका५ जुम्रिकाँढा ठूलोगाउँकी ८१ वर्षीया उतिसरा घर्तीले भन्नुभयो, 'नातिनी र बुहारीलाई पनि ल्याएकी छु ।' गाउँमा भएका धेरैजसो पुरुष रोजगारीका लागि भारत गएको उहाँले सुनाउनुभयो । गाउँघरमा महिलाको संख्या धेरै भए पनि गाउँपालिका र नगरपालिकाको प्रमुख पदमा उम्मेदवारी दिने भने कम देखिएका छन् । 'हरेक निर्वाचनमा महिलाले हाल्ने मत नै निर्णायक हुने गरेको छ', महिला अधिकारकर्मी पार्वता आचार्यले भन्नुभयो, 'अझै पनि महिलालाई प्रमुख पदमा लैजान खोजेको देखिँदैन ।' समाजमा अझैसम्म पितृसतात्मक सोच कायमै रहेकोे उहाँको भनाइ छ । 'स्थानीय निर्वाचनले धेरै महिला दिदीबहिनीमा उमंग छाएको छ', आचार्यले भन्नुभयो, 'तर प्रमुख पदमा महिलाको सहभागिता नभए पुरानै कार्यशैली जिवित हुन्छ कि भन्ने चिन्ता पनि उत्तिकै देखिएको छ ।' नेतृत्व हाँक्न सक्ने महिला समाजमा भए पनि राजनीतिक दलहरूले दोस्रो पदमै बस्ने खालको वातावरण सिर्जना गर्ने गरेको उहाँको धारणा छ । 'महिलाहरूले प्रमुख पद हाँक्न सक्दैनन् भन्ने धेरैको सोच छ', उहाँ भन्नुहुन्छ, 'अवसर पाएका धेरै महिलाले समाजमा राम्रै काम गरेर देखाएको प्रशस्त उदाहरण छन् ।' स्थानीय तह निर्वाचनमा सबै गाउँपालिका र नगरपालिकाको प्रमुख पदमा महिलाले उम्मेदवारी दिएर अघि बढ्नुपर्ने उहाँको आग्रह छ । हाल चर्चा भएअनुसार प्युठान नगरपालिकाको मेयर पदमा एमालेबाट विजुवारकी शान्ता आचार्यबाहेक महिलाले प्रमुख पदमा उम्मेदवारी घोषणा गरेका छैनन् । २ नगरपालिका र ९ वटा गाउँपालिकाका उपमेयर र उपाध्यक्ष पदमा मात्र महिलाहरूले उम्मेदवारी दिने चर्चा छ । दलहरू समेत दोस्रो पदमा मात्रै महिलालाई उठाउने सोचमा छन् । जिल्ला निर्वाचन कार्यालय प्युठानका अनुसार जिल्लामा १ लाख २७ हजार ४ सय ४७ मतदाता छन् । महिला ६० हजार ३६, पुरुष ६७ हजार ४ सय १० र तेस्रो लिंगी एकजना रहेको जिल्ला निर्वाचन अधिकृत कृष्णबहादुर कुँवरले जानकारी दिनुभयो । ७ हजार ३ सय १० मतले पुरुष बढी देखिए पनि निर्वाचनमा महिलाकै मत धेरै खस्ने विगतको अनुभव छ ।"
चुनाव रोक्न प्रधानमन्त्री माथि दबाब,"काठमाडौं : आगामी वैशाख ३१ गतेका लागि घोषित स्थानीय तहको निर्वाचन रोक्न प्रधानमन्त्री पुष्पकमल दाहाल प्रचण्ड माथि दबाब परेको छ। निर्वाचन रोक्न आफू माथि दबाब रहेको स्वीकार गर्दै प्रधानमन्त्री प्रचण्डले संयुक्त लोकतान्त्रिक मधेशी मोर्चा र संघीय गठबन्धन बाहेक पनि आफू कुनै पनि हालतमा निर्वाचन गरिछाडने पक्षमा रहेको दृढता व्यक्त गर्नु भएको छ। नेकपा माओवादी केन्द्रको तीन नम्बर प्रदेशमा रहेका पोलिटव्यूरो सदस्यको मंगलबार बालुवाटारमा बसेको बैठकमा प्रधानमन्त्री प्रचण्डले चुनाव रोक्न दबाब दिने शक्तिका बारेमा भने केही बताउनु भएन। पहिला निर्वाचनको मिति घोषणा नगर्न ममाथि दबाब थियो, अहिले चुनाव नगर भन्ने दबाब छ। तर चुनाव जसरी पनि गर्नुपर्छ, बैठकमा सहभागी एक नेताले प्रधानमन्त्री प्रचण्डको भनाई उद्धृत गर्दै भन्नुभयो चुनाव वैशाख ३१ गते एकै चरणमा हुन्छ। यसमा तपाईहरुमा कुनै कन्फयुजन नहोस्। संविधान घोषणा गर्दा जस्तो चुनौती थियो,यो चुनाव गराउन पनि त्यत्तिकै चुनौतीपूर्ण छ। मधेशी मोर्चा, बाबुराम भट्टराई नेतृत्वको नयाँ शक्ति नेपाल र राप्रपा आन्दोलनमा उत्रिनु निर्वाचन भाँडने षडयन्त्र अन्तर्गतको कडिका रुपमा विश्लेषण प्रधानमन्त्री प्रचण्डले गर्नु भएको छ। बैठकमा केही समयअघि संघीय समाजवादी फोरमका अध्यक्ष उपेन्द्र यादवले वैशाख लागेपछि दलीय हैसियतमा निर्वाचन चिन्ह नपाउने नयाँ शक्तिसहितका दलहरु, उपप्रधान एवं संघीय मामिला तथा स्थानीय विकास मन्त्रीले नेतृत्व गरेको राप्रपा र मधेशी मोर्चा सडक आन्दोलनमा आउने र सोही आन्दोलनले आफना मागको फैसला गर्ने घोषणा गर्नुले निर्वाचन भाँडने योजनाबद्ध षडयन्त्र रहेको प्रधानमन्त्री प्रचण्डको विश्लेषण थियो। यो योजनाबद्ध मुभ हो। चुनाव रोक्न खोजिएको हो। उनीहरु त्यहि दिशामा जाने देखियो प्रधानमन्त्री प्रचण्डले भन्नुभयो मधेशी मोर्चासँगको सहमतिमा नै पहिलो संविधान संशोधन बिधेयक फिर्ता लिएर दोस्रो संशोधन विधेयक दर्ता गराइएको थियो। संशोधन विधेयकका दुई वटा मस्यौदा बनेका थिए। उहाँहरु (मधेशी मोर्चाका नेताहरु)ले हेर्दै नहेरी बिरोध गर्नुभयो। बैठकमा प्रधानमन्त्री प्रचण्डले उपप्रधान तथा गृहमन्त्री बिमलेन्द्र निधिले निर्वाचन आयोग र सुरक्षा मात्रै निर्वाचनका लागि पर्याप्त नहुने भनी टवीट गर्नु पनि सोही अन्तर्गतको कदमको रुपमा प्रधानमन्त्री प्रचण्डले विश्लेषण गर्नु भएको थियो। एक जना मन्त्रीले २ बजेर ४१ मिनेटमा पहिलो ट्वीट गरेछन्, फेरी त्यसलाई खण्डन हुने गरी ट्वीट गरेछन्। चुनावको विरोध गरेर कोही पनि टिक्न गाह्रो छ। आफनै पार्टीका नेता नारायणकाजी श्रेष्ठले सामाजिक सञ्जालमा उठाएको सर्वदलीय सरकारको प्रसंगको जवाफ पनि प्रधानमन्त्री प्रचण्डले दिनुभयो। एमालेसहितको सर्वदलीय सरकार चुनाव अगाडि संभव छैनप्रधानमन्त्री प्रचण्डले प्रष्टयाउनुभयो। बैठकमा सेना परिचालनले पर्न सक्ने असरका बारेमा नेताले प्रश्न उठाउनु भएको थियो। तर, प्रधानमन्त्री प्रचण्डले बैठकमा सेनाप्रति निकै भरोसापूर्ण अभिव्यक्ति दिनु भएको थियो। ०७० सालको सेनापरिचालन र अहिलेको सेना परिचालन फरक छ। अहिले जनतालाई सुरक्षाको अनुभूति गराउन सेना परिचालन गर्न लागिएको हो। सेना एक्सनमा जाँदैन, तेस्रो घेरामा बसेर मतपेटिकाको सुरक्षा गर्छ, प्रधानमन्त्री प्रचण्डले भन्नुभयो। आफनो पार्टीका नेता बालकृष्ण ढुंगेललाई पक्राउ गर्न सर्वोच्च अदालतले दिएको आदेश र काभ्रे जिल्ला अदालतले नेपाली सेनाका तीन अधिकृत माथि सुनाएको फैसलाको बिषयमा पनि बैठकमा उठेको थियो। द्वन्दका सबै मुद्दा सत्यनिरुपण तथा मेलमिलाप आयोगले हेर्नुपर्छ। हाम्रा विरुद्ध भएका निर्णयमा दुखी हुन र तत्कालीन राज्य पक्षका बिरुद्ध निर्णय हुँदा खुसी हुन जरुरी छैन। सुरक्षा निकायका प्रमुखहरुसँग मंगलबार भएको छलफलका बारेमा पनि बैठकमा प्रश्न उठेको थियो। सुरक्षा निकायका प्रमुखहरुले सुरक्षा दिन सक्छौ,चुनावको माहोल राम्रो छ भनेका छनप्रधानमन्त्री प्रचण्डले भन्नुभयो। बैठकमा काठमाडौं उपत्यकासहित १३ जिल्लाका इन्चार्जहरुले रिपोर्टिङ गरेका थिए। नेताहरुले ०७० को संविधानको अवस्था भन्दा संगठनात्मक अवस्था राम्रो रहेको र ०६४ जस्तो पनि नरहेको रिपोर्टिङ गरेका थिए। बैठकले आगामी वैशाख ९ गते सात सय ४४ वटै स्थानीय तहमा सभा गरी उम्मेदवारको घोषणा गर्ने निर्णय गरेको छ। मधेशी मोर्चा,बाबुराम भट्टराई नेतृत्वको नयाँ शक्ति नेपाल र राप्रपा आन्दोलनमा उत्रिनु निर्वाचन भाँडने षडयन्त्र अन्तर्गतको कठीका रुपमा बिश्लेषण प्रधानमन्त्री प्रचण्डले गर्नु भएको छ । बैठकमा केहि समय अघि संघीय समाजवादी फोरमका अध्यक्ष उपेन्द्र यादवले बैशाख लागेपछि दलीय हैसियतमा निर्वाचन चिन्ह नपाउने नयाँ शक्तिसहितका दलहरु,उपप्रधान एवं संघीय मामिला तथा स्थानीय विकास मन्त्रीले नेतृत्व गरेको राप्रपा र मधेशी मोर्चा सडक आन्दोलनमा आउने र सोही आन्दोलनले आफना मागको फैसला गर्ने घोषणा गर्नुले निर्वाचन भाँडने योजनाबद्ध षडयन्त्र रहेको प्रधानमन्त्री प्रचण्डको बिश्लेषण थियो । यो योजनाबद्ध मुभ हो । चुनाव रोक्न खोजिएको हो । उनीहरु त्यहि दिशामा जाने देखियो प्रधानमन्त्री प्रचण्डले भन्नुभयो मधेशी मोर्चासँगको सहमतिमा नै पहिलो संविधान संशोधन बिधेयक फिर्ता लिएर दोस्रो संशोधन बिधेयक दर्ता गराइएको थियो । संशोधन बिधेयकका दुई वटा मस्यौदा बनेका थिए । उहाँहरु (मधेशी मोर्चाका नेताहरु)ले हेर्दै नहेरी बिरोध गर्नुभयो । बैठकमा प्रधानमन्त्री प्रचण्डले उपप्रधान तथा गृहमन्त्री बिमलेन्द्र निधिले निर्वाचन आयोग र सुरक्षा मात्रै निर्वाचनका लागि पर्याप्त नहुने भनी टवीट गर्नु पनि सोही अन्तर्गतको कदमको रुपमा प्रधानमन्त्री प्रचण्डले बिश्लेषण गर्नु भएको थियो । एक जना मन्त्रीले २ बजेर ४१ मिनेटमा पहिलो टवीट गरेछन,फेरी त्यसलाई खण्डन हुने गरी टवीट गरेछन । चुनावको बिरोध गरेर कोही पनि टिक्न गाह्रो छ । आफनै पार्टीका नेता नारायणकाजी श्रेष्ठले सामाजिक सञ्जालमा उठाएको सर्वदलीय सरकारको प्रसंगको जवाफ पनि प्रधानमन्त्री प्रचण्डले दिनुभयो । एमालेसहितको सर्वदलीय सरकार चुनाव अगाडि संभव छैनप्रधानमन्त्री प्रचण्डले प्रष्टयाउनुभयो । बैठकमा सेनापरिचालनले पर्न सक्ने असरका बारेमा नेताहरुले प्रश्न उठाउनु भएको थियो । तर प्रधानमन्त्री प्रचण्डले बैठकमा सेनाप्रति निकै भरोसापूर्ण अभिव्यक्ति दिनु भएको थियो । ०७० सालको सेनापरिचालन र अहिलेको सेना परिचालन फरक छ । अहिले जनतालाई सुरक्षाको अनुभुति गराउन सेना परिचालन गर्न लागिएको हो । सेना एक्सनमा जाँदैन,तेस्रो घेरामा बसेर मतपेटिकाको सुरक्षा गर्छ प्रधानमन्त्री प्रचण्डले भन्नुभयो । आफनो पार्टीका नेता बालकृष्ण ढुंगेललाई पक्राउ गर्न सर्वोच्च अदालतले दिएको आदेश र काभ्रे जिल्ला अदालतले नेपाली सेनाका तीन अधिकृत माथि सुनाएको फैसलाको बिषयमा पनि बैठकमा उठेको थियो । द्धन्दका सबै मुद्दा सत्यनिरुपण तथा मेलमिलाप आयोगले हेर्नुपर्छ । हाम्रा बिरुद्ध भएका निर्णयमा दुखी हुन र तत्कालीन राज्य पक्षका बिरुद्ध निर्णय हुँदा खुसी हुन जरुरी छैन । सुरक्षा निकायका प्रमुखहरुसँग मंगलबार भएको छलफलका बारेमा पनि बैठकमा प्रश्न उठेको थियो । सुरक्षा निकायका प्रमुखहरुले सुरक्षा दिन सक्छौ,चुनावको माहोल राम्रो छ भनेका छनप्रधानमन्त्री प्रचण्डले भन्नुभयो । बैठकमा काठमाडौ उपत्यकासहित १३ जिल्लाका इन्चार्जहरुले रिपोर्टिङ गरेका थिए । नेताहरुले ०७० को संविधानको अवस्था भन्दा संगठनात्मक अवस्था राम्रो रहेको र ०६४ जस्तो पनि नरहेको रिपोर्टिङ गरेका थिए । बैठकले आगामी बैशाख ९ गते सात सय ४४ वटै स्थानीय तहमा सभा गरी उम्मेदवारको घोषणा गर्ने निर्णय गरेको छ ।"
राष्ट्रपति भण्डारी र भारतीय विदेशमन्त्री स्वराजबीच भेटवार्ता,"काठमाडौंः भारत भ्रमणमा रहनु भएकी राष्ट्रपति विद्यादेवी भण्डारी र भारतीय विदेशमन्त्री सुष्मा स्वराजबीच भेटवार्ता भएको छ। राष्ट्रपति भवन फोरकोर्टमा मंगलबार बिहान राष्ट्रपति भण्डारी र भारतीय विदेशमन्त्री स्वराजबीच भेटवार्ता भएको भारतीय विदेश मन्त्रालयका प्रवक्ता गोपाल बगालेले ट्वीटमार्फत पुष्टि गरेका छन्। राष्ट्रपति भण्डारी र विदेशमन्त्री स्वराजबीच दुई पक्षीय सम्बनध, सहयोग आदान प्रदान लगायतका विषयमा छलफल भएको बताइएको छ। यसअघि मंगलबार बिहान राष्ट्रपति भण्डारीलाई भारतीय राष्ट्रपति प्रणव मुखर्जी र प्रधानमन्त्री नरेन्द्र मोदीले राष्ट्रपति निवासमै विशेष सम्मान का साथ स्वागत गर्नु भएको थियो।              ()  ,"
विराटनगरमा विप्लवको भण्डाफोर सभा,"विराटनगर : स्थानीय निकाय निर्वाचन खारेजीको माग गर्दै नेत्रविक्रम चन्द विप्लप नेत्रृत्वको नेपाल कम्युनिष्ट पार्टीले विराटनगरमा मंगलबार जनजागरण एवं भण्डाफोर सभा गरेको छ । सभामा पार्टीका स्थायी कमिटी सदस्य हेमन्तप्रकाश ओली, पोलिटब्यूरो सदस्य पदम राई, केन्द्रीय सदस्य एवं कोसी ब्यूरो इन्चार्ज राजेन्द्र कार्कीलगायतले सम्बोधन गर्नु भएको थियो। सभाका वक्ताहरुले स्थानीय निकाय निर्वाचन र संसदीय व्यवस्था खारेज हुनु पर्ने एवं वैज्ञानिक समाजवादी व्यवस्था स्थापना गर्नु पर्ने आफ्नो पार्टीको माग रहेको बताउनु भयो ।"
सबै पदमा महिला उम्मेदवार,"बर्दिया : एमाले बर्दियाले सदरमुकाम गुलरिया नगरपालिकाको एउटा वडा समितिमा सबै महिला उम्मेदवार उठाउने भएको छ । एमाले नगर कमिटीको निर्णयले सबै महिला उम्मेदवार उठाउने निर्णयसहित सिफारिस गरेको हो ।गुलरिया नगरपालिका ६ को वडा अध्यक्षदेखि सदस्यसम्म महिला उम्मेदवार दिएको बताइएको छ जसअनुसार अध्यक्षमा पवन क्षेत्री, दलित महिला सदस्यमा मैसरा परियार, अन्य महिला सदस्यमा पार्वती विष्ट, माधुरी थापा र राधिका पौडेललाई उम्मेदवारी दिने निर्णय गरेको एमाले नगर कमिटीले जनाएको छ । मधेसका माग सम्बोधन नभए चुनाव असम्भव : भट्टराई राजविराज : नयाँ शक्ति पार्टीका संयोजक डा बाबुराम भट्टराईले मधेसको मुद्दा सम्बोधन नभएसम्म चुनाव असम्भव रहेको बताउनुभएको छ । सप्तरीको खडक नगरपालिकाको कल्याणपुर विसनपुरमा सोमबार आयोजित पार्टी प्रवेश कार्यक्रमलाई सम्बोधन गर्दै उहाँले उक्तधारणा राख्नुभएको हो । मधेसी, जनजाति, थारूलगायत सीमान्तकृत समुदायका जायज माग सम्बोधन नगरिए चुनावको अर्थ नरहने उहाँको भनाइ छ । ५२ प्रतिशत तराईमधेसका जनताको सहभागिताबिनाको चुनावको औचित्य नरहने उहाँले बताउनुभयो । 'सरकारले चुनाव चाहेको हो भने त्यसअघि संविधान संशोधन गरी तराईमधेसको माग सम्बोधन गर्नुपर्छ, तबमात्र सबैलाई समेटेर चुनावमा सहभागी हुने वातावरण बन्छ', उहाँले भन्नुभयो। मधेसी मोर्चाले घोषणा गरेको आन्दोलनको कार्यक्रमप्रति आफ्नो समर्थन रहेको उहाँको भनाइ छ । 'सरकारले आन्दोलनमा जान बाध्य बनायो', उहाँले भन्नुभयो । अन्तरिम संविधानबाट गठन भएको राज्य पुनर्संरचनाको १० प्रदेशको प्रतिवेदनअनुरूप संघीय संरचना बनाए हिमाल, पहाड र तराईको समस्या समाधान हुने उहाँको कथन थियो । मधेससँग लभ परेको भन्ने प्रचण्डजीले ओलीजीसँग बिहे गरेपछि बाध्य भएर आन्दोलन रोज्नुपरेको उहाँले बताउनुभयो । मधेसी जनताले जिताएर पठाएको प्रचण्डजीले समेत धोखा दिएको नेता भट्टराईको आरोप छ । आफ्नो पार्टीलाई चुनाव चिह्न नदिने निर्णय षडयन्त्रपूर्वक गरिएको उहाँको दाबी छ । चुनाव चिह्न नदिए आन्दोलन जारी राख्ने उहाँले बताउनुभयो । 'पुरानो म्यान्डेटको जगमा टेकेर लोकतन्त्रमाथि कुल्चने र अरूको अधिकार हनन गर्ने दुष्कर्मको अन्तिमसम्म प्रतिवाद गर्छौं', उहाँले भन्नुभयो । लोकतान्त्रिक देशमा कसैलाई पनि निर्वाचनमा भाग लिनबाट वञ्चित गर्न नहुने भट्टराईको भनाइ थियो । मुलुकमा गरिबी एवं बेरोजगारी मेटाउने तथा हिमाल, पहाड, तराईलाई आर्थिक समृद्धितर्फ लैजाने आफ्नोे सपना बाचुन्जेलसम्म पूरा गरेरै छाड्ने उहाँले दृढता व्यक्त गर्नुभयो । उक्त अवसरमा विभिन्न पार्टी परित्याग गरी नयाँ शक्तिमा प्रवेश गरेका सयौंजनालाई उहाँले अबिरमाला लगाई पार्टी प्रवेश गराउनुभएको थियो । टिकट पाउन नेता धाउँदै आकांक्षी घोराही : स्थानीय तहको निर्वाचन नजिकिँदै गर्दा राजनीतिक दलहरूले उम्मेदवारको टुंगो लगाउन थालेका छन् । जिल्लामा क्रियाशील राजनीतिक दलले उम्मेदवारको टुंगो लगाउँदै गर्दा उम्मेदवारका आकांक्षी अहिले पार्टी नेतृत्वसँग धाउन थालेका छन् । एउटा नेताकहाँ दैनिक एक सयको हाराराहीमा उम्मेदवारका आकांक्षी आउने गरेको पाइएको छ । दाङमा जिल्लामा क्रियाशील ठूला राजनीतिक दलमा यस्तो अवस्था देखिएको हो । कांग्रेस, एमाले र माओवादी केन्द्रमा स्थानीय तहका बढी नेतृत्वको आकांक्षी देखिएपछि नेतृत्व आफ्नो पोल्टामा पार्न उम्मेदवारका आकांक्षी अहिले नेताका घरघर धाउन थालेका हुन् । उनीहरू आफ्नो पहुँच पुगेसम्म नेताको घरमा पुग्न थालेको एकजना आकांक्षीले बताउनुभयो । 'यति नगरे टिकटै नपाइएलाजस्तो भयो', उहाँले भन्नुभयो, 'क्षेत्रदेखि केन्द्रसम्मका नेतालाई भनिरहेको छु । आफनो पहुँच र सम्पर्कअनुसार अरूले पनि यो गरिरहेका छन् ।' वडा अध्यक्षमा पवन क्षेत्री, दलित महिला सदस्यमा मैसरा परियार, अन्य महिला सदस्यमा पार्वती विष्ट, माधुरी थापा र राधिका पौडेललाई उम्मेदवारी दिने निर्णय गरेको एमाले नगर कमिटीले निर्णय गरेको छ। दुई दशकपछि हुन लागेको स्थानीय निर्वाचनमा आकांक्षी धेरै देखिएकाले नेतृत्वकहाँ धाउने गरेको पार्टी नेतृत्वहरूले बताएका छन् । कांग्रेसका क्षेत्रीय सभापति जगत खडकाले यो सामान्य भएको बताउनुभयो । वडादेखि गाउँनगरसम्मका उम्मेदवारहरूले टिकटको अपेक्षा गर्नु स्वाभाविक भए पनि पार्टीले योग्य एवं दक्ष उम्मेदवार छनोट गर्ने उहाँको भनाइ छ । आकांक्षी सबै नेतृत्वसमक्ष आउने गरेको उहाँले बताउनुभयो । एमालेका जिल्ला अध्यक्ष टीकाराम खड्का पनि यो समयमा नेतासँग उम्मेदवारले धाउनुलाई स्वाभाविक मान्नुहुन्छ । लामो समयपछि हुन लागेको निर्वाचनले आकांक्षी धेरै बनाएको र उम्मेदवारका लागि सबै दौडधुपमा रहेको उहाँको भनाइ छ । केही दिनभित्रै उम्मेदवारको टुंगो लगाइने र उक्त समस्या समाधान हुने उहाँले बताउनुभयो । नेतृत्वका लागि महिला सक्रिय करिब दुई दशकपछि हुन लागेको स्थानीय तहको निर्वाचनको तयारीसँगै महिलाहरू चुनावी तयारीमा सक्रिय बनेका छन् । आस्थावान् दलभित्र होस् वा अन्य कुनै सामाजिक संघसंस्थाको सभा, गोष्ठी नै किन नहोस आसन्न निर्वाचनमा महिला समान सहभागितको सुनिश्चितता गराई महिलाहरूलाई नेतृत्वसम्म पुयाउन सक्रिय भएका हुन् । उपमहानगरपालिकाका मेयर, उपमेयरदेखि वडा अध्यक्षसम्ममा महिलालाई दक्षता र क्षमताका आधारमा समान सहभागिता सुनिश्चित गराउनुपर्ने भन्दै महिलामैत्री चुनावको माग गर्दै दाङका महिला सक्रिय बनेका हुन् । महिलाहरू सधैं अधिकार प्राप्तिबाट विमुख भइरहेकाले उक्त चिन्तनलाई अब जरैदेखि निर्मूल गरी समान अधिकार प्राप्तिका लागि महिला मात्रै नभई पुरुष पनि सकारात्मक सोचका साथ माथि उठनुपर्ने महिला नेत्रीहरूको भनाइ छ । यसैबीच अन्तरपाटी महिला सञ्जाल दाङले घोराहीमा स्थानीय निर्वाचनमा महिलाहरूको अर्थपूर्ण उम्मेदवारीको सुनिश्चितता विषयमा राजनीतिक दलसँग अन्तरक्रिया गरेको छ । कार्यक्रममा दलका नेताले महिलालाई जारी संविधानले प्रशस्त अधिकार प्रत्यायोजन गरेकाले अब उनीहरू घर मात्रै नभई मुलुक सञ्चालनमा पनि सहभागी हुनुपर्नेमा जोड दिए । उनीहरूले संवैधानिक रूपमै महिलाहरू अधिकारसम्पन्न भइसकेकाले अधिकार सदुपयोग पुरुषको सोच मात्रै होइन, महिलाको उत्साह एवं सहभागिताको खाँचो रहेको बताए । कम्तीमा ३३ प्रतिशत सहभागिता निर्धारण गरी सबै दलले महिलालाई अधिकारसम्पन्न बनाउनुपर्नेमा उनीहरूले जोड दिएका थिए । जनप्रतिनिधिका लागि कार्यकक्ष र फर्निचर विराटनगर : स्थानीय निकाय निर्वाचनबाट चुनिएर आउने जनप्रतिनिधिका लागि मोरङमा कार्यकक्ष र फर्निचर व्यवस्थापन गर्न थालिएको छ । यहाँका स्थानीय निकाय नगरपालिका र गाउँपालिकाले फर्निचरको जोहो गर्दै जनप्रतिनिधिका लागि छुट्टै कार्यकक्ष व्यवस्थापन गर्न थालेका हुन् । निर्वाचनबाट चुनिएर आउने जनप्रतिनिधिले दैनिक रूपमा कार्यसम्पादन गर्न सक्ने गरी छुट्टै कार्यकक्ष व्यवस्था गर्न थालिएको छ । स्थानीय निकायको नयाँ संरचनाअनुसारका सबै गाउँपालिका र नगरपालिका अहिले जनप्रतिनिधिको कार्यकक्ष र त्यहाँ चाहिने फर्निचरका सामान जुटाउन सक्रिय भएका छन्। नगरपालिकामा मेयर, उपमेयर तथा गाउँपालिकामा अध्यक्ष र उपाध्यक्षसमेतका जनप्रतिनिधिका लागि कार्यकक्ष तथा बैठक कक्ष, सभाहलको व्यवस्थापन र फर्निचरको जोहो गर्न थालिएको स्थानीय निकायले जानकारी दिएका छन् । 'स्थानीय निकाय निर्वाचन हुने निश्चित छ । निर्वाचनबाट चुनिएर आउने जनप्रतिनिधिका लागि छुट्टै कोठा र फर्निचर आवश्यक पर्छ', विराटनगर उपमहानगरपालिकाका कार्यकारी अधिकृत दीपक कोइरालाले भन्नुभयो, 'त्यही भएर अहिले कार्यकक्ष र फर्निचर व्यवस्थापनमा जुटेका छौं । चुनिएर आउनासाथ जनप्रतिनिधिहरूले यसबारे तनाव लिनुपर्दैन ।' कोइरालाका अनुसार राजनीतिक रूपमा चुनावी वातावरण तातेपछि जनप्रतिनिधिका लागि कार्यकक्ष र फर्निचरको व्यवस्थापन गर्ने दायित्व स्थानीय निकायको हो । चुनाव जितेर जनप्रतिनिधि कार्यभार सम्हाल्न आएपछि त्यतिबेला हतारो नहोस् भनेर बेलैदेखि काम सुरु गरिएको उहाँको भनाइ छ । १९ वर्षसम्म स्थानीय निकाय निर्वाचन हुन नसकेपछि त्यसअघि विराटनगर उपमहानगरपालिकाका मेयर र उपमेयरसमेतका जनप्रतिनिधिले प्रयोग गर्दै आएको कार्यकक्ष र फर्निचर कार्यकारी अधिकृतले प्रयोग गर्दै आएका थिए । जिल्ला विकास समितिमा सभापति र उपसभापतिले प्रयोग गर्दै आएको कोठा भने प्रयोगविहीन थियो । जिविसलाई हाल जिल्ला समन्वय समिति बनाइएको छ । मोरङमा विराटनगर उपमहानगरपालिका, सुन्दरहरैचा, बेलबारी, पथरी शनिश्चरे, सुनबर्सी, रंगेली, रतुवामाई, उर्लाबारी, लेटाङभोगटेनी नगरपालिका र बुढीगंगा, ग्रामथान, कटहरी, मिक्लाजुङ, धनपाल, बबिया, जहदा र कानेपोखरी गाउँपालिका छन् । निर्वाचित जनप्रतिनिधिलाई कार्यकक्षको व्यवस्था गरेर कोठा मर्मतसम्भार र रङरोगन गर्न थालिएको कार्यकारी अधिकृत कोइरालाले जानकारी दिनुभयो । 'कोठाहरूको व्यवस्था गरेर धमाधम मर्मतसम्भारको काम भइरहेको छ', उहाँले भन्नुभयो । जनप्रतिनिधिका लागि फर्निचरको 'अर्डर' दिइसकिएको सुन्दरहरैंचा नगरपालिकाका नायव सुब्बा चन्द्रमणि लुइँटेलले बताउनुभयो । 'चुनिएर आएपछि कार्यभार सम्हाल्दा जनप्रतिनिधिले फर्निचर र कोठाको अभावमा समस्या झेल्नु नपरोस् भन्ने उद्देश्य हो', उहाँले भन्नुभयो, 'सबै राजनीतिक दलसँग समन्वय गरेर काम अघि बढाइएको छ ।' निर्वाचन सफल बनाउन प्रचार अभियान परासी : विश्वेन्द्र पासवान नेतृत्वको बहुजन शक्ति पार्टी नवलपरासीले स्थानीय निर्वाचन सफल बनाउन गाउँस्तरमा प्रचारात्मक कार्यक्रम सञ्चालन गर्ने जनाएको छ । भीम रावल अम्बेडकर जयन्तीको अवसरमा सोमबार उजैनीमा आयोजित कार्यक्रमका सहभागीहरूले लामो समयदेखि हुन नसकेको स्थानीय निर्वाचनले जनताका अधिकार स्थापित गराउने भन्दै पार्टी संगठन विस्तारसँगै प्रचारात्मक कार्यक्रम अघि बढाउने निर्णय गरेको जिल्ला इन्चार्ज जितेत्द्र गुप्ताले जानकारी दिनुभयो । जिल्ला अध्यक्ष नागेश्वरप्रसाद धोबीको अध्यक्षतामा सम्पन्न कार्यक्रममा जिल्ला सचिव सन्तोष हरिजन, गोपी हरिजन, पूर्णवासी हरिजन, नेमनारायण हरिजन, मेवा हरिजन, जयप्रकाश हरिजनलगायतले अम्बेडकरको योगदान र स्थानीय निर्वाचनमा पार्टीको सक्रिय सहभागिता हुनेमा जोड दिएका थिए ।"
निर्वाचन बहिष्कार गर्ने र सरकारबाट बाहिरिने विकल्पमा राप्रपा,"तुलसीपुरः राष्ट्रिय प्रजातन्त्र पार्टीका अध्यक्ष समेत रहेका उपप्रधान एवं संघीय मामिला तथा स्थानीय विकास मन्त्री कमल थापाले निर्वाचन बहिस्कार गर्ने र सरकारबाट बाहिने विकल्पको संकेत दिनु भएको छ । आफनो पार्टीको बिधानबाट निर्वाचन आयोगले हटाइदिएको सनातन हिन्दु धर्म र राजतन्त्रमा पुनर्विचार नगरिएमा निर्वाचन बहिस्कार गर्ने र सरकारबाट बाहिरिने सम्मको विकल्प माथि सो पार्टी भित्र छलफल भइरहेको संकेत थापाले दिनु भएको हो । संविधान अन्तर्गत रहने,संसदको नियन्त्रणमा रहने राजसंस्थासहितको लोकतन्त्र यो हाम्रो पार्टीको आत्मा हो । हाम्रो आत्मालाई समाप्त पार्ने कुरा कुनै हालतमा पनि स्वीकार्य हुँदैन । निर्वाचन आयोगले यो निर्णयमा पुनर्विचार गरेन भने हाम्रा अगाडि धेरै विकल्प छन्थापाले भन्नुभयोसरकारमा सहभागिताको प्रश्नदेखि लिएर निर्वाचनमा सहभागितासम्मको प्रश्नका बारेमा पार्टीको उपयुक्त निकायबाट निर्णय गर्नेछौ । त्यो निर्णयमा पुनर्विचार गरिएन भने अहिले नै हामीले निर्वाचन बहिस्कार गर्ने घोषणा गरेका छैनौ,त्यसमा भ्रम नपरोस,अहिले नै हामीले सरकार छोडने कुरा पनि गरेका छैनौ । यो पनि प्रष्ट रहोस । तर त्यो निर्णय पुनर्विचार गरिएन भने हामी कठोर भन्दा कठोर निर्णय गर्नका निमित्त बाध्य हुनेछौ । आफनो पार्टीको माग अनुसार निर्वाचन आयोगले आफनो निर्णयमा पुनर्विचार गर्नेमा आशावादी देखिनु भएका थापाले पुनर्विचार नभएमा कठोर निर्णय लिइने घोषणा गर्नुभयो । कुनै पनि पार्टीको आत्मा र प्राण भनेको सिद्धान्त र विचार हो । विचारलाई नै समाप्त पारिदिने हो भने त्यो पार्टीको औचित्य नै के रहन्छ र ? पार्टीले लिएको विचार ठीक कि वेठिक भन्ने निर्णय जनताले गर्ने हो । जनताले अस्वीकार गरे भने त्यो अस्वीकार हुन्छ । तर अन्य कुनै पनि निकायले त्यसलाई अस्वीकार गर्न सक्ने अवस्था छैन थापाले भन्नुभयो संम्बैधानिक र राजनीतिक दृष्टिकोणबाट निर्वाचन आयोगले जुन निर्णय गरेको छ त्यो राप्रपालाई स्वीकार्य छैन । हामीले आयोगलाई स्मरण पत्र दिएका छौ । आयोगबाट निर्णय पुनर्विचार हुने अझै पनि बिश्वास गरिरहेको छु । त्यो निर्णय पुनर्विचार गरिएन भने राप्रपाले कठोर निर्णय गर्नेछ । उपप्रधान एवं मन्त्री कमल थापाले तोकिएको समयमा स्थानीय तहको निर्वाचन हुने बताउनु भएको छ। निर्वाचनको तयारीमा सरकार, निर्वाचन आयोग, राजनीतिक दल र आम नागरिक होमिसकेको भन्दै उपप्रधानमन्त्री थापाले निर्वाचन हुँदैन कि भनेर आशंक कसैले पनि गर्न नहुने बताउनुभयो। उहाँले निर्वाचनमा कोही पनि वाहिर बस्न नहुने भन्दै निर्वाचनको विरोधमा रहेका सबैलाई निर्वाचनमा आउन आग्रह गर्नु भयो। यो निर्वाचन स्थानीय सरकारको निर्वाचन हो, उहाँले भन्नुभयो,यसमा कोही अलग हुनु हुँदैन। सबैले निर्वाचनमा भाग लिने वातावरण बन्नु पर्छ। दाङको तुलसीपुरमा रिपोटर्स क्लवले मंगलवार आयोजना गरेको साक्षात्कार कार्यक्रममा उपप्रधानमन्त्री थापाले निर्वाचनमा सबैलाई सहभागी गराउने प्रयास सरकारले गरिरहेको बताउनुभयो। सरकारले मधेसी मोर्चालाई पनि निर्वाचनमा सहभागी गराउने प्रयास गरिरहेको छ,उहाँले भन्नुभयो,उहाँहरुको माग सम्वोधन गरेर भाग लिने वातावरण गराउन लागि परेका छौं, त्यही अनुरुप संविधान संशोधनको नयाँ प्रस्ताव अघि सारिएको छ।"
चुनावी चर्चामा महिला पछाडि,"वीरगन्ज : आसन्न स्थानीय तहको निर्वाचनका लागि पर्सामा चुनाव लड्न चाहने आकांक्षीको चर्चामा महिलालाइ पछाडि पारिएको छ। राजीतिक दलले नगरपालिका र गाँउपालिका प्रमुख तथा उप्रमुखका लागि उम्मेदवार छान्न पार्टी प्रतिनिधीहरु पनि खटाइसकेका छन्। केही दलले स्थानीय स्तरबाट आंकाक्षीको नाम जिल्ला कार्य समितिमा सिफरिस पनि गरिसकेका छन्। तर, महिला उम्मेदवारहरुको चर्चा भने पर्सामा औपचारिकतामा मात्रै सिमित पारिएको छ। स्थानीय तहको निर्वाचनमा हरेक निकायको प्रमुख वा उपप्रमुख मध्ये एक पदमा महिलालाई नै उम्मेदवार बनाउनु पर्ने बाध्यकारी प्रावधान भएपनि पर्सामा अहिलेसम्म कुनै पनि राजनीतिक दलबाट चुनाव लड्न चाहने महिलाको नाम चर्चामा ल्याइएको छैन। पर्सा जिल्लामा एक उपमहा नगरपालिका, एक नगरपालिका तथा ११ गाउँपालिका छन्। पर्साको १३ स्थानीय निकायमा महिला उम्मेदारको चर्चा नभएको वीरगन्जका महिला अधिकारकर्मी बताउछन्। पर्सा जिल्लामा क्रियाशिल कांग्रेस, एमाले, नेकपा माओवादी केन्द्र, मधेसी दललगायत सबै दलले आसन्न स्थानीय तहको निर्वाचनका लागि शहरदेखि गाँउसम्म आ आफनो उम्मेदवार आन्तरिक रुपमा अगाडि सारिसकेको भएपनि महिला उम्मेदवारका बारे सबै दलहरु मौन देखिएका छन्। वीरगन्ज नगरको उपप्रमुखका लागि अहिलेसम्म कांग्रेसबाट सुस्मा तिवारी र शान्ति कार्की, एमालेबाट निर्मला देवकोटा, संघीय समाजवादी फोरम नेपालबाट करिमा बेगम, नेपाल सद्भावना पार्टीबाट अनिता रौनीयार आकांक्षी देखिएका छन्। यता पोखरीया नगरपालिका र ११ वटा गाँउपालिकामा भने महिला उम्मेदवारका आकांक्षीको कुनै चर्चा नै नभएको महिला अधिकारकर्मी बबीता जयसवालले बताउनु भयो। सामजिक सन्जाल, राजनीतिक दल, सन्चार माध्यममा पुरुष उम्मेदवारको नाम मात्रै चर्चामा छ, चुनावी चर्चामा महिलालाई भने पछाडि पारिएको छ, महिला अधिकारकर्मी जयसवालले भन्नु भयो, महिलाले राजनीति गर्ने नहुने, घरबाहिर निस्कनै हुने जस्ता पितृसतात्मक सोच अहिलेसम्म पनि हाबी भएका कारण चुनावी चर्चामा पनि महिलाहरुलाइ पछाडि पारिएको हो। महिलाको सक्षमता माथि नै प्रश्न खडा गरेर दलका नेताले उम्मेदवारको चर्चामा महिलालाई पछाडि पारेको नेपाली कांग्रेसकी नेतृ रुपा श्रेष्ठले बताउनु भयो। यो महिला हो, यसले मुख्य पद जित्न सक्दिन भनेर नेताहरुले महिलालाई हेप्ने प्रवृति अहिले पनि देखिएको छ, उहाले भन्नु भयो, तर आजको अवस्था बिल्कुल फरक भइसकेको छ, यो देशको राष्ट्रपति, सभामुख र प्रधान न्यायधीश जस्ता शक्तिशाली पद महिलाले नै चलाइरहेका छन्, यदि पार्टीले मलाई टिकट दियो भने म मेयरमै चुनाव लड्न तयार छु र जित्छु पनि। सामाजमा पितृसतात्मक सोच हाबी भएकै कारण चुनावी चर्चामा महिलाहरुलाई पछाडि पारिएको ठाकुरराम बहुमुखी क्याम्पसकी सह प्राध्यापक डाक्टर सुस्मा द्विवेदीले बताउनु भयो। तराई मधेसको सन्दर्भमा एक त पुरुषले महिलालाई राजनीतिमा खुलेर आउनै दिएकै छैनन्, हरेक निकायको मुख्यमुख्य पदमा पुरुष नै हुनु पर्छ भन्ने पुरुषको मानसिकता नै बनिसकेको छ, उहाँले भन्नु भयो ,अहिले चुनावको सन्दर्भमा मेयरमा दलहरुले पुरुषलाइ नै अगाडि सारेका छन्, महिलाको त नामै लिन चाहेका छैनन्। जिल्ला निर्वाचन कार्यालयका अनुसार पर्सामा जिल्लामा रहेका कुल दुई लाख ८० हजार दुई सय ११ मतदाता रहेकोमा महिला मतदाता एक लाख २० हजार नौ सय रहेका छन्। पर्सामा पुरुष एक लाख ५९ हजार दूई सय ८६ र तेश्रो लिंगी १५ जना मतदाता रहेको जिल्ला निर्वाचन कार्यालय पर्साका प्रमुख हुमनाथ पराजुलीले जानकारी दिए ।"
प्रधानमन्त्री चुनावी रणनीति बनाउन व्यस्त,काठमाडौं : प्रधानमन्त्री समेत रहेका पार्टी अध्यक्ष पुष्पकमल दाहाल प्रचण्डले नेकपा माओवादी केन्द्रका नेताहरुलाई बालुवाटारमा बोलाउनु भएको छ । नेकपा माओवादी केन्द्रका तीन नम्बर प्रदेशका पोलिटव्यूरो तहका नेताहरु बालुवाटारमा पुगेका छन । तीन नम्बर प्रदेशमा पार्टीका उम्मेदवारलाई विजयी गराउन चुनावको रणनीति बनाउन तीन नम्बर प्रदेशस्तरको बैठक बालुवाटारमा बसेको हो । स्थानीय तहको निर्वाचन र उम्मेदवारका वारेमा बैठकमा छलफल भइरहेको छबैठकमा सहभागी एक नेताले अन्नपूर्णसँग भने ।
प्रतिनिधि चुन्न नेपाली आतुर रहेको अमेरिका र बेलायतको विश्लेषण,काठमाडौंः अमेरिका र बेलायतले नेपाली जनता निर्वाचन मार्फत् आफना प्रतिनिधि चुन्न आतुर रहेको विश्लेषण गरेका छन् । कार्यवाहक राष्ट्रपति नन्दबहादुर पुनसँग मंगलबार बहादुरभवनमा भएको भेटमा अमेरिकी कार्यवाहक राजदूत माइकल गोञ्जालेस र नेपालका लागि बेलायती राजदूत रिचार्ड मोरिसले त्यस्तो धारणा व्यक्त गरेका हुन् । कार्यवाहक राष्ट्रपति पुनसँगको भेटमा गोञ्जालेसले आफूहरु देशका विभिन्न भागमा जाँदा स्थानीय जनता स्थानीय तहको निर्वाचनमार्फत् आफ्ना प्रतिनिधि चुन्न आतुर भएको पाइएको जानकारी गराउनु भएको हो । नेपालको लागि आगामी आठ महिना निकै नै महत्वपूर्ण भएको बताउदै उहाँले सबै तहको निर्वाचनपछि नेपालले विश्व समुदायलाई नयाँ सन्देश दिने विश्वास व्यक्त गर्नुभएको कार्यवाहक राष्ट्रपतिको कार्यालयले जनाएको छ । कार्यवाहक राष्ट्रपतिसँगको भेटमा आगामी बैशाख ३१ गते हुन लागेको स्थानीय तहको निर्वाचनको सफलताको शुभकामना पनि उहाँले व्यक्त गर्नुभयो । कार्यवाहक राष्ट्रपति पुनले अमेरिकाका कार्यवाहक राजदूत गोञ्जालेससँगको भेटमा स्थानीय निर्वाचन सफलतापूर्वक सम्पन्न हुने विश्वास दिलाउनु भएको थियो । उहाँले तीन तहको निर्वाचनपछि नेपालको राजनीतिक संक्रमण पूर्ण रुपमा अन्त्य हुने र नेपाल आर्थिक समृद्धिको यात्रामा द्रुत गतिमा अगाडि बढ्ने बताउनुभयो । उहाँले नेपाली जनताको लामो संघर्षबाट प्राप्त राजनीतिक परिवर्तनको परिणाम छिट्टै नेपालको समृद्धिमा देखिने बताउनुभयो । कार्यवाहक राष्ट्रपति पुनले नेपाल र अमेरिकाका दौत्य सम्बन्ध स्थापना भएको ७० वर्ष पुगेको स्मरण गराउँदै दुई देशबीचको मित्रतालाई अझै प्रगाढ बनाउनुपर्नेमा जोड दिनुभयो । कार्यवाहक राष्ट्रपतिसँगको भेटमा बेलायतका राजदूत मोरिसले दुई देशबीचको सम्बन्धलाई अझै प्रगाढ बनाउनुपर्नेमा जोड दिंदै स्थानीय तहलगायतका निर्वाचन सफलताको शुभकामना दिनुभएको कार्यवाहक राष्ट्रपतिको कार्यालयले जनाएको छ । कार्यवाहक राष्ट्रपति पुनले बेलायतका राजदूत मोरिसँगको भेटमा नेपाल निर्वाचनतर्फ अगाडि बढेको बताउनुभयो । उहाँले वैशाख ३१ गते स्थानीय तहको र त्यसपछि लगतै प्रदेश र केन्द्रको चुनाव हुने भएकोले नेपालीहरु निर्वाचनमा व्यस्त रहेको बताउनुभयो । कार्यबहाक राष्ट्रपतिले नेपाल र बेलायतको मित्रतालाई अझै प्रगाढ बनाउनुपर्नेमा जोड दिनुभयो ।

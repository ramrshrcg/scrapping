शीर्षक,विवरण
पाप युद्ध,"सामान्यतया 'जेहाद' ले इस्लाम धर्मविरोधीहरू विरुद्धको युद्ध भन्ने बुझिन्छ । तर यता आएर 'जेहाद' ले बढी राजनीतिक स्वरूपसँगै क्रमश: 'धार्मिक' र मानवीय पक्ष अनि धर्मका सबै चरित्रहरू गुमाउँदै गएको छ । मंगलबार बिहान (नेपाली पात्रोअनुसार) बेलायतको म्यानचेस्टरमा आयोजित एउटा सांस्कृतिक भेला (कन्सर्ट) मा एकजना आत्मघातीद्वारा गरिएको विस्फोटमा कमसेकम २२ जनाको ज्यान गएको छ र कयौं घाइते भएका छन् । ज्यान गुमाउनेहरूमा ८ वर्षकी एक बालिकासमेत छन् । सांस्कृतिक कार्यक्रमकी प्रस्तोता प्रसिद्ध अमेरिकी गायक आरियाना ग्लान्डको मनोदशा र अवस्था बुझ्न सकिन्छ यो घटनापछि । संगीत मानव सभ्यताबीचको कडी बन्न सक्छ, तर त्यसको प्रस्तुतिलाई कायरतापूर्ण आक्रमणका अवसरका रूपमा प्रयोग गरिनु, धर्मका नाममा हुन सक्ने सबभन्दा ठूलो अपराध हो । घटनाको छानबिनको क्रममा बेलायती प्रहरीले सलमान आवेदी नामक व्यक्ति आत्मघाती विस्फोटकर्ता भएको बताएको छ । आवेदी केही दिनअघि मात्र द्वन्द्वरत लिबियाबाट फर्केको र उनको संलग्नता 'इस्लामिक स्टेट' नामक अतिवादी संस्थासँग भएको अड्कलबाजी भइरहेका छन् । तर, जुन संगठनले धर्मका नाममा निहत्था व्यक्तिहरू या अबोध बालबालिकालाई निशाना बनाउँछ त्यसले खाली एउटा सभ्यता, मानवता र मानवीयता अनि हरेक धर्मका ग्रहणयोग्य चरित्रलाई समूल नष्ट गर्ने लक्ष लिएको मानिन्छ । म्यानचेस्टर घटना या आक्रमणलाई त्यस अर्थमा पापको क्रुरतम स्वरूपको पक्षमा गरिएको एउटा जघन्य अपराधका रूपमा लिइनेछ । त्यो सांस्कृतिक भेलामा उपस्थित गायक आरियाना या उनका उत्साहित श्रोताहरू सबै संगीत र साहित्यको उत्कृष्टताका उपासक या प्रशंसक थिए । कुनै पनि जघन्य अपराधीले धर्म र मानवीयतालाई आफ्नो प्रमुख निशाना बनाउने हुँदा ती उत्कृष्ट व्यक्तिहरूको भेलालाई त्यस अर्थमा बुझ्नुपर्छ । यो आक्रमण अत्यन्त निन्दनीय छ । सम्भवत: मानव सभ्यताको इतिहासमा अन्तिम कलंक हुने छैन । तर यो घटना, त्यसका योजनाकार र कार्यान्वयनकर्ताको नृशंसताबाट सहजै अनुमान गर्न सकिन्छ, त्यस्ता शक्तिहरूले कायरताको पराकाष्ठालाई अंगालेका छन् र त्यो उनीहरूको यात्राको अन्तिम चरण हो । म्यानचेस्टरको घटनामा निर्दोषहरूको सहादतले यो प्रकृतिको आतंकवादको मृत्यु सुनिश्चित गरेको छ । इस्लाम धर्म र त्यसका 'प्रोफेट' का नाममा गरिएको यो पाप र त्यसको सञ्जाललाई अस्वीकार्य घोषणा गर्दै त्यसलाई पराजित गर्ने पहिलो कदम सम्भवत: इस्लाम धर्मका सच्चा अनुयायीले गर्नुपर्ने छ ।"
एमालेको अवरोधपछि संसदको दोस्रो बैठकपनि स्थगित,काठमाडौ : नेकपा एमालेको अवरोधपछि ४ बजेका लागि बोलाइएको व्यवस्थापिका संसदको बैठक पनि शनिवार १ बजेसम्मका लागि स्थगित भएको छ । तराई मधेशमा जनसंख्याको आधारमा स्थानीय तहको संख्या बढाउने प्रस्ताव र प्रधानन्यायधीश सुशीला कार्की माथिको महाअभियोग प्रस्ताव फिर्ता नलिएसम्म संसद बैठक सञ्चालन गर्न नदिने एमालेको अडानका कारण बैठक स्थगित गरिएको हो । एमालेका प्रमुख सचेतक भानुभक्त ढकालले आफूहरुले उठाएका माग सम्बोधन नभएसम्म संसदको बैठक सञ्चालन हुन सक्ने बताउनु भएपछि बैठक स्थगित भएको हो । पहिलो चरणको स्थानीय तह निर्वाचनमा धाँधली भएको भन्दै एमालेले संसदीय छानवीन समिति गठन गर्न पनि सरकारसँग माग गरेको छ । एमालेको अवरोधका कारण राष्ट्रपति विद्यादेवी भण्डारीलाई धन्यवादसहित सरकारको नीति तथा कार्यक्रमको प्रस्ताव संसदमा पेश हुन सकेको छैन । राष्ट्रपति भण्डारीलाई बिहिबार नीति तथा कार्यक्रम प्रस्तुत गर्न नदिएको एमालेले शुक्रबार पनि संसद बैठक अवरोध गरेको हो । एमालेको अवरोधका कारण राष्ट्रपति भण्डारीलाई धन्यवादसहित सरकारको नीति तथा कार्यक्रम संसदमा शुक्रबार पनि पेश हुन सकेन ।
निर्वाचनको सशक्त प्रतिकार गर्ने घोषणासहित राजापाद्वारा आन्दोलनका कार्यक्रम सार्वजनिक,"काठमाडौं : राष्ट्रिय जनता पार्टीले आगामी जेठ ३१ गते हुने स्थानीय तहको निर्वाचनलाई सशक्त प्रतिकार गर्ने घोषणासहित आन्दोलनका कार्यक्रम सार्वजनिक गरेको छ। पार्टीको अध्यक्षमण्डलको शुक्रबार बसेको बैठकपछि पत्रकार सम्मेलन गरी आन्दोलनका कार्यक्रम सार्वजनिक गरिएको हो। राजपाले पत्रकार सम्मेलन गरेर जेठ १३ गते मसाल जुलुस, जेठ १४ गते लाठी जुलुस, जेठ १५ गते बृहत अन्तरक्रिया, जेठ १६ गते निर्वाचन हुने केन्द्रमा तालाबन्दी गर्ने कार्यक्रम घोषणा गरेको छ। सँगै जेठ १८ र १९ गते निर्वाचन हुने क्षेत्रमा बन्दको घोषणा समेत राजपाले गरेको छ। जेठ २० गतेदेखि निर्वाचन विथोल्ने गरी थप कार्यक्रम आगामी साता सार्वजनिक गर्ने जानकारी पत्रकार सम्मेलनमा गराइएको छ। सत्ता गठबन्धनले नयाँ सरकार गठनमा राजपाले समर्थन गर्ने र निर्वाचनमा पनि राजपा सहभागी हुने अपेक्षा राखेको समयमा आन्दोलनका कार्यक्रम सार्वजनिक भएका हुन्। निर्वाचन आयोगले पार्टी दर्ता गरेर चुनाव चिन्ह दिनु पर्ने र संविधान संशोधन हुनु पर्ने मागलाई चुनावमा सहभागिताको शर्तका रुपमा सो पार्टीले अगाडि सारेको छ। ६ वटा मधेस केन्द्रित दल मिलेर बनेको राजपा निर्वाचन आयोगमा दर्ता छैन। पार्टी एकीकरण अघि ६ वटै दलले पूरानो चुनाव चिन्ह, लोगो र झण्डा प्रयोग नगर्ने निर्णय गरेका थिए।"
काँग्रेसले प्रदेश नं १ मा उम्मेदवार टुंगो लगायो,"काठमाडौँ: नेपाली काँग्रेसले जेठ ३१ गते हुने दोस्रो चरणको स्थानीय तह निर्वाचनका लागि प्रदेश नं १ को पहाडी जिल्लाका उम्मेदवार टुङ्ग्याएको छ । केन्द्रीय कार्यालय सानेपामा आज बसेको पार्टीका पदाधिकारी, पूर्व पदाधिकारी एवम् वरिष्ठ नेताको बैठकले प्रदेश नं १ का पहाडी जिल्लाका उम्मेदवार तय गरेको मुख्यसचिव कृष्णप्रसाद पौडेलले जानकारी दिनुभयो। प्रदेश नं ७ का कैलाली र कञ्चनपुरका विषयमा छलफल सुरु भएको उहाँले बताउनुभयो। उम्मेदवार तय गर्न बसेको बैठक आजै तीन बजेसम्मका लागि अहिले स्थगित गरिएको छ। तीन बजेपछिको बैठकमा प्रदेश नं ७ का बाँकी जिल्ला र प्रदेश नं २ का विषयमा छलफल गरिने उहाँले बताउनुभयो। काँग्रेसले निर्वाचन क्षेत्रीय कार्यसमितिलाई क्षेत्रअन्तर्गतका नगरपालिका र गाउँपालिकाका उम्मेदवार टुङ्ग्याउने अधिकार दिएको छ। क्षेत्रले उम्मेदवार चयन गर्न नसकेमा जिल्ला कार्यसमितिले गर्ने र जिल्ला समितिले पनि नसकेमा केन्द्रीय कार्यसमितिमा आउने व्यवस्था गरेको छ। केन्द्रीय समितिमा आएका विषयमा पदाधिकारी, पूर्व पदाधिकारी र वरिष्ठ नेताको समूहले निर्णय गर्ने गरेको छ। बैठकमा सभापति शेरबहादुर देउवा, वरिष्ठ नेता रामचन्द्र पौडेल, महामन्त्री डा शशाङ्क कोइराला, कोषाध्यक्ष सीतादेवी यादव, पूर्व महामन्त्रीद्वय प्रकाशमान सिंह र कृष्णप्रसाद सिटौला लगायतका नेताको सहभागिता छ । रासस"
"दाङका स्थानीय तहमा उम्मेदवार : एमालेमाओवादीले टुंग्याए,काँग्रेस छलफलमै","घोराही : दुई दशकपछि हुन लागेको स्थानीय तहको निर्वाचनमा राजनीतिक दलहरुले आआफ्ना उम्मेदवार छान्न थालेका छन । पहिलो चरणको निर्वाचन सकिएको एक महिनापछि हुन लागेको दोस्रो चरणको निर्वाचन हुने जिल्ला मध्यको दाङमा पनि राजनीतिक दलहरुले आफना उम्मेदवारहरु छनोट गर्न थालेका हुन । दाङमा नेकपा एमाले , माओवादी केन्द्र र केहि साना दलहरुले स्थानीय तहमा उम्मेदवारी टुङगाए पनि नेपाली काँग्रेस भने अझै छलफलमै देखिएको छ । जिल्लामा निर्वाचनको मिति नजिकएसंगै उम्मेदवारी छनौटको चटारो निकै वढ्ेको छ । दाङमा क्रियाशिल सबै दल धमाधाम उम्मेदवारी घोषणामा जुटेका छन । नेपाली काँग्रेस दाङले उम्मेदवार छनोटका लागि छलफल भए पनि निर्णय हुन नसकेको सचिव शंकर प्रसाद डाँगीले जानकारी दिनु भयो । दाङमा एमालेले भने जिल्लाका दुई उपमहानगरपालिका बाहेकका ८ स्थानीय तहमा उम्मेदवार टुङगाएको वताएको छ । जिल्ला अध्यक्ष टिकाराम खडकाले उपमहानगरमा काग्रेसले घोषण गरे पनि एमालेले पनि गर्ने तयारी गरेको जानकराी दिनु भयो । एमालेले लमही नगरपालिका प्रमुखमा कुल वहादुर केसी र उपप्रमुखमा मिना गुरुङलाई अघि सारेको छ । गढवा गाँउपालिकाको अध्यक्षमा शहजराम यादव र उपाध्यक्षमा शान्ती चौधरी, राप्ती गाँउपालिकाको अध्यक्षमा खिम वहादुर केसी र उपाध्यक्षमा भवानी न्यौपाने,राजपुर गाँउपालिका अध्यक्षमा कुलराज जिसी र उपाध्यक्षमा सिता चौधरी, वंगलाचुली गाँउपालिकामा अध्यक्षमा गिर वहादुर कुँवर र उपाध्यक्षमा सावित्रा थापा , शान्तीनगर गाँउपालिकामा अध्यक्षमा विष्णु वहादुर केसी र उपाध्यक्षमा खुमा पाण्डे, बबई गाँउपालिकामा अध्यक्षमा भुवनेश्वर पौडेल र उपाध्यक्षमा स्याजिया विक र दगिशरण गाँउपालिकामा अध्यक्षमा भागीराम चौधरी र उपाध्यक्षमा सिता न्यौपानेलाई तोकेको छ । त्यस्तै माओवादी केन्द्र दाङले पनि सबै तहमा उम्मेदवारी तोकी सकेको वताएको छ । माओवादी केन्द्रमा घोराही उपमहानगरपालिकाको प्रमुखमा जीवन गौतम र उपप्रमुखमा सीता चौधरी, तुलसीपुर उपमहानगरपालिकामा शेषुराम भण्डारी र उपप्रमुखमा सीता ओलीलाई घोषणा गरेको छ । त्यस्तै राजपुर गाँउपालिका अध्यक्षमा श्याम वहादुर झाँक्री र उपाध्यक्षमा पुष्पा यादव, राप्ती गाँउपालिका अध्यक्षमा श्यामेश चौधरी र उपाध्यक्षमा भगवता शर्मा , लमही नगरपालिका प्रमुखमा द्रोपता पौडेल र उपप्रमुखमा कावुराम चौधरी , बंगलाचुली गाँउपालिका अध्यक्षमा भक्त वहादुर केसी र उपाध्यक्षमा यमुना घर्ती , त्यस्तै दंगीशरण गाँउपालिका अध्यक्षमा हिरालाल चौधरी र उपाध्यक्षमा सीता चौधरी , शान्तीनगर गाँउपालिकामा नेत्र वहादुर रोका अध्यक्षमा र उपाध्यक्षमा राधिका परियार , बबई गाँउपालिका अध्यक्षमा शुशिल क्षेत्री र उपाध्यक्षमा उर्मिला चौधरी र गढवा गाँउपालिका अध्यक्षमा लुमाकान्त न्यौपाने र उपाध्यक्षमा रमा चौधरीलाई तोकेको छ । राष्ट्रिय जनमोर्चाले पनि उम्मेदवार घोषणा गरेको छ । घोराही उपमहानगरपालिका प्रमुखमा रामवहादुर घर्ती र उपप्रमुखमा कमला विक र तुलसीपुर उपमहानरपालिका प्रमुखमा शुक्रराज भण्डारी र उपप्रमुखमा कमला जिसीलाई घोषणा गरेको छ । राजपुृर गाँउपालिका अध्यक्षमा कमल केसी घोषणा गरेको छ । राप्ती गाँउपालिका अध्यक्षमा हर्क वहादुर केसी र उपाध्यक्षमा चमेली चौधरी , गढवा गाँउपालिका अध्यक्षमा गुणनिधि शर्मा र मिना रायमाझी ,लमही नगरपालिकामा कुलचन्द्र पोखरेल र लिला भुषाल, बंगालाचुली गाँउपालिकामा तुल वहादुर केसी , शान्तीनगर गाँउपालिकामा प्रेम कुमारी विक , बबई गाँउ पालिकामा दयाराम गौतम , दंगीशरण गाँउपालिकामा तुल वहादुर योगीलाई तोकेको छ । त्यसै गरेर नयाँ शक्तिले पनि स्थानीय तहमा उम्मेदवारी टुङगाइ सकेको जनाएको छ ।"
खेलाडीको गतिमा दौडिन कर्मचारीलाई मेयरको निर्देशन,"हेटौंडा : १५ वर्षपछि हरिबोल महतको पुरानै दैनिकी पुनः सुरु भएको छ। २०४९ र २०५४ सालमा हेटौंडा नगरपालिकाको उपमेयर हुनुभएका महत वैशाख ३१ को स्थानीय निर्वाचनबाट हेटौंडा उपमहानगरपालिकाको मेयर निर्वाचित हुनुभएको छ। दश वर्ष उपमेयरको जिम्मेवारी सम्हाल्नुभएका महतले शुक्रबार उपमहानगरको प्रमुखको रुपमा सपथ लिनुभयो। यसअघि बिहानको शारीरिक व्यायमपछि पार्टीको काम र सामाजिक कार्यमा सक्रिय महतलाई आजभोलि घरदैलो र शुभेच्छुकबाट शुभकामना लिन भ्याइनभ्याई छ। बिहान् उठ्दा उहाँको घर शुभकामना दिन आएका शुभेच्छुक र कार्यकर्ताले भरिइसकेको हुन्छ। मुख्य निर्वाचन अधिकृत दयाराम ढकालले पद तथा गोपनीयताको सपथ खुवाएपछि हेटौँडा उपमहानरपालिकाको प्रमुखको रुपमा कार्यभार सम्हाल्नुभएका महतले एक सेवाग्राहीको घरको नक्सा स्वीकृत गरेर कार्य शुभारम्भ गर्नुभयो। मुख्य निर्वाचन अधिकृत ढकालले उपमेयर मिना कुमारी लामासहित १९ वडाका अध्यक्षलाई पनि सपथग्रहण गराउनुभएको छ। लगत्तै हेटौँडा उपमहानगरपालिकामा निर्वचितसदस्यलाई नवनिर्वाचित मेयर महतले सपथग्रहण गराउनुभएको थियो। सपथग्रहणपछि मेयर महत, उपमेयर लामासहित विभिन्न वडाका अध्यक्षले आफ्नो कार्यालयमा गएर पदभार ग्रहण समेत गरेका छन्। हेटौँडा उपमहानगरपालिका नेकपा एमालेबाट मेयर र उपमेयरसँगै १९ वडामध्ये १२ वडा अध्यक्ष, ५ वडामा कांग्रेस र २ वडामा माओवादी केन्द्रका अध्यक्ष विजयी भएका थिए। निर्वाचित वडा सदस्यलाई सपथग्रहण गराएपछि बोल्दै हेटौंडा उपमहानगरपालिकाका मेयर महतले कर्मचारीलाई आफ्नो रफ्तारमा हिँड्न दिर्नेदश दिनुभयो। म खेलाडी पनि भएकाले ढिलासुस्ती मन पर्दैन, उहाँले भन्नुभयो, कर्मचारीहरुले मेरो रफ्तारसँगै दौडनुपर्छ। हेटाँैडालाई समृद्ध पार्ने महतका योजना कार्यभार सम्हालेपछि प्रतिक्रिया दिँदै महतले आफ्नो पहिलो काम साविकको हेटौंडा नगरमा थपिएका सबै वडाबासीको घर घरमा खानेपानी पुर्याउनु रहेको बताउनुभयो। म सामान्य कामबाट कार्यकाल सुरुवात गर्छु, जनताले सानो सनो कुरामा दुःख पाउनु हुँदैन भन्ने मेरो मान्यता हो, उहाँले भन्नुभयो, जनताको आधारभूत आवश्यकता पुरा गर्न म पहिलो चरणमा काम गर्छु। खानेपनीसँगै सडक विस्तार, स्वास्थ्य र शिक्षाको पहुँच बृद्धिको लागि काम गर्ने उहाँको योजना छ। कर्मचारीको भरमा १५ वर्ष चलेको उपमहानगरलाई चुस्त र व्यवस्थित बनाइएने मतहले बताउनुभयो। कार्यालयमा आएपछि कोही पनि सेवाग्राही अनावश्यक दुःख पाएर फर्कनुपर्ने छैन, उहाँले भन्नुभयो, त्यसको लागि कर्मचारी र जनप्रतिनिधिसँग बसेर योजना बनाउनेछु। महतले समृद्ध हेटौंडा निर्माणको लागि गुरुयोजना बनाएर काम गर्ने बताउनुभयो। उहाँले विगतमा गरेका कामका कारण देशकै नमुना नगरको रुपमा हेटौँडा परिचित रहेको भन्दै यसलाई थप व्यवस्थित गर्दै समृद्ध हेटौँडाको अवधारणा अघि सारिने बताउनुभयो। बासुदेव सभागृहको पूर्णता, पर्यटकीय क्षेत्रको विकास, घण्टाघर निर्माण, मेडिकल कलेजको स्थापना, हेटौँडा अस्पतालको स्तारोन्नति गर्ने उहाँको प्राथमिकताका योजनाहरु हुन्। साथै सुरुङ मार्ग निर्माणका लागि राज्यको ध्यानाकर्षण गराउने र दुर्गम बस्तीको विकासको लागि भौक्तिक पूर्वाधार विकासका लागि प्राथमिकता दिने उहाँले बताउनुभयो। मुख्य निर्वाचन अधिकृत दयाराम ढकाल हेटौंडा उपमहानगरपालिकाका मेयर हरिबहादुर महत र उपमेयर मिना लामालाई सपथ खुवाउनुहुँदै। तस्बिर : कृष्ण सारुमगर"
एमालेले प्रदेश ५ का उपमहानगरका मेयर र उपमेयरको नाम टुंगो लगायो,काठमाडौं : नेकपा (एमाले)ले प्रदेश ५ का चार उपमहानगरपालिकाका प्रमुख र उपप्रमुख उम्मेदवारको नाम टुंगो लगाएको छ। शुक्रबार साँझ बसेको एमाले स्थायी कमिटीको बैठकले प्रदेश ५ का चार उपमहानगरपालिकाका प्रमुख र उपप्रमुखका उम्मेदवारको नाम टुंगो लगाएको एमाले सचिव एवम् प्रचार विभाग प्रमुख योगेश भट्टराईले जानकारी दिनुभयो। भट्टराईका अनुसार नेपालगन्जको मेयरको उम्मेदवार समसुद्धिन सिद्धिकी र उपमेयर उम्मेदवार शान्ता ढकाल हुनुहुन्छ। तुल्सीपुरको मेयरमा घनश्याम पाण्डे र उपमेयरमा माया आचार्य हुनुहुन्छ भने घोराहीमा नरुलाल चौधरी र सीता न्यौपाने उम्मेदवार बन्नुहुने भएको छ। त्यसैगरी बुटवलमा शिवराज सुवेदी र गोमा आचार्यको नाम मेयर र उपमेयर उम्मेदवारको रुपमा सार्वजनिक भएको छ।
ओली राष्ट्रिय सहमतिको सरकारको पक्षमा,"काठमाडौ : नेकपा एमालेका अध्यक्ष केपी शर्मा ओलीले राष्ट्रिय सहमतिको सरकारको पक्षमा मुख खोल्नु भएको छ । प्रतिनिधिसभाको निर्वाचनको जनमत आएपछि मात्रै सरकारमा सहभागी हुने घोषणा गर्दै आएको एमालेका अध्यक्ष ओलीले शुक्रबार राष्ट्रिय सहमतिको सरकारको पक्षमा वकालत गर्नु भएको हो । उहाँले राष्ट्रिय सहमतिको सरकार गठनका लागि अन्य राजनीतिक दलहरुलाई पनि आग्रह गर्नुभएको छ । व्यवस्थापिका संसदको बैठकबाट शुक्रबार बाहिरिने क्रममा एमाले अध्यक्ष ओलीले राष्ट्रिय सहमतिको सरकारको पक्षमा वकालत गर्नुभएको हो । हामी राष्ट्रिय सहमतिको सरकारको पक्षमा छौओलीले भन्नुभयो । कसको नेतृत्वमा राष्ट्रिय सहमतिको सरकार भन्ने पत्रकारहरुको जिज्ञासामा अध्यक्ष ओलीले भन्नुभयो जो योग्य र जसलाई सबैले मान्छन,त्यहि व्यक्तिको नेतृत्वमा राष्ट्रिय सहमतिको सरकार गठन गर्नुपर्छ । राष्ट्रपति विद्यादेवी भण्डारीले बिहिबार राष्ट्रिय सहमतिको सरकार गठन गर्न राजनीतिक दलहरुलाई आब्हान गर्नु भएको थियो । बर्तमान अवस्थाप्रति चित्रण गर्दै ओलीले भन्नुभयो सरकार छैन,नीति कार्यक्रम कसको हो,अन्यौल छ । यस्तो वेलामा सरकारलाई किन भगाइएको हो । राष्ट्रिय सहमतिको सरकार बनाएर अहिलेको संक्रमणकाललाई अन्त्य गर्नुपर्छ । मधेशकेन्द्रित राजनीतिक दलका माग पूरा भएको दावी गर्दै उहाँहरुलाई पनि निर्वाचनमा सहभागी हुन ओलीले आग्रह गर्नु भयो । स्थानीय तहको संख्या ७१९ लाई उहाँहरुको माग पूरा गर्न ७४४ बनाइयो । दोस्रो चरणको निर्वाचन सार्नुपरयो भन्नुभयोओलीले भन्नुभयो हामीले जेठ ३१ गतेका लागि स्थानीय तहको दोस्रो चरणको मिति तोक्यौ । उहाँहरुका माग पूरा भएका छन । बाँकी गुनासाहरुलाई चुनावपछि सम्बोधन गर्न सकिन्छ ।"
राप्रपाले केन्द्रीय सदस्यलाई चुनावी जिल्लामा खटाउने,"काठमाडौँ: राष्ट्रिय प्रजातन्त्र पार्टीले स्थानीय तहको दोस्रो निर्वाचनलाई दृष्टिगत गरी यही जेठ १५ गतेभित्र चुनाव हुन बाँकी विभिन्न ४१ जिल्लामा सम्बन्धित केन्द्रीय सदस्यलाई खटाउन निर्देशन गरेको छ । दोस्रो चरणको निर्वाचनमा पार्टीलाई सफलता दिलाउने उद्देश्यले ती केन्द्रीय सदस्यलाई चुनाव नसकिएसम्म अनिवार्य रुपले आआफ्नो जिल्लामा रहेर चुनावी सभा, प्रचार प्रसारमा क्रियाशील रहन पार्टीले निर्देशन गरेको नेता राजाराम श्रेष्ठले जानकारी दिनुभयो । कार्यकर्ता भेलामा सहभागीका वैचारिक सुझावका आधारमा चुनावमा सफलता प्राप्त गर्नका लागि आवश्यक रणनीति तयार पारिनेछ । राष्ट्रिय प्रजातान्त्रिक महिला सङ्गठनका महासचिव सरस्वती केसीका अनुसार चुनावलाई दृष्टिगत गर्दै विभिन्न दलसँग तालमेल गर्ने जिम्मेवारी जिल्ला कार्य समितिलाई दिइएको छ । नियमविपरीत हटाइएकाले पुनःनियुक्तिको माग राष्ट्रिय आवास कम्पनी लिमिटेडका तत्कालीन महाप्रबन्धक दू्रतबहादुर गुरुङले आफ्नो चारवर्षे कार्यकालको अवधि पूरा नहुँदै सहरी विकास मन्त्रालयले जिम्मेवारीबाट हटाएकाले पुनःनियुक्तिको माग गर्नुभएको छ । यहाँ आज आयोजित पत्रकार सम्मेलनमा गुरुङले अझै दुई वर्षको समयावधि बाँकी रहेका अवस्थामा मन्त्रालयस्तरबाट गरिएको पदमुक्तिको निर्णय सच्याउन आग्रह गर्दै सो नसच्याइएमा अदालत गई कानुनी उपचार लिने बताउनुभयो । रासस"
ज्वाई मेयरका उम्मेदवार भएपछि ससुराले दिए राजीनामा,सन्धिखर्क: नेपाली कांग्रेस अर्घाखाँचीका पूर्व उपसभापति श्यामनाथ कास्यपले पाटीको साधारण सदस्य समेत नरहने गरी राजीनामा दिनु भएको छ। कांग्रेसमा बसेर काम गर्दा न्याय नपाएको र सधै भरी अन्याय भोग्नु परेको कारण राजीनामा दिएको कास्यपले टेलिफोनमा जानकारी गराउनु भएको छ। आगामी जेठ ३१ गते हुने स्थानीय तहको निवार्चनमा पाणिनी गाउँपालिकाको अध्यक्षका आकाक्षी कास्यप नेपाली कांग्रेसको पूर्व जिल्ला सचिव र महासमिति सदस्य समेत रहनु भएको थियो। तर उहाँका ज्वाईं खडानन्द बेल्बासेलाई अर्घाखाँचीकै भूमिकास्थान नगरपालिकामा कांग्रेसले मेयर पदमा उम्मेदवार बनाउने निर्णय गरेको छ। छोरी संगीता बेल्बासे कांग्रेसको जिल्ला समिति सदस्य हुनुहुन्छ। छोरी ज्वार्इंले टिकट पाएपनि आफूले नपाएका कारण काश्यपले राजीनामा दिएको कांग्रेसका कार्यकर्ताको भनाइ छ। त्यस्तै अर्घाखाँचीमा सोमबार टिकट वितरणमा असन्तुष्टी जनाउदै कांग्रेसका जिल्ला सदस्य रहेका रामप्रसाद घिमिरेले साधारण सदस्य समेत नरहने गरी राजीनामा दिनु भएकोछ। घिमिरे कांग्रेस जिल्ला उपसभापति तथा महिला संघकी जिल्ला अध्यक्ष शान्ता भण्डारीका बुबा हुनुहुन्छ। पूर्व क्षेत्रीय सभापतिद्वय मणिराम पौडेल र रमेश खनालले पनि सोमबार राजीनामा दिनु भएको थियो। रमेश खनालका भाइ कमल खनाल पाणिनी गाउँपालिकाको वडा नम्वर ८ को अध्यक्षमा कांग्रेसबाट उम्मेदवार हुनुहुन्छ।
चाँगुनारायण नगरपालिकामा कांग्रेसको अग्रता तोड्दै एमालेले अगाडि,भक्तपुर : स्थानीय तह निर्वाचनअन्तर्गत भक्तपुरको चाँगुनारायण नगरपालिकाको मतगणनामा नेकपा एमालेले नेपाली कांग्रेसलाई उछिन्नेको छ। चाँगुनारायण नपा वडा नं ३ सम्मको मत गणनामा अगाडि रहेको कांग्रेस ४ नम्बरको मत गन्दा पछि परेको हो। वडा नं ४ को आधा मत गन्दा नै एमालेका मेयर उम्मेदवार सोमप्रसाद मिश्रले कांग्रेसका राजाराम खड्कालाई उछिन्नुभएको हो। मेयरमा राप्रपाका रवीन्द्रप्रताप शाह र नेमकिपाका न्हुछेभक्त फोजू भने तेस्रो र चौथो स्थानमा रहनुभएको छ। उपमेयरमा भने नेपाली कांग्रसका सरु बाँनिया अग्रस्थानमै हुनुहुन्छ। उहाँलाई एमालेका वीणा बाँस्तोलाले पछ्याइरहनुभएको हो। त्यस्तै राप्रपाका यवती कार्की र नेमकिपाका गीता काफ्ले पनि पछि पछि आइरहनुभएको छ। नौ वटा वडा रहेको चाँगुनारायण नपाको मत गणना भइसकेको वडा नं १ र २ मा कांग्रेसले वडा अध्यक्षसहित प्यानलै जितेको छ। वडा नं ३ मा भने एमालेले वडा अध्यक्षसहित प्यानल जितेको छ। पछिल्लो मत गणनाअनुसार मेयर एमाले (सोम मिश्र) ३२१७ कांग्रेस (राजाराम खड्का) २९३७ राप्रपा (रवीन्द्रप्रताप शाह) १३४२ नेमकिपा (न्हुछेभक्त फोजू) १२८९ उपमेयर कांग्रेस (सरु बानियाँ) ३४०७ एमाले (बीणा बाँस्तोला) ३२५२ राप्रपा (यवती कार्की) ११९६ नेमकिपा (गीता काफ्ले) ९०२
राष्ट्रपतिबाट २५८ जनालाई विभिन्न विधामा विभूषण प्रदान,"काठमाडौँ: राष्ट्रपति विद्यादेवी भण्डारीले नवौँ गणतन्त्र दिवस२०७३ का अवसरमा २५८ जनालाई विभिन्न विधामा विभूषण प्रदान गर्नुभएको छ । शीतल निवासस्थित राष्ट्रपति कार्यालयमा आज आयोजना गरेको विशेष समारोहबीच राष्ट्रपति भण्डारीले विभिन्न विधाका २५८ जनालाई विभूषण प्रदान गर्नुभएको हो। नेपाल रत्न विभूषण नेकपा(एमाले)का तत्कालिन महासचिव मदन भण्डारीलाई मरणोपरान्त प्रदान गरिएको छ । सो विभूषण भण्डारीका छोरीहरु उषाकिरण भण्डारी र निसाकुसुम भण्डारीलाई राष्ट्रपति भण्डारीले प्रदान गर्नुभयो। त्यसैगरी, राष्ट्र गौरव विभूषण पुर्व प्रधानमन्त्री सुशील कोइरालालाई मरणोपरान्त प्रदान गरिएको छ । सो विभूषण स्वर्गीय कोइरालाका बुहारी किरण कोइरालालाई राष्ट्रपति भण्डारीले प्रदान गर्नुभयो । पूर्वसभामुख सुवासचन्द्र नेम्वाङ, पूर्वप्रधानमन्त्री (मरणोपरान्त) सूर्यबहादुर थापा, पोष्टबहादुर बोगटी (मरणोपरान्त), ऊर्जामन्त्री जनार्दन शर्मा प्रभाकर, सर्वोच्च अदालतका पूर्वन्यायाधीश वैधनाथ उपाध्याय, प्रधानसेनापति रवीन्द्र क्षत्री, मुख्य सचिव डा सोमलाल सुवेदीलाई राष्ट्रपति भण्डारीले विभिन्न नामका विभूषण प्रदान गर्नुभयो । त्यसैगरी, गृहमन्त्रालयका सचिव लोकमर्दन रेग्मी, पूर्वप्रहरी महानिरीक्षक उपेन्द्रकान्त अर्याल, उच्च अदालतका न्यायाधीश टेकप्रसाद ढुङ्गाना, अच्युत विष्टलाई पनि विभूषण प्रदान गरिएको थियो । सो विभूषणबाट वरिष्ठ प्रहरी उपरीक्षक सर्वेन्द्र खनाल, राष्ट्रपति कार्यालयमा प्रमुख स्वकीय सचिव भेषराज अधिकारी, नेपाल उद्योग वाणिज्य महासङ्घका अध्यक्ष भवानी राणा, महासङ्घका पूर्वअध्यक्ष पशुपति मुरारका, मुटुरोग विशेषज्ञ डा अरुण सायमी, पत्रकार सागर पण्डित, मोहन मानन्धर, गौतम श्रेष्ठ, दीपेन्द्र वान्तवालगायतलाई राष्ट्रपति भण्डारीले विभूषण प्रदान गर्नुभयो । सो समारोहमा प्रधानमन्त्री पुष्पकमल दाहाल, समाभुख ओनसरी घर्तीमगर, मन्त्रीहरु, न्यायाधीश, सुरक्षा निकायका प्रमुखहरु, राष्ट्र सेवक कर्मचारीको उपस्थिति रहेको थियो । रासस"
स्थानीय तहको क्षेत्र फेरबदल भएपछि राजीनामा,राजविराज : नेकपा (माओवादी केन्द्र) को तर्फबाट कन्चनरुप नगरपालिकाको प्रमुख पदका प्रस्तावित उम्मेदवार रोशनकुमार मण्डरले पार्टी परित्याग गरेको घोषणा गर्नुभएको छ। शुक्रबार विज्ञप्ति प्रकाशित गरी उहाँले पार्टीको साधारण सदस्य समेत नरहने गरी माओवादी केन्द्र छोडेको घोषणा गर्नुभएको हो। माओवादी केन्द्रभित्र स्वेच्छाचारी र व्यकतिवादी प्रवृति रहेको आरोप उहाँको छ। पार्टी भित्र सिर्जनशील र विकासवादी युवाले कहिल्यै पनि अवसर नपाउने देखेर पार्टी परित्यागको निर्णय गरेको उहाँले बताउनु भयो। गत संविधानसभाको निर्वाचनमा सहयोग गरेर विजयी बनाएका सप्तरी क्षेत्र नं१ का सांसद मानपुर चौधरीले नै प्रमुख पदको टिकटमा गरेको घात सहेर पार्टीमा बस्न नैतिक रुपले असमर्थ भई पार्टी छोडेको विज्ञप्तिमा उल्लेख छ। एकातिर टिकटको पूर्ण आश्वासन दिने सांसद चौधरीले रातारात षड्यन्त्र गरी आफू बसेको नगरपालिकाको वार्डलाई नै काटेर गाउँपालिकामा मिसाउने नैतिकहिन तथा जनभावना विपरित काम गरेकोप्रति असन्तुष्टी जनाउँदै पार्टी त्याग गरेको उहाँको भनाइ छ। महुली वजारको भौतिक संरचना तथा विकासका उच्च परिसूचकलाई अवमुल्यन गरी नगरपालिकामा स्तरोन्नती भइसकेको क्षेत्रलाई नितान्त व्यक्तिगत स्वार्थमा परेर सांसद चौधरीले राजनीतिक दाउपेच तथा जालझेल गरी गाउँपालिकामा घटुवा गरेको उहाँको अराोप छ। स्थानीय संरचना परिवर्तन गरी पुनःनामाकरण गर्ने सन्दर्भमा सांसद चौधरीको भूमिकाप्रति गम्भीर असहमती र असन्तुष्टी जनाउदै दल त्याग गरेको मण्डरले बताउनु भयो। सरकारले दुई दिनअघि २२ स्थानीय तहको संख्या थप गर्दै २४ गाउँपालिकालाई नगरपालिकामा स्तरोन्नती गर्दा कञ्चनरुप नगरपालिकाको वडा न ११ लाई कृष्णसवरन गाउँपालिमा गाभेर वडा नम्बर ६ बनाउँदै गाउँपालिकाको नाम परिवर्तन गरी अग्नीसाइर कृष्णसवरन गाउँपालिका राखेको छ।
डेढ वर्षपछि जनकपुरमा एमालेको सडक प्रदर्शन,"जनकपुरधाम : मधेस आन्दोलनको क्रममा तराई मधेसको कडा आलोचनाको सामना गरेको एमाले पछिल्लो डेढ वर्षमा पहिलोपटक जनकपुरको सडकमा उत्रिएको छ। पार्टीका शीर्ष नेतृत्वको मधेस विरोधी अभिव्यक्तिको कारण लामो समयदेखी सार्वजनिक रुपमा कार्यक्रम गर्न नसकेको एमालेले स्थानीय तहको निर्वाचन नजिकिंदै जाँदा सक्रियता बढाएको हो । नेकपा एमालेले जनकपुर उपमहानगरपालिकालाई महानगरपालिका घोषणा गर्नुपर्ने माग गर्दै विरोध प्रर्दशन गरेको हो । सरकारले हालै वीरगंज र विराटनगरलाई उपमहानगरपालिकाबाट स्तरोन्नती गर्दै महानगरपालिका बनाउने निर्णय गरेको छ । तर, प्रादेशिक संरचनामा मधेसको राजधानीको प्रबल दाबेदार रहेको जनकपुरलाई पनि महानगरपालिका घोषणा गर्नुपर्ने मांग गर्दै एमालेले विरोध प्रर्दशन गरेको हो । भौतिक तथा सांस्कृतिक रुपमा सम्पन्न रहेपनि बदनियतपूर्ण तरिकाले सरकारले जनकपुरलाई महानगरपालिका घोषणा नगरेको एमालेको आरोप छ । जनकपुरमा हाल एसियाली डेभलपमेन्ट विकास बैंकको सहयोगमा एकीकृत शहरी विकास परियोजना, जनकपुर जयनगर रेल्वे सेवा निर्माण, नमुना विमानस्थल निर्माण लगायतका काम सञ्चालनमा छन्। यी सबै काम सम्पन्न भएपछि जनकपुर नेपालकै नमुना शहर हुने भएपनि यसलाई महानगरपालिकामा पदोन्नती नगर्नु निन्दनीय रहेको एमाले नेताको भनाइ रहेको छ । एमालेको पार्टी कार्यालयबाट निस्केको विरोध जुलुसले जानकी चोक, भानु चोक, जनक चोकसहित नगरको विभिन्न भागमा परिक्रमा गरेको थियो । नगरपरिक्रमापछि विरोध जुलुस जनक चोकमा पुगेर कोणसभामा परिणत भएको थियो सो सभालाई नेतृ जुली महासेठ, एमालेका केन्द्रीय सदस्य श्रीप्रसाद साह, जिल्ला अध्यक्ष राजकिशोर यादवसहितका नेताहरुले सम्बोधन गरेका छन्। जनकपुरमा एमालेद्वारा प्रर्दशन गरिएको विरोध जुलुश । तस्बिर ः अन्नपूर्ण"
भरतपुर महानगरमा देवी ज्ञवालीको अग्रता बढ्यो (अपडेट),चितवन : चितवन महानगरपालिकाको मेयरमा एमालेको अग्रता कायमै छ। एमालेका मेयर उम्मेदवार देवी ज्ञवाली कांग्रेस माओवादी गठबन्धनकी मेयर उम्मेदवार रेणु दाहाल भन्दा १७ सय ४२ मतले अगाडि हुनुहुन्छ। निर्वाचन आयोगले दिएको पछिल्लो मतपरिणाम अनुसार एमालेका मेयर उम्मेदवार ज्ञवालीले ३५ हजार ८ सय ९ मत ल्याउनु भएको छ भने माओवादीकी मेयर उम्मेदवार दाहालले ३४ हजार ६७ मत प्राप्त गर्नु भएको छ। उपमेयरमा कांग्रेसकी उम्मेदवार पार्वती शाहले ३७ हजार ७ सय २ मत ल्याउनु भएको छ भने एमालेकी उपमेयर उम्मेदवार दिव्या शर्माले ३२ हजार ५ सय ८ मत ल्याउनु भएको छ। मेयर कांग्रेस माओवादी (रेणु दाहाल) ३४०६७ एमाले (देवी ज्ञवाली) ३५८०९ उपमेयर कांग्रेस (पार्वती शाह) ३७७०२ एमाले (दिव्या शर्मा) ३२५०८
कम्युनिष्ट किल्ला भत्काउँदै कांग्रेस,"हेटौंडा : कम्युनिस्ट र 'राजावादी' को प्रभाव रहेको मकवानपुरमा कांग्रेस करिब ७ दशकसम्म तेस्रो शक्तिका रूपमा सीमित रह्यो । ०१५ सालमा ५१ नम्बर क्षेत्रमा पर्ने मकवानपुरबाट विश्वबन्धु थापाले सांसद जितेपछि पुनः खाता खोल्न कांग्रेसले ५५ वर्ष कुर्नुपर्यो । ०७० को दोस्रो संविधानसभा निर्वाचनमा मकवानपुर एक नम्बर निर्वाचन क्षेत्रबाट इन्द्र बानियाँ सांसद हुनुभएको थियो । दोस्रो संविधानसभा निर्वाचनको चार वर्षपछि ०७४ वैशाख ३१ गते भएको पहिलो चरणको स्थानीय तह निर्वाचनबाट कांग्रेस मकवानपुरमा दोस्रो शक्तिका रूपमा उदाएको छ । दुई गाउँपालिका अध्यक्ष, एक उपमेयरसहित एक सय दुई वडाध्यक्षमध्ये २६ वडाध्यक्षमा कांग्रेसले जित हात पार्यो । हेटौंडामा मात्र १९ मध्ये पाँचवटा वडामा अध्यक्ष विजयी गराउन सफल कांग्रेस हेटौंडा उपमहानगरपालिकासहित गाउँपालिका र वडामा पनि एमालेसँग प्रतिस्पर्धी शक्तिका रूपमा उदाएको छ । हेटौंडा उपमहानगरको मेयरमा कांग्रेसका आनन्द पराजुली एमालेका हरिबहादुर महतसँग ७ सय १५ मतले पराजित हुनुभएको छ । उहाँले २२ हजार ५ सय नौ मत प्राप्त गर्दा महतले २३ हजार १ सय २४ मत प्राप्त गरी विजयी हुनुभयो । मनहरी गाउँपालिकाको अध्यक्षमा एमालेका एकराज उपे्रतीसँग कांग्रेसका शंकर न्यौपाने २ सय ९१ मतले पराजित हुनुभयो । मकवानपुर गढी गाउँपालिकाको अध्यक्षमा एमालेकै विदुर हुमागाईंसँग कांग्रेसका दोर्जे लामा १ सय ६१ मतले पराजित हुुनुभएको छ । स्थानीय निर्वाचनमा भएको मतदानबाट अन्य गाउँपालिकामा पनि कांग्रेस नै दोस्रो शक्तिका रूपमा स्थापित भएको छ । ०४९ सालको स्थानीय निर्वाचनमा हेटौंडामा दुई वडा र ५ गाविस अध्यक्ष जितेको कांग्रेस ०५४ सालको स्थानीय निर्वाचनमा निल भएको थियो । कसरी बढ्यो कांग्रेस प्रभाव ०६४ सालको संविधानसभा निर्वाचनमा मकवानपुर क्षेत्र नम्बर १ बाट पराजित भएका कांग्रेस मकवानपुरका सभापति तथा गृहराज्यमन्त्री इन्द्र बानियाँ निराश भएनन् । निरन्तर एक नम्बर क्षेत्रमा क्रियाशील उनी ०७० को निर्वाचनमा विजयी भए । कांग्रेस मकवानपुरका कार्यवाहक सभापति विष्णुप्रसाद लामिछाने भन्नुहुन्छ, '५५ वर्षपछि बानियाँले एक नम्बर क्षेत्रमा पुनः खाता खोलेपछि मकवानपुरमा कांग्रेसको लहर बढेको हो ।' स्थानीय निर्वाचनमा दुई गाउँपालिका अध्यक्ष, एक उपमेयरसहित एक सय दुई वडाध्यक्षमध्ये २६ वडाध्यक्ष कांग्रेसले जितेको छ । यसअघि पटकपटक भएका निर्वाचनमा कम्युनिस्ट र राजावादी विजयी भए पनि बोलेका कुरा पूरा नगर्ने प्रवृत्तिले जनता दिक्क भएको उहाँको बुझाइ छ । 'हामीले एक नम्बर निर्वाचन क्षेत्रमा विजयी भएपछि निर्वाचन अघि गरेका प्रतिबद्धता पूरा गर्दै गयौं,' उहाँले भन्नुभयो, 'जनताले चुनाव जिताएर पठाएपछिको फरक महसुस गरी हामीलाई विश्वास गरेका हुन् ।' कांग्रेसले ल्याएको विकासको लहर, राप्रपाको ढुलमुले नीति, एमालेको खोक्रो राष्ट्रवाद, माओवादीको पटकपटक विभाजन र कांग्रेसभित्र क्रियाशील टिमको सहयोगका कारण मकवानपुरमा कांग्रेसको प्रभाव बढ्दै गएको सभापति बानियाँ बताउनुहुन्छ । कांग्रेसको लक्ष्य प्रभाव बढ्दै गए पनि सभापति बानियाँ स्थानीय निर्वाचनको मत परिणामबाट सन्तुष्ट हुनुहुन्न । जनताले राम्रो मौका दिए पनि सदुपयोग गर्न नसक्दा धेरै ठाउँमा हार व्यहोर्नुपरेको उहाँको बुझाइ छ । अबका दिन संगठन सुदृढीकरणसँगै मतदाता शिक्षालाई प्रभावकारी बनाउने उहाँको योजना छ । माओवादी केन्द्रसँग गठबन्धन गरी मकवानपुरको तीन स्थानीय निकायमा अन्य पार्टीसँग प्रतिस्पर्धा गरेको कांग्रेसले सोचेजस्तो प्रतिफल पाउन सकेन । माओवादीसँग मिलेर जिल्लामा पहिलो शक्तिका रूपमा रहेको एमाले र हेटौंडामा दोस्रो शक्तिका रूपमा रहेको राप्रपालाई हराउने लक्ष्य कांग्रेसले लिएको थियो । 'माओवादीसँगको ढिलो गठबन्धनका कारण राप्रपालाई हराउन सके पनि प्राविधिक कारण एमाले पहिलो शक्तिको रूपमै रह्यो', उहाँले भन्नुभयो, 'वैशाख ३१ को स्थानीय निर्वाचनबाट हामीले धरै पाठ सिकेका छौं, अर्को निर्वाचनमा कांग्रेस मकवानपुरमा पहिलो शक्तिका रूपमा स्थापित हुनेछ ।'"
भक्तपुर नगरपालिकामा निर्वाचनको सम्पूर्ण प्रक्रिया पूरा,"भक्तपुर : स्थानीय तहको निर्वाचनअन्तर्गत भक्तपुर नगरपालिकामा सम्पूर्ण निर्वाचन प्रक्रिया पूरा भएको छ। भक्तपुर नगरपालिकाको कार्यपालिकाको लागि पाँच जना महिला निर्विरोध निर्वाचित भएसँगै यहाँको सम्पूर्ण निर्वाचन प्रक्रिया पूरा भएको हो। स्थानीय तह सञ्चालनसम्बन्धी ऐन २०७३ को दफा ६ को उपदफा ३ मा नगरपालिकामा निर्वाचित महिला सदस्यहरुमध्येबाट पाँच जना कार्यपालिका सदस्य निर्वाचित हुने व्यवस्था छ। सोही व्यवस्थाअनुसार सुनिता प्रजापति (वडा नं ३), कृष्णलक्ष्मी दुवाल (वडा नं ४), सरिना द्योला (वडा नं ५), रोशनमैंया सुवाल (वडा नं ६) र छोरीमैया सुजखू प्रजापति (वडा नं ९) ले कार्यपालिका सदस्यको लागि उम्मेदवारी दिनुभएको हो।उम्मेदवारी दिने सबै निर्विरोध निर्वाचित भएको मुख्य निर्वाचन अधिकृतको कार्यालय भक्तपुरले जनाएको छ। मुख्य निर्वाचन अधिकृत भोजराज शर्माले नगर कार्यपालिकाको लागि दलित तथा अल्पसंख्यकको तर्फबाट भने कुनै उम्मेदवारी नपरेको बताउनुभयो। नगर कार्यपालिकाको लागि पाँच जनाको उम्मेदवारी भने पर्यो, उहाँले भन्नुभयो, उहाँहरु पाँचैजना निर्विरोध निर्वाचित भइसक्नुभएको छ। तर दलित तथा अल्पसंख्यकको लागि कुनै उम्मेदवारी परेन। स्थानीय तह सञ्चालनसम्बन्धी ऐन २०७३ को दफा ६ कै उपदफा ४ अनुसार तीन जना दलित तथा अल्पसंख्यक समुदायबाट कार्यपालिका सदस्य निर्वाचन गर्नुपर्ने व्यवस्था छ। उक्त व्यवस्थाअनुसार भक्तपुर नगरपालिका कार्यपालिकाको लागि कुनै उम्मेदवारी नपरेको हो। यसअघि नगरपालिकाका दलित महिला सदस्यकै लागि भक्तपुरका दुई वडामा उम्मेदवारीसमेत परेको थिएन। यससँगै अब नगरपालिकाको न्यायिक समिति गठन हुन भने बाँकी छ। नगरपालिकाका उपमेयरको संयोजकत्वमा हुने उक्त समितिको लागि नगरसभाले आफूभित्रैबाट दुई जना सदस्य निर्वाचित गर्नेछ। भक्तपुर नगरको मेयर, उपमेयरसँगै १० वटा वडाको वडा अध्यक्षसहित प्यानलै नेपाल मजदुर किसाज पार्टीका उम्मेदवारहरु निर्वाचित भएका थिए। यसका साथै नगर कार्यपालिकामा पनि नेमकिपाकै कब्जामा पुगेको छ।"
एमालेको अवरोधपछि ४ बजेसम्मका लागि संसद बैठक स्थगित,काठमाडौ : नेकपा एमालेको अवरोधपछि ४ बजेसम्मका लागि व्यवस्थापिका संसदको बैठक स्थगित भएको छ । तराई मधेशमा जनसंख्याको आधारमा स्थानीय तहको संख्या बढाउने प्रस्ताव र प्रधानन्यायधीश सुशीला कार्की माथिको महाअभियोग प्रस्ताव फिर्ता नलिएसम्म संसद बैठक सञ्चालन गर्न नदिने एमालेको अडानका कारण बैठक स्थगित गरिएको हो । पहिलो चरणको स्थानीय तह निर्वाचनमा धाँधली भएको भन्दै एमालेले संसदीय छानवीन समिति गठन गर्न पनि सरकारसँग माग गरेको छ । एमालेको अवरोधका कारण राष्ट्रपति विद्यादेवी भण्डारीलाई धन्यवादसहित सरकारको नीति तथा कार्यक्रमको प्रस्ताव संसदमा पेश हुन सकेको छैन । राष्ट्रपति भण्डारीलाई बिहिबार नीति तथा कार्यक्रम प्रस्तुत गर्न नदिएको एमालेले शुक्रबार पनि संसद बैठक अवरोध गरेको हो । एमालेको अवरोधका कारण राष्ट्रपति भण्डारीलाई धन्यवादसहित सरकारको नीति तथा कार्यक्रम संसदमा शुक्रबार पनि पेश हुन सकेन ।
"काठमाडौं महानगरमा एमाले जित नजिक, अब २३ हजार मत गन्न बाँकी","काठमाडौं : काठमाडौं महानगरपालिकाको अब २३ हजार मत गणना हुन बाँकी रहेको छ । शनिबार साँझसम्म अन्तिम परिणाम आउन सक्ने बताइएको छ । काठमाडौं महानगरपालिकाको अहिले १४ नम्बर वडा गणना हुँदै छ । वडा नम्बर ९, १०, ११, १२ मत गणना हुन बाँकी छ । त्यस्तै वडा नम्बर १५, १६ पनि गणना हुन बाँकी छ । वडा नम्बर १ देखि ८ र १७ देखि ३२ वडाको मतगणना सकिएको छ । पछिल्लो मत परिणाम अनुसार नेकपा एमालेका उम्मेदवार विद्यासुन्दर शाक्यले आफ्नी प्रतिष्पर्धीको भन्दा १५ हजार ९ सय ५० मत बढी ल्याउनुभएको छ । शाक्यको ५४ हजार ७ सय ८८ मत आएको छ भने निकत्म प्रतिष्पर्धी नेपाली कांग्रेसका उम्मेदवार राजुराज जोशीले ३८ हजार ७ सय ३८ मत ल्याउनुभएको छ । विवेकशीलबाट मेयर पदकी उम्मेदवार रन्जु दर्शनाले २० हजार १ सय ९५ मत ल्याउनुभएको छ भने चौठो स्थानमा रहनुभएका साझा पार्टीका उम्मेदवार किशोर थापाले १५ हजार ६ सय ८९ मत ल्याउनुभएको छ । काठमाडौं महानगरपालिकामा २ लाख ७४ हजार ४ सय ३८ मतदाता रहेपनि गत वैशाख ३१ गते भएको स्थानीय तहको निर्वाचनमा काठमाडौं महानगरका १ लाख ७२ हजारले मात्र मदादान गरेका थिए ।"
चाँगुनारायण नगरपालिकामा कांग्रेस र एमालेको चर्को प्रतिस्पर्धा,भक्तपुर : भक्तपुरको चाँगुनारायण नगरपालिकामा नेपाली कांग्रेस र एमालेबीच प्रारम्भिक मत परिणाममा चर्को प्रतिस्पर्धा देखिएको छ। निर्वाचन आयोगले दिएको मतपरिणाम अनुसार मेयरमा कांग्रेसका राजाराम खड्का २९ सय २३ मतसहित अगाडि हुनुहुन्छ भने एमालेका मेयर उम्मेदवार सोम मिश्र २९ सय मतसहित पछ्याइरहनु भएको छ। राप्रपाका रवीन्द्रप्रताप शाहले १३ सय २९ मत ल्याउनु भएको छ भने नेपाल मजदुर किसान पार्टीका मेयर उम्मेदवार न्हुछेभक्त फोजूले १२ सय ६१ मत प्राप्त गर्नु भएको छ। उपमेयरमा भने कांग्रेसकी सरु बानियाँले सबैभन्दा बढी ३३ सय ८७ मत ल्याउनु भएको छ भने एमालेकी वीण बाँस्तोलाले २९ सय ३० मत ल्याउनु भएको छ। राप्रपाकी यवती कार्कीले ११ सय ८० मत ल्याउँदा नेमकिपाकी गीता काफ्लेले ८ सय ८९ मत ल्याउनु भएको छ। चाँगुनारायण नगरपालिका १ र २ वडामा नेपाली कांग्रेसका उम्मेदवार राजेश खड्का र शिवहरि केसी तथा वडा नं ३ मा एमालेका श्यामसुन्दर धिमाल निर्वाचित भइसक्नु भएको छ। निर्वाचन आयोगका अनुसार अहिले चाँगुनारायण नगरपालिका वडा नम्बर ४ को मत गणना जारी छ। मेयर कांग्रेस राजाराम खड्का २९२३ एमाले (सोम मिश्र) २९०० राप्रपा (रवीन्द्रप्रताप शाह) १३२९ नेमकिपा (न्हुछेभक्त फोजू) १२६१ उपमेयर कांग्रेस (सरु बानियाँ) ३३८७ एमाले (बीणा बाँस्तोला) २९३० राप्रपा (यवती कार्की) ११८० नेमकिपा (गीता काफ्ले) ८८९
पर्सामा चुनावी चहलपहल बढ्दै,"वीरगन्ज: दोस्रो चरणको स्थानीय तहको निर्वाचनप्रति पर्सा जिल्लाका जनता उत्साहित छन्। वीरगन्ज महानगरपालिका घोषणा भएपछि राजनीतिक दल आआफ्ना उम्मेदवारलाई स्थानीय तहको चुनावमा उम्मेदबार बनाउने कसरत गरिरहेका छन् भने कुन दलबाट कोको उम्मेदवार हुने पार्टीभित्र चर्चा परिचर्चासमेत हुन थालेको छ । संविधान संशोधनगरी आआफ्नो माग पूरा नभएसम्म निर्वाचनमा भाग नलिने अडान राखेका मधेसवादी दलका नेता तथा कार्यकर्ता पनि चुनावबारे जोड घटाउमा लागेका छन्। जनमानसमा चासोको विषय बनेको वीरगन्ज महानगरपालिकाको प्रमुख पदमा नेपाली काँग्रेसबाट अजय द्विवेदी, ओमप्रकाश शर्मा, दिना गुप्ता, विजय सर्राफको नाम चर्चामा छ भने नेकपा एमालेको तर्फबाट सुन्दरप्रसाद कुर्मी, निर्मला देवकोटा, चिरन्जीवी आचार्य, पिताम्बर शर्माको नाम चर्चामा छ । नेकपा (माओवादी केन्द्र)बाट हालसम्म कसैको नाम चर्चामा आएको छैन। राप्रपाबाट प्रदीप सुवेदी, राजपाबाट पूर्व प्रमुख विमल श्रीवास्तवको नाम चर्चामा छ। प्रदेश नं२ को आर्थिक नगरी वीरगन्जमा दोस्रोचरणको स्थानीय तहको निर्वाचनको लागि दलहरु आन्तरिक गृहकार्यमा लागेका छन्। पर्सा जिल्लामा एक महानगरपालिका, एक नगरपालिका र १२ गाउँपालिका छ। यति बेला पर्सामा राजनीतिक दल मात्र नभएर स्थानीय नागरिक अगुवादेखि उद्यमी व्यवसायीसम्म स्थानीय निर्वाचनका लागि एजेन्डामा बहस गर्न थालेका छन्। जिल्लामा रहेको फोहर व्यवस्थापन, सडक विस्तार एकिकृत सहरी व्यवस्थापन वीरगन्ज नगरलाई हरितनगर बनाउने जस्ता एजेन्डा राजनीतिक दलहरुले उठाउँदै आएका छन्। रासस"
काठमाडौँ १३ मा एमाले विजयी,"काठमाडौँ : काठमाडौँ महानगरपालिका १३ को वडाध्यक्षमा नेकपा (एमाले)का धुव्रनारायण मानन्धर तीन हजार ६४ मत प्राप्त गरी विजयी हुनुभएको छ । उहाँको निकटतम प्रतिद्वन्द्वी नेपाली काँग्रेसका सुरेन्द्र मानन्धरले एक हजार ९३६ मत ल्याउनुभयो । मुख्य निर्वाचन अधिकृत दीपेन्द्र अधिकारीका अनुसार सो वडामा एमालेको पुरै समूह विजयी भएको छ । महिला सदस्यमा तारादेवी मानन्धर दुई हजार ९९७ मत, दलित महिला सदस्यमा मैया देउला दुई हजार ८८५, खुल्ला सदस्यतर्फ रामबाबु कोइरालाले दुई हजार ४१२ र सुन्दरराज वैद्यले दुई हजार ७१९ मत ल्याई विजयी हुनुभएको छ । हालसम्ममा २५ वटा वडाको मत परिणाम सार्वजनिक भएकोमा १४ वटा वडामा एमाले र ११ वटामा काँग्रेस विजयी भएको छ । रासस"
आन्दोलनमा जाने राजपाको निर्णय,"काठमाडौ : राष्ट्रिय जनता पार्टीले आन्दोलन गर्ने निर्णय गरेको छ । सो पार्टीको अध्यक्षमण्डलको शुक्रबार बसेको बैठकले त्यस्तो निर्णय गरेको हो । सो पार्टीले केहिवेरमा पत्रकार सम्मेलन गरी आन्दोलनका कार्यक्रम सार्वजनिक गर्न लागेको नेता केशव झाले जानकारी दिनुभयो । सत्ता गठबन्धनले नयाँ सरकार गठनमा राजपाले समर्थन गर्ने र निर्वाचनमा पनि राजपा सहभागी हुने अपेक्षा राखेको वेलामा आन्दोलनमा जाने निर्णय सार्वजनिक हुन लागेको हो । सो पार्टीले आगामी जेठ ३१ गते हुने दोस्रो चरणको स्थानीय तहको निर्वाचन विथोल्ने गरी आन्दोलनका कार्यक्रम सार्वजनिक गर्न लागेको हो । निर्वाचन आयोगले पार्टी दर्ता गरेर चुनाव चिन्ह दिनु पर्ने र संविधान संशोधन हुनु पर्ने मागलाई चुनावमा सहभागिताको शर्तका रुपमा सो पार्टीले अगाडि सार्दै आएको छ । ६ वटा मधेशकेन्द्रित दल मिलेर बनेको राजपा निर्वाचन आयोगमा दर्ता छैन । पार्टी एकीकरण अघि ६ वटै दलले पूरानो चुनाव चिन्ह,लोगो र झण्डा प्रयोग नगर्ने निर्णय गरेका थिए ।"
बर्दियामा चार पत्रकारको उम्मेदवारी,"बर्दिया : दोश्रो चरणको स्थानीय तहको निर्वाचनका लागि बर्दियाबाट चार जना पत्रकारले उम्मेदवारी पाएका छन् । नेपाली काँग्रेसले गुलरिया नगरपालिकाको उप प्रमुखमा शुसिला गिरी, वडा नं ५ बाट सदस्य पदमा युवराज श्रेष्ठ तथा वडा नं ७ बाट सदस्य पदमै विनय राजभण्डारीलाई र नेकपा एमालेले गुलरिया नगरपालिका वडा नं १ बाट प्रताप कुमार गौतमलाई अध्यक्ष पदमा उम्मेदवारी दिएको हो। नेपाली कांग्रेसकातर्फबाट उपमेयरमा उम्मेदवारी पाउनु भएकी शुसिला गिरी नेपाल प्रेस युनियनकी केन्द्रीय पार्षद, सदस्य पदका उम्मेदवार युवराज श्रेष्ठ नेपाल प्रेस युनियनका पूर्व केन्द्रीय उपाध्यक्ष तथा विनय राजभण्डारी नेपाल प्रेस युनियन बर्दियाका जिल्ला अध्यक्ष हुनुहुन्छ । त्यस्तै एमालेबाट उम्मेदवारी पाउनु भएका अध्यक्ष पदका उम्मेदवार प्रताप कुमार गौतम प्रेस चौतारी नेपाल बर्दियाका संस्थापक सदस्य हुनुहुन्छ । मिडियामा लामो समय सम्म अनुभव सँगालेका पत्रकारहरुले उम्मेद्वारी पाएपछि निकै खुशी भएका छन् । आफूहरुको लामो पत्रकारिता जीवनको अनुभव स्थानीय तहमा लागु गराउने योजनाका साथ उम्मेद्वारी दिएको उहाँहरुले बताउनु भएको छ । स्थानीय तहमा हुने काम पारदर्शी र जनस्तरमा पुर्याउन पनि अनुभवी पत्रकारहरुको उम्मेद्वारी आवश्यक रहेकाले उम्मेदवारको रुपमा उभिएको युवराज श्रेष्ठले बताउनु भयो । राज्यको चौथो अंगका रुपमा रहेको पत्रकार जगतले पत्रकारिता जीवनबाट परिस्कृत हुँदै स्थानीय तहको राजनितिमा सहभागीता जनाउनु राम्रो कुरा भएको नेपाल पत्रकार महासंघ बर्दियाका अध्यक्ष राजेन्द्र प्रसाद धितालले वताउनु भयो । उहाँले भन्नु भयो समाजको आँखाको रुपमा रहेका पत्रकारले स्थानीय तहमा सहभागीता जनाउँदा जनतालाई पनि ढुक्क हुन्छ । वडालाई सवल र समृद्ध बनाउन आफूले उम्मेदवारी दिएको वडा अध्यक्षका उम्मेदवार प्रताप कुमार गौतमले बताउनुभयो । उहाँले भन्नुभयो वडाको विकासका लागि नै मेरो उम्मेदवारी हो । स्थानीय मतदातालाई सजग र असल उम्मेदवार पहिचान गरेर मात्र मतदान गर्न उहाँले आग्रह गर्नुभयो"
"काँग्रेस एमाले चार दिनदेखि बैठकमा, गुटको लफडाले उमेदवार छान्न सकस","विराटनगर : गुटको लफडाका कारण मुख्य दललाई स्थानीय तहको दोस्रो तहको निर्वाचनमा उठ्ने उमेदवारको टुंगो लगाउन सकस भएको छ । खासगरी नेपाली काँग्रेस र नेकपा एमालेलाई प्रदेश नम्बर १ का मुख्य जिल्लामा प्रमुख स्थानमा उमेदवार छान्न हम्मेहम्मे भएको हो । पार्टीभित्रको गुट र केन्द्रीय नेताको प्रभावका कारण पनि दलले उमेदवार छान्न सकेका छैनन् । भागबन्डाका आधारमा थोरै स्थानमा मात्र सर्वसम्मत उमेदवार चयन भएका छन् । नेकपा एमालेको प्रदेश नम्बर १ को बैठक सुनसरीको इटहरीमा सुरु भएको चार दिन बितिसक्यो । बैठकमा तल्लो तहबाट सिफारिस भएर आएका उमेदवार नाममा छलफल भएको छ तर नेताले भागबन्डामा गरेको अडानका कारण टुंगो लाग्न भने सकेको छैन । एमाले प्रदेश नम्बर १ को बैठकमा पार्टीका प्रदेश सहसंयोजक शेरधन राई पूर्वप्रधानमन्त्री तथा पार्टी केन्द्रीय अध्यक्ष केपी ओली निवास बालकोट पुगेर त्यहाँको म्यान्डेड लिएर इटहरी झर्नु भएको थियो । पार्टी प्रदेश संयोजक भीम आचार्य भने इटहरी पुगिसक्नु भएको थियो । एमालेभित्र संस्थापन र नेपाल पक्षका उमेदवारको भागबन्डा मिल्न नसकेपछि प्रदेश सचिवालयले निर्णय गर्ने भएको छ । गाउँ तथा नगरबाट सिफारिस भई आएकै राम्रा र लोकप्रिलाई उमेदवार बनाइने दाबी गर्दै एमाले प्रदेश नम्बर १ का संयोजक भीम आचार्यले भन्नुभयो,एक दुई दिनभित्रै टुंगोमा पुर्याउने लक्ष्य थियो तर सचिवालयमै छलफल गर्नुपर्ने भएकोले समय लागेको हो । धेरै जिल्लाहरुको टुंगो लगाई सकेका छौं अब केहीमा मात्र मिल्न बाँकी छ ।' अचार्यले लोकप्रीय र तल्लो तहबाट सिफारिस भई आएका उमेदवारलाई प्राथमिकता दिइएको दाबी गर्नुभएको छ । बैठकमा सहभागी एक नेताका अनुसार आआफ्ना गुटका उम्मेदवार बढी पार्ने' अडानका कारण एमालेलाई निर्णयमा पुग्न विलम्ब भएको हो । सर्वसम्मत निर्णय भएको मोरङका आठवटा स्थानीय निकायमा उमेदवारको टुंगो लागेको पनि औपचारिक घोषणा हुन बाँकी छ । संस्थापन र नेपाल पक्षबीच भागबन्डा भई मोरङका ८ स्थानीय तहमा प्रमुख र उपप्रमुखको उम्मेदवार टुंगो लागेको हो । एमालेले तीन नगरपालिका र ५ गाउँपालिका प्रमुख उपप्रमुखको उम्मेदवार टुंगो लगाएको हो । पार्टीका जिल्ला अधयक्ष विनोद ढकालले भन्नुभयो,सहमित र सहकार्यको सन्देश दिन मोरङका आठ निकायमा सर्वसम्मत उमेदवार चयन भएका छन्।' जिल्लामा एक महानगरपालिका, ८ नगरपालिका र ८ गाउँपालिका सहित १७ स्थानीय तह छन् । ढकालले बाँकीको पनि चाँडै टुंगो लगाइने बताउनु भयो । नेकपा एमाले प्रदेश नम्बर १ का प्रवक्ता तथा पार्टीका केन्द्रीय सदस्य हिक्मत कार्कीले एमालेले वडास्तरसम्म पुगेर चुनावी गतिविधि गरिरहेको जानकारी दिदैं भन्नुभयो,उम्मेदवारको नाम धेरै ठाउँमा सहमति भई सकेको छ । तलबाट नै सहमति गर्दै आउने रणनीतिअनुसार हामीले काम गरिरहेका छौं ।' काँग्रेसमा झन् किचलो उम्मेदवारको लर्को र काँग्रेस केन्द्रीय सदस्य तथा हेभिवेट' नेताको प्रभावका कारण प्रदेश १ का उमेदवार चयन गर्न नेपाली काँग्रेसमा झन ठूलो किचलो देखिएको छ । संस्थापन पक्षको दबदबाबीच केन्द्रीय नेताको प्रभाव रहेका स्थानमा उमेदवारको टुंगो नै लागेको छैन । खासगरी बढी स्थानीय तह भएका झापा, मोरङ र सुनसरीमा उमेदवार चयन गर्न पार्टीमा निकै रस्साकस्सी चलेको छ । मोरङमा उम्मेदवार चयन गर्न क्षेत्रबाट सिफारिस भई आएका नाम सर्टिङ गर्ने विषयमै किचलो सुरु भएको छ । बिहीबार केन्द्रीय सदस्य महेश आचार्यको मोरङमा अवस्थित निर्वाचन क्षेत्र नम्बर ६ को छलफलमा विवाद भएको थियो । आफ्नो क्षेत्रको सबै निर्णय आफूले गर्न पाउनुपर्ने आचार्यको अडानका कारण विवाद सुरु भएको थियो । मोरङमा विराटनगर महानगरपालिकाको मेयर उपमेयरसहितका उमेदवार चयनमा केन्द्रीय सदस्य डा शेखर कोइराला, महेश आचार्य र डा मिनेन्द्र रिजालको पनि इन्ट्रेस्ट' ले काम गर्ने भएकोले उम्मेदवार चयन गर्न समय लाग्ने देखिएको छ । काँग्रेसले पार्टी गतिविधिलाई तीव्रता दिदैं उम्मेवार छनोटका लागि आएका नामहरुलाई सर्टलिस्ट गरेर छलफल भई रहेको मोरङ काँग्रेसका सचिव मोदराज घिमिरेले जानकारी दिनु भएको छ । माओवादीको गाँठो केन्द्रले फुकाउने माओवादी केन्द्रका प्रदेश नम्बर १ इञ्चार्ज गोपाल किराँती साईंला' ले तल्लो तहबाट उम्मेदवारको विषयमा भएका विवाद भई गाँठो परे त्यसलाई केन्द्रले फुकाई दिने जानकारी दिनु भएको छ । आफूहरु प्रदेश १ मा चुनावी अभियानमा होमिसकेको बताउँदै किराँतीले भननुभयो,उम्मेदवार र तालमेल सम्बन्धी निर्णय पार्टीको स्थानीय तहले नै गर्ने हो प्रदेशले त्यसलाई अनुमोदन मात्र गर्ने तर यहाँबाट नभए हामीले केन्द्रीयस्तरबाट मिलाई दिन्छौ ।' प्रदेश नम्बर १ मा माओवादी नै एक नम्बर पार्टी बन्ने दाबी गर्दै किराँतीले १३७ नगरपालिका, गाउँपालिकामध्ये आफ्नो पर्टाीले ५० देखि ५५ वटामा जित हाँसिल गर्ने दाबी गर्नुभयो । माओवादी केन्द्रकै मोरङ जिल्ला इञ्चार्ज गोपी अछामीले पहिल्यै उम्मेदवार तय भई सकेका क्षेत्रमा निर्वाचनका गतिविधिलाई निरन्तरता दिइएको बताउँदै वडास्तरसम्म पुगेर माओवादी उम्मेदवारले मत माग्ने काम गरिरहेको जानकारी दिनुभयो ।"
'यस कारण मेरो जित भो',"काठमाडौं : विवेकशील नेपाली पार्टीबाट काठमाडौं महानगरपालिकाको मेयर प्रत्याशी रञ्जु दर्शनाले आफूले पाएको मत आफू र आफ्नो पार्टीको जित भएको बताउनुभएको छ । 'काठमाडौंवासीले मलाई विश्वास गर्दै मत दिनुभएको छ, अहिलेसम्मको गणनामा तेस्रो स्थानमा छु । यो मत मेरा लागि पराजय नभएर जित हो।' महानगरपालिकाको मतगणना भइरहँदा बिहीबार अपराह्न १ बजे विशेष पत्रकार सम्मेलनमार्फत दर्शनाले भन्नुभयो, 'काठमाडौंंवासीको मतको सम्मान गर्दै अब बन्ने मेयरले राजधानीवासीको सेवासुविधामा गर्ने नीतिगत निर्णय र त्यसको कार्यान्वयनलाई म पाँच वर्षसम्म अवलोकन र खबरदारी गरिरहनेछु ।' आफूले पाएको मतलाई सधैं विजयका रूपमा लिइरहने प्रतिबद्धता उहाँले जनाउनुभयो । 'तपाईं आगामी प्रान्तीय वा केन्द्रीय (संसद्) को निर्वाचन लड्नुहुन्छ कि हुन्न ? ' भन्ने जिज्ञासामा दर्शनाले भन्नुभयो, 'लड्दिनँ । ती दुई पदका लागि मेरो उमेर पनि पुग्दैन ।' जनताले दिएको मतको सन्देश परिवर्तनसमेत रहेकाले उहाँहरूले चाहेको परिवर्तनका लागि जनतासँगै हातेमालो गरेर बस्ने धारणा दर्शनाले व्यक्त गर्नुभयो । विवेकशीलले पाएको मतको उत्साहले नेपालको राजनीतिमा नयाँ उचाइ थप्ने विश्वास उहाँले व्यक्त गर्नुभयो । निर्वाचनमा हुने जित कुर्सीका लागि नभएर जनताका लागि हुनुपर्ने मान्यतामा आफू रहेको भन्दै उहाँले भन्नुभयो, 'मप्रति जनताको उत्साहबाट आत्तिएका कतिपय व्यक्तिले मेरो चरित्रहत्या गर्ने उद्देश्यका साथ कुनै अमूक पार्टीको छायाका रूपमा प्रचार गरेका छन्, यो सार्वभौम जनताको अभिमतको समेत अपमान हो ।' दर्शनाले आफू कसैको छाया नभएर विवेकशील पार्टीको उम्मेदवार भएको दाबी गर्नुभयो । आफ्नो पार्टीको आर्थिक आयस्रोत अत्यन्त पारदर्शी भएको उहाँले बताउनुभयो ।"
पोखरा महानगरपालिकामा एमाले विजयी,"पोखरा : पोखरा लेखनाथ महानगरपालिकाको मेयर, उपमेयरमा एमाले विजयी भएको छ। एमालेका उम्मेदवार मानबहादुर जिसीले ६० हजार एक सय १८ मत ल्याएर मेयर पदमा विजयी हुनुभएको हो। उहाँका प्रतिद्वन्द्वी नेपाली कांग्रेसका रामजी कुँवरले ४६ हजार ४ सय १६ मत ल्याउनु भएको छ। त्यस्तै उममेयरमा मञ्जुदेवी गुरुङ ५६ हजार ४ सय ४८ मत ल्याएर विजयी हुनु भएको छ। उहाँका निकटतम प्रतिद्वन्द्वी कांग्रेसकी सरस्वती गुरुङले ४४ हजार ३ सय ३८ मत ल्याउनु भएको छ। यस्तो छ मानबहादुर जिसीकाे व्यक्तिगत विवरण नाम : मानबहादुर जिसी बाबु : नरबहादुर जिसी आमा : मानकुमारी जिसी जन्म २०१७ भाद्र १७ गते मंगलबार ९५ सन्तान  ४ छोरा र १ छोरी मध्य जेठो सन्तानको रुपमा मध्यम वर्गीय किसान परिवारमा जन्म जन्म स्थान : साविक कालिका गाविस वडा नं ५ देउमाडी ९हाल पोखरा लेखनाथ महानगरपालिका वडा नं। २८० विवाह स् २०३६ साल फागुन २७ गते पोखरा १२ निवासी सुब्बा डम्बरबहादुर कार्कीको छोरी शिव कार्कीसँग विवाह । सन्तान स् २ छोरीमन्जु र अन्जु जिसी, १ छोरा अशोक जिसी शिक्षा : १३ कक्षा जनक प्रावि ओखले माझठाना,  ४ कक्षा हिमालय प्रावि ठूलोस्वारा चितेपानी,  ५१० कक्षा श्री जनज्योति माध्यामिक विद्यालय झाझरमारे ।  २०३५ सालमा एसएलसी परीक्षा उर्तीण, श्री जनज्योति मावि झाझरमारे  बिएड सम्मको उच्च शिक्षा पृथ्वीनारायण क्याम्पस पोखरा । राजनीतिक जीवन  २०३७ सालमा अनेरास्ववियुको सदस्यता प्राप्त गरी प्रारम्भिक कमिटी संगठित ।  २०३९ सालमा पृथ्वीनारायण क्याम्पस अनेरास्ववियु प्राकको अध्यक्ष ।  २०४१ सालमा नेकपा९माले०को पार्टी सदस्यता प्राप्त । संगठित कमिटीहरु  नेकपा एमाले कालिका गाउँ कमिटीको सचिव, इलाका कमिटी इलाका नं।४ कास्कीको सचिव, निर्वाचन क्षेत्रीय कमिटी क्षेत्र नं। १ को सचिव,  २०४९ सालमा नेकपा एमाले जिल्ला संगठन कमिटीको सदस्य,  २०५० सालमा नेकपा एमाले कास्कीको तेस्रो जिल्ला अधिवेशनवाट निर्वाचित जिल्ला कमिटी सदस्य ।  २०५३ सालमा चौथो जिल्ला अधिवेशनवाट निर्वाचित जिल्ला सदस्य साथै निर्वाचन क्षेत्रीय कमिटी क्षेत्र नं। १ कास्कीको सचिव ।  २०५४ सालमा नेकपा एमाले जिल्ला कमिटी कास्कीको उपसचिव, पाचौ जिल्ला अधिवेशनवाट पुन : उपसचिव  २०५८ सालदेखि २०६० साल सम्म २ वर्ष जिल्ला कमिटी कास्कीको सचिव ९पार्टी प्रमुख० को जिम्मेवारी ।  पार्टीको आठौं जिल्ला अधिवेशनवाट अध्यक्षमा निर्वाचित ९२०६६२०७० साल सम्म अध्यक्षको जिम्मेवारी पार्टीकोे हालको जिम्मेवारी  नेकपा एमाले केन्द्रीय कमिटी वैकल्पिक सदस्य एवं कास्की जिल्ला इन्चार्ज  प्रदेश संगठन कमिटी प्रदेश नं। ४ को कार्यालय सचिव । संसदीय क्षेत्रमा  २०४९ र २०५४ मा कास्की जिल्ला अन्तर्गत साविक कालिका गाविसको निर्वाचित अध्यक्ष ।  २०७० सालको दोस्रो संविधानसभामा कास्की निर्वाचन क्षेत्र नं।१ बाट ९२७२० ले पराजित ।  गाउँ विकास समिति राष्ट्रिय महासंघ नेपालको केन्द्रीय सदस्य तथा सचिवालय सदस्य । शैक्षिक क्षेत्रको सेवामा  २०३६ सालमा रत्नशोभा निमाविमा शिक्षक ।  २०४१ देखि २०४४ साल सम्म कालिका गाउँ पञ्चायतको बमचन्द्रकला प्राविमा शिक्षक । राजनीतिक नियुक्ति  कास्की जिल्ला सुकुम्वासी समस्या समाधान आयोगको अध्यक्षको जिम्मेवारी ९मात्र तीन महिना० । समाजसेवा र विकास निर्माण  सामाजिक क्षेत्रमा महत्वपूर्ण योगदान र सेवा पुर्याउँदै विशेष गरी कास्कीको क्षेत्र नं १ मा खानेपानी, बाटो, पुल लगायतका विकाससँग जोडिएका योजना र निर्माण सम्बन्धी कार्यमा निरन्तर क्रियाशील विकासवादी नेताको रुपमा आफ्नो पहिचान दिन सफल । हिरासत देशमा लोकतन्त्र र गणतन्त्रलाई स्थापित गराउन २०६२०६३ मा भएको शान्तिपूर्ण जनआन्दोलनको नेतृत्व गरेकै कारण ६२ दिन सम्म हिरासतमा रहेको ।"

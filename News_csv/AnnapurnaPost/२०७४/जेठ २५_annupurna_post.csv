शीर्षक,विवरण
कतारमा नेपाली,"खाडी मुलुकहरूमा अहिले अचानक उत्पन्न तनावका कारण कतार एक्लिएको छ । त्यहाँका छ मुलुकहरूले सम्बन्ध बिच्छेद र आर्थिक नाकाबन्दीपछि त्यहाँको अर्थतन्त्र, व्यापार र सुरक्षामा प्रतिकूल परिस्थिति उत्पन्न हुने संकेतहरू देखा परेका छन् । खाडी क्षेत्रमा बढी समृद्ध र आफ्नो आर्थिक सम्पन्नताका कारण बाह्य जगत्मा उपस्थिति बनाउन सफल कतारका लागि यो शुभ संकेत हैन । जुन आरोप अर्थात आतंकवादी शक्तिलाई प्रोत्साहित गरेको आरोप लागेको छ, त्यसबाट आगामी वर्षहरूमा कतारले विश्व समुदायलाई आश्वस्त गर्न नसके ऊ एक्लिने र अन्य कडा कारबाही खेप्नुपर्ने सम्भावना त्यत्तिकै बढ्दोछ । रोजगारी र केही आम्दानीको सुनिश्चितताका लागि कतार नेपालीहरूको आकर्षणको केन्द्र बन्दै आएको छ, विगत दुई दसकयता । अहिले त्यहाँ करिब ५ लाख जति नेपाली कामदार रहेको अनुमान छ । कतारले अहिले भोगेको प्रतिकूल परिस्थितिका कारण आउने दिनमा रोजगारीका हिसाबले आम कामदारहरूले नयाँ समस्या भोग्नुपर्ने छ । आगामी ओलम्पिक (२०२२ सन्) को प्रस्तावित आयोजकका रूपमा अति उत्साहसँगै रोजगारीका अतिरिक्त अवसर जुराएको थियो । विगत दुई वर्षमा बढी नेपालीहरूले कतारलाई आफ्नो कर्मथलो बनाउनुको कारण पनि त्यही थियो । नेपाल सरकारले अहिलेसम्म कतारमा नेपालीहरूले केही समस्या नझेलेको दाबी गरे पनि सरकारले परिस्थितिको नियमित आकलन गर्नुका साथै परिआएमा आपत्कालीन उद्धार अभियानका लागि तयार हुनु आवश्यक छ ।कतार एयरलाइन्सको उडान अहिले यथावत छ नेपालमा, तर नाकाबन्दीको सामना गरिरहेको मुलुकले कहिलेसम्म त्यसलाई नियमितता दिन सक्छ, ढुक्क हुने अवस्था छैन । पक्कै पनि कतारको वर्तमान भोगाइका अन्तर्राष्ट्रिय आयाम छन् र त्यसले विश्वको वा अन्य ठूला शक्तिलार्ई ध्रुवीकृत गर्ने सम्भावना छ । परिस्थितिले मुलुकभित्र र बाहिर कता कोल्टे फेर्ला त्यो एउटा पाटो हो, तर कतारमा अहिले रहेका नेपालीको जिउधनको सुरक्षा सबै नेपालीको चासो बन्न पुगेको छ, जसलाई आधिकारिक र निर्णायक रूपमा नेपाल सरकारले प्रतिनिधित्व गर्नु र उचित कदम उठाउनु आवश्यक छ । त्यहाँको परिस्थितिले कुन रूप लेला भन्न सकिने अवस्था नरहेकाले सुरक्षापूर्ण फिर्ति प्रक्रिया सुरु गर्न ढिलाइ भएमा त्यसले अनपेक्षित दुष्परिणाम ल्याउन सक्नेछ र त्यसको ठूलो दोष सरकारले लिनुपर्ने छ ।"
देउवाका चुनौती,"शेरबहादुर देउवाले मुलुकका चालीसौं, ०४६ को परिवर्तनपछिका पच्चीसौं र २०६३ को आमूल परिवर्तन' पछिका दसौं प्रधानमन्त्रीका रूपमा जिम्मेवारी सम्हाल्नुभएको छ । विगत २३ वर्षमा उहाँले चौथोपटक मुलुकको कार्यकारी प्रमुख बन्ने दुर्लभ अवसर पनि पाउनुभएको छ । कुनै पनि जिम्मेवारी जवाफदेहिता र चुनौतीबिना आउँदैन । त्यसैले भविष्यमा देउवाको यसपटकको नेतृत्वको सफलता र असफलता केही महत्ववपूर्ण मुद्दालाई यो सरकारले कुन रूपमा सम्बोधन गर्यो या त्यसको लागि प्रयास गर्यो, त्यसबाट जाँचिनेछ । त्यसको गणना विश्लेषणको प्रक्रिया आजैबाट सुरु भएको छ, शीतलनिवासमा शपथ लिएलगत्तै । यो गठबन्धन सरकार हो, त्यसैले एकल दलको सरकारले जसरी सहजरूपमा निर्णय लिन कठिन हुनेछ, प्रधानमन्त्रीको लागि । तर सरकार र संसदभित्र र बाहिर रहेका सबै दलहरू नेपालको संविधानसँगै मुलुकको सार्वभौमसत्ता तथा स्वतन्त्रताप्रति बफादार हुनैपर्ने हुन्छ । त्यसैले यो सरकारको पहिलो दायित्व मुलुकको आन्तरिक राजनीतिबाट बाह्य शक्तिलाई बाहिर राखी त्यसको स्वतन्त्र सञ्चालन देउवा नेतृत्वको सरकारको पहिलो दायित्व हो । आन्तरिक रूपमा स्थायी, स्वतन्त्र र स्वाभिमानी सरकार र जनताले मात्र विदेशसँगको नीति र सम्बन्धलाई सन्तुलित राख्न सक्छन् । पूर्व प्रधानमन्त्री तथा सत्ता गठबन्धनमा रहेका माओवादी अध्यक्ष पुष्पकमल दाहालले जाँदाजाँदै नेपाल सरकारले दुई विशाल छिमेकीसँग सन्तुलित र समदूरीको सम्बन्ध स्थापित गरेको स्वागतयोग्य दाबी गरे पनि भावी दिनमा सरकारका व्यवहार र कारबाहीबाट त्यसको पुष्टि हुन आवश्यक छ । सरकार गठन र संविधान कार्यान्वयनको लागि विदेशी दूतावास धाउने परम्परामा ब्रेक लाग्नु त्यो दाबीको सफलताको पहिलो प्रयास हुनेछ । सरकारको नेतृत्व राष्ट्रियता र प्रजातन्त्रका वाहक शक्तिहरूबीचको सहकार्यमा विश्वास राख्ने नेपाली कांग्रेसले गरेको छ । त्यसले अर्को चुनौती थप गरेको छ देउवामाथि । संविधानको स्वरूप सुनिश्चित गर्न र त्यसको स्वीकार्यता स्थापित गर्न राष्ट्रियता र प्रजातन्त्रका शक्तिहरूलाई फराकिलो पार्नु र मुलुकमा सबै क्षेत्र, वर्ग, लिंग, जातजाति र भाषाभाषीलाई सम्मानित र समान नागरिक भएको अनुभूति गराउनु हो । राजनीतिक परिवर्तन र शान्ति प्रक्रियाबीच अन्योन्याश्रित सम्बन्ध छ । तर राजनीति तथा सत्ता केही नेताहरूको एकाधिकारमा रहेको अनि शान्ति प्रक्रिया अगाडि नबढेको अवस्थामा दुई प्रक्रियाबीच असन्तुलन बढेको छ । राजनीति सत्तासँग जोडिएको छ र सत्ता दुई दलको नियन्त्रणमा आएको छ । त्यससँगै राज्यका संवैधानिक निकायहरू नेपाली जनताभन्दा केही नेता, दल र दाताहरूको नियन्त्रणमा पुगेको अवस्था छ । ती संस्थाहरूलाई नेपाली जनताको बृहत् हितमा नल्याएसम्म राज्य र राज्यका संस्थाहरूको विश्वसनीयता स्थापित हुन सक्दैन । भूकम्पपछिको पुनर्निर्माण, विकास परियोजनाको समयमै कार्यान्वयन, भ्रष्टाचारमाथि देखिने नियन्त्रण शैक्षिक तथा सामाजिक हिसाबले पछाडि परेकाहरूका लागि सकारात्मक कार्यक्रम र राजनीतिमा कोही निषेधित नभएको सन्देश पठाउनु देउवाको चुनौती र अवसर पनि हो ।"
स्थानीय बजेटमा 'अन्याय',"धुलिखेल, काभ्रे : स्थानीय तह सञ्चालन र व्यवस्थापनमा कामअनुसार बजेट नगएपछि असफल हुने खतरा देखिएको विज्ञहरूले बताएका छन् । संघीय सरकारले ८३ प्रतिशत कर उठाउन पाउने तर स्थानीय तहले उठाउने बाँकी विभिन्न कर पनि प्रदेश सरकारसँग साझेदारी गर्नुपर्ने भएकाले कामअनुसार बजेट नजाने भएपछि असफल हुने खतरा देखिएको जानकारहरू बताउँछन् । नेपालको संविधान २०७२ ले वित्तीय अधिकार विश्लेषण गर्दै विज्ञहरूले गरेको अध्ययनले संघले उठाउन पाउने भन्सार, मूल्य आयकर, साझा आयकर र अन्तःशुल्कबाट देशको कुल राजस्वको ८३ प्रतिशत उठाउन पाउने भएको देखिएको हो । यस हिसाबले स्थानीय तहले ९ प्रतिशतमात्र कर उठाउन पाउने देखिन्छ । अध्ययनले स्थानीय तहले उठाउन पाउने रजिस्ट्रेसन कर, मनोरञ्जन कर, विज्ञापन कर र सवारीसाधन कर प्रदेशले समेत उठाउन पाउने भनी दोहोरो मापदण्ड राखिएकाले तहमा समस्या आउने देखिएको हो । संघीय मामिला तथा स्थानीय विकास मन्त्रालयका प्रवक्ता दिनेश थपलियाले अन्नपूर्णसँग भन्नुभयो, 'संवैधानिक व्यवस्थाअनुसार स्थानीय तहले ४० प्रतिशत काम गर्नुपर्नेछ तर तहले उठाउन पाउने करहरू प्रदेशले पनि पाउने व्यवस्था हुँदा संघबाट बचेको १७ प्रतिशत कर प्रदेशले उठाएर बाँडफाँट गर्ने अवस्था आयो भने केवल ९ प्रतिशतमात्र पाउने विज्ञले विश्लेषण गरेका छन् ।' तह आफैंले उठाउन पाए पनि बढीमा १० प्रतिशतमात्र आन्तरिक आय हुने उहाँको भनाइ छ । विगतमा स्थानीय निकाय हुँदा कार्यान्वयनमा रहेको स्थानीय स्वायत्त शासन ऐन २०५५ ले दिएको अधिकारमा पनि वित्तीय अधिकार पनि हालका तहलाई छैन । वर्तमान सरकारले स्थानीय तहलाई ४० प्रतिशत काम गर्नुपर्ने यथार्थ थाहा पाउँदा पाउँदै बजेट वक्तव्यमार्फत केवल १७६ प्रतिशतमात्र छुट्याएको छ । संघीयताको कार्यान्वयनमा प्राकृतिक स्रोत तथा वित्त आयोग बनाएरमात्र बजेट र निर्वाचन गर्नुपर्ने भए पनि त्यसो गर्न नसक्दा तहलाई पठाइएको बजेटमा न्याय हुन सकेको छैन । 'तहलाई आन्तरिक आम्दानी गर्ने छुट पूरापूर दिएर केन्द्रबाट कामअनुसारको बजेट पठाउँदा पनि सुरुआतमा कठिन हुन्थ्यो', प्रवक्ता थपलियाले भन्नुभयो, 'यसरी त गाउँपालिका र नगरपालिका (स्थानीय तह)हरू त स्थानीय सरकार होइनन् कि प्रदेशको एकाइका रूपमा हुने प्रष्ट छ । यसले ठूलो द्वन्द्व सिर्जना गर्ने देखिन्छ ।' मन्त्रालयले बिहीवारदेखि धुलिखेलमा प्रदेश नम्बर ३ का ११८ स्थानीय तह (भरतपुर महानगरपालिकामा मत परिणाम आउन बाँकी) का प्रमुख र उपप्रमुखहरूलाई दिन थालेको ३ दिने अभिमुखीकरणमा थपलियाले वित्तीय व्यवस्थापनबारे जानकारी दिँदै स्थानीय तह कर संकलन र अनुदानको अभावमा असफल हुने संकेत दिनुभएको थियो । सरकारले बजेटमा सशर्त र निःशर्त अनुदानमात्र दिएको छ भने व्यवस्था भएका अन्य दुई सम्पूरक र विशेष अनुदान पनि दिएको छैन । नक्सा पास मेयर कि कार्यकारी अधिकृत स्थानीय तह सञ्चालन र व्यवस्थापनबारेको अभिमुखीकरणमा नगरपालिकामा गर्नुपर्ने नक्सापास कसले गर्ने भन्नेमा मत बाझिएको छ । स्थानीय विषयहरूमा कार्यकारी अधिकृतहरूलाई वास्तविकता थाहा नहुने भन्दै भक्तपुर नगरपालिकाका मेयर सुनील प्रजापतिले थपघट गर्न लागिएको स्थानीय शासन ऐनमा नक्सा पासको जिम्मेवारी र अधिकार मेयरलाई दिनुपर्नेमा जोड दिनुभएको थियो । त्यसपछि भक्तपुर नगरसँगै सीमा जोडिएको चाँगुनारायण नगरपालिकाका मेयर सोम मि श्रले भन्नुभयो, 'नक्सा पासको काम मेयरको हुँदै होइन, नक्सा पासमा मेयर अल्झिने हो भने चारजना मेयर हुनुपर्छ ।' ललितपुर महानगरपालिकाका मेयर चिरीबाबु महर्जनले अन्य क्षेत्रको कार्यकारी अधिकृतले गरे पनि संवेदनशील सम्पदा क्षेत्रको हकमा विशेष ध्यान दिनुपर्ने भएकाले त्यसको अधिकार मेयरलाई दिनुपर्ने बताउनुभयो ।"
संविधान संशोधन नगरी चुनाव भए फेरि जनयुद्ध हुन्छ: राजेन्द्र महतो,"जनकपुरधाम: राष्ट्रिय जनता पार्टी नेपालको अध्यक्ष मण्डलका सदस्य राजेन्द्र महतोले सरकारले संविधान संशोधन नगरी निर्वाचन गराए पुनः जनयुद्ध हुने चेतावनी दिनु भएको छ। विगतमा शेरबहादुर देउवा नेतृत्वकै सरकारले नेकपा माओवादीको मागलाई फोहरको टोकरीमा फाल्दा जनयुद्ध भएको सम्झना गर्दै महतोले यस्तो चेतावनी दिनु भएको हो। देउवाले माओवादीका माग टोकरीमा फालेकै कारण १२ वर्षे सशस्त्र जनयुद्ध भएको हामी सबैलाई थाहा छ, नेता महतोले भन्नुभयो, फेरि शेरबहादुर देउवा नेतृत्वकै सरकारले बिना संविधान संशोधन असार १४ गते दोश्रो चरणको स्थानीय तहको निर्वाचन गराउन खोजे पुनः जनयुद्ध निम्तिने छ। महतोले संविधान संशोधन बिना तराई मधेसका जिल्लामा निर्वाचन गराएर देखाउन प्रधानमन्त्री देउवा नेतृत्वको सरकारलाई चुनौती पनि दिनु भएको छ। जनकपुर उपमहानगरपालिका १६ कपिलेश्वरमा बिहीबार आयोजित पार्टी प्रवेश कार्यक्रमलाई सम्बोधन गर्दै नेता महतोले समाजवादी फोरम नेपालका अध्यक्ष उपेन्द्र यादवले मधेसी जनतासँग धोखा गरेको आरोप लगाउनु भएको छ । विगत केहिदिनसम्म संविधान पुर्नलेखनको माग गर्दै आएका उपेन्द्र यादवले स्थानीय तहको निर्वाचनमा सहभागी भएर मधेसका जनतालाई धोका दिएको महतोको आरोप छ। यादवलाई कटाक्ष गर्दै महतोले भन्नुभयो, हिजोसम्म जसले संविधान पुर्नलेखनको माग गर्दै थियो त्यो व्यक्तिले आज बाबुराम र अन्य दलसंग गठबन्धन गर्दै मधेसको माग सम्बोधन नहुँदै विना निर्वाचनमा गएर मधेसप्रति ठूलो गद्दारी गरेको छ। महतोले रामायणको प्रसंग उठाउँदै उपेन्द्र यादवलाई विभिषणको संज्ञा दिनुभयो। फोरम अध्यक्ष यादवको चुनावमा सहभागी हुने निर्णयले गर्दा तीन प्रमुख पार्टी बिना संशोधन पनि दोस्रो चरणको निर्वाचन गर्न उत्साहित भएको महतोको भनाइ थियो। नेता महतोले संविधान संशोधन नभएसम्म कुनै पनि हालतमा तराई मधेसमा निर्वाचन हुन नदिने दाबी गर्नुभयो। महतोले प्रमुख तीन दलले संविधान संशोधन गरेकै दिन पनि निर्वाचन गराए आफूहरु सहभागी हुन तयार रहेको बताउनुभयो। उहाँले प्रधानमन्त्री देउवाले भर्खरै देश र जनताको नाममा खाएको सपथलाई मधेसको अधिकार सम्पन्न गराएर पुरा गर्न आग्रह गर्दै भन्नुभयो, देशमा २० वर्ष निर्वाचन नुहु्ँदा केही भएन, तर संविधान संशोधनको लागि २ महिना अझै पर्खिए देशमा आउन सक्ने सम्भावित संकटलाई टाल्न सकिन्छ।"
मेयरको सचिवालय खडा गर्न नगरपालिकाको स्रोत साधनको दुरुपयोग,"धनगढी २४ जेठ : निर्वाचन आचार संहिता विपरित धनगढी उपमहानगरपालिकाले नेपाली काँग्रेसको सचिवालय स्थापनाका लागि आफ्ना दुई वटा ट्याक्टर र १२ जनाको जनशक्ति प्रयोग गरेको छ । धनगढीको एलएनचोकमा नेपाली काँग्रेसबाट मेयर पदका उमेदवारको सचिवालय स्थापनाका लागि बुधबार कोठा सफा गर्ने र कार्यकर्ता बस्ने पण्डाल बनाउनका लागि काँगे्रसले छनौट गरेको नीजि जग्गाको झाडी र फोहर हटाउन उपमहानगरपालिकाको सोतसाधनको दुरुपयोग गरिएको हो । काँग्रेसले धनगढीको मेयर पदका उमेदवारको निर्णय नै नगरिसके पनि, पार्टी सभापति शेरबहादुर देउवाले आफुलाई प्रचार प्रसारमा खटिन निर्देशन दिईसकेको भन्दै नृपबहादुर ओडले सचिवालय खोल्न थाल्नु भएको हो । यसअघि नगरपालिकाकै सर्वदलीय संयन्त्रमा बसेर हजार गुणा सम्पत्ति कर बढाएको भन्दै आलोचना खेपिरहनु भएका ओडको सचिवालयका लागि नगरपालिकाको स्रोत साधन प्रयोग भएपछि एलएनचोक आसपासमा उहाँको आलोचना समेत भएको छ । निर्वाचन आयोगले स्थानीय तहको निर्वाचनलाई लक्षित गर्दै जारी गरेको निर्वाचन आचार संहिता विपरित धनगढी उपमहानगरपालिकाले काँग्रेसबाट मेयर पदका उमेदवारको सचिवालय स्थापनाका लागि आफ्ना दुई वटा ट्याक्टर र १२ जना कर्मचारीको प्रयोग गर्नु दुखद हो धनगढी उपमहानगरपालिका ५ का दिनेश सिहले भन्नुभयो । धनगढीको एलएन चोकमा रहेको सुरेश चिया पसलको दक्षिणको खाली जग्गामा रहेको झाडी र फोहर सफा गर्न तथा एलएन चोकमै रहेको एनसीके ट्रेडर्सको माथिल्लो तलाको फर्निचर तथा सामान सार्नका लागि उपमहानगरपालिकाको दुई वटा ट्याक्टर र १२ जना कर्मचारीको प्रयोग भएको हो । एसीके ट्रेडर्सको माथिल्लो तलालाई काँग्रेसले मेयरको सचिवालयका लागि भाडामा लिएको छ । स्थानीय तह निर्वाचन आचार सहिताको परिच्छेद ३ मा नेपाल सरकार स्थानीय तह वा सार्वजनिक संस्थाले पालना गर्नुपर्ने आचारणको दफा ८ राजनितिक दल, तीनका भातृ संगठन वा सम्वन्धित व्यक्तिलाई नेपाल सरकार सार्वजनिक संस्था वा स्थानीय तहका भवन अतिथि गृह सभागृह सवारी साधन वा अन्य सामाग्रीहरु प्रयो गर्न दिनु हुदैन भनेर लेखिएको छ । तर धनगढी धनगढी उपमहानगरपालिकाले त्यसको विपरित काँग्रेस कार्यकर्ताहरुलाई आफ्नै सम्पत्ति झै यत्रो स्रोत साधन उपलब्ध गराएको हो । एउटा पार्टीको सचिवालय स्थापनाका लागि नगरबासीको करबाट संकलन भएको रकमको खुलमखुला दुरुपयोग हुन दुखद हो धनगढीका महेश जोशीले भन्नुभयो । जनताले तिरेको करबाट सेवा सुविधा पाउने १२ जनाको जनशक्ति र ट्याक्टरहरु उपमहानगरपालिकाकै कर्मचारी हरिदत्त भट्टको निर्देशनमा त्यसमा खटिएका हुन । अहिले धनगढी उपमहानगरपालिको मुख्य वजार क्षेत्रको नालीमा फोहार भरिएको छ भने चोकचोकमा डंगुर लागेको फोहोर हप्तौंसम्म उपमहानगरपालीकाले उठाउदैन । विगत १५ वर्षसम्म उपमहानगरपालिकाको राजनितिक संयन्त्रमा वसेर हजार गुणासम्म कर बढाएको, खोलानाला अतिक्रमण रोक्न सहयोग नगरेको भन्दै आलोचना खेप्दै आएका नृपबहादुर ओडले आफुले जानी जानी त्यसो नगरेको बताउनुभएको छ । प्रचार प्रसारमा धनगढी बाहिर थिए तर कार्यकर्ताले त्यस्तो गरेछन, अब हुदैन उहाँले भन्नुभयो । धनगढी उपमहानरपालिकाका कार्यकारी अधिकृत पुरुषोत्तम शर्माले गल्ती भएको स्वीकार गर्नु भएको छ । नगरपालिकका कर्मचारीबाट गल्ती भएको पाए । यस बारेमा मुख्य निर्वाचत अधिकृतको कार्यालयले पनि चासो राखेको थियो । अव उप्रान्त यसरी कुनै विवादास्पद कार्यमा नगरपालिकाको स्रोत,साधन प्रयोग नगर्न निर्देशन दिइसकेको छु शर्माले भन्नुभयो । एलएनचोकको जग्गा सम्याउनका लागि उमपहानगरपालिकाको अरु साधन प्रयोग गर्ने र टेन्ट कुर्सी बोक्नका लागि पनि उमहानगरपालिकाकै ट्याक्टर प्रयोग गर्ने काम भने रोकिएको छ । मुख्य निर्वाचन अधिकृतको कार्यालयले पनि त्यसबारेमा बुझ्न अधिकृत पठाएको छ । हामीलाई फोन आएपछि त्यसबारेमा बुझ्न एकजना अधिकृत पठाएक छौं, उहाँको रिपोर्ट आई पुगेको छैन, त्यसो गरिएको हो भने त्यो सरासर आचार संहीताको उलंघन हो कैलालीका मुख्य निर्वाचन अधिकृत धनसिह महरले भन्नुभयो ।"
चुनावमा युथ फोर्सको तागत देखाउनुहोस् : प्रधानमन्त्री देउवा,"काठमाडौं : प्रधानमन्त्री शेरबहादुर देउवाले असार १४ गते हुने दोस्रो चरणको स्थानीय चुनाव सफल पार्न युवा जोश देखाएर सहभागी हुन कार्यकर्तालाइ निर्देशन दिनुभएको छ। बिहीबार पार्टी कार्यालय सानेपामा भातृ संगठन नेपाल विद्यार्थी संघले गरेको स्थानीय निर्वाचन परिचालन अभिमुखीकरण कार्यक्रममा बोल्दै देउवाले यस्तो निर्देशन दिनु भएको हो। चुनावलाई सफल बनाउन तपाईंहरुले युथ फोर्सको तागत देखाउनुपर्छ देउवाले भन्नुभयो। माघ महनाभित्रमा अझ दुई वटा निर्वाचन गराउनुपर्ने चुनौतीपूर्ण अवस्था छ। यस्तो चुनौतीलाई सामना गर्न तपाईंहरु प्रतिबद्ध भएर लाग्नुपर्छ, देउवाले भन्नुभयो, यो कांग्रेसका लागि चुनौती हो। कार्यक्रममा पार्टीका वरिष्ठ नेता रामचन्द्र पौडेलले अबको चुनावमा उम्मेदवार छनोटको क्रममा नेतृत्व तहबाट मनोमानिल्य हुन सक्ने भएकाले त्यसतर्फ सजग रहन कार्यकर्तालाई निर्देशन दिनुभयो। एउटा पदका लागि धेरै आकांक्षीहरु हुनाले उम्मेदवारमा छनोट नहुनेहरुअसन्तुष्ट हुनु स्वभाविक भएको बताउँदै अहिले नपाए पनि भोलिको लागि योग्य छु भन्ने भावनाका साथ अघि बढ्न उहाँले कार्यकर्तार्ला अनुरोध गर्नुभयो। तपाँइहरु भोलिको नेता हो। आज राम्रो काम गर्नुहोस् भोलि निश्चित छ, पौडेलले भन्नुभयो।"
चिनियाँ कम्पनीलाई बुढीगण्डकी आयोजना दिँदा भ्रष्टाचार भयो : बाबुराम (विज्ञप्ति),"काठमाडौं : नयाँ शक्ति नेपालका संयोजक एवम् पूर्वप्रधानमन्त्री बाबुराम भट्टराईले बुढीगण्डकी जलविद्युत आयोजना चिनियाँ कम्पनीलाई दिँदा भ्रष्टाचार भएको आरोप लगाउनु भएको छ । बिहीबार पत्रकार सम्मेलन गरेर पूर्वअर्थमन्त्री समेत रहनु भएका भट्टराईले बिना प्रतिस्पर्धा चीनको गेजुवा ग्रुप अफ कम्पनीलाई दिँदा भ्रष्टाचार र कमसिनको खेल भएको आरोप लगाउनु भएको हो । भट्टराईले बुढीगण्डकी आयोजना चिनियाँ निजी कम्पनीलाई जिम्मा लगाउदा सरकारी अधिकारीले ठूलो रकम कमिशनका रुपमा लिएको समेत आरोप लगाएका छन्। उक्त समझदारीले राष्ट्रिय भावनामा ठेस पुगेको ठहर बाबुरामले गर्नु भएको छ । यसअलाई अहिले जसरी इपीसिएफ मोडलमा निर्माण गर्ने गरी कुनै एक कम्पनी र त्यसमाथि पनि विदेशी कम्पनीलाई ब्लाङ्क चेक दिए जसरी दिनु राष्ट्रिय गौरवको आयोजनाको मर्म र भावना विपरीत छ, बाबुरामले विज्ञप्तिमा भन्नु भएको छ, यसले फेरि एकपटक नेपाली आफैंले ठूला विकासका आयोजनाहरु आफैं विकास गर्न सक्छौं भन्ने भावनामा तुषारापात भएको छ । विज्ञप्तिको पूर्णपाठ बुढीगण्डकी परियोजना १ विद्युतीय लोडसेन्टरहरु (काठमाडौं, पोखरा, चितवनजस्ता विजुली प्रशस्त खपत हुने स्थानहरु) बाट नजिक, पहुँचमार्ग पुगेको र प्रशारण लाईन छोटो र सहजताका साथ निर्माण हुने स्थानमा रहेको, प्रशस्त जलभण्डार हुन सक्ने र वार्षिक रुपमा राम्रो उर्जा उत्पादन गर्न सक्ने जस्ता विशेषताहरु भएकाले नेपाल सरकारले बुढीगण्डकी नदीमा जलाशययुक्त जलविद्युत आयोजना विकास गर्ने निर्णय गरेको हो । यसले मुलुकको उर्जा क्षेत्रमा विशिष्ट योगदान पुर्या्उने मात्र नभएर अन्य क्षेत्रको विकासलाई समेत गतिशीलता प्रदान गर्न सक्ने भएकाले नेपाल सरकारले यस आयोजनालाई बिशेष महत्व दिई राष्ट्रिय गौरवको आयोजनाको रुपमा विकास गर्ने लक्ष्य लिएको हो । २ जलाशययुक्त आयोजनाहरू गैरजलाशययुक्त आयोजनाहरु भन्दा वित्तीयरुपमा केही बढी बोझिला मात्र नभएर यसका सामाजिक तथा वातावरणीय पक्षहरु पनि चुनौतिपूर्ण हुने हुनाले हालको सन्दर्भमा यस्ता आयोजनाहरुको निर्माणमा राज्य स्वयं सक्रिय हुनुपर्ने आवश्यकता देखिन्छ । भर्खरै औद्योगीकरणको युगमा प्रवेश गरेका देशहरुमा शुरुको चरणमा आधारभूत ठूला पूर्वाधारहरुको निर्माणमा राज्यक्षेत्रले नै पहल गर्नुपर्ने ऐतिहासिक र अन्तर्राष्ट्रिय अनुभव समेत रहेका छन् । यसै भएर जलविद्युतको विकास र विस्तार गरी विद्युत सेवालाई सर्वसुलभ तथा भरपर्दो बनाउन बुढीगण्डकी जलाशययुक्त जलविद्युत आयोजना निर्माण गर्ने प्रयोजनका लागि डा बाबुराम भट्टराई नेतृत्वको तत्कालीन नेपाल सरकारले बुढीगण्डकी जलविद्युत आयोजना विकास समिति गठन गरेको हो । ३ हिउँदमा मिलेसम्म धेरै उर्जा उत्पादन गर्ने, मिलेसम्म धेरै वार्षिक उर्जा उत्पादन गर्ने, दिनको कम्तीमा पनि ६७ घण्टा उच्चतम क्षमता ( ) मा विजुली निकाल्न सक्ने, पानी खेर जान सकेसम्म नदिने, सञ्चालनमा लचकता अपनाउन सकिने तथा कम लागतमा निर्माण गर्ने आधारहरुमा रहेर रिजर्भायर सिमुलेशन ( ) गर्दा  रूपमा अयोजनाको जडित क्षमता १२०० मेगावाट हुने पाइएको छ । साथै यो आयोजनाबाट वार्षिक ४२५० गिगावाट आवर अर्थात ४२५ करोड यूनिट बिजुली उत्पादन गर्न सकिने कुरा विकास समिति मार्फत गरिएको अध्ययनले देखाएको छ । यस आयोजनालाई सम्पन्न गर्न २ खर्ब ६० अर्ब नेपाली रुपयाँ लाग्ने अनुमान गरिएको छ । ४ आयोजना क्षेत्रमा पोखराको फेवाताल भन्दा १५ गुणा ठूलो जलाशय बन्न जाने भएकोले यो ठाउँलाई एउटा पर्यटकीय गन्तव्यको रुपमा विकास गर्न सकिने सम्भावनालाई पनि बढाएको छ । साथै नेपालको २४ जिल्ला भएर जाने पुष्पलाल मध्यपहाडी लोकमार्गले पूर्वदेखि पश्चिमसम्म तथा उत्तरदक्षिण कोरिडोरले उत्तरमा चीन र दक्षिणमा भारतसँग यो क्षेत्रलाई जोड्ने भएकाले बुढीगण्डकी कोरिडोरलाई मुलुकको एक गतिशील आर्थिक केन्द्रका रुपमा विकास गर्न सकिने प्रवल वस्तुगत सम्भावना रहेको छ । समझदारीका सम्बन्धमा ५ राष्ट्रिय भावनामा ठेस: कुनै पनि आयोजना त्यसबेला मात्र नेपालीका लागि राष्ट्रिय गौरवको आयोजना हुनसक्छ जब त्यस आयोजनामा नेपाल सरकार र नेपाली जनताको पुँजी, सीप र क्षमताको भरपूर योगदान गर्ने अवसर मिल्छ, आयोजनाप्रति अपनत्वको महशुश हुन्छ । यसर्थ यो बुढीगण्डकी जलविद्युत आयोजनाको विकास नेपाल सरकारको मातहतको समिति मार्फत नेपाल र नेपालीहरुको लगानीबाट निर्माण गर्ने उद्देश्यकासाथ सुरु गरिएको थियो । यसलाई अहिले जुन प्रकारले  (, ,   ) मोडलमा निर्माण गर्ने गरी कुनै एक कम्पनी र त्यसमाथि पनि विदेशी कम्पनीलाई ब्लाङ्क चेक दिए जसरी दिनु राष्ट्रिय गौरवको आयोजनाको मर्म र भावना विपरीत छ । यसले फेरि एकपटक नेपाली आफैंले ठूला विकासका आयोजनाहरु आफैं विकास गर्न सक्छौं भन्ने भावनामा तुषारापात भएको छ । उदाहरणको लागि २२ मेवाको चिलिमे जलविद्युत आयोजना विकासको अनुभवले ४५६ मेवाको माथिल्लो तामाकोशी हामी आफैंले बनाउने हिम्मत गर्न सक्यौं । यो १२०० मेवाको आयोजनाले हामी नेपालीमा आगामी दिनमा १२ हजार मेवाका आयोजनाहरू निर्माण गर्ने राष्ट्रिय विश्वास जागृत गर्ने थियो । बुढीगण्डकी आयोजना पनि तामाकोशी जस्तै राष्ट्रिय स्रोत र व्यवस्थापनमा निर्माण गर्ने भनेर नेपाल सरकारले पेट्रोलियम पदार्थमा विशेष कर लगाएको छ, जसबाट यस वर्षसम्म रु दश अर्ब जति उठ्ने अनुमान गरिएको छ । यो आयोजना नेपालका ठूला पुँजी भएका कर्मचारी सञ्चय कोष, नागरिक लगानी कोष, नेपाली सेनाको कल्याणकारी कोष र सर्वसाधारणसँग शेयर संकलन गरेर र विभिन्न देशका एक्जिम बैंकहरुसँग न्यून ब्याजदरमा पाउने ऋण समेत संकलन गरेर निर्माण गर्न सकिन्छ । तामाकोशी निर्माणले खारिएको व्यवस्थापकीय क्षमता पनि देशभित्रै उपलब्ध छ । यस्तोमा प्रतिस्पर्धा नगराई सिधै कुनै विदेशी कम्पनीलाई जिम्मा लगाउनु कदापी उचित मान्न सकिन्न । एकातिर राष्ट्रिय गौरवको आयोजना भन्ने र अर्कोतिर विदेशी कम्पनीलाई सुम्पने प्रवृत्तिले कसरी राष्ट्रिय स्वाभिमानको रक्षा हुनसक्छ ? यसमा हाम्रो मूल आपत्ति हो । सरकारको यो निर्णयले नेपालीहरुको गर्व गर्न पाउने भावनामा ठेस पुगेको ठहर हाम्रो पार्टीको रहेको छ । ६ गलत प्रक्रिया तथा गलत नजीर: यो समझदारी निम्न कारणहरूले गलत छ र यसले दूरगामी प्रकृतिको गलत नजीर बसाल्नेछः क) पहिलो, यति ठूलो लागतको आयोजना विना प्रतिष्पर्धा दिनु गलत प्रक्रिया हो । यसले आर्थिक ऐन छलेको छ, सुशासन ऐन, सार्वजनिक खरीद ऐनको धज्जि उडाएको छ । साथै विद्युत ऐन २०४९ को दफा ३५ मा यदि विना प्रतिष्पर्धा कुनै जलविद्युत आयोजना कुनै व्यक्ति वा कम्पनीलाई दिनु परेमा कारणसहित मन्त्रिपरिषदबाट निर्णय गराउनु पर्नेछ भन्ने उल्लेख छ । यो आयोजनाको सम्बन्धमा यस्तो प्रकारको ठोस निर्णय भएको छैन । कानून तथा अर्थ मन्त्रालयको सहमति विना यो निर्णय गरिएको छ । सार्वजनिक खरीद अनुगमन कार्यालयले समेत इपीसीएफ मोडेलमा विना प्रतिस्पर्धा कुनै अमुक कम्पनीलाई दिनुलाई गैरकानुनी भन्दै आफ्नो राय दिएको छ । यसर्थ यावत यी कारणले यो समझदारी गैरकानूनी छ । ख) मिति २०७३।०२।१० मा मन्त्रीपरिषदबाट राजीनामा दिने दिनको ठीक अघिल्लो दिन हतारमा गैरकानूनी प्रक्रियाबाट गेजुवालाई आयोजना दिने निर्णय गर्नु, इपीसीएफ मोडेलमा यस आयोजनालाई दिन हुने वा नहुने भन्ने बारेमा उर्जा मन्त्रालयले नै गठन गरेको समिति कुनै निर्णयमा नपुग्दै, सरोकारवाला कसैसँग छलफल नगरी उर्जा मन्त्रालयबाट विदाबारी भइसकेपछि एकाएक प्रधानमन्त्री निवासमा उर्जामन्त्री आफैंले समझदारी पत्रमा हस्ताक्षर गर्नुले दालमा केही कालो छ भन्ने प्रष्ट देखाउँदछ । पारदर्शिताको हिसाबले पनि यो समझदारी बेठीक भएको पुष्टी हुन्छ । ग) सरकार छोड्ने निर्णय गरिसकेपछि यसरी ठूलाठूला र दूरगामी महत्वका आयोजनाहरु जनताको जानकारी बेगर कुनै अमुक कम्पनीलाई दिनुले गलत नजीर स्थापित हुन पुग्नेछ । 'बुढी मरी भन्दा पनि काल पस्यो' भन्ने चिन्ता हो । नौ नौ महिनामा परिवर्तन हुने सरकारले यसरी नै निर्णय गर्दै जाने हो भने देश कहाँ पुग्छ ? सुशासन कसरी कायम हुन्छ ? मूख्य प्रश्न यहाँ हो । ७ गेजुवाको कार्य क्षमता र विश्वासनियतामा प्रश्नः कुनै पनि कम्पनीको कार्यक्षमता तथा उसमाथि गरिने विश्वास उसले विगतमा गरेका कामहरूबाट हुने हो । यसले विगतमा नेपालमा गरेका जलविद्युत विकाससँग सम्बन्धित तलका केही कार्यहरूलाई हेर्दा यो कम्पनीलाई विश्वास गर्न सकिने आधार देखिँदैनः क) ६० मेवा को त्रिशुली ३ को कार्य समयमा गर्न नसकेको । ख) चिलिमे जलविद्युत आयोजनाको निर्माण कार्य गर्न नसकेर ठेक्का तोडी, धरौटी रकम जफत गर्नुपरेको । ग) माथिल्लो साञ्जेन जलविद्युत आयोजनामा कालोसूचीमा परेको । घ) ३० मेवाको चमेलिया जलविद्युत आयोजना निर्माण गर्न १० वर्ष भन्दा बढी लगाएको । साथै यसमा एक अर्ब १६ करोड कर छली गरेको । यसरी ३० मेवाको चमेलिया जस्तो सानो आयोजना समयमा निर्माण गर्न नसक्ने कम्पनीले १२०० मेवाको आयोजना बनाउनेछ भनेर विश्वास कसरी गर्ने ? यसर्थ यदि यो आयोजना गेजुवालाई दिइएमा लामो समय होल्ड हुने खतरा छर्लङ्ग देखिन्छ । ८ गलत नीति र कुनियत: इपीसीएफ मोडेल भनेको फेरि ईन्जिनियरिङ्ग पनि गर्ने भन्ने हो । यस सम्बन्धी निम्न कुराहरु नीतिगत रुपमा गलत छनः क) इपीसीएफ मोडेल सम्बन्धी सरकारसँग न त नीति नै बनेको छ, न त कार्यविधि । विना नीति यो मोडेलले कसरी काम गर्छ ? ख) बुढीगण्डकी जलविद्युत आयोजनाको विस्तृत अध्ययन तथा डिटेल डिजाइन, नेपाल सरकारले अन्तर्राष्ट्रिय प्रतिष्पर्धाबाट विधि तथा प्रक्रिया पुर्या एर छानेको कम्पनी फ्रान्सको ट्रयाक्टवेल ईन्जिनियरिङबाट गराइसकेको छ । टेन्डर डकुमेण्ट पनि तयार छ । यस्तो अवस्थामा रहेको नेपालको एक मात्र आयोजनालाई यथाशीघ्र अन्तर्राष्ट्रिय प्रतिष्पर्धा गराएर निर्माणमा एकाध वर्ष पहिले नै जानु पर्नेमा सो नगरी इपीसीएफमा जानु भनेको समय र पैसाको नास गर्नु बाहेक केही होइन । बरु अब यो आयोजनाको लागत अरु बढाउने प्रपञ्च हुनसक्छ । यसप्रति हाम्रो गम्भीर विमति छ । ग) जलविद्युत आयोजना विकासका विभिन्न मोडेलहरू छन् । प्राईभेट कम्पनी, सार्वजनिक कम्पनी, पीपीपी (सार्वजनिकनिजी साझेदारी), इपीसी, इपीसीएफ आदि । साथै नेपालमा विकास गर्नुपर्ने थुप्रै अन्य जलविद्युत आयोजनाहरु पनि छन् । विभिन्न आयोजनाहरू फरक फरक मोडेलबाट विकास गर्दा ती मोडेलहरूको सवल र दुर्वल पक्षहरू पनि जानकारी हुन जान्थ्यो । यसरी नेपाली परिप्रेक्षमा कुन प्रकारको आयोजना कसरी विकास गर्ने भन्ने अनुभव पनि हुन्थ्यो । यो आयोजना विशिष्ट आयोजना भएकाले यसलाई समिति मार्फत अगाडि बढाउन उचित हुने देखिएकोले तत्कालीन सरकारले उक्त निर्णय लिएको हो । परन्तु त्यसपछि सरकार फेरिएपिच्छे समितिलाई काम गर्न सहज वातावरण बनाइदिनुको सट्टा कहिले आन्तरिक हेरफेर गर्ने, समिति खारेज गरी कम्पनी बनाउन लाग्ने र हुँदाहुँदै सबै जिम्मा विदेशी कम्पनीलाई यही आयोजना नै दिने गरी गरिएको निर्णयबाट सम्बन्धित पार्टीका व्यक्तिहरू यो आयोजनाप्रति वफादार देखिएको पाइँदैन । पर्यटन विकास, आर्थिक विकासको केन्द्र बनाउन सकिने आयोजनालाई कम्पनी बनाएर यसको बहुउपयोगमा नगई, केवल विद्युत उत्पादनमा मात्र सीमित गर्न खोजिएबाट पनि सम्बन्धित व्यक्तिहरुमा दूरदृष्टिको सख्त अभाव देखिन्छ । घ) गेजुवासँग गरिएको यो समझदारीले 'नेपालको पानी जनताको लगानी' भन्ने नारा बुढीगण्डकी आयोजनाको सन्दर्भमा ठीक विपरित हुने देखियो । यसबाट विशेष गरी गोरखा र धादिङका जनताहरू सेयर राख्न पाउने अधिकारबाट बञ्चित हुनुपर्ने आशङ्का पनि उब्जाएको छ । भन्ने एकथरि गर्ने अर्कोथरि देखिएबाट यो समझदारी असल नियतले गरिएको देखिँदैन । विकासको मार्गचित्रः ९ गेजुवासँग गरिएको समझदारी राष्ट्र हित विपरित भएकाले उक्त समझदारी तत्काल खारेज गरी, नेपाली पुँजी, श्रम र सीपमा यसको निर्माण र पुनर्वास तथा पुन:स्थापनाका कार्यहरुलाई तदारुकताका साथ समानान्तर रुपमा अगाडि बढाउने विधि नै यो आयोजना विकासको आगामी मार्गचित्र हुनुपर्दछ । १० निर्माणका सम्बन्धमा: अन्तर्राष्ट्रिय प्रतिष्पर्धा गराएर यथाशीघ्र सुपरविजन कन्सल्ट्यान्ट र आयोजना निर्माण कन्ट्रयाक्टर छनौट गरी निर्माण कार्य तुरुन्त शुरु गर्नुपर्दछ । ११ पुनर्वास र पुनःस्थापनाका सम्बन्धमा: क) आवश्यक कर्मचारी र रकमको विशेष व्यवस्था गरी पुनर्वास र पुनःस्थापनाको कार्यलाई प्राथमिकताका साथ अघि बढाउनुपर्दछ । ख) आयोजनाका लागि अधिग्रहण गर्नुपर्ने जग्गाहरू (खहरे, आरूघाट र आर्खेत क्षेत्रका डुवानमा पर्ने जग्गाहरू; पुनर्वास गराइने जग्गा र रिङ्गरोडको लागि चाहिने जग्गा) शीघ्र अधिग्रहण गर्नुपर्दछ । ग) मुआब्जा समितिबाट गरिएको मुआब्जामा पुनरावलोकन गरी, मुआब्जा न्यायोचित नभएका ठाउँहरुका जनतालाई उचित मुआब्जा दिने ब्यवस्था मिलाउनुपर्दछ । घ) गोरखा र धादिङका मुआब्जा समितिले मुआब्जा तथा पुनर्वासपुनःस्थापना सम्बन्धी सिफारिस गरेका विषयहरुको यथाशीघ्र सम्बोधन गर्नुपर्दछ । १२ संस्थागत संरचना र समग्र विकास बुढीगण्डकी कोरिडोरलाई आर्थिक केन्द्रका रुपमा विकास गर्न प्रथम चरणमा बुढीगण्डकी जलविद्युत आयोजना विकास समितिलाई निरन्तरता दिनुपर्दछ र दोस्रो चरणमा यसलाई स्तरोन्नति गरी बुढीगण्डकी कोरिडोर विकास प्राधिकरण बनाउनुपर्दछ । बुढीगण्डकी कोरिडोर विकास प्राधिकरण अन्तर्गत रहने गरी एउटा कम्पनी र ४ वटा निर्देशनालयहरु बनाएर निम्नानुसारका कार्यहरु गर्नुपर्दछः (क) बुढीगण्डकी जलविद्युत आयोजना विकास कम्पनी बुढीगण्डकी नदीमा १२०० मेवाको जलाशययुक्त जलविद्युत आयोजना निर्माण एवं सञ्चालन गर्ने । त्रिशुली र बुढीगण्डकी नदीमा निर्माण गर्न सकिने जलविद्युत आयोजनाहरुको पहिचान, विकास र व्यवस्थापनको काम गर्ने । (ख) बुढीगण्डकी कोरिडोर पर्यटन विकास निर्देशनालय उत्तरदक्षिण एवं मध्य पहाडी लोकमार्गहरुका कारणले पोखरा, चितवन, काठमाडौं, मनाङ्ग, मुस्ताङ्ग, मुक्तिनाथ, डोल्पा, जुम्ला, खप्तड जस्ता मुलुकका अन्य पर्यटकीय क्षेत्रहरुसँग यो कोरिडोर जोडिने भएकाले यो क्षेत्रमा पर्यटन विकासको सम्भावना प्रचुर देखिन्छ । यस निर्देशनालय मार्फत बुढीगण्डकी कोरिडोरलाई पर्यटकीय केन्द्रको रुपमा विकास गर्ने । (ग) बुढीगण्डकी कोरिडोर बस्ती एवं पूर्वाधार विकास निर्देशनालय जलाशयको वरिपरि आधुनिक वस्ती विकास गर्ने । बुढीगण्डकी जलाशय र यसको वरिपरि आवश्यक यातायात सञ्जाल बनाउने । बुढीगण्डकी कोरिडोरमा बसोवास गर्ने नागरिकहरुका लागि चाहिने भौतिक तथा सामाजिक पूर्वाधारहरुको विकास गर्ने । (घ) बुढीगण्डकी कोरिडोर आर्थिक विकास निर्देशनालय यसले बुढीगण्डकी कोरिडोरमा हुन सक्ने र गर्न सकिने आर्थिक विकासका कार्यहरु गर्ने । (ङ) जलस्रोत एवं जलाधार विकास निर्देशनालय यस अन्तर्गत सिँचाइ, माछापालन, एकीकृत जलाधार क्षेत्र विकासका कामहरु गर्ने । १३ देशमा केही समय यता संसदमा रहेका केही प्रमुख दल र नेताहरुको मिलेमतोमा गम्भीर प्रकृतिका अनियमितता, भ्रष्टाचार, विधिको शासनको उल्लंघन, राष्ट्रहित विपरीतका गतिविधिहरु भइरहेको सन्दर्भमा नयाँ शक्ति पार्टी, नेपाल सबै सरोकारवाला पक्षहरु र नागरिकहरुसँग यो बुढीगण्डकी परियोजना प्रकरणलाई गम्भीर ढंगले ग्रहण गर्न र यसका त्रुटीहरुलाई सच्याएर नेपालीहरुकै वलबुतामा यथाशीघ्र निर्माण गर्ने परिस्थिति सिर्जना गर्न हार्दिक आग्रह गर्दछ । २०७४ जेठ २५  (डा बाबुराम भट्टराई) संयोजक नयाँ शक्ति पार्टी, नेपाल"
निकास देऊ : राजपा,"काठमाडौं : राष्ट्रिय जनता पार्टीले स्थानीय तहको दोस्रो निर्वाचन निकट रहेको भन्दै शेरबहादुर देउवा नेतृत्वको सरकारसँग चुनावमा सहभागी हुने वातावरण' बनाउन माग गरेको छ । संविधान संशोधनविना चुनावमा जान नसक्ने अडानमा रहेको राजपाले अध्यक्षमण्डलको अनौपचारिक बैठक र सरकारसँगको सम्पर्कमा असार १४ गते हुने चुनावमा सहभागिताका लागि निकास दिनुपर्ने' धारणा व्यक्त गरेको हो । तराईका जिल्लामा सक्रिय रहनुभएका राजपाका शीर्ष नेता महन्थ ठाकुर, राजेन्द्र महतो र शरत्सिंह भण्डारीले संविधान संशोधन नै आगामी निर्वाचनको निकास रहने दोहोर्याउनुभएको छ । राजाप नेता वृषेशचन्द्र लालले अन्नपूर्णसँगको कुराकानीमा आगामी चुनावमा सहभागी हुन संशोधनको विकल्प नरहेको बताउनुभयो । उहाँले मधेसका शीर्ष नेतात्रयसहित आफूहरू संविधान संशोधनविना चुनाव भए आन्दोलनमा जाने निक्र्योलसहित मधेसी जनतालाई एकीकृत गर्न लागिपरेको बताउनुभयो । अन्नपूर्णको एक प्रश्नको उत्तरमा उहाँले भन्नुभयो, मधेसका सशस्त्र समूह र आफूहरूबीच एजेन्डा नै फरक भएकाले खासै सम्पर्कमा रहनु जरुरी छैन । यद्यपि, सशस्त्रलगायत अन्य राजनीतिक दल र समूहले संविधान संशोधनविना चुनाव भए हाम्रा विरोध कार्यक्रमलाई सघाउन सक्छन् ।' राजपाले सरकारलाई दिएको समर्थन कार्यान्वयनका लागि तत्काल वार्ता गर्दै एउटा ठोस निर्णयमा पुग्नु अपरिहार्य रहेको उहाँले बताउनुभयो । राजपाकै अर्का नेता केशव झाले स्थानीय तह पुनःसंरचना आयोग (बालानन्द पौडेल) को प्रतिवेदनअनुसार ११ जिल्लामा अझै पनि ११ वटा स्थानीय तह थप गर्नसक्ने प्रावधानको कार्यान्वयन गर्दै आन्दोलन क्रममा पक्राउ परेकालाई रिहा गरे चुनावमा सहभागी हुन सक्ने धारणा राजपाले बनाएको जानकारी दिनुभयो । उहाँले भन्नुभयो, चुनावलगत्तै संविधान संशोधन गर्ने प्रतिबद्धतासहितको पत्र पनि तत्काल आउनुपर्छ ।' आफूहरूले एकदुई दिनभित्रै निर्णायक वार्ता चाहेको जानकारी उहाँले दिनुभयो । सरकारले चौथोपटक मिति सारेर असार १४ गते दोस्रो चरण निर्वाचन गर्ने निर्णय गरेपछि निर्वाचन आयोगले प्रदेश नम्बर १, २, ५ र ७ का ४३ जिल्ला (रुकुम र नवलपरासीसमेत) गरी ४ सय ६१ स्थानीय तहमा निर्वाचनको कार्यतालिका सार्वजनिक गरिसकेको छ । कार्यतालिकाअनुसार असार २ गते उम्मेदवारको मनोनयन दर्ता, असार ५ गते निर्वाचन चिह्न प्रदान र असार १४ गते बुधबार बिहान ७ बजेदेखि अपराह्न ५ बजेसम्म मतदान हुनेछ । आयोगले सार्वजनिक गरेको कार्यतालिकाभन्दा केही दिनपहिले नै सरकार र राजपाबीच सहमति हुन नसके आफूहरू चुनाव बहिष्कारमा जानुपर्ने बाध्यता रहेको अध्यक्षमण्डलका एक सदस्यले बताए । उनले भने, दोस्रो चरण निर्वाचबारे पार्टीभित्रै चर्को बहससमेत भइरहेको छ । शीर्ष ६ नेताबीच दोस्रो चरण निर्वाचनमा सहभागी हुने विषयमा गम्भीर मतभेद र अन्योल तीव्र बन्न पुगेको छ । निर्वाचन आयोगमा दल दर्ताका लागि विधान तयार पार्ने क्रममा जुटेको दलभित्र चुनावमा जाने वा आन्दोलन रोज्ने भन्नेबारे विवाद उत्कर्षमा पुगेको हो ।' दोस्रो चरण निर्वाचनलाई लिएर आन्तरिक विवादमा फसेका कारण महन्थ ठाकुर र अनिलकुमार झाले अहिलेसम्म कुनै निर्णय लिन सकिरहनुभएको छैन । उग्रस्वभावका नेताका रूपमा चिनिने राजेन्द्र महतो र राजकिशोर यादव संविधान संशोधन र मधेसमा स्थानीय तहको संख्या नबढाई चुनावमा भाग लिँदा प्रत्युत्पादक हुने अडानमा रहेको दाबी स्रोतले गरेको छ । महेन्द्र राय यादव र शरत्सिंह भण्डारी भने चुनावलाई उपयोग गरेर जानुपर्ने पक्षमा हुनुहुन्छ ।"
चार दिन नेपालभारत सीमा बन्द,"धरानः असार १४ गते हुने दोस्रो चरणको स्थानीय तहको निर्वाचन सफल बनाउनका लागि भारतसंग सीमा जोडिएका पूर्वी नेपालका विभिन्न जिल्लामा चार दिन सीमानाका बन्द गर्ने सहमति भएको छ। निर्वाचन असफल बनाउन विभिन्न अपराधिक समूह सक्रिय रहेको भन्दै नेपालभारत दुबै देशका सुरक्षाअधिकारीको संयुक्त बैठकले असार १२ गते देखि १५ गते विहान ६ बजेसम्म सीमानाका बन्द गरी नेपालभारत आवतजावतमा रोक लगाउने सहमति भएका हो । भारतको विहार राज्य स्थित सुपौल जिल्लामा बुधवार अबेर सम्पन्न नेपाल र भारतका प्रतिनिधिको बैठकले असार १२ देखि १५ गते बिहान ६ बजेसम्म सीमा बन्द गर्ने सहमति गरिएको सुनसरीका प्रमुख जिल्ला अधिकारी गोपाल पराजुलीले बताउनु भयो । नेपाल भारत दुई देशका प्रतिनिधि बीच भएको सहमति अनुसार पूर्वी नेपालका सुनसरी, सप्तरी, सिराहा, मोरङ, झापा, इलामलगायत जिल्लाका सबै सीमा बन्द हुनेछन्।"
एमालेले भन्यो दाहालले गुन बिर्सिए,"काठमाडौं : एमालेले गणतान्त्रिक नेपालको पहिलो प्रधानमन्त्री एमालेको प्रस्तावमा बनेको कुरा स्मरण गर्न माओवादी केन्द्रका अध्यक्ष पुष्पकमल दाहालसँग आग्रह गरेको छ । एमालेका तीन जना नेतालाई आफूले प्रधानमन्त्री बनाएपनि एमालेले कहिल्यै आफूलाई प्रधानमन्त्री नबनाएको भन्दै दाहालले बुधवार संसदमा गुनासो पोखेपछि एमालेले पहिलो संविधानसभा निर्वाचनपछिको पहिलो गणतन्त्रको प्रधानमन्त्री' बन्ने बेलाको घटना स्मरण गर्न दाहाललाई आग्रह गरेको हो । ०६४ चैत २८ गते पहिलो संविधानसभाको निर्वाचन भई माओवादी पहिलो पार्टी बनेपनि तत्कालीन कांग्रेसका नेता गिरिजाप्रसाद कोइरालाले झण्डै पाँच महिनासम्म माओवादीलाई सत्ता हस्तान्तरण गर्न मान्नु भएन,' पुरानो घटना स्मरण गर्दै एमाले नेता अग्नि खरेलले भन्नुभयो, संविधान संशोधन गरेर मात्र कांग्रेसले सत्ता छोड्यो । त्यसपछि एमालेकै प्रस्तावमा दाहाल पहिलो पटक प्रधानमन्त्री बन्नुभएको हो । यस्तो कुरा त ढांटनु भएन नि ।' दाहाललाई प्रधानमन्त्री बनाउन तत्कालीन पार्टीका महासचिव झलनाथ खनाल प्रस्तावक बसेको खरेलले बताउनुभयो । दाहालको प्रस्तावक नै झलनाथ खनाल हुनुहुन्थ्यो भने समर्थकमा फोरमका उपेन्द्र यादव र माओवादीका डाबाबुराम भट्टराई बसेर दाहाललाई गणतान्त्रिक नेपालको पहिलो प्रधानमन्त्री बनाइएको हो,' खरेलले भन्नुभयो ।' प्रधानमन्त्रीको उम्मेदवारको प्रस्ताव आफुले तयार पारेको जानकारी दिदैं खरेलले भन्नुभयो, प्रधानमन्त्रीको उम्मेदवारमा मैले पुष्पकमल दाहाल मात्र लेख्दा उहां (दाहाल)ले प्रचण्ड पनि लेख्न भन्नुभयो । त्यसपछि मैले नागरिकतामा पनि प्रचण्ड लेखिएको छ त भनी सोध्दा उहाँले नागरिकतामा पनि छ भन्नुभयो र प्रचण्ड नाम त्यसरी लेखिएको हो ।' बरु दाहाल विरुद्ध त्यसबेला गिरिजाप्रसाद कोइरालाले कांग्रेस नेता शेरबहादुर देउवालाई उम्मेदवार बनाएको खरेलले जानकारी दिनुभयो । मंगलवार संसदमा भएको प्रधानमन्त्री निर्वाचनमा दाहालले कांग्रेसले गुन लगाएपनि एमालेले कहिल्यै गुन नलगाएको बताएपछि एमाले नेताहरुले पुरानो कुरा कोट्याउनुपर्ने अवस्था आएको बताए ।"
व्यासभूमिमा पूजाअर्चना गर्दै पूर्वयुवराज्ञी हिमानी,"दमौली : पूर्व युवराज्ञी हिमानी शाहले चार वेद महाभारत र अठार पुराणका रचयिता महर्षी वेदव्यासको जन्मथलो दमौलीमा पूजाअर्चना गर्नुभएको छ। दमौलीस्थित व्यासगुफामा पूजाअर्चना गर्न युवराज्ञी आफ्ना छोरा छोरीसहित आउनुभएको थियो। केही दिनयता बिदा मनाउन तनहुँमा रहनु भएकी युवराज्ञी दमौली आइपुग्दा उहाँका समर्थकले स्वागत गरेका थिए। राप्रपा, ठकुरी समाज र वेद अनुयायी प्रतिष्ठानको आयोजनामा फरक फरक स्वागत कार्यक्रममा शुभेच्छुकको फुलमाला लिए पश्चात उहाँ पैदलै हिँडेर व्यासगुफा पुग्नुभएको थियो। व्यासले तपस्या गरेको गुफाबारे उहाँलाई व्यास पराशर अन्न क्षेत्रका पिठाधीश दामोदर बाबाले जानकारी दिनुभएको थियो। यही गुफामा बसेर व्यासले वेद, महाभारत र अठार पुराण रचना गरेको ठानिन्छ। त्यसपछि उहाँ वेद अनुयायी प्रतिष्ठानले आयोजना गरेको १८ महिने अखण्डकीर्तनमा सहभागी बन्नुभएको थियो। सुरुमा खासै इच्छा नदेखाए पनि आयोजकको विशेष आग्रहपछि अखण्डकीर्तनमा उहाँले भजन समेत गाउनुभएको थियो। व्यासको जन्मथलोको प्रचारका लागि भन्दै विगत सात महिनायता गुफामा अखण्डकीर्तन गरिंदै आएको छ।"
स्थानीय चुनावविरुद्ध पूर्वपश्चिम राजमार्ग अवरुद्ध,"राजविराज: राष्ट्रिय जनता पार्टी नेपालले पूर्वपश्चिम राजमार्गस्थित सप्तरीको महुली सडकखण्ड बिहिबार दुई घण्टा अवरुद्ध गरेको छ। संविधान संसोधन लगायतका माग राखी राजपाका कार्यकर्ताले दिउँसो एकदेखि तीन बजेसम्म सडकमा चक्काजाम गर्दै नारावाजी गरेपछि राजमार्ग अवरुद्ध भएको हो। राजपाका केन्द्रिय सदस्य कुमारनाथ मिश्र, जिल्ला उपाध्यक्ष तेजनारायण यादव, चण्डेश्वर यादव र कृष्णराज यादव लगायत स्थानीय नेता कार्यकर्ताको उपस्थितीमा चक्का जाम भएको थियो। संविधान संशोधन विना गर्न लागिएको स्थानिय तहको दोस्रो चरणको निर्वाचन हुन नदिने भन्दै राजपा सप्तरीले चरणबद्ध आन्दोलनका कार्यक्रमको घोषणा गरेको छ।"
मधेसीको अधिकार रक्षा नभए विदेशीसँग सहकार्य गर्छौँ : महन्थ ठाकुर,"जनकपुरधाम : राष्ट्रिय जनता पार्टी (राजपा) का संयोजक महन्थ ठाकुरले संविधान संसोधन लगायतका माग पुरा नभए कुनै पनि कानुन र आदेश नमान्ने चेतावानी दिनु भएको छ। राष्ट्रिय जनता पार्टीले धनुषाको कपटौलमा आयोजना गरेको विरोध सभा तथा पार्टी प्रवेश कार्र्यक्रमलाई सम्बोधन गर्दै संयोजक ठाकुरले यस्तो चेतावनी दिनुभएको हो। आक्रोशित रुपमा प्रस्तुत हुनु भएका नेता ठाकुरले भारततर्फ लक्षित गर्दै मान, सम्मान र अधिकारको रक्षा नभए विदेशीसँग सहकार्य गर्ने चेतावनी समेत दिनु भएको छ। तराई मधेसका जनताको मान, सम्मान र अधिकारको रक्षा नभए विदेशी संग सहकार्य गर्नेछौँ, संयोजक ठाकुरले भन्नुभयो। उहाँले मधेसी, जनजाती र आदिवासी संग हुँदै आएको विभेद अन्त्यका लागि संविधान संसोधन र जनसंख्याको आधारमा इकाई गठन गरेर मात्र निर्वाचन गराउन सरकार संग आग्रह गर्नु भएको छ।"
नयाँ सरकारसँग काम गर्न चाहन्छौं : चीन,"काठमाडौं : उत्तरी छिमेकी चीनले नेपालमा गठित नयाँ सरकारसँग मिलेर काम गर्न चाहेको बताएको छ । चिनियाँ विदेश मन्त्रालय बेइजिङमा आयोजित पत्रकार सम्मेलनमा प्रवक्ता हुआ चुनयिङ्ले भन्नुभयो, चीननेपालबीचको सम्बन्धलाई अझ सुदृढ गर्दै नयाँ सरकारसँग मिलेर काम गर्न चीन इच्छुक छ।' एक असल छिमेकीको नाताले चीनले नेपालमा राष्ट्रिय एकता, सामाजिक स्थिरता र आर्थिक विकासका लागि नयाँ उपलब्धि हासिल हुने आशा राखेको प्रवक्ता चुनयिङले बताउनुभयो । उहाँले नेपालमा बनेको नयाँ सरकारसँग पारस्परिक लाभका आधारमा द्विपक्षीय सम्बन्ध सुदृढ गर्न चीनले चाहेको बताउनुभयो । चिनियाँ प्रधानमन्त्री ली खछ्याङ्ले नवनियुक्त नेपाली समकक्षी शेरबहादुर देउवालाई बधाई सन्देश पठाउँदै शुभकामना दिनुभएको छ । यसअघि चिनियाँ राजदूत यु होङ्ले प्रधानमन्त्री बनेलगत्तै देउवालाई भेटी शुभकामना र बधाई दिनुभएको थियो । पूर्ववर्ती दाहाल नेतृत्वको सरकारले चीनले अघि बढाएको बेल्ट एन्ड रोड अवधारणामा सहभागी हुने निर्णय गरेको थियो । देउवा नेतृत्वको सरकारले बेल्ट एन्ड रोड अवधारणामा नेपालको सक्रिय सहभागिताका लागि भौतिक पूर्वाधार निर्माणका परियोजना अघि बढाउँछ या बढाउँदै भन्ने आशंका चीनमा देखिएको बेइजिङस्थित नेपालीदूतावासका अधिकारी बताउँछन् । चिनियाँ नेतृत्वलाई देउवा नेतृत्वको सरकारले चीनसँगको सम्बन्धलाई प्राथमिकतामा राख्छ कि राख्दैन ? भारत र अमेरिकासँग निकट सम्बन्ध रहेका देउवाले कसरी चीनसँग सम्बन्ध अघि बढाउलान् ? भन्ने चासो व्यापक छ', दूतावासका एक अधिकारीले टेलिफोनमा अन्नपूर्णसँग भने । छिमेकसँग मित्रवत् व्यवहार : परराष्ट्रमन्त्री काठमाडौं : नवनियुक्त उपप्रधानमन्त्री तथा परराष्ट्रमन्त्री कृष्णबहादुर महराले निकट छिमेकीसहित अन्य विदेशी राष्ट्रसँग मित्रवत् व्यवहार गर्ने नीति लिइने बताउनुभएको छ । परराष्ट्र मन्त्रालयमा बुधबार कार्यभार सम्हालेपछि कर्मचारलाई निर्देशन दिँदै मन्त्री महराले भन्नुभयो, राष्ट्रिय स्वाधीनतालाई प्राथमिकता राख्दै छिमेकी र अन्य विदेशी राष्ट्रसँग मित्रवत व्यवहार गर्ने मेरो प्राथमिकता हुनेछ ।' महराले अन्य मन्त्रालयबाट भएका कामले नेपालका राष्ट्रियतामा आँच पुगेको छ कि छैन भनेर पनि चनाखो भएर हेर्न कर्मचारीलाई निर्देशन दिनुभयो । तपाईंहरूले आफूलाई होइन, देशलाई केन्द्रमा राखेर काम गर्नुहोस् । त्यही कामले तपाईंहरूको मूल्यांकन हुनेछ', महराले भन्नुभयो । महराले वैदेशिक रोजगारीमा जाने नेपालीको समस्या समाधानका लागि उच्चस्तरीय कार्यदल गठन गर्ने पहिलो निर्णय गर्नुभएको छ । वैदेशिक रोजगारीका चुनौती र सम्भावना केलाउँदै मन्त्रालयबाट गर्नुपर्ने तत्कालीन, मध्यकालीन र दीर्घकालीन प्राथमिकता निर्धारण गर्न परराष्ट्र मन्त्रालयको संयोजनमा गृह, अर्थ र श्रम तथा रोजगार मन्त्रालयका प्रतिनिधि रहेको कार्यदल गठन गर्नुभएको महराका सञ्चारविज्ञ त्रिभुवन पौडेलले जानकारी दिनुभयो । कार्यदलले वैदेशिक रोजगारीमा गएका नेपालीले तोकिएबमोजिमको रोजगारी र सुविधा नपाउने, अलपत्र पर्ने, कानुनी हैसियत गुमाउने, जेलमा पर्नुपर्ने, निधन हुने तथा उद्धारको प्रतीक्षामा बस्नुपर्नेजस्ता समस्या समाधान गर्नका लागि योजना बनाउनेछ । मन्त्रालयका सचिव शंकरदास बैरागीसहित मन्त्रालयका अधिकारीले उपप्रधानमन्त्री महरालाई मन्त्रालयमा स्वागत गर्नुभएको थियो ।"
गाउँपालिका अध्यक्ष बन्न परराष्ट्रमन्त्रीका साथी गिरीद्वरा माओवादी परित्याग,काठमाडौं : आफ्ना साथी कृष्णबहादुर महरा ६ पटक मन्त्री हुँदा आफूले एकपटक गाउँपालिकाको अध्यक्ष हुन खोज्दा पनि नपाएपछि नेकपा माओवादी केन्द्रका केन्द्रीय सदस्य कुलानन्द गिरीले पार्टी परित्याग गर्नु भएको छ । उहाँले स्वतन्त्र रुपमा रोल्पाको त्रिवेणी गाउँपालिकामा उम्मेदवारी घोषणा गर्न पार्टी परित्याग गरेको बाउनुभयो । सो गाउँपालिका अध्यक्ष पदमा पार्टीका तर्फबाट गंगाराम घर्तीलाई उम्मेदवार बनाउने घोषणा गरेपछि गिरीले पार्टी परित्याग गरी स्वतन्त्र रुपमा उम्मेदवार बन्ने बताउनु भएको हो । गिरीले बिहीबार काठमाडौंमा पत्रकार सम्मेलन गरी माओवादी केन्द्र परित्याग गरेको घोषणा गर्नु भएको हो । राष्ट्रिय वुद्धिजिवी संगठनको केन्द्रीय उपाध्यक्ष समेत रहनु भएका गिरीले आफूलाई पार्टीले अन्याय गरेको बताउँदै आउनु भएको छ । त्रिवेणी गाउँपालिका वडा नं ५ निवासी गिरी जनजागृति उच्च माध्यमिक विद्यालयको प्राचार्य जिम्मेवारीमा रहेकै समयमा माओवादी विद्रोहमा सामेल हुनु भएको थियो । २०६० सालदेखि निरन्तर पार्टीले दिएको जिम्मेवारीमा रहनु भएका गिरी रोल्पामा रहेका माओवादीका सीमित बौद्धिक व्यक्ति मध्येमा पर्नु हुन्छ । महरा र गिरी रोल्पामा शिक्षक हुनुहुन्थ्यो ।
निर्वाचन ऐन संशोधन प्रस्ताव पारित: राजपा निर्वाचनमा सहभागी हुने गृहमन्त्रीको विश्वास,काठमाडौं : बिहीबारको व्यवस्थापिका संसद् बैठकबाट स्थानीय तह निर्वाचन ऐन २०७३ संशोधन प्रस्ताव पारित भएको छ। निर्वाचन आयोगले दिएको अन्तिम दिनभन्दा १५ दिन अगावै पार्टीको टिकट लिने उम्मेदवारको हस्ताक्षर आयोगलाई बुझाउनुपर्ने प्रावधानलाई हटाएर आयोगले तोकेको समयभित्र बुझाउनुपर्ने व्यवस्था गर्दै स्थानीय तह निर्वाचन ऐन संशोधन भएको हो। यो संशोधन प्रस्ताव संसदबाट पारित भएसँगै राष्ट्रिय जनता पार्टी (राजापा) स्थानीय तहको दोस्रो चरणको निर्वाचनमा सहभागी हुने विश्वास सरकारले लिएको छ। संसदमा बोल्दै गृहमन्त्री जनार्दन शर्माले राजपासमेत दोस्रो चरणको स्थानीय तहको चुनावमा सहभागी हुने विश्वास व्यक्त गर्नुभयो। व्यवस्थापिका संसदमा संशोधन प्रस्ताव पारित हुँदै गर्दा प्रमुख प्रतिपक्षी दल एमाले मौन बसेको थियो भने नेपाल मजदुर किसान पार्टी र राष्ट्रिय जनमोर्चाले विरोध जनाएका थिए। जनमोर्चा र नेमकिपाले जति संशोधन गरे पनि मधेसवादी दल निर्वाचनमा सहभागी नहुने भन्दै संशोधनको औचित्य नरहेको दाबी गरेका छन्। संशोधन प्रस्ताव पारित भएसँगै व्यवस्थापिका संसद बैठक शुक्रबार बिहान ११ बजेसम्मका लागि स्थगित भएको छ ।
माओवादीमा भागवण्डा : महरालाई सत्ता वर्षमानलाई टिकट,"काठमाडौ : माओवादी आन्दोलन भित्रका सबै भन्दा भाग्यमानी नेता कोही छ भने कृष्णबहादुर महरा नै हुन, माओवादी केन्द्रका एक नेताले अन्नपूर्णसँग भने, न महरामा नविन सोच छ, न नयाँ योजना, न त कुनै चमत्कारिक क्षमता नै छ तर दोहोरो चरित्र प्रदर्शन गर्ने खुबी छ । त्यही खुवी नै महराका लागि सत्ताभोग गर्ने हतियार बनिरहेको छ । केन्द्रीय कार्यालयको बुधबारको बैठकमा सरकारमा सहभागी भएका नेताहरुले सांकेतिक रुपमा महराको विरोध गरेपनि प्रत्यक्ष रुपमा कोही पनि उहाँको विपक्षमा बोल्नु भएन । फोन नउठाएको अवस्थामा नेताहरुले सार्वजनिक रुपमा आलोचना गर्ने घोषणा गर्नु भएको छ । नविन सोच र योजना केही नहुने तर पटक पटक सरकारमा सहभागी हुन महरालाई कुन रसायनले काम गरेको छ भन्ने जिज्ञासा नेता तथा कार्यकर्ताहरुले व्यक्त गर्न थालेका छन् । अब हामी जे गरेपनि टुलुटुलु हेरेर बस्दैनौ, खुलेआम आलोचना गर्छौ माओवादीका अर्का एक नेताले भने, आफ्नो जिल्ला, निर्वाचन क्षेत्र, जाति र भाषालाई केन्द्रित गर्ने समग्र राष्ट्रको वेवास्ता गर्ने मन्त्रीहरुलाई अब सार्वजनिक रुपमा भण्डाफोर गर्छौ । शेरबहादुर देउवा नेतृत्वको सरकारमा सहभागी हुने मन्त्री छान्ने जिम्मा दुई जना रोल्पाली नेता महरा र बर्षमान पुनले लिनु भएको थियो । २०७० मा भएको संविधानसभा निर्वाचनमा मोरङबाट उम्मेदवारी दिनु भएका पुन पराजित हुनु भयो । निर्वाचनमा पराजय भोगेपछि घाइते बाघ झै हुनु भएका पुन आगामी प्रतिनिधिसभा निर्वाचनमा जसरी पनि चुनाव जित्ने रणनीतिमा हुनुहुन्छ । त्यसका लागि आफूलाई सुरक्षित र सहज रुपमा चुनाव जित्ने स्थान रोल्पा नै भएको ठान्नुभयो । रोल्पाबाट प्रतिनिधिसभा निर्वाचनमा उम्मेदवारी सुरक्षित गर्न कृष्णबहादुर महरालाई कुनै न कुनै रुपमा आफ्नो हातमा लिनु पर्ने बाध्यता पुनका लागि थियो । अध्यक्ष पुष्पकमल दाहाल नेतृत्वको सरकारमा उपप्रधान तथा अर्थमन्त्री रहनु भएका महराले दाङलाई आफ्नो सुरक्षित निर्वाचन क्षेत्र बनाउन बजेट विनियोजन गर्नु भएको छ । रामबहादुर थापा बादल निकट एक नेताका अनुसार पुनलाई रोल्पा छोडन तयार भएबापत महराले देउवा नेतृत्वको सरकारमा उपप्रधान तथा परराष्ट्रमन्त्री पाउन सफल हुनु भयो । महराको नेतृत्वमा सरकारमा पठाउने पार्टीको निर्णय प्रति नेता नारायणकाजी श्रेष्ठले चित्त बुझाउनु भएको छैन, उहाँले सामाजिक सञ्जालमा आफ्नो असन्तुष्टी व्यक्त गर्नु भएको छ । राजनीतिलाई सत्ताको फोहोरी खेल नै बनाइरहने हो भने यत्रो बलिदान र परिवर्तनको के अर्थ ? अनि हामी राजनीतिमा रहिरहनुको पनि के अर्थ रहन्छ र ? बदलौ महराले उपप्रधान तथा परराष्ट्रमन्त्रीको शपथ लिए लगत्तै श्रेष्ठले सामाजिक सञ्जालमा लेख्नु भएको छ । श्रेष्ठको चाहना पनि आफू निकट गिरिराजमणि पोखरेल नेतृत्वमा देउवा सरकारमा पार्टीका नेताहरु पठाउनु पर्ने थियो । त्यतिमात्रै होइन, अध्यक्ष प्रचण्ड निकटका नेताहरु पनि महरालाई पुन सरकारको नेतृत्व गर्न लगाएर पार्टीले गल्ती गरेको, पार्टीलाई रोल्पाली नेताको पोल्टामा पुरयाएको, पार्टी समग्र राष्ट्रको हितमा भन्दा व्यक्ति केन्द्रित भएको जस्ता आरोप लगाउन थालेका छन् । यद्यपी प्रचण्ड निकटका नेताहरुले आफ्नो असन्तुष्टी श्रेष्ठले झै सार्वजनिक रुपमा व्यक्त गर्नु भएको छैन् । आन्तरिक र अनौपचारिक छलफल भने प्रचण्डको कार्यशैली र रोल्पाली नेताहरुको कार्यशैली प्रति असन्तुष्टी पोखिन थालेको छ । अर्थमन्त्री रहेका वेला पार्टीका नेता तथा कार्यकर्ताका प्रस्तावलाई पन्छाएको, व्यक्तिगत लाभ प्राप्त हुने राजनीतिक नियुक्तिमा पार्टीको सिफारिसलाई वेवास्ता गरेको जस्ता गम्भीर आरोप महरामाथि लाग्दै आएको छ । राष्ट्रिय बिमा संस्थानको नियुक्ति प्रकरण पार्टी भित्र बहसको विषय बनेको थियो । राजनीतिमा लोकसेवा पास गर्नु पर्दैन तर नेकपा माओवादी केन्द्र भित्र कृष्णबहादुर महरालाई सरकारमा सहभागी हुन लोकसेवा पास गरेका नेताको रुपमा व्यङ्ग्य हुन थालेको छ । दोहोरो चरित्र प्रर्दशन गरेकै आधारमा महरा ०६३ यता ६ पटक सरकारमा पुग्नु भएको छ । तर, सरकारमा गएर राष्ट्र र जनताको हितमा सम्झना लायक काम गरेको उनकै पार्टीका नेता तथा कार्यकर्ताले पाएका छैनन् । पार्टी भित्रका नेता तथा कार्यकर्ताहरुलाई उपेक्षा गर्दै आएका महरा शेरबहादुर देउवा नेतृत्वको सरकारमा सहभागी भएको विषयमा पार्टी भित्र चर्को आलोचना भएको छ । ०६३ मा गिरिजाप्रसाद कोइराला नेतृत्वको सरकारमा महरा सूचना तथा सञ्चारमन्त्री हुनुभएको थियो । त्यतिवेला एक पटक छोडेर फेरि सोही मन्त्रालयको जिम्मेवारीमा महरा जानु भएको थियो । ०६५ मा प्रचण्ड नेतृत्वको सरकारमा पनि महरा सञ्चारमन्त्री नै हुनु भयो । ०६७ मा झलनाथ खनाल नेतृत्वको सरकारमा महरा उपप्रधान तथा गृहमन्त्री हुनुभयो । ०७३ मा प्रचण्ड नेतृत्वको सरकारमा महरा उपप्रधान तथा अर्थमन्त्री हुनुभयो । ०७४ मा शेरबहादुर देउवा नेतृत्वको सरकारमा महरा उपप्रधान तथा परराष्ट्रमन्त्री हुनुभयो । तीन पटक महराले पार्टीका तर्फबाट सरकारमा नेतृत्व गर्नु भएको छ तर उहाँले नेतृत्व गरेको अवस्थामा पार्टीका एजेण्डा सरकारमा गएर लागू गर्न नसकेको आरोप उहाँले खेप्दै आउनु भएको छ । पुष्पकमल दाहाल र मोहन वैद्य एउटै पार्टीमा हुँदा र फरक पार्टीमा हुँदा दुई नेताका बीचमा दोहोरो कुरा गरेर आफूलाई तटस्थ देखाउनु भएका कृष्णबहादुर महरा पछिल्ला दिनमा चीन र भारतका बीचमा दोहोरो कूटनीतिक भूमिका निर्वाह गर्ने नेता हुनुभयो । पार्टी विभाजनपछि वैद्यले महरालाई अवसरवादी नेताको विशेषण दिनुभएको थियो । न विश्वास गर्न सक्ने न पन्छाउन सक्ने विवादास्पद छवि भारत र चीनका बीचमा बनाउनु भएका महराले अध्यक्ष प्रचण्ड र नेता वर्षमान पुनलाई रिझाएर छैठौं पटक सरकारमा सहभागी हुने अवसर जुटाउनुभयो । लाभको पदमा महरा सूचना तथा सञ्चारमन्त्री २०६३ (दुई पटक) सूचना तथा सञ्चारमन्त्री २०६५ गृहमन्त्री २०६७ उपप्रधान तथा अर्थमन्त्री २०७३ उपप्रधान तथा परराष्ट्रमन्त्री २०७४ विदेश विभाग प्रमुख पार्टी प्रवक्ता"

शीर्षक,विवरण
देवनारायणको रिहार्इका लागि सरकार सक्रिय,सप्तरी: भारतीय प्रहरीले पक्राउ गरी अपहरण मुद्दा चलाएका सप्तरीको तिलाठी कोइलाडी गाउँपालिकाका देवनारायण यादव र उनको छोरा अजयको रिहार्इका लागि सरकारले पहल सुरु गरेको छ। गृहमन्त्री जनार्दन शर्माले सप्तरीका प्रमुख जिल्ला अधिकारी भगिरथ पाण्डेलाई टेलिफोन गरी उनीहरुको रिहार्इका लागि भारतीय पक्षसंग तत्काल पहल गर्न निर्देशन दिएको गृहमन्त्रीको सचिवालयले जनाएको छ। गृहमन्त्री शर्माले स्थानीय प्रशासनको पहलबाट सम्भव नभए सरकारले कुटनीतिक तवरबाट समाधान निकाल्ने बताएका छन्। उनले यथाशक्य चाँडो देवनारायणका बाबुछोराको रिहाइका लागि पहल गर्न प्रजिअ पाण्डेलार्इ निर्देशनसमेत दिएका छन्। 'भूमीरक्षक' का रुपमा चिनिएका देवनारायणका बाबुछोरालार्इ शनिबार भारतीय प्रहरीले पक्राउ गरेको थियो। उनीहरु दुबै जनाविरुद्द अपहरणको मुद्दा चलाएको बताइएको छ। नेपालको सीमा नाका सुनौलीबाट देवनारायणका छोरा पक्राउ परेपछि छुटाउन भनि गएका देवनारायणलार्इ पनि प्रहरीले पक्राउ गरी सुपौल जिल्लाको बीरपुर थानामा राखेको छ। तिलाठीबासीले घटनाको विरोध गर्दै देवनारायणका बाबुछोराको रिहार्इको पहल गर्न सरकारसंग माग गरेका छन्। गतबर्ष तिलाठीमा भारतीय पक्षले स्थानीय खाँडो खोलामा बाँध बाध्न आएका बेला नेपालीहरुले प्रतिकार गरेका थिए। यादवकै नेतृत्वमा तिलाठीबासीले भारतीयको प्रतिकार गर्दै उनीहरुलार्इ लखेटेका थिए। उक्त घटनापछि देवनारायण निकै चर्चामा आएका थिए। उनलार्इ भूमी रक्षक भन्दै प्रशंसा पनि गरिएको थियो। तिलाठीबासीले उक्त घटनाको प्रतिकार गरेकै कारण देवनारायण र उनका छोरालार्इ भारतीय प्रहरीले पक्राउ गरी झुटा मुद्दा चलाएको दावी गरेका छन्। उता भारतीय प्रहरीले भने देवनारायणका छोरा अजयले भारतीय युवतीसँग भागी विहे गरेको र केटी पक्षले अजय विरुद्द अपहरण गरेको उजुरी गरेका कारण अनुसन्धानका लागि पक्राउ गरेको जनाएको छ। अजयले हालै भारतीय युवतिसंग भागी विहे गरेका थिए। देवनारायण पक्राउ परेको घटना यति बेला चर्चामा छ।
आगामी चुनावमा तालमेल गर्ने एमालेको रणनीति,"काठमाडौँ : नेकपा (एमाले)ले आगामी मंसिर १० र २१ गते हुने प्रदेश र संघको चुनावमा अन्य राजनीतिक दलसँग तालमेल गर्ने भएको छ । अध्यक्ष केपी शर्मा ओलीको निवास बालकोटमा आइतबार बसेको स्थायी कमिटीको बैठकले सकेसम्म वामपन्थी दलहरुसँग तालमेल र सहकार्य गर्ने निर्णय गरेको हो । सत्तारुढ दल नेकपा (माओवादी केन्द्र) संग भने तालमेल गर्ने भनिए पनि निर्णय भने भएको छैन । यसअघि, सरकारले प्रदेश र प्रतिनिधिसभा निर्वाचन आगामी मंसिर १० र २१ गते दुई चरणमा गर्ने निर्णय गरेको थियो । रासस"
मधेसको हित हुने गरी संविधान संशोधन हुन्छ : देउवा,"बुटवल : नेपाली काँग्रेसका सभापति एवंम् प्रधानमन्त्री शेरबहादुर देउवाले मधेसका जनताको भावना अनुरुप संविधान संशोधन गरिने बताएका छन् । प्रदेश र संघीय निर्वाचनपछि मधेसका जनताको जित हुने गरी संविधान संसोधन हुने उनले प्रस्ट्याए । रुपन्देहीको मर्चवार क्षेत्र मझगाँवामा सोमबार भएको पार्टीको सभा तथा पार्टी प्रवेश कार्यक्रममा बोल्दै देउवाले मधेसको भविष्य निमार्णका लागि प्रदेश र संघीय निर्वाचनमा नेपाली कांग्रेसलाई विजयी गराउनु पर्ने बताए । कांग्रेस मधेशको हीत चाहाने पार्टी हो, उनले भने, मधेसी जनताको भावना बमोजिम संविधान संशोधनका लागि प्रदेश र संघीय निर्वाचनमा कांग्रेसलाई मत दिनुस् । प्रधानमन्त्री देउवाले कांग्रेसले बहुमत पाएमा संबिधानको पूर्ण कार्यान्वयन हुने मधेसी जनताको हितका साथै लोकतन्त्रले पनि स्थायीत्व पाउने दावी गरे । सोही कार्यक्रममा बोल्दै बरिष्ठ नेता रामचन्द्र पौडेलले नेपाली कांग्रेसले देशमा भएका सबै राजनीतिक परिवर्तनको तेनृत्व गरे जस्तै अब देशमा विकासको नेतृत्व पनि कांग्रेसले गर्ने दावी गरे । उनले विकासको सुरुवात रुपन्देहीको मर्चवारबाट गर्ने पनि उद्घोष गरे । संविधानको पूर्ण कार्यान्वयनका लागि नेपाली कांग्रेस अब मधेसी समुदायसहित सबै वर्गको चाहाना अनुसार संविधानलाई संशोधन मार्फत पूर्णता दिने प्रतिबद्धता व्यक्त गरे । गाउँ गाउँको विकास सुरु भएको र अब आर्थिक क्रान्ति गर्ने किसान बनाउन नेपाली काँग्रेस लाग्ने भन्दै नेता पौडेलले अब देशको विकास गाउँको विकास र जनताको विकासमा काँग्रेस लाग्ने बताए । महामन्त्री डा शशांक कोइरालाले विकासको पूर्णता दिने काम नेपाली कांग्रेसबाट मात्रै सम्भव भएको दावी गरे । २०४६ साल यता मर्चवारमा नेपाली कांग्रेसले जित्न नसकेका कारण मर्चवारको विकास हुन नसकेको भन्दै महामन्त्री कोइरालाले प्रान्त र संघीय निर्वाचनमा काग्रेसलाई विजयी गराई मर्चवारबाट विकासको ढोका खोल्न आग्रह गरे । कार्यक्रममा संघीय समाजवादी फोरमका केन्द्रीय सदस्यद्वय वसिउद्धिन खाँ, फकरुद्धिन खाँ, फोरम लोकतान्त्रिकका बसिष्ठमणी त्रिपाठी, व्यवसायी प्रमोद यादवसहितका व्यक्तिहरु नेपाली कांगे्रसमा प्रवेश गरे । उनीहरुलाई पार्टी सभापति देउवा लगायतका नेताहरुले पार्टी प्रवेश गराएका थिए । कार्यक्रममा कांग्रृस केन्द्रीय सदस्य बालकृष्ण खाँड, डा मिनेन्द्र रिजाल, पूर्व अर्थराज्य मन्त्री भरत कुमार शाह लगायतको उपस्थिति थियो।"

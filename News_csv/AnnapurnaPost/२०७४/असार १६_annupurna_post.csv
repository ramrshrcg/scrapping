शीर्षक,विवरण
दोस्रो चरण निर्वाचन,"जनताको सहभागिता र चाहना सर्वोपरि हुन्छ, प्रजातान्त्रिक व्यवस्थामा । जनताकोे सर्वोपरि विकास, सशक्तीकरण, समावेशी र सहभागितापूर्ण जनस्तरीय पद्धतिको विकासबिना प्रजातन्त्रले खासै नाता जोड्न सक्तैन जनतासँग । त्यही उद्देश्यको लागि ०४७ को संविधानले स्थानीय शासन ऐनको परिकल्पना गरेको थियो, यद्यपि त्यसको पहिलो निर्वाचित निकायलाई गृहमन्त्रीका रूपमा वामदेव गौतमले २० वर्षअघि भंग गरेपछि कसैले त्यसको निर्वाचन गराउनै चाहेन । राजाको प्रत्यक्ष शासनकालमा स्थानीय निर्वाचन सञ्चालन गरिए पनि दलहरूद्वारा बहिष्कार मात्र हैन, परिआएमा हिंसात्मक व्यवधानमार्फत त्यसलाई रोक्ने अठोटपछि त्यो प्रयासले वैधानिकता पाउन सकेन । २०६३ को परिवर्तनपछि स्थानीय तह निर्वाचन सम्पन्न गर्नुनपर्ने कुनै कारण थिएन । तर सत्तामा एकाधिकार जमाएका सातआठ दल र तिनको नेतृत्व तह प्रजातन्त्रको सबभन्दा महत्ववपूर्ण खम्बा सशक्त र क्रियाशील होस् भन्ने चाहना राख्दैनथ्यो । स्थानीय तह निर्वाचन सम्पन्न नहुँदा त्यसमा यी एकाधिकारवादी दलहरूका झोलामा पालिएका मनोनीतलाई जिम्मेवारी मात्र दिइएन, स्थानीय विकासका नाममा झोले प्रतिनिधिमार्फत सरकारी कोषको ठूलो रकमसमेत दुरुपयोग भयो । निर्वाचनले दल र नेताहरूको यो तजविजी या जमिनदारी अधिकार समाप्त गर्ने हुनाले एकपछि अर्को बहानामा त्यो सर्दै गयो । बुधबार स्थानीय तह निर्वाचनको दोस्रो चरण सम्पन्न भयो, प्रस्तावित तीन प्रान्त १, ५ र ७ मा । वैशाख ३१ मा सम्पन्न पहिलो चरणमा प्रान्त ३, ४ र ६ तथा दोस्रो चरणका तीन प्रान्तमा कुल ७४४ मध्ये ६१७ मा निर्वाचन अत्यधिक जनसहभागिताका साथ सम्पन्न भएको छ । यद्यपि स्थानीय निर्वाचनले पूर्णता पाउन ६ महिना लाग्नु (प्रान्त २ मा असोजमा निर्वाचन हुँदैछ) आफैंमा हास्यास्पद र स्थानीय निर्वाचनप्रति सरकार र दलहरूको उदासीनता नै मानिनुपर्छ । तर जनतामा देखा परेको उत्साहले स्थानीय तहको औचित्य र त्यससम्बन्धी अवधारणाको अनुमोदन गरेको छ । जनतामा देखा परेको उत्साहले उनीहरू प्रजातान्त्रिक पद्धतिप्रति प्रतिबद्ध रहेको र त्यसले सुम्पेको दायित्व बहन गर्न सक्षम रहेको देखाउँछ । जनस्तरीय प्रजातन्त्र (ग्रासरुट डेमोक्रेसी) को आधार हो र प्रजातन्त्र मुलुकको स्वतन्त्र हैसियतबिना टिक्न सक्तैन । विगतमा प्रजातन्त्रको छाडा प्रयोगमा राष्ट्रिय नेताहरूले विदेशी हैकमसमेत निम्त्याएका छन्, आन्तरिक मामिलामा । प्रजातन्त्रलाई संस्थागत र स्थायित्व दिन स्थानीय तहमा देखा परेको उत्साहले जनता प्रजातन्त्रको स्थायित्वको आधार निर्माण गर्न र यसअघि राष्ट्रिय नेतृत्व तहले निम्त्याएको विचलनलाई सम्बोधन गर्न सक्षम भएको सन्देश पनि दिएको छ । सम्भवतः वर्तमान संविधानका अपूर्णता र अव्यावहारिक पक्ष सुधार्नसमेत जनताको यो उत्साह र सहभागिताले महत्ववपूर्ण दबाबको रूपमा काम गर्नेछ, आगामी दिनमा ।"
उदयपुरका सात वडामा एमाले प्यानल विजयी,"गाईघाट : जिल्लाको आठ स्थानीय तहको मतपरिणाम आइरहँदा वडाध्यक्षमा एमालेले अग्रता लिएको छ । हालसम्म १० वटा वडाको मतगणना सम्पन्न हुँदासम्म एमालेले ७, माओबादी केन्द्रले २ र काँग्रेसले एक वटा वडा जित हात पारेका छन् । रौतामाई गाउँपालिका वडानं  १ रुद्रबहादुर कार्की, ३ मा दुर्गाराज खड्का, ५ मा पाण्डव राई, ताप्लि गाउँपालिका वडानं  १ मा गोबिन्द विक्रम सेन, वडा नम्बर २ मा धर्मध्वज राई, ३ मा गंगबहादुर तामाङ, उदयपुरगढी गाउँपालिका वडानं २ मा इन्द्रबहादुर राउत, कटारी नगरपालिका वडानं १४ मा तेजबहादुर आले मगर प्यानलसहित विजयी हुनुभएको छ । रौतामाईमा एमालेका अध्यक्ष गजेन्द्रबहादुर खड्का अग्रस्थानमा हुनुहुन्छ भने उहाँलाई नेपाली काँग्रेसका भुपिन्द्रबहादुर थापाले पछ्याइरहनु भएको छ । त्यसैगरी चौदण्डीगढी नगरपालिका वडानं १ का कांग्रेसका रोहितमान तामाङ विजयी हुनुभएको छ । तर आधिकारिक घोषणा गर्न बाँकी छ । ताप्लि गाउँपालिका वडानं४ मा माओबादी केन्द्रका चित्रबहादुर मगर, ५ मा फत्तबहादुर ज्युठकुरी विजयी हुनुभएको छ । वडानं ५ को आधिकारिक घोषणा हुन बाँकी छ । ताप्ली गाउँपालिकामा एमाले उमेदवार उद्धवसिंह थापा विजयी भएपनि काँग्रेसले मतगणनामा असुन्तुष्टि पोख्दै घोषणा गर्न दिएको छैन् ।"
खोटाङ जन्तेढुंगा गाउँपालिकामा एमाले विजयी,खोटाङ : खोटाङको जन्तेढुंगा गाउँपालिकामा एमाले विवयी भएको छ । कांग्रेसका उम्मेदवार खेमबहादुर खड्का लाई ५९१ मतले पछिपार्दै गाउँपािलका अध्यक्षमा एमालेका शंकर राई विययी भएका हुन् । उनले २१५३ मत ल्याएर विजयी भएका हुन भने कांग्रेसका खड्काले १५६२ मत प्राप्त गरे । उपाध्यक्षमा पनि एमालेकी बिमला राई २०८६ मत ल्याएर विजयी भएकी छिन् । निकटतम् प्रतिद्वन्द्वी कांग्रेसकी अनिता राईले १४६६ मत प्राप्त गरिन् ।
'कांग्रेसको गढ' अमरगढीमा एमाले विजयी,डडेल्धुरा : डडेल्धुराको कांग्रेसको गढ मानिएको अमरगढी नगरपालिकामा एमाले विजयी भएको छ । पछिल्लो जानकारी अनुसार अमरगढी नगरपालिकाको मेयर र उपमेयरमा एमालेले जित हासिल गरेको हो । मेयर उम्मेदवार एमाले विपिन ओझाले ३६ सय ४० मत ल्याउनु भएको छ भने उपमेयरमा संगीता भण्डरी ३२ सय ७९ मत ल्याएर विजयी हुनु भएको छ।
आचारसंहिता रोक्न बिशेष अनुगमन गराउन सुझाव,"काठमाडौ : वातावरण, शान्ति, सुरक्षा र सामाजिक न्याय केन्द्र (स्कोप नेपाल) ले निर्वाचनमा आचारसंहिता उल्लंघन रोक्न बिशेष अनुगमन गराउन सुझाव दिएको छ । पर्यवेक्षणका क्रममा भेटिएका तथ्यहरुका आधारमा स्कोप नेपालले त्यस्तो सुझाव दिएको हो । आचारसंहिता पालनाको सन्दर्भमा प्रभावकारी अनुगमन नभएको राजनीतिक दलका कार्यकर्ताहरुले प्रचारका लागि राजनीतिक दलका चुनाव चिन्ह अंकित टिसर्ट, टोपी जस्ता सामाग्री प्रयोग गरेको,सवारी साधन प्रयोगमा समेत आचारसंहिता उल्लंघन भएका घटनाहरु भेटिएको,मोटरसाइकलहरुमा मतदातालाई ओसार्ने तथा मतदातालाई प्रभावित पार्न खानाको मेस नै चलाउनेजस्ता आचारसंहिता विपरितका गतिविधि भएको निर्देशक अभयराज जोशीले बताउनुभयो । सामाजिक सञ्जालमा समेत आचारसंहिता विपरित विभिन्न पक्षबाट क्रियाकलाप भएको पाइएको छ । भविष्यमा यसप्रकारका आचारसंहिता उल्लंघनका घटना हुन नदिन विशेष अनुगमन व्यवस्था गर्नुपर्ने देखिएको छपर्यवेक्षण प्रमुख केशबहादुर शाही र निर्देशक अभयराज जोशीले जारी गर्नु भएको प्रेस बिज्ञप्तिमा भनिएको छ यसका साथै निर्वाचनसँग सम्वन्धित विभिन्न पक्षहरुले निर्वाचन आचारसंहिता पालना गर्ने गराउने सम्वन्धमा प्रभावकारी भूमिका निर्वाह गर्नुपर्ने देखिएको छ । बर्षात्को मौसमलाई मध्यनजर गरी मतदान केन्द्रमा गर्नुपर्ने तयारीमा कमजोरी रहेको पर्यवेक्षणको क्रममा पाइएको, बर्षात्का कारण कतिपय केन्द्रमा मतदान ढिलो शुरु हुने र केही स्थानमा केहीबेर स्थगित गरेर पुन सञ्चालन गर्नुपर्ने अवस्थाले आवश्यक स्रोत साधनको पुर्व तयारी र व्यवस्थापन नभएको पाइएको सो संस्थाले जनाएको छ । स्कोप नेपालले स्थानीय तह निर्वाचन अन्तर्गत दोस्रो चरणको निर्वाचनको क्रममा विभिन्न जिल्लाहरुमा ७९ जना पर्यवेक्षक परिचालन गरी पर्यवेक्षण गरेको थियो । दोस्रो चरणको मतदानमा पनि मतदाताहरुको उत्साहजनक सहभागिता देखिएको जोशीले जानकारी दिनुभयो । कैलाली,रोल्पा, रुकुम, बझाङसहितका केही जिल्लामा भएका अप्रिय घटनाहरु बाहेक समग्रमा स्थानीय निर्वाचन शान्तिपूर्ण रुपमा सम्पन्न भएको पाइएको छ । निर्वाचनमा खटिएका कर्मचारी र सुरक्षाकर्मीहरु मतदाता, पर्यवेक्षक र सञ्चारकर्मीहरु प्रति सहयोगी देखिएका छन् निर्देशक जोशीले भन्नुभयो पहिलो चरणको तुलनामा दोस्रो चरणको निर्वाचनमा मतदाता शिक्षामा सुधार आएको देखिएको छ । मतदान प्रक्रियामा वृद्धवृद्धा,अपांगता भएका र असक्तहरुका लागि प्राथमिकता दिएपनि यथोचित प्रवन्ध हुन नसकेको पर्यवेक्षणमा पाइएको जोशीले जानकारी दिनुभयो । मतदान केन्द्र तोक्ने सन्दर्भमा राजनीतिक दलहरु,स्थानीय प्रशासन र सरोकारवालाहरुवीच प्रभावकारी समन्वय गरी मतदाता तथा मतदान प्रक्रियालाई सहज हुने गरी स्थान छनोट गर्नुपर्ने पनि देखिएको छजोशीले भन्नुभयो निर्वाचन अधिकृत स्वयम्ले यस प्रकारका कार्यमा खटिनु पर्दा कार्यसम्पादनमा असर पर्ने गरेको देखिएकाले मतदान केन्द्रमा सुचना जानकारीका लागि आउने पर्यवेक्षक र सञ्चारकर्मीहरुका लागि सूचना दिने कर्मचारीको व्यवस्था भएमा थप प्रभावकारी हुने देखिएको छ ।"
एमालेले मत बढाएको आरोपमा अवरुद्ध ओलीको गृहनगरको मतगणना सुरु,"दमक : एमाले अध्यक्ष केपी ओलीको गृहनगर दमकमा स्थगित भएको मत गणना सुचारु भएको छ। राजनीतिक दलका प्रतिनिधि, क्षेत्रीय निर्वाचन आयोग, क्षेत्रीय प्रहरी कार्यालयबीच सहमती जुटे संगै मतगणना कार्य सुरु भएको हो। वडा नम्बर १ को मतगणना पुनः गर्नुपर्ने, मेयर तथा उपमेयरलाई दिनको दुई पटक मात्र मतगणनास्थलमा प्रवेश गर्न दिने तथा एमाले बाहेकका दलले बुझाएको विज्ञप्ति फिर्ता लिने सहमतिपछि २ नम्बर वडाको मतगणना कार्य सुचारु भएको निर्वाचन अधिकृत बेदराज फुयलले जानकारी दिनुभयो। गणनाको क्रममा विवाद सिर्जना भएपछि झापाको दमक नगरपालिकाको मत गणना स्थगित भएको थियो। मत परिणाम सार्वजनीक गर्न ढिलाई गरेको तथा निर्वाचनमा खटिएका कर्मचारीले धाँधली गर्न खोजेको आरोप लगाउँदै कांग्रेस, माओवादी केन्द्र, राप्रपा तथा अन्य स्वतन्त्र उम्मेद्वारले मतगणनामा सहभागी नहुने बताएपछि गणना कार्य स्थगित भएको थियो। आफ्ना उम्मेदवारलाई जिताउन निर्वाचनमा खटिएका कर्मचारी लागि परेको र सुरक्षा संयन्त्र समेत सहयोगी बनेको उनीहरुको आरोप छ। वडा नम्बर १ को मत गणना सम्पन्न भइसक्दा पनि मत परिणाम सार्वजनिक गर्न आलटाल गरेको भन्दै असन्तुष्ट दलका कार्यकर्ताले मतगणना स्थल रहेको दमक नगरपालिका बाहिर नाराबजी गरेका थिए । स्थिती तनावपूर्ण बनेपछि भिड नियन्त्रण गर्न बाक्लो रुपमा प्रहरी परिचालन गरिएको थियो। बिहीबार राति ११ बजेयता दमक नगरपालिकाको मत परिणाम सार्वजनिक भएको छैन। निर्वाचन अधिकृतले राप्रपा र एमाले उम्मेद्वारको मत परिणाम बराबर आएको सार्वजनिक गरे संगै विवाद आएको थियो। अन्य दलहरुले राप्रपाको उम्मेद्वारको मत बढी आएको र सुरक्षाकर्मी, निर्वाचन अधिकृत तथा एमाले मिलेर गलत नतिजा सार्वजनिक गरेको आरोप लगाएका छन्।"
बैतडीको पञ्चेश्वर गाउँपालिकामा एमाले विजयी,"बैतडी : बैतडी जिल्लाको पञ्चेश्वर गाउँपालिकामा एमालेका गोरखबहादुर चन्द विजयी हुनुभएको छ । नेपाली कांगे्रसका दिनेसबहादुर चन्दलाई ८ सय ८० मतले पछि पार्दै चन्द विजयी हुनुभएको हो । चन्दले दुई हजार ६ सय ८ मत प्राप्त गर्नुभएको थियो भने उहाँका निकटतम प्रतिद्वन्द्वी नेपाली कांग्रेसका दिनेसबहादुर चन्दले १ हजर ७ सय १८ मत प्राप्त गर्नुभएको छ । गाउँपालिकाको उपाध्यक्षमा पनि नेकपा एमालेकै विना भट्ट विजयी हुनुभएको छ । उहाँ नेपाली कांग्रेसकी विन्दु चन्दलाई ५ सय ५० मतले पछि पार्दै विजयी हुनुभएको हो ् । एमालेका विना भट्टले २ हजार ४ सय २४ मत प्राप्त गर्नुभयो भने कांग्रेसका विन्दु चन्दले १ हजार ८ सय ७४ मत प्राप्त गर्नुभएको छ । पञ्चेश्वर गाउँपालिकाको ३ वडाहरुमा नेकपा एमाले, २ मा नेपाली कांग्रेस र १ मा राप्रपा विजयी भएको जिल्ला निर्वाचन कार्यालयले जनाएको छ । विजयी चन्द शिक्षक पेसाबाट राजीनामा दिएर गाउँपालिकाको अध्यक्ष पदमा उम्मेद्वार बन्नुभएको थियो ।"
विराटनगरमाका तीन वडाको मतगणना एकसाथ सुरु : कांग्रेसको अग्रता कायमै,"विराटनगर : विराटनगर महानगरपालिकाको थप तीनवटा वडाको मत गणना सुरु भएको छ। केहीबेर अघिबाट वडा नम्बर २ र ३ को पनि मतगणना सुरु भएको हो। विराटनगरको आदर्श विद्यालयमामत गणना जारी छ। बिहीबार वडा नम्बर १ को मत गणना ढिलो गरी साढे ४ बजे सुरु भएको थियो। वडा नम्बर २ र ३ को मतगणना सुरु गरिएको मुख्य निर्वाचन अधिकृतको कार्यालयले जनाएको छ। मुख्य निर्वाचन अधिकृत विनोदकुमार पोखरेलले मतगणनालाई गतिदिन बाँकी वडाको पनि गणना सुरु गर्ने तयारी गरिएको जानकारी दिनुभयो। प्रारम्भिक नतिजा अनुसार विराटनगरमा काँग्रेसका मेयर पदका उम्मेदवार भीम पराजुलीले अग्रता लिनु भएको छ। पराजुलीले २१६, एमालेका मेयर विनोद ढकालले १५२ मत प्राप्त गर्नु भएको छ। मेयरमा संघीय समाजवादीका उमेश यादवले १३ मत प्राप्त गर्नुभयो। उपमेयर पदमा कांग्रेसकी इन्दिरा कार्की (इन्दुले) अग्रता कायम गर्नु भएको छ। कार्कीले १७१, माओवादी केन्द्रकी नमिता न्यौपानेले ७६ र नेपाल लोकतान्त्रिककी सूची चौधरीले ८५ मत प्राप्त गर्नुभएको छ। काँग्रेस बाहेक एमाले, नेपाल लोकतान्त्रिक फोरम, माओवादी केन्द्र र संघीय समाजवादीले मुख्य पदमा तालमेल गरेका छन्।"
धाँधली गर्न खोजेको भन्दै ओलीको गृहनगरमा मतगणना स्थगित,"दमक : एमाले अध्यक्ष केपी ओलीको गृहनगर दमकमा मत गणना स्थगित भएको छ । गणनाको क्रममा विवाद सिर्जना भएपछि झापाको दमक नगरपालिकाको मत गणना स्थगित भएको हो । मत परिणाम सार्वजनिक गर्न ढिलाई गरेको तथा निर्वाचनमा खटिएका कर्मचारीले धाँधली गर्न खोजेको आरोप लगाउँदै कांग्रेस, माओबादी केन्द्र, राप्रपा तथा अन्य स्वतन्त्र उम्मेद्धारहरुले मतगणनामा सहभागी नहुने बताएपछि हाललाई गणना कार्य स्थगित भएको छ । आफ्ना उम्मेदवारलाई जिताउन निर्वाचनमा खटिएका कर्मचारी लागि परेको र सुरक्षा संयन्त्र समेत सहयोगी बनेको उनीहरुको आरोप छ । वडा नम्बर १ को मत गणना सम्पन्न भईसक्दा पनि मत परिणाम सार्वजनिक गर्न आलटाल गरेको भन्दै असन्तुष्ट दलका कार्यकर्ताले मतगणना स्थल रहेको दमक नगरपालिका बाहिर नाराबाजी गरेका छन् । स्थिति तनावपुर्ण हुनसक्ने भन्दै त्यहाँ बाक्लो रुपमा प्रहरी परिचालन गरिएको छ । बिहिबार राती ११ बजेयता दमक नगरपालिकाको मत परिणाम सार्वजनिक भएको छैन । दलहरुले एमालेका वडा अध्यक्षका उम्मेदवारले हार्ने निश्चित भएपछि निर्वाचन अधिकृतले परिणाम उल्टाउन चलखेल गरेको आरोप लगाएका छन् । एमाले बाहेका अन्य दलहरुले शुक्रबार पत्रकार सम्मेलन गर्दै आफ्ना ४ बुँदे माग अघि सारेका छन् । माग पुरा नभएसम्म मतगणनामा सहभागी नहुने उनीहरुले बताएका छन् । उनीहरुले निर्वाचनको लागि खटाईएका निर्वाचन अधिकृत बेदप्रसाद फुयालको ब्यबहार र क्रियाकलाप निष्पक्ष र स्वतन्त्र नदेखिएकाले एमालेलाई जिताउन लागि परेको आरोप लगाएका छन् । फुयाललाई फिर्ता बोलाएर अर्को निर्वाचन अधिकृत खटाउन, दमक नगरपालिकाको सुरक्षाको जिम्मेवारी लिएका इलाका प्रहरी कार्यालय दमकका डिएसपी राजन लिम्बु अमुक दलको प्रभावमा परेको आरोप लगाउँदै अर्को सुरक्षा अधिकारीको ब्यवस्था गर्न उनीहरुले माग गरेका छन् । मत गणना कार्यलाई प्रभावित पार्न मतगणना स्थलमा गएर दमक नगरपालिकाका कार्यकारी अधिकृत युवराज दाहालले मत गणनामा हस्तक्षेप गरेको भन्दै त्यहाँ प्रवेशमा रोक लगाईनु पर्ने तथा मत परिणाम चाँडो सार्वजनिक गर्नु पर्ने माग उनीहरुले अघि सारेका छन् । उनीहरुले शुक्रबार प्रमुख जिल्ला अधिकारी समक्ष ज्ञापन पत्र समेत बुझाएका छन् । नेपाली काँग्रेस, माओवादी केन्द्र, राप्रपा लगायत स्वतन्त्र सहित नगर प्रमुखका ८ उम्मेदवारले हस्ताक्षर गरेका छन् ।"
प्रधानमन्त्री देउवाकै जिल्लामा कांग्रेसको साख गुम्यो !,"अमरगढी (डडेल्धुरा) : जेठ अन्तिम साता राजधानीको सानेपास्थित बीपी स्मृति भवनबाट कांग्रेस सभापति तथा प्रधानमन्त्री शेरबहादुर देउवाले गृहजिल्ला डडेल्धुराका स्थानीय तहमा चुनाव लड्ने उम्मेदवार घोषणा गर्नुभयो। यता, डडेल्धुरामा बाक्लिएका रूख हरू बेस्सरी हल्लिए। त्यो भन्दा एक महिना अघिदेखि नै सूर्य अनि हँसिया हथौडा जिल्लाभरि बाक्लिइसकेका थिए, चुनाव प्रचारप्रसारमा। असार १६ गते, अन्ततः रूखले छेक्न सकेन र सदरमुकाम अगरगढीमा पहिलोपटक उदायो सूर्य। निर्वाचन रिपोर्टिङका लागि डडेल्धुरा पुग्दा अमरगढी बजारका शिरमा टाँगिएका कांग्रेसी ध्वजासँगै बाक्लिइरहेका थिए सूर्य अंकित ध्वजा। नभन्दै शुक्रबार मध्याह्न अमगरगढी बजारमा सूर्यहरू मुस्कुराउँदै बजारभरि बाक्लिए। प्रधानमन्त्री देउवाको गृहजिल्ला डडेल्धुराको सदरमुकाम अमरगढीमा एमाले उदाएको छ। पूरै जिल्ला कांग्रेसको गढ मानिएको थियो अहिलेसम्म। एउटै निर्वाचन क्षेत्र रहेको डडेल्धुरामा देउवाले अनवरत जित्दै आउनुभएको थियो। स्थानीय निर्वाचनमा पनि कांग्रेसले नै जित्दै आएको थियो, अमरगढीमा। ३७ वर्षका विश्वेश्वरप्रसाद ओझा (बिपीन) ले कांग्रेसको गढमा एमालेको झन्डा फहराइदिनुभएको छ। ११ हजार ७ सय ८३ मतदाता रहेको अमरगढीमा ८ हजार ७ सय मत खसेको थियो। तीमध्ये ३ हजार ७ सय ६८ मतदाताले ओझा विजयी हुनुभयो। कांग्रेसका उम्मेदवार डिल्लीराज जोशीलाई भने ३ हजार ६ सय ४० मत प्राप्त भयो। १ सय २८ मतको झिनो अन्तरले कांग्रेसी गढ भत्किएको छ। यो झिनो मतान्तर टिकट वितरणका बेला चुलिएको कांग्रेसभित्रकै असन्तुष्टिको उपज हो। कांग्रेसकै सक्रिय सदस्य चन्द्रभान पार्कीले सदरमुकाम अमरगढीकै मेयरका लागि स्वतन्त्र उम्मेदवारी दिएर अन्तिम बेलासम्म प्रचारप्रचारमा जुटिरहनुभएको थियो। उहाँ मात्रै होइन, टिकट वितरणपछि असन्तुष्ट भएका जिल्लाका २० जना कांग्रेसीले बागी उम्मेदवारी दिएका थिए। कांग्रेसका जिल्ला पार्टी सभापतिसमेत उम्मेदवार घोषणापछि सडकमा निस्किएर देउवाविरुद्ध नाराबाजी गरेका थिए। सडकमै छताछुल्ल कांग्रेसी असन्तुष्टिले कांग्रेसको साख मै चुनौती खडा गरिदिएको थियो। अहिलेसम्म बचेको साख त्यही झिनो मतान्तरले मेटाइदियो। अमरगढीका लागि उपमेयरको दौडमा थिइन् कांग्रेसकी पार्वती झुकाल। उनले पनि कांग्रेसको त्यही साख जोगाउन अन्तिमसम्म एमालेकी संगीता भण्डारीलाई पछ्याइरहिन्। संगीताले ३ हजार ५ सय ८ मत आयो भने कांग्रेसकी झुकाल ३ हजार २ सय ८ मा सीमित भइन्। एमाले अमरगढी नगर कमिटीका अध्यक्ष ओझा त्यहाँका लोकप्रिय युवा नेता मानिनुहुन्छ। कांग्रेसका पूर्वजिल्लासभापति जोशी समाजसेवीका रूपमा चिनिनुहुन्छ। पर्यावरण संरक्षणमा लागेका यी अभियन्ताले पहिलोपटक गुराँसको फूलबाट जुस निकालेर राष्ट्रिय पुरस्कारसमेत पाइसक्नुभएको छ। उहाँले टिकट पाइसकेपछि कांग्रेसको असन्तुष्टि सडकमै पोखियो। जिल्लामा धेरै विवाद भएपछि देउवा आफैंले टिकटको टुंगो लगाउनुभएको थियो। उम्मेदवारी घोषणा भएको केही दिनसम्म पार्टीका जिल्लास्तरका नेता तथा कार्यकर्ताले सडकमा देउवाविरुद्ध नाराबाजी गरेका थिए। एमालेले ६ वटा वडासहित मेयर र उपमेयरमा जित हासिल गरेको छ। अमरगढी नगरपालिकाका ११ वडामध्ये वडा नं ४, ५, ७, ९, १० र ११ मा एमालेले जितेको छ। यी वडा सदरमुकामको मुख्य बजार क्षेत्रमा पर्छन्। कांग्रेसले भने १, २, ३, ६ र ८ मा जितेको छ। चुनावी परिणामपछि जिल्लाका कुनै कांग्रेसी नेताले प्रतिक्रिया दिन चाहेका छैनन्। तर, कांग्रेसका पूर्वपार्टी सभापति गजेन्द्रबहादुर शाहीको सटीक विश्लेषण छ, टिकट वितरण प्रक्रिया नै गलत थियो, त्यही असन्तुष्टिले पार्टीभित्र द्वन्द्व सिर्जना भयो र त्यसको फाइदा अर्काे शक्तिलाई भयो। त्यस्तै, कांग्रेसको भ्रातृ संगठन नेपाल शिक्षक संघका जिल्ला अध्यक्ष कर्ण मडैको पनि यस्तै बुझाइ छ। टिकट स्थानीयस्तर हेरेर दिनुपर्ने थियो तर केन्द्रकै पहुँच हेरेर दिइयो, उहाँ भन्नुहुन्छ, त्यसैको परिणाम हो, कांग्रेसले आफ्नो साख जोगाउन सकेन। मेयरमा विजयी ओझाले अमरगढीलाई नमुना पहाडी सहर बनाउने घोषणा गर्नुभएको छ। एमालेका जिल्ला अध्यक्ष डाताराप्रसाद जोशीले एमालेले चुनाव जित्नुमा कांग्रेसभित्रको असन्तुष्टि मात्रै होइन, वर्षाैंदेखि मजबुत पार्दै आएको संगठन तथा उम्मेदवारको क्षमता रहेको दाबी गर्नुभयो। प्रधानमन्त्रीको गाउँमा कांग्रेस डडेल्धुरा ः प्रधानमन्त्री शेरबहादुर देउवाको जन्मस्थान गन्यापधुरा गाउँपालिकामा प्रमुख र उपप्रमुखमा भारिमतको अन्तरमा कांग्रेसका उम्मेदवार विजयी भएका छन्। कांग्रेसका नवल मल्लले प्रतिद्वन्द्वीलाई १४ सय ६९ मतको फराकिलो अन्तरले पराजित गर्नुभएको छ। कांग्रेसका मल्लले ३३ सय ६९ मत ल्याउनुभयो भने प्रतिद्वन्द्वी एमालेका वीरेन्द्र मल्लले १९ सय ४६ मत मात्रै ल्याउनुभयो। गन्यापधुरा गाउँपालिका उपप्रमुखमा कांग्रे्रसका कमला ठगुन्नाले ३४ सय ७ मत ल्याउनुभयो भने प्रतिद्वन्द्वी एमालेका कृष्ण ओझाले १८ सय ७३ मत मात्रै ल्याउनुभयो। देउवाको जन्मथलो गाउँपालिकामा एउटा वडाबाहेक सम्पूर्ण वडामा कांग्रेस विजयी भएको छ। अजयमेरु गाउँपालिकामा माओवादीका उमेशप्रसाद भट्ट तथा उपप्रमुखमा पनि माओवादीकै कलावती भाण विजयी हुनुभएको छ। माओवादीका विकासले २६ सय ९० मत ल्याउनुभयो भने प्रतिद्वन्द्वी कांगे्रसका वागी उम्मेदवार लोकराज भट्टले १७ सय ७९ मत ल्याउनुभयो। कांग्रेस उम्मेदवार कमलसिंह भाटले १ हजार ५६ मत मात्रै ल्याउनुभएको थियो। अजयमेरु गाउँपालिकामा एक वडामा कांग्रेसको प्यानल विजयी भएको छ बाँकी ५ वटा वडामा माओवादीले विजय हासिल गरेको छ। डडेल्धुराका सातवटा पालिकामध्ये ५ को परिणाम आइसकेको छ।"
प्रदेशसभाको निर्वाचन असोज र प्रतिनिधिसभाको मङ्सिरमा गर्ने तयारी,"काठमाडौँ, : निर्वाचन आयोगले प्रदेशसभाको निर्वाचन आगामी असोज अन्तिम साता र प्रतिनिधिसभाको निर्वाचन मङ्सिरको पहिलो सातामा गर्ने तयारी थालेको छ । आयोगले आगामी कात्तिक दोस्रो हप्तामा राष्ट्रियसभाको निर्वाचन गर्ने तयारी सुरु गरेको छ । निर्वाचन आयोगका पदाधिकारीले आज प्रधानमन्त्री शेरबहादुर देउवालाई सिंहदरबारमा भेटी निर्वाचनको उक्त कार्ययोजना प्रस्तुत गरेको भेटपछि प्रमुख आयुक्त डा अयोधीप्रसाद यादवले जानकारी गराउनुभयो । डा यादवको नेतृत्वमा आयुक्त नरेन्द्र दाहाल, ईश्वरीप्रसाद पौड्याल, सुधीरकुमार शाह, आयोगका निमित्त सचिव महेश्वर न्यौपानेसहितको टोलीले प्रदेशसभा र प्रतिनिधिसभाको निर्वाचनका लागि आवश्यक कानुन यही असार मसान्तसम्ममा पारित गर्नुपर्ने आग्रह गरेको थियो । नेपालको संविधानअनुसार आगामी माघ ७ गतेभित्र स्थानीय, प्रदेश र सङ्घ गरी तीनै तहको निर्वाचन गर्नुपर्ने संवैधानिक बाध्यता छ । भेटमा आयोगका तर्फबाट समयावधि कम भएको हुँदा मतदाता नामावलीसम्बन्धी ऐनमा समेत केही परिमार्जनको आवश्यकता रहेको प्रधानमन्त्रीलाई अवगत गराइएको थियो । आयोगले प्रदेशसभा र प्रतिनिधिसभाको क्षेत्र निर्धारणका लागि साउन १५ गतेसम्म आवश्यक कार्य गरिसक्नुपर्ने सुझाव दिएको छ।आवश्यक कानुन प्राप्त भएपछि आयोग असोज अन्तिम साता प्रदेशसभाको र मङ्सिर पहिलो साता प्रतिनिधिसभाको निर्वाचन गराउन प्रतिबद्ध रहेको प्रमुख आयुक्त डा यादवले बताउनुभयो । भेटका क्रममा डा यादवले दोस्रो चरणको निर्वाचनको सञ्चालन तथा मतगणना भइरहेका सम्बन्धमा र आगामी असोज २ गते गर्ने तय भएको प्रदेश नं २ को स्थानीय तह निर्वाचनको तयारीका बारेमा पनि प्रधानमन्त्री देउवालाई जानकारी गराउनुभएको थियो । साथै निर्वाचन व्यवस्थापनमा सरकारका तर्फबाट भएको साधन स्रोत, जनशक्ति र सुरक्षाको सहयोगका सम्बन्धमा आयोगले प्रधानमन्त्री देउवालाई धन्यवाद दिनाका साथै आभारसमेत प्रकट गरेको थियो । भेटमा प्रधानमन्त्री देउवाले हालै स्थानीय तहको दोस्रो चरणको निर्वाचन सफलतापूर्वक सम्पन्न भएकामा खुसी व्यक्त गर्दै कार्य सम्पन्न गरेकामा निर्वाचन आयोगलाई धन्यवाद दिनुभएको थियो । प्रधानमन्त्री देउवाले चाँडै निर्वाचन क्षेत्र निर्धारण आयोग गठन गर्ने, आवश्यक कानुन निर्माण गर्ने तथा ऐन संशोधनको प्रक्रिया पूरा गरिने आश्वासन आयोगलाई दिनुभएको थियो । स्थानीय तहको पहिलो चरणको निर्वाचन प्रदेश नं ३, ४ र ६ मा गत वैशाख ३१ गते तथा दोस्रो चरणको निर्वाचन प्रदेश नं १, ५ र ७ मा यही असार १४ गते सम्पन्न भएको छ । प्रदेश नं २ मा भने असोज २ गतेका लागि स्थानीय तहको निर्वाचन तय भएको छ । रासस"
धाँधली भएको भन्दै धनगढीमा मतगणना रोकियो,धनगढी: धनगढी उपमहानगरपालिकाको मतगणनामा धाँधली भएको भन्दै एमाले र स्वतन्त्र उम्मेदवार गोपाल हमाल समर्थित कार्यकर्ताहरुले विरोध जनाएपछि शुक्रबार अबेर राति मतगणना स्थगित भएको छ । एमाले र स्वतन्त्र उम्मेदवार गोपाल हमाललाई सुरुमा भनिएको भन्दा कम मतमा हस्ताक्षर गर्न लगाएको भन्दै उनीहरुले विरोध गरेपछि गणना स्थगित भएको हो । धनगढीमा १४८८ मतका साथ कांग्रेसका नृप बडले अग्रता लिइरहेका छन् स्वतन्त्र उम्मेदवार हमालले कम मत अन्तरसाथ उनलाई पछ्याइरहेका छन् । एमालेका उम्मेदवार तेस्रो स्थानमा छन् ।
दार्चुलाको महाकाली नगरपालिकामा कांग्रेस विजयी,दार्चुला : दार्चुलाको महाकाली नगरपालिकामा नेपाली कांग्रेस विजयी भएको छ । कांग्रेसका मेयर उम्मेदवार हंसराज भट्ट चार हजार ४३ मत ल्याएर विजयी हुनु भएको हो । उहाँका निकटतम प्रतिद्वन्द्वी एमालेका मेयर उम्मेदवार नरसिंह चैसिरले ३ हजार ५ सय ८६ मत ल्याउनु भएको छ। उपमेयरमा कांग्रेसका उम्मेदवार सुना बोहरा ४ हजार १ सय ३२ मत ल्याएर विजयी हुनु भएको छ भने उहाँकी निकटतम प्रतिद्वन्द्वी एमालेकी उपमेयर उम्मेदवार दुर्गा धामीले तीन हजार ३ सय ४४ मत ल्याउनु भएको छ । महाकाली नगरपालिकाका ९ बोहक सबै वडामा कांग्रेसको प्यानल नै विजयी भएको छ।
"रुकुमका अधिकांश तहमा माओवादीकै कब्जा, यस्तो छ अवस्था","रुकुम : बिहीबारदेखि सुरु भएको रुकुमका तीन गाउँपालिकाको मतगणना जारी छ । निर्वाचन सम्पन्न भएका कुल ३१ वडामध्ये २१ वडाको मतपरिणाम आइसकेको छ । यसमध्ये १९ वडामा जित हात पारेको माओवादी केन्द्रले अग्रता कायम गरिहरहेको छ । दुई वटा वडामा जित हात पार्दै एमाले दोस्रो स्थानमा छ । अहिलेसम्म कांग्रेसले कुनै पनि वडामा जितेको छैन । पहिलो चरणभन्दा दोस्रो चरणमा मतगणना अलि छिटो अगाडि बढिरहेको छ । शुक्रबार साँझसम्ममा सबै स्थानीय तहको मतपरिणाम आउने अनुमान गरिएको छ। जिल्लाभरको पछिल्नो मत परिणम १ सिस्ने गाउँपालिका कुल मतदाता संख्या : ८ हजार ३ सय ६८ नेकपा माओवादी केन्द्र प्रमुख : कुमारी बराल, २१०२ उप प्रमुख : गोवद्र्धन बुढा, १९९९ कांग्रेसएमाले चुनावी गठबन्धन अध्यक्ष : नन्दलाल शर्मा (नेकपा एमाले), १२५८ उपाध्यक्ष : लक्षिराम घर्ती (नेपाली कांग्रेस), १२२८ वडा नं १ मा माओवादी केन्द्रका मानबहादुर वुढा अध्यक्षमा विजयी । वडा नं २ मा माओवादी केन्द्रका जीवन केसी अध्यक्षमा विजयी । वडा नं ३ मा नेकपा एमालेका पशुपति खड्का अध्यक्षमा विजयी । वडा नं ७ मा माओवादी केन्द्रका अमृते बुढाथोकी अध्यक्षमा विजयी । वडा नं ८ मा माओवादी केन्द्रका खर्कसिङ थापा अध्यक्षमा विजयी । २ भुमे गाउँपालिका कुल मतदाता संख्या : ८,५५५ नेकपा माओवादी केन्द्र अध्यक्ष : रामसुर बुढा, २७६४ उपाध्यक्ष : मनकुमारी बुढा बिष्ट, २७६४ नेपाली कांग्रेस अध्यक्ष : गञ्जसिंङ बुढा, ११२० उपाध्यक्ष : कमला खड्का, ९३४ नेकपा एमाले अध्यक्ष : आशा स्वर्णकार, २९८ उपाध्यक्ष : कमानसिंह डाँगी, ३३० वडाको विवरण वडा नं १ मा माओवादी केन्द्रका रामचन पुन अध्यक्षमा विजयी । वडा नं २ मा माओवादी केन्द्रका नरबहादुर वुढा अध्यक्षमा विजयी । वडा नं ७ मा माओवादी केन्द्रका धनमान रोका अध्यक्षमा विजयी वडा नं ८ मा माओवादी केन्द्रका पञ्चबहादुर रोका अध्यक्षमा विजयी । वडा नं ९ मा माओवादी केन्द्रका प्रवेश पुन अध्यक्षमा विजयी । ३ पुथा उत्तरगंगा गाउँपालिका कुल मतदाता संख्या : ७,५५८ कुल खसेको मत : नेकपा माओवादी केन्द्र अध्यक्ष : ओमप्रसाद घर्ती, ३७६ उपाध्यक्ष : ओमकुमारी घर्ती, ३७५ नेकपा एमाले अध्यक्ष : भिउमान घर्ती, १८४ उपाध्यक्ष : सिता घताने, १८३ नेपाली कांग्रेस अध्यक्ष : काजिमान घर्ती, ४६ उपाध्यक्ष : रविना घर्ती, ४४ वडाको विवरण वडा नं १ मा माओवादी केन्द्रका मकरसिङ गुरुङ्ग अध्यक्षमा विजयी । वडा नं २ मा माओवादी केन्द्रका सतसिंह वुढा अध्यक्षमा विजयी । वडा नं ३ मा माओवादी केन्द्रका भोक्रा बुढा अध्यक्षमा विजयी । वडा नं ४ मा माओवादी केन्द्रका वर पुन अध्यक्षमा विजयी । वडा नं ५ मा माओवादी केन्द्रका कालिप्रसाद रोका अध्यक्षमा विजयी । वडा नं ६ मा माओवादी केन्द्रकाटोपबहादुर सेन अध्यक्षमा विजयी । वडा नं ११ मा माओवादी केन्द्रका जयकुमार बुढा अध्यक्षमा विजयी । वडा नं १२ मा माओवादी केन्द्रका गंगा पुन अध्यक्षमा विजयी । वडा नं १३ मा माओवादी केन्द्रका दिनेश गुरुङ्ग अध्यक्षमा विजयी । वडा नं १४ मा एमालेका हर्कबहादुर बुढा अध्यक्षमा विजयी ।"
माओवादी केन्द्रको विजय जुलुसमा एमाले कार्यकर्ताको आक्रमण : आठ घाइते,"अछाम : नेकपा माओवादी केन्द्रको बिजय जुलुसमाथि एमालेका कार्यकर्ताले ढुंगामुडा प्रहार गर्दा अछामको रामारोशनमा माओवादीका आठ बढी कार्यकर्ता घाइते भएका छन् । घाइते मध्ये दुई जनालाई उपचारका लागि सेनाको हेलिकप्टरबाट काठमाडौं लगिएको छ । रामारोशन गाउँपालिकाको वडा नम्बर १ मलातिकोटमा माओवादी केन्द्रले वडा अध्यक्षसहित पुरै प्यानलसहित विजयी भएपछि निकालिएको जुलुसमा एमाले कार्यकर्ताले ढुंगामुडा प्रहार गरेका थिए । मतगणना स्थलबाट विजय जुलुस निकालेर गाउँ फर्किने क्रममा एमालेका कार्यकर्ताले ढुंगामुडा प्रहार गरेको माओवादी केन्द्रको उप प्रमुख पदका उम्मेदवार सरस्वती रावलले जानकारी दिनुभयो । हिजो राती भएको उक्त घट्नामा परी सुरत साउँद, टेकबहादुर विक, श्याम विक, टेकबहादुर साउद, कमल साउद, पुरन साउद, कृष्ण साउद र बम बहादुर साउद घाइते भएको माओवादी केन्द्रले जनाएको छ । घाइतेमध्ये सुरत साउद र टेकबहादुर विकलाई उपचारका लागि केहिबेर अघि नेपाली सेनाको हेलिकप्टरबाट काठमाडौं लगिएको हो । घाइते दुबैको टाउको र शरीरका बिभिन्न भागमा गम्भीर चोट लागेको प्रहरीले जनाएको छ । अन्य घाइतेको गाउँमै उपचार भइरहेको स्थानीय पुष्प बिष्टले जानकारी दिनुभयो । घट्नामा संलग्न भएको आशंकामा प्रहरीले पाँच जना एमाले कार्यकर्तालाई नियन्त्रणमा लिएको र अन्यको खोजी कार्य जारी रहेको जिल्ला प्रहरी प्रमुख प्रहरी नायब उपरीक्षक निरञ्जनदत्त भट्टले जानकारी दिनुभयो । घटना पछि केहि समय मतगणना स्थगित भएको थियो । रामारोशनमा माओवादीले अग्रता कायम गरिरहेको छ ।"
मन्त्रिपरिषद् विस्तारका विषयमा प्रधानमन्त्री देउवा र प्रचण्डबीच छलफल,काठमाडौं : प्रधानमन्त्री शेरबहादुर देउवा र पूर्व प्रधानमन्त्री तथा नेकपा (माओवादी केन्द्र) का अध्यक्ष पुष्पकमल दाहाल प्रचण्ड बीच भेटवार्ता भएको छ। प्रधानमन्त्री निवास बालुवाटारमा देउवा र प्रचण्डबीच भेटवार्ता भएको हो शुक्रबार साँझ भएको भेटमा प्रधानमन्त्री देउवा र अध्यक्ष प्रचण्डबीच सरकार सञ्चालन र मन्त्रिपरिषद् विस्तार लगायतका विषयमा कुराकानी भएको छ। भेटमा प्रधानमन्त्री र अध्यक्ष प्रचण्डबीच सत्ता समीकरण र सरकारका कामबारे समेत छलफल भएको प्रचण्डको निजी सचिवालयले जानकारी दिएको छ। शुक्रबारको छलफलमा प्रधानमन्त्री र अध्यक्ष प्रचण्डबीच थप गृहकार्य गरेर छिटै मन्त्रिपरिषद् विस्तार गर्ने र सरकार सञ्चालन एवम् दुई पार्टीबीचको गठबन्धन सम्बन्धलाई थप बलियो बनाउने बारेमा कुराकानी भएको छ। अध्यक्ष प्रचण्डले प्रधानमन्त्री पदबाट राजीनामा दिएपछि प्रधानमन्त्री देउवा र अध्यक्ष प्रचण्डबीच पहिलोचोटी बालुवाटारमा छलफल भएको हो।
कतारमा कार्यरत नेपालीको सुरक्षामा चासो,"काठमाडौँ, : उपप्रधानमन्त्री कृष्णबहादुर महराले कतारका राजदूतसँग त्यहाँ कार्यरत नेपालीको सुरक्षाका सम्बन्धमा विशेष चासो व्यक्त गर्नुभएको छ । कतारका राजदूत अहमद जसिम मोहम्मद अली अल हमरले आज गर्नुभएको शिष्टाचार भेटवार्तामा परराष्ट्रमन्त्री महराले नेपालीको सुरक्षाका बारेमा जानकारी लिनुभयो । आफ्ना नागरिकको सुरक्षाका सन्दर्भमा आफूले दैनिक सूचना लिइरहेको बताउँदै मन्त्री महराले नेपालीको सुरक्षाका विषयमा विशेष ध्यान दिन राजदूतसँग आग्रह गर्नुभयो । पछिल्लो समय कतारमा देखिएको कूटनीतिक समस्या वार्ता र संवादबाट सुल्झनुपर्नेमा जोड दिँदै उहाँले नेपालले शान्तिपूर्ण तवरबाट समस्याको समाधान होस् भन्ने चाहेको बताउनुभयो। उहाँले आवश्यक परेमा नेपालले पनि शान्तिपूर्ण समाधानका लागि पहल गरिदिने विश्वास दिलाउनुभयो । मन्त्री महराले कतारका व्यवसायीले अन्य अरब मुलुकमा सञ्चालन गरेका कम्पनीमा कार्यरत नेपालीका सन्दर्भमा चासो व्यक्त गर्दै त्यसतर्फ कतारी सरकारको ध्यान जानुपर्ने बताउनुभयो । जवाफमा कतारका राजदूत हमरले कतार र अरब राष्ट्रमा कतारका व्यवसायीले सञ्चालन गरेका कम्पनीमा कार्यरत नेपालीको सुरक्षामा आफ्नो सरकारले पूर्ण ध्यान दिने विश्वास दिलाउनुभयो । उहाँले अरब मुलुकमा देखिएको कूटनीतिक समस्याका कारण नेपालीको सुरक्षामा कुनै समस्या नभएको स्पष्ट गर्दै आगामी दिनमा दुई देशबीच रहिआएको सम्बन्ध अझ प्रगाढ हुने विश्वास व्यक्त गर्नुभयो । कतारमा विश्वकप फुटबलको तयारी लगभग पूरा गृहमन्त्री जनार्दन शर्माले नेपालका लागि कतारका राजदूत हमरसँग आज भएको भेटमा कतारको विकासमा नेपाली नागरिकको श्रम तथा सीपको लगानी भएको र उसको समृद्धिमा नेपाल सन्तुष्ट भएको बताउनुभएको छ । गृह मन्त्रालयमा आज भएको शिष्टाचार भेटवार्तामा मन्त्री शर्माले दुवै राष्ट्रबीच आपसी सहयोग आदानप्रदान गर्न आवश्यक रहेको बताउँदै सन् २०२२ मा कतारमा हुन लागेको विश्वकपको सफलताको शुभकामना दिनुभयो । यसैगरी कतारी राजदूतले पहिलो र दोस्रो चरणको स्थानीय तहको निर्वाचन व्यवस्थित तथा शान्तिपूर्ण ढङ्गले सम्पन्न गराउन सफल भएकामा गृहमन्त्री शर्मालाई बधाई दिनुभयो।राजदूत हमरले कतारमा हुन लागेको विश्वकप फुटबलको तयारी लगभग पूरा भएको जानकारी गराउँदै नेपालसँगको मैत्रीपूर्ण सम्बन्ध आगामी दिनमा थप प्रगाढ बन्ने विश्वास व्यक्त गर्नुभएको गृहमन्त्रीको सचिवालयले जारी गरेको विज्ञप्तिमा उल्लेख छ । यसैबीच परराष्ट्रमन्त्री महरासँग दक्षिण एसियाली क्षेत्रीय सहयोग सङ्गठन ९सार्क०का महासचिव अम्जद हुसेनले आज नै शिष्टाचार भेटवार्ता गर्नुभयो । परराष्ट्र मन्त्रालयमा भएको भेटवार्तामा उहाँहरुबीच सार्कलाई क्रियाशील बनाउने सन्दर्भमा भएका निर्णयलाई द्रुत तवरले अगाडि बढाउने विषयमा छलफल भयो । सो अवसरमा मन्त्री महराले सार्कको मन्त्रिस्तरीय बैठक अगाडि बढाउन पहल गरिने बताउनुभयो । उहाँले सार्क शिखर सम्मेलनका लागि उपयुक्त वातावरण बनाउन नेपालले पहल गर्ने तथा सदस्य राष्ट्रबीच निरन्तर रुपमा द्विपक्षीय एवम् बहुपक्षीय छलफल गरेर अगाडि बढ्ने बताउनुभयो । सो अवसरमा महासचिव हुसेनले सार्कलाई चलायमान गराउन सदस्य राष्ट्रले सक्रियता देखाउनुपर्नेमा जोड दिनुभयो । रासस"
बम फाल्ने साहसले प्रहरीको छाती गर्वले चौडा भएको छः आइजीपी अर्याल,"काठमाडौं : नेपाल प्रहरीका महानिरिक्षक (आइजीपी) प्रकाश अर्यालले दोस्रो चरणको स्थानीय निर्वाचन शान्तिपूर्ण रुपमा सम्पन्न गर्न योगदान गर्ने सम्पूर्ण प्रहरी कर्मचारीलाई धन्यवाद दिनुभएको छ। उहाँले निर्वाचन सुरक्षाका क्रममा पड्कदै गरेको बम समातेर फ्याँक्ने प्रहरीको कामको उच्च प्रशंसा गर्नु भएको छ। दाङको एक स्थानीय निर्वाचनमा मतदान भइरहेका बेला प्रहरी हवल्दार दुर्गाबहादुर रानाले सम्भावित मानवीय क्षति राक्नु भएको थियो। आम जनताको जनधनको सुरक्षाका खातिर आफ्नो किन्चित परवाह नगरी बिना हिचकिचाहट पड्कदै गरेको बम समेत टिपेर फ्याँक्नेसम्मको अदम्य साहसिक कार्य गर्ने लगायत सम्पूर्ण प्रहरी कर्मचारीको व्यवसायिक इमान्दारिता र कर्तव्यपरायणताले सिंगो नेपाल प्रहरी र सम्पूर्ण प्रहरी कर्मचारीको छाती पुनः एकपटक गर्वले चौडा भएको छ , दोस्रो चरणको निर्वाचनको मतदान भएको दुई दिनपछि विज्ञप्ती जारी गर्दै आईजी अर्यालले भन्नु भएको छ। उहाँले निर्वाचन सम्पन्न गर्न म्यादी प्रहरीको भूमिकाको पनि प्रसंसा गर्नु भएको छ। यी हुन् बम हातले समातेर फाल्ने प्रहरी हवल्दार राना"
बराबर मत आएपछि गोलाप्रथाबाट विजयी घोषणा,लिबाङ : रोल्पाको दुइखोली गाउँपालिका ३ नम्बर वडाको कांग्रेस र माओवादी केन्द्रका उम्मेदवारले बराबर मत ल्याएपछि चिठ्ठा टिपेर छिनोफानो गरिएको छ। माओवादीका झपिराम डाँगी र कांग्रेसका भिमबहादुर खत्रीले ४९१४९१ मत ल्याउनु भएको थियो। चिट्ठा टिपेर डाँगी बिजयी हुनु भएको हो। उहाँको प्यानलका सदस्यले भने मत अग्रताबाट जित्नु भएको हो। वडा नं १ र २ मा माओवादी केन्द्रबाटै विजयी भैसक्नु भएको छ। गाउँपालिका प्रमुख र उपप्रमुखमा माओवादी केन्द्रका उम्मेदवारले अग्रता कायम गरिरहनु भएको छ।
परराष्ट्रमन्त्री महराको दिल्ली भ्रमण आइतबार: भेटवार्ता गोप्य हुने,"नयाँ दिल्ली : उपप्रधान तथा परराष्ट्रमन्त्री कृष्णबहादुर महरा तीन दिने भ्रमणका क्रममा आइतबार नयाँ दिल्ली आउँदै हुनुहुन्छ। शेरबहादुर देउवा सरकारका परराष्ट्रमन्त्री महरा पहिलो भ्रमणको क्रममा आइतबार दिउँसो दिल्ली आइपुग्ने कार्यक्रम रहेको छ। भारतीय विदेश मन्त्री सुष्मा स्वराजको निमन्त्रणामा भारत आउन लाग्नुभएका परराष्ट्रमन्त्रीले सोमबार साँझ ७ बजे विदेशमन्त्री सुष्मा स्वराजसँग भेट गर्ने तय भएको नयाँ दिल्ली स्थित नेपाली दूतावासले जानकारी दिएको छ। यसबाहेक दिल्ली आएकै दिन आइतबार साँझ दिल्लीमा रहेका नेपाल हेर्ने गैर आवासीय राजदूतसँग परारष्ट्रमन्त्री महराले अन्तक्रिया गर्ने कार्यक्रम रहेको छ। तर कार्यक्रमको विस्तृत जानकारी दूतावासले गराएको छैन्। दूतावासले त्यस्तो भेटघाटमा पत्रकारलाई बोलाउन नमिल्ने र विस्तृतमा बताउन पनि नमिल्ने बताएका कारण परराष्ट्रमन्त्रीको यो भेटघाटलाई गोप्य राख्न खोजिएको जस्तो देखिएको छ। दूतावासका एक अधिकारीले भने, मिडियालाई यो कार्यक्रमका लागि आमन्त्रण गरिएको छैन्। गत मेमा नेपालमा कार्यरत इन्स्टिच्यूट फर स्ट्रटिजिक एण्ड सोसियो इकोनोमिक रिसर्च (आइएसएसआर) सँग सहकार्य गरेर नेपाल सरकारको परराष्ट्र मन्त्रालय तथा दिल्लीस्थित दूतावासले नयाँ दिल्लीमा नेपाल मामिला समेत हेर्ने कूटनीतिक नियोग प्रमुखको दुई दिने गोष्ठीको आयोजना गरेको थियो। परराष्ट्रमन्त्री महरासँग भेटघाटका लागि पनि यिनै कूटनीतिक प्रमुखलाई डाकिएको छ। एनजीओ सँगको सहकार्यको सो कार्यक्रममा मिडियालाई सहज रुपमा पहुँच दिएको दूतावासले तिनै नियोग प्रमुखसँग मुलुकका परराष्ट्रमन्त्रीसँगको छलफल कार्यक्रममा मिडियालाई प्रतिबन्ध लगाएका कारण यो भेटघाटलाई कतै गोप्य राख्न खोजिएको हो कि भन्ने आशंका उब्जाएको छ।"
विराटनगर महानगर : १५ घण्टामा साढे ३ सय मात्र गनियो!,"विराटनगर : विराटनगरको मतगणना निकै सुस्त गतिमा भइरहेको छ । बिहीबार साँझ साढे ४ बजेबाट सुरु भएको गणना शुक्रबार बिहान साढे ७ बजेसम्म करिब साढे ३ सय मतमात्र गणना भएको छ । वडा नम्बर १ का दुई वटा मतपेटिका खोलेर मत गणना सुरु गरिएको हो । मत गणनास्थलमा दुई जना प्रतिनिधि राख्ने विषयमा दल तथा निर्वाचन आयोगकका पदाधिकारीबीच सहमति नजुट्दा, बिजुलीको मेनस्वीच पड्कदा र पछि मतदानस्थलबाट मतपेटिका उठाउँदा गरिएको मुचुल्का रुजु गर्ने विषयमा विलम्ब भएपनि गणना ढिलो गरी मात्र सुरु भएको थियो । करिब ३ सय ५० मत गणना हुँदा ७० जति मत बदर भएका छन । अहिलेसम्म मत हाल्ने क्रमलाई हेर्दा एमालेले नेपाल लोकतान्त्रिक फोरमसँग गठबन्धन गरेर मेयर र उपमेयरमा तालमेल गरेको थियो । तर, ४० जति मतपत्रमा प्यानल नै सूर्यलाई मत हालेको पाइएको छ । ७० मत बदर भएको छ। ढिलो गरी सुरु भएको मत गणना निकै सुस्त गतिमा अघि बढेकाले शुक्रबार भने २, ३, ४ र ५ वडाका मत पेटिका पनि खोलेर मत गणना गरिने तयारी गरिएको मुख्य निर्वाचन अधिकृतकको कार्यालयले जनाएको छ । मुख्य निर्वाचन अधिकृत विनोद कुमार पोखरेलले व्यवस्थित र छिटो गरी मत गणना गर्न सबै प्रबन्ध गरिएको बताउनु भयो । वडा नम्बर १ को मत गणना सुरु हुँदा २ वटा बाकसबाट एक हजार २४ मत निकालिएको थियो । मत गणनास्थल आदर्श विद्यालयमा मत परिणाम सुन्न बिहानैदेखि पार्टीका कार्यकर्ता र सर्वसाधारणको निकै भींड लागेको छ । विराटनगरमा असी हजार मत खसेको छ ।"
झापाका अधिकांश नगर र गाउँपालिकामा एमालेकै अग्रता,"विर्तामोड : झापाका स्थानीय तहको प्रारम्भिक नतिजा अनुसार अधिकांश तहमा एमालेले अग्रता लिएको छ । झापाका नगरपालिकामा विर्तामोड, कनकाई, दमक, शिवसताक्षी, अर्जुनधारा लगायतमा एमालले अग्रता लिइरहेको छ । मेचीनगर नगरपालिकामा भने कांग्रेसले अग्रता लिएको छ । बुद्धशान्ति गाउँपालिकामा पनि एमालेले अग्रता लिएको छ । यद्यपी वडा नं ७ मा भने वडाध्यक्षमा नेकपा माओवादी केन्द्रका उम्मेद्वार मातृका पौडेल विजयी हुनु भएको छ। त्यसैगरी हल्दिबारी गाउँपालिकामा राप्रपाले अग्रता लिइरहेको छ । भद्रपुर नगरपालिकामा नेकपा एमालेले अग्रता लिएको छ । गौरादह नगरपालिकामा कांग्रेसले केही समय अघिदेखि अग्रता लिएको छ । त्यसैगरी बाह्रदशी गाउँपालिकामा वार्ड नं १ मा एमाले का वडा अध्यक्षका उम्मेदवार शम्भु राजवंशीसहित एमाले प्यानलका उम्मेद्वार विजयी भएका छन् । कचनकवल गाउँपालिकामा कांग्रेसले अग्रता लिएको छ ।"
बुटवल उपमहानगरपालिका को हाल सम्मको नतिजा ६ : बिहान,नेकपा एमाले : मेयर : १६१८ उपमेयर : १७५८ वडा अध्यक्ष : १०९१ नेपाली कांग्रेस : माओवादी केन्द्र मेयर : १४८० उपमेयर : १०२६ तिलोत्तमा नगरपालिकाको बिहान ५ बजेसम्मको अपडेट वडा नम्बर १ मा कुल खसेको मत ३११० ९गणना भएको १५००० वडा नम्बर १७ मा कुल खसेको मत ३२२८ ९गणना भएको १३००० मेयर वासुदेव घिमिरे (एमाले) ९३२ रामकृष्ण खाण नेकाजनमुक्ति गठबन्धन : ९२१ लक्ष्मण खनाल माओवादी केन्द्र २१० उपमेयर जागेश्वरी चौधरी एमाले ९६७ गीता सारु नेकाजनमुक्ति गठबन्धन ८८१ राधिका शर्मा पौडेल माओवादी केन्द्र २३६ देवदह नपा नेका ६६४ एमाले ५७५ । सैनामैना नपा एमाले ७३३ नेका ४४१ । सिद्धार्थनगर नपा मेयर कांग्रेस ७५२ एमाले ७२१ राप्रपा ७०५ माअाेवादी ५३८ उपमेयर कांग्रेस ६७८ एमाले ५९८

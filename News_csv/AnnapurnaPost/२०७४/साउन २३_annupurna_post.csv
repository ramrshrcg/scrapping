शीर्षक,विवरण
सुशीला सक्रियता,"न्याय क्षेत्रकै प्रबुद्धहरूले डा गोविन्द केसीको आन्दोलनमा पूर्व प्रधानन्यायाधीश सुशीला कार्कीको संलग्नतालाई लिएर प्रश्न उठाएपछि अहिले यो बहसको विषय बनेको छ । बहसका दुइटा पाटा छन् । एउटा कोणबाट अवकाश भइसकेर पदीय जिम्मेवारीमा नरहँदा व्यक्तिगत हैसियतमा यसखाले संलग्नता हुनसक्ने दाबी गरिँदैछ भने अर्को कोणबाट यो न्यायापालिकाको मर्यादा र आचारसंहिताविपरीतको कार्य भनेर तर्क गरिँदैछ । नेपाल र विश्वमै भएका अभ्यासका आधारमा दोस्रो तर्क बलियो देखिन्छ । त्यसकारण कार्कीले अवकाशपछिका आफ्ना अभिव्यक्ति र भूमिकामा गम्भीर समीक्षा गर्नु आवश्यक छ । निसन्देह, व्यक्तिका आफ्नै आस्था र धारणा हुन्छन् । आफ्ना अभिव्यक्ति व्यक्त गर्ने अधिकार हरेक नागरिकसँग सुरक्षित हुन्छ । तर केही पदीय हैसियत यस्ता हुन्छन्, जसको कार्यभार पूरा गरेका व्यक्तित्वहरूसँग समाजले विशेष भूमिका खोज्छ । आम नागरिकका लागि न्यायालय आस्था र अन्तिम आशाको केन्द्र हो । यसको निष्पक्षताकै बलमा समाज सन्तुलित ढंगले अघि बढ्ने हो । त्यस्तो महŒवपूर्ण निकायबाट भर्खरै अवकाश पाएका एक उच्च अधिकारीप्रति समाजको त्यहीखाले सन्तुलित भूमिकाको अपेक्षा हुन्छ । कार्कीले त्यसो गर्न नसकेपछि उनीमाथि प्रश्न उठेको हो । कार्कीले प्रधानन्यायाधीश हुँदा विभिन्न शक्तिकेन्द्र र स्वार्थ समूहसँग साहसका साथ जुधिन् र एउटा परिचय निर्माण गरिन् । त्यसले समाजमा उनीप्रति एउटा विशिष्ठ विम्ब निर्माण गरेकै हो । सत्ता र शक्तिको स्वार्थमा जेलिँदै गएको नेपाली समाजमा ती सबै लोभलालचबाट माथि उठेर निर्भीक चरित्र देखाउने जुन काम उनले गरिन्, त्यो प्रशंसायोग्य छ । तर अवकाशलगत्तै उनी जसरी मिडियामार्फत प्रस्तुत भइन् र अहिले सडकमै भाषणकै तहमा ओर्लिन्, त्यसले उनको क्रेडिबिलिटी मै प्रश्न उठायो । उनीसँग उच्चकोटीको नैतिक मूल्य र इमानदारी छ, त्यसमा शंका छैन तर त्यसको अर्थ अवकाश पाएको केही महिनामै उनी जसरी एक्टिभिज्म मा उत्रन खोजेकी छन्, त्यो सबैलाई खट्किएको विषय भएको छ । यहाँनेर कार्कीले पदीय मर्यादा भुलेर जसरी सडकमै उत्रिइन्, त्यही भूमिकामाथि मात्रै टिप्पणी गर्न खोजिएको हो । उनको भूमिकाप्रति आलोचनात्मक हुुनुको अर्थ डा केसीले उठाएका जायज मागको विरोधी हुनु होइन । हामी डा केसीका जायज माग पूरा हुनुपर्छ भन्ने पक्षमै छौं । त्यसको लागि नागरिक जनदबाब आवश्यक पनि छ । हाम्रो मत के मात्रै हो भने, माग सम्बोधित हुँदै गर्दा विधि र प्रक्रिया पछ्याइनुपर्छ । अहिले विधेयकमाथि छलफल र त्यसलाई पारित गर्ने काम संसद्को हो । संसद्को विधि र प्रक्रियाबाट बढ्दै गर्दा केसीका मागमाथि पनि गम्भीर विमर्श आवश्यक छ र जायज माग सम्बोधन हुनुपर्छ । तर सधैं अनसनलाई हतियार बनाएर दबाब सिर्जना गर्ने जुन प्रवृत्ति यसबीच विकास भएको छ, त्यसमा गम्भीर समीक्षा आवश्यक छ । अनसनजस्तो अहिंसात्मक आन्दोलनको बलियो हतियार पटकपटक प्रयोग गर्नु उचित होइन ।"
काठमाडौंमा केबुलकार सञ्चालनबारे मन्त्री र राजदूतबीच छलफल,"काठमाडौं : भौतिक पूर्वाधार तथा यातायात मन्त्री वीर बहादुर बलायर र नेपालका लागि फ्रान्सका राजदूत कार्मोनाबीच शिष्टाचार भेटवार्ता भएको छ। सोमवार सिंहदरबारमा भएको भेटमा द्धिपक्षीय हीतका विषयमा कुराकानी भएको मन्त्रीको नीजि सचिवालयले जनाएको छ। राजदूत कार्मोनले काठमाडौंमा केबुलकारको सम्भावना रहेकाले यसमा आफ्नो देश लगानी गर्न इच्छुक रहेको बताए। उनले केबुलकार निर्माण छिटो र सहज हुने भएको मन्त्री बलायरसंग बताए। यस्तै राजदूत कार्मोनले नेपालको भौतिक पूर्वाधार निर्माणमा फ्रान्स सरकारको सहयोग सधैं रहने प्रतिवद्धता जनाएका थिए। मन्त्री बलायरले नेपालको विकासमा फ्रान्सको सहयोग रहदै आएको भन्दै आगामी दिनमा सहयोग रहने विश्वास व्यक्त गरे। यस्तै सोमबार नै भौतिक पुर्वाधार तथा यातायात मन्त्री र अमेरिकी दूतावासका नियोग उपप्रमुख माइकल सि गोन्जालेस बीच सिंहदरबारमा भेट्वार्ता भएको छ। पूर्वाधार तथा यातायात मन्त्री र अमेरिकी दूतावासका नियोग उपप्रमुख माइकल सि गोन्जालेस अमेरिकी सरकारको सहयोगमा स्तरीकरण हुन लागेको हेटौडा भिमफेदी सडक,धरान वसन्तपुर सडक, कदमाहा गाइघाट सडक र अमेलिया  धानखोलाताप्लेजुङ सडक को बिषयमा कुराकानी भएको हो।सो सडक खण्ड को स्तरीकरण का लागि अमेरिकी सरकारले झण्डै साढे पाँच अरव रुपैयाँ सहयोग गर्ने भएको छ।"
दुबै चुनाव एकै मितिमा गर्ने गरी तयारी थाल्न प्रधानमन्त्रीको सुझाव,"काठमाडौं: प्रधानमन्त्री शेरबहादुर देउवाले एकै मितिमा प्रतिनिधिसभा र प्रदेशसभाको चुनाव सम्पन्न गर्ने गरी तयारी थाल्न निर्वाचन आयोगलाई आग्रह गरेका छन्। सोमबार प्रधानमन्त्री तथा मन्त्रिपरिषद् कार्यालयमा निर्वाचन आयोगका पदाधिकारीसँग भएको भेटमा चुनावी खर्च कम गर्न र तोकिएकै समयमा चुनाव सम्पन्न गर्न दुवै चुनाव एउटै मितिमा गर्ने गरी तयारी थाल्न आग्रह गरेका हुन्। प्रधानमन्त्रीले निर्वाचन सम्वन्धी दुई ऐन संसद्मा पारित हुने चरणमा अघि बढेको र क्षेत्र निर्धारण आयोगले पनि तोकिएकै मितिमा प्रतिवेदन बुझाउने भन्दै निर्वाचन तयारीमा लाग्न आयोगलाई आग्रह गरेका हुन्। निर्वाचन आयोगका पदाधिकारीहरूले भने दुवै चुनाव एकैपटक गर्न विद्युतीय भोटिङ मेसिन प्रयोग गर्नुपर्ने धारणा राखेका थिए। समय कम भएकाले उक्त मेसिन खरिद गर्ने प्रक्रिया, मेसिन प्रयोगको लागि मतदाता शिक्षालगायतका काम गर्न सकिने कि नसकिने भन्ने विषयमा प्रधानमन्त्रीले चासो राखेको प्रधानमन्त्रीका बरिष्ठ सञ्चार विज्ञ गोविन्द परियारले बताए। निर्वाचन आयोगका पदाधिकारीहरूले मतदातालाई राईट टु रिजेक्ट' को अधिकार दिने कि नदिने भन्ने र विदेशमा रहेकालाई पनि मत दिन पाउने प्रावधानका विषयमा पनि जिज्ञासा राखेका थिए।"
कांग्रेस केन्द्रीय कार्यसम्पादन समितिको बैठक मंगलबार बस्ने,काठमाडौँ: नेपाली कांग्रेसको केन्द्रीय कार्यसम्पादन समितिको बैठक मंगलबार बस्ने भएको छ। प्रदेश नं २ मा आगामी असोज २ गते हुन लागेको स्थानीय तहको तेस्रोचरणको निर्वाचनका बारेमा छलफल गर्न मंगलबार बिहान ८ बजेका लागि बैठक बोलाइएको कांग्रेस केन्द्रीय कार्यालयका मुख्यसचिव कृष्णप्रसाद पौडेलले जानकारी दिए। बैठकमा वर्तमान मुलुकको समसामयिक राजनीतिक घटना क्रमको बारेमा समेत छलफल हुने पौडेलले बताए। रासस
'शान्तिपूर्ण रुपमा डोक्लम विवादको समाधान होस',"काठमाडौं: परराष्ट्रमन्त्री कृष्णबहादुर महराले डोक्लम क्षेत्रबारे भारत, चीन र भूटानबीच देखिएको सीमा विवाद शान्तिपूर्ण ढंगबाट समाधान होस् भन्ने नेपालले चाहेको बताएका छन्। सोमबार परराष्ट्र मन्त्रालयमा पत्रकारसंग कुरा गर्दै मन्त्री महराले भने, हामी यो मुद्धामा चीन र भारत कसैको पनि समर्थन गर्दैनौं, उनीहरुले हामीलाई समर्थन गरिदेउ पनि भनेका छैनन्। हामीले नजिकबाट परिस्थिति नियालिरहेका छौं। चीन, भुटान र भारतको त्रिदेशीय सीमा बिन्दुमा पर्ने डोक्लम क्षेत्रमा दुई महिना अघि चीनले सडक निर्माण थालेपछि भारतले अवरोध गरेको थियो। भारतले सडक निर्माण रोक्नसेना परिचालन गरेको थियो। चीन र भुटान बीच डोक्लम क्षेत्रको स्वामित्वलाई लिएर विवाद हुँदै आएको छ। उक्त विवाद चलिरहेकै बेला भारतले भुटानको तर्फबाट सडक निर्माण रोक्न डोक्लममा सेना तैनाथ गरेपछि विवाद उत्कर्शमा पुगेको हो। भारत र चीनियाँ सञ्चारमाध्यममा दुई देशबीच युद्ध हुन सक्नेसम्मका समाचारहरु सार्वजनिक भइरहेका छन्। अमेरिकाले समेत दुई देशलाई संवादमार्फत सीमा विवाद समाधान गर्न आग्रह गरिसकेको छ।"
शान्ति सुरक्षा मजबुत बनाउन प्रधानमन्त्रीको निर्देशन,काठमाडौं: प्रधानमन्त्री शेरबहादुर देउवाले मुलुकमा शान्ति सुरक्षा र कानूनी शासन कायम गराउन कटिवद्ध भएर काम गर्न उच्च प्रहरी अधिकृतहरूलाई निर्देशन दिएका छन्। सोमबार प्रधानमन्त्री कार्यालय सिंहदरवारमा भेट्न आएका नेपाल प्रहरीका महानिरीक्षक प्रकाश अर्याल र हालै बढुवा भएका अतिरिक्त प्रहरी महानिरीक्षकहरूलाई निर्देशन दिँदै जनधनको सुरक्षाका साथै प्रहरीको छविलाई उच्च राखेर काम गर्न निर्देशन दिएका हुन्। प्रधानमन्त्रीले असोज २ गते हुने प्रदेश नम्वर २ को चुनावका लागि विशेष सुरक्षा सतर्कता अपनाउन पनि प्रहरीलाई निर्देशन दिएका छन्। प्रहरीको काम सुरक्षा मात्रै नभई जनताको दुखसुखमा साथ दिने पनि भएको उल्लेख गर्दै प्राकृतिक प्रकोपमा पनि प्रहरी चुस्त रुपमा कार्य गर्न निर्देशन दिएका थिए। प्रधानमन्त्रीले २ नम्वर प्रदेशको स्थानीय चुनाव र त्यसलगत्तै हुन लागेको प्रतिनिधसभा र प्रदेससभाको चुनावमा शान्ति सुरक्षाको अवस्था मजबुत पार्न पनि निर्देशन दिएको प्रधानमन्त्रीका बरिष्ठ सञ्चार विज्ञ गोविन्द परियारले बताए।
भरतपुर महानगरमा सत्ताको दुरुपयोग भयो: खनाल,"दमक: नेकपा एमालेका वरिष्ठ नेता झलनाथ खनालले चितवनको भरतपुर महानगरपालिकामा सत्ताको चरम दुरुपयोग भएको दाबी गरेका छन्। सत्तामा रहदाको शक्तिको कारण गठबन्धनले जित आफ्नो पक्षमा निकालेको आरोप उनले लगाएका हुन्। पैसा बाँडेर राज्य पक्षले जित निकालेको बताउदै उनले कांग्रेस माओबादी मिलेर अनेक जाल रचेर एमालेलाई हराएको आरोप लगाएका हुन्। सोमबार झापाको बिर्तामोडमा प्रेस चौतारी झापाले गरेको पत्रकार सम्मेलनमा बोल्दै नेता खनालले भरतपुरमा लोकतन्त्रले हारेको बताए। साथै उनले सत्ता गठबन्धनको जित भरतपुरका जनताका लागि दुर्भाग्य भएको बताए। भरतपुरमा हामीले विरोध जनाउदा जनाउदै पनि राज्यले दमन गरेरै चुनाव जितेको हो', उनले भने, 'अन्य ठाउँमा रामै्र संग निर्वाचन सम्पन्न भएपनि भरतपुरमा भने लोकतन्त्रले हारेको छ।' उनले पैसा र पहुँचका भरमा भरतपुरमा कांग्रेस माओवादी गठबन्धनले जितेको आरोप लगाए। भरतपुर निर्वाचनको मौन अवधिमा २ वटा गाडीलाई पास दिएको भए पनि गठबन्धनका सबैजनाले हुलका हुल गाडी लिएर जनतालाई प्रभावित पर्न घर घरमा गएको खनालले बताए। चुनावको परिणाम सहर्ष स्विकारेको बताउदै उनले भरतपुरको विषयमा अदालतको निर्णय नै दुर्भाग्य साबित भएको बताए।यद्यपी खनालले अदालतको निर्णयलाई एमालेले सधै सम्मान गर्ने बताए । उनले अहिले सरकार प्रदेश र संघीय तहको निर्वाचन टार्ने खेलमा लागेको बताए। अहिले सम्म निर्वाचनको मिति तोक्न नसक्नु लज्जास्पद कुरा भएको उनको बुझाई छ। उनले तत्काल निर्वाचनको मिति तोक्न समेत एमालेले दवाब दिई रहेको बताए। अबका निर्वाचनमा एमाले पहिलो हुन कुनै पनि शक्ति रोक्न नसक्ने उनको जिकिर थियो।"
एमालेद्वारा वीरगञ्ज महानगरको उम्मेदवार घोषणा,"वीरगन्ज: नेकपा एमालेले तेश्रो चरणअन्तर्गत आगामी असोज २ गते हुने स्थानीय तहको निर्वाचनका लागि वीरगन्ज महानगरपालिकाको प्रमुख तथा उपप्रमुख पदका उम्मेदरवारको नाम सार्वजनिक गरेको छ। प्रमुखमा बसरुद्धिन अन्सारी र उपप्रमुख सोफिया आचार्यको नाम सार्वजनिक गरेको हो। अन्सारी भर्खरै नेकपा एमालेमा प्रवेश गरेका हुन्। उनी वीरगन्जस्थित नेशनल मेडिकल कलेजका प्रबन्ध निर्देशक समेत हुन् भने सोफिया आचार्य भने एमाले पर्साका पूर्वअध्यक्ष चिरञ्जीवी आचार्यका पत्नी हुन्। एमाले महासचिव ईश्वर पोखरेलको उपस्थितिमा भएको नेकपा एमाले प्रदेश नं २ का बैठकले अन्सारी र आचार्यलाई क्रमशः वीरगन्ज महानगरपालिकाको प्रमुख तथा उपप्रमुख पदका उम्मेदवारको घोषणा गरेको हो। प्रदेश नं २ का एमाले प्रमुख सत्यनारायण मण्डल, उपप्रमुख नागेन्द्र चौधरी, पर्सा जिल्ला इन्चार्ज रामचन्द्र साह लगायतका नेताको सहभागितामा सम्पन्न सो बैठकले आगामी असोज २ गते हुने स्थानीय तहको निर्वाचन परिणाम आफ्नो पक्षमा पार्न पाँच वटा समूह बनाएर सांसद महिला, दलित र विद्यार्थी नेतालाई परिचालन गर्ने निर्णय गरेको एमाले प्रचार विभागका प्रमुख डा विश्वभर शर्माले बताए। रासस"
'प्रत्यक्ष कार्यकारी नमाने जनता जान्छौं',"काठमाडौं : पूर्व प्रधानमन्त्री तथा नेकपा (माओवादी केन्द्र) का अध्यक्ष पुष्पकमल दाहाल प्रचण्डले जनताद्वारा प्रत्यक्ष निर्वाचित कार्यकारी प्रमुख मान्न अरु पार्टीहरु तयार नभए आफूहरु जनताको बीचमा जाने बताएका छन् । सोमबार नेकपा(माओवादी केन्द) ४ नम्ब्र प्रदेशका राष्ट्रिय महाधिवेशन आयोजक समितिका सदस्यहरुको बैठक तथा प्रशिक्षण कार्यक्रममा बोल्दै अध्यक्ष प्रचण्डले भने संविधानको प्रभावकारिता, संघीयताको सन्तुलन, राजनीतिक स्थीरता र आर्थिक समृद्धिका लागि प्रत्यक्ष निर्वाचित कार्यकारी राष्ट्रपति हुनुपर्छ। हिजो कांग्रेसएमालेले मानेकै कुरा हो । आज पनि यो मुद्दामा सबै एक हुनुपर्छ । कार्यकारी राष्ट्रपतिका लागि हामी पहिला वैचारिक अभियान सञ्चालन गर्छौ, त्यसमा कांग्रेस एमालेले मानेनन् भने हामी जनताको बीचमा जान्छौ र व्यापक जनदवाव सृष्टि गर्छाैं । अध्यक्ष प्रचण्डले अहिलेको निर्वाचनमा धेरै आर्थिक विकृति देखिएकाले यसको विकल्प खोज्नुपर्ने धारणा व्यक्त गरे उनले भने निर्वाचनमा यति धेरै विकृति आइसक्यो कि मध्यम वर्गका मान्छेहरु पनि चुनाव लड्न नसक्ने भए । घुमाई फिराई सम्भ्रान्त वर्गले मात्रै चुनाव लड्न र जित्नसक्ने परिस्थिति सिर्जना हुँदैछ । यसको अन्त्यका लागि पार्टीहरु बीच प्रतिस्पर्धा हुने पूर्ण समानुपातिक निर्वाचन प्रणाली चाहिन्छ । यसको पनि प्रत्यक्ष निर्वाचित कार्यकारी प्रमुखसँग गहिरो अन्तर्सम्बन्ध छ । समानुपातिक निर्वाचन प्रणालीबाट मात्र उत्पीडितहरु नीति निर्माणको तहमा आउँछन्, यसले निर्वाचनमा करोडौ पैसाको चलखेल हुने कुरा पनि रोक्न सकिन्छ । माओवादी कमजोर भए संघीय लोकतान्त्रिक गणतन्त्र उल्टिन सक्ने खतरा औल्याउँदै प्रचण्डले कांग्रेस, एमालेलाई आफ्नै हरुवा चरुवा मन्त्री संसद हुने समावेशी व्यवस्था घाँडो भएको दावी गरे । पार्टीभित्रका समस्याबारे चर्चा गर्दै प्रचण्डले भने पार्टीभित्र वैचारिक अस्पष्टता, संगठनात्मक अराजकता र कार्यशैलीमा आएको डरलाग्दो ह्रास नै हाम्रो समस्या हो । वर्गसंघर्षको अचुक हतियार भनेको संगठन नै हो । विचारको प्राथमिकतापछि संगठनको विशेष महत्व हुन्छ । संगठन, संगठन र फेरि पनि संगठनको हाम्रो मूख्य उद्देश्य हो । हामी पार्टीलाई रुपान्तरण गर्ने, पार्टीलाई नयाँ बनाई छाड्ने संकल्प गरेर आएका छौं । माओवादी धाराको एकता अनिवार्य भएकोमा जोड दिँदै उनले माओवादीबाट फुटेका कसैले पनि फुटको औचित्य पुष्टि गर्न नसकेको र जनताले अनुमोदन पनि नगरेकोले सबै मिल्नुको विकल्प नरहेको स्पष्ट पारे । एकताका लागि प्रयास थालिएको उनले बताए । प्रशिक्षणमा माओवादी केन्द्रका नेता नारायणकाजी श्रेष्ठले हरहालतमा माघ ७ भित्रै प्रदेश र संघको निर्वाचन गर्नुपर्ने भएकाले पार्टीका सबै निर्वाचनको तयारीमा लाग्नु पर्नेमा जोड दिए। श्रेष्ठले संगठन सुदृढ नहुनु । पार्टीमा स्वार्थ समूहको प्रभाव बढ्नु, पार्टीले गरेकान राम्रा काम प्रचार गर्न नसक्नु जस्ता समस्या माओवादी भित्र रहेको बताए । कार्यक्रममा अर्का नेता रामबहादुर थापा बादलले परिवर्तनको एक मात्र धारा माओवादी नै भएको निर्वाचन परिणामले पुष्टि गरेको बताए उनले भने कांग्रेस, एमालेको वैचारिक दृष्टिकोणमा खासै अन्तर छैन । उनीहरु परिवर्तनको बाहक होइनन्, जनताले माओवादीलाई नै क्रान्तिकारी बिकल्पका रुपमा छानेका छन् । तर, हाम्रा कमजोरीलाई जनताले दण्डित पनि गरेका छन्, रुपान्तरणको अपेक्षा राखेका छन् । बैठकमा ४ नं प्रदेशका जिल्ला संयोजकहरुले चुनावी समीक्षाको रिपोर्ट प्रस्तुत गरेका थिए । जिल्ला संयोजकहरुले संगठनात्मक अराजकता, भद्धा कमिटी, चुनावी तालमेलमा पहलको कमी, संगठन निर्माणमा उदासिनता र नेताहरुको निस्क्रियता, जस्ता कमजोर।ीले पार्टीले निर्वाचनमा सोचे अनुरुप नतिजा प्राप्त गर्न नसकेको रिर्पोट प्रस्तुत गरेका थिए । त्यसैगरी पार्टीमा आर्थिक, सांस्कृतिक र संगठनात्मक अनुशासनमा कमी, विरोधीका भ्रम चिर्न असफल, नेता, कार्यकर्तामा निरासा, गुटबन्दी र आर्थिक अभावजस्ता जस्ता समस्या रहेको रिपोर्टिङ गरेका थिए । कार्यक्रममा प्रदेशभित्र कार्यरत ४५० महाधिवेशन आयोजक समितिका सदस्यहरुको सहभागिता थियो ।"
धेरै ब्याजको लोभमा सेनाको २३ करोड जोखिममा,"काठमाडौं : नेपाली सेनाले विभिन्न वित्तीय संस्था (फाइनान्स)मा राखेको कल्याणकारी कोषको करिब २३ करोड रकम जोखिममा छ । सेनाले निकट व्यक्तिका साथै धेरै ब्याजको लोभमा धराशयी बन्दै गएका फाइनान्समा निक्षेप गरेको कोषको रकममध्ये २२ करोड ९७ लाख ६७ हजार रुपैयाँ जोखिममा रहेको हो । राष्ट्र बैंकद्वारा समस्याग्रस्त घोषित क्यापिटल मर्चेन्ट फाइनान्स, सम्झना फाइनान्स, नेसनल फाइनान्सलगायत वित्तीय पुँजी संरचना कमजोर रहेका संस्थामा निक्षेप गर्दा ८२ करोड रकम जोखिममा परेको थियो । जंगीअड्डामा आइतबार आयोजित पत्रकार सम्मेलनमा सैनिक कल्याणकारी योजना निर्देशनालयका प्रमुखसमेत रहेका सहायक रथी प्रदीपकुमार अधिकारीले जोखिममा परेको रकम असुल गर्न वित्तीय संस्थाको अचल सम्पत्ति रोक्का गरिएको जानकारी दिए । 'निक्षेप रकम असुल गर्न अचल सम्पत्ति रोक्का गरेका छौं । अब बिस्तारै जोखिममा रहेको सबै रकम असुल गर्छौं', सहायक रथी अधिकारीले भने । विगतमा निक्षेप गरेको साँवा रकम नै जोखिममा परेपछि सेनाले अहिले 'ख' वर्गका विकास बैंक र 'ग' वर्गका वित्तीय संस्थामा निक्षेप गरेको छैन । सेनाले हाल बैंकको पुँजी पर्याप्तता, कर्जा तथा लगानीको गुणस्तर स्थिति, व्यवस्थापनलगायत पक्ष हेरेर अधिकतम निक्षेपको सीमा तोकी निक्षेप उपलब्ध गराउने व्यवस्था गरेको छ । कोषमा हाल ३४ अर्ब ५६ करोड १५ लाख रकम छ । गत वर्ष कोषमा ३३ अर्ब ६ करोड १० लाख रुपैयाँ रहेकोमा अहिले १ अर्ब ५० करोड ५ लाखले वृद्धि भएको हो । सेनाले कोषको रकम 'क', 'ख' र 'ग' वर्गका वाणिज्य बैंकमा निक्षेप गरेको छ । धेरै ब्याजको लोभमा धराशयी बन्दै गएका फाइनान्समा निक्षेप गरिएको कल्याणकारी कोषको रकम जोखिममा परेको हो । सेनाले कोषको रकमबाहेक ४ अर्ब ९८ करोड ४४ लाख २२ हजार रुपैयाँ विभिन्न क्षेत्रमा लगानी गरेको छ । यो रकमसमेत जोड्दा असार मसान्तसम्ममा कोषमा ३९ अर्ब ५५ करोड ५ लाख ७९ हजार रुपैयाँ रहेको देखिन्छ । बढ्दो लोडसेडिङलाई दृष्टिगत गरी सेनाले लामो समयदेखि जलविद्युत् आयोजनामा लगानी गर्ने प्रयास गरेको थियो । सेनाका प्राड विभागका प्रमुखसमेत रहेका उपरथी होमकुमार लावतीले कानुनी जटिलताका कारण जलविद्युत्मा लगानी गर्न नसकिएको जानकारी दिए । कोषबाट खर्च पारदर्शी नभएको भन्दै सैनिक अधिकारीले नेतृत्वको आलोचना गर्दै आएका छन् । शान्ति सेनाबाट आएको रकम, विभिन्न बैंकमा निक्षेप गरिएको रकमको ब्याज, विद्यार्थीबाट प्राप्त शुल्कलगायत कोषका आयस्रोत हुन् ।"
एमाले दाङ दुई धारमा,"घोराही : जिल्ला समन्वय समितिको निर्वाचनलाई लिएर एमाले दाङ दुई धारमा विभाजित भएको छ । जिल्ला अध्यक्ष टिकाराम खड्काले एक धारको नेतृत्व गरेका छन भने जिल्ला इञ्चार्ज मेटमणि चौधरीले अर्को धारको नेतृत्व गरेरकाले एमाले जिल्ला कमिटी दुई धारमा विभाजित भएको हो । खड्काले समन्वय समिति चयनमा माओवादीसंग सहकार्य गरेर जाने सहमति गरेका छन् भने जिल्ला इन्चार्ज चौधरीले नेपाली काग्रेससँग जिल्ला समन्वय समितिमा सहकार्य गरेर जाने सहमति गरेका छन् । एमालेलाई प्रमुख र काग्रेसलाई उपप्रमुख दिने गरी उम्मेदवारी समेत दर्ता भइसकेको एमाले जिल्ला इन्चार्ज मेटमणि चौधरीले बताए । एमालेलाई प्रमुखसहित पाँच सदस्य र कांग्रेसलाई उपप्रमुखसहित चार सदस्य दिने सहमति अनुसार उम्मेदवारी दिइएको उनले जानकारी दिए । जिल्ला समन्वय समिति दाङमा एमालेले नेकपा माओवादीसँग असार २३ गते नै तालमेलको सहमति गरिसकेकाले त्यहि सहमति कार्यान्वयन हुने र अन्य दल सँग कुनै सहमति नभएको जिल्ला अध्यक्ष टिकाराम खड्काले बताए । उनले सहमति गैर ढट्टगले भएको आरोप समेत लगाए । जल्ला इन्चार्ज र अध्यक्षको फरकफरक निर्णय सार्वजनिक भएसँगै जिल्लामा एमाले दुइ धारमा देखिएको हो । ६ वटा स्थानीय तह जितेर जिल्ले पहिलो पाटी बनेको एमाले निर्वाचन पछि दुई धारमा विभाजन भएको हो । जिल्ला समन्वय समितिका लागि एमाले संग १०, काग्रेससँग आठ र माओवादी केन्दसँग २ मतदाता रहेका छन् । जिल्ला इन्चार्जले माओवादीसँगको तालमेलको सहमति तोड्दै काग्रेससँग तालमेल गरे पछि एमालेको जिल्ला पाटीमा भाडभैलो मच्चिएको छ । जिल्ला इन्चार्ज, सचिव सहसचिव लगायतका एकातिर छन् भने अध्यक्ष र उपाध्यक्ष अर्कोतिर लागेका छन् । बगंलाचुली गाँउपालिकालगायत केही स्थानमा पुरानो सहमति अनुसार माओवादीले सदस्य समेत नदिएपछि त्यससँग भएको तालमेलको पुरानो सहमति तोडेको हो । जिल्ला इन्चार्ज चौधरीले भनेअबको सहकार्य काग्रेससँग नै हो ।' अध्यक्ष खड्का पक्षले भने तालमेल माओवादीसँगै भएको भन्दै काग्रेस सँगको तालमेलको भ्रममा नपर्न सबैलाई आग्रह समेत गरेको छ । एमालबाट जिल्ला समन्वय समिति दाङको प्रमुखमा जितेन्द्रमान नेपाली र काग्रेसवाट उप प्रमुखमा नित्यान्द शर्माले सयुक्तरुपमा उम्मेदवारी दर्ता गराइएका छन् । एमालेका अध्यक्ष टिकाराम खड्का र उपाध्यक्ष हुकुम बस्नेतले पुरानै सहमति कार्यान्वयन हुनुपर्ने भन्दै विज्ञप्ति जारी गरेपनि माओवादीले भने समन्वय समितिको प्रमुखमा रेमन्ता पुनलाई उठाएको छ । पुरानो सहमति कार्यान्वयन भए प्रमुख पदमा माओवादीले उठाएको उम्मेद्वारी फिर्ता लिइने माओवादी जिल्ला इञ्चार्ज जीवन गौतमले बताए । नेपाली काग्रेस दाङका सचिव शंकर डाँगीले एमाले र काग्रेसको समन्वय समितिमा तालमेल भएको र सहमति पुर्णरुपमा कार्यान्वयन हुने बताए । साउन ३२ गते हुने जिल्ला समन्वय समितिमा उपप्रमुखमा माओवादी केन्द्रका तर्फवाट श्रीधर शर्मा पौडेलले पनि उम्मेदवारी दर्ता गराएका छन् । एमालेले उपप्रमुखमा र काङग्रेसले प्रमुखमा उम्मेद्वारी दिएका छैनन् । यसैगरी सदस्यमा नेकपा एमालेका जक्तबहादुर बस्नेत, देवीलाल थारु कुमाल, माओवादी केन्द्रका तर्फबाट खिमबहादुर घर्ती, नेपाली काङग्रेसबाट बिनोद पाण्डे, लोकीकुमारी विकको उम्मेद्वारी परेको छ । दलित सदस्यमा माओवादी केन्द्रका वसन्त सार्कीको उम्मेद्वारी परेको छ । महिला सदस्यमा नेकपा एमालेका तर्फबाट तिलाकुमारी बुढा र सावित्रि रिजाल, नेकपा माओवादी केन्द्रका शुभद्रा भण्डारी र नेपाली काङग्रेसका तर्फबाट इन्द्रकुमारी घर्तीको उम्मेद्वारी परेको छ । जिल्ला समन्वय समिति एक प्रमुख, एक उपप्रमुखसहित नौ सदस्यीय हुने छ ।"
सशस्त्रमा बढुवा भएकाको पदस्थापन भएन,"काठमाडौं : सशस्त्र प्रहरी बलमा बढुवा भएको तीन महिना बित्न लाग्दा पनि दर्जन बढी वरिष्ठ अधिकृतको पदस्थापन भएको छैन । मन्त्रिपरिषद्को बैठकले वैशाख २१ गते सशस्त्र प्रहरी नायब महानिरीक्षक (डीआईजी) हरू क्रमशः पुष्पराम केसी, नारायणबाबु थापा र रामशरण पौडेललाई अतिरिक्त महानिरीक्षक (एआईजी)मा बढुवा गरेको थियो । विशिष्ट श्रेणी भएकाले मन्त्रिपरिषद्बाटै पदस्थापन हुनुपर्ने उनीहरूको अहिलेसम्म पदस्थापन भएको छैन । सशस्त्र प्रहरी महानिरीक्षक (आईजीपी) सिंहबहादुर श्रेष्ठले दिएको आन्तरिक जिम्मेवारीअनुसार केसी, थापा र पौडेलले काम गर्दै आएका छन् । त्यसैगरी, पाँच जना डीआईजीहरू क्रमशः चिरञ्जीवी अधिकारी, नगेन्द्रबहादुर थापा, राजुराम सुवाल, प्रवीणकुमार श्रेष्ठ र कवीन्द्रमान श्रेष्ठको समेत बढुवा भएको दुई महिना बित्न लाग्दासमेत पदस्थापन भएको छैन । आईजीपी श्रेष्ठले केसीलाई प्रशासन, थापालाई महानगरीय र पौडेललाई एकेडेमीको जिम्मेवारी दिएका छन् । डीआईजीपछि वरिष्ठ उपरीक्षक (एसएसपी) हरू क्रमशः अभिकुमार खत्री, शम्भु सुवेदी, गणेशबहादुर ठाडा मगर, दुर्गाप्रसाद भट्टराई, कमल गिरी र राजेन्द्र शाक्यको समेत पदस्थापन भएको छैन । डीआईजी र एसएसपीहरू पनि अहिले आईजीपी श्रेष्ठले दिएको पुरानै जिम्मेवारीअनुसार काम गरिरहेका छन् । बढुवा भएका वरिष्ठ अधिकृतलाई स्थायी जिम्मेवारी नतोक्दा संगठनको काममा बाधा पुगेको छ । एसएसपीलाई महाशाखा प्रमुख, डीआईजीलाई क्षेत्रीय वा निर्देशनालय प्रमुख र एआईजीलाई विभागीय प्रमुख बनाउँदै आएको सशस्त्रको मुख्यालयमा अहिले मौखिक आदेशमा काम भइरहेको छ । चेन अफ कमान्डमा चल्ने संस्थामा वरिष्ठलाई जिम्मेवारीविहीन बनाएर राख्दा जुनियर प्रहरी अधिकृतले नटेर्ने र काम गर्नेले पनि सरुवा हुने टुंगो नभएर कन्फ्युजन' मा काम गर्नुपरेको मुख्यालयका एक अधिकृत बताउँछन् । एक वरिष्ठ अधिकृतले भने, बल्लतल्ल बढुवा भयो तर स्थायी जिम्मेवारी छैन, मौखिक आदेशको भरमा कति दिन काम गर्ने ? ' मुख्यालयका सहायक प्रवक्ता डीएसपी जीवन केसीले पदस्थापनको तयारी भइरहेको जानकारी दिए । उनले भने, पदस्थापनको तयारी गरिरहेका छौं, अहिले आन्तरिक जिम्मेवारी दिएर खटाइएको छ ।' सशस्त्र प्रहरी बल मुख्यालय स्रोतका अनुसार डीआईजी र एसएसपीहरू पुरानै जिम्मेवारीअनुसार कार्यालयमा हाजिर गरिरहेका छन् । दरबन्दी खाली हुँदा पनि पदस्थापन नभएपछि उनीहरूले पदस्थापनका लागि संगठन प्रमुख श्रेष्ठसँग गुनासो गरेका थिए । तर, आईजीपी श्रेष्ठले अब गर्ने' भन्दै टार्दै आएको स्रोत बताउँछ ।"
देवी ज्ञवाली भन्छन् : सर्वोच्चमा जानु नै गल्ती भो,चितवन : नेकपा एमाले चितवनले सर्वोच्चमा जानु नै गल्ती भएको ठहर गरेको छ । भरतपुर महानगरपालिकाको निर्वाचनको विषयमा सर्वोच्चमा जाँदा आफू पराजित भएको प्रमुख पदका उम्मेदवार देवी ज्ञवालीले बताए । नेकपा एमाले चितवनले आयोजना गरेको पत्रकार सम्मेलनमा बोल्दै ज्ञवालीले निर्वाचन आयोगले गरेको पुनः मतदानको निर्णय नमान्दा पराजित भएको उनले बताए । वडा नम्बर १९ को मतगणना चलिरहँदा मतगणनाको क्रममा मतपत्र च्यातिएपछि निर्वाचन आयोगले पुन मतदानको निर्णय गरेको थियो । एमालेले त्यो निर्णयकोविरुद्ध पुनः मतगणनाको माग गर्दै सर्वोच्चमा रिट हालेको थियो । सार्वेच्चको निर्णयमा ढिलाई हुँदा यो अवधिमा विपक्षीले तयारीको समय पाएकाले हार भएको ज्ञवालीले बताए । लम्ब्याउने कुरा उहाँहरुको सेटिङ रहेछ ज्ञवालीले भने यो बीचमा उहाँहरुले चलखेल गर्ने मौका पाउनुभयो। उनले आयोगको निर्णय मानेर सोझै चुनावमा गएको भए आफूले चुनाव जित्ने दावी गरे । महानगरपालिकाको प्रमुखमा ज्ञवालीलाई पराजित गर्दै माओवादी केन्द्रकी रेणु दाहाल विजयी भएकी हुन् । ज्ञवालीले मेयर पदमा आफू हारेपनि राजनीतिमा जितेको दावी गरे । नेकपा एमाले चितवनले राज्यसत्ताको दुरुपयोग गरेर आफ्ना उम्मेदवार हराएको आरोप लगाएको छ। आफूहरुले निर्वाचन जित्ने भएपछि आर्थिक प्रलोभनमा पारेर षड्यन्त्र गरेको एमाले चितवनको आरोप छ । लोकतान्त्रिक प्रतिस्पर्धामा हारजित हुनु स्वभाविक भएपनि सत्तागठबन्धनले सत्ताको दुरुपयोग गरेर प्रमुख पदमा एमालेका उम्मेदवारलदाई पराजित गरेको एमाले चितवनको आरोप छ । पार्टी कार्यालयमा पत्रकार सम्मेलन गरेर एमाले चितवनले लोकतान्त्रिक प्रक्रियामाथि प्रहार भएको आरोप लगाएको हो । भरतपुर महानगरपालिका वडा नम्बर १९को पछिल्लो मतमपरिणाम स्वभाविक मान्न नसकिने एमाले जिल्ला अध्यक्ष कृष्णभक्त पोखरेलले बताए । पैसा खर्च गरेर जितेको उनले आरोप लगाए । भरतपुरका वडामा विजयी भएका आफ्ना जनप्रतिनिधिले जनताको मन जित्नेगरी काम गर्ने एमाले चितवनको भनाई छ । एमालेले मतपत्र च्यात्नेलाई साक्षी राखेर सपथ नलिने भन्दै सपथ बहिस्कार गरेको जनाएको छ । एमालेबाट निर्वाचित जनप्रतिनिधिले आज सपथ लिदैँ छन् ।
अनेरास्ववियुद्वारा पोखरा विश्वविद्यालयलाई १५ दिने अल्टिमेटम,काठमाडौं : पोखरा विश्वविद्यालय मातहतका क्याम्पसमा स्वतन्त्र विद्यार्थी युनियनको निर्वाचन गराउन माग गरेको छ । अनेरास्ववियुले विश्वविद्यालयलाई मागपत्र प्रस्तुत गर्दै १५ दिनभित्र निर्वाचनको कार्यतालिका सार्वजनिक र विश्वविद्यालयमा देखियका समस्या तत्काल समाधान गर्न माग गरेको छ । अनेरास्ववियुका उपाध्यक्ष महेश बड्तौला र पोखरा विश्वविद्यालय इन्चार्ज कनिस पटेलको नेतृत्वमा पोखरा पुगेर विश्वविद्यालय रजिस्ट्रार गोबिन्दप्रसाद शर्मालाई मागपत्र बुझाएको हो ।२०६५ पछाडि पोखरा विश्वविद्यालयका कुनै क्याम्पसमा स्वतन्त्र विद्यार्थी युनियनको निर्वाचन हुन सकेको छैन ।
निर्वाचनको मिति तोक्ने अधिकार आयोगलाई दिन सकिन्छ: गृहमन्त्री,"काठमाडौँ: गृहमन्त्री जनार्दन शर्माले निर्वाचनको मिति तोक्ने अधिकार निर्वाचन आयोगलाई दिने विषयमा छलफल गर्न सकिने बताएका छन्। प्रदेशसभा सदस्यको निर्वाचन सम्बन्धमा व्यवस्था गर्न बनेको विधेयक, २०७४ का सन्दर्भमा प्राप्त संशोधनबारे व्यवस्थापिकासंसद्को राज्य व्यवस्था समितिको सोमबारको बैठकको छलफलमा गृहमन्त्री शर्माले सो कुरा बताएका हुन। उनले भने, 'हाल आयोगको परामर्शमा नेपाल सरकारले निर्वाचनको मिति तोक्ने व्यवस्था भएकामा सरकारको परामर्शमा आयोगले मिति तय गर्न नसकिने भन्ने होइन, दुवै उस्तै हो तर सुरक्षाको तयारीका विषयलाई ध्यानमा राखेर सरकारले मिति तोक्ने व्यवस्था गरिएको हो। आयोगको भूमिकालाई कम गर्ने उद्देश्य होइन।' उनले सरकारले सकेसम्म प्रदेशसभाको निर्वाचन एकै चरणमा गराउने सोचमा रहेको पनि स्पष्ट गरे। मन्त्री शर्माले सो संशोधन विधेयकमा प्राप्त महिला सहभागिताको सुनिश्चितता र समावेशी, समानुपातिक प्रतिनिधित्व सम्बन्धमा पनि छलफल गरेर निष्कर्ष निकाल्न सकिने उल्लेख गरे। संविधानअनुसार आगामी माघ ७ गतेभित्र प्रदेशसभा र संघीय संसद्को निर्वाचन सम्पन्न गर्नुपर्नेछ।मन्त्री शर्माले विदेशमा रहेका नागरिकलाई मतदानमा सहभागी गराउन सरकार सकारात्मक रहेको र कसैलाई मत दिन्न (नो भोट) भन्ने अधिकारका सम्बन्धमा सर्वाेच्च अदालतको फैसलाका आधारमा समावेश गरिएको जानकारी दिए। विधेयकमाथि विभिन्न ३५ दफामा सांसद्हरुले संशोधन प्रस्ताव गरे।संशोधनमा बराबर मतप्राप्त भएको अवस्थामा प्रथा, आलोपाला वा पुनः निर्वाचन वा के गर्ने उम्मेदवारको योग्यता, निर्वाचन खर्च, पिछडिएको क्षेत्रको पहिचान कसरी गर्ने, मत सीमा, महिला र दलित समुदायलाई प्रत्यक्ष निर्वाचनमा पनि चक्रिय प्रणालीका आधारमा उम्मेदवारी दिलाउनु पर्ने लगायत छन्। प्रमुख निर्वाचन आयुक्त डा अयोधीप्रसाद यादवले निर्वाचनको मिति तोक्ने अधिकार आयोगलाई हुनुपर्ने बताउँदै त्यस्तो अधिकार प्राप्त नभए आयोगको स्वायत्ततामा प्रश्न उठ्ने दाबी गरे।उनले निर्वाचनको समग्र खर्च कम गराउन पूर्ण समानुपातिक प्रणाली अपनाउन सकिने जनाउँदै विदेशमा रहेका नेपालीको मताधिकारबारे कानुनी व्यवस्था हुन नसकेको उल्लेख गरे। विधेयकमाथिको थप छलफलका लागि समितिको अर्को बैठक यहीँ साउन २५ गते बुधबार ११ बजे तोकिएको सभापति दिलबहादुर घर्तीले जानकारी गराए।रासस"
हामी दिल्लीचाइना कार्ड खेल्दैनौं',"नयाँदिल्ली : एमालेका सचिव योगेश भट्टराईले आफ्नो पार्टीले दिल्ली र चाइना कार्ड नखेल्ने बताएका छन् । एमालेले चीन र भारतसँग समदूरी सम्बन्ध राख्न खोजेको उनले स्पष्ट पारे । एमालेनिकट विद्यार्थीहरूको संगठन अखिल भारतीय नेपाली स्वतन्त्र विद्यार्थी युनियन लक्ष्मीनगर सीए कमिटीले आयोजना गरेको एक कार्यक्रममा भट्टराईले भने, हामी दिल्ली र चीन कार्ड खेल्दैनौ । अनि छिमेकी मुलुकविरुद्ध नेपालको भूमिलाई प्रयोग हुन पनि दिँदैनौं ।' भट्टराईले भुटान र दार्जिलिंगको मामिलामा नेपालले कुनै चासो नराखेको भन्दै नेपालको आन्तरिक मामिलामा पनि छिमेकीको चासो अमान्य हुने स्पष्ट पारे । एक प्रसंगमा भारतीय प्रधानमन्त्री नरेन्द्र मोदीकै कारण नेपालभारतबीचको सम्बन्धमा चिसोपना आएको भन्दै उनले एमालेले भारतसँग दूरी बढाउन नखोजेको प्रस्ट पारे । उनले भने, हामी भारतसँग निहुँ खोज्ने र दूरी बढाउने पक्षमा छैनौं ।' आर्थिक क्रान्तिको बाटोमा उन्मुख नेपालमा चार्टर्ड एकाउन्टेन्ट अध्ययन गरेका दक्ष जनशक्तिले अवसरका लागि मन खुम्च्याउनु नपर्ने बताए । १० वर्षभित्र एप्पल, गुगललगायत बहुराष्ट्रिय कम्पनीका कार्यालय खुल्ने सम्भावना औंल्याउँदै उनले भने, सीए पढेको विद्यार्थीले काम खोज्न, बेलायत, अमेरिका जानुपर्दैन, काठमाडौंमै सम्भावना छ । नेपालमै उहाँहरूले काम पाउनुहुन्छ ।' भट्टराईले कात्तिक, मंसिरसम्ममा मुलुकमा तीन तहको निर्वाचन भइसक्ने र बहुमतसहित एमालेले सरकारको नेतृत्व गर्नेसमेत जिकिर गरे । कार्यक्रममा सहभागी हुन आइतबार दिल्ली आएका भट्टराई सोमबार काठमाडौं फर्कंदै छन् ।"
अखिल (क्रान्तिकारीं) को जिम्मेवारी हेरफेर,"काठमाडौं : नेकपा माओवदी केन्द्र निकट अखिल (क्रान्तिकारी) को आइतबार पेरिशडाडामा बसेको बैठकले केन्द्रीय संरचनामा हेरफेर गरेको छ । क्रान्तिकारीको भाद्र ७११ गते काठमाडौंमा हुने रास्ट्रिय सम्मेलनले पहिलोपटक चुनावी प्रकृयाबाट नेतृ्त्व चयन गर्ने भएको हो । सम्मेलनले अध्यक्ष, उपाध्यक्ष, महासचिव, उपमहासचिव, सचिव र कोषाध्यक्ष सहित ३३ जनाको पदाधिकारी र २४२ सदस्यीयसहित केन्द्रीय चयन गर्ने महासचिव विरेन्द्र बस्नेतले जानकारी दिए । अखिल क्रान्तिकारीका सचिव जिपी मैनालीले चार खुला, चार समावेशी र एक मनोनित गरी नौ जना उपाध्यक्षमा चयन हुने छन् । त्यस्तै उपमहासचिवमा खुलाबाट तीन, छात्रा एक र मनोनित एक गरी पाँच जना चयन हुने भएका छन् । सचिवतर्फ सात प्रदेशबाट सातजना, बिश्वबिध्यलायहरु बाट एक जना, महिला,आदीबासी जनजाति, मधेसी दलित र मस्लिम समेट्ने गरि ६ जना र खुलाबाट दुई जना गरी १६ जना निर्वाचित हुने छन् । सम्मेलनमा स्थानीय निर्वाचनमा निर्वाचित स्थानिय प्रतिनिधिले उम्मेदवारी दिन नपाउने कार्यबिधि बनाइएको बर्तमान अध्यक्ष नरेन्द्र नेउपाने ले जानकारी दिए ।"
नेपालले बिमस्टेक शिखर सम्मेलनको मिति प्रस्ताव गर्ने,"काठमाडौं : नेपालले क्षेत्रीय संगठन बिमस्टेक (बे अफ बंगाल इनिसियटिभ्स फर मल्टि सेक्टरल, टेक्निकल एन्ड इकोनोमिक कोअपरेशन) को चौथो शिखर सम्मेलनको ठोस मिति बिमस्टेक सदस्य मुलुकलाई प्रस्ताव गर्ने भएको छ । बिमस्टेकका विदेशमन्त्रीको बिहीबार र शुक्रबार हुने बैठकमा नेपालले बिमस्टेक शिखर सम्मेलनको मिति प्रस्ताव गर्ने भएको हो । नेपाल तीन वर्षयता बिमस्टेकको अध्यक्ष मुलुक छ । विदेशमन्त्रीस्तरीय बैठकमा हामी बिमस्टेक शिखर सम्मेलनको मिति प्रस्ताव गर्नेछौँ । अक्टोबरमा गर्न सकिने विषयमा छलफल भइरहेको छ', प्रधानमन्त्रीका विदेश मामिला सल्लाहकार डा दिनेश भट्टराईले अन्नपूर्णसँग भने । उनका अनुसार प्रान्तीय र संसदीय चुनाव अघि बिमस्टेक शिखर सम्मेलन आयोजना गर्ने सम्भावना बढेको छ । पूर्ववत घोषणाअनुसार नेपालले सन् २०१७ को अन्तिमसम्म बिमस्टेकको चौथो शिखर सम्मेलन आयोजना गर्नुपर्ने छ । अक्टोबरको दोस्रो साताका लागि बिमस्टेक शिखर सम्मेलन आयोजना गर्न सकिने विषयमा छलफल भइरहेको छ । तर, टुंगिएको छैन', जानकार अधिकारीले भने । प्रधानमन्त्री शेरबहादुर देउवाले होटल सोल्टीमा बिहीबार साँझ सम्मेलन उद्घाटन गर्ने तय भएको छ । बिमस्टेक विदेशमन्त्रीस्तरीय बैठकमा बिमस्टेकलाई पुनर्ताजकीकरण गरी लैजान आवश्यक रणनीति तय गर्ने विषयमा छलफल हुने भएको छ । बिमस्टेक मुलुकका विदेशमन्त्रीबीच आतंकवाद नियन्त्रण, गरिबी निवारण, रेल, सडकजस्ता कनेक्टिभिटीका परियोजनामा सहकार्य बढाउने र ऊर्जा क्षेत्रमा मिलेर काम गर्ने, माउन्टेन इकानोमीलाई प्रवद्र्धन गर्ने विषयमा कुराकानी हुने अधिकारीहरूले बताए । बैठकमा भाग लिन भारतीय विदेशमन्त्रीलगायत दक्षिण एसियाली मुलुकका विदेशमन्त्री नेपाल आउनेछन् । थाइल्यान्ड र म्यानमारबाट उपविदेशमन्त्रीको सहभागिता रहनेछ । नेपालले सन् २०१६ मै बिमस्टेक शिखर सम्मेलन आयोजना गर्ने भने पनि आन्तरिक राजनीतिक परिस्थितिका कारण सम्मेलन आयोजना गर्न सकेन । तत्कालीन प्रधानमन्त्री पुष्पकमल दाहालले भारतको गोवामा गत वर्ष अक्टोबरमा आयोजित बिमस्टेक आउटरिच समिटका क्रममा नेपालले सन् २०१७ भित्र बिमस्टेक शिखर सम्मेलन आयोजना गर्ने प्रतिबद्धता बिमस्टेक सदस्य मुलुकसँग जनाएका थिए । विदेशमन्त्रीस्तरीय बैठक अघि बिहीबार बिमस्टेकका सिनियर अफिसियल्यस मिटिङ्' (एसओम) ले गत फेब्रुअरीमा लिएका निर्णय कार्यान्वयन समीक्षा हुनेछ । एसओएमले विदेशमन्त्रीस्तरीय बैठकमा एजेन्डा सिफारिस गर्ने भएको छ । परराष्ट्रसचिवस्तरीय बिमस्टेक सिनियर अफिसियल्यस मिटिङ्' बिहीबारै काठमाडांैमा हुन लागेको हो । बैठकका लागि तयारी अघि बढेको परराष्ट्र मन्त्रालयले जनाएको छ । नेपालले सन् २०१७ भित्र बिमस्टेक शिखर सम्मेलन आयोजना गर्ने घोषणा यसअघि नै गरिसकेको छ । सरकारले शिखर सम्मेलन सन् २०१६ मै गर्ने योजना बनाए पनि भूकम्प र भारतीय नाकाबन्दीका कारण उक्त योजना पछि धकेलिएको थियो। बिमस्टेकको शिखर सम्मेलन लामो समयदेखि हुन सकेको छैन । यसअघि बिमस्टेकका सरकार प्रमुखहरूको आउटरिच सम्मेलन भारतको गोवामा गत अक्टोबरमा आयोजना भएको थियो । भारतीय प्रधानमन्त्री नरेन्द्र मोदीको विशेष पहलमा ब्रिक्स सम्मेलनकै दौरान उक्त सम्मेलन भएको थियो । सन् १९९७ मा स्थापित क्षेत्रीय संगठन बिमस्टेकमा बंगलादेश, भारत, म्यानमार, श्रीलंका, थाइल्यान्ड, भुटान र नेपाल सदस्य छन् । बिमस्टेकका सदस्य देशले गोवा बैठकमा आतंकवाद एसिया क्षेत्रको शान्ति र स्थिरताका लागि एक मात्रै चुनौती रहेको निष्कर्ष निकालेका थिए । आउटरिच समिट' पछि जारी घोषणापत्रमा आतंकवादलाई एसिया क्षेत्रको शान्ति र स्थिरताका लागि मुख्य चुनौती रहेको भनिएको थियो । भारत एसियामा आतंकवादको खतराको मुद्दामा बिमस्टेक सदस्य देशलाई आफ्नै धारणामा समान धारणा बनाउन पूर्ण सफल भएको देखिएको विश्लेषण त्यसबेला भएको थियो । भारतले पाकिस्तानसँगको आफ्नो शत्रुतापूर्ण सम्बन्धका कारण दक्षिण एसियाली क्षेत्रीय सहयोग संगठन (सार्क) लाई निष्क्रिय पार्दै दक्षिण एसियाका सार्कका अन्य देशसमेत सदस्य रहेको बिमस्टेकलाई अघि बढाउन चाहेको सन्देश दिँदै आएको छ । इस्लामावादमा गत वर्ष नोभेम्बर पहिलो साताका लागि निर्धारित सार्क शिखर सम्मेलनमा समेत भारत र पाकिस्तानबीचको आतंकवाद, कस्मिरस्थित सीमा विवादलगायत विषयमा वर्षौँदेखिको टकरावका कारण कारण स्थगन भएको थियो । कस्मिरमा गत बर्ष अक्टोबरमा १८ भारतीय सैनिक जवान मारिएको घटनामा भारतले पाकिस्तानमाथि औंला ठड्याएको छ । सोही घटनापछि भारतले क्षेत्रीय वातावरण उपयुक्त नरहेको भन्दै भारतले सार्क शिखर सम्मेलन तत्काल गर्न नसकिने बताएको छ । त्यस्तै, सार्क शिखर सम्मेलनको नयाँ मिति घोषणा गर्न नेपाललगायत सार्क सदस्य देशसँग भारतले असहमति जनाएको छ ।"

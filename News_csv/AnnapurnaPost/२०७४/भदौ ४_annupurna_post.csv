शीर्षक,विवरण
नेटवर्क विधेयकको नियत,"प्रतिबन्धित नेटवर्क मार्केटिङ व्यवसाय खुलाउन सरकार आफैंले संसद्मा विधेयक दर्ता गरेको छ । सात वर्षअघि लगाइएको प्रतिबन्ध खुलाउन लबिङ गर्दै आएका व्यवसायी अदालती उपचार खोज्दा असफल भएपछि नेतालाई प्रभावमा पार्दै विधेयक दर्ताको बिन्दुसम्म आइपुगेका हुन् । पिरामिड शैलीको कमाइ शृंखलाका कारण नेटवर्क मार्केटिङ विश्वमै बदनाम छ । पहिला ग्राहक हुनेलाई पछि ग्राहक हुनेले कमाएको कमिसन जाने भएकाले यो धन्दाले धेरैको पैसा डुबाएर निश्चित व्यक्तिलाई मात्र धनी बनाउँछ । अर्कोतर्फ यसले कमिसनको लोभमा बहकाउँदै उपभोक्तालाई आर्थिक अनुशासनबाट विमुख पार्छ । आवश्यकताअनुरूप मात्र वस्तु तथा सेवा किन्ने संस्कार भत्काउँदै आर्थिक विशृंखलतालाई बढावा दिन्छ । कतिपय अवस्थामा जीवनभर काम नलाग्ने वस्तुको बिक्रीसमेत नेटवर्कमा हुने गर्छ । यसले क्रेता र विक्रेताबीचको सामान्य अन्तरक्रियासमेत ठप्प भई सामान्यतया गतिशील भइराख्नुपर्ने उपभोक्ता बजारलाई अल्छी र परजीवी बनाउँछ । हङकङबाट भित्रिएको गोल्ड क्वेस्ट नामक नेटवर्क मार्केटिङमा दलका कार्यकर्ताको राम्रै सहभागिता थियो । गोल्ड क्वेस्टमा प्रतिबन्ध लागेपछि नेपाली कम्पनीको बाढी आयो । गोल्ड क्वेस्टकै हर्ताकर्ताले ती कम्पनी खडा गरे । हर्वो इन्टरनेसनल, युनिटीलगायत कम्पनीले कानुनी आधारविनै अर्बौं कारोबार गरे र सर्वसाधारणलाई प्रलोभनमा पारी ठग्दै गए । हर्वो इन्टरनेसनलले त तिर्नुपर्ने मूल्य अभिवृद्धि करसमेत छल्यो । कर फर्स्योट आयोग ०७१ ले हर्वोले छलेको कर मिनाहा गरेको थियो । युनिटी प्रकरणका मुख्य अभियुक्तहरूविरुद्ध इन्टरपोलबाट रेडकर्नर नोटिस जारी गराई विदेशी भूमिबाट पक्राउ गर्नुपरेको थियो । नेपालमा यतिखेर नेटवर्क मार्केटिङलाई वैध गर्न खोजिएको हो । समाजको अर्थव्यवस्था नै विशृंखलित हुने धन्दा ब्युँताउन सरकार सकारात्मक देखिनु शंकास्पद छ । अहिले संसद्मा दर्ता भएको विधेयकमा ५० लाख रुपैयाँ धरौटी राखी नेटवर्क मार्केटिङ कम्पनी चलाउन दिने प्रावधान प्रस्तावित छ । उक्त रकमभन्दा बढीको ठगी भए कसलाई जिम्मेवार बनाइने भन्ने प्रश्नको उत्तर विधेयकले दिँदैन । युनिटी लाइफले चार अर्ब रुपैयाँभन्दा बढी ठगेको उदाहरण धेरै पुरानो होइन । नेटवर्क मार्केटिङमा ग्राहकको पनि आफ्नै व्यापार हुन्छ । कम्पनीसँग गरेको सम्झौताअनुसार हरेक ग्राहकले वस्तु तथा सेवा बेच्न पाउँछन् । त्यसको केही पैसा उनीहरूले कम्पनीलाई बुझाउँछन् भने केही कमिसन र बोनसको रूपमा राख्छन् । कम्पनी इमानदार भएर मात्र नेटवर्क मार्केटिङ व्यवसाय चल्ने होइन । ग्राहकसमेत इमानदार हुनु उत्तिकै आवश्यक छ । कानुनी फ्रेमवर्कमा चलेको उपभोक्ता बजारमाथि अनुगमन गर्न नसक्ने सरकारले ग्राहकको तहमा पुगेर अनुगमन गर्न सक्छ भन्ने विषय अहिलेका लागि कल्पना मात्र हो । वस्तु तथा सेवाको मूल्य निर्धारण अर्को महत्वपूर्ण पक्ष हो । नेटवर्क मार्केटिङमा विज्ञापन व्यक्तिले गर्छ, त्यसमा खर्च गरिने रकम कमिसनका रूपमा बाँडिन्छ । उच्च मूल्यमा बेचिने यस्ता वस्तुको मूल्य समायोजनको प्रश्न पनि उत्तिकै जटिल छ । विधेयकले २५ प्रतिशत मात्र नेपाली सामान बेचे पुग्ने गरी नेटवर्क मार्केटिङलाई थप सुविधा दिन खोजेको छ । यसको अर्थ हो, ७५ प्रतिशत सामान विदेशबाट आयात गर । यस्ता सामानको मूल्यसमेत राज्यको नियन्त्रणबाहिर हुन्छ । गुणस्तरहीन सामान थुपारेर मुलुकको पैसा विदेश मात्र जाने अवस्थाको मूल्य राज्यले आकलन गर्न नसक्नु अनौठो छ । मुलुक यसै पनि चरम व्यापार घाटाबाट गुज्रिरहेको छ । नेटवर्क मार्केटिङ यो असन्तुलनलाई गहिर्याउने औजार मात्र हो । यो धन्दा पुनःस्थापित गर्ने प्रयासलाई विधेयक दर्ता भइसकेको अवस्थाबाट उल्ट्याउन सचेत राजनीतिक तप्का, नागरिक समाज र उपभोक्ता अधिकारका अभियन्ता अविलम्ब जुट्नु जरुरी छ ।"
वाईसीएल अध्यक्षमा दीपशिखा चयन,काठमाडौं : नेकपा (माओवादी केन्द्र) को भातृ संगठन योङ कम्युनिष्ट लिग (वाईसीएल) नेपालको अध्यक्षमा रामप्रसाद सापकोटा दीपशिखा सर्वसम्मतिमा चयन भएका छन् । अध्यक्ष पदका अर्का दावेदार लक्ष्मी चौलागाईले सापकोटालाई समर्थन गरेपछि उनी सर्वसहमतिमा अध्यक्ष चयन भएका हुन्। महासचिव पदमा भने विवाद देखिएपछि अन्य पदको टुंगो लगाउन कठिन भइरहेको एक नेताले बताए । भदौ २ देखि काठमाडौंमा जारी एकताको दोस्रो राष्ट्रिय सम्मेलनबाट दीपशिखा अध्यक्षमा चयन भएका हुन् । यसअघि दीपशिखा वाईसीएलका महासचिव थिए । दीपशिखाको नेतृत्वमा एक सय ५१ सदस्यीय केन्द्रीय समिति चयन भएको छ ।
'प्रचण्ड सरकारमा सहभागी हुनु गम्भीर भूल',हेटौँडा: राष्ट्रिय प्रजातन्त्र पार्टीका अध्यक्ष कमल थापाले यसअघि नेकपा (माओवादी केन्द्र) नेतृत्वको सरकारमा आफ्नो पार्टी सहभागी हुनु गम्भीर भुल भएको बताएका छन्। राप्रपा केन्द्रीय कार्य समितिको अाइतबार सम्पन्न बैठकपछि आयोजित पत्रकार सम्मेलनमा उनले आत्मसमर्पणवादी मानसिकताबाट ग्रस्त सरकारमा सहभागी हुनु राप्रपा जस्तो राष्ट्रवादी पार्टीको निमित्त प्रत्यूत्पादक हुन पुगेको बताए। राप्रपाका तर्फबाट व्यवस्थापिकासंसदमा पेश गरिएको हिन्दूराष्ट्र पुनःस्थापनासम्बन्धी विधेयक छलफलमा नल्याइएको तथा राप्रपालाई विभाजन गर्ने कार्यमा सरकार र सत्तारुढ दल क्रियाशील रहेको आरोप लगाउँदै उनले संसदमा प्रस्तुत संविधान संशोधन विधेयकको विपक्षमा मतदान गर्ने निर्णय गरिएको बताए। रासस
"पञ्चेश्वर डीपीआर: भारतमा विरोध, नेपालमा अलमल","बैतडी : पञ्चेश्वर बहूद्देश्यीय आयोजनाको विस्तृत आयोजना प्रतिवेदन (डीपीआर)ले आफूहरूमाथि अन्याय गरेको भन्दै प्रभावित क्षेत्रका भारतीय नागरिक आन्दोलित भएका छन् । नेपालमा भने डीपीआर अध्ययनमै समय लागेपछि प्रभावित क्षेत्रका अलमलमा देखिएका छन् । यद्यपि, नेपालका पञ्चेश्वरप्रभावित आयोजना अघि बढाउनुपर्ने पक्षमा छन् । डीपीआरमा डुबान क्षेत्रका बासिन्दाको पुनःस्थापनाबारे बेवास्ता गरिएको भन्दै भारतीय नागरिकले पञ्चेश्वर बाँध निर्माण कार्य अघि नबढाउन माग गरेका छन् । २०७२ सालमा बनेको डीपीआरबारे जानकारी पाएदेखि नै प्रभावित क्षेत्रका भारतीय नागरिक असन्तुष्ट हुँदै आएका हुन् । वापकोस कम्पनीले तयार पारेको डीपीआर खारेज गर्नुपर्ने उनीहरूको माग छ । महाकालीसँग जोडिएका भारतको तीन जिल्लाका बासिन्दा पञ्चेश्वर आयोजनाबाट प्रभावित छन् । यो डीपीआरले प्रभावित क्षेत्रका बासिन्दाको पुनर्वासमा ध्यान नदिएको उनीहरूले आयोजनाको काम अघि बढ्न नदिने चेतावनीसमेत दिएका छन् । संघर्ष समितिका अध्यक्ष शंकर खडायतले पुनर्वास तथा विस्थापनको सही नीति नबनाए पञ्चेश्वर बाँध निर्माण प्रक्रियामा तत्काल रोक लगाउनुपर्ने बताए । उक्त क्षेत्रका पर्यावरणविद्ले पनि प्राकृतिक स्रोतको संरक्षणमा डीपीआरले कमजोर नीति ल्याएको भन्दै विरोध जनाएका छन् । स्थानीयवासीको माग सम्बोधन नगरीकनै पञ्चेश्वरको काम अघि बढाए मान्य हुनेछैन, अध्यक्ष खडायतले भने, हाम्रो थातबासको ग्यारेन्टी नहुँदासम्म हामी काम अघि बढ्न दिँदैनौं । पिथौरागढमा कार्यरत भारतीय पत्रकार प्रमोद भट्टले प्रभावित क्षेत्रका भारतीय नागरिकका लागि पुनःस्थापना गर्न डीपीआरमा निकै कम रकम राखिएकाले उनीहरूले बाँध निर्माण कार्य तत्काल अघि नबढाउन माग गरेको बताए । भने, अहिले दिनहुँजसो प्रभावित क्षेत्रका भारतीय नागरिकले आन्दोलन गरिरहेका छन् । उनीहरूले आफ्नो थातबास नछोड्ने चेतावनी दिइरहेका छन् । उनीहरूले डीपीआरमा प्रभावितको संख्या कम देखाएको आरोपसमेत लगाएका छन् । पञ्चेश्वर बाँधका कारण थातबास उठिवास हुनुका साथै इतिहाससमेत मेटिन लागेकाले आन्दोलन गर्नुपरेको देवकी पंगरियाले बताइन् । भनिन्, हामीले वर्षौंदेखि बसोबास गर्दै आएको ठाउँ डुबानमा पार्ने हिसाबले बाँध निर्माण गरिँदै छ । प्रभावित क्षेत्रका नागरिकको मनसाय नबुझीकनै काम अघि बढाइएको छ । यसमा हाम्रो विरोध रहेको छ । आयोजनाको काम अघि बढोस् : नेपाली नेपाल र भारतको सीमा नदी महाकालीमा बन्न लागेको पञ्चेश्वर बहूद्देश्यीय जलविद्युत् आयोजनाको विस्तृत आयोजना प्रतिवेदन (डीपीआर) अध्ययनमा नेपाल सरकारले ढिलाइ गरेको छ । डीपीआर पारित गर्न ढिलाइ हुने भएपछि आयोजनाको काम पनि ढिला गरी अगाडि बढ्ने देखिएको छ । डीपीआर बनेको ६ महिना बितिसक्दा पनि नेपालले त्यसको अध्ययन कार्य अझै सम्पन्न गर्न नसकेको हो । असार १५ गतेभित्रै अध्ययन गरेर पारित गर्ने जनाएको ऊर्जा मन्त्रालयले अहिलेसम्म यसबारे कुनै प्रतिक्रिया जनाएको छैन । नेपालभारत सचिवस्तरीय बैठकले गत फागुनमा आयोजना द्रुत गतिमा अगाडि बढाउने सहमति गरेको थियो । यद्यपि, डीपीआर अध्ययनमै समय लागेका कारण परियोजना अगाडि बढाउन अझै केही समय लाग्ने देखिएको हो । डीपीआरमा प्रभावित क्षेत्रका बासिन्दालाई पर्याप्त मुआब्जाको व्यवस्था नभएको भन्दै भारतीय नागरिक आन्दोलित भइरहँदा नेपालका लागि बनेको डीपीआर पारित नहुँदा बैतडी र दार्चुलाका प्रभावित क्षेत्रका बासिन्दा अन्योलमा परेका छन् । प्रभावित क्षेत्रका नेपाली भने आयोजनाको काम अघि बढे खुसी हुने बताउँछन् । तर, उनीहरू डीपीआरको अवस्थाबारे भने अनभिज्ञ देखिएका छन् । पञ्चेश्वर आयोजना काम अघि बढे धेरै नेपालीले रोजगारी पाउने र आयोजनाले नेपाललाई फाइदा हुने बैतडी पञ्चेश्वर गाउँपालिकाका अध्यक्ष गोरखबहादुर चन्द बताउँछन् । डीपीआरमा के छ मलाई जानकारी छैन तर नेपालीलाई यो आयोजनाले फाइदा नै गर्छ, अधयक्ष चन्द भन्छन्, पञ्चेश्वर आयोजना हाम्रो वर्षौंदेखिको सपना हो । यसलाई जसरी पनि कार्यान्वयनमा लगिनुपर्छ । यसले हाम्रो भविष्यलाई सुखद बनाउनेछ । पञ्चेश्वर आयोजनाको डीपीआर नेपाल र भारतका लागि छुट्टाछुट्टै बनेको छ । तर, नेपालका लागि बनेको डीपीआर पारित नहुँदा प्रभावित क्षेत्रका बासिन्दा अलमलमा छन् । नेपाललक्षित पञ्चेश्वरको डीपीआर पनि भारतीय कम्पनी वाफकोसले ६ महिनाअघि तयार पारिसकेको हो । अहिले डीपीआरका बारेमा नेपाल र भारतीय अधिकारीले अध्ययन गरिरहेको स्रोतले जनाएको छ । नेपाल र भारत सरकारबीच महाकाली नदीको शारदा ब्यारेज, टनकपुर ब्यारेज र पञ्चेश्वर योजना सम्बन्धमा २०५२ माघ २९ गते सन्धि भएको थियो । उक्त सन्धि नेपालमा महाकाली सन्धिका रूपमा चर्चित छ । त्यस सन्धिमा पञ्चेश्वर परियोजना संयुक्त रूपमा सञ्चालन गर्ने उल्लेख थियो । महाकालीमा ३१५ मिटर अग्लो बाँध बाँधेर वर्षायाममा पानी संकलन गर्ने अनि उक्त पानीबाट वर्षभरि बिजुली र सिँचाइ गर्ने पञ्चेश्वर बहुउद्देश्यीय आयोजनाको लक्ष्य छ ।"
"बाबुरामको ज्ञान छ, बुद्धि छैन : प्रचण्ड","काठमाडौं : नेकपा (माओवादी केन्द्र)का अध्यक्ष एवम् पूर्वप्रधानमन्त्री पुष्पकमल दाहाल प्रचण्डले नयाँ शक्ति पार्टी, नेपालका संयोजक एवम् पूर्वप्रधानमन्त्री बाबुराम भट्टराई ज्ञान भएको तर बुद्धि नभएको नेताको संज्ञा दिएका छन् । आइतबार नयाँ शक्ति र विप्लव नेतृत्वको नेपाल कम्युनिस्ट पार्टीका नेता कार्यकर्तालाई पार्टीमा स्वागत गरेपछि सम्बोधन गर्दै प्रचण्डले बाबुरामलाई बुद्धि नभएको नेताको संज्ञा दिएका हुन् । रामचन्द्र झा ज्ञान र बुद्धि दुवै भएको नेता हुनुहुन्छ । त्यसैले उहाँ फेरि माओवादीमा फर्किनुभयो, नयाँ शक्तिबाट माओवादीमा फर्किएका नेता झाको प्रशंसा गर्दै प्रचण्डले भने, हाम्रो देशमा धेरै विद्वान नेता छन् तर उनीहरुसँग बुद्धि छैन, बाबुराम भट्टराई विद्वान हुनुहुन्छ तर, उहाँको बुद्धि छैन । माओवादीबाट विभाजन भए पनि विभाजित सबै नेता आउनुपर्ने र नआए उनीहरुको केही बाँकी नहुने प्रचण्डले दाबी गरेका छन् । बाबुरामले पनि ढिला छिटो माओवादी पार्टीमा आउनुपर्छ । उहाँ आउनुहुन्छ तर, नआए उहाँको केही बाँकी रहँदैन । वैद्यजी पनि यहाँ आउनुपर्छ । ढिला छिटो उहाँ आउनुहुन्छ तर, आउनु भएन भने उहाँको पनि केही रहँदैन । अनि विप्लवजी पनि यहाँ आउनुपर्छ, । उहाँ आउनुहुन्छ तर, उहाँ पनि आउनु भएन भने उहाँको पनि केही रहदैन । यो विज्ञान हो, प्रचण्डले भने । आजको पार्टी प्रवेश कार्यक्रममा माओवादी मित्र रहेको विभाजनको तितो एकताको मिठोमा परिणत हुँदै गरेको दाबी समेत प्रचण्डले गरे । उनले अब फेरि माओवादी पार्टी पहिलो नम्बरको बन्ने र देश विकास गर्ने उद्घोष गरेका छन् । अब फेरि पनि माओवादी एक नम्बर पार्टी हुन्छ र यो देशको विकास गरेरै छाड्छ ।"
भारतीय उच्च नेतासँग प्रधानमन्त्री देउवाको भेट चार घण्टा मात्रै,"नयाँदिल्ली : पाँच दिने भारत भ्रमणका क्रममा प्रधानमन्त्री शेरबहादुर देउवा बुधबार नयाँदिल्ली आउँदैछन्। भदौ ७ देखि ११ गते अर्थात् बुधबारदेखि आइतबारसम्मको भ्रमणका क्रममा देउवाको उच्च राजनीतिक भेटघाटको कार्यक्रम साढे चार घण्टाको तय भएको छ। उच्च तथा महत्वपूर्ण राजनीतिक भेटघाटमा प्रधानमन्त्री देउवाको कार्य तालिका तालिका विहिबार विहान नौ बजेदेखि सुरु भएर साँझ ७ बजेसम्म रहनेछ। जसमा उच्च राजनीतिक भेटघाटको जम्मा समय साढे ४ घण्टा रहेको छ। भ्रमणको सबैभन्दा महत्वपूर्ण भेटघाट वान टु वान मिटिंङलाई मानिन्छ। प्रधानमन्त्री देउवा र भारतीय प्रधानमन्त्री नरेन्द्र मोदीबीच ११३० देखि १२ बजेसम्म हैदराबाद हाउसमा वान टु वान भेटवार्ता हुनेछ। मोदीसँगको भेटवार्तापछि दुई मुलुकका भ्रमणदलका अधिकारीबीच छलफल पश्चात केही संम्झौता पत्रमा हस्ताक्षर साटासाट हुने कार्यक्रम छ। त्यस पश्चात प्रेस वक्तव्य जारी गरिने कार्यक्रम छ। हैदरावाद हाउसमा प्रधानमन्त्री मोदीले आयोजना गरेको बैंकेट लन्च कार्यक्रममा प्रधानमन्त्री देउवा सहभागी हुने कार्यक्रम रहेको छ। प्रधानमन्त्री मोदीसँग भेटनु अघि बिहीबार नै प्रधानमन्त्री देउवालाई विदेश मन्त्री सुष्मा स्वराजले बिहान ९३० बजे भेटने कार्यक्रम छ। उच्च राजनीतिक भ्रमण क्रममा दिइने विशेष सम्मान अनुरुप प्रधानमन्त्री देउवालाई बिहान ९ बजे राष्ट्रपति भवनमा गार्ड अफ अनर दिने कार्यक्रम छ। त्यस लगत्तै ९३० बजे महात्मा गान्धीको समाधिस्थलमा श्रद्धान्जली तथा त्यहाँ रहेको भिजिटर्स बुकमा हस्ताक्षरको कार्यक्रम छ। दिउँसो ३ बजेदेखि ३३० बजेसम्म गृहमन्त्री राजनाथ सिंह, वित्त मन्त्री अरुण जेटलीले प्रधानमन्त्री देउवासँग भेटने कार्यक्रम छ। प्रधानमन्त्री देउवा ४१५ बजे नवनिर्वाचित उपराष्ट्रपति बैकैया नायडु र ५ बजे नवनिर्वाचित राष्ट्रपति रामनाथ कोबिंदसँगको भेटघाटपछि प्रधानमन्त्री देउवाको सो दिनको औपचारिक भेटघाट सकिनेछ। पहिलो दिन (बुधबार) भारत भ्रमणका क्रममा पहिलो दिन बुधबार देउवालाई साँझ भारतीय विद्युत मन्त्री पियुस गोयलले भेट गर्ने कार्यक्रम छ। सोही साँझ प्रधानमन्त्री देउवाको भारतस्थित नेपाली दूतावासका लागि दुई घण्टाको समय छुटयाएका छन्। दूतावासमा देउवाले एक कार्यक्रमका बीच भारतमा रहेका प्रवासी नेपालीलाई सम्बोधन तथा छलफल गर्ने कार्यक्रम छ। सोही समयमा भारतमा रहेका प्रवासी नेपालीको तर्फबाट राजनीतिक दलका भातृसंस्थाले प्रधानमन्त्री देउवालाई ज्ञापनपत्र बुझाउने कार्यक्रम छ। त्यसै गरी भारतमा रहेको नेपालीहरुको व्यवासायिक छाता संगठन एभरेष्ट चेम्बर अफ कमर्शका पदाधिकारीहरुले भारतमा रहेका व्यवसायीलाई नेपालमा लगानीको वातावरण बनाइदिने आशय सहितको ज्ञापनपत्र बुझाउने तयारी गरिरहेका छन्। साँझ ७ बजेपछि दूतावासले प्रधानमन्त्रीको सम्मानमा आयोजना गर्ने रात्रीभोजमा सहभागी हुने कार्यक्रम छ। रात्री भोजमा भारतका उच्च राजनीतिज्ञ, कूटनीतिक नियोग प्रमुख, प्रशासनिक विज्ञ, नेपालका पूर्व राजदूतहरु, विश्लेषक, लेखक, पत्रकारको सहभागिता हुने कार्यक्रम छ। तेश्रो दिन (शुक्रबार) भारतीय जनता पार्टी निकट थिंक ट्यांकहरुको गैर सरकारी संस्था इण्डिया फाउन्डेसनले आयोजना गर्ने एक कार्यक्रमलाई प्रधानमन्त्री देउवाले शुक्रबार १० बजे सम्बोधन गर्ने कार्यक्रम छ। कार्यक्रममा सहभागी भएपछि प्रधानमन्त्री देउवा ११३० बजे विशेष विमानबाट हैदराबाद जाने कार्यक्रम छ। त्यहाँ प्रधानमन्त्री देउवाले हैदराबादको सूचना प्रविधि पार्क (हाइटेक सिटी)को अवलोकन गर्ने कार्यक्रम छ। चौथो दिन (शनिबार) भ्रमणको चौथो दिन प्रधानमन्त्री देउवा तिरुपति मन्दिर दर्शन गर्न जाने कार्यक्रम छ। उनी आन्ध्र प्रदेशको चित्तौर जिल्लामा रहेको तिरुपति मन्दिरका लागि शनिबार बिहान १० बजे विशेष विमानबाट जाने कार्यक्रम छ। १२१५ बजे बजे मन्दिर दर्शनको कार्यक्रम छ। सो कार्यक्रम सकाएर २ बजे प्रधानमन्त्री देउवा ऐतिहासिक तथा धार्मिक महत्व बोकेको बिहारको गयाका लागि प्रस्थान गर्नेछन्। गयामा विहारका मुख्यमन्त्री नितिश कुमारले प्रधानमन्त्रीलाई स्वागत गर्ने बारे टुंगो भने लागिसकेको छैन। पाँचौ दिन (आइतबार) आइतबार गयाबाट दिल्ली टान्जिट हुँदै प्रधानमन्त्री देउवा साँझ ६ बजे नेपाल एयरलायन्सको उडानबाट काठमाडौं फर्किने कार्यक्रम छ। प्रधानमन्त्री देउवा पत्नी आरजु देउवासँगै भारत भ्रमणमा आउँदैछन्। प्रधानमन्त्री देउवालाई राष्ट्रपति भवनमा बस्ने व्यवस्था मिलाइएको छ। प्रधानमन्त्री देउवाको भारत भ्रमणको औपचारिक जानकारी दुबै मुलुकले सोमबार जारी गर्दैैछन्। भ्रमणको अन्तिम तयारीमा रहेको दिल्लीस्थित नेपाली दूतावासका प्रवक्ता हरि ओडारीले भ्रमण मुख्य रुपमा विकासका एजेण्डामा केन्द्रित रहने बताए। प्रधानमन्त्रीका लागि नेपाल एयरलायन्स दुई घण्टा ढिलो नेपाल एयरलाइन्सको १० बजेको उडानबाट दिल्ली आउन लागेका प्रधानमन्त्री देउवा नयाँ दिल्लीस्थित इन्दिरागान्धी अन्तराष्ट्रिय विमानस्थलमा ११४० बजे अवतरण गर्ने कार्यक्रम छ। प्रधानमन्त्रीको भ्रमणका लागि बुधबार नेपाल एयरलायन्सको नियमित ८ बजेको उडान दुई घण्टापछि सारिएको छ। मुलुकको कार्यप्रमुखको भ्रमण भएको हुँदा नियमित उडानको समयतालिका केही फेरबदल गरिएको एयरलायन्स श्रोतले जनाएको छ।"
"३१ सदस्यीय बन्याे मन्त्रिमण्डल, आठ राज्यमन्त्री थपिए","काठमाडौँ: प्रधानमन्त्री शेरबहादुर देउवाले अाइतबार मन्त्रिमण्डल विस्तार गरेका छन्। उनले मन्त्रिमण्डलमा आठ जना राज्यमन्त्री थपेका हुन्। प्रधानमन्त्री देउवाको नेतृत्वमा गत जेठ २४ गते गठन भएको मन्त्रिमण्डल अब ३१ सदस्यीय भएको छ। मन्त्रिमण्डलमा तीन उपप्रधानमन्त्री, १९ मन्त्री र आठ राज्यमन्त्री रहेका छन्। मोहम्मद जाकिर हुसेन (महिला, बालिकालिका तथा समाज कल्याण), रामसिंह यादव (स्वास्थ्य), श्यामकुमार श्रेष्ठ (गृह), शम्भुलाल श्रेष्ठ (ऊर्जा), कर्णबहादुर विक (आपूर्ति), छमबहादुर गुरुङ (सहरी विकास), गोमा कुँवर (पशुपक्षी विकास) र ओङ्दी शेर्पाले (सामान्य प्रशासन) राज्यमन्त्रीको जिम्मेवारी पाएका छन्। उनीहरु सबै नेकपा माओवादी केन्द्रको तर्फबाट सिफारिस भएका हुन्। प्रधानमन्त्री तथा मन्त्रिपरिषद्को कार्यालयमा अाइतबार अपराह्न आयोजित समारोहमा प्रधानमन्त्री देउवाले राज्यमन्त्रीहरुलाई पद तथा गोपनीयताको सपथ गराएका छन्। सपथपछि नवनियुक्त राज्यमन्त्रीलाई माला र खादालगाएर प्रधानमन्त्री देउवाले स्वागत अभिवादन गरेका थिए। रासस"
विराटनगरको फोहोर उठाउँदै जनप्रतिनिधि,"विराटनगर: विराटनगर महानगरपालिकाका प्रमुख मेयर भीम पराजुली आइतबार बिहानै महानगरका कर्मचारी र सुरक्षाकर्मी सहित विराटनगरको बरगाछीमा भेटिए। हातमा ग्लोब्स (पञ्जा) लगाएर निस्किएका उनी पसिनाको धारा छुटाउँदै सुरक्षाकर्मी र सुरक्षा अधिकारीसंगै फोहोर उठाउन व्यस्त थिए। उनीसंगै गर्मीको प्रवाह नगरिकन फोहोर उठाउँदै थिए मोरङका प्रमुख जिल्ला अधिकारी रामप्रसाद आचार्य र सशस्त्र प्रहरी वल सीमा सुरक्षा कार्यालय मोरङका प्रमुख एसपी भेषबहादुर शाह। लगातारको वर्षासंगै आएको भीषण बाढीले विराटनगरमा थोपरेको फोहोर उठाउन उनीहरु व्यस्त थिए। विराटनगरको फोहोर तत्काल व्यवस्थापन नगरिए महामारी फैलन सक्ने चेतावनी चिकित्सकहरुले यस अघि नै दिइसकेका छन्। विराटनगरमा आएको बाढीले धेरै घर डुबानमा परे। घर डुबानसंगै बाढीले सबै ठाउँमा फोहोर थोपरिदियो, मेयर पराजुलीले भने, फोहोरको डंगुर गन्हाएर अहिले विराटनगरमा हिंडिसक्नु र बसिसक्नु छैन। त्यही भएर सबैसंग हातेमालो गर्दै फोहोर व्यवस्थापनमा सक्रियता बढाइएको हो। उनका अनुसार बाढीले थोपरेको फोहोरको दुर्गन्धका कारण विराटनगर लगायत आसपासका क्षेत्रमा विभिन्न रोगको महामारी फैलने खतरा बढेर गएको छ। फोहोरका कारण सर्वसाधारण पीडित हुन थालेपछि स्थानीय निर्वाचनमा जनताले दिएको मतको कदर गर्दै सडकमा फोहोर उठाउन जनप्रतिनिधी आँफै खट्न थालेको उनको स्पष्टोक्ति थियो। भारी वर्षासंगै आएको बाढीले फोहोर थोपरेको एक सातापछि विराटनगरको फोहोर संकलन गरेर व्यवस्थापन गर्नका लागि जनप्रतिनिधी र सुरक्षा अधिकारीहरु आफै फिल्ड मा खटिन थालेका हुन्। हातहातमा ग्लोब्स लगाएर सडक र सडकको किनारा एवं घरघरका पेटीमा थुप्रिएका फोहोर उठाउन उच्च अधिकारी खटिन थालेका हुन्। फोहोर व्यवस्थापनमा आफै उपस्थित हुन थालेको भन्दै विराटनगर बासीले जनप्रतिनिधी र सुरक्षा अधिकारीको प्रशंसा गर्न थालेका छन्। मेयर पराजुलीले बाढीले सबै भन्दा बढी फोहोर थोपरेको ठाउँलाई प्राथमिकतामा राखेर व्यवस्थानको काम सुरु गरिएको बताए। विराटनगरमा धेरै फोहोर थोपरिएको छ । वर्षा र बाढीका कारण सातादेखि फोहोर उठाउन सकिएको छैन, उनले भने, फोहोर नउठ्दा मानविय स्वास्थ्यमा गम्भीर असर पर्न थालेको छ । सडकमा थोपरिएको फोहोरले मानिसलाई आतजावत र सवारी साधनलाई आवागमनमा समेत समस्या हुँदै आएको छ । फोहोरका कारण जनतामा कुनै पनि समस्या नहोस भनेर सर्वपक्षिय सहमतिमा फोहोर व्यवस्थापनको काम सुरु गरिएको जानकारी पराजुलीले दिए। यसलाई अभियानकै रुपमा अघि बढाइएको जानकारी दिंदै उनले फोहोर व्यवस्थापन नहुन जेल सम्म निरन्तरता दिइरहने बताए। फोहोर व्यवस्थापनका लागि पहिलो चरणमा तीन ठाउँमा नगरपालिकाका कर्मचारी सहितको अलगअलग टोली परिचालित छ। सुरक्षाकर्मीलाई पनि अलगअलग ठाउँमा परिचालन गरिएको छ। विराटनरको बरगाछीदेखि रोडशेष सम्म सशस्त्र प्रहरी, तीनपैनीदेखि रोडशेष सम्म नेपाल प्रहरी, हनुमानस्थानदेखि सिंघिय खोला सम्म नेपाली सेनाको टोली परिचालित छ। सशस्त्रको नेत्रृत्व सशस्त्र प्रहरी वल सीमा सुरक्षा कार्यालय मोरङका प्रमुख भेषबहादुर शाहा, नेपाल प्रहरीको नेत्रृत्व मोरङ प्रहरी प्रमुख एसपी अरुणकुमार बिसी र सेनाको नेत्रृत्व सूर्य दल गण थालाहाका प्रमुख सेनानी इन्दिबर विष्टले गरेका थिए। सुरक्षा अधिकारीले नेत्रृत्व गरेको सुरक्षाकर्मीको टोलीमा सरफाईका लागि ठूलो संख्यामा नगरपालिकाका कर्मचारी पनि परिचालित रहेको एसपी बिसीले बताए। पूर्व क्षेत्रीय प्रहरी प्रमुख डीआईजी रमेश भट्राई र पूर्व क्षेत्रीय सशस्त्र प्रहरी प्रमुख डीआईजी जानकीराज भट्राईले सबै ठाउँमा थुप्रिएको फोहोर संकलनमा जुटेर सर्वसाधारणलाई सम्भावित जोखिम र फैलन सक्ने विभिन्न रोगको महामारीको संक्रमणबाट जोगाउन सक्रियता बढाउन मातहतका युनिटहरुलाई निर्देशन समेत दिएका छन्। मेयर पराजुली र प्रजिअ आचार्यले विराटनगरका सबै ठाउँमा पुगेर फोहोर संकलनमा सहयोग गर्दै फोहोर व्यवस्थापनको अनुगमन पनि गरेका थिए। सरसफाईमा सक्रिय टोलीले आइतबार मात्रै विराटनगरमा थुप्रिएको मध्ये एक सय १० मेट्रिक्टन फोहोर संकलन गरेर ब्रहम्मापूरा स्थित डम्पिङ साईडमा व्यवस्थापन गरिएको जानकारी मेयर पराजुलीले दिए। कुहिने र नकुहिने फोहोरलाई अलगअलग रुपमा संकलन गरेर व्यवस्थापन गर्न थालिएको उनले बताए। विराटनगरमा सामान्य अवस्थामा दैनिक ७० मेट्रिक्टन फोहोर उत्पादन हुने गरेको छ।"
जनशक्ति छनौट ठूलो चुनौती: प्रमुख आयुक्त यादव,"जनकपुरधाम: प्रमुख निर्वाचन आयुक्त डा अयोधिप्रसाद यादवले निर्वाचन व्यवस्थापनमा जनशक्ति छनौट सबैभन्दा ठूलो चुनौती हुने गरेको बताएका छन्। मतदान अधिकृत लगायत अन्य जनशक्तिहरुको छनौट गर्ने र खटाउने जिम्मेवारी मुख्य निर्वाचन अधिकृतहरुको हुने गरेको अवस्थामा हालसम्म पनि भनसुन र नातावाद कृपावादको आधारमा छनौट गरिँदा निष्पक्ष निर्वाचन प्रभावित हुने गरेको प्रमुख यादवले बताएका छन्। आइतबार आयोगद्वारा सप्तरी, सिरहा, धनुषा र महोत्तरी जिल्लाका स्थानीय तहमा खटिने मुख्य निर्वाचन अधिकृत र निर्वाचन अधिकृतका लागि जनकपुरमा आयोजित निर्वाचन व्यवस्थापन सम्बन्धि प्रशिक्षण कार्यक्रममा प्रमुख आयुक्त यादवले भने, एउटा गलत व्यक्तिलाई संरक्षण दिन आफ्नो इमान्दारिताको आहुती दिने काम नगर्नु होला भन्ने आग्रह छ।' विगतका निर्वाचनहरुमा पनि पैसाको प्रलोभन, राजनीतिक प्रभाव र विभिन्न दबावमा परेर मुख्य निर्वाचन अधिकृतहरुले गलत प्रवृत्तिका व्यक्तिहरुलाई निर्वाचन व्यवस्थापनको जिम्मेवारी सुम्पेका कारण थुप्रै नराम्रा परिणामहरु भोग्नु परेको उल्लेख गर्दै यादवले यसपटक ति कुराहरु नदोहोर्याउन आग्रह गरे।"
बाबुरामका विश्वास पात्र रामचन्द्र झा नयाँ शक्ति छोडेर माओवादीमा फर्किए,"काठमाडौं : नयाँ शक्ति पार्टी, नेपालका संयोजक बाबुराम भट्टाईका विश्वास पात्र मानिएका नेता रामचन्द्र झा नयाँ शक्ति छोडेर नेकपा (माओवादी केन्द्र)मा फर्किएका छन् । आइतबार माओवादी केन्द्रका अध्यक्ष पुष्पकमल दाहाल प्रचण्डले झासहितका नेतालाई पार्टीमा स्वागत गरेका छन् । आइतबार झा सँगै रामकुमार शर्मा, कलामुद्धिन रायन, ब्रिजकिशोर यादवलगायतका नयाँ शक्तिका नेता माओवादीमा प्रवेश गरेका हुन् ।"
देश निर्माणमा सञ्चार क्षेत्रले योगदान गर्नुपर्छ : प्रधानमन्त्री देउवा,"काठमाडौँ : प्रधानमन्त्री शेरबहादुर देउवाले लोकतान्त्रिक गणतन्त्रको सुदृढीकरणका लागि सञ्चार क्षेत्रले महत्वपूर्ण भूमिका निर्वाह गरेको बताएका छन्। व्यावसायिक पत्रकारिताको आधारप्रेस स्वतन्त्रता र श्रम अधिकार भन्ने मूल नाराका साथ काठमाडौँमा आइतबारदेखि सुरू भएको नेपाल पत्रकार महासंघको २५ औँ महाधिवेशनको उद्घाटन गर्दै उनले मुलुकका विभिन्न समयमा भएका परिवर्तनमा पत्रकारिता जगतको अत्यन्त महत्वपूर्ण योगदान रहेको र अब देश निर्माणमा समेत सञ्चार क्षेत्रबाट अझ बढी योगदान हुनुपर्नेमा जोड दिए। एक प्रसङ्गमा देउवाले भने, नेपालमा मिडिया धेरै छन्, ती आर्थिक रुपमा कमजोर छन्, पत्रकारितामा दुःख छ भन्ने मैले राम्ररी बुझेको छु। अभिव्यक्ति र पूर्ण प्रेस स्वतन्त्रताको हक संविधानले प्रत्याभूत गरेको उल्लेख गर्दै उनले संविधान कार्यान्वयनका लागि निर्धारित समयभित्रै सबै निर्वाचन गर्नुपर्ने बताए।"
बाबुरामका २०६ केन्द्रीय सदस्यको समर्थन देवेन्द्र पौडेललाई (सूचिसहित),काठमाडौ : नयाँ शक्ति नेपालबाट अलग हुने गरी देवेन्द्र पौडेल नेतृत्वमा गठन गरिएको बृहत ध्रुवीकरण केन्द्रीय संयोजन समितिलाई समर्थन गर्नेको संख्या दुई सय बढी पुगेको छ। पौडेल नेतृत्वको समूहले २६ गते सार्वजनिक गरेको अपिल र त्यसपछि उठाएको श्रमिक वर्ग र पहिचान पक्षधरसहित अग्रगामी जनताको पक्षधर शक्तिलाई ध्रुविकृत गर्ने नीति प्रति प्रष्ट हुँदै २०६ जनाले सामूहित प्रतिबद्धता व्यक्त गरेका हुन् । सामूहिक प्रतिबद्धता जनाउने १ बलाराम पुन २ डण्डु शेर्पा ३ चन्द्र कार्की ४ लोकेन्द्र जिरो किराती ५ सोनाम शेर्पा ६ किरण पासवान ७ राधिका पन्थी ८ युबी घिमिरे ९ धनमाया मगर १० देबेन्द्र घताने ११ कृष्ण प्रसाद सुबेदी १२ खगेन्द्र भण्डारी १३ विसन राई १४ उमेश किराती १५ शसी गिरि १६ तुलसी पौडेल १७ गोबिन्द पराजुली १८ विश्व प्रकाश भण्डारी १९ सन्तोष राउत २० बेखा राम महर्जन २१ उपेन्द्र प्रधान २२ गोपाल सापकोटा २३ सानु सुवाल २४ विधुर चौलागाइ २५ बुद्धि सिंह तामाङ २६ महेन्द्र सुनार २७ ल्हान्जोम शेर्पा २८ रोशन राना २९ लिला मोक्तान ३० रुप बहादुर योन्जन ३१ पन्चलाल घिसिङ ३२ रिता गुरुङ ३३ नसिमा खान ३४ राकेश कुमार लामा ३५ एलिशा सुबेदी ३६ श्रीप्रसाद गुरुङ ३७ मान बहादुर लोप्चन ३८ बसन्त कुमार लामा ३९ पासाङ तामाङ ४० खगेन्द्र प्याकुरेल ४१ शिव उप्रेति ४२ जोगमान लामा ४३ खेसङ दोर्जे लामा ४४ राज कुमार श्रेष्ठ ४५ चिन बहादुर तामाङ ४६ प्रविन बस्नेत ४७ दिल बहादुर श्रेष्ठ ४८ पदम लाल श्रेष्ठ ४९ भरत अधिकारी ५० कमल आर्चाय ५१ लक्ष्मी सोरली मगर ५२ गंगा तामाङ ५३ महेन्द्र प्रसाद शर्मा ५४ युबराज विक ५५ गणेश विक ५६ टंक आग्री ५७ दल बहादुर बिसि ५८ बिर बहादुर गौतम ५९ नन्द राज धामी ६० राम नाथ योगी ६१ कृष्ण बढु ६२ राज कुमार रेग्मी ६३ नवराज ढुङगाना ६४ महम्द अमर हलुवाइ ६५ नन्दलाल बैद्द ६६ हरदेब बक्स चौधरी ६७ रोशन खरेल ६८ रमेश आर्चाय ६९ कर्म पहाडी शेर्पा ७० राजु केसी ७१ बिबि लामा ७२ प्रबेश लामा ७३धु्रब शिर्पाली ७४ प्रेम न्यौपाने ७५ राम प्रसाद पौडेल ७६ कमला रानाभाट ७७ भानु अधिकारी ७८ राजु दाहाल ७९ शिवानी लवाजुङ ८० प्रेम गिरि ८१ प्रेम बराम ८२ दिपा भुसाल ८३ टंक मणी शर्मा (अजय) ८४ इन्द्र भुषाल ८५ मुमजान मिया ८६ बाबुराम अधिकारी ८७ मान बहादुर रोका ८८ आनन्द ढुङगाना ८९ धिरज शिर्पाली ९० शिला पुन ९१ जेबी चिन्तन ९२ निर्मला बिक ९३ बालकुमारी चौधरी ९४ गोमा सुनार ९५ प्रभा चौधरी ९६ घडी राम चौधरी ९७ मिश्रीलाल गुप्ता ९८ कमला भुषाल ९९ निर्दाेश अली १०० राम बहादुर कुवर १०१ श्यामकली आचार्य १०२ खिमा नन्द भण्डारी १०३ ज्ञान प्रसाद भुर्तेल १०४ दिनेश अर्याल १०५ बिमल चौधरी १०६ चन्द्र विक १०७ कविता विक १०८ महेन्द्र भुसाल १०९ शान्ता अधिकारी ११० नारायण आर्चाय १११ लिलाधर मरासिनी ११२ बिष्णु ढुङगाना ११३ थानेश्वर खनाल ११४ राजु थापा ११५ अटल मान राइ ११६ राजेन्द्र पटेल ११७राधा कृष्ण मैनाली ११८जेनज्य लामा ११९ पदम मैनाली १२० पेमा छिरिङ शेर्पा १२१ योगेन्द्र ढकाल १२३ कुसल थापा १२४ सरोज रिजाल १२५कर्ण सुनारी १२६ टोप बलाल मगर १२७ लक्ष्मी सारु मगर १२८ चोपलाल राहुलमगर १२९ विक्रम बैदाली १३० हरी थापा १३१ विर बहादुर सलामी १३२ एस बहादुर दर्लामी १३३ विनोद चौधरी १३४ दिपक पुडासैन १३५ निर्मला भण्डारी १३६ विरु थिङ १३७ भुपेन्द्र बुढाथोकी १३८ सोपा मगर १३९ सुवास तामाङ १४०खड्क गुरुङ १४१ विकाश श्रेष्ठ १४२ तारा भुषाल १४३ भिम प्रसाद गौतम १४४ अन्जु गौतम १४५ उमेश तामाङ १४६मलम लामा १४७ अम्बीका राय माझी १४९ सरिता खटिवडा १५०पिताम्बर आर्चाय १५१ विष्णु बस्नेत १५२ प्रकाश अधिकारी १५३ नन्द किशोर यादव १५४ प्रेम खड्का १५५ राज कुमार श्रेष्ठ १५६ कमला गुरुङ १५७ गिता कणेल १५८ राधा थापा १५९ भुवन फुयाल १६० श्रीराम खाइजु १६१ नरेन्द्र बस्नेत १६२ मुक्तीनाथ रिजाल १६३ लोकेन्द्र गदाल १६४ चन्द्र उदास १६५ राजन शाह १६६ राजेश कुश्वाह १६७ गजाधर महत्तो १६८ हविबु रहमान १६९ निर क्युन १७० राम मशी शाह १७१ राजेन्द्र पटेल १७२ बीएल तामाङ १७३ कमल किशोर १७४ माया बल १७५ मेगराज फुयाल १७६ नरेश राम १७७ रोहित तामाङ १७८ नबिराज खान १८९ सुरेन्द्र खड्की १९० मन्दीप श्रेष्ठ १९१ राम सुन्दर श्रेष्ठ १९२ सुनिल बि क १९३ राकेश लामा १९४ रत्न ब थामी १९५ गणेश कुवँर १९६ ललित ठगुन्ना १९७ कुल ब मोक्तान १९८ दिलराज वस्नेत १९९ मन बहादुर सिंह २०० माधव घिमिरे २०१ राज भण्डारी २०२ राजाराम भण्डारी २०३ राजेश्वजर पासवान २०४ बिजय यादव २०५ बिना शर्मा २०६ सन्तोष बस्नेत
सशस्त्रको तलब रोकियो,"काठमाडौं : दुई सशस्त्र प्रहरी नायब उपरीक्षक (डीएसपी) को व्यावसायिक लाभलाई लिएर गृहसचिव लोकदर्शन रेग्मीले 'अस्वाभाविक' अडान राख्दा सिंगो संगठनको साउन महिनाको तलब रोकिएको छ । ३६ हजार फौज रहेको संगठनका जवान तथा जुनियर अधिकृतहरू यतिबेला तराईका बाढी प्रभावित क्षेत्रमा उद्धार तथा राहत कार्यमा खटिएका छन् । सशस्त्रको साधारण समूह (इन्फेन्ट्री) का डीएसपीद्वय दीपेन्द्र कुँवर र पूर्णबहादुर साउदलाई सचिव रेग्मीले सार्वजनिक वित्तीय व्यवस्थापन तालिममा पठाउने क्रममा ४० जनाको नयाँ समूहकृत दरबन्दी रोकेका हुन् । उक्त दरबन्दी रोकिएकै कारण प्रहरी किताबखानाले सशस्त्रको साउन महिनाको तलबी प्रतिवेदन भदौ ३ सम्म पास गर्न सकेको छैन । सशस्त्रमा सामान्यतया महिनाको अन्तिम साता नियमित मासिक तलब गइसक्छ । नयाँ समूहकृत दरबन्दीको फाइल रोकिएको विषयमा गृहमन्त्री जनार्दन शर्माले सचिव रेग्मीलाई साउन अन्तिम साता नै सोधपुछ गरी अविलम्ब काम टुंग्याउन निर्देशन दिएका थिए । त्यति हुँदा पनि रेग्मीले फाइल अगाडि बढाएनन्, बरु त्यसमा दुई महिना पुरानो मीति (ब्याकडेट) राखेर थन्क्याइदिए । रेग्मीले जेठ २१ गते नै उठाइएको टिप्पणी आदेशमा साउन २१ गते पुरानै मिति राख्दै 'निर्णयको तह सम्बन्धमा छलफल गर्ने' लेखेर हस्ताक्षर गरेका छन् । सम्बद्ध वरिष्ठ अधिकारीले सचिवबाट ब्याकडेटमै उक्त करारनामा गरिएको दाबी गरेका छन् । सशस्त्रको तलबी प्रतिवेदन पास नभएपछि सशस्त्र महानिरीक्षक सिंहबहादुर श्रेष्ठले १ भदौमा प्रहरी किताबखानालाई पत्र लेख्दै तलब निकासाका लागि आग्रह गरेका छन् ।श्रेष्ठको पत्रमा 'सशस्त्र प्रहरी सेवा साधारण समूह र प्राविधिक समूहअन्तर्गत दरबन्दी मिलान नभएसम्मका लागि साविक दरबन्दी संरचनाअनुसार नै तलबी प्रतिवेदन पारित गर्न' अनुरोध गरिएको छ । किताबखानाले चाहिँ सशस्त्रको ठाडो पत्रका आधारमा मात्रै तलबी प्रतिवेदन पास नहुने जनाएको छ । 'हावादारी पत्रका आधारमा तलबी प्रतिवेदन पास हुँदैन, त्यसको विधि र प्रक्रिया हुन्छन्,' किताबखानाका महानिर्देशक मदन भुजेलले अन्नपूर्णसँग भने, 'तलबी प्रतिवेदनको फाराम भरिएपछि मात्रै निकासा प्रक्रिया अगाडि बढ्छ । समूहकृत दरबन्दी दर्ता भइसक्दा पनि पदस्थापनलाई केले रोक्यो ?' प्रहरी जवानदेखि नायब निरीक्षक (सई) सम्मको समूहकृत दरबन्दीको दर्ता किताबखानामा यसअघि नै भइसकेको छ । तर, सशस्त्र मुख्यालयले उनीहरूलाई सम्बन्धित दरबन्दीमा खटाउन सकेको छैन । समयमै तलब नपाउँदा बाढीपहिरो प्रभावित क्षेत्रमा खटेका सशस्त्र प्रहरीबाट गुनासो आउन थालेको मुख्यालयका एक उच्चअधिकृत बताउँछन् । समूहकृत दरबन्दीअनुसार साधारण समूहको लेखा उपसमूहतर्फ ३५ जना र कानुन उपसमूहतर्फ ५ जना डीएसपीको फाइल गृहमा रोकिएपछि किताबखानामा दरबन्दी दर्ता हुन सकेको छैन । सशस्त्र प्रहरीले कार्यदल नै बनाएर ती ४० जनाको समूहकृत दरबन्दीका लागि गृहमा सिफारिस गरेको थियो । तर, सचिव रेग्मीले आफू निकटका डीएसपीद्वयलाई लेखा उपसमूहमा पार्न पूरै फाइल रोकेका हुन् । फाइल रोक्ने क्रममै डीएसपीद्वयलाई राजस्व प्रशासन तालिममा पठाइएको थियो । सशस्त्र नियमावलीअनुसार साधारण समूहका कर्मचारीलाई साधारण प्रक्रियाबाट अन्य उपसमूहमा लान पाइँदैन । त्यसका लागि मन्त्रिपरिषद्ले नै निर्णय गर्नुपर्छ ।गृहसचिव रेग्मीले तलब रोकिएको विषयमा आफूलाई सशस्त्र महानिरीक्षकले जानकारी नदिएको बताए । 'यसबारे आइजीसँग बुझेर किताबखानालाई भन्छु, रोकिन त नपर्ने,' उनले अन्नपूर्णसँग भने । समूहकृत दरबन्दीको फाइल रोकिएको सम्बन्धमा रेग्मीले आफूबाट कुनै रोकावट नभएको र आवश्यक छलफलका लागि सिंहलाई नै दरबन्दी फाइल फिर्ता गरेको दाबी गरे । ब्याकडेट हस्ताक्षरबारे उल्टै जिज्ञासा राख्दै उनले भने, 'त्यो जानकारी तपाईंकहाँ पनि आइसक्यो ? यसमा केही राजनीति छ । तालिममा गएका २ जना डीएसपीलाई आइजीले नै पठाएका हुन् । नियम कानुनअनुसार दरबन्दीमा पठाउँछु ।' सशस्त्रका प्रवक्ता एसएसपी राजु अर्यालले तलबी प्रतिवेदनबारे केही प्रतिक्रिया दिएनन् । 'आर्थिक वर्षका कारण तलब ढिलो भएको हुन सक्छ', उनले भने । तर, अन्य सुरक्षा निकायको तलबचाहिँ रोकिएको छैन ।"

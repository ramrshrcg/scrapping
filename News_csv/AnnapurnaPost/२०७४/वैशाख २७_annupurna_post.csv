शीर्षक,विवरण
अत्यन्त सुखद,"प्रजातन्त्रको आगमनपछि त्यसको उचित प्रबन्धन नहुँदा र प्रजातान्त्रिक व्यवस्थालाई विकाससँग जोड्न नसक्दा कतिपय मुलुकहरूमा त्यसको विकल्पबारेमा पनि सुझाव उठ्ने गरेका छन् । वास्तवमा प्रजातन्त्रमा जवाफदेही पद्धति शिथिल हुँदा र विकास अघि बढाउन नसक्दा त्यस्ता कुतर्कहरू अगाडि आएका हुन् । नेपालमा त सरकारी क्षेत्रमा नाफा कमाइरहेका उद्योगहरूको बिक्रीसँगै सरकारी स्वामित्वमा रहेका निगम र प्राधिकरणहरू धराशायी हुने क्रम पनि प्रजातन्त्रको पुनरागमन (२००६) सँगै बढ्न थाल्यो । ती निगम र बोर्डहरूलाई दलहरूले आफ्नो भर्ती केन्द्र र कमाउ संस्थामा परिणत गरेपछि तिनीहरू धराशायी भएका हुन् । नेपाल वायु सेवा निगम त्यसको एउटा ज्वलन्त उदाहरण हो, तर एक्लो सिकार हैन राजनीतिक भ्रष्टाचारको । नेपालमा पञ्चायत व्यवस्थाकै क्रममा शिक्षा र स्वास्थ्य क्षेत्रमा केही प्रशंसनीय नमुना संस्थाहरू बने, पुल्चोक इन्जिनियरिङ क्याम्पस, टिचिङ हस्पिटललगायत । स्वास्थ्य सेवा स्तरीय र सुलभ होस् भन्ने उद्देश्यले शाही औषधी लिमिटेडको स्थापना पनि त्यही उद्देश्यका साथ भएको थियो । अर्थात् गुणस्तरीय औषधीहरू सर्वसाधारणले सस्तोमा पाऊन् भन्ने उद्देश्यले करिब ४६ वर्षअघि । झन्डै पाँच वर्षको संकट, अस्तव्यस्तता र राजनीतिक खिचातानीपछि अन्त्यमा अनिश्चितकालको लागि बन्द गरेको थियो सरकारले नौ वर्षअघि । जनताको स्वास्थ्यको अधिकारप्रति यो एउटा निर्लज्ज खेलबाड थियो । तर गत साता जीवनजलको उत्पादनसँगै नेपाल औषधी लिमिटेडले पुनर्जन्म पाएको छ । सरकारले झन्डै १५ करोड ऋण सहयोगका साथै अन्य सहयोग जुटाउने आश्वासनसँगै लिमिटेडलाई पुरानो गौरवको विरासत अगाडि बढाउने आशा बढेको छ । यसमा विशेष चासो लिएर उद्योगमन्त्री नवीन्द्रराज जोशीले प्रजातान्त्रिक व्यवस्थाको सफलताको लागि विकास र जनताको स्वास्थ्यजस्तो आधारभूत अधिकारसँग ऊ जोडिनैपर्छ भन्ने सन्देश दिएका छन्। तर यो यात्रा चुनौतीपूर्ण छ, उक्त संस्थाको लागि अझै पनि । आफ्नो तीन दसकको अस्तित्वमा झन्डै १२० गुणस्तरीय, सस्तो र सुलभ औषधी उत्पादन गर्न सफल उक्त संस्थाले आगामी दिनमा जीवनजलसँगै सिटामोल, एन्टी बायोटिक्स र केही मलम बनाउने प्रतिबद्धता व्यक्त गरे पनि उसले तत्काल कडा प्रतिस्पर्धा र अरू चुनौती स्वीकार गर्नुपर्नेछ । साथै सरकारले पनि उसका उत्पादनहरूलाई प्राथमिकता र संरक्षण दिएर उक्त संस्थालाई सुरक्षाको प्रत्याभूति दिलाउनु आवश्यक छ । यससँगै अर्को चुनौती पनि छ सरकारसमक्ष । त्यति राम्रो संस्था किन धराशायी भन्ने जानकारी सरकारलाई छ । त्यसैले अनावश्यक राजनीतिक हस्तक्षेप र दबाबबाट संस्थालाई मुक्त राख्नुपर्छ आगामी दिनमा ।"
देशलाई निकास दिने जिम्मेवारी काँग्रेसको काँधमा : थापा,"पोखरा : स्वास्थ्यमन्त्री गगन थापाले संविधान कार्यान्वयन गरी देशलाई निकास दिने जिम्मेवारी काँग्रेसको काँधमा आएको बताउनुभएको छ । नेपाली काँग्रेसका केन्द्रीय सदस्यसमेत रहनुभएक थापाले नेपाली काँग्रेस कास्कीद्वारा पोखरा चिप्लेढुङ्गास्थित बिपी चोकमा आज आयोजित कोणसभालाई सम्बोधन गर्दै निष्पक्ष र भयरहित वातावरणमा स्थानीय तहको दुई चरणकै निर्वाचन सम्पन्न गरी काँग्रेसले आफ्नो दायित्व पूरा गर्ने विश्वास व्यक्त गर्नुभयो । अरु दलले घुर्की लगाउँदै जिम्मेवारीबाट पन्छिए पनि काँग्रेसले कसैसँथ घुर्की लगाउने बताउनुभयो । मन्त्री थापाले अहिलेको निर्वाचन राम्रो काम गर्ने दललाई पुरस्कृत र नराम्रो गर्नेलाई दण्डित गर्ने नेपाली जनताको एक महान अवसर भएको धारणा राख्नुभयो ।मन्त्री थापाले स्थानीय सरकार बलियो बनाएर विदेशिएका लाखौँ युवायुवतीलाई स्वदेशमै रोजगारीका अवसरमा सिर्जन गर्ने गरी काँग्रेसले विशेष कार्यक्रम ल्याउने उल्लेख गर्नुभयो । पार्टीका केन्द्रीय नेता एवम् निर्वाचन परिचालन समितिका संयोजक डा शेखर कोइरालाले काँग्रेसले स्थानीय तहलाई भ्रष्टाचारमुक्त, सुशासन, जवाफदेहिता र पारदर्शी बनाउन चाहेको बताउनुभयो ।उहाँले काँग्रेसबाट विजय प्राप्त गर्ने जनप्रतिनिधिले पाँच वर्षसम्म ती निकायलाई समृद्ध बनाउन सधैं खबरदारी गर्ने दृढता व्यक्त गर्नुभयो । नेपाली काँग्रेस कास्कीका अध्यक्ष कृष्ण केसीको अध्यक्षतामा भएको सो कार्यक्रममा नेपाल महिला सङ्घकी जिल्ला अध्यक्ष कोपिला रानाभाट र नेपाली काँग्रेसका तर्पबाट पोखरा लेखनाथ महानगरपालिका प्रमुख पदका उम्मेदवार रामजी कुँवरले पोखराको समृद्धिमा सबैको ध्यानाकर्षण गराउनुभयो । यसअघि पोखराको चिप्लेढुङ्गाबाट निस्केको एक र्याली महेन्द्रपुल, पृथ्वीचोक, सिर्जनाचोक हुँदै पुन चिप्लेढुङ्गामा पुगेर कोणसभामा परिणत भएको थियो । रासस"
बालकोटमा देउवा र ओलीबीच एक घन्टा छलफल,भक्तपुर : नेपाली कांग्रेसका सभापति शेरबहादुर देउवा र नेकपा एमालेका अध्यक्ष केपी शर्मा ओलीबीच बुधबार बिहान ओली निवास बालकोटमा भेटवार्ता भएको छ। छलफलका लागि सभापति देउवा बिहान ११३० बजे एमाले अध्यक्ष ओली निवास बालकोट पुग्नुभएको थियो। भेटपछि सञ्चारकर्मीलाई प्रतिक्रिया दिँदै ओलीका निजी सचिव अनिश दाहालले समसामयिक विषयमा दुई दलका अध्यक्षबीच छलफल भएको बताउनुभयो। करिब एक घन्टा भएको भेटमा कांग्रेस सभापति देउवाले मधेस केन्द्रीत दललाई सहमतिमा ल्याएर चुनाव गराउनुपर्नेमा जोड दिँदै संविधान संशोधनमा सहयोग गर्न एमाले अध्यक्ष ओलीलाई आग्रह गर्नुभएको उहाँले बताउनुभयो। भेटमा एमाले अध्यक्ष ओलीले दोस्रो चरणको निर्वाचन बजेट अघि गर्नुपर्नेमा जोड दिँदै सहमतिका लागि छलफललाई निरन्तरता दिने र अन्य दलसँग छलफल गरेर गतिरोधको निकास निकाल्नेबारेमा छलफल भएको ओलीका निजी सचिव दाहालले जानकारी गराउनुभयो। रासस
के चाहन्छन् राजधानीका महिला मतदाता ?,"काठमाडौं : चुनाव नजिकिँदै जाँदा मतदातामा उत्साह बढेको छ । कुन दल वा कुन व्यक्तिलाई भोट हाल्ने भन्ने बहस टोलटोलमा मात्रै नभई घरघरमा हुन थालेको छ । आफूले जिताएका जनप्रतिनिधिले टोल, गाउँ वा नगरका लागि धेरै काम गरिदिऊन् भन्ने अपेक्षा सबैमा छ । यसै क्रममा जनप्रतिनिधिप्रति सर्वसाधारणले राखेका आशा र अपेक्षाबारे हामीले विभिन्न ठाउँका महिला मतदातासँग कुराकानी गरेका छौं । प्रस्तुत छ उनीहरूको विचार : सुशासन कायम होसस्थानीय तह स्थानीय सरकार भएकाले सबैभन्दा पहिले सरकारको तल्लो निकायमा सुशासन होस् र जितेर आउने प्रतिनिधि जनताप्रति उत्तरदायी होऊन् भन्ने मेरो चाहना छ । भ्रष्टाचारमुक्त समाज र टोल तथा नगरलाई विकासको बाटोमा डोर्याउने आधारसहितको भिजन भएका मानिसले जितून् । समाजमा महिला र पुरुष समान हुन् भन्ने अनुभूत गराउन सकून् । यसका लागि जनप्रतिनिधिले महिलाका लागि छुट्ट्याइने बजेटलाई महिलाकै समस्या समाधान र नेतृत्व विकासमा खर्च गर्नुपर्छ ।  गीता पाण्डे, मध्यपुरठिमी नगरपालिका, वडा नं ३, गट्ठाघर निःशुल्क तालिम दिइयोसहाम्रो टोलमा जितेर आउने प्रतिनिधिसँग हामीले धेरै आशा गरेका छौं । तर आशा गरेअनुसार पूरा पनि हुने हो कि आशामै बित्ने हो, थाहा छैन । गल्लीगल्लीमा खनेर बिजोग बनाइएको छ । सबैभन्दा पहिले त बाटो राम्रो होस् । सडक बत्तीको व्यवस्था गरियोस् र राति पनि ढुक्कले हिँड्न पाइयोस् । टोलवासीलाई सुरक्षाको प्रत्याभूति दिइनुपर्छ । टोल र वडाका बेरोजगार महिलालाई निःशुल्क तालिम दिनुपर्छ । लगानी गर्न नसक्ने दिदीबहिनीलाई लगानी पनि गरिदिनुपर्छ । कति दिदीबहिनीले सीप जानेका हुन्छन् । तर घरबाहिर काममा जान दिइँदैन । जनप्रतिनिधिले त्यस्ता महिलालाई घरबाहिर पनि काममा जाने वातावरण तयार गरिदिऊन् भन्ने चाहन्छु ।  मञ्जु मलेकु, ललितपुर महानगरपालिका वडा नं ३, पुल्चोक घरघरमा धारा होसहामीलाई पानीको धेरै दुःख छ । त्यसैले हाम्रा प्रतिनिधिले घरघरमा धाराको व्यवस्था गरिदिऊन् । बाटो नभई विकास सम्भव नहुने हुनाले गाउँको बाटो अलि फराकिलो बनाएर पिच गरिदिए हुन्थ्यो । छोराछोरीलाई पढाउने राम्रा विद्यालय र कलेज खुलून् । भएका विद्यालयको शुल्क व्यवस्थापन गरियोस् । गाउँका दिदीबहिनीलाई आयआर्जनको बाटो खुलाउनका लागि सीपमूलक तालिम र रोजगारीको अवसर सिर्जना गरिदिनुपर्यो ।  दुर्गा कायस्थ, सूर्यविनायक नगरपालिका, सिरुटार हेल्थपोस्टका डाक्टरले राम्रो व्यवहार गरूनगाउँमा कुनै रोग लागेर हेल्थपोस्टमा जँचाउन जाँदा डाक्टरहरूले गर्ने व्यवहारले मन दुख्छ । बिरामीलाई डाक्टरले राम्रो व्यवहार गरून् भन्ने चाहन्छु । गाउँका महिलाको स्वास्थ्यलाई ध्यानमा राखेर महिला स्वास्थ्यका कार्यक्रम गाउँमा भित्याइयोस् । महिला प्रायः खेतबारीको काम र मेलापातामा व्यस्त हुन्छन् । फुर्सद भए एकअर्कासँग कुरा गरेरै समय बिताउँछन् । यस्ता महिलालाई सीप सिकाएर व्यवसाय सञ्चालन गर्न स्थानीय सरकारले सहयोग पुर्याइदेओस् । बालबालिकालाई शिक्षा मात्रै दिएर पुग्दैन, उनीहरूको समग्र विकासमा टेवा पुर्याउने खालका खेलकुद, मनोरञ्जनलगायत कार्यक्रम गाउँमा ल्याइयोस् ।  गायत्री लामिछाने, नागार्जुन नगरपालिका, वडा नं ७ खानेपानी समस्या समाधान होसस्थानीय चुनावमा हामीले उम्मेदवार चुन्दा विचार पुर्याउनुपर्छ । भविष्यमा हाम्रो टोल र नगरको आर्थिक, भौतिक र सबै क्षेत्रको विकास गर्ने व्यक्तिलाई हामीले चुन्नुपर्छ । हामीले भोट दिएर जिताएपछि उनीहरूले हाम्रो क्षेत्रको बाटो, ढल, विद्यालय, कलेज र अस्पतालमा अझै राम्रो सुविधा दिलाइदिऊन् । हाम्रो नगरमा खानेपनीको अभाव छ । अब यो समस्या सधंैका लागि समाधान होस् भन्ने चाहन्छु । हाम्रो नगर अझै समृद्ध र पर्यटकीय दृष्टिले पनि उत्कृष्ट होस् ।  केशरी श्रेष्ठ, मध्यपुरठिमी नगरपालिका, वडा नं ४, ठिमी रोजगारी सिर्जना गरियोसजोसुकैले जितेर आए पनि आफ्नो टोल र नगर मात्रै नभई देशकै विकासका लागि जुट्नुपर्छ । देशमा बेलाबेलामा हुने आन्दोलन बन्द गर्नुपर्छ । विद्यालय र कलेजलाई राजनीतिक गतिविधिबाट टाढै राख्नुपर्छ । दिदीबहिनीको उच्च शिक्षामा प्राथमिकता दिनुपर्छ । पढेलेखेका युवाले समेत बेरोजगार बस्नुपरेको छ । त्यसैले उनीहरूलाई रोजगारीको अवसर सिर्जना गरिदिनुपर्छ । युवा जमातलाई अझै सक्षम बनाउन सरकारले नै सीपमूलक तालिम दिनु जरुरी हुन्छ ।  प्रियंका सिंह, कामपा, वडा नं १०, बानेश्वर प्रदूषणबाट मुक्ति पाइयोसजित्ने उम्मेदवारले महानगर र वडाको समस्या समाधान गर्दै विकास गरून् । अहिले सबैतिर भताभुंग पारिएको सडक चाँडै मर्मत गरेर आवतजावतमा सुविधा र प्रदूषणबाट मुक्ति दिलाइयोस् । हाम्रो टोलमा खानेपानीको समस्या छ । यसको चाँडै नै समाधान होस् । सहरभित्रको अव्यवस्थित बस्तीलाई व्यवस्थित बनाइयोस् । जथाभाबी पार्किङ गर्ने पद्धति हटाइयोस् ।  ज्योति बस्नेत, कामपा, वडा नं ३२, त्रिदेवीनगर, कोटेश्वर फोहोर व्यवस्थापन गरियोसमेरो टोलमा धेरैले घर भाडामा लगाएका छन् । बहालवालाजति धेरैले मेरो घरमुनि ल्याएर फोहोर फाल्छन् । मैले त्यहाँ फोहोर फाल्न मनाही छ भनेर साइनबोर्ड पनि राखेकी छु । यसो हुँदा पनि एकदुईजना गर्दै धेरैले त्यहीं फोहोर थुपार्छन् । यही कारणले गर्दा प्रायः सधैं छिमेकीसँग झगडा परिरहन्छ । यसको गुनासो लिएर धेरैपटक वडामा जाँदा पनि समाधानको पहल भएको छैन । जितेर आउने प्रतिनिधिले आफ्नो टोल मात्रै नभई वडा र सहरकै फोहोर व्यवस्थापनमा ध्यान दिऊन् भन्ने मलाई लागेको छ । चुनावअगाडि धेरै आश्वासन दिने र पछाडि नचिनेझैं गर्ने संस्कृति अब नदोहोरियोस् । जनप्रतिनिधिले आफूलाई जिताउने जनताकै लागि काम गरून् ।  विजयलक्ष्मी श्रेष्ठ, कामपा, वडा नं १७, ठँहिटी आकासे पुल हालिदिऊनहाम्रो टोलका नेताहरूबाट हामीले धेरै अपेक्षा गरेका छौं । गल्लीगल्लीको बाटो भत्काएर अलपत्र पारिएको छ । खानेपानीको पाइपका लागि खन्ने क्रम जारी छ । यसलाई तुरुन्तै बनाउन नसके पनि पानी छम्केर धुलो कम गर्ने वा अस्थायी रूपमा ब्लकहरूले टालेर धुलो कम गरिदिए हुन्थ्यो । गैरीगाउँमा जेब्रा क्रसिङ छैन । तीनकुने वा सिनामंगलनिर पुग्नुपर्छ । बाटो काट्न गाह्रो हुने भएकाले गैरीगाउँ ओरालोमा आकासे पुल हालिदिऊन् ।  कला दाहाल, कामपा, वडा नं ९, गैरीगाउँ सस्तो ब्याजमा ऋण मिलोसमेरो टोलबाट जित्ने व्यक्तिले महिलाका लागि सीपमूलक तालिम उपलब्ध गराइदिनुपर्यो । केही गर्छु भन्ने महिलाका लागि सस्तो ब्याजदरमा ऋण दिएर उनीहरूलाई सक्षम बनाउने कार्यक्रम ल्याउनुपर्यो ।  दुर्गा श्रेष्ठ, कामपा, वडा नं ३२, नरेफाँट"
"प्रहरी निर्वाचनमा, म्यादी सडक सुरक्षामा","बुटवल : पहिलो चरणको निर्वाचन हुने प्रदेशमा प्रहरी खटिएपछि रूपन्देहीको सुरक्षामा म्यादी प्रहरी सहयोगी भएका छन् । सरकारले वैशाख ३१ को चुनावलाई म्यादी प्रहरी भर्ना गरेको थियो । प्रदेश नं ५ मा दोस्रो चरणको निर्वाचन जेठ ३१ मा हुने भएपछि बेकामे बनेका म्यादीलाई जिल्ला प्रहरीले ड्युटीमा खटाएको हो । रूपन्देहीबाट चार सय जना प्रहरी प्रदेश नं ३, ४ र ६ को निर्वाचन सुरक्षामा खटिएका छन् । जिल्लाभर दुई हजार ७२ म्यादीलाई भीडभाड हुने स्थानमा खटाइएको छ', रूपन्देहीका प्रहरी प्रवक्ता बेलबहादुर पाण्डेले भन्नुभयो, सात प्रहरी निरीक्षकसहित चार सयजना पहिलो चरणको निर्वाचनमा खटिएका छन् ।' प्रहरीको सट्टा म्यादीलाई आठ घन्टा ड्युटीमा लगाइएको छ । निर्वाचन सुरक्षामा खटिनुपर्ने नभएकाले घरपायक पर्ने गरी म्यादीलाई खटाइएको हो । मर्चवार क्षेत्रमा घर भएकाहरू सोही क्षेत्रमा खटिएका छन् भने बुटवलतर्फ घर हुनेलाई बुटवलमै खटाइएको प्रहरीले जनाएको छ । निर्वाचनमा भने घरपायकको सुविधा हुनेछैन । आठ घन्टा ड्युटी बसेपछि घर जान पाइने प्रहरी प्रवक्ता पाण्डेले बताउनुभयो । ५५ दिनका लागि नियुक्ति पाएका म्यादीको निर्वाचन सरेका कारण समयावधि थपिएको छ । चारवटा प्रदेशमा खटिने म्यादी असार पहिलो साता मात्रै बिदा हुनेछन् । २० दिन समयावधि थपिएकाले उनीहरूले सोहीअनुसारको तलब सुविधा पाउनेछन् । दुई हजार म्यादी अट्ने ब्यारेक नभएकाले पनि घरपायक ड्युटी मिलाइएको प्रहरीको भनाइ छ । बुटवल नगरक्षेत्रमा मात्रै सात सयजना म्यादी प्रहरी परिचालन भएको इलाका प्रहरी कार्यालय बुटवलका प्रमुख मुकुन्द मरासिनीले जानकारी दिनुभयो । बुटवल क्षेत्रमा चौबीसै घन्टा म्यादी खटिएका छन्, उनीहरूको अभ्यास भएको छ, सुरक्षामा पनि सघाउ हुन्छ', उहाँले भन्नुभयो । म्यादीले ट्राफिक नियम पालना नगर्नेहरूलाई सम्झाउने गरेका छन् । उनीहरूले वृद्धवृद्धा तथा असक्तलाई सडक पार गराउनेदेखि गाई धपाउनेसम्मका काम गरेका छन् । सडकमा खटिने म्यादीले ट्राफिक नियम पालना नगर्नेहरूलाई सम्झाउने गरेका छन् । उनीहरूले वृद्धवृद्धा तथा असक्तलाई सडक पार गराउनेदेखि गाई धपाउनेसम्मका काम गरेका छन् । ट्राफिक चोकमा खटिएका पाल्पा सिलुवाका म्यादी प्रहरी जगत विकले कतिपय मानिसले म्यादी भनेर अटेर गर्ने गरेको बताउनुभयो । नियम पालना गर्नुभन्दा कतिपयले अटेर गर्नुहुन्छ । सम्झाइबुझाइ गर्छौं', उहाँले भन्नुभयो । दोस्रो चरणमा निर्वाचन हुने क्षेत्रमा खटिने म्यादी जेठ १५ गतेपछि मात्रै मतदान केन्द्रमा खटिनेछन् । दोस्रो चरणको मनोनयन दर्ता जेठको १९ गते छ । कांग्रेस उम्मेदवारको लडेर मृत्यु तुलसीपुरः स्थानीय तहको निर्वाचनका लागि प्रचारमा हिँडेका कांग्रेस सल्यानका एकजना उम्मेदवारको मृत्यु भएको छ । प्रचारका क्रममा रहेका कुमाखमालिका गाउँपालिका १ मा कांग्रेसका तर्फबाट सदस्यका उम्मेदवार दलबहादुर रानाको प्रचारको क्रममा लडेर मृत्यु भएको हो । आइतबार गाउँकै टाटकेमा मतदातासँग भेटघाट गर्नुभएका उहाँ एक घरको माथिल्लो तलाबाट खस्नुभएको थियो । गाई बाँध्ने किलोमा परेर घाइते हुनुभएका उहाँको उपचारका क्रममा मंगलबार निधन भएको सल्यान प्रहरीले जनाएको छ । गम्भीर घाइते हुनुभएका उहाँलाई उपचारका लागि भारतको लखनऊ लगिएको थियो । विकासको आश्वासन देखाउँदै भोट बनेपाः आसन्न स्थानीय चुनाव नजिकिएसँगै उम्मेदवारहरू मतदातालाई विकासको आश्वासन देखाएर भोट माग्न व्यस्त छन् । सडक, खानेपानी, विद्युत्, पुनर्निर्माणलगायत विषयको विकास गर्ने प्रतिबद्धतासहित उम्मेदवारले भोट माग्ने गरेका छन् । विकासका आश्वासनसहित दलका कार्यकर्ताउम्मेदवार चुनावी कार्यक्रममा खटिएपछि चुनावी परिणाम कसले हात पर्छ भन्नेमा ठूलै बहस हुन थालेको छ । जिल्लाको ग्रामीण क्षेत्र कोसीपारि, डाँडापारिका तेमालका क्षेत्रमा दलका नेताकार्यकर्ताले विकास गर्ने आश्वासन देखाएर मतदातालाई आकर्षित गर्दै आफ्ना पार्टीका उम्मेदवार जिताउन सक्रिय हुने क्रम बढेको छ । लामो समय दलीय प्रतिनिधिको भरमा सञ्चालित स्थानीय निकायको अनुभव गरेका नागरिक अब स्थानीय तहमा हुने विवाद कम सुन्नुपर्ने र विकासले गति लिनेमा आशावादी छन् । त्यसैले उनीहरू पार्टीभन्दा पनि क्षमतावान् उम्मेदवारलाई मतदान गर्ने बताउँछन् । चुनाव प्रचारका लागि नेताकार्यकर्ता जिल्लाका सहरी क्षेत्रमा पार्टीको झन्डासहित विभिन्न कार्यक्रम गर्न व्यस्त देखिन्छन् । भित्ते पोस्टरमा रोक लगाएपछि सडक चुनाव चिह्न र झन्डा अंकित तोरणले भरिएका छन् । आआफ्ना चुनावी गीत घन्काउँदै नेताकार्यकर्ता गाउँगाउँ पुगेर कोणसभा गर्न व्यस्त छन् । कतिपय स्थानमा दलले मोटरसाइकलर्याली पनि गर्ने गरेका छन् । चिया पसलदेखि बाटो, सडक सबै स्थानमा चुनाव र उम्मेदवारको बहस बढ्दै गएको छ । जिल्लामा २६ दलसहित केही स्वतन्त्र उम्मेदवार निर्वाचनमा सहभागी छन् । ६ नगरपलिका तथा ७ गाउँपालिका रहेको काभ्रेका ग्रामीण क्षेत्रमा उस्तै चुनावी माहोल बनेको छ । भूकम्पपछि पुनर्निर्माणको चिन्ता बोकेका मतदाता सबैथोक त्यागेर चुनाव प्रचारमा लागेका छन् । सडक पुगेका ग्रामीण बस्तीमा पनि मोटरको प्रयोग गर्दै चुनाव प्रचार कार्य भएको देखिन्छ । बिकट भेग भनेर चिनिएको जिल्लाको डाँडापारिअन्तर्गतको खानीखोला महाभारत तथा कोसीपारी चौरी देउराली, भुम्लुबीच भेग तेमालका गाउँगाउँसम्म दलहरूले प्रचार कार्यक्रम सञ्चालन गरेका छन् । जिल्लामा एक सय ८९ वटा मतदानस्थलमा तीन सय सात मतदान केन्द्रमा सातजनाका दरले कर्मचारी खटिनेछन् । त्यसकै हाराहारीमा सुरक्षाकर्मी खटिनेछन् । सुरक्षाकर्मीलाई समेत तालिम दिइसकिएको छ । २७ गतेदेखि मतदान केन्द्रमा कर्मचारी खटिनेछन् । चुनाव प्रचार गर्न सामाजिक सञ्जाल आसन्न स्थानीय निर्वाचनको नतिजा आफ्नो पक्षमा पार्न उम्मेदवार र दलका कार्यकर्ताले चुनाव प्रचारका लागि सामाजिक सञ्जालको प्रयोग गर्दैै आएका छन् । गाउँगाउँसम्म इन्टरनेटको पँहुच हुन थालेपछि फेसबुक तथा ट्वीटरमार्फत उम्मेदवारको व्यक्तिगत विवरण र घोषणापत्र सहित भोट माग्न थालेका हुन् । सामाजिक सञ्जाललाई नेताकार्यकर्ताले आफ्ना दलका एजेन्डा र कार्ययोजना प्रस्तुत गर्दै प्रचारप्रसारका गतिविधि सार्वजनिक गर्ने माध्यमका बनाएका छन् । पोस्टर, झन्डा, ब्यानर प्रयोग गर्दा खर्चिलो र सहर फोहोरसमेत हुने भएकाले प्रचारप्रसारको उपयुक्त माध्यम सामाजिक सञ्जाल बन्दै गएको विभिन्न दलसम्बद्ध नेताकार्यकर्ताको भनाइ छ । विप्लवका पाँच कार्यकर्ता पक्राउ निर्वाचनलाई दृष्टिगत गरी काभ्रेमा निर्वाचन बिथोल्न खोज्ने पाँच विप्लव कार्यकर्ता पक्राउ परेका छन् । उम्मेदवारको सुरक्षालाई दृष्टिगत गरी अपरेसन गर्ने क्रममा उनीहरू पक्राउ परेको जिल्ला प्रहरी कार्यालय काभ्रेका प्रमुख एसपी सहकुलबहादुर थापाले बताउनुभयो । जिल्लामा नेपाल प्रहरी, नेपाली सेना, सशस्त्र प्रहरी र राष्ट्रिय अनुसन्धानका कर्मचारी खटाइसकिएको उहाँले जानकारी दिनुभयो । निर्वाचन चहलपहल बढेसँगै जिल्लामा सुरक्षा व्यवस्था र सुरक्षा जाँच बढाइने भएको छ । नियमित जाँचका अतिरिक्त आकस्मिक जाँच र जिल्ला भित्रिने नाकामा थप कडाइ गरिएको एसपी थापाको भनाइ छ । चुनावी सुरक्षाका लागि सादा पोसाकका प्रहरीको संख्या उल्लेख्य बढाइएको छ । राजमार्ग र जिल्लाका विभिन्न स्थानमा आकस्मिक जाँचसँगै नाकामा कडाइ गरी होटल तथा लजमा निगरानी बढाइएको उहाँको भनाइ छ । निर्वाचन बहिष्कारको घोषणा गरेका समूह र परम्परागत आपराधिक गिरोह सुरक्षा चुनौतीका रूपमा रहेकाले त्यस्ता समूहमाथि कडा निगरानी राखिएको उहाँले बताउनुभयो । उम्मेदवार बस्ने क्षेत्रमा सुरक्षा निगरानी कडा बनाइएको उहाँको भनाइ छ ।"
प्रचण्डको मत रुख चिन्हमा !,काठमाडौ : आफनो पार्टीलाई एक नम्बर बनाउने दावी गर्दै आउनु भएका नेकपा (माओवादी केन्द्र) का अध्यक्ष पुष्पकमल दाहाल प्रचण्डले आगामी वैशाख ३१ गते हुने स्थानीय तहको निर्वाचनमा नेपाली कांग्रेसको चुनाव चिन्ह रुख मा मतदान गर्दै हुनुहुन्छ। प्रधानमन्त्री समेत रहनु भएका दाहालले वैशाख ३१ गते चितवनको भरतपुर महानरपालिका वडा नम्बर ४ स्थित लक्ष्मी माद्यामिक विद्यालयमा रहेको मतदान केन्द्रमा पुगेर रुख चिन्हमा मतदान गर्दै हुनुहुन्छ। माओवादी केन्द्रका अध्यक्ष प्रचण्डले मुलुकभरका कार्यकर्तालाई गोलाकारभित्रको हसिया हथौडा चुनाव चिन्हमा मतदान गरी आफनो पार्टीका उम्मेदवारलाई जिताउन अपिल गर्दै आउनु भएको छ। भरतपुरमहानगरपालिकाको मेयर पदकी प्रत्यासी रेणु दाहाल अध्यक्ष प्रचण्डकी छोरी हुनुहुन्छ। रेणुको पक्षमा मतदान गर्न जाँदा अध्यक्ष प्रचण्डले रुख चिन्हमा मतदान गर्दै हुनुहुन्छ। नेपाली कांग्रेसका सभापति शेरबहादुर देउवाले जिल्ला निर्वाचन अधिकृतको कार्यालयमा कार्यान्वयनका लागि पठाएको पत्रमा वैशाख ३१ गते हुने स्थानीय तहको निर्वाचनका लागि भरतपुर महानगरपालिकाको प्रमुख र उपप्रमुख पदमा नेपाली कांग्रेस र माओवादीबीच समझदारी भए अनुसार भरतपुर महानरपालिकाको प्रमुख पदमा माओवादी केन्द्रकी रेणु दाहाललाई कांग्रेसले समर्थन गर्ने र उपप्रमुख पदमा कांग्रेसकी प्रत्यासी पार्वती शाहलाई माओवादी केन्द्रले समर्थन गरी निर्वाचनमा तालमेल गर्ने निर्णय भएको जानकारी गराउनु भएको छ। तालमेलका आधारमा अध्यक्ष प्रचण्डसहित भरतपुरमहानगरपालिकामा रहेका माओवादी केन्द्रका नेता तथा कार्यकर्ताले उपमेयर पदकी प्रत्यासी पार्वती शाहलाई जिताउन रुख चिन्हमा मतदान गर्दै हुनुहुन्छ। यता कांग्रेसका नेता तथा कार्यकर्ताले मेयर पदकी प्रत्यासी रेणु दाहाललाई जिताउन माओवादीको चुनाव चिन्ह गोलाकारभित्रको हसिया हथौडामा मतदान गर्दै हुनुहुन्छ। स्थानीय तह निर्वाचन ऐन ०७३ को दफा १८ र दफा २३ को उपदफा ५ बमोजिम कांग्रेसका तर्फबाट भरतपुर महानगरपालिकाको प्रमुखका प्रत्यासी दिनेश कोइरालाको उम्मेदवारी फिर्ता लिने निर्णय भएको र सोही अनुसार कार्यान्वयन गराउन देउवाले निर्वाचन अधिकृतको कार्यालय चितवनलाई अनुरोध गर्नु भएको छ। भरतपुर महानगरपालिकामा माओवादी नेतृ रेणु र कांग्रेस नेतृ पार्वती मतदाता समक्ष पुगेर संयुक्त रुपमा भोट मागिरहनु भएको छ। मेयर र उपमेयर मध्ये एक जना महिला हुनै पर्ने संवैधानिक व्यवस्था भएपनि भरतपुर महानगरपालिकामा कांग्रेस र माओवादीको तालमेल अनुसार मतदान भएको अवस्थामा मेयर र उपमेयर दुवै महिला नेतृ हुनेछन्।
हतियारधारी समूहको चेकजाँच नगर्ने डिएसपी सरुवा गरिएको प्रधानमन्त्रीको स्पष्टोक्ति,"काठमाडौ : प्रधानमन्त्री पुष्पकमल दाहाल प्रचण्डले सशस्त्र प्रहरीका डिसपी राजेन्द्र श्रेष्ठले हतियारसहितको समूह खैरेनीबाट प्रवेश गरेको सूचना पाउँदा पनि चेकजाँच नगर्न निर्देशन दिएका कारण गोरखाबाट सरुवा गर्नु परेको स्पष्टिकरण दिनु भएको छ । निर्वाचन आयोगले बुधबार आयोजना गरेको कार्यक्रममा प्रधानमन्त्री प्रचण्डले त्यस्तो स्पष्टीकरण दिनु भएको हो । नयाँ शक्ति नेपालका संयोजक समेत रहेका पूर्व प्रधानमन्त्री बाबुराम भट्टराईले गोरखामा इमान्दारीपूर्वक सुरक्षा सेवामा काम गरिरहनु भएका श्रेष्ठलाई प्रधानमन्त्री प्रचण्डले सरुवा गरेकोमा आपत्ति जनाउनु भएको थियो । प्रधानमन्त्री प्रचण्डले डिएसपी श्रेष्ठकी श्रीमती चेतकुमारी श्रेष्ठ गोरखाको पालुङटार नगरपालिकामा काँग्रेसका तर्फबाट उपमेयर पदमा उम्मेदवार रहनु भएको पनि जानकारी गराउनुभएको छ । श्रीमती श्रेष्ठ उम्मेदवार रहेको र हातहतियारसहित आएको समूहको चेकजाँच नगरेका कारण डिएसपी श्रेष्ठलाई सरुवा गरिएको प्रधानमन्त्री प्रचण्डले बताउनुभयो । डिएसपी श्रेष्ठलाई सोमबार पोखरा सरुवा गरिएको छ । प्रधानमन्त्री प्रचण्डले दोलखामा एमालेका कार्यकर्ताको हत्या हुने गरी एमाले र माओवादी केन्द्रका कार्यकर्ता वीच भएको झडपलाई दुखदायी घटनाको संज्ञा दिनुभयो । सो घटनाको सत्यतथ्य छानवीन गर्ने आश्वसन पनि प्रधानमन्त्री प्रचण्डले दिनुभयो । प्रधानमन्त्री प्रचण्डले सुरक्षा सक्रियताका कारण निर्वाचनका क्रममा घटना कम भएको बताउनुभयो । कतिपय राजनीतिक दलले तोडफोड गर्ने घोषणा गरेको अवस्थामा पनि सुरक्षा निकायले सक्रियता देखाएको कारण त्यस्ता घटना कम भएको उहाँले बताउनुभयो । निर्वाचनको प्रतिरोध गर्ने भन्ने दलबाट नै धेरै तोडफोड र आगजनी भएको छनेत्रविक्रम चन्द बिप्लव नेतृत्वको नेपाल कम्युनिष्ट पार्टी प्रति लक्षितगर्दै प्रधानमन्त्री प्रचण्डले भन्नुभयो घटना घट्नु अगाडी नै सुरक्षानिकायले नियन्त्रणमा लिएर तदारुकता देखाएकोले घटना कम भएका छन् । प्रधानमन्त्री प्रचण्डले निर्वाचन आयोगको सक्रियताका कारणले चुनावको उत्साहपूर्ण वातावरण बनेको भन्दै आयोगको प्रशंसा गर्नुभयो । निर्वाचन आयोगले निरन्तर मेहनत नगरेको भए वातावरण अहिले जसरी उत्साहपूर्ण हुने थिएन, आमजनतामा जसरी विश्वास पैदा भएको छ त्यो संभव थिएनउहाँले भन्नुभयो । प्रधानमन्त्री प्रचण्डले निर्वाचनको क्रममा घटेका घटना गम्भिर रुपमा हेर्ने विश्वास पनि दिलाउनुभयो । घटना जति भएका छन् सरकारले गम्भिर रुपमा लिएको छ उहाँले भन्नुभयो यी सबै विषय गम्भिर रुपले हेर्ने विश्वास दिलाउन चाहन्छु । कार्यक्रममा विभिन्न राजनीतिक दलका तर्फबाट गरिएका ध्यानाकर्षण प्रति सरकार गम्भीर रहेको प्रधानमन्त्री प्रचण्डले बताउनुभयो ।"
एमालेद्वारा दोलखा घटनाको निन्दा,"काठमाडौँ : नेकपा (एमाले)ले स्थानीय तहको निर्वाचनका सिलसिलामा दोलखाको गौरीशङ्कर गाउँपालिका २ मा नेकपा माओवादी केन्द्र का कार्यकर्ताको आक्रमणबाट आफ्ना कार्यकर्ता कुलबहादुर तामाङको निधन भएकामा निन्दा गरेको छ । गौरीशङ्कर १ मा पार्टीका तर्फबाट वडा सदस्यका उम्मेदवार गोरे तामाङका छोरा कुलबहादुरसहितले जुगुस्थित नीलकण्ठेश्वर मावि नजिकै होटलमा खाना खाइरहेको बेला माओवादी कोन्द्रका कार्यकर्ताको आक्रमणका कारण निधन भएको आरोप लगाउँदै सो दलले आज एक विज्ञप्ति जारी गर्दै सो घटनाको निन्दा गरेको हो । पार्टीका पूर्व गाउँ कमिटी सचिव दिलबहादुर बुढाथोकीलाई घरमै पुगेर आक्रमण गर्दा उहाँ गम्भीर घाइते हुनुभएको आरोप पनि विज्ञप्तिमा लगाइएको छ । एमालेका सचिव एवम् प्रचार विभाग प्रमुख योगेश भट्टराईले जारी गर्नुभएको सो विज्ञप्तिमा ती घटनामा संलग्न सबैलाई तुरुन्त गिरफ्तार गरी कारबाही चलाउन, मृतकका परिवारलाई उचित क्षतिपूर्ति दिन र घाइतेको उपचारको प्रबन्ध मिलाउन सरकारसँग माग गरिएको छ । रासस"
ओबीओआर बारे के भन्छन् विज्ञ ?,"काठमाडौं : वान बेल्ट वान रोड' को चिनियाँ अवधारणामा सदस्य बन्ने नेपालको निर्णय दुवै देशका लागि दीर्घकालीन महत्ववको रहेको नेपाल तथा चीनका विज्ञहरूले बताएका छन् । मन्त्रिपरिषद्को सोमबारको बैठकले वान बेल्ट वान रोड' (ओबीओआर) अवधारणामा नेपालको सहभागिता सुनिश्चित गर्ने समझदारीपत्रमा यही साता हस्ताक्षर गर्ने निर्णय लिएको थियो । परराष्ट्रसचिव शंकरदास बैरागी र चिनियाँ राजदूत यू होङले बिहीबार परराष्ट्र मन्त्रालयमा आयोजना हुने कार्यक्रममा उक्त समझदारीपत्रमा हस्ताक्षर गर्नुहुनेछ । त्यससँगै नेपाल औपचारिक रूपमा चीनले अघि बढाएको ओबीओआर अवधारणाको सदस्य बन्नेछ । नेपालले बेल्ट एन्ड रोड अवधारणाको सदस्यताका लागि सन् २०१४ मै प्रारम्भिक समझदारीपत्रमा हस्ताक्षर गरिसकेको छ। अन्नपूर्णसँगको कुराकानीमा दुवै देशका विज्ञहरूले ओबीओआर समझदारीपत्रमा हस्ताक्षरपछि नेपालमा चिनियाँ लगानी बढ्ने, दुई देशबीच सीमापार रेल, सडक र विद्युत् प्रसारण लाइन, विशेष आर्थिक क्षेत्र निर्माणलगायत भौतिक पूर्वाधार विकासमा हुने सहकार्यबाट नेपालले फाइदा लिनसक्ने बताउनुभयो । चीनको हेबेई युनिभर्सिटीका नेपाल अध्ययन केन्द्रका निर्देशक झाङ सुबिनले अन्नपूर्णसँग टेलिफोन कुराकानीमा भन्नुभयो, ओबीओआरमा सदस्य बनेसँगै रेलवे, राजमार्ग, विमानस्थललगायत भौतिक पूर्वाधार विकासमा चिनियाँ सहयोग नेपालले प्राप्त गर्नेछ ।' उहाँले नेपालले चीन र चीन हुँदै बेल्ट एन्ड रोड अवधारणाअन्तर्गतका व्यापारिक मार्गबाट विश्वका अन्य मुलुकसँग पारवहन व्यापार गर्ने अवसर पाउने बताउनुभयो । ओबीओआरमा सदस्य बनेसँगै चिनियाँ लगानीकर्ताको विश्वास बढ्ने र चिनियाँ लगानी नेपालमा अझ धेरै भित्रिने उहाँले बताउनुभयो । समझदारीपत्रमा हस्ताक्षरपछि चिनियाँ लगानीकर्ताले नेपालमा आफ्नो लगानी सुरक्षित भएको महसुस गर्नेछन्', चिनियाँ थिंकट्यांक छहर इन्स्टिच्युटमा रिसर्चरसमेत रहनुभएका झाङले भन्नुभयो । पूर्वराजदूत मोहन लोहनीले नेपालले ढिलो भए पनि ओबीओआरमा आफ्नो सहभागिता सुनिश्चित गर्न लाग्नु खुसीको विषय भएको बताउनुभयो । दीर्घकालीन महत्ववको समझदारीपछि नेपालले चीन तथा अन्य मुलुकसँग कनेक्टिभिटी विस्तार गर्न सक्नेछ', लोहनीले भन्नुभयो, यो नेपालका लागि नयाँ अवसर हो ।' परराष्ट्रविद् निश्चलनाथ पाण्डेले एक दशकयता सरकार परिवर्तन भइरहे पनि चीनलाई हेर्ने नीतिमा नेपालका राजनीतिक शक्तिहरूमा समानता देखिन थालेको बताउनुभयो । पूर्वराजा ज्ञानेन्द्रको कार्यकालमा नेपालकै पहलमा चीन सार्कको पर्यवेक्षक बन्यो । सुशील कोइरालाको प्रधानमन्त्रीकालमा नेपाल चिनियाँ अग्रसरतामा स्थापित एसियाली पूर्वाधार लगानी तथा विकास बैंकको संस्थापक सदस्य बन्यो । अर्का प्रधानमन्त्री केपी ओलीको चीन भ्रमणमा पारवहनलगायत महत्ववपूर्ण सम्झौता भए । अहिले पुष्पकमलजीको पालामा नेपाल ओबीओआरको सदस्य बन्ने भएको छ', उहाँले भन्नुभयो, चीनसँगको सम्बन्धमा राजनीतिक शक्तिबीच समानता देखिन थालेको मेरो बुझाइ छ ।' उहाँले चीनले नेपालतर्फ रेल विस्तारलाई ओबीओआरकै एक पाटोका रूपमा लिएको बताउनुभयो । अर्का चिनियाँ विज्ञ वाङ जिहाओले ओबीओआरको सदस्य बन्ने सम्झौतामा नेपालले हस्ताक्षर गर्नु दुवै देशका लागि दूरगामी महत्ववको रहेको बताउनुभयो । पूर्ववर्ती ओली सरकारका पालामा पारवहनयातायातलगायत दूरगामी महत्वव राख्ने दस सम्झौता र सहमतिमा हस्ताक्षर भए पनि पुष्पकमल दाहालको नेतृत्वमा सरकार गठनपछि ती सम्झौता कार्यान्वयन अघि नबढेको चिनियाँ विज्ञहरूको भनाइ छ । नेपाल र चीनबीच सम्झौता या समझदारीपत्रमा हस्ताक्षर हुनु सकारात्मक पक्ष हो । तर त्यसको कार्यान्वयन हुन सकेन भने त्यसले अर्थ राख्दैन', चीनको सिजाङ मिङ्जु युनिभर्सिटीअन्तर्गतको इन्स्टिच्युट अफ साउथ एसियन स्टडिजका रिसर्चर वाङ जिहाओले मंगलबार भन्नुभयो । पूर्वप्रधानमन्त्री केपी शर्मा ओलीको चीन भ्रमणमा जारी संयुक्त वक्तव्यमा पनि बेल्ट एन्ड रोड अवधारणाको फ्रेमवर्कमा रही दुई देशबीच आर्थिक विकास रणनीति तर्जुमा गर्ने उल्लेख थियो । हालैको चीन भ्रमणमा प्रधानमन्त्री दाहालले चिनियाँ राष्ट्रपति सी जिनपिङसँग ओबीओआरको फ्रेमवर्कभित्र रहेर सिगात्से आइपुगेको रेल केरुङ हुँदै काठमाडौं र लुम्बिनीसम्म विस्तार गर्न प्रस्ताव गर्नुभएको थियो । बेल्ट एन्ड रोड अवधारणामा समुद्री तथा स्थल मार्ग गरी हालसम्म ६५ देश चीनसँग जोडिएका छन् । अन्य एक सय देशले चीनसँग समुद्री तथा स्थल मार्गबाट जोडिन चाहेका छन् । चिनियाँ राष्ट्रपति सीले सन् २०१३ मा उक्त अवधारणा घोषणा गर्नुभएको थियो । महराले चिनियाँ उपप्रधानमन्त्री भेट्ने वैशाख २९ देखि चीन भ्रमण थाल्नुहुने उपप्रधानमन्त्री कृष्णबहादुर महराले बेइजिङमा चिनियाँ उपप्रधानमन्त्रीद्वय झाङ गावली वा वाङ याङमध्ये एकजनासँग भेट गर्नुहुने भएको छ । चीनले आयोजना गर्ने बेल्ट एन्ड रोड शिखर सम्मेलनमा महरा, सञ्चारमन्त्री सुरेन्द्र कार्की र भौतिक योजनामन्त्री रमेश लेखकसहित ९ सदस्यीय टोली चीन जान लागेको हो ।"
गोरखामा कांग्रेसमाओवादी झडपपछि हवाई फायर,"गोरखा : गण्डकी गाउँपालिका ८ माझटारमा कांग्रेस र माओवादी केन्द्रका कार्यकर्ताबीच झडप भएको छ। अपरान्ह छ बजेतिर भएको झडपमा प्रहरीले दुई राउण्ड हवाई फायर गरेको छ। नाराजुलुससहितको दुवैतर्फको प्रचार टोली जम्काभेटपछि झडप भएको माओवादीका वडा अध्यक्षका उम्मेद्वार तुलसी रेग्मीले जानकारी दिनुभयो। हाम्रो कोण सभा भइरहेको थियो। उताबाट कांग्रेस टोली हामीलाई उत्तेजित गराउने नाराजुलुश गर्दै आएपछि भनाभन र धकेलाधकेल भएको थियो, रेग्मीले भने प्रहरीले हवाइफायर गर्यो। अनि दुवैतिरको भीड तितरबितर भयो। अहिले अवस्था सामान्य भइसकेको उहाँको भनाइ छ।"

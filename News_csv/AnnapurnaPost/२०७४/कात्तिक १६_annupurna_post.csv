शीर्षक,विवरण
मल घोटालामा छानवीन,"हिउँदेबाली लगाउने समयमा किसान रासायनिक मल नपाएर समस्यामा पर्ने भएका छन् । सरकारले अनुदान दिए पनि कृषि सामग्री कम्पनीको लापरबाहीका कारण यस्तो समस्या आइलागेको हो । गहुँ, मसुरोलगायतका हिउँदेबाली लगाउने बेलामा भएको मल अभावका कारण कृषि क्षेत्रको उत्पादनसमेत प्रभावित हुनेछ । नेपालको अर्थतन्त्रमा कृषिको महत्वपूर्ण योगदान रहेकाले यसले आर्थिक वृद्धिदरसमेत घट्नेछ । कम्पनीले हिउँदे बालीको लागि ल्याएको मल कम तौलको पाइएपछि समस्या उत्पन्न भएको हो । भारतबाट आयात गरिएको युरिया मलका प्रत्येक बोरामा पाँचदेखि १० किलोसम्म कम भएको भन्दै अख्तियार दुरुपयोग अनुसन्धान आयोगले छापा मारेको छ । स्थानीय डिलरले शंका लागेपछि जोख्दा कम्पनीले कम तौलको मल बेचेको थाहा भएको थियो । मल भण्डारण गरिएको क्षेत्रीय कार्यालय विराटनगरको गोदाम अहिले अख्तियारको नियन्त्रणमा रहेको छ । उक्त गोदाममा ५० हजार बोरा अर्थात् दुई हजार पाच सय मेट्रिकटन मल रहेको छ । यसरी कम तौल भएको मल सेटिङमा ल्याएर बेच्दा एक करोडभन्दा बढी घोटाला भएको देखिन्छ । एक किलोमा १९ रुपैयाँ ६६ पैसा अनुदानमा आयात भएको मलको लागि सरकारले कम्पनीलाई अधिकार दिँदै आएको छ । सरकारी कम्पनीबाट भएको किसानलाई असाध्यै मर्का पार्ने यस्तो कामका कारण तराईका किसान सबैभन्दा बढी मर्कामा पर्ने देखिन्छ । हिउँदमा सिँचाइ व्यवस्था धेरै भएकाले पहाडमा भन्दा नेपालको अन्न भण्डार तराईमा बढी मात्रामा रासायनिक मलको माग हुन्छ । कम तौलको मल पूर्वका झापा, धनकुटा, उदयपुर सप्तरी, सिराहालगायतका क्षेत्रमा बेचिसकिएको छ । कम्पनीका अधिकारीहरूले मलमा बद्मासी गरेको यो पहिलोपटक होइन । यसअघि पटकपटक समयमा मल नल्याउने मात्र हैन, कम गुणस्तरको मल ल्याएर कम्पनीले किसानसँग खेलबाड गर्दै आएको छ । कृषिलाई प्रमुख पेसा बनाएका किसानहरूले बाली लगाउने समयमा मल नपाउने समस्या नेपालमा नौलो होइन । किसानको भविष्यमा मात्र हैन, देशको आर्थिक विकासमा समेत खेलबाड गर्दै आएका सरकारी अधिकारी र यस्तो सेटिङमा संलग्न अन्य पक्ष कारबाहीका भागीदार हुन् । नत्र द्रव्यमोहका कारण किसानलाई मर्कामा पार्नेहरू प्रोत्साहित हुन्छन् । कम तौल भएको मल नियन्त्रणमा लिएर कारबाही अगाडि बढाउनु अख्तियारको कर्तव्य नै हो । तर यसकै कारण किसानले मल समयमै नपाउने भने हुनु हुँदैन । त्यसको लागि सर्प पनि मर्ने, लठी पनि नभाँचिने तरिका अवलम्बन गरिनुपर्छ । अख्तियारले नियन्त्रणमा लिएको गोदाममा भएको मल जोखेर तौलअनुसार बेच्नु उचित तरिका हुन सक्छ । अनुसन्धानका क्रममा मल गोदाममा राखेर बाली लगाउने महत्वपूर्ण समयमा किसानलाई निरास पार्नुभन्दा मल किसानसम्म पुर्याउँदा किसानका समस्या समाधान हुन्छ । चाहिँदा नपाइने तर अनुसन्धानपछि उपलब्ध हुने मल किसानको लागि लगनपछिको पोते जस्तो हुन सक्छ । यससँगै आयातको लागि सम्झौता भइसकेको तर अहिलेसम्म नआइपुगेको मल समयमै ल्याउने पहल पनि कम्पनीले गर्नुपर्छ । अब आउने मलमा ठगी हुन नदिन पनि सचेत हुन जरुरी छ । यसो भनिरहँदा तौलमा ठगेर आपराधिक काम गर्नेलाई कुनै पनि हालतमा छोड्नु हुँदैन । युरिया मलमा भएको घोटाला छानबिन गर्न सरकारले समिति बनाएको छ । समितिले शीघ्र छानबिन गरी दोषीमाथि कडा कारबाही गर्नुपर्छ । कृषि प्रधान देशमा किसानको भविष्यसँग खेलबाड गर्ने अधिकार कसैसँग हुनु हुँदैन ।"
सर्लाहीमा उम्मेदवारी दर्ता : बागीको बिगबिगी,मलंगवा : अगामी मंसिर २१ गते हुने प्रतिनिधिसभा र प्रदेशसभाको चुनावको लागि सलाहीमा बिहीबार मनोनयन दर्ताको काम सम्पन्न भएको छ। सर्लाहीको ४ निर्वाचन क्षेत्र र ८ प्रदेश क्षेत्रको मनोनयन दर्ताको काम सम्पन्न भएको निर्वाचन कार्यालयले जनाएको छ। क्षेत्र १ को प्रतिनिधिसभाका लागि वाम गठबन्धबाट एमालेका नेता ध्रुव गौतमले उम्मेदवारी दर्ता गराएका छन्। नेपाली कांग्रेसको तर्फबाट शम्भुलाल श्रेष्ठ र राजपा फोरम गठबन्धबाट राजपाका प्रमोद साहले उम्मेदवारी दर्ता गराएका छन्। कांग्रेसबाट उम्मेदवारी दिएका श्रेष्ठ माओवादी केन्द्र परित्याग गरि कांग्रेसमा प्रवेश गरेका हुन्। क्षेत्र २ बाट कांग्रेस जंगीलाल रायले उम्मेदवारी दर्ता गराएका छन्। राजपाका अध्यक्ष मण्डलका सदस्य महेन्द्र राय पनि सोही क्षेत्रबाट उम्मेदवारी दिएका छन्। वाम गठबन्धबाट दिनेश यादवले उम्मेदवारी दर्ता गराएका छन्। कांग्रेसबाट उम्मेदवारी दिएका जंगीलाल राजपाका महामन्त्री पद त्याग गरी कांग्रेसमा प्रवेश गरेका हुन्। वाम गठबन्धका उम्मेदवार दिनेश राजपा सर्लाहीका अध्यक्ष मण्डलका सदस्य पद परित्याग गरी माओवादीमा प्रवेश गरेका हुन्। क्षेत्र नं ३ बाट नेपाली कांग्रेसका हरेश महतोले उम्मेदवारी दर्ता गराएका छन्। वाम गठबन्धका तर्फबाट माओवादी केन्द्रका रामेश्वर रायले उम्मेदवारी दिएका छन्। राजपा फोरम गठबन्धबाट फोरमका अशोक सिंह कोइरीले उम्मेदवारी दिएका छन्। रामेश्वर फोरम लोकतान्त्रिक परित्याग गरी माओवादीमा प्रवेश गरेका नेता हुन्। क्षेत्र ४ बाट नेपाली कांग्रेसका अमरेशकुमार सिंहले उम्मेदवारी दिएका छन्। बाम गठबन्धनबाट माओवादी केन्द्रका शिव पूजन रायले उम्मेदवारी दिएका छन्। राजपा फोरम गठबन्धनबाट राजपाका राकेश मिश्रले उम्मेदवारी दर्ता गराएका छन्। वाम गठबन्धका उम्मेदवार शिव पूजन राजपाका केन्द्रीय सदस्य पद छोडी माओवादी केन्द्रमा प्रवेश गरेका हुन्। अन्तिम समयमा टिकट नपाएपछि वाम गठबन्धन र राजपा फोरम गठबन्धका नेताहरुले स्वतन्त्र रुपमा उम्मेदवारी दिएका छन्। माओवादी केन्द्रका केदार खत्रीले क्षेत्र ३ बाट प्रतिनिधिसभाको लागि उम्मेदवारी दर्ता गराएका छन्। लालबहादुर माझी मनिषले क्षेत्र १ को (क) बाट प्रदेश सभाका लागि उम्मेदवारी दर्ता गराएका हुन्। खत्री र माझी दुबै माओवादी केन्द्रका नेता हुन्। राजपाका संजय रौनियार पार्टीबाट टिकट नपाएपछि अन्तिम समयमा नयाँ शक्ति पार्टीबाट क्षेत्र २ को (ख) बाट प्रदेश सभाका लागि उम्मेदवारी दर्ता गराएका छन्। प्रदेश सभाका लागि क्षेत्र १ बाट नेपाली कांग्रेसका लागि (क) बाट मनोज चौधरी र (ख) बाट शेष सहदुल्लाहले उम्मेदवारी दर्ता गराएका छन्। एमालेको (क) रामचन्द्र कुशवाह (माके) (ख) बाट बाट बेची लुंगेली (एमाले) र राजपा फोरम गठबन्धबाट (क) बाट उपेन्द्र महतो (राजपा) (ख) बाट रामऔतार महतो (राजपा) ले उम्मेदवारी दर्ता गराएका छन्। क्षेत्र २ बाट कांग्रेसको लागि (क) विनोद साह (ख) बाट नागेन्द्र प्रसाद रायले उम्मेदवारी दर्ता गराएका छन्। राजपा फोरम गठबन्धनको लागि (क) बाट गौरी साह (राजपा) र (ख) बाट अशोक यादव (फोरम) बाट उम्मेदवारी दिएका छन्। बाम गठबन्धनबाट (क) को राजकुमार राय र (ख) बाट पंकज चौधरीले उम्मेदवारी दर्ता गराएका छन्। क्षेत्र ३ बाट कांग्रेसको लागि (क) बाट कपिलमुनी मैनाली र (ख) बाट कृष्णदेव यादवले उम्मेदवारी दिएका छन्। बाम गठबन्धनको लागि (क) बाट डिल्लीप्रसाद उप्रेती (एमाले) र (ख) बाट रामबाबु सिंह कुशवाहाले उम्मेदवारी दर्ता गराएका छन्। राजपा फोरम गठबन्धको लागि (ख) बाट संजय यादवले उम्मेदवारी दर्ता गराएका छन्। क्षेत्र ४ बाट कांग्रेसको लागि (क) बाट वीरेन्द्रप्रसाद सिंह र (ख) बाट उपेन्द्र कुशवाहाले उम्मेदवारी दिएका छन्। राजपा फोरम गठबन्धका लागि (क) बाट रामबाबु राय र (ख) बाट केदार नन्दन चौधरीले उम्मेदवारी दिएका छन्।
नवलपरासी १ मा शशांक कोइराला र हृदयश त्रिपाठीको भिडन्त,परासी : नवलपरासी क्षेत्र नम्बर १ मा प्रनिनिधि सभाको निर्वाचनमा नेपाली कांग्रेसका महामन्त्री एवम् राष्ट्रिय जनता पार्टी छोडेर स्वतन्त्र बनेका मधेसवादी नेता हृदयश त्रिपाठीबीच भिडन्त हुने भएको छ। नवलपरासी बर्दघाटसुस्ता पश्चिम प्रतिनिधिसभा निर्वाचन क्षेत्र १ को सदस्य उम्मेदवारी दर्ता गर्न सूर्य चिन्ह लिएर त्रिपाठी निर्वाचन अधिकृतको कार्यालय पुगेका थिए भने कांग्रेस महामन्त्री कोइराला नवलपरासी बर्दघाटसुस्ता पूर्वको प्रतिनिधिसभा निर्वाचन क्षेत्र १ मा रुख चिन्ह बोकेर मनोनयन दर्ता गर्न पुगेका थिए। मनोनयन दर्तापछि कोइरालाले कार्यकर्ता र शुभचिन्तकलाई सम्बोधन गरेका छन्। मनोनयन दर्ताका लागि सबै पार्टीका नेता बाजागाजासहित निर्वाचन कार्यालयमा पुगेका थिए।
"देउवाकी श्रीमती, ओलीका सालो, प्रचण्डका ज्वाइँ र बुहारी चुनावी मैदानमा","काठमाडौं : राणा शासन र राजतन्त्रको अन्त्य भए पनि राजनीतिमा वंश परम्परा बाँकी नै छ। यसको प्रमाण खोज्न टाढा जानै पर्दैन। प्रधानमन्त्ती एवम् नेपाली कांग्रेसका सभापति शेरबहादुर देउवाले श्रीमतीलाई जित सुनिश्चित हुने क्षेत्रमा उम्मेदवारी दर्ता गर्न कैलाली पुर्याएका छन्। देउवा आफू उपस्थित नभई वारेसनामा मार्फत् डडेल्धुरा१ मा उम्मेदवारी दर्ता गराए। श्रीमती आरजु राणा देउवाले तामझामका साथ कैलाली५ मा पुगेर उम्मेदवारी दर्ता गराएकी छिन्। उता एमाले अध्यक्ष केपी शर्मा ओलीले झापा५ मा पुगेर उम्मेदवारी दर्ता गराए। वाम गठबन्धन गरेर आफ्नो जित सुनिश्चित गरेका ओलीले सिट बाँडफाँडको क्रममा प्रचण्डलाई आफ्नो मान्छेलाई एक सिट चाहिने भन्दै सालोलाई प्रदेशसभामा सुरक्षित गरेका छन्। ओलीका सालो ज्ञानेन्द्र शाक्य ललितपुर क्षेत्र नम्बर २ (ख) मा उम्मेदवार बनेका छन्। त्यस्तै, माओवादी केन्द्रका अध्यक्ष एवम् पूर्वप्रधानमन्त्री पुष्पकमल दाहाल प्रचण्डका नातागोता अझ बढी नै चुनावी मैदानमा देखिए। प्रचण्ड स्वयम् वाम गठबन्धनको तर्फबाट चितवन ३ मा मनोनयन दर्ता गर्न पुगे। छोरा प्रकाशकी श्रीमती अर्थात् बुहारी बिना मगरले कञ्चनपुर १ मा उम्मेदवारी दर्ता गराएकी छिन्। यता कान्छो स्वाइँ जीवन आचार्यलाई मोरङको क्षेत्र नम्बर ६ (क) मा प्रदेशसभाको उम्मेदवार बनाएका छन् भने भाइ नारायण दाहाललाई समानुपातिकको सूचीमा राख्न सफल भएका छन्।"
ललितपुर २ मा पूर्वडीआईजी नवराज सिलवालको उम्मेदवारी दर्ता,"ललितपुर : आगामी मंसिर २१ गते हुने प्रतिनिधिसभा तथा प्रदेशसभा निर्वाचनका लागि यहाँ विभिन्न राजनीतिक दलका उम्मेदवारले मनोनयन दर्ता गरेका छन्। नेपाली काँग्रेसका तर्फबाट क्षेत्र नं १ मा उदयशम्शेर राणा, २ मा चन्द्र महर्जन र ३ मा मदनबहादुर अमात्यले मनोनयन दर्ता गराउनुभएको मुख्य निर्वाचन अधिकृत बालमुकुन्द दवाडीले बताए। यसैगरी नेकपा ९एमाले० र नेकपा (माओवादी केन्द्र) सम्मिलित वाम गठबन्धनका तर्फबाट क्षेत्र नं १ मा नवराज सिलवाल, २ मा कृष्णलाल महर्जन र ३ मा पम्फा भुसालले मनोनयन दर्ता गरेकी छिन्। यस्तै नयाँ शक्ति पार्टी नेपालका तर्फबाट क्षेत्र नं १ मा दीपक लामा, २ मा रत्न महर्जन र ३ मा दलबहादुर लिम्बूले मनोनयन दर्ता गरेका छन्। प्रदेशसभाका लागि काँग्रेसबाट क्षेत्र नं १ (क) मा ऋषिराम घिमिरे र (ख) मा मीनकृष्ण महर्जन, क्षेत्र नं २ (क) मा पवनविक्रम थापा र खमा पे्रमकृष्ण महर्जन तथा क्षेत्र नं ३ (क) मा नवराज महत र खमा शिवराम बानियाँले मनोनयन दर्ता गराउनुभएको छ। यसैगरी वाम गठबन्धनका तर्फबाट क्षेत्र नं १ (क) मा सुशीला पुन र खमा चेतनाथ सञ्जेल, क्षेत्र नं २ (क) मा माधव पौडेल र खमा ज्ञानेन्द्र शाक्य तथा क्षेत्र नं ३ (क)मा राजकाजी महर्जन र खमा जीवन खड्काले मनोनयन दर्ता गराएका छन्। नयाँ शक्ति पार्टीबाट क्षेत्र नं २ (क) मा चन्द्र महर्जन र खमा लक्ष्मीकुमार श्रेष्ठ तथा क्षेत्र नं ३ (क) मा विनोद महर्जन र ३ (ख) मा ईश्वर घिमिरेले उम्मेदवारी दर्ता गराएको निर्वाचन अधिकृत दवाडीले बताए। प्रतिनिधिसभा निर्वाचनका लागि विभिन्न राजनीतिक दल र स्वतन्त्र गरेर १३ जनाबाट उम्मेदवारी दर्ता भएको जनाइएको छ।"
काठमाडौंमा कोसँग कसको प्रतिस्पर्धा ?,"काठमाडौँ: नेपालको संविधान कार्यान्वयनको महत्वपूर्ण चरणका रुपमा मानिएको प्रतिनिधि सभा र प्रदेश सभा सदस्यको निर्वाचनमा देशभरि नै उल्लासमय वातावरणमा मनोनयन दर्ता भएको छ। प्रमुख राजनीतिक दलदेखि साना राजनीतिक दलका नेताले आआफ्नो क्षेत्रबाट उम्मेदवारी दर्ता गराएका छन्। आगामी मंसिर १० र २१ गते हुन लागेको निर्वाचनलाई भव्य र सभ्य बनाउन लगाउने लक्ष्यका साथ आफूहरु प्रतिस्पर्धामा होमिएको उनीहरुको टिप्पणी छ। नेपाली काँग्रेसका सभापतिसमेत रहेका शेरबहादुर देउवाले वारेशनामा गणेश पन्तमार्फत डडेल्धुरामा आफ्नो मनोनयन दर्ता गराएका छन्। उनको प्रतिस्पर्धीका रुपमा वाम गठबन्धनका तर्फबाट खगराज भट्टले उम्मेदवारी दर्ता गराएको छ। काँग्रेसका वरिष्ठ नेता रामचन्द्र पौडेलले तनहुँ क्षेत्र नं १ बाट उम्मेदवारी दर्ता गराएका छन्। टिकट वितरणमा असन्तुष्टि जनाउँदै काँग्रेसकै अर्का नेता गोविन्दराज जोशीले समेत सोही क्षेत्रबाट प्रतिस्पर्धी हुन्। वाम गठबन्धनका तर्फबाट किसान श्रेष्ठ उम्मेदवार हुन्। काँग्रेसका महामन्त्री शशांक कोइराला नवलपरासी१ बाट उम्मेदवार बनेका छन्। काँग्रेसका अर्का नेता विमलेन्द्र निधि धनुषा क्षेत्र नं ३ बाट उम्मेदवार भएका हुन्। उनको प्रतिस्पर्धीका रुपमा वाम गठबन्धनले रामसिंह यादवलाई प्रतिस्पर्धामा उतारेको छ भने राजपा अध्यक्ष मण्डलका सदस्य राजेन्द्र महतोसमेत सोही क्षेत्रबाट उम्मेदवार हुन्। यसैगरी काँग्रेस नेता कृष्ण सिटौला झापा३, विजयकुमार गच्छदार सुनसरी३, मीनेन्द्र रिजाल मोरङ२ बाट चुनावी प्रतिस्पर्धामा उत्रिएका हुन्। त्यस्तै काँग्रेसका पूर्वमहामन्त्री प्रकाशमान सिंहले काठमाडौँ१ बाट उम्मेदवारी दिएका छन्। उनका प्रतिस्पर्धीमा वाम गठबन्धनबाट विद्यार्थी नेता अनिल शर्मा र विवेकशील साझा पार्टीका रवीन्द्र मिश्र चुनावी मैदानमा उत्रिएका छन्। काठमाडौँ क्षेत्र नं ४ मा काँग्रेसका युवा नेता गगन थापा र वाम गठबन्धनका तर्फबाट राजन भट्टराई प्रतिस्पर्धी नेकपा(एमाले)का अध्यक्ष केपी शर्मा ओलीले झापा क्षेत्र नं ५ बाट उम्मेदवारी दर्ता गराउनुभएको छ । उहाँको प्रतिस्पर्धीका रुपमा काँग्रेसले खगेन्द्र अधिकारीलाई उम्मेदवार बनाएको छ । अधिकारी त्रिचन्द्र क्याम्पसको प्राध्यापकबाट राजीनामा दिएर उम्मेदवार बनेका हुन्। यस्तै इलाम क्षेत्र नं १ बाट एमालेका वरिष्ठ नेता झलनाथ खनाल र सोही जिल्लाको क्षेत्र नं २ बाट सुवास नेम्वाङले उम्मेदवारी दर्ता गराएका छन्। नेता खनालको प्रतिस्पर्धीका रुपमा काँग्रेसले भूपेन्द्र कट्टेललाई उम्मेदवार बनाएको छ भने पूर्वसभामुखसमेत रहेका नेम्वाङको प्रतिस्पर्धीका रुपमा काँग्रेसले केशव थापालाई उम्मेदवार बनाएको छ।"
यी हुन् पार्टी परिवर्तन गरेर टिकट पाउने मधेसी नेता,"वीरगन्ज : दोस्रो चरणमा हुने प्रतिनिधिसभा र प्रदेशसभाको निर्वाचनका लागि टिकट नदिएपछि संघीय समाजवादी फोरम नेपाल र राष्ट्रिय जनता पार्टी (राजपा) का महासचिव र जिल्ला अध्यक्षसहित आधा दर्जन भन्दा बढी नेताले पार्टी परित्याग गर्दै अन्य दल र स्वतन्त्र तर्फबाट उम्मेदवारी दिएका छन्। राजपाका महासचिव शिव पटेलले पार्टी परित्याग गरी प्रदेशसभा सदस्यका लागि स्वतन्त्र रुपमा पर्साको क्षेत्र२ (ख) मा उम्मेदवारी दिएका हुन्। यस्तै राजपाकै अर्का महामन्त्री महम्मद कदम रसुलले पनि पार्टी परित्याग गर्दै नेपाल संघीय समाजवादी पार्टीका तर्फबाट प्रतिनिधिसभा सदस्यका लागि पर्सा क्षेत्र१ मा उम्मेदवारी दिएका हुन्। यस्तै चुनावै पिच्छे दल परिवर्तन गर्ने नेताका रुपमा परिचित वीरगन्जका पूर्वमेयर विमल श्रीवास्तवले पनि प्रतिनिधिसभा सदस्यका लागि पर्सा१ मा फोरम नेपालका तर्फबाट बिहीबार उम्मेदवारी दर्ता गराएका छन्। स्थानीय तहको निर्वाचनमा नेपाल लोकतान्त्रिक फोरमका तर्फबाट वीरगन्ज महानगरको मेयरमा चुनाव लडेका श्रीवास्तव पराजित भएपछि गत शुक्रबार उनी फोरम नेपालमा प्रवेश गरेका थिए। स्थानीय तह निर्वाचनमा अघि राजपाको महामन्त्री रहेका श्रीवास्तवलाई पार्टीले टिकट नदिएपछि मनोनयनको एक दिन अघि राजपा परित्याग गरि लोकतान्त्रिक फोरममा प्रवेश गरी उनले वीरगन्जको मेयरमा उम्मेदवारी दिएका थिए। पञ्चायत काल र बहुदलीय व्यवस्थामा गरी राप्रपा र स्वतन्त्रबाट चार पटकसम्म वीरगन्जको मेयर भइसकेका श्रीवास्तव, लोकतान्त्रिक फोरम कांग्रेसमा विलय भएपछि गत शुक्रबार फोरम नेपालमा प्रवेश गरेका थिए। पार्टीले टिकट नदिएपछि राजपाका जिल्ला अध्यक्ष मण्डलका सदस्य इमदाद गद्धी सुगाले पनि पार्टी परित्याग गरी नेपाल संघीय समाजवादी पार्टीका तर्फबाट प्रतिनिधिसभा सदस्यका लागि पर्साको क्षेत्र नम्बर ४ मा बिहीबार मनोनयन दर्ता गराएका छन्। राजपाकै महिला मन्चकी जिल्ला अध्यक्ष अनिता रौनीयारलाई पार्टीले टिकट नदिएपछि उनले नेकपा मालेका तर्फबाट प्रदेशसभा सदस्यका लागि पर्साको क्षेत्र नम्बर १ (ख) मा उम्मेदवारी दर्ता गराएकी छन्। राजपाको जिल्ला कार्य समितिले प्रदेशसभा सदस्यका लागि रौनीयारको नाम सिफारिस गरेपनि राजपाको केन्द्रिय कार्य समितिले अन्तिम समयमा उनको नाम उम्मेदवारको सूचीबाट हटाएपछि उनले मालेका तर्फबाट बिहिबार मनोनयन दर्ता गराएकी हुन्। यस्तै राजपाको वीरगन्ज कार्य समितिका अध्यक्ष ओम प्रकाश सर्राफले पनि बिहीबार पार्टी परित्याग गर्दै प्रदेशसभा सदस्यका लागि पर्साको क्षेत्र नम्बर १ को ख मा स्वतन्त्र उम्मेदवारी दिएका छन्। उनको नाम पनि राजपाको जिल्ला कार्य समितिले केन्द्रिय कार्य समितिमा सिफारिस गरेको थियो। यस्तै पार्टीले टिकट नदिएपछि फोरम नेपालका नेता विन्ध्याचल ठाकुरले पनि प्रदेशसभा सदस्यका लागि पर्साको क्षेत्र नम्बर ३ को ख मा स्वतन्त्र उम्मेदवारी दिएका छन्। फोरम नेपालकै अर्का नेता शम्भु गुप्तालाइ पनि अन्तिम समयमा पार्टीले टिकट नदिएपछि उनी बिहीबार बिहान नेकपा एमालेमा प्रवेश गरेका थिए। उनले बिहीबार अपरान्ह निर्वाचन अधिकृतको कार्यालयमा पुगेर प्रदेश सभा सदस्यका लागि वाम गठबन्धनका तर्फबाट पर्साको क्षेत्र नम्बर १ को (ख) मा मनोनयन दर्ता गराएका हुन्। जिल्ला कार्य समितिले प्रदेशसभा सदस्यका लागि आफ्नो नाम सिफारिस गरेको भएपनि केन्द्रीय कार्य समितिले टिकट नदिएपछि शीर्ष नेतृत्वलाई व्यङग्य प्रहार गर्न राजपाका केन्द्रीय उपाध्यक्ष सुरेन्द्र कुर्मीले बिहीबार बिहान वीरगन्जमा पाँच किलो लड्डु सर्वसाधरण र आफ्ना समर्थकलाई बाडेका थिए। राजपाको केन्द्रीय अध्यक्ष मण्डलका सदस्यले कार्यकर्ताको योगदानको मूल्यांकन नगरी आफनो मनपरी ढंगले पैसाको चलखेल गरी टिकट वितरण गरेकाले आफूले पार्टी परित्याग गरी स्वतन्त्र रुपमा उम्मेदवारी दिएको राजपाका महासचिव पटेलले बताए। उम्मेदवारीका सन्दर्भमा जिल्ला कमिटीले गरेको निर्णय केन्द्रीय नेतृत्वले कार्यान्वयन गरेन, उनले भने ,शीर्ष नेतृत्वले पैसाको चलखेलमा टिकट बाड्यो जसका कारण मधेसमा राजपाप्रति जनताको विश्वास अब रहेन, त्यसैले मैले पार्टी छाडेर स्वतन्त्र उम्मेदवारी दिएको हुँ। राजपाका अर्का महासचिव रसुलले पनि राजपाको शीर्ष नेतृत्वले पार्टीलाई छिन्न भिन्न पारेको र पैसाको चलखेलमा टिकट वितरण गरेकाले आफू पार्टी परित्याग गरेको बताए। मधेसको मुद्दा नेताहरुले पैसामा बेचेर धनाढ्यहरुलाई मात्र टिकट दिए, उनले भने ,आफ्नो स्वार्थका लागि टिकट वितरणमा नेताले कार्यकर्ताको मूल्यांकन गर्न सकेनन्, त्यसैले पार्टी छोड्नुको विकल्प बाहेक मेरा सामू अरु केही रहेन र पार्टी छाडेको हुँ।"
वाम गठबन्धनविरुद्ध माओवादीको बागी,"सल्यान: दोस्रो चरणको निर्वाचनका लागि उम्मेदवारी दर्ता सम्पन्न भएको छ। वाम गठबन्धनसहित पाँच राजनीतिक दलले प्रदेश तथा प्रतिनिधिसभाका लागि उम्मेदवारी दर्ता गराएको जिल्ला निर्वाचन अधिकृतको कार्यालयले जनाएको छ। नेपाली काँग्रेसबाट प्रतिनिधिसभाका लागि राजेन्द्रबहादुर शाहले उम्मेदवारी दर्ता गराएका छन्। काग्रेसबाट प्रदेश १ (क) मा एकराज डाँगी र खमा डिल्लीराज रेग्मीले उम्मेदवारी दर्ता गराएका छन्। वाम गठबन्धनबाट प्रतिनिधिसभाका लागि नेकपा(माओवादी केन्द्र)का टेकबहादुर बस्नेत तथा प्रदेश १ (क) मा नेकपा (एमाले)का गुलाबजंग शाह र खबाट एमालेकै प्रकाश ज्वालाले उम्मदवारी दिएका छन्। यस्तै राप्रपाबाट प्रतिनिधिसभाका लागि गणेश भण्डारी तथा प्रदेश १ (क)मा बालाराम शर्मा र १ (ख)मा राजेन्द्रविक्रम रायले मनोनयन दर्ता गराएका छन् भने नेकपा (माले)बाट प्रतिनिधिसभाका लागि बलबहादुर गिरी, प्रदेश १ (क) मा टोपबहादुर रोका र ख मा हिमलाल बुढाथोकीले मनोनयन दर्ता गराएका छन्। टिकट वितरणप्रति असन्तुष्ट माओवादी केन्द्रको एक समूहले वाम गठबन्धनविरुद्ध उम्मेदवारी दर्ता गराएको छ। माओवादी केन्द्रबाट प्रतिनिधिसभाका लागि पूर्वसांसद उमाकान्त शर्मा र ज्ञानबहादुर वलीले उम्मेदवारी दर्ता गराएका छन्। यस्तै प्रदेश १(क) मा माओवादी केन्द्रका भीमप्रकाश शर्मा र (ख)मा जीतबहादुर पुनले उम्मेदवारी दर्ता गराएका छन्।"
तनहुँ१ बाट वरिष्ठ नेता पौडेलको उम्मेदवारी,"दमौली: नेपाली कांग्रेसका वरिष्ठ नेता रामचन्द्र पौडेलले तनहुँ क्षेत्र नम्बर १ बाट प्रतिनिधि सभा सदस्य निर्वाचनमा उम्मेदवारी दर्ता गराएका छन्। पार्टी केन्द्रीय सदस्य शंकर भण्डारीसहित कार्यकर्ताको समूह लिएर मुख्य निर्वाचन अधिकृतको कार्यालय पुगेका पौडेलले उम्मेदवारी दर्ता गराएका हुन्। उनको उम्मेदवारीमा पूर्व सभासद रामचन्द्र पोख्रेल प्रस्तावक तथा मानकाजी श्रेष्ठ समर्थक बसेका छन्। वरिष्ठ नेता पौडेलले देशमा शान्ति र संविधान पार्टीको नेतृत्वमा आएकाले समृद्धिका लागि अब आफ्नो उम्मेदवारी भएको बताए। टिकट वितरणमा असन्तुष्ट ठानिएका कांग्रेस केन्द्रीय सदस्य प्रदीप पौडेलले तनहुँ क्षेत्र नम्बर २(१) बाट प्रदेस सभा सदस्य उम्मेदवारी दर्ता गराएका छन्। अर्का केन्द्रीय सदस्य शंकर भण्डारीले तनहुँ क्षेत्र नम्बर २ बाट उम्मेदवारी दर्ता गराएका छन्। जोशीको बागी उम्मेदवारी यसअघि पौडेल लडेकै क्षेत्रमा कांग्रेसकै पूर्व सह महामन्त्री गोविन्दराज जोशीले स्वतन्त्र उम्मेदवारी र्ता गराएका थिए। आफ्ना समर्थक कार्यकर्ताको ठूलो दलबल र नेपाली कांग्रेसको झण्डाका साथमा मुख्य निर्वाचन अधिकृतको कार्यालय गएका जोशीले कार्यकर्ताले आफूलाई टिकट दिएको भन्दै उम्मेदवारी दर्ता गरेका हुन्। उनले आफू राजनीतिक हिसाबले आधिकारिक भए पनि प्राविधिक हिसाबले अरु आधिकारिक भएको भन्दै कार्यकर्ताको साथ हुने भए पछि केही फरक नपर्ने बताए।तर पौडेलले भने आफूलाई कसैको उम्मेदवारीले केही फरक नपर्ने प्रतिक्रिया दिए। नेकपा एमालेले पौडेल उठेको क्षेत्रमा यसअघि उनीसँगै चुनाव लडेका नेता कृष्णकुमार श्रेष्ठ किसानलाई उम्मेदवार बनाएको छ। मुख्यमन्त्री दाबेदार गुरुङको उम्मेदवारी प्रदेशमा उता, एमालेबाट प्रदेस नम्बर ४ को मुख्य मन्त्री दाबेदारी गरेका एमालेका केन्द्रीय सदस्य किरण गुरुङले तनहुँ क्षेत्र नम्बर २(२) बाट प्रदेस सभा सदस्य तथा बिनाविभागिय मन्त्री आशा कोइरालाले तनहुँ क्षेत्र नम्बर २(१)बाट प्रदेस सभा सदस्य पदमा उम्मेदवारी दर्ता गराएका छन्।"
दोलखा जिल्ला सुरक्षाको दृष्टिले अतिसंवेदनशील,"चरीकोट: दोलखा जिल्ला सुरक्षाको दृष्टिकोणले अति संवेदनशील रहेको छ।जिल्ला प्रशासन कार्यालय दोलखामा जिल्ला सुरक्षा समितिको बैठकमा तीन वटै निकायका प्रमुखहरुले अतिसंवेदनशील रहेको जानकारी प्रमुखजिल्लाअधिकारी समक्ष राखेका थिए। सरक्षा समितिको बैठकमा नेपाली सेना,नेपालप्रहरी र शसत्रप्रहरी बलकाप्रमुखहरुको सहभागिता रहेको थियो। प्रमुख जिल्ला अधिकारी लक्ष्मण विक्रम थापाले केन्द्रिय सुरक्षा समितिलाई पनि दोलखा संवेदनशील रहेको जानकारी गराउदै सुरक्षाको लागि आवश्यक सुरक्षा प्रबन्ध मिलाई दिन अनुरोध गरेको बताए। मंसिर १० गते हुने प्रतिनिधि सभा र प्रदेश सभाको निर्वाचनमाहुन सक्ने घटना लाई न्यूनिकरणको लागि सुरक्षा समितिमा छलफल भएको थियो। सुरक्षा समितिको बैठकले जिल्लाको ९ वटा वुथलाई अतिसंवेदनशील,२४ वटा बुथलाई संवेदशील र ६१ वटा बुथलाई सामान्यको रुपमा राखिएको प्रजिअथापाले अन्नपूर्ण लाई बताए। उनले निर्वाचनको क्रममा तीन वटा घेरामा सुरक्षाको प्रवन्ध मिलाउने बताउदै कुनै पनि स्थानीय भोट हाल्नबाट बञ्चित नहुने जानकारी गराउदै निर्धक्कका साथ मतदान स्थलमा जान स्थानीयहरुलाई आग्रह गरेका छन्। जिल्लामा कुनै पनि अप्रिय घटना नघटोस भन्ने उद्देश्यका साथ सुरक्षालाई कडा बनाइएको र गस्तीलाई पनि बढाइएको बताउदै कुनै पनि स्थानीयलाई सुरक्षा सम्बन्धी केहि समस्या परेमा सहायक प्रमुख जिल्ला अधिकारी बालकृष्ण कटुवाललाई जानकारी गराएमा तुरुन्त सुरक्षाको व्यवस्था गराउने समेत बताए। यस्तै निर्वाचनलाई लक्ष्ति गरी राजधानी बाट गुण्डाहरु भित्रन सक्ने भन्दै जिल्लाको विभिन्ननाकामा चेकजाँचलाई कडाई गरिएको बताउदै परिचयपत्र हेरेर मात्रजिल्लामाप्रवेश गराउने बताए।गएको स्थानीयतहको निर्वाचनमादुई जना स्थानीयहरुको ज्यान गएको थियो भने दर्जनौ ठाउँमा झडप भएको थियो। गौरीशंकर गाउँपालिका१ जुगुँमा स्थानीयतहको निर्वाचनको क्रममाभोट माग्ने क्रममामाओवादीकार्यकर्ताको आक्रमण बाट नेकपा एमालेका कार्यकर्ता कुलबहादुर तामाङको मृत्यु भएको थियो भने निर्वाचनकै दिन प्रहरीको गोलिलागेर मेलुङ गाउँपालिकाको पवटीमा नकुलभुजेलको ज्यानगएको थियो। दोश्रो संविधान सभाको निर्वाचनमाएमाले नेतापार्वत गुरुङले क्षेत्र नम्वर १ को अधिकाशं तत्कालिन गाविसहरुमा बुथ कब्जा गरेका थिए।यस्तै बैतेश्वर गाउँपालिका १ गैरी मुदीमा नेपाली काँग्रेसका कार्यकर्ताहरुले आफ्नो गाउँमा ज्यादती गरेको भन्दै एमाले कार्यकर्ताहरुले प्रयोग गरेको २६ वटा मोटरसाइकल र १ वटा गाडि समेत जलाएका थिए।"
एमालेका उम्मेदवारलाई आफ्नैबाट चुनौती,चरीकोट: बामगठबन्दन दोलखालाई आफ्नै बाट चुनौती थपिएको छ। नेकपा एमाले दोलखाको लाल किल्लाको रुपमा रहेको भए पनि बाम गठबन्दन कै कारण समस्यामा परेको हो। बाम गठबन्दनकै कारण आफूले टिकट नपाएको भन्दै एमालेकाप्रभावशाली नेतालालकुमार केशीमालेमाप्रवेश गरी उम्मेदवार बनेका छन्। दोलखाको प्रदेश सभातर्फ क्षेत्र नम्वर २ का उम्मेदवार बनेका नेकपाएमालेकापोलिटव्यूरो सदस्य समेत रहेकापशुपतिचौलागाइको विपक्षीमा नेकपामाले काउम्मेदवार केशीप्रमुखप्रतिस्पर्धी देखिएका छन्। एमाले बाटै जिल्लाविकास समिति दोलखाको सभापति समेत भएका केशीजिल्लाको लोकप्रिय नेताको रुपमा परिचित रहेका छन्। केशी सभापतिभएकोबेला दोलखाको विकासमा धेरै फड्को मारेको कारण पनिउनिलोकप्रिय नेताको रुपमा देखिन्छ। लामो समय सम्म नेकपाएमालेमालागेका केशीउम्मेदवारी मनोनयनको दिनमात्र नेकपामालेमाप्रवेश गरी उम्मेदवार बनेका थिए। दोश्रो संविधान सभाको निर्वाचनमा पनि अन्तिम समयमा टिकट खोसेर क्षेत्र नम्वर१ का नेता आनन्दप्रसाद पोखरेललाई टिकट दिएका थिए। त्यो बेलापनि असतुष्ट देखिएका नेता केशीलाई एमालेले अर्को निर्वाचनमाउम्मेदवार बनाउने आश्वासनदिएकाथिए। अन्तिम समयमा फेरी पनि एमालेले क्षेत्र नम्वर १ बाट क्षेत्र नम्वर २ मा नेता ल्याएर उम्मेदवार बनाएको भन्दै नेता तथा कार्यकर्ताहरुले चर्को आलोचना गरेका थिए। कार्यकर्ताहरुकै दवावमा आफू उम्मेदवार बनेको नेता केशीको भनाइ रहेको छ। क्षेत्र नम्बर नेताहरुको दासत्वअन्त्यगर्नको लागिआफ्नो उम्मेदवारी रहेको बताउदै भारीमतले आफ्नो विजयी निश्चित रहेको बताएका छन्।शालिन स्वभावका चौलागाई दोश्रो संविधान सभाको निर्वाचनमा समानुपातिकबाट सभासद बनेका थिए। क्षेत्रनम्वर १ को बैतेश्वर गाउँपालिकाको काभ्रेमा जन्मिएका चौलागाई प्रतिनिधि सभाको उम्मेदवारको लागि दौडधुपमा लागेका थिए। पोलिटव्यूरो सदस्य समेत रहेका कारण उनी आफूले प्रतिनिधि सभाको टिकट पाउँनेमा ढुक्क जस्तै थिए।तर अन्तिम समयमा पार्टी अध्यक्ष केपीशर्मा ओलिले पार्टीका केन्द्रिय सदस्य एवंम जिल्ला इन्चार्ज पार्वत गुरुङलाई खाली टिकट दिएर नेता चौलागाईलाई तीन नम्वर प्रदेशको मुख्यमन्त्री दिने आश्वासनमा प्रदेशसभातर्फ क्षेत्र नम्बर २ को उम्मेद्वार बनाएका थिए। माओवादी केन्द्र संघ गठबन्दन गरेपछि क्षेत्र नम्वर१ मामाओवादी केन्द्रका नेता विशाल खड्कालाई उम्मेदवार बनाएको छ। क्षेत्र नम्वर१ मा जसरी पनि माओवादीलाई टिकट दिनु पर्ने भएकोले पनि १ नम्बर क्षेत्रका धेरै एमाले नेताहरु उम्मेदवार बन्नबाट बञ्चित भएका थिए।
झापा५ मा केपी ओलीको उम्मेदवारी दर्ता,"दमक : एमाले अध्यक्ष केपी शर्मा ओलीले नेपाली कांग्रेस धोकाधाडी र बेइमानी गर्ने पार्टी रहेको आरोप लगाएका छन्। ओलीले कांग्रेसले लिखित सहमती तोड्दै राप्रपामाथि धोका दिएको बताए। धोका दिए पछि आफ्नो पार्टीले राप्रपालाई झापा क्षेत्र नम्बर तीनमा सहयोग गरेको उल्लेख गरे। बिहीबार झापा क्षेत्र नम्बर५ बाट प्रतिनिधि सभा सदस्यका लागि मनोनयन दर्ता गरेपछि पत्रकारसँग कुरा गर्दै उनले यस्तो बताएका हुन्। अप्ठेरोमा परेका बेला राप्रपालाई सहयोग गरेको उनको भनाइ छ। कांग्रेस दाउपेचमा विश्वास गर्ने तर राजनीतिमा विश्वास नगर्ने पार्टी रहेको बताउँदै उनले एमाले सधै सबैको सहयोगी पार्टी रहेको दाबी गरे। वाम गठबन्धन सरकारमा आउँदा अधिनायकवाद आउने भन्दै अलोकतान्त्रिक शक्तिले दुष्प्रचार गरिरहेको प्रति उनले कटाक्ष प्रस्तुत गरे। एमाले सरकारमा आयो भने बुढाबुढीलाई गोली हान्छ भनेर यही जिल्लामा समेत एक ताका हल्ला चलेकै हो, ओलीले भने, यस्तो कुप्रचार वविास र समृद्धिका लागि हानिकारक छ। अस्वस्थ्य प्रचार शैली उचित नहुने बताउदै ओलीले लोकतन्त्रमा प्रतिस्पर्धा हुनुपर्ने उल्लेख गरे। वाम गठबन्धनको विषयलाई भइरहेको टिप्पणी हतास मानसिकताको उपज भएको उनको ठम्याई छ। उनले सत्ता र शक्तिको दुरुपयोग गरेर वाम गठबन्धन विरुद्ध भइरहेको अनर्गल प्रचार अविलम्व रोकिनु पर्नेमा जोड दिए। त्यस्तै लोकतन्त्र खतरामा परेको कुप्रचार भइरहेकोप्रति ओलीले कडा शब्दमा प्रतिरोध गरे। लोकतन्त्रका लागि लडेको आफु जत्तिको नेता कोही नभएको दाबी गर्दै उनले त्यस्ता कोही नेता भए आफ्ना अगाडि उभ्याउन चुनौति दिए। उनले भने, बडो अचम्म लाग्छ। जो ठूलाठूला आन्दोलन हुँदा कुन दुला भित्र पसेका हुन्थे आज उनीहरुले नै लोकतन्त्रवादीको पगरी गुथ्न खोज्छन्। उनले बाम गठबन्धनका विरुद्ध कुनै पनि प्रकारका कुप्रचार नगर्न समेत आग्रह गरे।"
नव प्रवेशीलाई कांग्रेसले पत्याए,मलंगवा: नेपाली काँग्रेसले भर्खरै पार्टीमा प्रबेश गरेका नव प्रबेशीहरुलाई टिकट दिएर चुनावी मैदानमा उत्रेका छन्। विभिन्न पार्टी परित्याग गरि आएकाहरुलाई अग्र स्थानमा राखी टिकट वितरण गरेका छन्। बुधवार अबेरराती सम्म भएको छलफलले सर्लाहीको उम्मेदवारहरुको नाम टुंगो लागेको नेपाली काँग्रेसका सर्लाही सभापति नागेन्द्र कुमार रायले बताए। सर्लाही क्षेत्र नं१ बाट शम्भुलाल श्रेष्ठलाई टिकट दिइएको छ। श्रेष्ठ केही दिन अगाडी मात्र माओवादी केन्द्र परित्याग गरि नेपाली काँग्रेसमा प्रबेश गरेका थिए। त्यसैगरी क्षेत्र नं२ बाट राजपा परित्याग गरि नेपाली काँग्रेसमा छिरेका जंगीलाल रायलाई उम्मेदवार बनाइएको छ। राय राजपाका महामन्त्री थिए। क्षेत्र नं ३ बाट हरेश महतो र क्षेत्र ४ बाट अमरेश कुमार सिंहलाई टिकट दिइएको सभापति रायले बताए। श्रेष्ठ र राय नवप्रबेश हुन् भने सिंह महतो पुराना काँग्रेसी हुन्।प्रदेश सभामा क्षेत्र नं १ को (क) बाट शेख सहदुल्ला (ख)बाट मनोज सिंह चौधरीलाई टिकट दिएको छ। क्षेत्र नं २ को (क) बाट विनोद साह (ख) बाट नागेन्द्र प्रसाद यादवलाई टिकट दिएको छ।क्षेत्र नं ३ को (क) बाट कपिलमुनी मैनाली र (ख) बाट कृष्णदेव यादवलाई टिकट दिएको छ।क्षेत्र नं को (क) बाट बिरेन्द्र कुमार सिंह र (ख) बाट उपेन्द्र कुशवाहालाई टिकट दिएको छ। नागेन्द्र प्रसाद यादव स्थानिय तहको चुनावमा मलंगवा नगरपालिकाबाट स्वतन्त्र रुपमा उम्मेदवारी दिएका थिए। त्यसैगरि कृष्णदेव यादव संघिय समाजवादी फोरमका केन्द्रिय सदस्य थिए।
इलाममा सबैको जित्ने दाबी : झलनाथ खनाल र सुवास नेम्वाङ मैदानमा,"इलामः आगामी प्रतिनिधिसभा र प्रदेश सभाका लागि वाम गठबन्धन, नेपाली कांग्रेस र साना दलका उम्मेदवारले जनमत आफ्नो पक्षमा आउने दाबी गरेका छन्। इलामको प्रतिनिधिसभा निर्वाचन क्षेत्र नम्बर १ मा गठबन्धनको तर्फबाट मनोनयन दर्ता गराएका एमालेका वरिष्ठ नेता झलनाथ खनालले देश ऐतिहासिक घडीमा रहेकाले संविधान कार्यन्वायनमा सहभागी हुनका लागि उम्मेद्वारी दिएको बताए। उनले जनताको इच्छा अनुसार नै उम्मेद्वारी दिएको बताए। उनीसँग प्रतिस्प्रर्धा गर्न नेपाली कांग्रेसले उम्मेद्वार बनाएका पूर्व क्षेत्रीय सभापति भुपेन्द्र कट्टेलले छ पटक निर्वाचनमा उठेर चार पटक जितेका खनालले आफ्नो क्षेत्रमा खास काम नगरेकाले जनताले आफूलाई मतदान गर्ने बताए। सोही क्षेत्रको प्रदेशसभा क्षेत्र नम्बर १ मा गठबन्धनका तर्फबाट खिनु लङ्वा र कांग्रेसका तर्फबाट बिहीबारमात्र संघीय समाजवादी फोरम परित्याग गरेर कांग्रेस फर्केका फोरमका केन्द्रीय सदस्य देवेन्द्र राईले मनोनयन दर्ता गराएका छन्। सोही क्षेत्रको प्रदेश सभा क्षेत्र नम्बर २ मा गठबन्धनले एमालेका काजिमान कागतेले मनोनयन दर्ता गराएका छन् भने कांग्रेसका क्षेत्रीय सभापति दुर्गा बराले पनि मनोनयन दर्ता गराएका छन्। प्रतिनिधिसभा निर्वाचन क्षेत्र नम्बर २ मा गठबन्धनको तर्फबाट एमालेका नेता सुवासचन्द्र नेम्बाङले मनोनयन दर्ता गराएका छन्। नेम्बाङले मनोनयन दर्ता पछि पत्रकारसंग कुरा गर्दै संविधान निर्माणमा आफूले नेतृत्व गरेकोले जनताले यस पटक पनि संविधान कार्यान्वायनमा भूमिका खेल्न अवसर प्रदान गर्ने बताए। कांग्रेसका तर्फबाट नेम्बाङसँग केशव थापाले प्रतिस्पर्धा गर्दैछन्। संविधान निर्माण, स्थिरता र जिल्लाको विकासमा आफूले महत्वपूर्ण भूमिका खेलेको भन्दै आफूलाई जनताले जिताउने दाबी गरे। उनले नेम्बाङको नेतृत्वमा २० बर्षमा नभएको विकास दुई बर्षमा गरेर देखाउने दाबी गरे। सो क्षेत्रको प्रदेशसभा निर्वाचन क्षेत्र १ मा गठबन्धनका तर्फबाट एमालेका जिल्ला अध्यक्ष रामबहादुर राना र कांग्रेसको तर्फबाट पूर्वकोषध्यक्ष डम्बर खड्काले मनोनयन दर्ता गराएका छन्। सो क्षेत्रको प्रदेश सभा २ मा गठबन्धनका तर्फबाट माओवादीका जिल्ला इञ्चार्ज धिरेन शर्मा र कांग्रेसका तर्फबाट जिल्ला सचिव खगेन्द्र देवानले मनोनयन दर्ता गराएका छन्। इलाममा संघीय समाजवादी फोरम, नयाँ शक्ति पार्टी, विवेकशील साझा पार्टी लगायतले मनोनयन दर्ता गराएको मुख्य निर्वाचन अधिकृतको कार्यालयले जनाएको छ।"
कैलालीमा आरजु राणा र लेखराज भट्टसहित सबै उम्मेदवारको मनोनयन,"धनगढी : दोस्रो चरणको निर्वाचनका लागि प्रदेश नम्बर ७ का पाँच वटा जिल्लामा मनोनयन दर्ता शान्तिपूर्ण रुपमा सम्पन्न भएको छ। कैलालीमा पनि शान्तिपूर्ण रुपमा मनोनयन दर्ता भएको छ। प्रधानमन्त्री पत्नी आरजु राणा देउवाले कैलाली निर्वाचन क्षेत्र नम्बर ५ बाट प्रतिनिधिसभा सदस्यका लागि मनोनयन दर्ता गराएकी छिन्। पूर्वसांसद प्यारेलाल राना प्रस्ताव र पार्टी सभापति नरनारायण शाह मनुको समर्थनमा राणाले मनोनयन दर्ता गराएकी हुन्। कांग्रेसबाटै निर्वाचन क्षेत्र नम्बर ५ को ख बाट डिल्लीराज पन्त र क बाट जीवन रानाको उमेदवारी परेको छ। आरजुसँगै वाम गठबन्धनका नारदमुनी रानाको उम्मेदवारी परेको छ। रानाको प्रस्तावकमा पार्टी सचिव रणबहादुर चन्द प्रस्तावक र दीपक देवकोटा समर्थक रहनु भएको छ। वाम गठबन्धनबाट क्षेत्र नम्बर क बाट एमालेका नेपालु चौधरी र ख बाट माओवादी केन्द्रका रमेश धामीले उम्मेदवारी दिएका छन। यस्तै विवेकशील साझा पार्टीले पनि कैलाली ५ मा कैलाली क्षेत्र नम्बर क बाट नारायण चौधरी र ख बाट प्रकाश चन्द्र भट्टलाई उमेदवार बनाएको छ। कैलाली क्षेत्र नम्बर ४ मा वाम गठबन्धनबाट लेखराज भट्ट, प्रदेशसभा क मा एमाले पार्टी अध्यक्ष दीर्घ सोडारी र ख मा एमालेकै कृष्ण सुवेदीले मनोनयन दर्ता गरेका छन्। कांग्रेसले पनि क्षेत्र नम्बर ४ बाट शुनीलकुमार भण्डारीलाई प्रतिनिधिसभामा उठाएको छ। त्यहाँबाट प्रदेश सभा क मा यज्ञराज चौधरी र ख मा हिरादत्त भट्टले मनोनयन दर्ता गराएका छन्। क्षेत्र नम्बर ४ मा विवेकशील साझा पार्टीबाट प्रतिनिधि सभाका लागि विप्लव मल्ल, प्रदेश सभा क क्षेत्रमा धनबहादुर बोगटी (धिरेन) र ख निर्वाचन क्षेत्रका लागि यज्ञराज हमाल (योगेन्द्र)ले मनोनयन दर्ता गराएका छन्। कैलाली निर्वाचन क्षेत्र नम्बर ३ मा वाम गठबन्धनका गौरीशंकर चौधरीको उम्मेदवारी परेको छ भने प्रदेश सभा क मा माओवादी केन्द्रका नेता वीरमान चौधरी र ख मा एमाले नेता अमर साउदले मनोनयन दर्ता गरेका छन्। यस्तै नेपाली कांग्रेसले प्रतिनिधि सभाका लागि रामजनम चौधरीको मनोनयन दर्ता गराएको छ भने प्रदेशसभा क बाट पुरन चौधरी र ख बाट लक्ष्मण शाहीको मनोनयन दर्ता गराएको छ। कैलाली निर्वाचन क्षेत्र नम्बर २ मा एमाले छोडेर कांग्रेस प्रवेश गरेका मोहनसिह राठौरले प्रतिनिधि सभाका लागि मनोनयन दर्ता गराएका छन भने प्रदेश सभा क का लागि हिम रावल र ख मा अरुण चौधरीले मनोनयन दर्ता गरेका छन्। वाम गठबन्धनबाट भने एमालेका केन्द्रीय सदस्य झपट रावलले प्रतिनिधिसभाका लागि मनोनयन दर्ता गराएका छन्। प्रदेश सभाका लागि वाम गठबन्धनले क्षेत्र नम्बर क बाट रतन थापा र ख बाट नन्दराम साउदको मनोनयन दर्ता गराएको छ। कैलाली निर्वाचन क्षेत्र नम्बर १ बाट भने कांग्रेसबाट ईश्वरी न्यौपाने र वाम गठबन्धनकी मदनकुमारी शाह (गरिमा शाह) को मनोनयन दर्ता भएको छ। वाम गठबन्धनले क्षेत्र नम्बर १ को प्रदेश क मा एमालेका लालबीर चौधरी र ख बाट माओवादी केन्द्रका नेपबहादुर चौधरीलाई उमेदवार बनाएको छ। कांग्रेसले क्षेत्र नम्बर १ क बाट जनकराज चौधरी र ख बाट रणबहादुर रावललाई प्रदेश सभाका लागि उमेदवार बनाएको छ।"
काठमाडौँ उपत्यकामा एमालेका दश र केन्द्रका पाँच उम्मेदवार,"काठमाडौँ: आसन्न प्रतिनिधि सभा सदस्य निर्वाचनका लागि काठमाडौँ उपत्यकाका १५ स्थानमध्ये नेकपा (एमाले) बाट १० र नेकपा (माओवादी केन्द्र) बाट पाँच स्थानमा आज मनोनयनपत्र दर्ता गराइँदै छ। काठमाडौँमा माओवादी केन्द्रले प्रतिनिधि सभाको क्षेत्र नं १, ६ र १०, भक्तपुरमा क्षेत्र नं १ र ललितपुरमा क्षेत्र नं ३ मा उम्मेदवारी दिएको छ भने अन्य बाँकी क्षेत्रमा एमालेका उम्मेदवार हुनेछन्। चुनावी तालमेल र चुनावपछि पार्टी एकताको घोषणा गरेका यी दुई दलका शीर्ष तहका नेता सम्मिलित कार्यदलले उक्त सहमति गरेको हो। एमालेका उपाध्यक्ष अष्टलक्ष्मी शाक्य र वैकल्पिक पोलिटब्यूरो सदस्य सानु कुमार श्रेष्ठ र काठमाडौँ महानगरपालिकाका पूर्व प्रमुख केशव स्थापित विभिन्न क्षेत्रअन्तर्गत प्रदेशसभामा उम्मेदवार बनेका छन्। काठमाडौँमा क्षेत्र नं १ मा अनिल शर्मा, २ मा माधवकुमार नेपाल, ३ मा कृष्ण राई, ४ मा डाराजन भट्टराई, ५ मा ईश्वर पोखरेल, ६ मा झक्कु सुवेदी, ७ मा रामवीर मानन्धर, ८ मा जीवनराम श्रेष्ठ, ९ मा कृष्णगोपाल श्रेष्ठ र १० मा हितमान शाक्य उम्मेवार भएको हो। प्रतिनिधि सभामा भक्तपुर क्षेत्र नं १ मा मिलन सुवाल, २ मा महेश बस्नेत, ललितपुर क्षेत्र नं १ मा नवराज सिलवाल, २ मा कृष्णलाल महर्जन र ३ मा पम्फा भुसाल मैदानमा उत्रिएका छन्।"
अछाममा कांग्रेसले गर्यो मनोनयन दर्ता,अछाम: नेपाली कांग्रेसले अछाममा मनोनयन दर्ता गरेको छ। पार्टी कार्यालयबाट बाजागाजासहितको जुलुस मुख्य निर्वाचन अधिकृतको कार्यालयमा पुगेको थियो। कांग्रेसले अछाममा प्रतिनिधि सभा सदस्यमा क्षेत्र नम्बर १ बाट बर्तमान पार्टी सभापति भरतकुमार स्वाँर र क्षेत्र नम्बर २ बाट पूर्व पार्टी सभापति पुष्पबहादुर शाहलाई टिकट दिएको छ। यस्तै कांग्रेसले प्रदेश सभा सदस्यका लागि क्षेत्र नम्बर १ को १ बाट पूर्व पाटी सभापति मेघराज खड्कालाई उम्मेदवार बनाएको छ। यस्तै क्षेत्र नम्बर २ को २ बाट प्रदेश सभा सदस्यमा कांग्रेसले २०७० को संविधान सभाको निर्वाचनका निकट्तम प्रतिद्वन्दी बलबहादुर कुवरलाई टिकट दिएको छ। यस्तै निर्वाचन क्षेत्र नम्बर १ को प्रदेश नम्बर २ मा पुर्व पार्टी सचिव टेकबहादुर साउँद र क्षेत्र नम्बर २ को प्रदेश १ बाट महाधिबेशन प्रतिनिधि तथा पुर्व शिक्षक सुरत बहादुर बिष्टले मनोनयन दर्ता गरेको निर्वाचन अधिकृतको कार्यालयले जानकारी दिएको छ।
मोरङ र सुनसरी छोडेर सप्तरी२ बाट उपेन्द्र यादवको उम्मेदवारी,"मनोनयन पत्रमा ल्याप्चे लगाउँदै फोरम अध्यक्ष उपेन्द्र यादव। तस्बिर : मनोहर पोखरेल राजविराज : आगामी मंसिर २१ गते हुने निर्वाचनका लागि सप्तरीमा अहिले मनोनयन दर्ता भइरहेको छ। बिहान १० बजेदेखि मनोनयन दर्ता राखिएकोमा १२ बजेपछि मात्र उम्मेदवार आउन थालेको मुख्य निर्वाचन अधिकृत हरिश्चन्द्र ढुंगानाले जानकारी दिए। बिहान १० बजेदेखि साँझ पाँच बजेसम्म हुने मनोनयनका लागि दलहरू दिउँसो दुई बजे एकै साथ आएपछि औद्योगिक क्षेत्रमा निकै भिड बढेको थियो । सदरमुकामदेखि चार किलोमिटर दक्षिण रहेको औद्योगिक क्षेत्रमा मुख्य निर्वाचन कार्यालयसहित चारवटै निर्वाचन कार्यालय स्थापना गरी मनोनयन दर्ताको व्यवस्था मिलाइएको छ। सप्तरीमा फोरमका अध्यक्ष उपेन्द्र यादवले सप्तरीको दुई नम्बर क्षेत्रबाट प्रतिनिधि सभाका लागि उम्मेदवारी दर्ता गराएका छन्। यादवको उम्मेदवारीप्रति असन्तुष्टी जनाउँदै राजपाका सहमहामन्त्री जयप्रकाश ठाकुरले स्वतन्त्रबाट उम्मेदवारी दिएका छन्। उनीसँगै सो क्षेत्रको प्रदेशसभा १ बाट धर्मनारायण राय र २ मा लक्ष्मण यादवले उम्मेदवारी दिए। ठाकुरकै समूहमा जुलुससहित आएका रायले नयाँ शक्तिबाट मनोनयन दर्ता गराए। राजपाफोरमको गठबन्धनले भने सो क्षेत्रको प्रदेशसभा १ मा फोरमका शैलेन्द्रप्रसाद साह र २ मा राजपाका महासचिव मनिष सुमनले उम्मेदवारी दर्ता गराएका छन्। पूर्वमन्त्री उमेश यादवले समेत सोही क्षेत्रबाट प्रतिनिधिसभाका लागि सबैभन्दा पहिले १२ बजे उम्मेदवारी दर्ता गराएका छन्। नेपाल सद्भावना पार्टी (गजेन्द्रवादी) का राष्ट्रिय अध्यक्ष विकास तिवारी, जीवनकुमार मिश्र, वीरेन्द्रकुमार मिश्रले स्वतन्त्रबाट उम्मेदवारी दिएका छन्। एमाले नेता सुमनराज प्याकुरेल प्रत्यक्ष निर्वाचनको प्रक्रियाबाट बाहिरिएका छन्। प्रतिनिधि सभा १ माओवादीको भागमा परेपछि निवर्तमान सांसद अशोककुमार मण्डलले उम्मेवारी दिएका छन्। प्रतिनिधिसभा क्षेत्र नम्बर ३ बाट एमालेका निवर्तमान सांसद ताराकान्त चौधरी र क्षेत्र नम्बर चारबाट राजपाका उपाध्यक्ष एवं पूर्व मन्त्री मृगेन्द्रसिंह यादवले उम्मेदवारी दिएका छन्।"
धनुषा३ मा निधि र महतोको भिडन्त,"जनकपुरधाम: मंसीर २१ गते हुने निर्वाचनका लागि धनुषा क्षेत्र नम्बर ३ मा नेपाली काँग्रेसका नेता विमलेन्द्र निधि र राष्ट्रिय जनता पार्टी नेपालका अध्यक्ष मण्डलका सदस्य राजेन्द्र महतोले मनोनयन दर्ता गराएपछि घमाशान हुने तय भएको छ। निधिको गृहजिल्ला र पूर्व देखिनै कांग्रेसको पकड भएको क्षेत्र मानिएको यस निर्वाचन क्षेत्रमा राजपा नेता महतोले उम्मेदवारी दिने विभिन्न अड्कलबाजीहरु पूर्वमा हुंदै आएको थियो।तर, उनी आयातित रुपमा उम्मेदवारी दिनु नहुने आवाज उनको पार्टी भित्रबाट समेत उठिरहेको हुंदा मनोनयन दर्ताको एक दिन पूर्व सम्म पनि टिकटको टुंगो लगाउन राजपा भित्र सकस भएको थियो। विहीबार मनोनयन दर्ताको अन्तिम समयमा आफ्ना कार्यकर्ताहरु सहित निर्वाचन आयोगको कार्यालयमा पुगेर महतोले उम्मेदवारी दर्ता गराएका हुन्।नेपाली कांग्रेसबाट निधि उम्मेदवारी दिन आउँदा हजारौंको संख्यामा कार्यकर्ताहरु सहभागि भएर नारा जुलुश गरेका थिए। तर, राजपा नेता महतोसंग सो मात्रामा दलबल देखिएन्। मधेस आन्दोलनको मुद्दाको जगमा राजनीति गरिरहेका राजपा नेता महतोले निधिसंगको प्रतिस्पर्धाको आधार पनि सोही विषयलाई बनाएका हुन्।तर, यस क्षेत्रका बुद्धिजीविहरुका अनुसार राजपाको लागि निधिको क्षेत्रमा टिक्न गाहेनै हुनेछ।"
एमालेले धोका दियो भन्दै कोमल ओलीले दिइन् स्वतन्त्र उम्मेदवारी,"दाङ: नेकपा एमालेले आफूलार्इ धोका दिएको भन्दै चर्चित लोक गायिका एवम् पूर्व सञ्चारकर्मी कोमल ओलीले स्वतन्त्र उम्मेदवारी दर्ता गराएकी छिन्। एक महिनाअघि मात्र राष्ट्रिय प्रजातन्त्र पार्टी परित्याग गरी ओली नेकपा एमाले प्रवेश गरेकी थिइन्। एमाले प्रवेश गरेसंगै उनलार्इ चुनावको टिकट दिने आश्वासन दिइएको थियो तर उम्मेदवार मनोनयन दर्ता गर्ने बेला आफूलार्इ एमालेले टिकट नदिएर धोका दिएको ओलीले आरोप लगाएकी छिन्। उनले भनिन्, 'एमाले प्रवेश गर्ने बेला मलार्इ टिकट दिने भनिएको थियो तर अहिले मलार्इ धोका दिने काम भयो।' उनी दाङ ३ नम्बर क्षेत्रबाट प्रतिनिधि सभाको उम्मेदवार बनेकी छिन्। राष्ट्रिय झण्डासहित ओली केही समर्थकका साथ उम्मेदवारी मनोनयन गर्न निर्वाचन कार्यालय पुगेकी थिइन्।"
ललितपुरमा कांग्रेसले गर्यो उम्मेदवारी दर्ता,"ललितपुर: आगामी मंसिर २१ गते हुने दोश्रो चरणको प्रतिनिधि र प्रदेश सभा निर्वाचनका लागि ललितपुरमा नेपाली कांग्रेसले उम्मेदवारी दर्ता गराएको छ। बिहीबार दिउँसो लगनखेलबाट र्यालीसहित कांग्रेसका उम्मेदवारहरु मनोनयन दर्ता गराउन निर्वाचन कार्यालय पुगेका थिए। तीन निर्वाचन क्षेत्र रहेको ललितपुरमा कांग्रेसका तर्फबाट संघ र प्रदेशका उम्मेदवारहरुले सामूहिक रुपमा मनोनयन दर्ता गरे। ललितपुरको क्षेत्र १ मा कांग्रेसका तर्फबाट प्रतिनिधि सभामा उदय शम्शेर राणा, प्रदेशतर्फ क' मा ऋषिराम घिमिरे, ख' मा मिनकृष्ण महर्जनले मनोनयन दर्ता गराएका छन्। त्यस्तै क्षेत्र नं २ बाट संघमा महर्जन र प्रदेशका लागि क' पवन विक्रम थापा ख' मा प्रेमकृष्ण महर्जनले मनोनयन दर्ता गरेका छन् भने क्षेत्र नं ३ को संघमा मदन बहादुर अमात्य, प्रदेश नं क' का लागि नवराज महत, ख' प्रदेशमा शिवराम बानियाँको मनोनयन दर्ता सम्पन्न भएको छ। कांग्रेसले प्रतिनिधि सभाका लागि दोस्रो संविधान सभामा निर्वाचित तीनै जनालार्इ उम्मेदवार बनाएको हो।"
बर्दियामा वाम र लोकतान्त्रिकको उल्लासपूर्ण उम्मेदवारी दर्ता,"बर्दिया: बर्दियामा वाम तथा लोकतान्त्रिक गठवन्धन मार्फत चार ठूला नेताहरुले उम्मेद्वारी दर्ता गराएका छन्। मंसिर २१ गते हुने प्रतिनिधि तथा प्रदेश सभाको निर्वाचनका लागि एकल तथा विभिन्न गठवन्धन मार्फत वाजागाजा सहित उत्लासपूर्ण तरिकाले मनोनयन दर्ता गराएका हुन्। लोकतान्त्रिक गठवन्धन, वाम गठवन्धन लगायत नेपाल मजदुर किसान पार्टी, राष्ट्रिय जनमोर्चा नेपाल, नयाँशक्ति पार्टी, राप्रपा, दलित पार्टी, संघीय समाजवादी फोरम नेपाल, नेकपा क्रान्तिकारी माओवादी र स्वतन्त्रले उम्मेद्वारी दर्ता गरेका छन्। बर्दिया प्रतिनिधि सभा क्षेत्र नम्वर १ को सदस्य पदका लागि वाम गठवन्धनका तर्फबाट नेकपा एमालेका उपाध्यक्ष वामदेव गौतमले उम्मेद्वारी दिएका छन्। लोकतान्त्रिक गठवन्धनका तर्फबाट नेपाली काँग्रेसका बर्दिया जिल्ला सभापति एवम सिँचाई मन्त्री संजयकुमार गौतमले उम्मेद्वारी दर्ता गराएका छन्। त्यस्तै नेपाल मजदुर किसान पार्टीबाट हरिलाल न्यौपाने, राष्ट्रिय जनमोर्चाबाट लोक बहादुर राना, नयाँशक्ति पार्टीबाट केशव पौडेल र स्वतन्त्रबाट रामसुरत अहिरले मनोनयन दर्ता गराएका हुन्। प्रतिनिधि सभा क्षेत्र नम्बर१ अन्र्तगत प्रदेशसभा क्षेत्र नम्वर १ बाट नेपाली काँग्रेसका सोदे विष्ट वाम गठवन्धनबाट कविराम थारु, नयाँशक्ति पार्टीबाट आनन्द ढुँगाना, राष्ट्रिय जनमोर्चाबाट तोयानाथ अधिकारी र स्वतन्त्रबाट विश्वेश्वर यादवले उम्मेद्वारी दिएका छन्। प्रदेशसभा अन्र्तगत क्षेत्र नम्वर २ बाट नेपाली काँग्रेसका मंगल थारु, वामगठवन्धनबाट माओवादी केन्द्रका तिलक शर्मा, नेपाल मजदुर किसान पार्टीका विनोद बहादुर वली, राष्ट्रिय जनमोर्चाका नुमलाल रेग्मी, नयाँशक्ति पार्टीबाट हसिम अलि मनिहारले उम्मेद्वारी दर्ता गराएका छन्। बर्दिया प्रतिनिधि सभा क्षेत्र नम्वर २ को सदस्य पदका लागि नेपाली काँग्रेसबाट गोपाल दहित, वामगठवन्दनबाट माओवादी केन्द्रका सन्तकुमार थारु, राष्ट्रिय जनमोर्चाबाट रतन राउत, नेपाल मजदुर किसान पार्टी चोलाराम चौधरी, नयाँशक्ति पार्टीबाट मोहनलाल थारुले उम्मेद्वारी दर्ता गराएका छन्। प्रतिनिधिसभा क्षेत्र नम्वर २ अन्र्तगत प्रदेशसभा क्षेत्र नम्बर १ मा नेपाली काँग्रेसका रामचन्द्र थापा, वामगठवन्धनका कुलप्रसाद पोखरेल, नयाँशक्ति पार्टीका विश्वनाथ पाण्डे, नेपाल मजदुर किसान पार्टीबाट पवित्रा शाही, राष्ट्रिय जनमोर्चाबाट धनराम जैसी आचार्यले उम्मेद्वारी दर्ता गराएका छन्। प्रदेशसभा क्षेत्र नम्वर २ मा नेपाली काँग्रेसबाट नाचुराम थारु, वामगठवन्धनबाट दिपेश थारु, नयाँशक्ती पार्टीबाट चनक बहादुर थारु, राष्ट्रिय जनमोर्चाबाट शिव उपाध्यायले उम्मेद्वारी दर्ता गराएका छन्। बर्दियामा वाजागाजा सहित शान्तिपूर्ण रुपमा मनोनयन दर्ता गराईएको छ। दलहरुले राधाकृष्ण चोक हुँदै वजार परिक्रमा गरी मुख्य निर्वाचन अधिकृतको कार्यालयमा मनोनयन दर्ता गराएका हुन्। नेपाली काँग्रेसले मनोनयन पश्चात आमसभा आयोजना गरेको थियो।"
७० वर्षपछि अब बन्ने सरकार पाँच वर्ष टिक्छ : प्रचण्ड,"चितवन : आगामी मंसिर २१ गते हुने प्रतिनिधिसभा र प्रदेशसभाको निर्वाचनमा चितवन क्षेत्र नम्बर ३ बाट वाम गठबन्धनको तफृबाट उम्मेदवारी दर्ता गराएका माओवादी केन्द्रका अध्यक्ष पुष्पकमल दाहाल प्रचण्डले अब बन्ने सरकार पाँच बर्ष टिक्ने दाबी गरेका छन्। चितवन : आगामी मंसिर २१ गते हुने प्रतिनिधिसभा र प्रदेशसभाको निर्वाचनमा चितवन क्षेत्र नम्बर ३ बाट वाम गठबन्धनको तफृबाट उम्मेदवारी दर्ता गराएका माओवादी केन्द्रका अध्यक्ष पुष्पकमल दाहाल प्रचण्डले अब बन्ने सरकार पाँच बर्ष टिक्ने दाबी गरेका छन्। ११ वर्षपछि चितव आउँदा हर्षित भएको अनुभूति भएको छ, वाम गठबन्धन गरेर वाम शक्ति एक भएर आउनु मेरो लागि एतिहासिक अवसर हो, उम्मेदवारी दर्ता गरेपछि पत्रकारसँग कुरा गर्दै प्रचण्डले भने, यो निर्वाचनपछि राजनीतिक स्थिरता आउने छ र जनताले देशमा ७० वर्षपछि पाँच वर्ष एउटै सरकार पाउनेछन्। राजनीतिक अस्थिरता सँगै नयाँ सरकार बनेपछि देशले विकासको गति लिने दाबी समेत प्रचण्डले गरे। जनताको आर्थिक विकास र समृद्धिको चाहना पूरा हुन्छ त्यसपछि मात्र जनताले जनप्रतिनिधिको परीक्षा लिन पाउने छन्, प्रचण्डले भने। एमाले र माओवादीबीच भएको चुनावी वाम गठबन्धनको तर्फबाट उम्मेदवारी दर्ता गराएका प्रचण्डका लागि प्रस्तावक अमिक शेरचन समर्थक एमाले ३ नम्बर क्षेत्रका संयोजक रामजीप्रसाद सापकोटा थिए। त्यस्तै चितवन क्षेत्र नम्बर १ मा वाम गठबन्धनको तर्फबाट एमाले नेता सुरेन्द्र पाण्डे र २ मा एमाले जिल्ला अध्यक्ष कृष्णभक्त पोखरेलले उम्मेदवारी दर्ता गराएका छन्। वाम गठबन्धनका उम्मेदवार एमाले पार्टी कार्यालयबाट रयालीसहित निर्वाचन कार्यालयमा पुगेका थिए। मनोनयन दर्तापछि अहिले वाम गठबन्धनका नेताहरु जिल्ला प्रहरी कार्यालय अगाडिको चौरमा आयोजित सभामा सहभागी भएका छन्।"
धनुषामा बिमलेन्द्र निधिको मनोनयन दर्ता,जनकपुर: धनुषा क्षेत्र नम्बर३ बाट नेपाली कांग्रेसका बिमलेन्द्र निधिले उम्मेदवारी दर्ता गराएका छन्। धनुषा४बाट भने वाम गठबन्धनका रघुवीर महासेठले उम्मेदवारी दिएका छन्। यस्तै क्षेत्र ४ बाट कांग्रेसका महेन्द्र यादवले उम्मेदवारी दर्ता गराएका छन्। यादव खानेपानी मन्त्री हुन्।
जापानी प्रधानमन्त्रीलाई देउवाको बधाई,"काठमाडौँ: प्रधानमन्त्री शेरबहादुर देउवाले जापानको प्रधानमन्त्रीमा शिन्जो आबे पुनः निर्वाचित भएकोमा बधाई दिएका छन्। प्रधानमन्त्री देउवाले आफ्ना समकक्षी आबेलाई बधाई सन्देश पठाउँदै पारस्परिक सहयोग, समझदारी र नेपालजापान मैत्री सम्बन्धका विविध पक्ष माथि चर्चा गरेका छन्। प्रजातन्त्र र जनताजनताबीचको सम्बन्ध एवं सम्पर्कले दुवै मुलुकबीचको सम्बन्धलाई विकसित तुल्याएको चर्चा गर्दै उनले कठिन अवस्थामा समेत जापानले नेपाललाई सहयोग गरेकोमा त्यसको प्रशंसा गरे। प्रधानमन्त्री देउवाले नेपालको सामाजिकआर्थिक विकासमा जापानबाट निरन्तर प्राप्त सहयोग र सद्भावको सराहना गर्दै नेपाल र जापानबीचको सम्बन्ध भविष्यमा अझ सुदृढ एवं प्रगाढ हुने विश्वास व्यक्त गरे।"
गुल्मीमा केन्द्रीय नेताले दिए उम्मेदवारी,"गुल्मी: प्रतिनिधि र प्रदेश सभाका लागि शान्तिपूर्ण रुपमा उम्मेदवारी मनोनयन दर्ता सम्पन्न भएको छ। जिल्लामा वाम गठबन्धन, नेपाली कांग्रेस र अन्य दलका उम्मेदवारहरु बाजागाजासहित मनोनयन दर्ता गर्न पुगेका थिए। वाम गठबन्धनका तर्फबाट प्रतिनिधि सभाका लागि क्षेत्र नं १ मा एमालेका केन्द्रीय सचिव प्रदिप ज्ञवालीले उम्मेदवारी दिएका छन् भने कांग्रेसका तर्फबाट केन्द्रीय सदस्य एंव निवर्तमान सांसद् चन्द्र भण्डारीले मनोनयन दर्ता गराएका छन्। क्षेत्र नं २ मा प्रतिनिधि सभाका लागि बाम गठबन्धनका तर्फबाट एमालेका केन्द्रीय सचिव गोकर्ण विष्टले उम्मेदवारी दर्ता गराएका छन भने कांग्रेसका तर्फबाट चन्द्र केसीले मनोनयन दर्ता गरेको मुख्य निर्वाचन अधिकृतको कार्यालय गुल्मीले जनाएको छ। त्यस्तै प्रतिनिधि सभाका लागि क्षेत्र नं १ बाट नयाँ शक्ति पार्टी नेपालबाट तेज बहादुर थापा, राष्ट्रिय जनमोर्चा बाट छविलाल सुर्तुङी र स्वतन्त्रबाट चुडामणि भण्डारीले उम्मेदवारी दर्ता गराएका छन्। प्रदेश सभाका लागि क्षेत्र नं १ (क) बाट बाम गठबन्धनको तर्फबाट माओवादीका सुदर्शन बलाल र कांग्रेसका पृथ्वी फौदारले उम्मेदवारी दर्ता गराएका छन् । यस्तै नयाँ शक्ति पार्टी नेपालबाट सरोज कुमार गुरुङ, राष्ट्रिय जनमोर्चाबाट ओम बहादुर कुँवर, राप्रपाबाट ठाकुर प्रसाद पाण्डे, राप्रपा प्रजातान्त्रिकबाट बसन्त विक्रम पाण्डे र स्वतन्त्रबाट विष्णु बहादुर घर्ति, रेशमराज न्यौपाने, कृष्ण बहादुर थापाले उम्मेदवारी दर्ता गराएका छन्। यस्तै, प्रदेश सभाका लागि क्षेत्र नं १ (ख) बाट बाम गठबन्धनको तर्फबाट एमालेका कमलराज श्रेष्ठ र काग्रेसका धनेन्द्र कार्कीले मनोनयन दर्ता गरेका छन्। यस्तै नयां शक्ति पार्टी नेपालबाट पदम बहादुर खत्री, राष्ट्रिय जनमोर्चाबाट टेक बहादुर खत्री र राप्रपाबाट नर बहादुर दमाईले उम्मेदवारी दर्ता गराएको कार्यालयले जनाएका छ। क्षेत्र नं २ (क) मा प्रदेश सभाका लागि वाम गठबन्धनको तर्फबाट एमालेका खड्ग बहादुर खत्री र काग्रेसका शालिक पन्थीले मनोनयन दर्ता गरेका छन्। त्यस्तै नयाँ शक्ति पार्टी नेपालबाट घनश्याम पाण्डे, राष्ट्रिय जनमोर्चाबाट हरिलाल न्यौपाने र स्वतन्त्रबाट धनिश्वर गौतमले उम्मेदवारी दर्ता गराएका छन्। क्षेत्र नं २(ख) बाट वाम गठबन्धनका तर्फबाट माओवादीका दिनेश पन्थी र कांग्रेसका छन्द बहादुर पहराईले मनोनयन दर्ता गराएका हुन्। त्यस्तै नयाँ शक्ति पार्टी नेपालबाट धुव्र बहादुर कुवंर र राष्ट्रिय जनमोर्चाबाट धन बहादुर थापा क्षेत्रीले मनोनयन दर्ता गराएका छन्।"
चितवन३ मा प्रचण्डको उम्मेदवारी दर्ता,चितवन : माओवादी केन्द्रका अध्यक्ष पुष्पकमल दाहाल प्रचण्डले वाम गठबन्धनको तर्फबाट प्रतिनिधिसभाका लागि चितवन क्षेत्र नम्बर ३ को निर्वाचन कार्यालयमा पुगेर उम्मेदवारी दर्ता गराएका छन् । कार्यकर्ताको भिडबीच प्रचण्डले उम्मेदवारी दर्ता गराएका हुन् ।
परिवार दलका अध्यक्ष ढकाल एमालेको समानुपातिक सूचीमा,"काठमाडौं : नेपाल परिवार दलका अध्यक्ष एवं पूर्वमन्त्री एकनाथ ढकाल प्रतिनिधिसभाको निर्बाचनमा नेकपा एमालेको समानुपातिक सूचीमा परेका छन्। एमालेले खस आर्यको कोटामा आफ्ना ४ जना स्थायी कमिटीका नेतापछि अध्यक्ष ढकाललाई समावेश गरेको हो। राष्ट्रवादी र विकास मैत्री शक्तिबीच निर्वाचनमा सहकार्य गर्ने नेपाल परिवार दलको नीति अनुसार प्रतिनिधिसभा तथा प्रदेश सभाको निर्बाचन २०७४ मा सो दलले राष्ट्रियता, विकास, संविधानको कार्यन्वयन, शान्ति र लोकतन्त्रको खातिर नेकपा एमालेसंग चुनावी गठबन्धनको लागि तिन बुँदे सहमति असोज २० गते गरेको थियो। सोही सहमति अनुसार ढकाललाई उच्च प्राथमिकतामा राखेको एमाले स्रोतले जानकारी दिएको छ। परिवार दलले प्रतिनिधि सभामा दुइ र प्रत्येक प्रदेशमा एकएक जना उम्मेदवारी पाउनु पर्ने माग एमालेसंग गरेको थियो। प्रतिनिधि सभामा एक सिट मात्र परिवार दलले पाए पनि भविष्यमा राज्य संयन्त्रका विभिन्न पक्षमा परिवार दललाई स्थान दिने आश्वासन एमाले दिएको छ। परिवार दलको आह्वान सुर्यमा मतदान भनेर निर्वाचनमा सहभागी हुने सो दलका प्रवक्ता सन्तोष पौडेलले जानकारी दिए। परिवार दलको सात वटै प्रदेश र सबै जिल्लामा संगठन रहेको छ।"
प्रेस चौतारीका अध्यक्षको स्वतन्त्र उम्मेदवारी,भीमदत्तनगर : आगामी मंसिरमा हुने प्रदेश र प्रतिनिधिसभाको निर्वाचनका लागि कञ्चनपुरमा आज मनोनयन दर्ता सरु भएको छ । तीन वटा निर्वाचन क्षेत्र रहेको कञ्चनपुरमा सबै निर्वाचन कार्यालयहरु भीमदत्तनगरमा स्थापना भएका छन् । कञ्चनपुरका मुख्य निर्वाचन अधिकृत डा राजेन्द्रकुमार आचार्यले आज बिहान १०ः२० बजे पहिलो उम्मेदवारी दर्ता कर्णबहादुर चन्दले प्रदेश सभा सदस्यका लागि स्वतन्त्र उम्मेदवारी दिएको बताए । नेकपा (एमाले) कञ्चनपुरका जिल्ला कमिटी सदस्य तथा प्रेस चौतारीका जिल्ला अध्यक्षसमेत रहेका चन्दले निर्वाचन क्षेत्र नं ३ को क बाट प्रदेश सभा सदस्यका लागि उम्मेदवारी दर्ता गराएका हुन् । नेकपा (एमाले) र माओवादी केन्द्रको गठबन्धनबाट उक्त प्रदेश सभाका लागि प्रकाश रावललाई उम्मेदवार बनाएको छ । पार्टी निर्णयलाई अस्विकार गर्दै चन्द स्वतन्त्र उम्मेदवार बन्नु भएको हो । रासस
दाङमा पुरानै अनुहार,घोराही : कांग्रेस दाङले जिल्लाका तीनवटै क्षेत्रमा उम्मेदवार छनोट भएको जानकारी दिएको छ । जिल्ला सभापति कीर्तिबहादुर खड्काका अनुसार प्रतिनिधिसभाका लागि तीनवटै क्षेत्रमा निवर्तमान सांसदहरू नै हावी भएका छन । कांग्रेस केन्द्रीय सदस्य दीपक गिरी क्षेत्र नम्बर ३ मा प्रतिनिधिसभा सदस्य उम्मेदवार बन्ने भएका छन् । क्षेत्र नम्बर ३ (१) मा श्रम तथा रोजगार राज्यमन्त्री डिल्लीबहादुर चौधरी र (२) मा पूर्वसांसद बुद्धिराम भण्डारीले टिकट पाएका छन् । क्षेत्र नम्बर १ मा पूर्वसांसद सुशीला चौधरी र २ मा पूर्वसांसद राजु खनाललाई कांग्रेसले उम्मेदवार बनाएको छ । क्षेत्र नम्बर १ (१) मा प्रदीप थापा र (२) मा कर्णबहादुर बुढाथोकी उम्मेदवार बन्दै छन् । क्षेत्र नम्बर २ का प्रदेशसभा सदस्य उम्मेदवार भने टुंगो लाग्न सकेको छैन । बिहीबार बिहानसम्ममा टुंगो लाग्ने दाङ कांग्रेसले जनाएको छ ।
सिरहामा मध्यान्हसम्म ठूला दलका एउटै उम्मेदवारी परेन,सिरहा : आसन्न प्रतिनिधि र प्रदेशसभाको निर्वाचनका लागि आज सिरहामा पनि मनोनयनपत्र दर्ता सुरु भएको छ । सिरहा सदरमुकामस्थित चन्द्र मावि परिसरमा खडा गरिएको निर्वाचन कार्यालयमा मनोनयन दर्ता सुरु भएको हो । बिहान १० बजेदेखि साँझ ५ बजेसम्म मनोनयन दर्ता गराउने समय तोकिएको छ । तर मध्यान्ह १२ बजेसम्म दुई उम्मेदवारले मात्र उम्मेदवारी दर्ता गराएका छन् । मुख्य निर्वाचन अधिकृत सुदर्शनराज पाण्डेका अनुसार मध्यान्ह १२ बजेसम्म क्षेत्र नम्बर ४ को प्रदेशसभा १ बाट पलासदेवी यादब स्वतन्त्र र रामभवन कापर नेपाल समाजवादी पार्टी (लोहियाबादी)बाट उम्मेदवारी दर्ता गराएका छन् । नेपाली काँग्रेसको तर्फबाट उम्मेदवार कसलाई बनाउनेबारे टुंगो नलागेकाले काँग्रेसको उम्मेदवारी दर्ता साँझसम्म हुने अनुमान गरिएको छ । बाम गठबन्धनको तर्फबाट एमाले र माओवादी केन्द्रलाई उम्मेदवारी दर्ता गर्न दिउँसो २ बजेको समय तोकिएको छ । २ बजे अगाडि नै राजपा र संघीय समाजवादी फोरमको समय तोकिएपनि अहिलेसम्म कोही उम्मेदवार उम्मेदवारी दिन आएका छैन् । विगतको निर्वाचनमा मनोनयन दर्ताको दिन उल्लेख्य भिड देखा पर्ने गरेपनि आजको मनोनयन दर्ता कार्यक्रममा सिरहा सदरमुकाममा खासै चहलपहल तथा भिड देखा परेको छैन । मनोनयनपत्र दर्ता गराउने स्थलमा नेपाल र सशस्त्र प्रहरी परिचालन गरिएको छ । सिरहामा प्रतिनिधिसभाका ४ र प्रदेशसभाका ८ निर्वाचन क्षेत्र कायम भएको छ । जिल्ला निर्वाचन कार्यालय सिरहाका अनुसार कुल ३ लाख ४४ हजार ३७० मतदाता रहेका छन् । स्थानीय तहको निर्वाचनमा ४३१ मतदान केन्द्र रहेको थियो । तर मतदाता संख्या बढेपछि ५ मतदान केन्द्र थप गरेर यो निर्वाचनका लागि कुल ४३६ मतदान केन्द्र तोकिएको छ ।
यस्तो छ माओवादीबाट उम्मेदवार बन्नेको सूची,काठमाडौं : आसन्न प्रतिनिधि सभा र प्रदेश सभाका निर्वाचनका लागि माओवादी केन्द्रले प्रत्यक्षतर्फका उम्मेदवारको टुंगो लगाएको छ । एमालेसहितका वामगठबन्धनसँग तालमेलका क्रममा सिट बाँडफाड गर्दा माओवादीका भागमा परेका क्षेत्रमा उम्मेदवार बन्नेहरुको टुंगो माओवादीले लगाएको छ । पहिलो चरण(मंसिर) १० मा निर्वाचन हुने उम्मेदवारको मनोनयन दर्ता गत कार्तिकै ५ मै गरिएको थियो । दोस्रो चरण(मंसिर २१) मा निर्वाचन हुने क्षेत्रका लागि भने बिहीबार मनोनयन दर्ता हुँदैछ । प्रतिनिधि सभा र प्रदेश सभाका लागि माओवादीका तर्फबाट उम्मेलवार बन्नेको सूची निम्नानुसार रहेको छ । (क) प्रतिनिधि सभा १) भोजपुर  सुदन किराँती २) सोलुखुम्बु  हेमकुमार राई ३) उदयपुर २  सुरेशकुमार राई ४) सुनसरी २  डम्बर सुवेदी ५) झापा १  सुरेन्द्र कुमार कार्की ६) मोरङ ४  अमनलाल मोदी ७) मोरङ ५  शिवकुमार मण्डल ८) सप्तरी १  अशोक कुमार मण्डल ९) सप्तरी २  उमेश कुमार यादव १०) सिरहा २  सुरेशचन्द्र दास ११) सिरहा ४  अजयशंकर नायक १२) धनुषा १  मातृका प्रसाद यादव १३) धनुषा २  रामचन्द्र झा १४) धनुषा ३  रामसिंह यादव १५) महोत्तरी १  गीरिराजमणि पाेखरेल १६) महोत्तरी ४  रजी हैदर १७) सर्लाही २  दिनेश राय यादव १८) सर्लाही ३  रामेश्वर राय यादव १९) सर्लाही ४  शिबपुजन यादव २०) रौतहट १  सत्यनारायण भगत २१) रौतहट ३  प्रभु साह २२) बारा २  शिवचन्द्र कुशवाहा २३) पर्सा ४  उर्मिला अर्याल २४) रामेछाप  श्यामकुमार श्रेष्ठ २५) सिन्धुली २  हरिबोल गजुरेल २६) सिन्धुपाल्चोक १  अग्निप्रसाद सापकोटा २७) काभ्रे १  गंगाबहादुर तामाङ २८) भक्तपुर १  मिलन सुवाल २९) नुवाकोट १ हितबहादुर तामाङ ३०) ललितपुर ३  पम्फा भुसाल ३१) चितवन ३  पुष्पकमल दाहाल ३२) काठमाडौं १  अनिल शर्मा ३३) काठमाडौं ६  झक्कुप्रसाद सुवेदी ३४) काठमाडौं ८  उमेश स्थापित ३५) काठमाडौं १०  हितमान शाक्य ३६) लमजुङ  देवप्रसाद गुरुङ ३७) गोरखा १  हरिराज अधिकारी ३८) गोरखा २  नारायणकाजी श्रेष्ठ ३९) बाग्लुङ २  देवेन्द्र पौडेल ४०) नवलपुर १  भविश्वर पराजुली ४१) अर्घाखाँची  टोपबहादुर रायमाझी ४२) रोल्पा  वर्षामान पुन ४३) रुकुम पूर्व  कमला रोका ४४) नवलपरासी २  घनश्याम यादव ४५) बर्दिया २  सन्तकुमार थारु ४६) कपिलवस्तु १  चक्रपाणि खनाल ४७) दाङ २  कृष्णबहादुर महरा ४८) बाँके १  महेश्वर गहतराज ४९) रुपन्देही ५  डिलाराम आचार्य ५०) जुम्ला  गजेन्द्र महत ५१) कालिकोट  दुर्गाबहादुर रावल ५२) हुम्ला  छिमी लामा ५३) सल्यान  टेकबहादुर बस्नेत ५४) जाजरकोट  शक्तिबहादुर बस्नेत ५५) रुकुम पश्चिम  जनार्दन शर्मा ५६) डडेलधुरा  खगराज भट्ट ५७) कञ्चनपुर १  बिना मगर ५८) कैलाली ३  गौरीशंकर चौधरी ५९) कैलाली ४  लेखराज भट्ट (ख) प्रदेश सभा १) ताप्लेजुङ (ख)  टंक आङबुहाङ २) पाँचथर (ख)  इन्द्र आङवो ३) संखुवासभा (क)  पूर्णप्रसाद राई ४) ओखलढुंगा (ख)  मोहन खड्का ५) खोटाङ (ख)  रामकुमार राई ६) इलाम २ (ख)  धीरेन्द्र शर्मा ७) उदयपुर १ (ख)  रामबहादुर थापा ८) उदयपुर २ (क)  भेषकुमारी राउत ९) सुनसरी ४ (ख)  मोहम्मद जाकिर हुसैन १०) झापा ३ (क)  पूर्णसिंह राजवंशी ११) झापा ४ (क)  झलकसिंह दर्लामी १२) मोरङ १ (क)  कुलप्रसाद साम्वा १३) मोरङ २ (क)  गणेशकुमार उप्रेती १४) मोरङ ३ (क)  गीता तिमिल्सिना १५) मोरङ ५ (क)  देवेन्द्र कुमार गुप्ता १६) मोरङ ६ (क)  जीवन आचार्य १७) सप्तरी १ (ख)  मोहमद सकिल मिया १८) सप्तरी २ (क)  सरोज कुमार मण्डल १९) सप्तरी २ (ख)  महेन्द्र प्रसाद यादव २०) सप्तरी ४ (क)  शशीप्रसाद यादव २१) सिरहा २ (क)  जीवछ यादव २२) सिरहा ३ (क)  रामकुमार यादव २३) सिरहा ४ (क)  दीलिप साह २४) धनुषा १ (ख)  रामचन्द्र मण्डल २५) महोत्तरी १ (क)  भरतप्रसाद साह २६) बारा ३ (क)  ज्वालाकुमारी साह २७) दोलखा (क)  बिशाल खड्का २८) रसुवा (ख)  इन्द्रप्रसाद गोतामे २९) सिन्धुली १ (क)  लेखनाथ दाहाल ३०) सिन्धुली २ (ख)  बुद्धिमान माझी ३१) सिन्धुपाल्चोक २ (क)  युवराज दुलाल ३२) सिन्धुपाल्चोक २ (ख)  दावा लामा ३३) काभ्रे १ (क)  रत्नप्रसाद ढकाल ३४) भक्तपुर १ (क)  देवीप्रसाद ढकाल ३५) मकवानपुर १ (क)  प्रेमबहादुर पुलामी ३६) मकवानपुर २ (क)  कुमारी मोक्तान ३७) नुवाकोट १ (क)  राधिका तामाङ ३८) नुवाकोट २ (ख)  हिरानाथ खतिवडा ३९) धादिङ १ (ख)  शालिकराम जमरकट्टेल ४०) धादिङ २ (ख)  जगत सिम्खडा ४१) ललितपुर १ (क)  लालकुमारी पुन ४२) ललितपुर ३ (क)  राजकाजी महर्जन ४३) काठमाडौं ३ (क)  रुद्र बराइली ४४) काठमाडौं १० (क)  दीलिप महर्जन ४५) म्याग्दी (क)  विनोद केसी ४६) पर्वत (क)  नेत्रनाथ अधिकारी ४७) गोरखा १ (क)  लेखबहादुर थापा ४८) गोरखा २ (क)  कमला नहर्की ४९) गोरखा २ (ख)  अमर बहादुर गुरुङ ५०) तनहूँ १ (ख)  हरिबहादुर चुमान ५१) तनहूँ २ (क)  आशा कोइराला ५२) स्याङ्जा १ (क)  दीपक चर्तिमगर ५३) बाग्लुङ १ (क)  चन्द्रबहादुर बुढा ५४) नवलपुर १ (क)  सूर्य न्यौपाने ५५) कास्की १ (क)  दीपक कोइराला ५६) कास्की २ (ख)  राजकाजी गुरुङ ५७) कास्की ३ (क)  रामजी प्रसाद बराल ५८) प्युठान (ख)  कृष्णध्वज खड्का ५९) रोल्पा (क)  कुलप्रसाद केसी ६०) रोल्पा (ख)  दीपेन्द्र कुमार पुन ६१) रुकुम पूर्व (क)  तेजबहादुर ओली ६२) रुकुम पूर्व (ख)  पूर्ण बहादुर घर्ति ६३) गुल्मी १ (क)  सुदर्शन बराल ६४) गुल्मी २ (ख)  दिनेश पन्थी ६५) पाल्पा २ (ख)  बसन्त घर्ती ६६) नवलपरासी २ (ख)  कन्हैया कहार ६७) बर्दिया १ (क)  तिलकराम शर्मा ६८) बर्दिया २ (ख)  दिनेश थारु ६९) कपिलवस्तु ३ (ख)  जावेद आलम खान ७०) दाङ १ (क)  इन्द्रजीत थारु ७१) दाङ ३ (क)  जगप्रसाद शर्मा ७२) बाँके १ (क)  कृष्णा केसी ७३) बाँके २ (क)  कामता खटिक ७४) बाँके ३ (क)  इन्द्रप्रसाद खरेल ७५) रुपन्देही १ (ख)  दयाराम न्यौपाने ७६) रुपन्देही ३ (क)  विश्वास बराल ७७) रुपन्देही ४ (क)  सहबुद्धिन देवान ७८) डोल्पा (ख)  बीरबहादुर शाही ७९) जुम्ला (क)  नरेश भण्डारी ८०) कालिकोट (ख)  महेन्द्र बहादुर शाही ८१) हुम्ला (ख)  विजय भण्डारी ८२) जाजरकोट (क)  गणेश सिंह ८३) रुकुम पश्चिम (क)  गोपाल शर्मा ८४) रुकुम पश्चिम (ख)  रातो कामी ८५) सुर्खेत १ (क)  ठम्मरबहादुर बिष्ट ८६) सुर्खेत २ (ख)  बिन्दमान बिष्ट ८७) दैलेख १ (क)  धर्मराज रेग्मी ८८) बझाङ (ख)  देवकी मल्ल ८९) डोटी (ख)  त्रिलोचन भट्ट ९०) बैतडी (क)  प्रेमप्रकाश भट्ट ९१) दार्चुला (ख)  मानबहादुर धामी ९२) अछाम १ (ख)  झपड बोहरा ९३) अछाम २ (क)  अक्कल रावल
भक्तपुरमा वाम गठबन्ध र संघीय फोरमको उम्मेदवारी दर्ता : क्षेत्र २ मा महेस बस्नेत,मंसिर २१ गते हुने प्रतिनिधिसभा र प्रदेशसभा निर्वाचनका लागि भक्तपुरका दुई निर्वाचन क्षेत्रमा वाम गठबन्धन र संघीय समाजवादी फोरमका उम्मेदवारले उम्मेदवारी दर्ता गराएका छन्। भक्तपुर क्षेत्र नम्बर १ मा वाम गठबन्धनको तर्फबाट माओवादीका मिलन सुवालले प्रतिनिधिसभाका लागि उम्मेदवारी दर्ता गराए भक्तपुर : मंसिर २१ गते हुने प्रतिनिधिसभा र प्रदेशसभा निर्वाचनका लागि भक्तपुरका दुई निर्वाचन क्षेत्रमा वाम गठबन्धन र संघीय समाजवादी फोरमका उम्मेदवारले उम्मेदवारी दर्ता गराएका छन्। भक्तपुर क्षेत्र नम्बर १ मा वाम गठबन्धनको तर्फबाट माओवादीका मिलन सुवालले प्रतिनिधिसभाका लागि उम्मेदवारी दर्ता गराए। क्षेत्र १ बाट प्रदेशसभाका लागि १ (क) मा माओवादीका देवीप्रसाद ढकाल र (ख) मा एमालेका रोमन शिलाकारले उम्मेदवारी दर्ता गराएका छन् । त्यसैगरी क्षेत्र नम्बर १ (ख)मा संघीय समाजवादी फोरका कुसुम प्रधानले उम्मेदवारी दिएका छन्। सँगै वाम गठबन्धनको तर्फबाट भक्तपुर क्षेत्र नम्बर २ मा एमाले युवा नेता महेस बस्नेतले उम्मेदवारी दर्ता गराएका छन् भने गठबन्धनकै तर्फबाट प्रदेशसभाका लागि २ (क) मा शशिजंग थापा र २ (ख) मा राजेन्द्रमान श्रेष्ठले उम्मेदवारी दर्ता गराएका छन्। क्षेत्र नम्बर २ मै संघीय समाजवादीकी देवीमाया खातीले प्रतिनिधिसभाका लागि उम्मेदवारी दर्ता गराएकी छिन् भने २ (ख) मा फोरमका कृष्णबहादुर घजुको उम्मेदवारी परेको छ। रविन्द्र मिश्र नेतृत्वको विवेकशील साझा पार्टीको तर्फबाट क्षेत्र नम्बर २ को प्रतिनिधिसभाका लागि शशिविक्रम कार्की र २ (क) रमेश राई र २ (ख) मा रामभक्त बाँदेको उम्मेदवारी परेको छ। सँगै नेकपा मालेले भने क्षेत्र नम्बर २ (ख) मा प्रदेशसभाका लागि बलराम खत्रीको मात्र उम्मेदवारी दर्ता गराएको छ। कांग्रेस र नेमकिपाले भने दिउँसो ३ बजेपछि मात्र उम्मेदवारी दर्ता गर्ने बताएका छन्।
कास्कीमा कांग्रेस नेताले दिए स्वतन्त्र उम्मेदवारी,"पाेखरा : नरेशशंकर पालिखे नेपाली कांग्रेसका नेताले कास्की क्षेत्र नम्बर २ खमा स्वतन्त्र उम्मेदवारी दिएका छन् । आधिकारिक उम्मेद्वार भन्दा अघि नै उनले उम्मेदवारी दर्ता गरे । उक्त क्षेत्रमा कांग्रेसले व्यवसायी विन्दु थापालाई टिकट दिएको छ । नेताहरूमा स्वच्छाचारिता बढेको र पैसाका भरमा थापाले टिकट पाएको पालिखेको आरोप छ । म २५ वर्षदेखि पार्टीका लागि काम गरेको छु, उहाँ २ वर्ष भयो कांग्रेस भएको, त्यही अन्यायका विरूद्ध मेरो उम्मेदवारी हो, पालिखेले भने । पालिखे कांग्रेसका महाधिवेशन प्रतिनिध छन् । पार्टीको जिल्ला सचिवसहित रहिसकेका उनी पोखराको पूर्व उपमेयर पनि हुन् । गएको स्थानीय चुनावमा मेयरका आकांक्षी पालिखेलाई त्यतिबेला टिकट पक्का पक्की भइसकेको ११ अौं आवरमा रद्द गरी नेता अर्जुननरसिंह केसीका बहिनी ज्वाइँ रामजी कुँवरलाई कांग्रेसले टिकट दिएको थियो ।"
प्रधानमन्त्री बन्न दौडिएको होइन : ओली,"विराटनगर : पूर्वप्रधानमन्त्री तथा एमाले अध्यक्ष केपी शर्मा ओलीले आफू प्रधानमन्त्री बन्न चुनावमा नहिँडेको बताएका छन्। केपी ओली प्रधानमन्त्री, प्रचण्ड पार्टीको अध्यक्ष र माधव नेपाल राष्ट्रपति बन्न एमाले र माओवादीबीच गठबन्धन नबनेको उनको दाबी थियो। झापामा प्रतिनिधिसभा सदस्य पदमा मनोनयन गराउन झापा जाने क्रममा विराटनगर विमानस्थलमा बिहीबार बिहान ओर्लिएका ओलीले भने,बाम गठबन्धनले अधिनायक लाद्ने भन्दै प्रधानमन्त्री शेरबहादुर देउवा हड्बडाउनु भएको छ,त्यो उहाँको पहिल्यैदेखिको बानी हो।' सत्तामा बसेर प्रतिपक्षलाई सिध्याउँछु भन्नु असाधारण र अनुचित विचार भएको बताउँदै ओलीले सत्तामा रहेको फाँसीवादी चरित्र देखाउनु अनुचित भएको टिप्पणी गरे। उनले कार्यकारी राष्ट्रपति अमेरिकामा पनि भएको तर त्यहाँको सरकार अधिनायकवादी नभएको उदाहरण दिए। अहिले भएको राजनीतिक दलबीचको धु्रवीकरणले नेपालमा विचार तथा सिद्धान्तको आधारमा चलेका पार्टीमात्र रहने संकेत गरेको बताउँदै ओलीले भने,काँग्रेस नीतिविहीन छ। उहाँकोहरुको ध्रुवीकरण पनि भवितव्यको आधारमा भएको हो तर अब समूह वा झुन्डझुन्डका रुपमा राजनीतिक दलहरु रहनु हुन्न।'विचारको आधारमा बहुदलीय व्यवस्थामा दल खोल्न पाइने भएपनि साना समूह बनाएर भन्दा पनि विचार बनाएर त्यसकै आधारमा चल्नुपर्ने तर्क गरे। उनले भने,राजनीतिक पार्टी खोल्नुको दार्शनिक, सैद्धान्तिक र वैचारिक आधार हुन्छन्। कार्यक्रमहरु हुन्छन्। राजनीतिबिनाको राजनीतिक दल भनेको स्वार्थहरुको गठजोड मात्र हुन्छ।'ओलीले काँग्रेसमा राजनीति भएपनि त्यो प्रगतिविरोधी भएको आरोप लगाए। राजनीति नै छैन त भन्दिन तर समृद्धि र राष्ट्रिय एकता विरोधी तथा गलत राजनीति काँग्रेसमा हावी छ,'उनले भने। एमालेले सार्वभौमसत्तालाई माया गरेको, राष्ट्रिय हित र भौगोलिक अखण्डतालाई कायम गरेको, लोकतन्त्र आधार तयार गरेकोे, सामाजिक न्याय, समानता र सामाजिक सद्भावमा आधारित राष्ट्रिय एकताको पक्षमा रहेकोमा ओलीको भनाई थियो।"
निर्णय परिवर्तनले लाखौंका मतदाता शिक्षा सामाग्री बेकार,"काठमाडौं : प्रत्यक्षतर्फको प्रतिनिधिसभा र प्रदेशसभातर्फ अलगअलग दुई खालका मतपत्र छाप्ने निर्णयसँगै मतदाता शिक्षा कार्यक्रम अगाडि बढाउन निर्वाचन आयोगलाई चुनौती देखिएको छ । पहिलो चरण अर्थात् मंसिर १० को निर्वाचनका लागि मतदान गर्न जम्मा २४ दिन मात्रै बाँकी छ । तर, आयोगले मतदाता शिक्षा कार्यक्रम सुरु नै गरेको छैन । समय निकै कम भएकाले मतदाता शिक्षा सामग्री पुर्याएर कार्यक्रम सञ्चालन गर्न आयोगलाई टाउको दुखाइ बनेको हो । आयोगको पछिल्लो निर्णयअनुसार समानुपातिकतर्फ एउटा र प्रत्यक्षतर्फ दुईवटा मतपत्र हुने भएका छन् । दुईवटा मतपत्र छाप्ने निर्णयसँगै छापिएका मतदाता शिक्षा सामग्री बेकार बन्न पुगेका छन् । छापिएका मतदाता शिक्षा सामग्री र नमुना मतपत्र काम नलाग्ने भयो, आयुक्त नरेन्द्र दाहालले भने । नयाँ सामग्री छाप्न तथा तालिमसमेत दिनका लागि थप बजेट खर्च गर्नुपर्ने उनले बताए । मतदाता शिक्षाका लागि निर्देशिका र पहिले तयार भइसकेका तालिम सामग्रीको पनि संशोधन गर्नुपर्ने भएकाले समयमै ढुवानी गरी मतदाता शिक्षा दिन समय अभाव हुने देखिएको छ, उनले भने । आयोग प्रवक्ता नवराज ढकालका अनुसार कात्तिक १५ गतेसम्म पहिलो चरणको निर्वाचन हुने ३२ वटै जिल्लामा ती सामग्री पुर्याउनका लागि लोड भइसकेको थियो । तर, तीमध्ये एकतिहाइ मात्रै काम लाग्ने भएका छन् । लोड भएका सामग्रीबाट काम नलाग्ने झिकेर नयाँ थप्नुपर्ने प्रवक्ता ढकालले जानकारी दिए । आवश्यक सामग्री पुगेपछि मात्रै मतदाता शिक्षा कार्यक्रम सुरु हुने उनले बताए । आयोगले पहिलो चरण निर्वाचनका लागि २० हजार स्वयंसेवक परिचालन गर्ने तयारी गरिसकेको थियो । प्रतिनिधिसभा सदस्य निर्वाचन ऐन २०७४ को दफा ३५ र प्रदेशसभा सदस्य निर्वाचन ऐन २०७४ को दफा ३५ मा रहेको मतपत्रसम्बन्धी व्यवस्थाअनुसार मतदाताले प्रत्यक्ष र समानुपातिकमा एकएक मत दिन पाउँछन् । प्रतिनिधिसभा र प्रदेशसभाको निर्वाचन एकैपटक हुने अवस्थामा मतदाताले कुल चार मत दिन पाउँछन् । समानुपातिकतर्फको मतपत्र आयोगले छापिसकेको छ भने प्रत्यक्षतर्फको छपाइ धमाधम चलिरहेको छ । समानुपातिकतर्फ एउटै सिटमा प्रतिनिधिसभाका लागि मतपत्र १ र प्रदेशसभाका लागि मतपत्र २ गरी छुट्याइएको छ । तर, समानुपातिकतर्फ एउटै र प्रत्यक्षतर्फ छुट्टाछुट्टै मतपत्र हुने भएपछि मतदाता अल्मलिने सम्भावना बढेको पूर्वनिर्वाचन आयुक्त नीलकण्ठ उप्रेती बताउँछन् । मतदातालाई प्रत्यक्षतर्फको दुई अलगअलग मतपत्रमा छाप लगाउनु सहज भए पनि र समानुपातिकतर्फ एउटै मतपत्रमा तल र माथि छाप लगाउनुपर्दा मतदाता झुक्किने सम्भावना रहन्छ, उनले भने, आयोगले समानुपातिकतर्फ एउटै मतपत्रमा यसरी दुई छाप लगाउने भनेर नबुझाएसम्म मतदाता अलमलमा पर्ने र त्यो मतपत्र नै खाली छाड्ने अवस्था रहन्छ । यसमा आयोग गम्भीर रूपमा लाग्नुपर्छ, उनले थपे । सर्वोच्च अदालतको आदेशअनुसार प्रत्यक्षतर्फ प्रतिनिधिसभा सदस्य र प्रदेशसभा सदस्यका लागि छुट्टाछुट्टै पानामा मतपत्र छपाइ गर्ने कार्य जारी रहेको प्रमुख निर्वाचन आयुक्त डा अयोधीप्रसाद यादवले बताएका छन् । आयोगले प्रत्यक्षतर्फ प्रतिनिधिसभा सदस्यका लागि हरियो रङमा निर्वाचन चिह्न भएको मतपत्र र प्रदेशसभाका लागि कालो मसीमा निर्वाचन चिह्न रहने गरी मतपत्रको ढाँचा तयार गरी ३० जिल्लाको मतपत्र छाप्ने काम सकिसकेको आयोगले जानकारी दिएको छ । छुट्टाछुट्टै मतपत्र छपाइ गर्दा प्रतिनिधिसभा सदस्य नियमावली २०७४, प्रदेशसभा सदस्य नियमावली २०७४, प्रतिनिधिसभा सदस्य निर्वाचनसँग सम्बन्धित विभिन्न निर्देशिका, मतदाता शिक्षा सामग्री, उम्मेदवारी दर्ता र नतिजा तयारीसम्बन्धी सफ्टवेयर, विभिन्न तहको तालिम सामग्रीमा समेत परिमार्जन गर्नुपर्ने, मतपत्र छपाइ कार्ययोजनामा संशोधन गर्नुपर्ने, मतपत्र छपाइ कागज, मतपत्रको लागत, सामग्री व्यवस्थापन र ढुवानी एवं निर्वाचनको समग्र बजेट तथा कार्यक्रममा पुनरवलोकन र संशोधन गर्नुपर्ने भएकाले तत्काल आवश्यक प्रक्रिया अगाडि बढाइएको प्रवक्ता नवराज ढकालले बताए ।"
टिकटप्रति असन्तुष्ट जनाउँदै कांग्रेसका क्षेत्रीय सभापतिसहित ५५ जनाको राजीनामा,दमौली : पार्टीले टिकट वितरण गर्दा क्षेत्रको निर्णयलाई अवज्ञा गरेको भन्दै नेपाली कांग्रेस क्षेत्र नम्बर २ का सभापति किसान गुरुङसहित ५५ जना नेता कार्यकर्ताले सामूहिक राजिनामाको घोषणा गरेका छन्। पार्टी क्षेत्रीय समितिले केन्द्रीय सदस्य प्रदीप पौडेलका नाममा सर्वसम्मत उम्मेदवार बनाउने निर्णय गरेको थियो। तर क्षेत्र नम्बर १ मा प्रतिनिधिसभा सदस्यका दाबेदार अर्का केन्द्रीय सदस्य शंकर भण्डारीलाई व्यवस्थापन गर्न पौडेलले उनलाई क्षेत्र नम्बर २ मा उठाउने गोप्य सहमति गरेको सार्वजनिक भएसँगै प्रदीपपक्षीय क्षेत्रीय समितिका सदस्यहरु आक्रोशित बनेका छन्। क्षेत्रको निर्णयलाई नै आधार बनाएर निर्णय गर्नु पर्ने भन्दै राजधानीमा दबाबमूलक कार्यक्रम गर्दै आएका उनीहरुले यदि क्षेत्रको निर्णय मान्य नभए पदबाट राजिनामा दिएको उल्लेख गरेका छन्। भण्डारीको नाम भने क्षेत्र नम्बर १ बाट सिफारिस भएको थियो। तर पौडेललाई क्षेत्र नम्बर १ बाट उठाउने यसअघि नै पार्टीले निर्णय गरिसकेको छ। क्षेत्र नम्बर २ का हकमा भने हालसम्म पनि निर्णय गरिएको छैन। तर वरिष्ठ नेता पौडेल र भण्डारीबीच एक अर्कालाई सघाउने सहमति भएकाले भण्डारीले नै क्षेत्र नम्बर २ को टिकट हात पार्ने आँकलन गरिएको छ। उम्मेदवारी दर्ताका लागि पौडेल गृहजिल्ला आउँदै तनहुँ क्षेत्र नम्बर १ बाट प्रतिनिधिसभा सदस्य निर्वाचन लड्ने तयारी गरेका कांग्रेस वरिष्ठ नेता रामचन्द्र पौडेल गृहजिल्ला आउँदै छन्। राजधानीबाट उनी नेता कार्यकर्तासहित जिल्लाका लागि हिँडेको उनको निजी सचिवालयले जनाएको छ। यसअघि तनहुँ क्षेत्र नम्बर २ बाट चुनाव लडेका पौडेल यसपल्ट भने क्षेत्र नम्बर १ बाट चुनाव लड्दैछन्। यसका लागि उनले शक्ति प्रदर्शनसहित दमौलीस्थित मुख्य निर्वाचन अधिकृतको कार्यालयमा उम्मेदवारी दर्ता गराउने तयारी गरेका छन्। जोशीद्वारा स्वतन्त्र उम्मेदवारीको तयारी तनहुँ क्षेत्र नम्बर १ बाट टिकटको दाबेदारी गर्दै आएका पार्टी पूर्व सह महामन्त्री गोविन्दराज जोशीले स्वतन्त्र उम्मेदवारी दर्ता गराउने तयारी गरेका छन्। उनले मध्याह्न १२ बजे आफ्ना तर्फबाट उम्मेदवारी दर्ता गराउने उनीनिकट पूर्व सभासद उर्मिला थापाले जानकारी दिइन्। पार्टी क्षेत्रीय भेलाले जोशीलाई आधिकारिक उम्मेदवार बनाउने निर्णय गरे पनि पार्टी केन्द्रले भने पौडेललाई उम्मेदवार बनाउने घोषणा गरिसकेको छ।
प्रधानमन्त्री देउवाको उम्मेदवारी वारेसनामामार्फत,काठमाडौँ : प्रधानमन्त्री एवं नेपाली काँग्रेसका सभापति शेरबहादुर देउवाले कार्यव्यस्तताका कारण वारेसनामामार्फत उम्मेदवारी दर्ता गराउने भएका छन् । पार्टीका तर्फबाट डडेल्धुरामा प्रतिनिधि सभा सदस्य उम्मेदवार रहनुभएका प्रधानमन्त्री देउवाले आफ्ना सहयोगी गणेशप्रसाद पन्तमार्फत उम्मेदवारी दर्ता गर्नुहुने प्रधानमन्त्रीका स्वकीय सचिव केशवराज जोशीले जानकारी दिए । आगामी मंसिर २१ गते हुने दोस्रो चरणको प्रतिनिधि सभा र प्रदेश सभा सदस्य निर्वाचनको लागि निर्वाचन आयोगले आज उम्मेदवारी मनोनयन गर्ने तालिका तोकेको छ । पार्टीका उम्मेदवार तय गर्न बुधबार रातिसम्म पार्टीको संसदीय समितिको बैठकमा व्यस्त हुनु परेकाले प्रधानमन्त्री देउवा उम्मेदवारी दर्ता गर्न आफू जान नसकेका हुन् । रासस
कपिलवस्तुमा पत्रकारलाई पनि चुनावी रन्को,"कपिलवस्तु: कपिलवस्तुका एक पत्रकारले प्रतिनिधिसभा निर्वाचन क्षेत्र नम्बर १ बाट मनोनयन दर्ता गराएका छन। लामो समय देखि पत्रकारिता पेशामा आवद्ध माधव भाट क्षेत्रीले राष्ट्रिय जनमोर्चाबाट मनोनयन दर्ता गराएका हुन। उनी प्रगतिशिल पत्रकार संघ कपिलवस्तुका अध्यक्ष समेत रहेका छन्।गणतन्त्रको संस्थागत गर्न र राष्ट्रलाई आर्थिक समृद्धिको दिशामा अगाडी बढाउन आफुले मनोनयन दर्ता गराएको उनले बताए। राष्ट्रिय जनमोर्चाले जिल्लाका ३ प्रतिनिधिसभा र ६ प्रदेशसभामा उम्मेदवारी दिएको जिल्ला अध्यक्ष दधिराम आचार्यले बताए। यस्तै राष्ट्रिय जनमोर्चाले तीन जना महिलालाई चुनावमा उठाउन लागेको उनले बताए। सोहि अनुरुप प्रतिनिधिसभा क्षेत्र नम्बर २ मा महिलाको उम्मेदवारी परेको छ। यस्तै प्रतिनिधिसभा क्षेत्र नम्बर १ को प्रदेश नम्बर १, प्रतिनिधिसभा क्षेत्र नम्बर २ को प्रदेशसभा २ बाट महिलालाई उम्मेद्वार बनाएको अध्यक्ष आचार्यले बताए।"
कपिलवस्तुमा नयाँ शक्तिबाट पहिलो मनोनयन दर्ता,कपिलवस्तु : आसन्न मंसिर २१ मा हुने प्रतिनिधि तथा प्रदेशसभा सदस्य निर्वाचनको दोस्रो चरण अन्तर्रगत बिहीबार कपिलवस्तुमा बिहान १० बजे देखि मनोनयन दर्ता भइरहेको छ । जिल्लामा पहिलो मनोनयन दर्ता नयाँ शक्ति नेपालका नेता दान बहादुर चौधरीले गराएका छन् । नेता चौधरीले जिल्लाको प्रतिनिधिसभा १ नम्बर क्षेत्रबाट मनोनयन दर्ता गराएको बताए । यस्तै बिहान साढे ११ बजे सम्ममा संघीय समाजबादी फोरमबाट प्रतिनिधिसभा क्षेत्र नम्बर ३ को लागि मंगल प्रसाद गुप्ताले पनि मनोनयन दर्ता गराएका छन् । उनीहरुले सबैभन्दा पहिला मनोनयन दर्ता गराएका हुन् । यसैगरी नेकपा (माले) का चन्द्रकान्त आचार्यले पनि प्रतिनिधिसभा १ र प्रदेशसभा १ नम्बर क्षेत्रबाट मनोनय दर्ता गराएका छन् । यता जिल्लाका बामपन्थी गठबन्धन शन्ति प्रदर्शन उतार्न गाउँ गाउँ पसेका छन् । दिउँसो २ बजे सम्ममा बामवपंथी गठबन्धनले मनोनयन दर्ता गर्ने एमाले जिल्ला अध्यक्ष झविलाल पोख्रेलले बताए । यस्तै नेपाली कांग्रेस पनि कार्यकर्ता उतार्न गाउँगाउँमा परिचालित भएको छ । कांग्रेसले पनि दिउँसो मात्र उम्मेद्वार दर्ता गराउने जनाएको छ । मनोनयन दर्ताको बेला मतदाता आकर्षित गर्न शन्ति प्रर्दशन गर्न ठुला दल लागेका हुन् । जिल्लामा तीन प्रतिनिधिसभा र ६ प्रदेशसभा रहेका छन् ।
मनोनय दर्ता गर्ने बेला कांग्रेस कार्यालयमा ताला,"नेपालगन्ज : उमेदवारको मनोनयन दर्ता गर्ने तयारी भइरहँदा बाँकेका असन्तुष्ट कांग्रेस कार्याकर्ताले पार्टी कार्यालयमा ताला लगाइदिएका छन् । टिकट वितरणमा अन्याय भएको भन्दै असतुष्ट कांग्रेस कार्यकर्ताहरुले बिहीबार नेपालगन्जस्थित कांग्रेस कार्यालयमा ताला लगाइदिएका हुन् । क्षेत्र नं १ अन्र्तगत कांग्रेसका कोहलपुर नगर सभापति बलराम शर्मा र महासमिति सदस्य दुखीराम लोनियाले बिहीबार नै पार्टीको टिकट वितरणमा असन्तुष्टी जनाउँदै राजीनामा दिएका छन् । उनीहरुलाई समर्थन गर्दै कार्यकर्ताहरुले पार्टी कार्यालयमा ताला लगाइदिएपछि अहिले मनोनयन दर्तासमेत अन्योलमा परेको छ। पार्टीका केही नेता तथा कार्यकर्ताहरु पार्टी कार्यालय बाहिर जम्मा त भएका छन् तर, पनि मनोनयनको उत्साह खासै छैन । अन्य राजनीतिक दलहरुले मनोनयन दर्ताको भव्य तयारी गरिरहँदा कांग्रेस पार्टी कार्यालय भने तनावग्रस्त छ । पार्टी कार्यालयमा बसेर मनोनयन दर्ताको तयारी गरिरहेका पार्टीका सचिबालय सदस्यहरु पनि अहिले असुरक्षित भएको भन्दै पार्टी सभापति किरण कोइरालाको घरमा पुगेका छन् ।"
यस्ता छन् कांग्रेसका उम्मेदवार,काठमाडौं : दोस्रो चरणमा हुने निर्वाचनका लागि नेपाली कांग्रेसले आफ्ना उम्मेदवार तय गरेको छ । मंसिर २१ गते तल्लो पहाडी र तराईका गरी ४५ जिल्लामा निर्वाचन हुन लागेको छ । निर्वाचनका लागि आज कांग्रेसले उम्मेदवारको सूचीसहित मनोनयन गर्न लागेको हो ।
वाम गठबन्धनले दुई तिहाई बहुमत ल्याएर संघ र प्रदेशको सरकार बनाउछ : भट्टराई,"ताप्लेजुङ : नेकपा एमालेका सचिव योगेश भट्टराईले वाम गठबन्धनले आगामी निर्वाचनमा दुई तिहाई बहुमत ल्याएर संघ र प्रदेशको सरकार बनाउने दाबी गरेका छन्। नेपालका कम्युनिष्टहरुबीच चुनावी एकता भएको र पार्टी एकिकरणकै अन्तिम अन्तिम चरणमा रहेकाले मंसिरमा हुने दुवै चरणको निर्वाचनमा दुई तिहाई बहुमत ल्याउने उनको भनाई छ। बिहीबार बिहान प्रेस चौतारी नेपाल ताप्लेजुङले आयोजना गरेको पत्रकार सम्मेलनमा भट्टराईले हिजो राजनीतिक उद्देश्यका लागि नेपाली काँग्रेसँग सहकार्य गरेपनि अब आफूहरुको बाटो बदलिएको बताए। उनले भने,नेपालका वामपन्थीहरु समाजवादको बाटोमा गइसके, नेपाली कांग्रेसँग अब हाम्रो बाटो मिल्दैन।'समाजमा रहेका अर्थिक र सामाजिक विभेद र भौगोलिक असमानताहरुलाई हटाउदै सामाजिक न्यायमा आधारित समाजको निर्माणका लागि कम्युनिष्टहरु एक भएको भट्टराईले बताए। वाम एकताबाट नअत्तालिन पनि उनले नेपाली कांग्रेसलाई आग्रह गरे। वाम गठबन्धनको हौवा खडा गरेर मुलुकलाई दक्षिणपन्थी अधिनायकवादतर्फ धकेल्ने प्रयत्न भइरहेको भन्दै त्यसो नगर्न कांग्रेसलाई उनको आग्रह थियो। कांग्रेस विभिन्न षड्यन्त्रका साथ अगाडि बढ्ने प्रयत्नमा रहेकाले त्यसलाई छाडी स्वस्थ प्रतिस्पर्धामा आउनुपर्ने बताए। प्रतिनिनिसभाको लागि वाम गठबन्धनको तर्फबाट यहाँको उम्मेदवार समेत रहेका भट्टराईले जिल्लालाई त्रिदेशीय व्यापारिक केन्द्रको रुपमा विकास गर्ने आफ्नो मुख्य एजेण्डा रहेको बताएका छन्। चीनसँगको नाका टिपतालापासबाट भारतसँगको नाका जोगबनी जोड्ने तमोर करिडोर, मदन भण्डारी राजमार्गको निर्माण, कञ्चनजंघा, पाथिभरा लगायतका पर्यटकीय स्थलको प्रवद्र्धन, कृषि क्षेत्रको विकास पनि आफ्नो प्राथमिकतामा रहेको भट्टराईको भनाई छ। कार्यक्रममा वाम गठबन्धनका प्रदेशसभा (क)का प्रत्यासी एमाले जिल्ला अध्यक्ष बलबहादुर साम्सोहाङले गठबन्धनका कारण सबैतिर उत्साह छाएकाले आफूहरुको जित सुनिश्चित रहेका बताए।"
कुमाल बस्तीमा छैन निर्वाचनको रौनक,"इनारपाटी (नुवाकोट) : जताततै निर्वाचनको माहोल भए पनि नुवाकोटका कुमाल समुदायलाई भने चुनावी सरगर्मीले छुन सकेको छैन । नेताहरूले आफूहरूलाई निर्वाचनका बेला भोट बैंक'का रूपमा मात्र लिने गरेको उनीहरूको गुनासो छ । विदुर नगरपालिकाका वडा नम्बर ४, ५ र ६ मा रहेका कुमालहरू दलहरूले भोट बैंकमा सीमित गर्दा पिछडिनुपरेको बताउँछन् । राज्यको प्रशासनिक निकायमा कमजोर सहभागिता रहेको कुमाल समुदाय कला, संस्कृति र पहिचानका हिसाबमा भने धनी जाति मानिन्छन् । आफ्नै भाषा तथा मौलिकतामा रम्दै आएका कुमाल समुदायको पुख्र्यौली पेसा माटाबाट विभिन्न सामग्री बनाउनु हो । अहिले कालो माटो पाइन छाडेका कारण पेसालाई निरन्तरता दिन समस्या परिरहेको उनीहरूको भनाइ छ । पीपलटार, माझीटार, ठूलागाउँ, एनारपाटी, महारानीहिडीका कुमाल समुदाय गरिबीले गर्दा निर्वाचनमा केन्द्रित हुन नसकेको अगुवा जुजुलाल कुमालको भनाइ छ । निर्वाचनका समयमा नेताहरू उम्मेदवारसहित भोट माग्न आउँछन् । हाम्रा माग सुन्छन् तर वाचा पूरा गर्दैनन्', विदुर४ का रूपलाल कुमालले भने । गरिबीले गर्दा साँझबिहान चुलोमा आगो बाल्नु नै पहिलो काम हुने अर्का युवा रामशरण कुमालले बताए । निर्वाचनप्रति चासो घटेको उनको भनाइ छ । ऋण छ, कसैले पनि तिरिदिँदैनन्', इनारपाटीकी लक्ष्मी कुमालले भनिन्, त्यही भएर निर्वाचनले हामीलाई छुन नसकेको हो ।' एक सय पाँच घर कुमालले गाउँमा सिँचाइको व्यवस्थाका साथै उद्योग स्थापना गरिदिन माग गरेका छन् । नुवाकोटका १२ वटै तहमा निर्वाचनको सरगर्मी बढे पनि कुमाल बस्तीमा भने उत्साह देखिँदैन । कुमाल बस्तीका अधिकांश पुरुष जाल बोकेर त्रिशूली र तादी नदीमा माछा मार्न जान्छन् । त्यही माछा बजार पुर्याएर बिक्री गर्छन् । विगतका निर्वाचनमा गाउँमा सिँचाइ ल्याउने, इनार खनिदिने, बाटोघाटो, पुलपुलेसा बनाइदिने आश्वासनपछि अगुवाले भनेकै व्यक्तिलाई भोट हाले । तर, जितेर गएपछि कोही नेता फर्केर गएनन् । अहिलेचाहिँ पहिले काम गरिदिनेलाई मात्र भोट हाल्ने सोचमा रहेछन् उनीहरू । निर्वाचनमा मात्र आउने, त्यसपछि मुख नदेखाउने नेतालाई भोट हाल्दैनौं', पीपलटारका वीरमान कुमालले भने । जनप्रतिनिधि भएका कुमाल दलहरूले कुमाल समुदायको मत लिनका लागि स्थानीय तह निर्वाचनमा प्रतिनिधिमूलक उम्मेदवार उठाएका थिए । केहीले विजय पनि प्राप्त गरे । एमालेले विदुर वडा नम्बर ५ मा शिवबहादुर कुमाल र वडा नम्बर ६ मा मानबहादुर कुमाललाई सदस्य पदमा उम्मेदवार बनाएको थियो । दुवै जना विजयी भए । उनीहरूले अहिले जनप्रतिनिधि भई काम गरिरहेका छन् ।"
मनोनयन दर्ता गर्न जिल्ला पुगे शीर्षस्थ नेता,"विराटनगर : दोस्रो चरणको निर्वाचन मनोनयन दर्ता गराउन राजनीति दलका प्रमुख नेतारु सम्बन्धित ठाउँ पुगिसकेका छन्। प्रदेश १ र २ का विभिन्न जिल्लाबाट उम्मेदवार बनेका प्रमुख नेताहरु सम्बन्धित जिल्ला पुगेका हुन्। एमाले अध्यक्ष केपी शर्मा ओली बिहीबार बिहान विराटनगर हुँदै झापातर्फ लागेका छन्। ओली झापाको निर्वाचन क्षेत्र नम्बर ५ बाट प्रतिनिधि सभा निर्वाचनमा उठ्दै छन्। ओलीले विराटनगर विमानस्थलमा पत्रकारहरुसँग भने,चुनाव अभूतपुर्व रुपमा हुँदैछ यसबाट जनताको मत मुखरित हुनेछ। संघीय समाजवादी फोरमका अध्यक्ष उपेन्द्र यादव सप्तरी पुगेका छन्। यादव सप्तरीको निर्वाचन क्षेत्र नम्बर २ बाट प्रतिनिधि सभामा उठ्दै छन्। प्रदेश १ तथा २ का अधिकांश जिल्लामा प्रमुख दलका शीर्षस्थ नेताहरु मनोनय गर्न पुग्न थालेको हुन। उपप्रधानमन्त्री तथा काँग्रेस नेता विजयकुमार गच्छदार आफ्नो निर्वाचन क्षेत्र सुनसरी ३ पुगिसकेका छन्। काँग्रेसका महेश आर्चाय,डा शेखर कोइराला, डा मिनेन्द्र रिजाल, अमृत अर्याल, पूर्वराज्य मन्त्री सीताराम मेहता, काँग्रेस नेतृ सीता गुरुङ बुधबार नै आफ्नो निर्वाचन क्षेत्र पुगिसकेका छन्। संघीय समाजवादी फोरमका वरिष्ठ नेता अशोक राई धरान पुगेका छन्। उनी सुनसरी १ बाट प्रतिनिधिसभामा उठ्दै छन्। काँग्रेसका पूर्वमहामन्त्री तथा नेता कृष्णप्रसाद सिटौला झापा पुगिसकेका छन्। सिटौला झापा निर्वाचन क्षेत्र नम्बर ३ बाट उठ्दैछन्। उद्योग मन्त्री शुनिलबहादुर थापा, नागरिक उड्ययन तथा पर्यटन मन्त्री जीतेन्द्र नारायण देव पनि बुधबार नै विराटनगर विमानस्थल ओर्लिएर आफ्नो निर्वाचन क्षेत्रतिर लागेका छन्। काँग्रेस मोरङका सभापति डिगबहादुर लिम्बूका अनुसार काँग्रेसले मोरङमा मनोनयन दर्ताको सबै तयारी गरिसकेको छ। अहिले साढे १२ बजेपछि विराटनगरमा सबै क्षेत्रका उम्मेदवारले एकैसाथ मनोनयन दर्ता गर्ने बताए। एमालेले पनि गठबन्धनका उम्मेदवारसहित मनोनयन दर्ता गर्ने तयारी गरेको छ। एमाले मोरङका अध्यक्ष विनोद ढकालले भने,हामी एकैसाथ गएर मनोनयन दर्ता गराउने तयारीमा छौं। विराटनगरमा सहिद रंगशाला क्षेत्र वरिपरि रहेका वीरेन्द्र सभागृह, क्षेत्रीय हुलाक, जनता आवासको कार्यालय, जल उत्पन्न प्रकोप नियन्त्रण डिभिजन कार्यालयमा निर्वाचन अधिकृतको कार्यालय सञ्चालन गरिएको छ। भीआइपीको आगमन बाक्लिएसँगै विराटनगर एयरपोर्टमा प्रहरीलाई सुरक्षा दिन हम्मे हम्मे परेको छ। सयौंको संख्यामा नेता कार्यकर्ताहरुको भींड लाग्न थालेपछि समस्या भएको हो ।"
जाजरकोटका ७२ मतदानस्थल अतिसंवेदनशील,"जाजरकोट: आसन्न प्रतिनिधि तथा प्रदेश सभाको निर्वाचनका लागि जाजरकोटका ७२ मतदान स्थललाई अति संवेदनशील स्थलको रुपमा राखिएको छ। सुरक्षा संवेदनशीलताका आधारमा ८५ ओटा मतदान स्थल मध्य ७२ ओटालाई अतिसंवेदनशील स्थलका रुपमा राखिएको हो। सुरक्षा चुनौतिको विश्लेषणका आधारमा जिल्ला सुरक्षा समितिले जिल्लाका मतदान केन्द्रको बर्गिकरण गरेको जिल्ला प्रहरी प्रमुख प्रहरी नायव उपरीक्षक भावेश रिमालले बताए । १३ ओटा मतदान केन्द्रलाई सामान्य मतदान स्थलको रुपमा वर्गीकरण गरिएको छ। जिल्लामा ८५ मतदान स्थल अर्न्तगत एक सय १६ मतदान केन्द्र तोकिएको छ । गत स्थानिय निर्वाचनमा १२ मतदान स्थललाई अति संवेदनशील, २८ संवेदनशील र ४५ मतदान स्थललाई सामान्य मतदान स्थलको रुपमा बर्गिकरण गरेको थियो। आसन्न निर्वाचनमा सुरक्षा निकायले ८५ प्रतिशत मतदान स्थललाई अति संवेदनशील स्थलको रुपमा किन राख्यो त? प्रहरी प्रमुख रिमाल भन्छन् 'सुरक्षा थ्रेट र प्रहरीलाई प्राप्त विभिन्न सुचनाको आधारमा हामीले ति मतदान स्थललाई अतिसंवेदनशील स्थलको रुपमा राखेका हौ।' स्थानिय प्रशासनले जाजरकोटका खास गरी नेत्रविक्रम चन्द विप्लबको नेपाल कम्नियुष्ट पार्टीबाट सवै भन्दा बढी सुरक्षा चुनौति महसुस गरेको छ। सुरक्षा निकायले पुर्व गृहमन्त्री शक्ति बस्नेतलाई जिताउन उनी निकट वाइसिलले मतदान स्थल कब्जा गर्न सक्ने आशंका एकातिर देखेको छ भने अर्कोतिर काँग्रेस उम्मेदवार राजिव विक्रम शाहले तरुण दल निकट युवाहरुलाई परिचालन गर्दा दुई पक्ष विच दोहरो भिडन्त हुने खतरा देखेको छ। सुरक्षा निकायले मतदान स्थललाई देशभर सामान्य, संवेदनशील र अतिसंवेदनशील गरी तीन भागमा विभाजन गरेर सोही अनुसार सुरक्षाकर्मी परिचालन गर्ने गरेको छ।अतिसंवेदनशील मतदान स्थलमा सुरक्षाकर्मी पनि अन्यको तुलनामा बढी नै परिचालन गर्ने ब्यवस्था गरिएको छ। तीन घेरामा सुरक्षा कर्मी परिचालन गरिनेछ।पहिलो घेरामा म्यादी प्रहरी त्यसपछि नेपाल प्रहरी र त्यसपछि बाहिरी घेरामा शसस्त्र प्रहरी परिचालन गरिनेछ। नेपाली सेनाले अतिसंवेदनशील स्थलमा गस्ती ब्यवस्था मिलाईएको स्थानिय प्रशासनले जनाएको छ। जाजरकोट भौगोलिक रुपमा पनि निकै विकट रहेको मतदान स्थलमा यातायात र संचारको सहज पहँच पुग्न नसकेको आदि कारणले पनि धेरैजसो मतदान स्थललाई संवेदनशील मतदान स्थलका रुपमा राखिएको सहायक प्रमुख जिल्ला अधिकारी जनकराज शर्माले बताए। जिल्लामा यस पटक तीन स्थानमा मतदान केन्द्र थप गरिएको छ। नलगाड नगरपालिकाको दल्ली, वारेकोट गाउँपालिकाको सेपुखोला र वारेकोटकै सिलिंगेचौरमा मतदान केन्द्र थप गरिएको जिल्ला निर्वाचन अधिकारी हरिबहादुर बुढाथोकीले बताए। एक हजार ६४ मतदाता वरावर एक मतदानन केन्द्र हुने निर्वाचन आयोगको नियम अनुसार जिल्लामा यो पटक तीन वटा मतदान केन्द्र थप गरिएको उनले बताए। निर्वाचन कार्यालयका अनुसार निर्वाचन सफल वनाउनका लागि मतदाता शिक्षा, निर्वाचन र सन्चार तालिम जनशक्ति व्यवस्थापन लगाएतका गतिविधिहरु तिव्र गतिमा सञ्चालन भइरहेका छन्। निर्वाचनका लागि आवस्यक जनशक्तिको व्यवस्थापनको अन्तिम तयारी भैरहेको प्रमुख वुढाथोकीले बताए। तर हाल सम्म जिल्लामा निर्वाचन शिक्षा सामग्री आईपुगेको छैन। निर्वाचन शिक्षा सामाग्रीहरु पुग्ने वित्तिकै मतदातालाइ भोट हाल्ने तरीका र अन्य निर्वाचन शिक्षाका कार्यक्रमहरु सन्चालन गरिने वुढाथोकीले बताए। यस पटक जिल्लामा मंसिरमा हुने निर्वाचनका लागि ८३ हजार ९ सय ३७ मतदाताले आफनो मताधिकारको प्रयोग गर्नेछन्। उक्त निर्वाचनमा प्रतिनिधि सभाका लागि ५ दलका ५ जना उम्मेदवार र प्रदेश सभाका दुई निर्वाचन क्षेत्रका लागि ५ दलका ९ जना उम्मेदवारहरु मैदानमा उत्रिएका छन्।"
कांग्रेसलाई बागीले अप्ठेरो,"पोखरा : कांग्रेसबाट स्थानीय निर्वाचनमा लमजुङको सुन्दरबजार नगरपालिकामा मेयरका उम्मेदवार बद्रीमान श्रेष्ठ थिए। तर, कांग्रेसकै नगर सभापति द्वारिकाप्रसाद मि श्रको उम्मेदवारीका कारण श्रेष्ठ पराजित हुनुपर्यो। एमाले उम्मेदवार जनकराज मि श्र चार हजार नौ सय ६९ मत ल्याएर निर्वाचित हुँदा श्रेष्ठ एक हजार चार सय ८४ मतले पछि परे। कांग्रेसका बागी मि श्रले ल्याएको मत दुई हजार सात सय ३० पनि पाएको भए श्रेष्ठ मेयर पदमा निर्वाचित हुन्थे। कांग्रेसले बागीलाई नगर सभापतिबाट मात्र बर्खास्त गरेन कि साधारण सदस्यसमेत नरहने गरी पार्टीबाट निश्कासन गर्यो। स्थानीय निर्वाचनमा ठेकी चिह्नबाट प्रतिस्पर्धा गरेका उनै मि श्र अहिले प्रतिनिधिसभातर्फ कांग्रेस उम्मेदवार दिलबहादुर घर्तीविरुद्ध टेबल चिह्न लिएर मैदानमा छन्। सुन्दरबजारमै मि श्रलाई साथ दिँदै कांग्रेसका रामचन्द्र अधिकारी पार्टीका आधिकारिक उम्मेदवार ज्ञान शाहविरुद्ध बागी उठेका थिए। अधिकारीले नौ सय ४५ मत प्राप्त गरे। वडा नम्बर ६ र ७ का अध्यक्षमा पनि कांग्रेसका बागी उम्मेदवार थिए। लमजुङबाट प्रदेशसभातर्फ २ मा कांग्रेसका पूर्वजिल्ला सभापति कृष्णप्रसाद कोइराला उम्मेदवार छन् भने एमालेबाट केन्द्रीय सचिव तथा संगठन विभाग प्रमुख पृथ्वीसुब्बा गुरुङ मैदानमा छन्। कोइरालालाई पनि बागीको चुनौती छ। मि श्रकै समूहकै उत्तम गुरुङले प्रदेशसभातर्फ उम्मेदवारी दिएका छन्। कांग्रेसले अपमान गरेका कारण स्वतन्त्र उम्मेदवारी दिएको उत्तमको भनाइ छ। कांग्रेसले धन र डनका भरमा नेताहरूको स्याहारसुसार गर्नेलाई टिकट दियो', उनले भने, जनताको दुःखसुखमा साथ दिनेहरूलाई अपमान भयो।' मि श्रले पनि पार्टीले दूरी बढाएको हुँदा फेरि उम्मेदवार बनेको बताए। भने, कांग्रेसको रूख नभए पनि रूखबाट बन्ने ठेकी चिह्न लिएर नगरपालिकामा लडेको थिएँ, अहिले पनि रूखको काठबाट बन्ने टेबल चिह्न लिएर उठेको छु, उत्तमजी पनि काठकै भर्याङ लिएर उठ्नुभएको छ।' उत्तमका अनुसार कांग्रेस स्थानीय निर्वाचनको असन्तुष्टिलाई घटाउनेभन्दा पनि बढाउनेतिर लाग्दा अहिले पनि बागी उम्मेदवार देखापरेका हुन्। कारबाही फुकुवा गरेर जिम्मेवारीमा पुनःस्थापित गर्नुपर्ने मागमा पार्टीले वास्ता नगरेको उनले सुनाए। कांग्रेसमा हाम्रो रगतपसिना बगेको छ, हामी कांग्रेसकै झन्डा बोकेर यो निर्वाचनमा लाग्छौं भन्दा पनि मतलब गरेनन्', उनले भने, पार्टीले जितोस् कि हारोस्, उनीहरूलाई मतलब छैन, जनतामा भिजेका लोकप्रिय मान्छेहरू आए स्वार्थ पूरा गर्न पाइन्न भन्ने भयो।' कांग्रेस लमजुङका सचिव हरि बरालले भने स्थानीय निर्वाचनमा जस्तो गरी यसपालि मि श्र समूहको भोट नआउने दाबी गरे। भने, उहाँहरूलाई पहिला सहयोग गरेका साथीहरू गल्ती गरिएछ भनेर फर्कनुभएको छ, यसपालि उहाँको उम्मेदवारीले असर गर्न सक्दैन।' दोस्रो संविधानसभा निर्वाचनमा कांग्रेसका वरिष्ठ नेता रामचन्द्र पौडेलले तनहुँ क्षेत्र नम्बर २ मा बागीको सामना गर्नुपरेको थियो। तरुण दलका पूर्ण गुरुङ पौडेलविरुद्ध उठेका थिए। तर, उक्त क्षेत्रमा गुरुङको उम्मेदवारीले खासै असर पारेन। यसपटक फेरि कांग्रेसका अर्का नेता गोविन्दराज जोशीले पौडेलविरुद्ध उम्मेदवारी दिने घुर्की दिइरहेका छन्। दोस्रो संविधानसभा निर्वाचनमै मुस्ताङमा कांग्रेस उम्मेदवार रोमी गौचनविरुद्ध प्रेम तुलाचन बागी उठेका थिए। गौचन तुलाचनभन्दा २२ मत मात्रै बढी ल्याएर निर्वाचित भएका थिए। गौचनले एक हजार चार सय २४ मत ल्याउँदा तुलाचनले एक हजार चार सय दुई मत ल्याएका थिए। तिनै तुलाचन यसपटक फेरि गौचनसँग प्रतिनिधिसभा सदस्यका लागि एमालेबाट प्रतिस्पर्धामा छन्।"
उपप्रधानमन्त्री कमल थापाको उम्मेदवारी,हेटौँडा: उपप्रधानमन्त्री तथा राप्रपाका अध्यक्ष कमल थापाले ३ नं प्रदेशअन्तर्गत मकवानपुर जिल्लाको क्षेत्र नं १ बाट प्रतिनिधि सभाको सदस्यका लागि लोकतान्त्रिक गठबन्धनका तर्फबाट उम्मेदवारी बिहीबार मुख्य निर्वाचनको कार्यालय हेटौँडामा दर्ता गराएका छन्। उनले त्यस अवसरमा मुलुकमा वाम गठबन्धनबाट उत्पन्न भएको परिस्थितिले नेपाली काँग्रेसको नेतृत्वमा राप्रपाले सहकार्य गर्दै जाने बताए। उनले लोकतान्त्रिक गठबन्धनबाट उम्मेदवारी छनोट गर्ने क्रममा काँग्रेस र राप्रपाको बीचमा सामान्य वादविवाद रहे पनि लोकतान्त्रिक गठबन्धनमा कुनै पनि असर नपुग्ने स्पष्ट पारे। उम्मेदवारी दर्ता गर्न थापा बिहीबार राप्रपा पार्टी कार्यालयबाट एक र्यालीका साथ मुख्य निर्वाचनको कार्यालयमा आइपुगेका थिए।
"निधिलाई मधेसवादीले समर्थन नगर्ने, लोकतान्त्रिक गठबन्धन विघटनतर्फ","काठमाडौं : ४५ जिल्लामा मंसिर २१ गते हुने दोस्रो चरण निर्वाचनका लागि कांग्रेसले प्रतिनिधिसभाको प्रत्यक्षतर्फका १२८ सिटमध्ये बुधबार रातिसम्म ५० प्रतिशत मात्र उम्मेदवार टुंग्याएको छ । प्रतिनिधिसभाका सबै तथा प्रदेशसभातर्फ २५६ सिटका लागि बिहीबार बिहानसम्म उम्मेदवारको टुंगो लाग्ने संसदीय समितिका एक सदस्यले जानकारी दिए ।उम्मेदवार चयन ढिलाइ हुनुमा लोकतान्त्रिक गठबन्धनसँग तालमेल मिलाउनु कारण रहेको उसले जनाएको छ । ती नेताले भने, सिट तालमेल गरेरै उम्मेदवारी दिनु राम्रो हुने भन्दै प्रधानमन्त्रीले उम्मेदवारलाई जिल्ला पठाउन चारवटा हेलिकोप्टर स्ट्यान्डबाई राख्नुभएको छ । निधिलाई मधेसवादीले समर्थन नगर्ने कांग्रेस नेता विमलेन्द्र निधिलाई संघीय समाजवादी फोरम नेपाल र राष्ट्रिय जनता पार्टी नेपालले धनुषा क्षेत्र नं ३ मा नछाड्ने अडान राखेपछि लोकतान्त्रिक गठबन्धन विघटन उन्मुख भएको छ । धनुषा३ मा निधि र सर्लाही४ मा अमरेशकुमार सिंहलाई समर्थन गर्न फोरम नेपाल र राजपाले नमानेपछि कांग्रेस र मधेसकेन्द्रित दलबीचको तालमेल भाँडिने चरणका पुगेको हो । मनोनयन दर्ता गर्नु एक दिनअघि बुधबार प्रधानमन्त्रीनिवास बालुवाटारमा कांग्रेस, राजपा र फोरमका नेताहरूको बैठक बसेको थियो । बालुवाटार बैठकमा धनुषा३ मा विमलेन्द्र निधिका लागि उम्मेदवारी छाड्न राजपा अध्यक्ष मण्डलका सदस्य राजेन्द्र महतोलाई कांग्रेस नेताहरूले आग्रह गरेका थिए । महतोले आफूलाई धनुषा३ वा सर्लाही४ मा समर्थन गर्न कांग्रेस नेतासँग आग्रह गरेका थिए। निधिलाई धनुषा३ र अमरेशकुमार सिंहलाई सर्लाही४ मा उम्मेदवार बनाएकाले अरू नै क्षेत्र रोज्न महतोलाई कांग्रेस नेताले सुझाएपछि मधेसवादी र कांग्रेसबीच उम्मेदवारीको तय हुन सकेन । झापा३ मा राप्रपाका महामन्त्री राजेन्द्र लिङ्देनले कांग्रेस नेता कृष्णप्रसाद सिटौलालाई नछाड्ने अडान लिएपछि वाम गठबन्धनले लिङदेनलाई समर्थन गर्ने घोषणा गरेको थियो । राप्रपालाई कांग्रेसले सिटौलाविरुद्ध लिङदेनको उम्मेदवारी फिर्ता लिन दबाब दिएको थियो । झापा३ मा कांग्रेस र राप्रपाबीच भएको लिखित सहमति विपरित कांग्रेसले उम्मेदवार उठाएको विषयमा बुधबार राप्रपा अध्यक्ष थापाले प्रधानमन्त्री देउवासँग असन्तुष्टि जनाएका थिए । झापा३ मा कांग्रेसले पूर्वमहामन्त्री सिटौला र राप्रपाले महामन्त्री लिङ्देनलाई उम्मेदवार बनाएको छ। प्रधानमन्त्री देउवा र राप्रपा अध्यक्ष थापाबीच बुधबार भएको छलफल झापामा मैत्रीपूर्ण प्रतिस्पर्धा गर्ने विषयमा केन्द्रित रहेको राप्रपा प्रवक्ता भुवन पाठकले जानकारी दिए । प्रदेश२ का ३२ निर्वाचन क्षेत्रमध्ये फोरमले १७ र राजपाले १५ उम्मेदवारी दिने निर्णय राजपा र फोरमबीच सहमति भइसकेकाले निधि र सिंहका लागि सिट छाड्न गाह्रो परेको राजपाका नेताहरूले बताएका छन् । सहमतिअनुसार राजपा शीर्ष नेतामध्ये महन्थ ठाकुर महोत्तरी३ बाट चुनाव लड्ने भएका छन् । अध्यक्ष मण्डलका राजेन्द्र महतो धनुषा३, शरत्सिंह भण्डारी महोत्तरी२, राजकिशोर यादव सिरहा ४, अनिलकुमार झा रौतहट १ र जितेन्द्र सोनल बारा४ बाट चुनाव लड्ने भएका छन् । कांग्रेसका उम्मेदवार प्रदेश नं १ इलाम १  भूपेन्द्र कट्टेल इलाम २ केशव थापा तेह्रथुम सीता गुरुङ, धनकुटा (राप्रपा तालमेल) उदयपुर १ डा नारायण खड्का उदयपुर २ नारायणबहादुर कार्की झापा १ विश्वप्रकाश शर्मा झापा ३ कृष्णप्रसाद सिटौला मोरङ १ डिकबहादुर लिम्बू मोरङ २ डा मीनेन्द्र रिजाल मोरङ ३ सुनीलकुमार शर्मा मोरङ ४ महेश आचार्य मोरङ ५ अमृतकुमार अर्याल मोरङ ६ डा शेखर कोइराला सुनसरी १ मीनबहादुर विश्वकर्मा सुनसरी २ सीताराम मेहता सुनसरी ३ विजयकुमार गच्छदार सुनसरी ४ राजेन्द्रबहादुर कार्की प्रदेश नं २ धनुषा ३ विमलेन्द्र निधि बारा ३ फरमुल्ला मन्सुर पर्सा ४ रमेश रिजाल प्रदेश नं ३ सिन्धुली १ प्रेमचन्द्र दाहाल सिन्धुली २ नरेन्द्रजंग थापा मकवानपुर १ राप्रपा तालमेल मकवानपुर २ महालक्ष्मी उपाध्याय डिना काभ्रे १ तीर्थबहादुर लामा प्रदेश नं ४ नवलपरासी १ डा शशांक कोइराला नवलपरासी पूर्व विष्णुकुमार कार्की तनहुँ १ रामचन्द्र पौडेल स्याङ्जा १ राजु थापा स्याङ्जा २ गोपालमान श्रेष्ठ पर्वत १ अर्जुनप्रसाद जोशी प्रदेश नं ५ पाल्पा १ विजयराज घिमिरे पाल्पा २ हरिप्रसाद नेपाल अर्घाखाँची १ रामबहादुर बिसी गुल्मी १ चन्द्रकान्त भण्डारी गुल्मी २ चन्द्रबहादुर केसी दाङ ३ दीपक गिरी प्युठान १ डा गोविन्दराज पोखरेल बर्दिया २ गोपाल दहित प्रदेश नं ६ सल्यान १ राजेन्द्रबहादुर शाह सुर्खेत १ पूर्णबहादुर खड्का सुर्खेत २ हृदयराम थामी दैलेख १ राप्रपासँग तालमेल दैलेख २ शिवराज जोशी प्रदेश नं ७ कैलाली १ ईश्वरीदेवी न्यौपाने कैलाली २ मोहनसिंह राठौर कैलाली ३ रामजनम चौधरी कैलाली ४ सुनीलकुमार भण्डारी कैलाली ५ डाआरजु राणा कञ्चनपुर १ दिवानसिंह विष्ट कञ्चनपुर २ नारायणप्रकाश साउद कञ्चनपुर ३ रमेश लेखक डडेलधुरा १ शेरबहादुर देउवा अछाम १ भरतकुमार स्वाँर अछाम २ पुष्पबहादुर शाह डोटी १ वीरबहादुर बलायर प्रदेश नं ३ काठमाडौं १ प्रकाशमानसिंह काठमाडौं २ दीपक कुइँकेल काठमाडौं ३ अम्बिका बस्नेत काठमाडौं ४ गगन थापा काठमाडौं ५ डा प्रकाशरण महत काठमाडौं ६ भीमसेनदास प्रधान वा जिल्ला सभापति सबुज बानियाँ काठमाडौं ७ राप्रपासँग सहमति प्रयास काठमाडौं ८ नवीन्द्रराज जोशी काठमाडौं ९ ध्यानगोविन्द रञ्जित काठमाडौं १० राजन केसी"
"मन्त्रीकै कार्यकक्षमा दुई सातादेखि ताला, महत्वपूर्ण काम अवरुद्ध","काठमाडौं : मुलुकको गृह, परराष्ट्र, सामान्य प्रशासनजस्ता महत्वपूर्ण मन्त्रालयका मन्त्रीका कार्यकक्षमा दुई सातादेखि ताला लाग्दै आएको छ। मुलुकका ६ वटा मुख्य मन्त्रालय मन्त्रीविहीन भएपछि ती मन्त्रालयका महत्वपूर्ण काम अवरुद्ध भएका छन्।दुई सातादेखि गृह, परराष्ट्र, सामान्य प्रशासन, शान्ति तथा पुनर्निर्माण, विज्ञान तथा प्रविधि र पशुपक्षी विकास मन्त्रालयमा मन्त्री छैनन्। सबै मन्त्रालयको जिम्मेवारी प्रधानमन्त्री आफैंले लिएका छन्। प्रधानमन्त्री मन्त्रालयहरूमा नजाँदा सबै मन्त्रालयमा मन्त्रीको सचिवालय र कार्यकक्षमा ताल्चा ठोकेर राखिएको हो। घरमा मूली नभएपछि घरको अवस्था जसरी भद्रगोल हुन्छ त्यसरी नै मन्त्री नभएपछि मन्त्रालय पनि भद्रगोल हुन पुगेको छ', मन्त्रालयका कर्मचारीको गुनासो छ। मन्त्रालयमा प्रत्यक्ष रूपमा मन्त्री नहुँदा त्यसको सबैभन्दा बढी प्रभाव मुलुकको शान्ति सुरक्षाको जिम्मेवारी लिएको गृह मन्त्रालयमा परेको छ। निर्वाचन नजिकिँदै गरेको र निर्वाचन गराउने प्रमुख दायित्व गृहमन्त्रीको भएकाले मन्त्री मन्त्रालयमा नहुँदा गम्भीर समस्या आउन सक्ने मन्त्रालयकै एक वरिष्ठ अधिकारीले बताए। निर्वाचनको समयमा रातदिन खटिनुपर्ने र सुरक्षा सम्बन्धमा तुरुन्त महत्वपूर्ण निर्णयसमेत गर्नुपर्ने अवस्थामा प्रधानमन्त्रीलाई खोज्दै दौडिनुपर्ने अवस्थाले सुरक्षामा प्रतिकूल अवस्था सिर्जना हुन सक्छ', गृहका ती अधिकारीले अन्नपूर्णसँग भने। उनले प्रधानमन्त्रीको व्यस्तताका कारण पनि उनले गृहमा मात्रै ध्यान दिन नसक्ने भएकाले कुनै एक मन्त्रीलाई छिटोभन्दा छिटो गृहमन्त्रीको जिम्मेवारी दिएर गृहमै बस्ने वातावरण सिर्जना गर्न आग्रह गरे। प्रधानमन्त्रीले गृहमन्त्रीको जिम्मेवारी सम्हाले पनि दुई सातादेखि उनी एक दिन पनि मन्त्रालय गएका छैनन्। दुई सातादेखि गृहमन्त्रीको अध्यक्षतामा रहने केन्द्रीय सुरक्षा समितिको बैठकसमेत बस्न सकेको छैन। प्रधानमन्त्रीले मन्त्रालय जान र मन्त्रालयका उच्च अधिकारीलाई प्रधानमन्त्री कार्यालयमै बोलाएर छलफलसमेत गर्न भ्याएका छैनन्। प्रधानमन्त्रीज्यूको व्यस्तता यति धेरै छ कि उहाँले बोलाएर छलफल गर्नु त परै जाओस्, हामी भेट्न जाँदा पनि कैयौं पटक त्यसै फिर्ता हुनुपरेको छ', एक सहसचिवले भने। मन्त्रालयमा मन्त्री आएपछि उनले मन्त्रालयको प्रशासनिक नेतृत्वलाई आवश्यकताअनुसार अधिकार प्रत्यायोजन गर्ने गर्छन् र अधिकार प्रत्यायोजनपछि मात्रै सचिवहरूले आवश्यकताअनुसार काम गर्न सक्छन् तर प्रधानमन्त्री देउवाले आफूले सम्हालेका मन्त्रालयमा सचिवलाई अधिकार प्रत्यायोजन नगरेकाले पनि मन्त्रालयका महत्वपूर्ण काम पूर्णरूपमा रोकिँदै आएका छन्। माओवादी केन्द्रका मन्त्रीले सम्हाल्दै आएका ती मन्त्रालयबाट माओवादीलाई हटाएर बिनाविभागीय बनाइएपछि ती सबै मन्त्रालयको जिम्मेवारी प्रधानमन्त्री देउवा आफैंले लिँदै आएका हुन्। ती ६ वटै मन्त्रालयको मन्त्रीको कार्यकक्ष प्रवेशद्वारमा मन्त्रीका रूपमा प्रधानमन्त्री देउवाकै नाम बोर्डमा टाँगिएको छ। तर, कार्यकक्ष बन्द गरिएको छ। दुई सातादेखि मन्त्रालयमा विभिन्न काम लिएर मन्त्रीलाई भेट्न सेवाग्राही आउने क्रम पनि प्रायः ठप्प भएको छ। स्रोतका अनुसार ती मन्त्रालयका सचिवहरू मन्त्रालयको काम लिएर प्रधानमन्त्रीलाई भेट्न गए पनि प्रधानमन्त्री व्यस्त हुनुहुन्छ भन्दै बारम्बार फिर्ता गरिएको छ। सचिवहरू नै प्रधानमन्त्रीलाई भेट्न नपाएर बारम्बार फर्कनुपर्दा मन्त्रालयले नीतिगत रूपमा लिनुपर्ने महत्वपूर्ण कार्यसमेत रोकिएका छन्। मन्त्रीसग छलफल गरी टुंग्याउन सकिने कैयांै फाइल त्यसै थन्किएका छन्। मन्त्रालयमा सहज किसिमले सम्पन्न हुने कतिपय फाइल तथा प्रस्ताव प्रधानमन्त्री कार्यालयमा लिएर जानुपर्ने र त्यहाँ त्यसै छाडेर आउनुपर्ने भएकाले त्यस्ता काम सम्पन्न हुन हप्तौं लाग्ने देखिएको मन्त्रालयका अधिकारीले जनाएका छन्। कार्यविभाजन नियमावली २०७२ अनुसार गृह मन्त्रालयको आन्तरिक सुरक्षासम्बन्धी नीति, योजना तथा कार्यक्रम तर्जुमा, कार्यान्वयन, अनुगमन र मूल्यांकन गर्नेलगायत ३९ वटा कार्य छन्। मन्त्रालयमा मन्त्री नहुँदा अधिकांश कार्य अगाडि बढ्न सकेका छैनन्। यसैगरी, सामान्य प्रशासन मन्त्रीको अध्यक्षतामा रहेको अधिकार सम्पन्न संघीयता कार्यान्वयन तथा प्रशासन पुनःसंरचना समितिको बैठक पनि मन्त्रीको अभावमा दुई सातादेखि बस्न सकेको छैन। कर्मचारी समायोजन नियमावली बनाउने, संघीय निजामती सेवा ऐनको मस्यौदा बनाउनेजस्ता महत्वपूर्ण कार्यसमेत रोकिएका छन्। सामान्य प्रशासन मन्त्रालयका प्रवक्ता शिवराम न्यौपानेले अधिकार सम्पन्न संघीयता कार्यान्वयन तथा प्रशासन पुनःसंरचना समितिको बैठक छिटोभन्दा छिटो बसेर आवश्यक निर्णय गर्न जरुरी रहेको बताए। कर्मचारी समायोजन नियमावली बनाउने, संघीय निजामती सेवा ऐनको मस्यौदा बनाउनेजस्ता महत्वपूर्ण कार्यसमेत रोकिएका छन्। विज्ञान तथा प्रविधि मन्त्रालय र पशुपक्षी विकास मन्त्रालयका अधिकारी पनि प्रधानमन्त्रीलाई भेट्न गए पनि कैयौं पटक त्यसै फर्कन परेको छ। यस्तै समस्या शान्ति तथा पुनर्निर्माण मन्त्रालयका कर्मचारीले पनि व्यहोर्नुपरेको छ। पशुपक्षी विकास मन्त्रालयका पशु चिकित्सक टेकबहादुर ऐरले विभिन्न काम लिएर जिल्लाबाट मन्त्रीलाई भेट्न आएका कृषक त्यसै फर्कन विवश हुनुपरेको बताए। प्रधानमन्त्रीज्यूले नै मन्त्रालयको जिम्मेवारी सम्हालेकाले कृषकले प्रधानमन्त्रीलाई मन्त्रीका रूपमा भेट्ने सम्भावना नै नरहने भएकाले त्यसै फर्कन विवश भइरहेका छन्', पशु चिकित्सक ऐरले भने। परराष्ट्र मन्त्रालयका कतिपय कामसमेत अवरुद्ध भएका छन्। परराष्ट्र मन्त्रालय मन्त्रीको सचिवालयका कर्मचारीका अनुसार मन्त्रालयमा सामान्य विदेश भ्रमणबाहेकका अन्य नीतिगत निर्णय हुने खालका कार्य रोकिएका छन्। यद्यपि, मन्त्रालयका निमित्त सचिव भरतप्रसाद पौडेलले भने परराष्ट्र मन्त्रालय अरू मन्त्रालयभन्दा फरक प्रकृतिको भएकाले प्रधानमन्त्रीलाई भेटेर मन्त्रालयको काम अगाडि बढाउन कठिन नभएको बताए।"
एकै नगरवासी प्रतिस्पर्धी,"मंगलसेन : कांग्रेस र वाम गठबन्धनबाट अछाममा टिकट पाउने दुवै निर्वाचन क्षेत्रका उम्मेदवार एउटै नगरवासी छन्। प्रतिनिधिसभा सदस्यका लागि दुई निर्वाचन क्षेत्र रहेको अछाममा दुवै पक्षबाट एउटै नगरवासीबीच प्रतिस्पर्धा हुने भएको छ। क्षेत्र नम्बर १ मा वाम गठबन्धनबाट एमाले उपाध्यक्ष भीमबहादुर रावल र कांग्रेसबाट जिल्ला सभापति भरत स्वाँरले टिकट पाएका छन्। उनीहरू दुवै जना साँफेबगर नगरपालिका बासिन्दा हुन्। रावलको ठेगाना साँफेबगर६, भागेश्वर र स्वाँरको वडा नम्बर ८ रिडीकोट हो। क्षेत्र नम्बर २ मा कांग्रेसबाट टिकट पाएका पुष्पबहादुर शाह र वाम गठबन्धनबाट टिकट पाएका एमाले जिल्ला सचिव यज्ञ बोगटी पनि मंगलसेन नगरपालिकाका बासिन्दा हुन्। अछाममा भेगीय र जातीयताका आधारमा निर्वाचन प्रभावित हुने गरेको छ। अब उम्मेदवार नभएको क्षेत्रका मतदाता रिझाउन सक्नेले नै बाजी मार्ने आकलन हुन थालेको छ। दोस्रो संविधानसभा निर्वाचनमा जितेका रावलले सजिलै जित्ने आकल गठबन्धनले गरेको छ। कांग्रेसले रावललाई टक्कर दिन जिविस सभापति भइसकेका स्वारलाई अघि सारेको छ। क्षेत्र नम्बर २ मा बलियो मानिएको कांग्रेसले पार्टीकै नेताहरूको असहयोगले गर्दा संविधानसभा निर्वाचन हारे पनि स्थानीय निर्वाचनमा पाँचमध्ये चार तहमा तालमेलबिना नै विजय प्राप्त गर्यो। अछाममा उम्मेदवार नभएको क्षेत्रका मतदाता रिझाउन सक्नेले नै बाजी मार्ने आकलन हुन थालेको छ। कांग्रेसले केन्द्रमा मंगलसेनबाट पुष्पबहादुर शाह, प्रदेशमा ढकारीबाट बलबहादुर कुँवर र विनायकबाट सुरतबहादुर विष्टलाई टिकट दिएर क्षेत्र मिलाएका कारण जित्ने दाबी गरेको छ। वाम गठबन्धनले केन्द्र र प्रदेश दुवैमा मंगलसेन नगरपालिकाकै बासिन्दालाई टिकट दिएकाले जित्ने दाबी कांग्रेसजनले गरेका छन्। वाम गठबन्धनले प्रदेश (१) मा माओवादीका अक्कल रावल र प्रदेश (२)मा बलबहादुर सोडारीलाई टिकट दिएको छ। सोडारी पनि मंगलसेनवासी हुन्। संविधानसभा निर्वाचनमा निकटतम् प्रतिस्पर्धी बनेका कांग्रेस उम्मेदवारले यसपटक प्रदेशसभा सदस्यका लागि टिकट पाएका छन्। क्षेत्र नम्बर १ (१) मा मेघराज खड्का र २ (२)मा बलबहादुर कुँवरले टिकट पाएका छन्। जिल्ला निर्वाचन कार्यालयका अनुसार अछाममा ६४ हजार सात सय ७६ पुरुष र ७२ हजार एक सय २५ महिला अनि दुई तेस्रोलिंगी मतदाता छन्।"

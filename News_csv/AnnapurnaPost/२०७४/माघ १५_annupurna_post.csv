शीर्षक,विवरण
आर्थिक पुनरुत्थानका सर्त,"सरकारले पुँजीगत खर्च बढाउन नसकेका कारण केही वर्षयता अर्थतन्त्रमा देखिएको संकट अझ विस्तार हुँदै गएको छ। खासगरी विप्रेषण आयातमा आएको शिथिलता र आयातमा भएको उच्च वृद्धिका कारण आर्थिक संकट झन् जटिल भएर गएको देखिन्छ। पछिल्ला वर्षहरूमा निरन्तर विप्रेषण आयातमा शिथिलता आउँदै गएको छ। चालू आर्थिक वर्षमा सरकारले ५७ अर्ब ३४ करोड मात्र पुँजीगत खर्च गरेको छ। यो कुल बजेटको १७११ प्रतिशत हो। पुँजीगत खर्च बढाउन नसकेका कारण सरकारी खातामा अहिलेसम्म साढे तीन खर्ब रुपैयाँ थन्किएको छ। जसले गर्दा बजारमा तरलता अभाव बढ्दै गएको छ। बैंकहरू लगानी गर्न नसक्ने अवस्थामा पुगेका छन्। आम्दानीभन्दा खर्च बढी हँुदै गर्दा आर्थिक संकटको विषयमा सरकार अनभिज्ञ थियो भन्ने छैन। तर पनि विगतका सरकारहरूले यस विषयमा खासै चासो दिएनन्। उत्पादन क्षेत्रमा भन्दा गैरउत्पादन क्षेत्रमा खर्च गर्न मात्र हैन, बजेटमा समावेश नभएका कार्यक्रम ल्याउने काममा दलहरूले प्रतिस्पर्धा गरे। जसका कारण बजेट देखाउने दस्ताबेजमा मात्र परिणत हुँदै गयो। नेपालमा पैसा आउने महŒवपूर्ण बाटो हो वैदेशिक रोजगार। अर्थात् लामो समयदेखि नेपाली अर्थतन्त्रलाई चलायमान बनाउने काम गरिरहेको रेमिट्यान्स आउने क्रममा अहिले शिथिलता आउँदै गएको छ। जसले गर्दा बैंकिङ क्षेत्रमा सर्वसाधारणले गर्ने बचतमा समेत कमी आएको देखिन्छ। निर्यात हरेक देशको पैसा आर्जनको अर्को बाटो हो। निर्यात बढ्न नसक्दा देशभित्र पैसा आउँदैन। चालू आर्थिक वर्षको पहिलो पाँच महिनामा नेपालमा पर्यटनलगायतका सेवा क्षेत्रले ६३ अर्ब आठ करोड रुपैयाँ भित्रिएको छ। विप्रेषणमार्फत दुई खर्ब ८५ अर्ब रुपैयाँ र २७ अर्ब अनुदान भित्रिएको छ। यो बीचमा निवृत्तिभरणमार्फत १९ अर्ब रुपैयाँ आएको देखिन्छ। ३३ अर्बको निर्यातसहित पाँच महिनामा चार अर्ब २७ अर्ब १९ करोड रुपैयाँ नेपाल आएको देखिन्छ। यो अवधिमा सामान किन्नका लागि मात्र नेपालले चार खर्ब ३१ करोड रुपैयाँ खर्च गरेको छ। यसका अलावा नेपालबाट विदेश घुम्न जानेले ३० अर्ब रुपैयाँ खर्च गरेका छन्। विदेशमा पढ्ने विद्यार्थीले १४ अर्ब रुपैयाँ र सामान नेपाल ल्याउन मात्रै २३ अर्ब रुपैयाँ खर्च भएको छ। राष्ट्रबैंकले सार्वजनिक गरेको चालू आर्थिक वर्षको पहिलो पाँच महिनाको तथ्यांकले सरकारी चालू खाता मात्र हैन, शोधनान्तरसमेत घाटामा छ। यो अवधिमा सबैजसो आर्थिक परिसूचक ऋणात्मक भएको देखिन्छ। जसले गर्दा अर्थतन्त्र ठीक बाटोबाट बढेको छ भन्न सक्ने अवस्था छैन। पुँजीगत खर्च बढाएर मात्र अर्थतन्त्रलाई ठीक बाटोमा ल्याउन सक्ने अवस्था छैन। यसका लागि बढ्दो आयात नियन्त्रण गर्न आवश्यक छ। दैनिक उपभोग्य वस्तु छोडेर विलासिताका वस्तुमा कर बढाउने हिम्मत गर्ने हो भने आयात केही हदसम्म नियन्त्रण हुन सक्छ। यससँगै सरकारले दैनिक उपभोग्य वस्तुहरूमा देशलाई कसरी आत्मनिर्भर बनाउन सकिन्छ भन्ने विषयमा समेत सोच्नु उत्तिकै आवश्यक छ। सोच्नुपर्ने कुरा, अहिले सागसमेत विदेशबाट आउन थालेको छ। यही अवस्था रहने हो भने अबको केही वर्षमा नेपाल उत्पादनबिनाको देशमा परिणत नहोला भन्न सकिँदैन। अर्थतन्त्रलाई बर्बादीबाट जोगाउन विकल्पहरू खोज्नुपर्ने आवाज उठ्न थाले पनि नीतिनिर्मातालाई यसले पर्याप्त छोइसकेको छैन। यसले गर्दा हामी झन्झन् खराब बाटोतिर अगाडि बढ्दै गएका छौं। एकपछि अर्को गर्दै आएका सूचकांकहरूले यही भनिराखेका छन्। यसको अर्थ हो, सबल अर्थतन्त्र निर्माणमा कसैको चासो छैन। पहिलो कुरो कसरी अर्थतन्त्रलाई ठीक बाटोमा ल्याउन सकिन्छ भन्ने विषयमा सोच्नु आवश्यक छ। यससँगै आर्थिक पुनरुत्थानलाई अगाडि बढाउन सके मात्र समृद्धि सम्भव छ। हैन भने यो एउटा नाराबाहेक अरू केही हुन सक्दैन।"
प्रचण्ड भन्छन् 'एकथरी मान्छे राजनीतिक अराजकता मच्चाउन खोज्दैछन्',"काठमाडौं : नेकपा माओवादी केन्द्रका अध्यक्ष पुष्पकमल दाहाल प्रचण्डले देशमा राजनीतिक अस्थिरता र आर्थिक अराजकता मच्चाउने शक्ति सक्रिय रहेको बताएका छन्। माओवादी केन्द्र निकट प्रेस सेन्टर नेपालको १४ औँ स्थापना दिवसका अवसरमा सोमबार काठमाडौंमा भएको कार्यक्रममा प्रचण्डले त्यस्तो शक्तिलाई परास्थ गर्न वाम गठबन्धन बनेको दावी गरे। 'अहिले पनि एकथरी मान्छेहरूले संघीय लोकतान्त्रिक गणतन्त्र र समानुपातिक समावेशी प्रणाली रुचाएका छैनन्', उनले भने, 'उनीहरू कहीँ न कहीँ देशमा राजनीतिक अस्थिरता र अराजकता बढिरहोस्, पार्टीहरूमा विभाजन आइरहोस् र देश आर्थिक विकासतिर होइन आर्थिक अराजकतातिर जाओस् भन्ने चाहन्छन्।' उनले अस्थिरता मच्चाउन खोज्ने शक्ति कुन हो भन्ने भने प्रष्ट भनेनन्। मुलुक अब राजनीतिक स्थायित्व, सुशासन र आर्थिक समृद्धितिर जाने दावी गर्दै उनले त्यसैका लागि वाम गठबन्धन बनाइएको बताए। 'देशलाई यो भन्दा बढी अस्थिर बनाउनु हुँदैन भनेर वाम एकताको पहल गरिएको हो', उनले भने, 'भर्खरै सम्पन्न निर्वाचनमार्फत जनताले यसलाई अनुमोदन गरिसके।' जनमत निर्माणमा पत्रकारिताको महत्वपूर्ण भूमिका रहेको चर्चा गर्दै प्रचण्डले मिडिया क्षेत्रको विकास भए पनि गुणस्तर बढ्न नसकेको बताए।"
दाहाल भन्छन् : प्रतिबद्धता लागू गरेरै छाड्छौँ,"काठमाडौँ : नेकपा (माओवादी केन्द्र)का अध्यक्ष पुष्पकमल दाहाल प्रचण्डले प्रतिनिधिसभा र प्रदेशसभाको निर्वाचनको क्रममा वाम गठबन्धनका तर्फबाट गरिएका प्रतिबद्धता पूर्णरुपमा लागू गरेरै छाडिने दृढता व्यक्त गरेका छन्। प्रेस सेन्टर नेपालको १४ औँ स्थापना दिवसका अवसरमा आयोजित कार्यक्रममा उनले जनताका सामु गरिएका प्रतिबद्धता पूर्णरुपमा कार्यान्वयन गरेर छाडिने र कुनै पनि प्रकारको अवरोधलाई चिरेर अगाडि बढ्ने बताएका हुन्। राष्ट्रिय एकता र समृद्धिका लागि नयाँ संकल्प गरेर जानुपर्नेमा जोड दिँदै उनले भने 'जनताको अपेक्षा पूरा गर्न नयाँ संकल्प जरुरी छ। राजनीतिक स्थायित्वलाई पूर्णता दिन पनि आर्थिक क्रान्ति जरुरी छ।' देशलाई अराजकतातर्फ लैजाने प्रयास भइरहेको भन्दै उहाँले त्यस्तो प्रयासलाई सफल हुन नदिने विश्वास व्यक्त गर्नुभयो। हामी मुलुकलाई अराजकतामा धकेल्न खोज्नेको प्रयासलाई सफल हुन दिँदैनौँ' अध्यक्ष दाहालले भने। सरकारका पछिल्ला गतिविधिप्रति संकेत गर्दै अध्यक्ष दाहालले आर्थिक अराजकता देखिन खोजेको र त्यस्तो प्रयास भइरहेकाले वाम गठबन्धनले त्यसलाई बाहिर निकालेर छाड्ने बताए। वाम गठबन्धनले जनताका अगाडि गरेका प्रतिबद्धता पूरा गर्ने बताउँदै उनले देशलाई राजनीति स्थायित्व, सुशासन र समृद्धितर्फको यात्रामा लैजाने अठोट गरे। पूर्वप्रधानमन्त्रीसमेत रहेका दाहालले विगतमा आफूहरुले देखेको सपना पूरा गर्न पनि सबै मिलेर जानुको विकल्प नभएको उल्लेख गरे। जनयुद्धको समयमा कलमसँगै मादल र हतियार पनि प्रयोग भएको प्रसंग जोड्दै उनले केही सपना अझै बाँकी रहेकाले ती सपना कलमका माध्यमबाट पूरा गर्नुपर्नेमा जोड दिए। यसैबीच जनयुद्धको समयमा युद्धपत्रकारितामा नै संलग्न संगीता खड्का, देवकी तिमिल्सिनालगायतलाई सम्मान गरिएको थियो। विसं २०६१ माघ १५ गते अखिल नेपाल क्रान्तिकारी पत्रकार संघको नाममा स्थापित संस्था गत वर्ष सम्पन्न अधिवेशनबाट प्रेस सेन्टर नेपालमा रुपान्तरित भएको थियो। रासस"
"राष्ट्रियसभा: २४ निर्विरोध, बाँकी ३२ सिटमा ५२ प्रतिस्पर्धी","काठमाडौँ: राष्ट्रियसभा सदस्यको यही माघ २४ गते हुने निर्वाचनमा उम्मेदवारी दिएकामध्ये पाँच राजनीतिक दलका २४ उम्मेदवार निर्विरोध निर्वाचित भएका छन् । निर्वाचन आयोगका अनुसार नेकपा एमालेका नौ, नेपाली कांग्रेसका आठ, नेकपा माओवादी केन्द्र का तीन र संघीय समाजवादी फोरम नेपाल राष्ट्रिय जनता पार्टी नेपालका दुई दुई उम्मेदवार निर्विरोध भएका हुन् । ३२ सिटका लागि ५२ जनाले आगामी २४ गते बुधबार हुने चुनावी प्रतिस्पर्धामा सहभागी हुने भएका छन् । गत १० गते उम्मेदवारी दर्ता हुँदा ५६ सिटका लागि ८३ जनाले उम्मेदवारी दर्ता गरेका थिए । जसमा ७ जनाले उम्मेदवारी फर्ता लिएका छन् । राष्ट्रियसभा सदस्य निर्वाचनमा उम्मेदवारी दिएका ८२ मध्ये २४ जना निर्विरोध भएपछि बाँकी ५२ जना ३२ पदका लागि चुनावी प्रतिस्पर्धामा छन् । निर्विरोध हुने एमाले उम्मेदवारमा परशुराम मेघी गुरुङ, हरिचरण शिवाकोटी, नैनकला ओझा, सुमनराज प्याकुरेल, कोमल ओली, मीना बुढा, शेरबहादुर कुँवर, इन्दु कडरिया र कमलाकुमारी ओली छन् । त्यस्तै कांग्रेसका तर्फबाट उम्मेदवार भएकामध्ये रमेशजंग रायमाझी, सरिता प्रसाईं, जीतेन्द्रनारायण देव, मुक्ताकुमारी यादव, प्रकाश पन्थी, अनिता देवकोटा, बद्री पाण्डे र तारादेवी भट्ट राष्ट्रियसभा सदस्यमा निर्विरोध निर्वाचित भएका छन् । आयोगका अनुसार माओवादी केन्द्रका तर्फबाट वीना पोखरेल, शशीकला दाहाल र हरिराम चौधरी निर्विरोध भएका छन् । फोरमका रामपुत पासवान र प्रमिला कुमारी तथा राजपाका रमेशप्रसाद यादव र वृषेशचन्द्र लाल राष्ट्रियसभा सदस्यमा निर्विरोध निर्वाचित भएको आयोगका प्रवक्ता नवराज ढकालले जानकारी दिए । कहाँबाट को निर्वाचित प्रदेश नम्बर १ यहाँ महिला ३ र अन्य ३ गरी ६ जना उम्मेदवार निविरोध निर्वाचित भएका छन् । प्रदेश नं १मा निर्विरोध निर्वाचित हुनेमा नेपाली कांग्रेसका रमेशजंग रायमाझी, एमालेका परशुराम मेधी गुरुङ र हरिचरण शिवाकोटी, महिलातर्फ कांग्रेसका सरिता प्रशाई, एमालेका नैनकला ओझा र माओवादी केन्द्रका बीना पोखरेल रहेका छन् । प्रदेश नम्बर २ मा ८ वटै पदका उम्मेदवार निर्विरोध निर्वाचित भएका छन् । प्रदेश नम्बर २ नेपाली कांग्रेसका जितेन्द्र देव, एमालेका सुमनराज प्याकुरेल र राजपाका रमेशप्रसाद यादव, महिलाबाट कांग्रेसकी मुक्ताकुमारी यादव, फोरमकी प्रमिला कुरमारी र माओवादीकी शशीकला दाहाल, अल्पसंख्यकबाट राजपाका वृषेशचन्द्र लाल र दलित कोटाबाट फोरमका रामप्रित पासवान निर्विरोध भइसकेका छन् । प्रदेस नं २मा आँठै पदमा निर्विरोध निर्वाचि भएभने, ६ नं प्रदेशमा एकजना पनि निर्विरोध निर्वाचित भएनन् । प्रदेश नम्बर ३ यहाँ ८ वटै पदमा मतदान हुने भएको छ । १७ जनाले उम्मेदवारी दिएकोमा तीन जनाले उम्मेदवारी फिर्ता लिए । फिर्ता लिनेमा एमालेका वेदुराम भुषाल, माओवादीका गंगापराजुली र राप्रपाका लक्ष्मी रुचाल रहेका छन् । प्रदेश नम्बर ४ १४ जना चुनावी प्रतिस्पर्धामा रहेका छन् । प्रदेश नम्बर ४ मा अपाङ्गता भएका वा अल्पसङ्ख्यक १ पदमा उम्मेदवार निर्विरोध निर्वाचित भएकाले अन्य पदमा निर्वाचन हुने भएको छ । नेपाली कांग्रेसका प्रकाश पन्थ निर्विरोध निर्वाचित भएका छन् भने सात पदमा चुनाव हुने भएको छ। प्रदेश नम्बर ५ प्रदेश नम्बर ५ मा महिला ३ पदमा उम्मेदवारहरू निर्विरोध निर्वाचित भइसक्नु भएकाले अन्य ३, दलित १ र अपाङ्गता भएका वा अल्पसङ्ख्यक १ गरी जम्मा ५ पदमा निर्वाचन हुने भएको छ । निर्विरोध निर्वाचित हुनेमा कांग्रेसकी अनिता देवकोटा, एमालेकी कोमल ओली र एमालेकै मिना बुढा रहेका छन् । प्रदेश नम्बर ६ र ७ प्रदेश नम्बर ६ मा सबै पदमा निर्वाचन हुँदैछ । यहाँ एकजना पनि निर्विरोध भएनन् । प्रदेश ७ मा महिला ३ र अन्य ३ गरी ६ पदमा उम्मेदवारहरू निर्विरोध भएकाले अब दलित १ र अपाङ्गता भएका वा अल्पसंख्यक १ गरी जम्मा २ पदमा निर्वाचन हुने भएको छ । निर्विरोध निर्वाचित हुनेमा महिला तर्फ कांग्रेसकी तारादेवी भट्ट, एमालेकी इन्दुकेडरिया र एमालेकै कमला कुमारी ओली रहेकी छन् । अन्यमा कांगेसका बन्द्री पाण्डे, एमालेका शेरबहादुर कुवर र माओवादीका हरिाम चौधरी निर्विरोध निर्वाचित भएका छन् ।"
"प्रदेशमा खटिए चार सय कर्मचारी, २ हजार कर्मचारी तत्काल खटाइने","काठमाडौं : प्रदेशको मुख्यमन्त्री, प्रदेश प्रमुख, सातै मन्त्रालय र प्रदेशसभा सचिवालयमा गरी सरकारले ४ सय कर्मचारी खटाएको छ। सामान्य प्रशासन मन्त्रालयले सातै प्रदेशमा सफलतापूर्वक कार्यसञ्चालन गर्न झन्डै ४ सय कर्मचारी खटाइसकेको मन्त्रालयका प्रवक्ता सहसचिव शिवराम न्यौपानेले जानकारी दिए। सामान्यका अनुसार हाल खटिएका ४ सयसहित प्रदेशमा तत्काल आवश्यक २ हजार ९ कर्मचारी तत्काल खटाउने गृहकार्यलाई अन्तिम रूप दिइएको प्रवक्ता न्यौपानेले बताए। सरकारले एक साताअघि प्रदेश प्रमुखको कार्यालय, मुख्यमन्त्री तथा प्रदेश मन्त्रिपरिषद् कार्यालय, प्रदेशमा रहने ७ मन्त्रालय र प्रदेशसभामा आवश्यक कर्मचारीको अस्थायी दरबन्दी स्वीकृत गरेको थियो। सोअनुसार सामान्यले कर्मचारी खटाउन थालेको हो। सरकारले सातै प्रदेशका मुख्यमन्त्री कार्यालयमा प्रमुख सचिव र सचिव खटाइसकेको छ। सरकारले पछिल्लो समय प्रदेश १ मा सन्तोष श्रेष्ठ, प्रदेश २ मा हरि फुयाँल, प्रदेश ३ मा रमेशप्रसाद सिवाकोटी, प्रदेश ४ मा लालमणि ओझा, प्रदेश ५ मा दीपेन्द्र काफ्ले, प्रदेश ६ मा यज्ञराज बोहोरा र प्रदेश ७ मा प्रदीपराज कँडेललाई सचिवमा खटाइसकेको छ। सरकारले प्रादेशिक मन्त्रालय व्यवस्थापन गर्न आन्तरिक मामिला तथा कानुन मन्त्रालयमा पनि सचिव खटाएको छ। प्रदेश १ मा यज्ञराज खत्री, प्रदेश २ मा देवीराम भण्डारी, प्रदेश ३ मा बलदेवप्रसाद जोशी, प्रदेश ४ मा फणिन्द्रमणि पोख्रेल, प्रदेश ५ मा प्रेमप्रसाद भट्टराई, प्रदेश ६ मा केशवराज आचार्य र प्रदेश ७ मा पिताम्बर घिमिरेलाई आन्तरिक मामिला मन्त्रालयको सचिवमा खटाइएको छ। सामान्यका प्रवक्ता न्यौपानेका अनुसार सामान्यले प्रदेश कार्यालयमा आवश्यक प्रशासनिक कर्मचारी खटाइसकेको छ भने कानुन, राजस्व, लेखा समूहका कर्मचारी खटाउन तालुक तथा सम्बन्धित मन्त्रालय र निकायमा पत्राचार गरिएको छ। मन्त्रालयका अनुसार सातै प्रदेश प्रमुखको कार्यालयमा १८ जनाका दरले १ सय २६ जना, मुख्यमन्त्री तथा मन्त्रिपरिषद् कार्यालयमा २९ जनाका दरले २ सय ३ जना र आन्तरिक मामिला मन्त्रालयमा २९ जनाका दरले २ सय ३ कर्मचारीमध्ये आधाभन्दा धेरै खटाइ सकिएको र अन्यलाई तत्काल खटाउने तयारी छ। प्रदेशको आर्थिक मामिला तथा योजना मन्त्रालयमा आवश्यक १८ जनाका दरले १ सय २६ जना, भौतिक पूर्वाधार विकास मन्त्रालयमा आवश्यक २४ जनाका दरले १ सय ६८ जना, सामाजिक विकास मन्त्रालयमा आवश्यक ३० जनाका दरले २ सय १० जना कर्मचारी पनि छिट्टै खटाइने सामान्यले जनाएको छ। उद्योग, पर्यटन, वन तथा वातावरण मन्त्रालयमा २९ जनाका दरले २ सय ३ जना र भूमि व्यवस्था, कृषि तथा सहकारी मन्त्रालयमा २९ जनाका दरले २ सय ३ जना कर्मचारी तत्काल खटाउने गृहकार्य भइरहेको सामान्यका प्रवक्ता न्यौपानेले जानकारी दिए। सातै प्रदेशसभा सचिवालयका लागि प्रति सचिवालय २७ जनाका दरले १ सय ८९ कर्मचारी खटाउने तयारी अन्तिम चरणमा छ। प्रादेशिक प्रमुखसचिव र सचिवलाई अभिमुखीकरण प्रधानमन्त्री तथा मन्त्रिपरिषद् कार्यालयले प्रदेशमा खटिएका प्रदेश प्रमुख सचिव, प्रदेश प्रमुखको कार्यालय र मन्त्रालयका सचिवहरुलाई प्रदेशमा गर्नुपर्ने कामबारे जानकारी दिन सोमबार अभिमुखीकरण गर्ने भएको छ। अभिमुखीकरणमा केन्द्रका अर्थ, गृह, रक्षा, संघीय मामिला तथा स्थानीय विकास, सहरी विकास, सूचना तथा सञ्चारलगायत मन्त्रालयका सचिवहरूले मुख्यमन्त्रीको कार्यालय तथा मन्त्रालयहरूले गर्नुपर्ने काम र जिम्मेवारीबारे छलफल गर्ने र जानकारी दिने प्रधानमन्त्री तथा मन्त्रिपरिषद् कार्यालयले जनाएको छ।"
सुरु भयाे मुख्यमन्त्रीको चर्चा,"धनगढी : प्रदेश ७ को राजधानी धनगढी तोकिएसँगै मुख्यमन्त्री पहाडमा जाने सम्भावना बढेको छ। दिपायलमा लामो समयको आन्दोलन हुँदाहुँदै पनि राजधानी धनगढी तोकिएको थियो। अहिले दिपायलको आन्दोलन मत्थर भएको छ। पहाडको भावना समेट्नकै लागि पनि मुख्यमन्त्री त्यता जाने सम्भावना देखिएको हो। आइतबार एमाले र माओवादी केन्द्रको वामपन्थी कार्यदलले प्रदेश ७ को मुख्यमन्त्री माओवादी केन्द्रलाई दिने निर्णय गरेसँगै प्रदेश ७ मा मुख्यमन्त्रीको अडकल काट्न थालिएको हो। दुवै पार्टीका नेता सम्मिलित कार्यदलको आइतबार बसेको बैठकले प्रदेश ७ को मुख्यमन्त्री माओवादी केन्द्रलाई दिने औपचारिक निर्णय गरेको छ। प्रदेश ७ को सभामुख पद भने एमालेको भागमा परेको छ। प्रदेश ७ मा माओवादी केन्द्रका नेता वीरमान चौधरी र झपट बोहराको नाम चर्चामा आए पनि दुवैजना मुख्यमन्त्रीबाट आउट हुने सम्भावना बढेको छ। यद्यपि बोहरा अछाम (पहाड)बाट निर्वाचित हुन्। बोहरा अछामबाट निर्वाचित भए पनि उनको स्थायी बसोवास धनगढीमा छ। व्यापारव्यवसाय धनगढीमा भएकाले पनि उनलाई तराईको भन्न थालिएको छ, एक माओवादी नेताले भने। वामपन्थी कार्यदलले मुख्यमन्त्री माओवादी केन्द्रलाई दिने निर्णय गरेसँगै विभिन्न अडकलबाजी सुरु भएका छन्। माओवादी केन्द्रभित्र केही दिनदेखि राजधानी तराईमा भएकाले पहाडलाई मुख्यमन्त्री दिनुपर्ने आवाज उठेपछि दुवै जना मुख्यमन्त्रीको दौडबाट आउट हुने सम्भावना बढेको हो। वीरमान चौधरी तत्कालीन माओवादीको २०५२ साल देखिकै सदस्य हुन्। उनले पार्टीका विभिन्न मोर्चामा रहेर काम गरिसकेका छन्। तर बोहरा भने शान्ति प्रक्रियापछि माओवादी प्रवेश गरेका हुन्। उनी अहिले माओवादी केन्द्रको केन्द्रीय सल्लाहकार समिति सदस्य छन्। चौधरी पार्टीका पोलिटब्युरो सदस्य हुन्। पार्टीमा सिनियरका हिसाबले तराईबाट वीरमान मुख्यमन्त्रीका प्रबल दाबेदार हुन् भने बोहरा शैक्षिक हिसाबले अगाडि मानिन्छन्, तर बोहराको पार्टीको सिनियारिटी पुग्दैन, एक माओवादी नेताले भने। पार्टीले जातीय र क्षेत्रीयभन्दा पनि क्षमताका हिसाबले मुख्यमन्त्री छान्ने मुख्यमन्त्रीका दाबेदार बोहराले बताए। यद्यपि माओवादी केन्द्रका नेता मुख्यमन्त्रीका लागि अहिलेसम्म आधिकारिक रूपमा केही बोलेका छैनन्। यसबारे अहिले केही निर्णय नभएको र पार्टीको स्थायी कमिटीले नै संसदीय दलको नेता छान्ने माओवादीका स्थायी कमिटी सदस्य तथा प्रदेश ७ का इन्चार्ज लेखराज भट्टको भनाइ छ। अहिले केही भन्न सकिने अवस्था छैन, सोमबार पार्टी अध्यक्ष पुष्पकमल दाहाल कैलाली आउने कार्यक्रम छ, त्यसपछि भेट हुन्छ र यसबारेमा छलफल हुन्छ, उनले भने। तर भट्टले पार्टीभित्र तराईमा राजधानी भएकाले मुख्यमन्त्री पहाडको हुनुपर्ने आवाज सुनिन थालिएको स्विकारे। कैलालीबाट चौधरी र अछामबाट बोहरा रिङ आउट भएमा त्यसपछिका सम्भावित मुख्यमन्त्रीका दाबेदार डोटीबाट त्रिलोचन भट्ट र दार्चुलाबाट मानसिंह धामीलाई लिइएको छ। डोटीबाट त्रिलोचन ०४७ सालदेखि एकता केन्द्र हुँदै माओवादीमा लागेका नेता हुन्। उनी अहिले डोटीका इन्चार्ज र पार्टीका पोलिटब्युरो सदस्य छन्। राजधानी तराई तोकिएर मुख्यमन्त्री पहाडको दिनुपर्ने कुरा चलेपछि उनलाई भने त्यो विषय छुट्टै लागेको छ। म त्यसको विरोधी हुँ, म डोटीलाई पहिलादेखि नै क्षेत्रीय सदरमुकाम सबैले स्वीकार गरिरहेकाले त्यहाँ अस्थायी राजधानी हुनुपर्छ भनेर आन्दोलनमा पनि सहभागी भएँ, उनले भने, त्यसैले तराई र पहाडको कुनै कुरै छैन। दार्चुलाबाट मानबहादुर धामी पनि पार्टीमा विभिन्न जिम्मेवारी सम्हालेका नेता हुन्। उनी जनयुद्धका बेला तत्कालीन जनमुक्ति सेनाका ब्रिगेड कमान्डर हुन्। उनी पनि मुख्यमन्त्रीको दाबेदार हुन्।"
सन्दीप लामिछानेलाई प्रचण्डको बधाई,"काठमाडौं : आइतबार इन्डियन प्रिमियर लिग(आइपीएल)मा छनोट भएका युवा क्रिकेटर सन्दीप लामिछानेलाई चिर्चित र उच्चपदस्थ व्यक्तिहरुको बधाईको ओइरो लागिरहेको छ । नेपालबाट आईपीएलमा छनोट हुने पहिलो क्रिकेटर बन्न सफल भएका सन्दीपलाई पूर्वप्रधानमन्त्री तथा माओवादी केन्द्रका अध्यक्ष पुष्पकमल दाहालले पनि बधाई दिएका छन् । सोमबार बिहान फेसबुकमार्फत दाहालले सन्दीपलाई बधाई दिएका हुन् । दाहालले फेसबुकमा लेखेका छन, 'इण्डियन प्रिमियर लीगमा छनोट हुनुभएकोमा युवा खेलाडी सन्दीप लामिछानेलाई हार्दिक बधाईका साथै खेल जगतमा निरन्तर प्रगति र उज्जवल भविष्यको हार्दिक शुभकामना व्यक्त गर्दछु' प्रधानमन्त्री शेरबहादुर देउवा, पूर्वप्रधानमन्त्री बाबुराम भट्टराई लगायतले सन्दीपलाई आइतबार नै बधाई दिएका थिए ।"
बादललाई राष्ट्रिय सभामा लैजान बेदुराम आउट,"काठमाडौँः राष्ट्रिय सभामा प्रदेश नम्बर ३ का माओवादी केन्द्रका उम्मेदवार रामबहादुर थापा बादल असुरक्षित बनेपछि एमाले उम्मेदवार बेदुराम भुसालले पछि हट्नुपर्ने भएको छ । प्रदेश ३ बाट खुलाबाट ३ जनाको कोट रहेको अवस्थामा चारजनाको उम्मेदवारी परेपछि बादलका लागि वाम गठबन्धनले एमाले नेता बेदुराम भुसालको उम्मेदवारी फिर्ता गराउने सहमति गरेको हो । सोमबार बिहान सिंहदरबारमा बसेको वाम गठबन्धनको बैठकमा एमाले नेता माधवकुमार नेपाललाई मनाएर बादललाई राष्ट्रिय सभामा पठाउन बेदुरामको उम्मेदवारी फिर्ता गराउन लागिएको हो । राष्ट्रिय सभाका लागि एमालेले वामदेव गौतमनिकट बलराम बास्कोटा र माधव नेपालनिकट बेदुराम भुसाललाई उम्मेदवार बनाएको छ । यही तीनवटा कोटामा माओवादी केन्द्रबाट रामबहादुर थापा बादल उम्मेदवार बनेका छन् । अर्कातिर विवेकशीलसाझा पार्टीसहितको समर्थनमा कांग्रेसबाट राधेश्याम अधिकारी पनि चुनावी मैदानमा छन् । साना दलले समर्थन गरेकाले वामले २ जना मात्रै जित्ने पक्का पक्की छ । यो अवस्थामा वामबाटै तीनजना उम्मेदवार भएपछि बादललाई बचाउन बेदुरामले पछि हट्नुपर्ने भएको हो । बादलले भनेः म नै हट्छु वाम गठबन्धनको बैठकमा माओवादी नेता बादलले कुरा नमिल्ने हो भने आफैँले उम्मेदवारी फिर्ता लिने बताएपछि नेताहरु झस्किएका थिए । तपाईँहरुलाई समस्या हुन्छ भने म नै उम्मेदवारी फिर्ता लिन्छु, बैठकमा बादलको भनाई उधृत गर्दै एक नेताले भने, मेरा कारण समस्या नहोस् भन्ने चाहना हो । म वाम गठबन्धनलाई अफ्ठेरो पार्दिनँ । बादलले यसो भनेपछि वाम गठबन्धनका दुई नेता केपी ओली र पुष्पकमल दाहाल प्रचण्डले एमालेका वरिष्ठ नेता माधवकुमार नेपाललाई मनाउने कोशिश गरेका थिए । वाम गठबन्धनबाट तीनजना उम्मेदवार बनेकाले एमालेबाट अन्तर्घात हुँदा बादल हार्ने देखेपछि माओवादी अध्यक्ष प्रचण्डले सोमबारको बैठकका लागि ओलीलाई आग्रह गरेका थिए । जहाँ दुवै नेताले बेदुरामलाई फिर्ता गर्न नेता नेपाललाई मनाएको स्रोतले जनाएको छ । राष्ट्रिय सभाको उम्मेदवारी प्राथमिकता क्रममा पहिलो नम्बरमा वामदेवनिकट एमाले नेता बासकोटा छन् भने दोस्रोमा बादल । तर एमालेबाट नेपालपक्षले बेदुरामलाई पहिलो प्राथमिकताको मत हाल्ने बुझेपछि माओवादीले बेदुरामको उम्मेदवारी फिर्ता लिएर बादललाई सुरक्षित गर्नुपर्ने अडान राखेको थियो । वाम गठबन्धनका तीनै नेताले जित्नका लागि नेपाल मजदुर किसान पार्टीसहितका साना दलले सघाउनुपर्ने हुन्छ । तर, विवेकशीलसाझासहितले कांग्रेसका राधेश्याम अधिकारीलाई सघाएका छन् । स्रोतका अनुसार नेमकिपासहितका साना दलले वामको पक्षमा मत नहाल्ने जनाउ दिएकाले आजै २ बजेसम्ममा बेदुरामको उम्मेदवारी फिर्ता हुनेछ ।"
प्रदेश ५ बाट राष्ट्रिय सभामा तीनजना निर्विरोध,"घोराही: प्रदेश नं ५ बाट राष्ट्रिय सभा सदस्यमा तीनजना निर्विरोध निर्वाचित भएका छन् । ५ नम्बर प्रदेश राष्ट्रिय सभा निर्वाचन अधिकृतको कार्यालयले प्रदेशबाट राष्ट्रिय सभा सदस्यमा ३ महिला उम्मेद्वार निर्विरोध निर्वाचित भएको जनाएको छ । निर्वाचन अधिकृत हेमन्त रावलले एमालेका तर्फबाट उम्मेद्वारी दिएका कोमल वली र मिना बुढा तथा नेपाली कांग्रेस उम्मेद्वार अनिता देवकोटाको नाममा कसैको दाबी विरोध नपरेपछि निर्विरोध भएका हुन् । तीन महिला सदस्यका लागि तीनजनाको मात्रै उम्मेद्वारी परेकाले उनीहरु निर्विरोध भएका हुन् । घोषणा कार्यक्रममा निर्वाचन कार्यालय परिसरमा रहेकी कांग्रेस नेतृ अनिता देवकोटालाई निर्बाचन अधिकृत हेमन्त रावलले अबिर, टीका र खादा समेत लगाइ दिएका थिए । निर्विरोध निर्वाचित हुने राष्ट्रिय सभा सदस्य कोमल वली एमालेमा प्रतिनिधि सभाको निर्वाचनको समयमा राप्रपा त्यागेर प्रवेश गरेकी थिइन् । उनी रेडियो नेपालबाट राजीनामा दिएर सक्रिय राजनीति गर्ने भन्दै राप्रपाको केन्द्रीय सदस्य समेत बनेकी थिइन् । त्यस्तै कांग्रेसबाट राष्ट्रिय सभा सदस्यमा निर्विरोध अनिता देवकोटा निवर्तमान सांसद हुन् । यसअघि उनी समानुपातिकबाट सासद भएकी थिइन् । बाँकी रहेका ५ सदस्यका लागि ८ जनाको उम्मेद्वारी परेकाले निर्वाचन माघ २४ गते हुनेछ । उनीहरु सबै पार्टीका उम्मेद्वार भएकाले पार्टीकै चुनाब चिन्न प्रदान गरिएको निर्वाचन कार्यालयले जनाएको छ । ५ नं प्रदेशमा ३ सय ५ मतदाता रहेका छन् । मत भार ८१ सय रहेको छ । प्रदेशमा १२ जिल्लाका १ सय ९ स्थानीय तह र ८७ जना प्रदेश सभा सदस्यहरु रहेका छन ।"
किन आउँदैछिन् भारतीय विदेश मन्त्री सुस्मा स्वराज ?,"काठमाडौँ: भारतीय विदेशमन्त्री सुस्मा स्वराजले आगामी फेब्रुअरी १ र २ तारिख (माघ १८ र १९ गते) मा नेपालको भ्रमण गर्ने भएकी छन् । नेपालमा वाम गठबन्धनले सरकार बनाउन लागेको पूर्वसन्ध्यामा स्वराजको नेपाल भ्रमणलार्इ अर्थपूर्णरुपमा लिइएको छ । नेकपा एमाले र नेकपा माओवादी केन्द्रबीच पार्टी एकता र सरकार निर्माणको प्रयास अन्तिम चरणमा पुगिरहेका बेला विदेशमन्त्री स्वराज छिमेकीसँगको सम्बन्ध अझ मजबुत बनाउन नेपाल भ्रमणमा निस्कन लागेको जानकारी भारतीय विदेश मन्त्रालयले सोमबार जानकारी दिएको छ । यो भ्रमणलाई भारतीय पक्षले भारत र नेपालबीच नियमित उच्चस्तरीय राजनीतिक आदानप्रदानको संज्ञा दिएको छ । 'यो भ्रमण भारत र नेपालबीच नियमित उच्चस्तरीय राजनीतिक आदानप्रदानको परम्परालाई ध्यानमा राख्दै हुन लागेको छ', भारतीय विदेशमन्त्रालयले विज्ञप्तीमार्फत भनेको छ, 'त्यसैगरी द्विपक्षीय साझेदारी र दुवै देशबीचको सम्बन्धलाई विभिन्न क्षेत्रमा अझ मजबुत बनाउन यो भ्रमण महत्वको दर्शाउँछ ।' भारतीय विदेश मन्त्रालयले स्वराजको आगामी यात्रा नेपालका क्रममा राजनीतिक नेतासँग परस्पर हितका मुद्दामा वार्ता र विचार विमर्शको अवसर पनि मिल्ने अपेक्षा गरेको छ । 'यो भ्रमणले नेपाली राजनीतिक नेतृत्वसँग विचार विमर्श गर्ने अवसर दिनेछ', भारतीय विदेश मन्त्रालयले भनेको छ, 'भारत र नेपालबीच रहेको पुस्तौँदेखिको मित्रता र विशेष सम्बन्धलाई अझ बलियो बनाउन यो भ्रमणले अवसर प्रदान गर्नेछ ।'"
प्रदेशसभामा एक्ली मुसहर महिला,"सिरहा : २०६८ को जनगणनाअनुसार तराई क्षेत्रमा बसोबास गर्ने मुसहर समुदायको जनसंख्या दुई लाख ३४ हजार चार सय ९० छ। सिरहामा ३९ हजार नौ सय २९ जना बसोबास गर्छन्। यो समुदायमा लेखपढ गरेकाहरू नगण्य मात्र छन्। झन् महिलाको साक्षरता अवस्था कमजोर छ। राजनीति र राज्यका निकायहरूमा पहुँचको कुरा त टाढै छ। यद्यपि, मुलुक संघीयतामा गएपछि उनीहरूमा राजनीतिक चेतना भने बढ्न थालेको छ। पहिलो पटक प्रदेशसभा सदस्य बन्न सफल भएकी छन्, कल्याणपुर नगरपालिका९ (साविक डुमरी९) की ३९ वर्षीया फुलियादेवी सदाय। माओवादी केन्द्रबाट समानुपातिकतर्फ प्रदेशसभा सदस्य बनेकी उनी सामान्य अक्षर मात्र खुट्याउँछिन्। उनी शीतलहरका कारण पुस ११ गते बिहान ७ बजेसम्म पनि ओछ्यानमै थिइन्। मोबाइलको घन्टी बज्यो। पूर्वमन्त्री अजयशंकर नायकको फोन रहेछ, हतपत उठाएँ, उनले सुनाइन्, एक्कासि ! उहाँले कमरेड बधाई भन्नुभो। म अक न बक्क भएँ। प्रदेश सांसद हुनुभएकोमा बधाई दिएको भन्नुभयो। यो खबर उनले परिवारका सदस्यदेखि छिमेकीसम्म सुनाइन्। सुरुमा विश्वास नै भएन, अचम्म लागेको थियो, उनले भनिन्, पार्टीको जिम्मेवार नेताले भनेपछि विश्वास गरें। त्यसपछि पार्टीका नेताहरू मातृका यादव, दिलीप साह, जगत यादव, विश्वनाथ साहले फोनमार्फत बधाई दिए। श्रीमान् महेन्द्रको योगदानलाई मूल्यांकन गरेर पार्टीले आफूलाई प्रदेश सांसद बनाएको उनको बुझाइ छ। सशस्त्र द्वन्द्व सुरु भएपछि महेन्द्र भूमिगत भएका थिए। एसएलसी उत्तीर्ण उनी गाउघरमा ट्युवेल गाड्ने मिस्त्री थिए। स्थानीय लालीगुरास क्लबमार्फत सडक नाटकमा सक्रिय कलाकार पनि थिए उनी। फुलिया जनबनी (बनिबुतो)मा खटी गुजारा चलाउथिन्। २०४८ सालमा बिहे गरेका उनीहरूका दुई छोरी र एक छोरा छन्। सशस्त्र द्वन्द्वमा श्रीमान् महेन्द्रको योगदानलाई मूल्यांकन गरेर पार्टीले आफूलाई प्रदेशसभा सदस्य बनाएको उनको बुझाइ छ। उनले राजनीतिमा लाग्ने कल्पनासमेत गरेकी थिइनन्। तर, सशस्त्र द्वन्द्व सुरु भएपछि फुलियाको परिवारै त्यता होमियो। महेन्द्रको २०६२ सालमा ज्यान गएपछि फुलिया पनि प्रत्यक्ष राजनीतिमा जोडिइन्। उनका श्रीमान् २०५३ सालमा सशस्त्र द्वन्द्वमा लागेका थिए। उहाँ युद्धमा होमिएपछि सेनाले बस्तीमा दमन सुरु गयो, फुलियाले द्वन्द्वकालको स्मरण गरिन्, दमन सहन नसकेर दिदी (काकाकी छोरी) बुधनीको घर रामपुर पिप्रा गएर ६ महिना बसें। त्यस बेला छोरा प्रवीण पेटमै थियो, दुई छोरी दीपिका र मनीषालाई साथै लगें। उनका अनुसार सासू र ससुरा पनि घर बस्न नसक्ने भएपछि उदयपुरको श्रीपुरस्थित मामाघर हिँडे। हामी ६ महिनापछि गाउ फर्कियौं, उनले भनिन्। सिमलटोकीमा ७५ परिवार मुसहरको बसोबास छ। नहरको डिलमा बसोबास गर्दै आएका भूमिहीन सुकुम्बासी बनिबुतो गरी गुजारा चलाउछन्। फुलियाको परिवारमा १३ कट्ठा जग्गा थियो। गाउ फर्केपछि गाउलेले बाहिरै बस्न सुझाए, यो २०५९ सालताकाको कुरा हो, उनले भनिन्, गाउ फर्किएका मात्रै थियौं फैरि दमन सुरु भयो। तीन महिना बस्ती नै उजाड भयो। सबै गाउले घरबार छाडेर आफन्तको शरणमा पुगे। त्यसपछि सात महिना लवटोली भारतमा बनिबुतो गरी गुजारा चलाएर बसे। क्षेत्रीय इन्चार्ज हुदै कम्पनी कमिसार भएका महेन्द्रको सिरहा तेनुवापट्टी शिवनगरमा बम बनाउने क्रममा विस्फोट हुँदा २०६२ पुस १३ बिहीबार ज्यान गयो। उनीसगै कचनारीका शिवकुमार यादव, अमहीका राजेन्द्र महतो, मथियाहीका रुदल महतोसहित पाँच जनाको मृत्यु भयो। मैले धेरै कष्ट सहें। पतिको मृत्युपछि कठोर भएछु, उनले भनिन्, त्यसपछि सिमलटोकी फर्केर जनबनी गरी गुजारा चलाउन थालें। ६१ वर्षीया सासू दानावती, दुई छोरी र एक छोराको लालनपालन उनले नै गर्नुपयो। पार्टीको कार्यक्रममा पनि नियमित जान थालिन्। चुनाव आएपछि समानुपातिकमा नाम सिफारिस भयो, उनले भनिन्, सांसद हुन्छु भन्ने सोचेको थिइनँ तर पार्टीले सहिद परिवारको सम्मान गरेको छ। दलहरूले मुसहर समुदायबाट २१ जनाको नाम समानुपातिकमा राखेका थिए। सांसद बन्न सफल फुलियाले समुदायका लागि थातथलो, आवास व्यवस्थाको माग राख्ने बताइन्। माघ २१ गते पहिलो प्रदेशसभा बैठक बस्दै छ। प्रदेशसभामा पुगेकी मुसहर महिला फुलियादेवी सदाय। अन्नपूर्ण"
नयाँ मान्यताका आधारमा छिमेकीसँग सम्बन्ध : ओली,"काठमाडौँ : नेकपा (एमाले) का अध्यक्ष केपी शर्मा ओलीले छिमेकी मुलुकसँग विगतको अभ्यास र मान्यतामा नभई आजको आवश्यकता र नयाँ मान्यताका साथ सुमधुर सम्बन्ध राखिने बताएका छन् । नेपाल चेम्बर अफ कमर्शको ६७ औँ साधारणसभाबाट निर्वाचित कार्यसमितिलाई बधाई दिन सोमबार पार्टी कार्यालय धूम्रबाराहीमा आयोजित कार्यक्रममा अध्यक्ष ओलीले कुनै समयमा विश्वमा उपनिवेशको समय रहेको तर आजको विश्व सार्वभौम मुलुकको स्वाधिनताका आधारमा अघि बढिरहेकाले नेपालीले राष्ट्रको स्वाभिमानप्रति गौरव गर्नुपर्ने उल्लेख गरे । अब नेपाल तीव्र आर्थिक विकासमा अघि बढ्नुपर्छ । अहिलेको समय ठूला मुलुकले सानालाई अन्याय गर्ने समय होइन, संयुक्त राष्ट्रसंघको वडापत्रअनुसार सहअस्तित्वको मान्यताका साथ जानुपर्छ । नेपालमा विकास नुहुनपर्ने कारण छैन, हाम्रा असाधारण स्रोत साधनको भरपूर प्रयोग गर्नुपर्छ । अध्यक्ष ओलीले भने, सार्वजनिक स्वामित्वका उद्योगलाई कमिसनका नाममा बेचेर सखाप पारेर होइन निजी क्षेत्रसँग सहकार्य गरेर नयाँनयाँ उद्योग खोलेर बेरोजगारी र कुशासनको अन्त्य गरेर जनतालाई सेवा दिने गरी आगामी सरकारले काम गर्नेछ । उनले कामचलाउ सरकारले संविधान विपरीत र बजेटमा नभएका कार्यक्रमबारे गरेका सच्याउने पुनः दोहोर्याए । चेम्बरका अध्यक्ष राजेशकाजी श्रेष्ठले वाम गठबन्धनले बहुमतसहित निर्वाचन जितेर स्थायी सरकार बन्न लागेकामा उद्योगी व्यवसायीले सकारात्मकरुपमा लिएको बताए । रासस"
कामविहीन बने न्यायिक समिति,"सिन्धुपाल्चोक : लिशंखुपाखर गाउँपालिकाकी उपाध्यक्ष एवं न्यायिक समितिकी संयोजक हेमगंगा मोक्तानले निर्वाचित भएको नौ महिना बितिसक्दा एउटा पनि मुद्दाको निर्णय गर्न पाएकी छैनन्। कानुनी प्रावधानअनुरूप उनको संयोजकत्वमा न्यायिक समिति गठन भए पनि गाउँपालिका कार्यालयमा एउटा पनि उजुरी नपरेकाले मोक्तानले मुद्दाको अनुभव गर्न नपाएकी हुन्। निर्वाचित भएलगत्तै न्यायिक समितिको संयोजकका हैसियतले आफूले गर्नुपर्ने कामकर्तव्यका विषयमा प्रशिक्षण लिए पनि प्रयोग गर्न नपाएको उनी बताउँछिन्। गाउँपालिकाबाट कस्ता मुद्दाको किनारा लाग्छ भन्ने सर्वसाधारणलाई जानकारी नभएकाले पनि उजुरी नपरेको मोक्तानको बुझाइ छ। न्यायिक समितिमा कस्ता जटिलता र समस्या हुन्छन् भन्ने नै बुझ्न पाएकी छैन, उनले भनिन्, सिकेको कुरा पनि प्रयोग गर्ने अवसर मिलेको छैन। मोक्तानजस्तै हेलम्बु गाउँपालिकाकी उपप्रमुख कोपिला पण्डितले पनि न्यायिक समितिको संयोजकको भूमिका निर्वाह गर्ने अवसर पाएकी छैनन्। गाउँसभा नभएकाले उनको समिति पनि पूर्ण भएको छैन। कानुनले व्यवस्था गरेको संयोजक उनी भए पनि गाउँसभाले दुई सदस्य छान्नुपर्ने प्रावधान छ। सम्बन्धविच्छेदको एउटा मुद्दा आएको थियो, उनले भनिन्, हाम्रो क्षेत्राधिकारबाहिरको भएकाले अदालत जाने सल्लाह दियौं। सिक्दै काम गर्नुपर्ने अबस्था छ। तालिम लिइयो तर व्यावहारिक रूपमा अभ्यास गर्ने अवसर जुटेको छैन। धेरै घटना प्रहरीकहाँ जाने भएकाले पनि स्थानीय तहमा उजुरी नआएको उनको अनुमान छ। कानुनी सल्लाहकार नभएसम्म न्यायिक समितिले काम गर्न समस्या हुने उनले बताइन्। जस्तोसुकै मुद्दा पनि प्रहरी प्रशासनमा लैजाने सर्वसाधारणको बानीका कारण समिति कामविहीन बनेका हुन्। जुगल गाउँपालिकामा केही मुद्दा परे पनि फस्र्योट प्रक्रियामा समस्या रहेको उपाध्यक्ष सिर्जना तामाङ बताउँछिन्। समितिमा कोको रहने भन्ने विषय टुंगिए पनि गाउँसभाले अनुमोदन गर्न बाँकी भएकाले काम गर्न समस्या परेको उनको तर्क छ। समिति बनाउने अधिकार र जिम्मेवारी दिए पनि समितिमा रहने छुट्टै कर्मचारीको व्यवस्था नभएकाले व्यवस्थापकीय पक्ष कमजोर देखिएको उनले बताइन्। उजुरी आएपछि चिठी टाइप गर्नेदेखि सम्बन्धित व्यक्तिकहाँ पुर्याउनसमेत संयोजक आफंै दौडिनुपर्ने अवस्था छ, तामाङले भनिन्, कानुनी अन्योल हटाउन कानुन व्यवसायीको व्यवस्था पनि गाउँपालिकामा हनुपर्छ। नभए समस्या पर्छ। सदरमुकाम रहेको चौतारा साँगाचोकगढी नगरपालिकामा पनि खासै सोचेजस्तो मुद्दा नआएको उपप्रमुख जानुका पराजुलीको भनाइ छ। उनले क्षेत्राधिकारभित्रका आधा दर्जनभन्दा बढी मुद्दा यो अवधिमा उनले टुंग्याएकी छिन्। आफू कानुनको विद्यार्थी भएकाले अन्योल नभए पनि सर्वसाधारणको सीधै प्रशासन जाने बानीमा परिवर्तन नआउँदा न्यायिक समितिले आफ्नो काम देखाउन नसकेको उनले बताइन्। प्रहरीलाई पनि स्थानीय तहको क्षेत्राधिकारभित्रका मुद्दा नगरपालिका पठाइदिन आग्रह गरेकी छु, पराजुलीले भनिन्, अझै पनि प्रहरीकहाँ जति मुद्दा हामीकहाँ आएका छैनन्। नगरपालिकामा आएका अधिकांश मुद्दा मेलमिलापका माध्यमबाट टुंग्याइएको उनले जानकारी दिइन्। कानुनी पृष्ठभूमिकै सुनकोसी गाउँपालिकाकी उपाध्यक्ष लक्ष्मी पौडेलले पनि केही मुद्दा मिलापत्र गराए पनि खासै धेरै संख्यामा उजुरी नआएको बताइन्। संविधानको धारा २१७ मा गाउँपालिकामा उपाध्यक्ष र नगरपालिकामा उपप्रमुखको संयोजकत्वमा न्यायिक समिति रहने प्रावधान छ। समितिमा पालिकाका दुई सदस्य रहने व्यवस्था छ।"
सिंहदरबारमा एमाले माओवादी केन्द्र कार्यदलको बैठक,"काठमाडौं : शक्ति बाँडफाटमा सहमति जुटाउन वाम गठबन्धनद्वा गठित कार्यदलको बैठक सिंहदरबामा जारी छ। सोमबार बिहानदेखि एमाले संसदीय दलको कार्यालयमा जारी बैठकमा नेकपा एमाले र नकेपा माओवादी केन्द्रका अध्यक्षहरूसहित दुई दलका शीर्ष नेता सहभागी छन्। एमाले अध्यक्ष केपी शर्मा ओली र माओवादी केन्द्रका अध्यक्ष पुष्पकमल दाहाल प्रचण्डसहित नेताहरू माधवकुमार नेपाल, सुवास नेम्वाङ, नारायणकाजी श्रेष्ठ र रामबहादुर थापा बैठकमा सहभागी छन्। प्रदेश सरकार र प्रदेशसभामा शक्ति बाँडफाटबारे आइतबार भएको निर्णयमा थप ब्रिफिङ गरी अन्तिम रुप दिने तयारी नेताहरूको छ। आइतबार दुई दलले मुख्यमन्त्री, सभामुख, उपसभामुख लगायतका पदको बाँडफाटमा सहमति गरेका थिए। एमाले र माओवादीको कार्यदलले ६ वटा प्रदेशको मुख्यमन्त्री, सभामुख र उपसभामुखको भागबण्डा मिलाएको छ। आइतबार बसेको कार्यदल बैठकले मुख्यमन्त्री, सभामुख र उपसभामुखमा भागबण्डा मिलाएको हो। कार्यदलका संयोजक सुवास नेम्वाङका अनुसार प्रदेश १, ३, ४ र ५ को मुख्यमन्त्री एमालेले पाएको छ भने ६ र ७ को मुख्यमन्त्री माओवादीलाई दिइएको छ। त्यसैगरी प्रदेश १, ३, ६ र ७ को सभामुख एमालेले पाएको छ भने ४ र ५ को समाभुख माओवादीको भागमा परेको छ। सँगै प्रदेश ४ र ५ को उपसभामुख एमालेले पाउने भएको छ भने १, ३, ६ र ७ को उपसभामुख माओवादीले पाएको छ। पढ्नुस्ः एमाले र माओवादीबीच मुख्यमन्त्री, सभामुख र उपसभामुखमा भागबण्डा मिल्यो यो पनि पढ्नस्ः कहाँ पुगेर अड्कियो एमालेमाओवादी एकता ? यसरी मिल्यो वाम गठबन्धनको भागबन्डा सरकार नबन्दा रोकियो सात अर्ब"
'एमालेमाओवादी केन्द्र एकतामा ७०३० को भागवण्डा',"चितवन: नेकपा एमालेका स्थायी समिति सदस्य तथा पार्टी एकीकरण संयोजन समितिका सदस्य सुरेन्द्र पाण्डेले पार्टी एकीकरण भन्दा अघि सरकार गठन हुने बताएका छन् । सोमबार भरतपुरमा प्रेस चौतारी चितवनले आयोजना गरेको पत्रकार सम्मेलनमा बोल्दै नेता पाण्डेले सरकार गठनअघि पार्टी एकिकरण सम्भव नरहेको बताएका हुन् । पुर्व अर्थमन्त्री समेत रहेका पाण्डेले सरकार गठनलगत्तै पार्टी एकीकरण हुने दाबी गरे । दुई पार्टीबीच अहिलेसम्म विमति नरहेको भन्दै पाण्डेले पार्टी एकीकरण पनि सहजै जिकिर गरे । पार्टी एकीरणमा सहमती भइसके पनि दुई पार्टीको प्रकृयागत र संवैधानिक कुराले ढिलो हुनसक्ने पाण्डेले बताए । राष्ट्रिय सभाको निर्वाचनपछि पार्टी एकीकरण र केन्द्रीय सरकार निर्माणमा केन्द्रित हुने उनले बताए । प्रतिनिधि र प्रदेश सभाको निर्वाचनमा ६०४० को भागवण्डा भएपनि चुनावी परिणम अनुसार प्रदेशमा ७०३० को भागवण्डा गरिएको पाण्डेले उल्लेख गरे । 'राष्ट्रिय सभा र प्रदेशको सिट बाँडफाँट ७०३० प्रतिशतको आधारमा गरिएको छ', उनले भने, 'पार्टी एकीकरण ७०३० कै अनुपातमा हुनेछ ।' दुई पार्टीको एकताका लागि अन्य आधार पनि बनाइसकिएको उनले प्रष्ट पारे । प्रदेशको मन्त्री र सभामुख स्थायी कमिटिले तोक्ने अथवा संसदमा निर्वाचन गरेर टुंग्याइने उनेले बताए । 'अहिलेसम्म व्यक्तिको टुंगो लागेको छैन', उनले भने, 'प्रदेशका मन्त्री र संसदीय समितिको प्रमुख दुई पार्टीको संसदीय दलको नेता र मुख्यमन्त्रीले टुंगो लगाउँछन् ।' अर्को प्रसंगमा पाण्डेले निर्वाचनमा हारिसकेको कांग्रेस नेतृत्वको सरकारले दुरगामी प्रभाव पार्ने निर्णय गर्नु लोकतान्त्रिक पद्धतीविपरित भएको बताए । काम चलाउ सरकारले पहिलो पटक यस्तो काम गरेको पनि दाबी गरे । 'लोकतन्त्रमा पराजितहरुले गरेका कामले गम्भीर दुष्परिणाम ल्याउँछ', चेतावनी दिँदै पाण्डेले भने । प्रदेश राजधानी नपाए पनि चितवनलाई देशकै नमुना र आर्थिक केन्द्र बनाउने उनले प्रष्ट पारे ।"
यसरी मिल्यो वाम गठबन्धनको भागबन्डा,"काठमाडौं : वाम कार्यदलले प्रदेश सरकार नेतृत्वको टुंगो लगाएको छ । कार्यदलले प्रदेश १, ३, ४ र ५ मा एमाले तथा प्रदेश ६ र ७ मा माओवादी नेतृत्वमा सरकार गठन हुने गरी टुंगो लगाएको हो । सहमतिअनुसार एमालेले प्रदेश १, ३, ६ र ७ मा सभामुख पाउनेछ भने माओवादीलाई उपसभामुख दिइने भएको छ । प्रदेश ४ र ५ मा माओवादीले सभामुख लिनेछ भने एमालेको भागमा उपसभामुख परेको छ । कार्यदलको आइतबार दिउँसो बसेको बैठकले एमाले र माओवादीले मुख्यमन्त्री, सभामुख र उपसभामुखमा भागबन्डा टुंग्याउन नसकेपछि एमाले अध्यक्ष केपी ओली र माओवादी केन्द्रका अध्यक्ष पुष्पकमल दाहालसमक्ष निर्णयका लागि पेस गरेको थियो । दुई नेताबीच आइतबार पाँच घण्टा लामो गोप्य वार्ता भएपछि पद भागबन्डामा सहमति भएको हो । दुई नेता गोप्य वार्तामा बस्नुअघि कार्यदल संयोजक सुवास नेम्बाङ र रामबहादुर थापा बादलसँग ब्रिफिङ सुनेका थिए । अध्यक्षद्वयबीच भएको सहमतिअनुसार नै कार्यदलले मुख्यमन्त्रीलगायत पदमा भागबन्डा गरेको नेम्बाङले जानकारी दिए । उनले भने, कार्यदलले दुवै अध्यक्षलाई ब्रिफिङ गरेपछि मात्रै हामीले प्रदेशका मुख्यमन्त्री र सभामुख उपसभामुखलगायत पदमा कहाँकहाँ कसले नेतृत्व गर्ने निर्णय गरेका हौं । कार्यदलले मुख्यमन्त्रीसहित प्रदेश मन्त्रिपरिषद् सदस्य संख्याको भागबन्डा पनि आइतबार नै टुंग्याएको छ । प्रदेशका मन्त्रिपरिषद्मा एमाले ७० र माओवादी केन्द्र ३० प्रतिशत रहने गरी बाँडफाँट गरिएको छ । मन्त्रीहरूका कार्यविभाजन र प्रदेश संसदीय समितिका नेतृत्वको बाँडफाँट सम्बन्धित प्रदेशका मुख्यमन्त्री र दुवै पार्टीका प्रदेशसभा दलका नेताको सहमतिमा गरिने निर्णय गरेको छ । मन्त्रिपरिषद्को संख्या भने प्रदेशसभाको संख्याको अनुपातअनुसार ७ देखि ११ सम्म रहने सहमति भएको छ । प्रदेश नेतृत्वको भागबन्डा टुंगिए पनि नाम भने पार्टीले टुंग्याउन बाँकी छ । एमालेले मुख्यमन्त्रीको नाम सम्बन्धित प्रदेश कमिटीलाई नै छनोट गर्ने जिम्मा दिने तयारी गरेको छ । तर, माओवादीले भने सोही नीति अपनाउने देखिएको छ । आकांक्षी धेरै देखिएकाले दुवै पार्टीमा केन्द्रको नेतृत्वले हस्तक्षेप गर्ने सम्भावना उत्तिकै छ । प्रदेश १ मुख्यमन्त्रीमा शेरधन राई र भीम आचार्यसहित तीन जनाले आकांक्षा देखाएका छन् । प्रदेश २ मा मधेसवादी दलको नेतृत्वमा सरकार गठन हुने निश्चित छ । प्रदेश ३ मा भने एमाले उपाध्यक्ष अष्टलक्ष्मी शाक्य र राजेन्द्र पाण्डेले दाबी पेस गरेका छन् । प्रदेश मुख्यमन्त्री बन्नकै लागि केन्द्रीय संसद्का लागि चुनाव नलडेको भन्दै पाण्डेले दाबी प्रस्तुत गरिरहेका छन् । गुट परिवर्तन गरेरै भए पनि उनी मुख्यमन्त्री बन्ने दाउमा छन् । समावेशिता तथा पार्टीमा लामो योगदान दिएको आधारमा मुख्यमन्त्रीमा अष्टलक्ष्मीको दाबेदारी पनि कमजोर छैन । प्रदेश ४ मा पार्टीसचिव पृथ्वीसुब्बा गुरुङ र सदस्य किरण गुरुङबीच प्रतिस्पर्धा छ । प्रदेश ५ मा सचिव शंकर पोखरेल निर्विरोधजस्तै देखिएका छन् । उनलाई प्रदेश संसदीय दलको नेतासमेत घोषणा गरिसकेको छ । प्रदेश ६ मा माओवादीका महेन्द्रबहादुर शाही र नरेश भण्डारी आकांक्षी छन् । प्रदेश ७ मा माओवादी केन्द्रकै वीरमान चौधरी र झपट बोहराले लबिङ गरिरहेका छन् । मुख्यमन्त्री छानिने व्यवस्था संविधानको धारा १६८ मा प्रदेश मन्त्रिपरिषद् गठन : (१) प्रदेश प्रमुखले प्रदेशसभामा बहुमत प्राप्त संसदीय दलको नेतालाई मुख्यमन्त्री नियुक्त गर्नेछ । निजको अध्यक्षतामा प्रदेश मन्त्रिपरिषद् गठन हुनेछ। संविधानअनुसार प्रदेशसभा निर्वाचनको अन्तिम परिणाम घोषणा भएको वा मुख्यमन्त्री पद रिक्त भएको मितिले ३५ दिनभित्र यस धाराबमोजिम मुख्यमन्त्री नियुक्तिसम्बन्धी प्रक्रिया सम्पन्न गर्नु पर्नेछ । प्रदेश प्रमुखले मुख्यमन्त्रीको सिफारिसमा प्रदेशसभा सदस्यमध्येबाट समावेशी सिद्धान्तबमोजिम मुख्यमन्त्रीसहित प्रदेशसभाका कुल सदस्य संख्याको २० प्रतिशतभन्दा बढी नहुने गरी प्रदेश मन्त्रिपरिषद् गठन गर्नेछ ।"

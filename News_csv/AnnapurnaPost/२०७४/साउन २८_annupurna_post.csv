शीर्षक,विवरण
प्रचण्डको एकता प्रस्तावमा छलफल गर्न बाबुराम सहमत !,काठमाडौं : नेताहरुले पार्टी परित्याग गर्न थालेपछि एक्लिदै गएका नयाँ शक्ति नेपालका संयोजक बाबुराम भट्टराईलाई नेकपा माओवादी केन्द्रका अध्यक्ष पुष्पकमल दाहाल प्रचण्डले पार्टी एकताको प्रस्ताव राखेका छन् । शल्यक्रियापछि आराम गरेर बसेका नेता भट्टराईलाई भेट्न अध्यक्ष प्रचण्ड शनिबार दिउँसो टोखास्थित भट्टराईले आराम गरेको निवासमा पुगेका थिए । दुई नेता वीच २ घण्टा लामो छलफलमा समसामयिक राजनीतिक परिस्थितिका विषयमा कुराकानी भएको थियो । भेटमा अध्यक्ष प्रचण्डले पूर्व माओवादी र अग्रगामी धाराहरु बीचको एकतामा जोड दिँदै त्यसका लागि गम्भीर रुपले सोच्न नेता भट्टराईलाई आग्रह गरेका थिए । अध्यक्ष प्रचण्डले देशको जटिल राजनीतिक परिस्थितिलाई विचार गरेर माओवादीहरु एक हुनैपर्ने कुरामा जोड दिँदै सम्पूर्ण राजनीतिक परिस्थितिमा समीक्षा गरेर जान आफूहरु गम्भीर रहेको नेता भट्टराईलाई जानकारी गराएका थिए । भेटमा नेता भट्टराईले समग्र विषयमा समीक्षा गरेर निष्कर्षमा पुग्न सकिने बताउँदै त्यसका लागि छलफललाई जारी राख्ने प्रस्ताव गरेका थिए । दुई नेताबीच समग्र विषयमा गम्भीर समीक्षा गरेर अगाडि बढ्न छलफललाई जारी राख्ने समझदारी भएको छ । नयाँ शक्तिका नेताद्धय रामचन्द्र झा र रामकुमार शर्माले माओवादी केन्द्रमा प्रवेश गर्ने निर्णय गरेका छन् भने देवेन्द्र पौडेलसहितका नेताहरुले पार्टीमा बिद्रोहको घोषणा गरेका छन् ।
त्रिवि सेवा आयोग सदस्यमा संघलाई बेवास्ता नगर्न चेतावनी,"काठमाडौं : नेपाली कांग्रेस निकट प्राध्यापकले त्रिभुवन विश्वविद्यालय (त्रिवि) सेवा आयोगमा रिक्त रहेको सदस्य पदमा संगठनइतरका व्यक्तिलाई नियुक्त गरिएमा पार्टीको शुभेच्छुक संगठनका रूपमा रहनुको औचित्य नरहने चेतावनी दिएको छ। प्रजातन्त्रवादी प्राध्यापक संघ नेपालले क्षैक्षिक लगायतका समसामयिक विषयमा राजधानीमा शनिबार आयोजना गरेको अन्तरक्रियाका वक्ताले यस्तो चेतावनी दिएका हुन्। संघका अध्यक्ष जगत तिमल्सिनाले भने, संगठनमा आबद्ध योग्य व्यक्तिलाई सदस्यमा नियुक्त गर्न आग्रह गर्दा पार्टी नेतृत्वले बेवास्ता गर्न खोजेको छ। हाम्रो आग्रह अस्वीकार गरेमा हामी पार्टीको शुभेच्छुक संगठनका रूपमा रहिरहन बाध्य हुने छैनौं। त्रिवि सेवा आयोगमा प्राकेदार घिमिरेले अवकाश पाएपछि उक्त पद रिक्त छ। सदस्य पद रिक्त हुँदा त्रिवि सेवामा नयाँ नियुक्ति, बढुवालगायतका कार्य ठप्प छ। डा केसीले सत्याग्रहको नियम तोडे संघका पदाधिकारीहरूले चिकित्सा शिक्षा सुधारको माग गर्दै अनशन बसेका डा गोविन्द केसीका माग जायज भए पनि उनको सत्याग्रहका कारण त्रिवि शिक्षण अस्पतालको शैक्षिक अवस्था खलबलिएको भन्दै चिन्ता व्यक्त गरेका छन्। डा केसीका मागप्रति हामी पूर्ण रूपमा समर्थन गर्दछौं तर उनको सत्याग्रहले त्रिवि शिक्षण अस्पतालमा शैक्षिक मर्यादा, अनुशासन र विधिको व्यापक उल्लंघन भएको छ, अध्यक्ष तिमल्सिनाले भने। डा केसीका जायज माग सम्बोधन गर्दै उनको जीवनरक्षा गर्न संघले सरकारसँग माग गरेको छ। आंशिक शिक्षकका समस्या सम्बोधन हुनुपर्छ संघका महासचिव राजेन्द्र गौतमले आफूहरू त्रिविका आंशिक प्राध्यापकहरूलाई करारमा नियुक्ति गर्ने विषयमा सकारात्मक रहेको र समस्या समाधानका लागि विश्वविद्यालयका पदाधिकारीसँग पटकपटक वार्ता गरेको जानकारी दिए। उनले भने, यस पटक निश्चित मापदण्ड बनाएर त्रिविका आंशिक शिक्षकहरूको माग सम्बोधन गर्नुपर्छ र आइन्दा त्रिवि सेवा आयोगबाट परीक्षा उत्तीर्ण गरेका योग्य व्यक्तिलाई मात्र नियुक्त गर्नुपर्छ। उनले आंशिक प्राध्यापकका समस्या सदाका लागि अन्त्य गर्नुपर्ने पनि बताए। संगठनलाई एकजुट हुन आग्रह अन्तरक्रियामा संघका पूर्व अध्यक्ष प्रा वासुदेव घिमिरेले संगठनभित्रका तितामिठा कुराहरूलाई संवादका माध्यमबाट समाधान गरी सबै एकजुट हुनुपर्ने बताए। उनले भने, हामी प्रजातन्त्रवादीहरूबीच विभिन्न विषयमा फरक मत हुन सक्छन् तर तिनलाई सही ढंगले व्यवस्थापन गर्दै संगठन एकजुट हुनुपर्छ। भेलाका वक्ताले संगठनमा गुट र उपगुट रहेको, पदाधिकारी नियुक्तिको सिफारिस गर्दा संगठनमा योगदान दिएकालाई भन्दा व्यक्तिगत सम्बन्ध नजिक भएका तथा पार्टीका नेताकहाँ धाउने व्यक्तिलाई अवसर दिएको जस्ता आरोप लगाएका थिए। संघका अध्यक्ष तिमल्सिनाले आफू नेतृत्वमा रहँदा संगठनको शिर ठाडो हुने गरी काम गर्ने प्रतिबद्धता जनाउँदै विगतका वैमनस्यहरुलाई त्यागेर अघि बढ्न आग्रह गरे। अन्तरक्रियामा देशभरका एक सयभन्दा बढी प्राध्यापकहरूको उपस्थिति थियो। अन्तरक्रियाका सहभागीले प्राध्यापकहरूको मर्यादाक्रम तोक्न, सेवासुविधा समयानुकूल बनाउन, अनुसन्धानमा लाग्नेहरुलाई थप सहयोग गर्न र विश्वविद्यालयका विभिन्न पदमा नियुक्ति गर्दा सबैलाई समेट्न नेतृत्वको ध्यानाकर्षण गराएका थिए। उनीहरूले नेपाल प्राध्यापक संघ, त्रिवि प्राध्यापक संघलगायतको अधिवेशन तत्काल गर्न पनि आग्रह गरेका छन्।"
भारतले अझै खोलेन सप्तकोसीको ढोका,"काठमाडौ :परराष्ट्रमन्त्री कृष्णबहादुर महरालाई भारतीय राजदूत मञ्जिव सिंह पुरीले सप्तकोशी र लक्ष्मणपुर सहित सीमा बाँधका ढोकाहरु खोल्न थालिएको जानकारी गराएपनि ती स्थानमा ढोका खोलिएको छैन । सुनसरी र नेपालगञ्जस्थित सम्वाददाताका अनुसार ती स्थानमा बाँधका थप ढोका खोलिएका छैनन । सप्तकोशीमा ३५ वटा ढोका मात्रै खोलिएको सम्वाददाता रत्न आचार्यले जनाएका छन् । नेपालगञ्जस्थित सम्वाददाता गजेन्द्र बोहोराका अनुसार लक्ष्मणपुर बाँधका थप ढोका पनि खोलिएको छैन । राजदूत पुरीले सीमा बाँधका ढोका खोल्न थालिएको जानकारी परराष्ट्रमन्त्री महरालाई गराएका थिए । मन्त्री महराले राजदूत पुरीसँग शनिवार मात्रै दुई पटक टेलिफोन गरी सप्तकोशी,लक्ष्मणपुर र गण्डकीसहित सीमा बाँधका ढोका खोलिदिन भारत सरकारलाई अनुरोध गरेका थिए ।"
क्रान्तिकारीद्वारा उद्धार कार्यमा जुट्न कार्यकर्तालाई निर्देशन,"काठमाडौं : माओवादी केन्द्र निकट अखिल(क्रान्तिकारी)ले अविरल वर्षापछि देशभर आएको बाढी पहिरोले पुयाएको धनजनको क्षतिप्रति दुःख व्यक्त गरेको छ । शनिबार बिहान प्रेस विज्ञप्ती जारी गर्दै क्रान्तिकारीले दुःख व्यक्त गरेको हो । बाढी, पहिरोबाट आएको विपत्तीबाट स्तब्ध भएको भन्दै क्रान्तिकारीले प्रभावित परिवारलाई क्षतिपूर्ति तथा राहतको व्यवस्था गर्न सरकार र सम्बन्धित निकायसँग माग गरेको छ । साथै क्रान्तिकारीले देशभरका आफ्ना कार्यकर्तालाई विपत्तीमा परेकाहरुलाई उद्धार तथा राहत प्रदान गर्ने कार्यमा जुट्न निदेर्शन समेत दिएको छ ।"
बाढीपहिरो पीडितको उद्धार गरी स्थानान्तरण गर्न प्रधानमन्त्रीको निर्देशन,"प्रधानमन्त्री शेरबहादुर देउवाले देशका विभिन्न भागमा बाढी र पहिरोको चपेटामा परेका नागरिकलाई तत्काल सुरक्षित स्थानमा स्थानान्तरण गर्न र राहत उपलब्ध गराउन सम्वन्धित जिल्लाका स्थानीय प्रशासनलाई निर्देशन दिएका छन् । शुक्रबार रातिदेखि अविरल रुपमा परेको भीषण बर्षाका कारण आएको बाढीले तराईका विभिन्न जिल्लामा दुई दर्जनभन्दा बढीले ज्यान गुमाएका छन् । सिन्धुलीमा पहिरोमा परी एकै परिवारका चारको मृत्यु भएको छ । प्रधानमन्त्री देउवाले शुक्रबार विहानै बाढीपहिरो प्रभावित जिल्लाका प्रशासन प्रमुखहरूलाई सम्पर्क गरी विपत्को चपेटामा परेका नागरिकलाई उद्धार, राहत र सुरक्षित स्थानमा स्थानान्तरणलगायत हरतरहको सहयोग प्रदान गर्न निर्देशन दिएको उनको नीजि सचिवालयले जनाएको छ । बाढी र पहिरोमा परी ज्यान गुमाएकाप्रति श्रद्धाञ्जलि र तिनका परिवारप्रति हार्दिक समवेदना प्रकट गर्दै प्रधानमन्त्री देउवाले यो विपत्को घडीमा एक ढिक्का हुन सम्पूर्ण देशवासीलाई आग्रह गरेका छन् ।"
कांग्रेस माओवादी केन्द्र समीकरणप्रति भारत खुसी,"काठमाडौ : भारतीय विदेशमन्त्री सुस्मा स्वराजले कांग्रेसमाओवादी केन्द्र सत्ता समीकरणको प्रशंसा गरेकी छन् । भारतको ७० औं गणतन्त्र दिवसका अवसरमा काठमाडौंस्थित भारतीय दूतावासले शुक्रबार आयोजना गरेको कार्यक्रममा प्रधानमन्त्री शेरबहादुर देउवा र माओवादी अध्यक्ष पुष्पकमल दाहाललाई देखाउँदै भनिन्, देउवाजी र प्रचण्डजीबीच विश्वासको वातावरण देखियो । प्रचण्डजीले विभिन्न बाधा अवरोधबीच देउवाका लागि पहिले वाचा गरेअनुसार सत्ता छोड्नुभयो ।' स्वराजले अझ उत्साहित हुँदै थपिन्, त्यसकारण अब अहिले देउवाजी सत्तामा हुनुहुन्छ । उहाँहरूबीच लोकतान्त्रिक पद्धतिमा भएको सहकार्यको म प्रशंशा गर्छु । यो नेपालका लागि एकखाले नयाँ अध्याय हो ।' यसो भनिरहँदा कार्यक्रमका मुख्य अतिथि देउवा र माओवादी केन्द्रका अध्यक्ष दाहाल मुस्कुराइरहेका थिए । स्वराजले भारतले नेपालको शान्ति, विकास र स्थिरता चाहेको बताइन् । मोदीले सबका साथ सबका विकास भनेर भारतमा मात्र होइन छिमेकमा पनि त्यही कुरा लागू होस् भन्ने चाहनुभएको हो', उनले भनिन् । नेपालले ब्यालेटबाट नभई बुलेटबाट शान्ति प्रक्रिया अघि बढाएकोमा प्रधानमन्त्री नरेन्द्र मोदीले नेपाल आउँदा प्रशंशा गरेको स्मरण गरिन् । स्वराजले अंग्रेजले छाडेपछि भारतलाई अनपढ र गरिब मुलुकका रुपमा ब्रिटिसले लिएपनि हाल भारत आर्थिक र राजनीतिक हिसाबले सबल रहेको बताइन् । कार्यक्रममा प्रधानमन्त्री देउवाले भारतसँग नेपालको सम्बन्ध बिशेष खालको रहेको बताए । उनले भने, हाम्रो यो विशेष सम्बन्ध गहिरिँदै गएको छ ।' उनले सबै पक्षको सहभागितामा संविधान कार्यान्वयन अघि बढाउन प्रतिबद्ध रहेको सन्देश स्वराजलाई दिए । नेपाल भारत सम्बन्ध बढाउन आफू यही महिना भारत जान लागेको उनले बताए । भारतीय राजदूत निवास परिसरमा आयोजित कार्यक्रममा देउवा, स्वराज, भारतीय राजदूतसंगै मञ्चमा थिए । तर पूर्व प्रधानमन्त्री पुष्पकमल दाहाललाई भने सहभागिको अघिल्तिर राखिएको थियो । अर्का पूर्व प्रधानमन्त्री लोकेन्द्रबहादुर चन्द दर्शक सहभागिको अन्तिम लहरमा थिए । ओलीसित भेट भएन प्रमुख प्रतिपक्षि दल एमालेका अध्यक्ष केपी शर्मा ओली उपस्थित भएनन् । बिमस्टेक विदेशमन्त्रीस्तरीय बैठकमा भाग लिन नेपाल भ्रमणमा आएकी भारतीय विदेशमन्त्री सुस्मा स्वराजसँग ओलीको भेट पनि भएन । एमाले नेता अग्नी खरेलले अध्यक्ष ओलीको शुक्रबार मुस्ताङ जाने पूवर्निर्धारित कार्यक्रम रहेकाले दूतावासको कार्यक्रममा नगएको बताए । भारतीय परराष्ट्रमन्त्रीको औपचारिक कार्यक्रम र अन्य साना दलसँगको भेटघाटले गर्दा समय नपुगेर होला प्रमुख प्रतिपक्षी दलका नेतासंग उहाँको भेट हुनसकेन । आज भने अध्यक्ष ओली पहिले नै तय गरिसकेको कार्यक्रममा जानुपर्ने भएकाले काठमाडौमा रहनुभएन' खरेलले भने । स्रोतका अनुशार भारतीय दूतावासले ओलीसँग भेटका लागि पहल नगरेकाले ओलीस्वराज भेट नभएको हो । ओली शुक्रबार बिहान मुस्ताङ् जानु अघिसम्म दूतावासले भेटको प्रयास गरेको भए भेट हुने संभावना थियो' ओली निकट एक एमाले नेताले भने । भारतीय राजदूत मंजीव सिंह पुरीले अध्यक्ष ओलीलाई समारोहमा उपस्थित भइदिन अघिल्लो साता निमन्त्रणा दिएका थिए । कार्यक्रममा एमालेका तर्फबाट नेता सुवास चन्द्र नेम्वाङ्, सुरेन्द्र पाण्डे, राजेन्द्र पाण्डे चाहीँ उपस्थित थिए । एमाले नेता माधव कुमार नेपालले बिहीबार साँझ नै होटल सोल्टिमै पुगेर स्वराजसँग भेटेका थिए । सहमति स्वर्णिम अध्याय : स्वराज मोदीले नेपाल भ्रमणका बेला बोलेका कुरा नेपाली जनताका मन मनमा बसे । उनले भनेका थिए नेपाल युद्दबाट बुद्दतर्फ अर्थात् शस्त्र देखि शास्त्रतर्फ अघि बढ्यो । आज म यहाँ आएका बेला नेपालको लोकतान्त्रिक इतिहासमा अर्को एक नयाँ घटनाक्रम जोडिएको छ । नेपाल अविश्वासबाट विश्वासको अध्यायतर्फ अघि बढेको छ । प्रचण्डजी र देउवाजीबीच प्रचण्डजी प्रधानमन्त्री बन्ने स्थानीय चुनाव गराउने सहमति भयो । अनि स्थानीय चुनाव पछि देउवाजी प्रधानमन्त्री बन्ने सहमति भयो । ठूलो दलको नेता भएपनि देउवाजीले प्रचण्डलाई प्रधानमन्त्री बन्न सहमति जनाउनुभयो । किनकी देउवाले प्रचण्डमाथि विश्वास गर्नुभयो । प्रचण्डले पनि अनेक बाधाबीच देउवालाई स्थानीय चुनावपछि प्रधानमन्त्री बनाउनुभयो । यो सहमति नेपालको लोकतान्त्रिक इतिहासमा स्वर्णीम अध्याय बन्न जानेछ । यो अध्याय जोड्न दुई ब्यक्तित्वलाई मोदीका तर्फबाट बधाई दिन चाहन्छु, देउवाजी र प्रचण्डजी ।"
कोसी ब्यारेजका ढोका खोल्न सरकारद्वारा भारतसँग आग्रह,"काठमाडौ : उपप्रधान तथा परराष्ट्रमन्त्री कृष्णबहादुर महराले सप्तकोशीसहित नेपालका सीमावर्ती क्षेत्रमा रहेका बाँधका ढोका खोल्न भारतलाई आग्रह गरेका छन् । उपप्रधानमन्त्री महराले नेपालका लागि भारतीय राजदूत मञ्जिव सिंह पुरी मार्फत राप्तीको लक्ष्मणपुर र सप्तकोशीसहित सीमावर्ती क्षेत्रका सबै बाँधका ढोका खोलिदिन भारत भारत सरकारलाई आग्रह गरेका हुन । उपप्रधानमन्त्री महराले अन्नपूर्णअनलाइनसँग भने मैले बिहान र अपरान्ह दुई पटक भारतीय राजदूत मार्फत भारत सरकारलाई नेपालका सीमावर्ती क्षेत्रका सबै बाँध खोलिदिन भारत सरकारलाई अनुरोध गरेको छु । नेपालका नदीहरुमा पानीको बहाव बढदै गएका कारण यस्तो आग्रह गर्नु परेको हो । मन्त्री महराले शनिवार बिहान बाँकेको लक्ष्मणपुर बाँधका ढोका खोल्न आग्रह गरेका थिए भने अपरान्ह सप्तकोशीसहित सीमावर्ती बाँधका ढोका खोल्न भारत सरकारलाई आग्रह गरको थिए । उपप्रधानमन्त्री महराले कोशी,गण्डकी र राप्ती नदीसहित सीमावर्ती बाँधका ढोकाहरु खोलिदिन गरेको आग्रहलाई स्वीकार गरी भारतीय राजदूत पुरीले आफनो सरकारलाई जानकारी गराएका थिए । भारतीय राजदूत पुरीले उपप्रधानमन्त्री महरालाई दिएको जानकारी अनुसार भारत सरकारले प्रक्रिया पुरयाएर बाँधका ढोका खोल्न थालेको छ । कोशीमा ५६ वटा ढोका छन् । कोशीका ३३ वटा ढोका मात्रै खोलिएको छ । तराईका अधिकाँश जिल्ला बाढी र डुवानमा परेका छन् । बाढी र पहरोबाट ३० जनाको मृत्यु भइसकेको छ । बाढीका कारण तराईका जिल्लाको जनजीवन अस्तव्यस्त भएको छ । कोशीमा सबै ढोका नखोलेका कारण बिराटनगर समेत डुवानमा परेको छ । झापा,मोरङ,सुनसरी,सप्तरी,रौतहट,दाङ,बाँके,सर्लाही लगायतका जिल्लामा आएको बाढी र पहिरोका कारण ३० जनाको निधन भएको छ । ती जिल्लाको जनजीवन कस्टकर र अस्तव्यस्त भएको छ । गृहमन्त्री जनाद्र्धन शर्माका अनुसार हालसम्म बाढी र पहरोमा परी मोरङमा तीन जना, झापामा दुई जना,सुनसरीमा सात जना,पाँचथरमा तीन जना,बारामा एक जना,सर्लाहीमा एक जना,बाँकेमा तीन जना,सिन्धुलीमा चार जना,पाल्पामा एक जनासहित ३० जनाको निधन भएको हो । लगातारको बर्षाका कारण सप्तकोसी नदीमा पानीको बहाव बढेर यो बर्षकै उच्च भएको छ। पानीको बहाव उच्च हुँदा समेत भारतले कोसी ब्यारेजका सबै ढोका खोल्न आनाकानी गरिरहेको भन्दै स्थानीयबासी रुष्ट बनेका छन्। पानीको बहाब प्रति सेकेण्ड २ लाख ७० हजार तीन सय ६५ क्युसेक पुगेको सुनसरीका प्रहरी प्रमुख एसपी विद्यानन्द माझीले जानकारी दिए । उनका अनुसार भारतको नियन्त्रणमा रहेको सप्तकोसी ब्यारेजका ५६ ढोका मध्ये ३३ वटा मात्र ढोका खुल्ला गरिएको छ। पानीको बहाव उच्च भएपछि सप्तकोसी ब्यारेजमा पाँच दिनदेखि खतराको संकेत स्वरुप रातो बत्ती बालिएको छ। सप्तकोसी नदीमा शुक्रबार बिहान प्रतिसेकेण्ड २ लाख ५० हजार ४० क्युसेक पानीको बहाव मापन गरिएको भएपनि दिउँसोबाट अझ बढ्दै गएको एसपी माझीले बताए। सप्तकोसीमा पानीको बहाव उच्च भएका कारण सुनसरीको बराहा नगरपालिका स्थित श्रीलंका टापुका बासिन्दाहरुलाई आवतजावतमा समस्या परेको महेन्द्रनगरका रमेश घिमिरेले बताए। यतिबेला कोसी प्रभावित क्षेत्रका बासिन्दाहरु त्रसित देखिन्छन्।"
निर्वाचन विधेयक रोक्न देउवाको दबाब,"काठमाडौं : कांग्रेसले भ्रष्टाचारमा जेल बिताएका व्यक्तिलाई पनि उम्मेदवार बनाउनुपर्ने प्रस्ताव गरेपछि प्रदेशसभा र प्रतिनिधिसभा निर्वाचनसम्बन्धी विधेयक संसद्को राज्यव्यवस्था समितिमा रोकिएका छन् । निर्वाचन आयोगले दुवै तहका निर्वाचन मिति भदौ १ गतेभित्र तोक्नुपर्ने माग गरिरहेका बेला सरकारले भने निर्वाचनसम्बन्धी विधेयक तत्कालका लागि अघि नबढाउन राज्यव्यवस्थालाई दबाब' दिएको छ । प्रधानमन्त्री शेरबहादुर देउवाले विधेयक रोक्न दबाब दिएपछि बिहीबार समितिको बैठक विशेष कारणवश' भन्दै रोकिएको थियो । कांग्रेस सांसदले भ्रष्टाचारमा सजाय पाएको व्यक्ति उम्मेदवार बन्न नपाउने भन्ने विधेयकको प्रावधानलाई हटाएर भ्रष्टाचारमा तीन वर्ष कैद सजाय भुक्तान गरेपछि' उम्मेदवार बन्न पाउने संशोधन राखेपछि त्यसको विरोध भएको थियो । भ्रष्टाचार मुद्दा खेपेका खुमबहादुर खड्कालाई केन्द्रित गरेर उनीहरूले यस्तो प्रस्ताव गरेको भन्दै आलोचना भएपछि कांग्रेस सभापति एवं प्रधानमन्त्री देउवाले विधेयक रोक्न दबाब दिएको स्रोतले जनाएको छ । बिहीबार बैठक बस्न खोज्दा कांग्रेस नेता कृष्णप्रसाद सिटौलाले देउवालाई संशोधनको विषयमा व्यापक विरोध भयो, के गर्न खोजिएको हो' भनी समितिको कार्यकक्षबाटै फोन गरेको कांग्रेसकै एक सांसदले बताए । देउवाले त्यस विषयमा छलफल गर्नुपर्ने भन्दै बैठक रोक्न निर्देशन दिएपछि समितिका सभापति दिलबहादुर घर्तीले बैठक स्थगनको सूचना प्रकाशन गर्न लगाएका थिए । विधेयकमा केही विषय मिलाउनुपर्नेछ', सभापति घर्तीले अन्नपूर्णसँग भने, हामी छलफल गर्दैछौं । विधेयक अघि बढाउँछौं ।' विधेयक रोकिएकोमा एमाले सांसदहरू आक्रोशित बनेका छन् । हामी त छिटो विधेयक पारित गर्नुपर्यो भन्दै तयारीसाथ आएका थियौं । तर, खोइ किन बैठक स्थगित गरियो भन्ने जानकारी नै दिइएन', एमाले सांसद रामेश्वर फुयाँलले भने, निर्वाचन आयोगले मिति घोषणा गरिदिन माग गरिरहेका बेला विधेयक रोक्नुले हामीलाई आशंकित बनाएको छ ।' सरकारले विधेयकको दफा १३ को (ङ) मा भ्रष्टाचार, जबर्जस्ती करणी, मानव बेचबिखन तथा ओसारपसार, लागूऔषध बिक्रीवितरण तथा निकासी वा पैठारी, सम्पत्ति शुद्धीकरण, राहदानी दुरुपयोग, अपहरणसम्बन्धी कसुर वा नैतिक पतन देखिने अन्य फौजदारी कसुरमा सजाय पाई वा कुनै पनि कसुरमा जन्मकैद वा २० वर्ष वा सोभन्दा बढी कैदको सजाय पाई त्यस्तो फैसला अन्तिम भएको व्यक्ति उम्मेदवार बन्न नपाउने प्रस्ताव गरिएको छ । कांग्रेस सचेतक ईश्वरी न्यौपानेसहित, आनन्दप्रसाद ढुंगाना, पद्मनारायण चौधरी, राधेश्याम अधिकारी, भरतबहादुर खड्का, पुष्कर आचार्य, मीनाक्षी झा, किरण यादव, अमृतलाल राजवंशी, नरबहादुर चन्दले छुट्टाछुट्टै संशोधन दर्ता गरे पनि फौजदारी अभियोगमा तीन वर्ष सजाय काटेपछि उम्मेदवार बन्न पाउने व्यवस्था राख्न संशोधन हालेका छन् । एउटै भाषाका चारवटा संशोधनमा प्रस्ताव गरिएको छ, जबर्जस्ती करणी, मानव बेचबिखन तथा ओसारपसार, लागूऔषध बिक्रीवितरण तथा निकासी पैठारी, हातहतियार खरखजाना, विस्फोटक पदार्थ, अन्तर्राष्ट्रिय आतंक, अपहरण, संगठित अपराध, कर्तव्य ज्यानसम्बन्धी कसुरमा जन्मकैद वा २० वर्षभन्दा बढी कैदको सजाय भोगिसकेको मितिले ३ (तीन) वर्षसम्म उठ्न नपाइने' भन्ने वाक्यांश राख्ने ।' सत्तापक्षले नै विधेयक रोक्न भनेपछि साउनभित्र दुईव विधेयक पारित हुन कठिन हुने समितिका सदस्य बताउँछन् । जतिसक्दो चाँडो विधेयक पारित गरेर भदौ १ भित्र निर्वाचनको मिति तोक्नुपर्छ भन्नेमा हामी छौं', एमाले सांसद फुयाँलले भने, कतै सरकार निर्वाचनबाट भाग्न त चाहेको होइन भन्ने पनि प्रश्न उब्जेको छ ।' समिति सभापति घर्तीले साउनभित्रै विधेयक पारित गर्न कोसिस भइरहेको बताए । विधेयक रोकेर सांसदहरू धुलिखेलमा निर्वाचनसम्बन्धी दुई विधेयकको काम अघि बढाउनुपर्ने बेला समितिका सदस्य भने यूएनडीपीको आर्थिक सहयोगमा अन्तक्र्रिया गर्न धुलिखेल पुगेका छन् । यातना दिने तथा निर्मम, अमानवीय तथा अपमानजनक व्यवहार नियन्त्रण गर्ने विधेयकमाथि छलफल गर्न समितिले धुलिखेलस्थित रिसोर्टमा अन्तक्र्रिया यूएनडीपीको सहयोगमा गरेको हो । दुईदिने कार्यक्रम रहेको त्यहाँ रहेका एक सांसदले बताए ।"
किन एक्लिए बाबुराम ?,"काठमाडौं : विल्कुलै फरक, नयाँ र वैकल्पिक राजनीतिक दल निर्माण गर्ने उद्देश्यसहित नयाँ शक्तिको निर्माणमा लागेका पूर्वप्रधानमन्त्री डाबाबुराम भट्टराई दुई वर्षमै एक्लिएका छन् । ३५ वर्षको कम्युनिस्ट राजनीतिबाट एकाएक नयाँ कोर्स सुरु गरेका भट्टराई आफ्नो अभियानमा कामयावी हुन सकेनन्। अन्ततः उनी अहिले आफैंले सुरु गरेको अभियानमा झन्डै एक्लो दौडाहा मा छन् । शुक्रबार मात्रै उनलाई औपचारिक रूपमा रामचन्द्र झा, रामकुमार शर्मालगायत मधेसी नेताले साथ छाडेका छन् । ०४० सालदेखि भट्टराईका हरेक स्टेप मा साथ दिँदै आएका नेता देवेन्द्र पौडेललगायतले सम्बन्धविच्छेद को अन्तिम तयारी गर्दै छन् । भट्टराईले ०७० को चैतदेखि नेपालमा वैकल्पिक राजनीतिक शक्तिको आवश्यकताका विषयमा बहस चलाउँदै नयाँ शक्ति निर्माण को नेतृत्व लिने प्रयास गरेका थिए । तीन दशक बढी समय कम्युनिस्ट पार्टीमा बिताएका उनले ०७२ असोज ९ देखि भने आफैंले योगदान गरेको कम्युनिस्ट पार्टीसँग डिभोर्स गर्दै औपचारिक रूपमै नयाँ राजनीतिक कोर्स सुरु गरेका थिए । तर, उनले बनाउन खोजेजस्तो नयाँ शक्ति दुई वर्षको यो अन्तरालमा बन्न नसकेपछि अहिले उनलाई साथ दिन पुगेका नेता नै धमाधम पार्टीबाट बाहिरन थालेका छन् । उनलाई पार्टी निर्माण अभियानमा सहयोग गर्ने हस्तीहरू देवेन्द्र्र पौडेल, रामचन्द्र झा टाढिएका छन् । रामेश्वर खनाल, मुमाराम खनाललगायत नेता पहिल्यै उनीबाट अलग भइसकेका छन् । भट्टराईको राजनीतिक उतारचढाव  चैत, ०७० मा नयाँ शक्ति निर्माणको बहस प्रारम्भ  ३ असोज ०७२ मा संविधान जारी भएलगत्तै ९ असोजमा एमाओवादी र संसद् सदस्य पद त्याग ।  ६ र ७ असोज, ०७२ मा नयाँ शक्ति निर्माण अभियानमा संलग्न हुन चाहने पूर्वएमाओवादीको राष्ट्रिय भेला आह्वान ।  १० माघ ०७२ मा नयाँ शक्तिको अन्तरिम केन्द्रीय परिषद् घोषणा ।  ३० जेठ ०७३ मा काठमाडौंको रंगशालाबाट नयाँ शक्ति पार्टी गठनको घोषणा । भट्टराईले नेपालमा वैकल्पिक राजनीतिक पार्टी बनाउने योजनामा तीन लक्ष्य राखेका थिए, पहिलो, आफूले निर्माण गर्ने वैकल्पिक पार्टी कुनै पनि वाददर्शनमा आधारित नरहने । दोस्रो, विचारधारा पार्टीको भए पनि जातिवाद र क्षेत्रवादबाट मुक्त हुने र तेस्रो, आर्थिक समृद्धि र विकासलाई मूल ध्येय बनाउने । त्यसपछि नै उनले अगाडि सारेका यिनै तीन लक्ष्यमा जोडिन आइपुगे, विभिन्न प्रवृत्तिका शक्तिहरू । माओवादीभित्रै रहँदा अन्तरसंघर्षमा साथ दिँदै आएका अधिकांश नेतादेखि गैरराजनीतिक पृष्ठभूमिका व्यक्तिसम्म भट्टराईका नयाँ सारथिका रूपमा अगाडि देखिए । तर, पार्टीमा आएका विविध प्रवृत्तिका नेताको उचित व्यवस्थापनमा चुक्दा भट्टराई अहिले एक्लिन पुगेको विश्लेषण राजनीतिक वृत्तमा छ । कहिल्यै पार्टीमा फस्र्ट म्यान भई लिडरसिप नलिएका भट्टराईमा लिडरसिपमा हुनुपर्ने क्वालिटी नदेखिनु र आफ्नो गन्तव्यमा आफैं अलमलिनुले अहिले एक्लिँदै जाने परिस्थिति सिर्जना गरेको बताउँछन्् प्राध्यापक कृष्ण खनाल । पार्टी भनेको आज बनायो, भोलि नै टुम्पोमा पुग्ने भन्ने त हुँदैन तर बाबुरामजीको पर्सनल बिहेवियर, पर्सनल इन्टेस्ट सबै हेर्दा उहाँमा लिडरसिप गर्ने क्षमताको अभाव देखिन्छ । लिडरसिपका केही क्वालिटी हुन्छन्, त्यसमा उहाँको पुगेको देखिएन, खनालले अन्नपूर्णसँग भने, आफूलाई सबैले समर्थन गर्छन् भनेर मान्छेहरूप्रति तत्कालै इम्प्रेसन बनाउने र सुरुदेखि नै आफूले चाल्न खाजेको यात्राका विषयमा कन्फ्युजन पालेर बस्दा उहाँलाई साथ दिनेहरू छुट्दै गए । वैचारिक अस्पष्टता भट्टराई पार्टी निर्माणको अभियानदेखि नै दुई धारको चेपुवामा परे । माओवादी पृष्ठभूमिबाट गएका नेताहरूका माक्र्सवादी रुझान र गैरमाक्र्सवादी र ब्युरोक्रेसीबाट राजनीति सुरु गर्न खोजेका शक्तिको फरक धारबीचको चेपुवामा भट्टराई सधैँभरि परिरहे । त्यसलगत्तै उनले भनिदिए, नयाँ शक्ति कुनै वाद र दर्शनमा आधारित हुने छैन । तर, उनलाई पार्टी निर्माण क्रममा सधैंभरि यही विषयले पिरोलिरह्यो । माओवादी पृष्ठभूमिका नेताले आफूहरूलाई उपेक्षा गरेको तथा ब्युरोक्रेसीबाट आएका अन्यले पार्टीको विभागदेखि अन्य महत्वपूर्ण जिम्मेवारीमा पूर्व माओवादीलाई हाबी गराएको आरोप लागिरह्यो । त्यसैलाई चिर्न नसक्नु भट्टराईको मुख्य कमजोरी रहन पुगेको प्राध्यापक कृष्ण खनाल बताउँछन् । भट्टराईसँगको सम्बन्धविच्छेदको शृंखला  मुमाराम खनालको सम्बन्धविच्छेद  रामेश्वर खनालको सम्बन्धविच्छेद  रामचन्द्र झा, रामकुमार शर्मासँगको सम्बन्धविच्छेद  देवेन्द्र पौडेललगायत पूर्वमाओवादीसँग सम्बन्धविच्छेदको तयारी आफ्नो लक्ष्यगन्तव्यमा प्रस्टता देखाउन सक्नुपर्छ, राजनीतिमा त्यो भट्टराईले देखाउन सक्नुभएन, त्यसले उहाँलाई अलमल्याइरह्यो, खनालले भने, राजनीति र विद्वता फरक विषय हो, बाबुरामको पार्टीमा लागेपछि केही हुन्छ कि भन्ने अवसरवादीको जमात पनि त्यहाँ हाबी हुँदै गयो, यसले पनि उहाँको राजनीतिक यात्रामा असर पुर्यायो । खासगरी भट्टराईले सोसियल पोलिटिक्स बुझ्नै नसक्दा अहिलेको अवस्था आइपरेको नयाँ शक्ति निर्माणका क्रममा सँगै रहेका तर अहिले छाडेर विवेकशील साझा पार्टीमा लागेका नेता मुमाराम खनाल बताउँछन् । जुन उद्देश्यसाथ नयाँ पार्टी निर्माण गर्न खोजिएको थियो, त्यसको उल्टो अभियानमा उहाँ (भट्टराई) लाग्नुभयो, जातिवादको प्रवर्तक र माओवादीको आधार छाड्नुभएन, उहाँ असफल हुनुभयो, खनालले भने । पछिल्लो झगडाको बीउ वैचारिकराजनीतिक विषयमा भट्टराईको विद्वतामाथि अति विश्वासपात्र मानिएकै देवेन्द्र पौडेललगायत नेताले प्रश्न उठाए । पार्टीको विचार, कार्यदिशा र नेतृत्वमा अलमलमा रहेको प्रश्न पौडेलले उठाएपछि अहिले भट्टराईले पौडेललगायत १५ जनालाई २४ घन्टे प्रस्टीकरण सोधेका छन् । शुक्रबार भट्टराईले यस विषयमा प्रस्ट्याउन पौडेललगायत नेतालाई स्पष्टीकरण सोधेका हुन् । पौडेलले भने बिहीबार नै नेता वामदेव क्षत्रीलाई साथमा लिएर भट्टराईसँग आफूहरूले नयाँ राजनीतिक बहस सुरु गर्न लागेको जानकारी दिएका थिए । पौडेल पक्षले आफूहरूलाई कारबाही गरे नयाँ कोर्स सुरु गर्न सजिलो हुने ठानेर २६ साउनमा पत्रकार सम्मेलन गरी आफ्नो धारणा सार्वजनिक गरेका थिए । स्थानीय तह निर्वाचनको परिणाम पार्टीको पक्षमा अनपेक्षित आएपछि पौडेल समूह बृहत् राजनीतिक धु्रवीकरणको पक्षमा उभिएको थियो । यसलाई भट्टराईले सुरुमै नकारात्मक रूपमा लिइदिएपछि पौडेलले नयाँ कदम चाल्न लागेको उनको समूहमा अहिले रहेका एक नेताले अन्नपूर्णसँग भने । नयाँ शक्तिभित्र रहेका पूर्वमाओवादी पृष्ठभूमिका नेतालाई अहिले लागेको छभट्टराईले विगतमा सँगै उनलाई साथ दिएका नेताहरूलाई भुल्दै गए । नेता कुमार पौडेलले भने, भट्टराईले इतिहास बिर्सन खोज्नुभयो, कार्यकर्ताको दुःखसुखमा रमाउने भन्दा नयाँ गर्ने नाममा मात्रै रमाइरहनुभयो, यसले पार्टीभित्र असन्तुष्टि ल्यायो, पौडेलले भने । ध्रुवीकरण र एकता  गंगा चौधरी सत्गौवा नेतृत्वको थरुहट तराई पार्टीसँगको एकता  देवी ओझा नेतृत्वको लोकतान्त्रिक मञ्चसँगको एकता  प्रकाश विकल्प नेतृत्वको युवा सुशासन अभियानसँगको एकता  सुनील खड्का नेतृत्वको मातृभूमिका लागि युवा अभियानसँगको एकता  दानबहादुर चौधरी नेतृत्वको लोकतान्त्रिक फोरमको समूहसँग एकता  भीमबहादुर कडायत नेतृत्वको माओवादी केन्द्रको समूहसँग एकता  प्रगतिशील रूपान्तरण समूहसँगको एकता नेता खिमलाल देवकोटा पनि पछिल्लो चरणमा भट्टराईले पूर्वमाओवादीबाट आएका नेताकार्यकर्तालाई टाढै राखेर जान चाहँदा असन्तुष्टि चुलिएको बताउँछन् । पूर्वमाओवादीबाट आएकाबाटै संगठन चलाउन खोज्ने, संगठन निर्माणमा प्रयोग पनि गर्ने तर यसरी जाँदा नयाँ शक्ति बन्दैन कि भन्ने त्रास पनि पाल्दै जान थालेपछि नेताले पार्टी छाड्दै जान थाले, देवकोटाले भने । अबको विकल्प ? भट्टराईलाई अहिले पूर्वमाओवादी पृष्ठभूमिका गंगानारायण श्रेष्ठ, देवेन्द्र पराजुली र कल्पना धमलाले मात्र साथ दिइरहेका छन् । त्यसबाहेक फरक धारबाट आएका केशव दाहाल, डम्बर खतिवडालगायतले पनि उनलाई साथ दिएका छन् । नयाँ शक्ति निर्माण अभियानपछि उनले एउटा ब्रोसरबाहेक राजनीतिक दस्ताबेज लेखनमा भट्टराईले चासोसमेत दिएनन् । पछिल्लो संघीय परिषद् बैठकमा पेस भएको दस्ताबेजसमेत नेता डम्बर खतिवडाले तयार पारेका थिए । माओवादी पृष्ठभूमिका नेतालाई भट्टराईको यो कदम पनि चित्त बुझेको थिएन । उनीहरू भट्टराईसँग त्यसपछि पनि थप सशंकित थिए । भट्टराईले गैरमाओवादी पृष्ठभूमिका नेतालाई महत्व दिन थालेको नेता देवेन्द्र पौडेललगायतलाई चित्त बुझेको थिएन । राजनीतिक मोड १ वैशाख ०३५ मा बाबुरामले राजनीतिमा समर्पित गर्दै नयाँ मान्यताको प्रादुर्भाव गर्ने गरी जीवनको लक्ष्य बनाएका थिए । ०३७ सालमा राजु नेपालीमार्फत कम्युनिस्ट सदस्यता लिएका । भट्टराईले संगठनात्मक पद्धतिमा जोड दिन सक्नुभएन, नयाँ प्रयोग गर्ने नाममा रमाउन मात्र खोज्नुभयो, इतिहासलाई भुल्दै जान थाल्नुभयो, यसले उहाँलाई एक्लो बनाउँदै लग्यो, नेता कुमार पौडेलले भने ।त्यसो हो भने अब भट्टराईका अगाडिका विकल्प के ? विभिन्न कोणबाट बहस सुरु हुन थालेका छन् । विश्लेषकका भनाइमा, अब उनीसँग तीन विकल्प छन् । उनी अहिलेकै नयाँ शक्तिका रूपमा राजनीतिक यात्रामा अडिन नसक्ने खालका टिप्पणी पनि हुन थालेको छ । जातिवाद र माओवादका दुवै अतिवादी चिन्तन लाखापाखा लागेपछि उहाँले आफूलाई नयाँ ढंगले सोचेर वैकल्पिक शक्तिका रूपमा नयाँ ढंगले नेतृत्व गर्ने सम्भावना एउटा देखिन्छ, खनाल थप्छन्, त्यो भनेको भट्टराईले नयाँ शक्ति, अहिले आएको विवेकशील साझा पार्टीसम्मको एकीकृत नेतृत्व गर्न सक्छन्। भट्टराईका लागि दोस्रो विकल्प भनेको उनी अहिलेको मूल राजनीतिक शक्तिमै फर्कने विकल्प हो । भट्टराई फेरि पनि अहिले रहेकै मूल स्टेपमा रहेको राजनीतिक शक्तिसँगको सहकार्यमा जान सक्छन्, यो पनि एउटा विकल्प छ, खनाल भन्छन्, त्यो विकल्पमा जाँदा उनलाई सबैभन्दा सहज भनेकै माओवादीमै फर्कने हुन्छ । तेस्रो विकल्प भनेको भट्टराई स्वतन्त्र भएरै बस्ने हो । उनी एकेडेमिक रूपमा अध्ययनअध्यापन गराएर बस्न सक्छन् । यी तीन विकल्प मात्रै भट्टराईसँग बाँकी हुनेछन्, खनालले भने ।"
गृहमन्त्रीसहित सुरक्षा निकायका प्रमुखलाई बालुवाटार बोलाए प्रधानमन्त्रीले,"काठमाडौ : प्रधानमन्त्री शेरबहादुर देउवाले गृहमन्त्री जनाद्र्धन शर्मासहित तीन वटै सुरक्षा निकायका प्रमुखलाई बालुवाटारमा बोलाएका छन् । देशका विभिन्न ठाउँमा आएको बाढीपहिरोको चपेटामा परेका नागरिकको उद्धार तथा राहत कार्यलाई तीव्रता दिने क्रममा अहिले साँझ ५ बजे गृहमन्त्री, गृहसचिव, तीन सुरक्षा निकायका प्रमुख, गृह मन्त्रालयको दैवी प्रकोप उद्धार महाशाखाका प्रमुख र अन्य सम्बन्धित अधिकारीहरूसँग बालुवाटारमा छलफल गर्न बोलाइएको प्रधानमन्त्री देउवाको नीजि सचिवालयले जनाएको छ । बाढी पहिरोको क्रममा बिभिन्न जिल्लामा ३० जनाको निधन भइसकेको छ भने लाखौ मानिसहरु प्रभावित भएका छन् ।"
सीमाबाँधका ढोका खोल्न थालियो:भारतीय राजदूत,"काठमाडौ : भारतीय राजदूत मञ्जिव सिंह पुरीले नेपालका सीमावर्ती बाँधका ढोका खोल्न थालिएको बताएका छन् । राजदूत पुरीले उपप्रधान तथा परराष्ट्रमन्त्री कृष्णबहादुर महरालाई टेलिफोन गरी सीमा बाँधका ढोका खोल्न थालिएको जानकारी गराएका हुन । उपप्रधानमन्त्रीले टेलिफोन गरी कोशी,गण्डकी र राप्तीसहित सीमावर्ती बाँधका ढोका खोलिदिन आग्रह गर्नु भएको थियो । एक घण्टापछि भारतीय राजदूतले टेलिफोन गरी सीमा बाँधका ढोका खोल्न थालिएको जानकारी गराउनु भएको छ मन्त्री महराका स्वकीय सचिव युवराज चौलागाईले अन्नपूर्ण अनलाइनसँग भने । उपप्रधानमन्त्री महराले भारतीय राजदूत पुरीलाई शनिवार बिहान र अपरान्ह गरी दुई पटक टेलिफोन गरी सीमा बाँधका ढोका खोलिदिन आग्रह गरेका थिए ।"
स्वतन्त्र मेयर उम्मेदवार गोपाल हमाल विवेकशील साझा पार्टीमा,"धनगढी : केही दिनअघि मात्रै एकीकरण भएको विवेकशील साझा पार्टीले सुदूरपश्चिमबाट संगठन निर्माण सुरु गरेको छ । पार्टीका संयोजक द्वय रविन्द्र मिश्र र उज्वल थापासहितका केन्द्रीय पदाधीकारीले शनिबार प्रदेश नम्बर ७ को संयोजकमा गोपाल हमाललाई चयन गरेको छ । धनगढीको शुभश्री प्यालेसमा आयोजित कार्यक्रममा हमाललाई संयोजक चयन गरिएको हो । हमाल, सुन्दर सुदूरपश्चिम अभियानका अभियानकर्ता हुन । हमाल हालै सम्पन्न स्थानीय तहको निर्वाचनमा धनगढी उपमहानगरपालीकामा विजयी नेपाली काँग्रेसका उमेदवारका निकटतम प्रतिद्वन्द्वी हुन । उहाँले ११ हजार ५२७ मत प्राप्तगरेका थिए । स्थानीय तहमा देशभरीमै नम्बर १ पार्टी बनेको नेकपा एमाले र व्यवस्थापिका संसदको तेस्रो ठुलो पार्टी नेकपा माओवादी केन्द्रका उमेदवारलाई उछिन्दै हमाल निकतम प्रतिद्वन्द्वी हुनु भएको हो । धनगढी उपमहानरपालिकामा काँग्रेसका नृपबहादुर ओड हमाल भन्दा झण्डै ढाई हजार मत बढी ल्याएर मेयरमा जित्नु भएको हो । यसअघि विकास हाम्रै पालामा अभियान सञ्चालन गरेका हमालले, व्यवस्था परिवर्तन भएपनि अवस्था परिवर्तन नभएकाले आफूले ईमान्दार भएर देशको सेवा गर्ने प्रतिवद्धता जनाए । विवेकशील साझा पार्टीका सहसंयोजक द्वय रविन्द्र मिश्र र उज्वल थापाले हमाललाई प्रदेश संयोजक घोषणा गरेपछि कार्यक्रम सुरु भएको थियो । देशका ठूला राजनीतिक दलका घोषणापत्र र योजनाहरु कागजमा मात्रै सीमित रहेका र नेपालीको मुहारमा मुस्कान आउन नसकेकाले विवेकशील साझा पार्टीले जनताको मुहारमा मुस्कान ल्याउने काम गर्ने पार्टीका सह संयोजक रविन्द्र मिश्रले बताए उनले नेपाललाई अबको १० वर्षमै विकास र समृद्धि तिर डोयाउन सकिने भएकाले, आफूसहित विवेकशीलका साथीहरु बैकल्पिक राजनीतिमा लागेको बताए । कार्यक्रममा अर्का सहसंयोजक उज्वल थापाले राजनीति सेवा भन्दा पनि राजनीतिलाई पेशा बनाईएकाले नेपालको मुहार फेर्न नसकिएकाले विवेकशील साझा पार्टी देशको मुहार फेर्ने पार्टी हुने दावी गरे कार्यक्रममा पार्टीका केन्द्रीय सदस्य शहरी विकास विज्ञ डाक्टर सूर्यप्रसाद आचार्य, काठमाडौंबाट मेयरमा उमेदवारी दिनु भएका किशोर थापा, सविता परियार लगायतको सहभागिता रहेको थियो ।"
बिमस्टेक शिखर सम्मेलन यस वर्ष नहुने,"काठमाडौं : उपक्षेत्रीय संगठन बहुपक्षीय प्राविधिक तथा आर्थिक सहयोगका लागि बंगालको खाडीको प्रयास (बिमस्टेक) को चौथो शिखर सम्मेलन सन् २०१७ मा आयोजना नहुने भएको छ । बिमस्टेक शिखर सम्मेलनको आयोजक मुलुक नेपालले आन्तरिक राजनीतिक परिस्थितिअनुकूल नरहेको कारण देखाउँदै बिमस्टेक शिखर सम्मेलन तत्काल गर्न नसकिने जवाफ दिएको छ । बिमस्टेकका विदेशमन्त्रीको शुक्रबार काठमाडौंमा सम्पन्न बैठकमा परराष्ट्रमन्त्री कृष्णबहादुर महराले नेपाल यतिबेला प्रान्तीय र संसदीय चुनावको तयारीमा व्यस्त रहेकाले बिमस्टेकको शिखर सम्मेलन तयारी गर्न समय अपुग हुने जानकारी गराएका हुन् । नेपालले शिखर सम्मेलन आयोजना गर्न असमर्थता जनाएपछि बिमस्टेक मन्त्रीस्तरीय बैठकको निर्णयमा नेपालले बिमस्टेकको चौथो शिखर सम्मेलन सदस्य राष्ट्रसँग सल्लाह गरी सबै सदस्य राष्ट्रलाई अनुकूल हुने मिति नेपालले प्रस्ताव गर्ने उल्लेख छ । यद्यपि, अघिल्लो साता मात्रै परराष्ट्रमन्त्री महराले बैठकमा नेपालले चौथो शिखर सम्मेलन आयोजनाको मिति प्रस्ताव गर्ने बताएका थिए । प्रधानमन्त्री शेरबहादुर देउवासँगको परामर्शपछि मन्त्री महराले शुक्रबारको बिमस्टेक मन्त्रीस्तरीय बैठकमा सन् २०१७ भित्र बिमस्टेक शिखर सम्मेलन आयोजना गर्न नसकिने बताएका हुन् । माघभित्र दुईवटा महत्ववपूर्ण चुनावको गृहकार्यमा छौं । संविधान कार्यान्वयन गर्न यी दुई चुनाव तोकिएकै मितिमा गर्नुपर्ने हाम्रो बाध्यता छ', महराले विदेशमन्त्रीहरूसँग भने । बैठकका निर्णय जानकारी दिन परराष्ट्र मन्त्रालयमा आयोजित पत्रकार सम्मेलनमा मन्त्री महराले नेपालले सन् २०१७ भित्र शिखर सम्मेलन आयोजना गर्न नसक्नुको बाध्यता सदस्य मुलुकलाई गराएको जानकारी दिए । दुईवटा चुनावको तयारीमा नेपाल व्यस्त हुनुपर्नेछ । हाम्रो यो बाध्यताबारे बिमस्टेक सदस्य मुलुकलाई अवगत गराइएको छ', महराले भने । परराष्ट्र मन्त्रालयका एक उच्च अधिकारीले बिमस्टेक सन् २०१७ भित्र हुन नसक्ने परिस्थितिका पछि अन्य सहायक कारण पनि खुलाए । उनका अनुसार प्रधानमन्त्री देउवा भारतपछि संयुक्त राष्ट्रसंघीय महासभा र चीन भ्रमणमा जाने योजनामा रहेको र ती उच्चस्तरीय भ्रमण तयारीमा परराष्ट्र मन्त्रालयलगायत सरकारी एजेन्सी व्यस्त हुने हुँदा बिमस्टेक शिखर सम्मेलन आयोजना गर्न सम्भव नदेखिएको हो । त्यसका अलावा दसैं, तिहारजस्ता ठूला चाडबाडमा सरकारी बिदा पर्छन् । जसले गर्दा हामीसँग बिमस्टेक शिखर सम्मेलन तयारीका लागि समय नै हुने देखिएन', उनले भने । तीन वर्षअघि बिमस्टेकको अध्यक्षता ग्रहण गरेयता बिमस्टेक शिखर सम्मेलन गर्न नेपालले असमर्थता जनाएको यो दोस्रो पटक हो । नेपालले पहिलोपटक सन् २०१६ भित्रै बिमस्टेक शिखर सम्मेलन आयोजना प्रतिबद्धता बिमस्टेक सदस्य मुलुकसँग गरेको थियो । संविधान जारी भएपछि उत्पन्न संकट, भारतीय नाकाबन्दी र भूकम्पपछिको पुनर्निर्माणमा व्यस्त हुनुपरेको जनाउँदै नेपालले सन् २०१६ का प्रस्तावित बिमस्टेक बैठक सन् २०१७ का लागि सार्ने निर्णय लिएको थियो । सन् २०१७ भित्र बिमस्टेक बैठक आयोजना गर्ने तयारी गरेको सरकारले बताउँदै आएको थियो । सरकारले २०७४२०७५ को बजेटमा पुसभित्र बिमस्टेक शिखर सम्मेलन आयोजना गर्ने घोषणा गरेको थियो । पुराना एजेन्डामा सहमति जुटेन परराष्ट्रमन्त्री महराका अनुसार बिमस्टेकको विदेशमन्त्रीस्तरीय बैठकले सदस्य मुलुकबीच खुला व्यापार प्रवद्र्धन गर्ने उद्देश्यले स्वतन्त्र व्यापार क्षेत्र सम्झौता, अन्तरदेशीय विद्युत् प्रसारण लाइन स्थापना गर्ने सम्झौता, बिमस्टेक मुलुकबीच प्रविधि हस्तान्तरण सम्झौता, व्यापार सहजीकरण गर्ने सम्झौता, बिमस्टेक मोटर पारवहन सम्झौतालाई चाँडै अघि बढाउने निर्णय गरेको छ । यी सबै एजेन्डामा तीन वर्षयता छलफल हुँदै आएको छ । तर, यस पटकको विदेशमन्त्रीस्तरीय बैठकमा पनि यी विषयमा सहमति हुन नसकेको हो । सन् २०१८ को सुरुमै हामी ऊर्जामन्त्रीस्तरीय बैठक आयोजना गर्नेछौं । उक्त बैठकमा अन्तरदेशीय विद्युतीय प्रसारण लाइन सम्झौता टुंगो लाग्न सक्छ', उनले भने । बिमस्टेक मुलुकबीच आतंकवाद तथा अपराध नियन्त्रणका लागि तयार गरिएका क्षेत्रीय अभिसन्धिमा हस्ताक्षर र अनुमोदन गर्ने सहमति भएको मन्त्री महराले बताए । बिमस्टेकलाई थप प्रभावकारी बनाउन बिमस्टेक ऊर्जा केन्द्र, बिमस्टेक वातावरण केन्द्र, बिमस्टेक संस्कृति केन्द्र चाँडै स्थापना गरी काम सुरु गर्ने सहमति भएको महराले बताए । बिमस्टेकको भावी कार्यदिशा तय गर्न सुझाव दिन एक प्रबुद्ध समूह बनाउने निर्णय भएको उनले बताए । नयाँ महासचिव नियुक्त बिमस्टेकका विगतका शिखर सम्मेलनले लिएका निर्णय कार्यान्वयन गर्ने सहमति पनि सदस्य मुलुकबीच भएको छ । त्यस्तै, बिमस्टेकका नयाँ महासचिवमा बंगलादेशका कूटनीतिज्ञ सहिदुल इस्लामलाई नियुक्त गर्ने निर्णय बिमस्टेक सदस्य मुलुकबीच भएको मन्त्री महराले जानकारी दिए । बिमस्टेकमा भारत, नेपाल, बंगलादेश, श्रीलंका, माल्दिभ्स, थाइल्यान्ड र म्यानमार सदस्य छन् ।"
बुद्धिजमले नेपालश्रीलंका सम्बन्ध प्रगाढ : देउवा,"काठमाडौं : प्रधानमन्त्री शेरबहादुर देउवाले नेपाल र श्रीलंकाबीचको पुरानो सम्वन्ध अझै सुमधुर हुँदै गहिरहेको बताएका छन् । शनिबार विहान श्रीलंकाका परराष्ट्र राज्यमन्त्री वसन्त सेनानायकसँग भएको शिष्टाचार भेटमा प्रधानमन्त्री देउवाले बुद्धिजमले पनि दुई देशबीचको सम्बन्धलाई थप प्रगाण बनाउँदै लगेको बताउनु भएको हो । नेपाल र श्रीलंकाबीच धेरै पुरानो सम्बन्ध छ, बुद्धको देश नेपाल भएकाले पनि श्रीलंकनसँग हाम्रो आत्मियता छ । यसलाई अझै प्रगाण बनाउने गरी कनेक्टीभिटि बढाउनु पर्छ प्रधानमन्त्रीले प्रधानमन्त्री देउवाले भने नेपाल श्रीलंकासँगको सम्बन्ध अझै बढाउन चाहन्छ । प्रधानमन्त्रीले नेपालमा आएको भूकम्पको बेलामा श्रीलंकाले गरेको सहयोगको प्रशंसा पनि गर । भेटमा नेपाल र श्रीलंकाबीचको व्यापार बृद्धिका विषयमा पनि छलफल भएको थियो । भेटमा श्रीलंकाका परराष्ट्र राज्यमन्त्री वसन्तले दुई देशबीच व्यापार र पर्यटनमा थप बृद्धि गर्नुपर्ने बताए ठूलो संख्यामा श्रीलंकनहरु नेपाल घुम्न आउँछन् उनले भने, विषेश गरी लुम्बिनीको लागि आउने संख्या निकै बढि छ, कनेक्टीभि बढाउने विषयमा दुई देशबीच सहकार्य आवश्यक छ । बसन्तले नेपालको संविधान यो क्षेत्रकै उत्कृष्ट संविधान भएको बताउदै महिला र सीमान्तकृत समुदायको अधिकारमा निकै प्रगति भएको पनि बताए महिला र सीमान्तकृत समुदायको अधिकारका विषयमा नेपालको संविधान यो क्षेत्रकै मदर संविधान हो परराष्ट्र राज्यमन्त्री वसन्तले भने । परराष्ट्र राज्य मन्त्रीले प्रधानमन्त्री देउवालाई श्रीलंका भ्रमणका लागि आग्रह समेत रे । हाम्रो राष्ट्रपतिले तपाईलाई छिट्टै श्रीलंका भ्रमणको औपचारिक निम्तो पठाउदै हुनुहुन्छ बसन्तले भने, तपाई आउनुहुनेछ भन्ने हामीले आशा गरेका छौ । उनले नेपालको राजनीतिक परिवर्तनबाट श्रीलंकाले पनि पाठ सिक्न सक्ने धारणा व्यक्त गरे ।"

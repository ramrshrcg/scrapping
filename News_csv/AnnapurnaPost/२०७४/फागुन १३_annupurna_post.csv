शीर्षक,विवरण
मन्त्रालयको संख्या,"केपी ओली नेतृत्वको सरकारले ३० वटा मन्त्रालयलाई घटाएर १७ वटामा सीमित गरेको छ। यसअघिका सरकारले मन्त्रालयको संख्या ३० सम्म पुर्याएका थिए। जसरी पनि सत्तामा टिकिराख्ने मनोवृत्तिबाट निर्देशित भएर गठबन्धन सरकार जोगाउन, आफूअनुकूल व्यक्तिलाई मन्त्री बनाउन मन्त्रालय टुक्र्याउने र संख्या बढाउने गलत अभ्यास यसबीच धेरै देखिए। अहिले ओली नेतृत्वको सरकारले मन्त्रालयको संख्या १७ मा झारेर सानो र चुस्त आकारको सरकार गठन गर्ने सन्देश दिएको छ। जो सकारात्मक छ। विगतमा मन्त्रालय संख्या ३० र मन्त्री संख्या ६४ सम्म पुग्ने जुन गलत अभ्यास भयो, त्यसबाट आमजनता असन्तुष्ट र आक्रोशित थिए। उसो त अहिले संविधानले नै जम्बो मन्त्रिमण्डल बनाउन रोक लगाएको छ। यद्यपि, राजनीतिक सहमतिको आडमा अनावश्यक मन्त्रालय पनि थप्ने गलत अभ्यास रोक्ने सरकारको कदम सराहनीय छ। मुलुकमा २००७ सालमा प्रजातन्त्रको स्थापनापछि प्रशासन सुधारका पहल सुरु भएका थिए। त्यसयता तत्कालीन सरकारले २००९ सालमा भारतीय विज्ञहरूको समेत संलग्नतामा प्रशासन सुधारकै लागि सिफारिस गर्न पहिलो पटक प्रशासकीय पुनर्गठन समिति (बुच कमिसन) गठन गरेको थियो। सो समितिले त्यतिखेर नै प्रशासन र शासकीय सुधारका लागि मन्त्रालयको संख्या घटाएर ११ मा झार्न सुझाव दिएको थियो। त्यसयता लगातार प्रशासन र शासकीय सुधारकै लागि टंकप्रसाद आचार्य, वेदानन्द झा, भेषबहादुर थापा तथा गिरिजाप्रसाद कोइरालाको अध्यक्षतामा गठित प्रशासन पुनःसंरचनासम्बन्धी विभिन्न आयोगले पनि मन्त्रालयको संख्या घटाउन बारम्वार सुझाव दिएका थिए। तर, यी बीचका सरकारले ती आयोगले दिएका मन्त्रालय घटाउनेलगायत अधिकांश सुझाव कागजमै मात्र ग्रहण गरे, कार्यान्वयन गरेनन्। मुलुकमा संघीयता स्थापना भएपछि काशीराज दाहाल तथा तत्कालीन सामान्य प्रशासनमन्त्रीको अध्यक्षतामा गठित प्रशासनिक पुनःसंरचना समिति र सहजीकरण समितिले पनि अब संघीय सरकारमा प्रधानमन्त्री कार्यालयसहित १५ वटा मात्रै मन्त्रालय बनाउन सरकारलाई सुझाएको थियो। सरकारले त्यसमा दुई मन्त्रालय थपेको छ। यद्यपि, मन्त्रालयको संख्या आधा जति नै घटाउन वर्तमान सरकार सफल भएकाले यसमा असन्तोष गर्ने ठाउँ छैन। संघीय शासनसहितको संविधानले पनि केन्द्रीय सरकारमा बढीमा २५ जनाभन्दा बढी मन्त्री राख्न नदिने व्यवस्था स्पष्ट गरेको छ। सायद विगतमा धेरै मन्त्रालय र मन्त्री रहँदा मुलुकले विभिन्न खाले समस्या र विकृति भोग्नुपरेकाले संविधान निर्माताले त्यसप्रकारको अग्रगामी व्यवस्था गरेका थिए। ओली सरकारले मन्त्रालयको संख्या १७ मा झारेर संविधानको मर्मलाई आत्मसात् गरेको छ। सरकार मन्त्रिपरिषद् विस्तारको तयारीमा छ। अब उसले मन्त्रालयको संख्या घटाएजस्तै योग्य, सक्षम र विवादमा नपरेका व्यक्तिलाई मन्त्री नियुक्त गर्नुपर्छ। विस्तारको तयारी हुँदै गर्दा वाम गठबन्धनभित्र नेताहरूको व्यवस्थापनलाई लिएर किचलोहरू पनि उत्पन्न भएका छन्। धेरै आकांक्षी र मन्त्रालय थोरै हुँदा सरकारलाई पूर्णता दिने कुरा चुनौतीपूर्ण देखिएको छ। राज्यमन्त्री राख्ने, मन्त्रालय विभाजन गरेरै भए पनि असन्तुष्टहरूलाई मनाउने कुरा भोलिका दिनमा उठ्न सक्छन्। जसतर्फ सरकार सचेत हुनु आवश्यक छ। चुस्त र प्रभावकारी सरकार सञ्चालन गर्न सानो आकारको मन्त्रिपरिषद्मा योग्य व्यक्तिहरू नियुक्त गर्न सके संख्या घटाउनुको सन्देश थप अर्थपूर्ण हुनेछ।"
वाम गठबन्धन एउटै कम्युनिस्ट पार्टी बनिसक्यो : प्रचण्ड,"गौर : नेकपा (माओवादी केन्द्र)का अध्यक्ष तथा पूर्व प्रधानमन्त्री पुष्पकमल दाहाल प्रचण्डले १९ सालदेखि विभाजित नेपालका कम्युनिस्ट जनताको भावना अनुसार एक भएको बताएका छन् । स्थानियबासीको सक्रियतामा निमार्ण भएको रौतहटको धन्सर जंगलसैया सडक उद्घाटन गर्दै अध्यक्ष दाहालले भने, अब वाम गठबन्धन छैन, एउटै कम्युनिस्ट पार्टी बनिसक्यो । नेपालको इतिहासमा पहिलो पटक झण्डै दुर्इतिहाइ बहुमतको सरकारका लागि कम्युनिस्ट पार्टी बनेको भन्दै उनले सरकारको प्राथमिकतामा सुशासन, समृद्धि र विकासमा केन्द्रित गर्ने बताए । मधेसले विकासको ठूलो प्याकेज बनाएर जानुपर्ने बताउदै उनले तराईमधेसबाटै विकासको लहर ल्याउनुपर्ने बताए । तराईको विकास बिना नेपालको विकास हुँदैन, उनले भने । स्थानीयबासी र सांसद प्रभू शाहको नेतृत्वमा पूर्वपश्चिम राजमार्गका धन्सारदेखि जंगलसैयासम्मको करिब १४ किलोमिटर सडक निर्माण भएको हो । प्रचण्डले राजनीतिक नेतृत्व र जनताको बीचमा भरोसा, विश्वास र नयाँ काम गरौँ भन्ने संकल्प भए काम गर्न सकिन्छ भन्ने प्रमाण यही सडक भएको बताए । २०५२ सालमा नै सडक बनाउन ट्रयाक खोलिएको भएपनि सडक निमार्ण अगाडि बढ्न सकेको थिएन । रकम अभाव भए पनि स्थानीयबासीको सहयोग र सक्रियतामा उक्त सडक निमार्ण गरिएको रौतहट क्षेत्र नम्बर ३ का संसद प्रभू शाहले जानकारी दिए ।"
राष्ट्रिय सभाको माइक खरिदमा पनि भ्रष्टाचार,"काठमाडौं : राष्ट्रियसभा बैठक हलमा सांसदका कुर्सीमा माइक जडान र खरिदका लागि टेन्डरबाट गरिएको कम्पनी छनोटमा भ्रष्टाचारको आशंका भएपछि संसद् सचिवालयले तत्काल माइक खरिद प्रक्रिया स्थगित गरेको छ। सार्वजनिक खरिद ऐनविपरीत बढी रकम कबोल गर्ने कम्पनीलाई माइक खरिद र जडानको टेन्डर दिएको भन्दै कम रकममा टेन्डर हालेको कम्पनीले सचिवालयमा उजुरी दिएपछि खरिद प्रक्रिया नै स्थगित गरिएको हो। राष्ट्रियसभाको अधिवेशन बस्ने नौ दिनअघि माइक खरिदसम्बन्धी टेन्डरमा विवाद आएपछि सचिवालयले हाललाई माइक खरिद प्रक्रिया स्थगित गरेर अस्थायी रूपमा माइकको व्यवस्था गर्ने निर्णय भएको सचिवालय स्रोतले बतायो। सचिवालयका सहसचिव कृष्णहरि खड्का संयोजकत्वको बोलपत्र समितिले माइक खरिद र जडानका लागि टेन्डर आह्वान गरेको थियो। उक्त समितिले १ करोड ७५ लाखमा टेन्डर हालेको लोटस इन्टरप्राइजेजलाई छनोट नगरी २७ लाख रुपैयाँ बढी हालेको सोयतो कम्पनीलाई छनोट गरेको थियो। स्रोतका अनुसार बढी लागतमा टेन्डर हालेको कम्पनीलाई टेन्डर दिँदा विवाद हुन सक्ने कुरा संसद्का केही कर्मचारीले उठाएपछि बढी लागतमा टेन्डर हालेको सोयतोलाई २७ लाख घटाउन लगाएर टेन्डर दिइएको दिइएको थियो। तर, सार्वजनिक खरिद नियमावलीले या त कम लागतमा टेन्डर हाल्नेलाई छनोट गर्नुपर्छ भने या त सबै टेन्डर प्रक्रिया रद्द गरेर पुनः टेन्डर गर्नुपर्छ। एउटै टेन्डरमा बढी लागतमा टेन्डर हालेको कम्पनीलाई तत्कालै घटन लगाएर टेन्डर दिन मिल्दैन,' संसद्का एक उच्च अधिकारीले भने, त्यसरी दिनु भनेको आफूनिकट वा आफूले चाहेको कम्पनीलाई दिन खोजिएको हो भन्ने प्रस्ट हुन्छ।' टेन्डर प्रक्रियामा आन्तरिक शाखाका उपसचिव हरिहर पोखरेल, शाखा अधिकृत शिवदत्त बराल र लेखा शाखाका उपसचिव पुष्प गुरागाईंको संलग्नता रहेको उच्च स्रोतले बताएको छ। तीन वटा कम्पनीले टेन्डर हाले पनि अयोग्य देखिएको भन्दै एउटा कम्पनीलाई सुरुमै आउट' गरिएको थियो। टेन्डरमा विवाद देखिएपछि सचिवालयले तत्काललाई राष्ट्रियसभामा अस्थायी माइकको व्यवस्थापन गर्ने भएको छ। सिंगापुरबाट माइक मगाउनुपर्ने भएकाले समय लाग्ने भएपछि सांसदहरूको एउटा रो' मा पुरानै एउटा माइकको व्यवस्थापन गर्ने र उक्त माइकबाट चारपाँच जनासम्म बोल्ने मिल्ने प्रबन्ध गर्न लागेको हो। प्रतिनिधिसभामा भने प्रत्येक सांसदको कुर्सी अगाडि वा दायाँबायाँ एउटा माइकको व्यवस्थापन गरिने भएको छ। राष्ट्रपति विद्यादेवी भण्डारीले फागुन २१ गते दुवै सदनको अधिवेशन आह्वान गरिसकेकी छन् भने संसद् सचिवालयले २० गते सांसदहरूको सामूहिक शपथको कार्यक्रम राखेको छ।"
नयाँ शक्तिको कार्यदिशा समुन्नत समाजवाद,"बुटवल : नयाँ शक्ति पार्टी नेपालले बुद्ध सन्देशको अनुसरण गर्दै रूपान्तरणको दिशामा अघि बढ्ने संकल्प गरेको छ। बुद्धजन्मस्थल लुम्बिनीमा चार दिनसम्म चलेको संघीय परिषद्को चौथो बैठकले लोकतन्त्रमा आधारित समुन्नत समाजवादको खाका तयार पार्दै समृद्ध नेपाल निर्माण गर्ने कार्यदिशा पारित परेको हो। पाँच वर्षभित्र वैचारिक राजनीतिक मार्गदर्शनसँगै संसद्मा शक्तिशाली तेस्रो ध्रुवको रुपमा उदाउने लक्ष्यसहित सांगठनिक निर्णय गरेको छ। जसका लागि भिजन ५ र मिसन ५ नामक सांगठनिक पुनर्गठन प्रस्तावको अनुमोदन गरेको छ। बैठकमा संयोजक डा बाबुराम भट्टराईले प्रस्तुत गरेको नयाँ शक्तिको दुई वर्ष : वैकल्पिक राजनीतिको अपरिहार्यता शीर्षकको राजनीतिक, सांगठनिक र व्यवस्थापकीय प्रतिवेदन पारित गरेको छ। बुटवलमा शनिबार आयोजित पत्रकार सम्मेलनमाफर्त बैठकका निर्णय सार्वजनिक गर्दै संयोजक भट्टराईले राजनीतिलाई व्यवसाय बनाउँदै भ्रष्टाचारको दलदलमा फस्ने चरित्रको कार्यनीति अवलम्बन नगरिने बताए। जनताको सुख, समृद्धि र खुसीबाहेक हाम्रो अर्काे कुनै राजनीतिक स्वार्थ छैन, उनले भने, राजनीति सेवा गर्ने माध्यम हो, व्यवसाय होइन। सत्ता, शक्ति, पैसा, पद र व्यक्तिगत प्रतिष्ठा पाउने माध्यम राजनीतिलाई बनाउने छैनौं। कांग्रेस र कम्युनिस्ट नामधारी परम्परावादी दलले छर्ने भ्रममा नपरी अघि बढ्ने संकल्प लिएको उनले बताए। बुद्धजन्मस्थल लुम्बिनीमा पाँच संकल्प गरेको नयाँ शक्तिले स्वाधीन, समावेशी, सुशासित, समृद्ध र समाजवादी नेपाल निर्माण गर्ने मुख्य राजनीतिक उद्देश्य हुने संयोजक भट्टराईले बताए। बुद्धले भनेका चतुर्आर्य सत्यजस्तै देशमा समस्या छ, त्यसको कारण छ, त्यसकोे निवारण छ र ५ समार्फत समृद्ध नेपाल निर्माण गर्न सकिने उनले बताए। नेपालजस्तो विकासशील मुलुकमा दुई अंकको आर्थिक वृद्धिदर आवश्यक रहेको र २५ वर्षभित्र समुन्नत नेपाल बनाउन राजनीतिद्वारा सत्ता प्राप्त गरी समृद्धिलाई सुनिश्चित गर्ने लक्ष्य नयाँ शक्तिले लिएको छ। नयाँ शक्ति बुद्धको पथमै हिँड्ने नभई समन्नुत समाज निर्माणका लागि बुद्ध सन्देशका सबल पक्षलाई अँगाल्ने नीति अवलम्बन गरेको छ। नयाँ शक्ति हिंसाविहीन नहुने भन्दै भट्टराईले शान्तिगामी क्रान्तिकारी हुने बताए। आवश्यक पयो भने क्रान्ति गर्न पनि पार्टी पछि नपर्ने भन्दै उनले सधैँका शान्तिवादी नभई बाध्यात्मक अवस्थामा क्रान्तिकारी बाटो अवलम्बन गर्नेसमेत बताए। चौथो संघीय परिषद्ले पार्टीको सांगठिक ढाँचासमेत परिवर्तन गरेको छ। पार्टीभित्र कार्यकारी समिति, विज्ञ परिषद् र संरक्षक परिषद् निर्माण गरेर महाधिवेशनसम्म पुग्ने निर्णय बैठकले गरेको छ। ९९ सय सदस्यीय कार्यकारी समिति बनाउने निर्णयसमेत गरेको छ। एक वर्षभित्र हुने महाधिवेशनको अभिन्न अंगका रूपमा ३५ सदस्सीय संरक्षक परिषद् र १५ सदस्यीय विज्ञ परिषद् गठन बैठकले गरेको छ। पहिलो महाधिवेशनले पार्टीको नाम परिवर्तन गर्ने संयोजक भट्टराईले बताए। बैठकले भट्टराईलाई पुनः संयोजकको जिम्मेवारी दिएको छ। बैठकले दस्ताबेज परिवर्तनका लागि भट्टराईकै संयोजकत्वमा देवीप्रसाद ओझा, डम्बर खतिवडा, गंगानारायण श्रेष्ठ र कल्पना धमला रहेको ५ सदस्यीय समिति गठन गरेको छ। बैठकले सातै प्रदेशमा इन्चार्जसमेत तोकेको छ। प्रदेश १ मा राजेन्द्र किराँती, २ मा रामरिझन यादव, ३ मा गंगानारायण श्रेष्ठ, ४ मा रुद्रबहादुर गुरुङ, ५ मा नवराज सुवेदी, ६ मा सरुण बाठा मगर र ७ मा कृष्ण चौधरी तथा प्रवास प्रदेशमा हिसिला यमीलाई इन्चार्ज तोकेको छ।"
कुनकुन कम्पनी परे लालबाबुको कारबाहीमा ?,"काठमाडौं : जब लालबाबु पण्डित मन्त्री हुन्छन् तब जनताले थाहा पाउनेगरी काम गरिहाल्छन् । उनी मन्त्री हुँदा कार्याकर्ता मात्र होइन, आम जनता खुशी हुन्छन् । त्यसैले त एमाले नेता लालबाबु जनताका नेता बन्दै छन् । यसअघि सामान्य प्रशासनमन्त्री हुँदा तहल्का मच्चाएका लालबाबुले जनसंख्या तथा वातावरण मन्त्रालय सम्हाले लगत्तै महत्वपूर्ण एक्सन लिने घोषणा गरेपछि उनको चर्चा सुरु भएको छ । आइतबार मन्त्री पण्डितले वातावरणीय मूल्यांकन नगर्ने ठूला होटल, अस्पताल र उद्योगमाथि कारबाही सुरु गरेका छन् । नियम मिचेर पूर्वाधार बनाएर सञ्चालन भइरहेका सोल्टी, सिटी, द्ववारिकाज होटल र काठमाडौं गेष्ट हाउसमाथि कारबाही सुरु गरेका छन्। छिट्टै मापदण्ड पूरा गर्न निर्देशन दिँदै पण्डितले वातावरणीय मूल्यांकन नगरी होटल सञ्चालन तथा पूर्वाधार विस्तार गर्ने होटललाई एकएक लाख रुपैयाँ जरिवाना तिराएको स्वकीय सचिव ओसिम आलामले जानकारी दिए । पढ्नुहोस्ः एक्सनमा लालबाबु होटलसँगै मन्त्री पण्डितको निशानामा सिमेन्ट उद्योगसमेत परेका छन् । अरनिको आबु सिमेन्ट उद्योगलाई ५० हजार जरिवाना तिराएका छन् । सँगै अस्पताल समेत पण्डितको कारबाहीमा परेका छन् । लालबाबुको निशानामा कुनकुन कम्पनी ?"
राजनीतिक मस्यौदा लेखनमा वाम कार्यदल,"काठमाडौं : दुई वाम पार्टीको एकीकृत र अन्तरिम राजनीतिक प्रतिवेदन तयार पार्न गठित कार्यदलले औपचारिक रूपमा काम सुरु गरेको छ। कार्यदलको आइतबार बसेको बैठकले एमालेले अँगाल्दै आएको जबज र माओवादी केन्द्रले अँगाल्दै आएको माओवादको सिद्धान्तमा सहमत भएका विषयहरू बुँदागत रूपमै टिपेर संयुक्त मस्यौदा तयार गर्न चार सदस्यीय समितिसमेत गठन गरेको छ। मस्यौदा तयार गर्न नेताहरू नारायणकाजी श्रेष्ठ, भीम रावल, प्रदीप ज्ञवाली रहेको समिति गठन गरिएको हो। एमाले नेता रघुजी पन्तका अनुसार समितिले दुवै पार्टीका सिद्धान्तहरू अध्ययन गरी प्रारम्भिक मस्यौदा तयार गर्नेछ। फागुन १७ गते बस्ने कार्यदलको अर्का बैठकमा समिति सदस्यले उक्त मस्यौदा पेस गर्ने छन्। सहमति भएका बुँदाहरू प्रतिवेदनमा समावेश गर्दै जाने र सहमति हुन नसकेका बुदाँहरू छलफलका लागि नेतृत्वमा लगेर टुंगो लगाइने माओवादी केन्द्रका नेता देवेन्द्र पौडेलले बताए। ७ फागुनमा दुई पार्टीले पार्टी एकतामा सहमत हुँदै अन्तरिम विधान र राजनीतिक प्रतिवेदनका आधारमा पार्टी सञ्चालन गर्ने नीति बनाउँदै दुई छुट्टाछुट्टै कार्यदल गठन गरेका थिए। वाम एकताका लागि भएको सहमतिपत्रको बुँदा ४ मा एमालेले अवलम्बन गरिआएको जनताको बहुदलीय जनवाद र माओवादी केन्द्रले अपनाउँदै आएको माओवाद र एक्काइसौं शताब्दीमा जनवाद सम्बन्धी विषयमा विधिसम्मत छलफल गरी आवश्यक परिमार्जन र विकास गर्न सकिने उल्लेख छ। सोही प्रयोजनका लागि नेता माधव नेपालको संयोजकत्वमा कार्यदल गठन गरिएको थियो। नेताहरू भीम रावल, प्रदीप ज्ञवाली, रघुजी पन्त, नारायणकाजी श्रेष्ठ, देव गुरुङ, शक्ति बस्नेत, पम्फा भुषाल र देवेन्द्र पौडेल कार्यदलको सदस्य छन्। कार्यदललाई १५ दिनभित्र प्रतिवेदन पेस गरिसक्नुपर्ने कार्यादेश छ।"
नेपालभारत प्रबुद्ध समूहले दुवै देशको सम्बन्ध उचाईमा पुर्याउने प्रतिवेदन ल्याउने,"काठमाडौं : नेपालभारत सम्बन्धलाई समग्रतामा अध्ययन गरी सुझाव पेश गर्न गठित प्रबुद्ध व्यक्ति समूह (इपिजी)कोे प्रतिवेदन दुवै देशका लागि सकारात्मक हुने बताइएको छ। समूहको सातौँ बैठकपछि आइतबार आयोजित पत्रकार सम्मेलनमा उक्त समूहका नेपाल संयोजक डा भेषबहादुर थापा र भारतीय पक्षका संयोजक भगतसिंह कोशियारीले दुई देशको सम्बन्धलाई अझ उचाइमा पुर्याउने गरी प्रतिवेदन ल्याइने प्रतिबद्धता व्यक्त गरे। दुई देशको सम्बन्धलाई अझ प्रगाढ बनाउने र समयसापेक्ष आधार खडा गर्ने उद्देश्यमा कुनै उतारचढाव आएको छैन भन्दै डा थापाले भने, अहिलेसम्म १९५०को सन्धिदेखि लिएर सीमासम्मका विषयमा आफ्ना अवधारणा प्रस्तुत गरिएको छ, यसलाई सकारात्मकबाहेक अरु केही भन्न सकिँदैन। केही महिनाभित्र सकारात्मक प्रतिवेदन दिइने विश्वास दिलाउँदै उनले आफूहरुले सकारात्मक वार्ताका माध्यमबाट दुई देशको सम्बन्धलाई नयाँ उचाइमा पुयाउने लक्ष्य लिइएको बताए। भारतीय पक्षका संयोजक कोशियारीले इपिजीको प्रतिवेदनबाट कोही पनि निराश नहुने विश्वास व्यक्त गरे। उनले भने, म भारतीय सरकारको पक्षबाट यो प्रतिबद्धता व्यक्त गर्छु कि प्रतिवेदनबाट दुई पक्ष खुशी हुनेछन्, कोही पनि निराश हुनुपर्ने छैन। १९५० को सन्धि, व्यापार, वातावरण, जलविद्युत्लगायत विभिन्न विषयमा आधारित भएर बैठकमा छलफल भएको बताउँदै संयोजक कोशियारीले विकास, सहयोग र एक अर्का देशका चासोलाई विशेष ध्यान दिएर विचारविमर्श भएको स्पष्ट पारे। भारतनेपालका सम्बन्धमा कहिलेकाहीँ गलत बुझाइ हुने गरेको उल्लेख गर्दै उनले वार्तामार्फत दुई देशबीच भएका सन्धिसम्झौतालाई छलफल गरेर प्रष्टता ल्याउन लागिएको बताए। द्विपक्षीय सम्बन्धका साथै नेपाल र भारतबीच सन् १९५० मा भएको शान्ति तथा मैत्री सन्धि र अन्य सन्धिसम्झौताको नवीकरण, तिनको परिमार्जन र सुधारका निम्ति सुझाव दिन प्रबुद्ध व्यक्ति समूह गठन गर्न दुवै मुलुकका प्रधानमन्त्रीबीच सहमति भएअनुसार समूह गठन भएको थियो। सन् २०१६ जुलाईमा पहिलो बैठक बसेको इपिजीको कार्यकाल आगामी चार महिनामा समाप्त हुँदैछ। अर्को बैठक नयाँ दिल्लीमा बस्नेछ।"
सर्वसाधारणका प्रस्ताव सिधै संसद्मा,"हेटौंडा : नागरिकले सिधै संसद्मा आफ्नो आवेदन प्रस्ताव गर्नसक्ने नियमावलीको मस्यौदा प्रदेश ३ को प्रदेशसभा बैठकमा पेस भएको छ। आइतबार बसेको प्रदेशसभा बैठकमा प्रदेशसभा नियमावली २०७४ मस्यौदा समितिका सभापति राजेन्द्र पाण्डेले उक्त प्रस्ताव पेस गरेका हुन्। प्रदेशसभामा प्रतिनिधित्व गर्ने सात राजनीतिक दलका सांसद सदस्य रहेको समितिले प्रस्ताव गरेको मस्यौदा पारित भएपछि नागरिकले आफ्नो कुरा सिधै संसद्मा राख्न पाउनेछन्। यो प्रस्ताव पारित भएपछि संसदीय व्यवस्थामै नौलो अभ्यास हुनेछ। समिति सभापति पाण्डेले आइतबार प्रदेशसभामा प्रस्तुत मस्यौदामा नागरिकले पनि आवेदनपत्र पेस गर्नसक्ने प्रावधान छ। मस्यौदामा भनिएको छ, मन्त्रिपरिषद्, सरकारी वा गैरसरकारी निकायको निर्णयको कुनै कारणले सम्बन्धित प्रदेशभित्र बसोवास गर्ने नेपाली नागरिकलाई मर्का परेको विषय खुलाइ कम्तीमा एक सय जना नेपाली नागरिकले दस्तखतसहित दिएको आवेदनपत्रलाई तीन जना सदस्यले प्रमाणित गरी प्रस्तावको रूपमा पेस गर्न सक्नेछन्। आवेदनपत्र प्रस्तुत गर्न चाहने प्रदेशसभा सदस्यले उक्त प्रस्ताव सभामा पेस हुनेभन्दा कम्तीमा पाँच दिनपहिले सचिवलाई दिनुपर्नेछ। सभाले उपयुक्त सम्झेमा आवेदनपत्रसँग सम्बन्धित विषयवस्तुको गाम्भीर्यताका आधारमा त्यसमाथि छानबिन गरी प्रतिवेदन पेस गर्ने प्रयोजनका लागि समितिमा पठाउन सक्नेछ। संघीय संसदमा सार्वजनिक महŒवका विषय उठाइए पनि त्यसमा औपचारिक छलफल हुने गरेको थिएन। हामीले गरेको यो प्रस्ताव नेपालमै नौलो अभ्यास हो, अन्नपूर्णसँग प्रदेशसभा नियमावली मस्यौदा समितिका सभापति पाण्डेले भने, यसअघि कुनै पनि संसदीय समितिमा उजुरी परेको आधारमा थप छलफल आवश्यक भए मात्रै संसद् बैठकमा छलफल हुने गरेको थियो तर अब जनताका कुराले सिधै संसद्मा प्रवेश पाउनेछ। समितिले बिहीबार र शुक्रबार मस्यौदामाथि दफावार छलफल गरेर अन्तिम रूप दिएको थियो । मस्यौदामा प्रदेशसभा सञ्चालनसम्बन्धी सबै विषय समावेश गरिएको छ। मस्यौदामा प्रदेसशभा बैठक सञ्चालन र स्थगन, अधिवेशन आह्वान, अन्त्य तथा प्रदेशसभा सदस्यको उपस्थिति र बस्ने क्रम, सभामुखउपसभामुखको निर्वाचन र अध्यक्षता गर्ने व्यक्तिको मनोनयन, बैठकको कार्यविधि, बैठकले निर्णय गर्ने तरिका, बैठकमा सुव्यवस्था, प्रदेश प्रमुखबाट सम्बोधन र सरकारको नीति तथा कार्यक्रम उल्लेख छ। साथै प्रश्न र ध्यानाकर्षण, प्रस्ताव र तत्सम्बन्धी कार्यविधि, संशोधनसम्बन्धी व्यवस्था, स्थगन प्रस्ताव, संकल्प, अध्यादेशसम्बन्धी, व्यवस्थापिका कार्यविधि, राजस्व र व्ययको अनुमानसम्बन्धी कार्यविधि, विनियोजन तथा अर्थविधेयकसम्बन्धी कार्यविधि, विश्वासको मत वा अविश्वासको प्रस्ताव, प्रदेशसभाको समिति, विशेषाधिकार समिति, सभामुख र उपसभामुखले पदअनुकूल आचरण नगरेको भन्ने प्रस्ताव, अनुपस्थितिको सूचना, राजीनामा र स्थान रिक्तता र संसदीय दलको कार्यालय र दल त्यागसम्बन्धी व्यवस्था समेटिएको छ। ४५ पृष्ठ लामो मस्यौदाको २६ परिच्छेदमा सदस्यको आचरण तथा अनुगमनसम्बन्धी व्यवस्था, मन्त्रीद्वारा वक्तव्य, राजीनामा र कागज टेबल र विविध विषय पनि समेटिएको छ। प्रदेशसभा सदस्यहरुलाई उक्त मस्यौदा अध्ययनको लागि १६ घण्टाको समय दिइएको छ। उक्त प्रस्तावमाथि थप छलफल गरी पारित गर्न सोमबार बिहान ११ प्रदेशसभा बैठक बस्ने गरी आइतबारको बैठक सकिएको छ। नियमावली अभावमा अन्तरिम कार्यविधिको आधारमा प्रदेशसभा सञ्चालन हँुदै आएको छ । आइतबार बसेको प्रदेशसभा बैठकको सुरुमा सभामुख सानुकुमार श्रेष्ठले प्रदेशको मुख्यमन्त्रीमा डोरमणि पौडेल नियुक्त भएको व्यहोराको प्रदेश प्रमुखको कार्यलयबाट प्राप्त पत्र पढेर सुनाएका थिए। साथै सभामुखले मुख्यमन्त्री तथा मन्त्रिपरिषद्को कार्यालयबाट प्राप्त मन्त्रिपरिषद् गठन तथा कार्यविभाजनसम्बन्धी पत्र पनि पढेर सुनाए। प्रदेशसभा बैठकमा बोल्दै मुख्यमन्त्री डोरमणि पौडेलले सबै सदस्यले ऐननियम निर्माणतर्फ ध्यान दिनुपर्ने बताए। ऐननियम नभई अरु काम सुरु गर्न सकिन्न, अब सबैले यसतर्फ गम्भीरतापूर्वक ध्यान दिनुपर्छ, उनले भने। विपक्षी दल कांग्रेसका नेता इन्द्र बानियाँले समृद्धि मुखमा मात्र नभई व्यवहारमै ल्याउन सहयोगीको भूमिकामा रहन तयार रहेको बताए।"
राष्ट्रिय सभामा मनोनित सांसदको शपथ रोक्न सर्वोच्चको आदेश,"काठमाडौं : सर्वोच्च अदालतले राष्ट्रियसभा सदस्यमा प्रधानमन्त्री केपी ओली नेतृत्वको सरकारले सिफरिस गरेर राष्ट्रपति विद्यादेवी भण्डारीले मनोनित गरेका तीन सदस्यको शपथ रोक्न आदेश दिएको छ। आइतबार सर्वोच्चका न्यायाधीश प्रकाशमान सिंह राउतको एकल इजलासले ओली सरकारको सिफारिसमा राष्ट्रपतिले मनोनित गरेका डा युवराज खतिवडा, रामनारायण बिडारी र बिमला पौडेल राईको शपथ रोक्न आदेश दिएको हो। प्रतिनिधिसभा र राष्ट्रियसभा सदस्यको शपथ फागुन २० गते हुँदै छ। राष्ट्रिय सभा सदस्यमा नियुक्त गर्ने प्रयोजनका लागि कांग्रेस सभापति शेरबहादुर देउवा नेतृत्वको सरकारले गत माघ २६ गते झापा विर्तामोडका गोपालकुमार बस्नेत, स्याङ्जा भिरकोटका कृष्णप्रसाद पौडेल र काठमाडौं मालीगाउँकी चाँदनी जोशीलाई राष्ट्रपति समक्ष सिफारिस गरेको थियो। उक्त सिफारिसलाई एमाले अध्यक्ष केपी शर्मा ओली नेतृत्वको सरकारले फिर्ता गर्ने निर्णय गर्दै अर्का व्यक्ति सिफारिस गरेपछि बस्नेत, पौडेल र जोशी रिट लिएर सर्वोच्च पुगेका हुन्। सर्वोच्चले राष्ट्रिय सभामा सिफारिससम्बन्धी पछिल्लो निर्णय कार्यान्वयन नगर्न राष्ट्रपति कार्यालय र प्रधानमन्त्री केपी शर्मा ओलीका नाममा अन्तरिम आदेश दिएको हो। अघिल्लो सरकारको निर्णय उल्ट्याउँदै ओली सरकारको सिफारिसमा राष्ट्रपति विद्यादेवी भण्डारीले गत फागुन ३ गते वरिष्ठ अधिवक्ता विडारी, राष्ट्रिय योजना आयोगका पूर्व उपाध्यक्ष खतिवडा र पौड्याललाई राष्ट्रिय सभा सदस्यमा नियुक्त गरेकी थिइन्। संविधानले सरकार र प्रधानमन्त्रीलाई यसरी छनोटको सुविधा नदिएको दाबी रिट निवेदकको गरिएको छ।"
कांग्रेस संसदीय दलको निर्वाचन फागुन २१ गते : निर्वाचन समिति गठन,"काठमाडौं : नेपाली कांग्रेसले निर्वाचनबाटै संसदीय दलको नेता चयन गर्ने भएको छ। आइतबार बसेको केन्द्रीय समिति बैठकले संसदीय दलको निर्वाचन फागुन २१ गते गर्ने निर्णय गरेको छ। पार्टी मुख्यालय सानेपामा बसेको बैठकले संसदीय दलको निर्वाचन समिति गठन गरेको केन्द्रीय सदस्य मीन विश्वकर्माले जानकारी दिए। बैठकले चीनकाजी श्रेष्ठको नेतृत्वमा तीन सदस्यीय निर्वाचन समिति गठन गरेको छ। समितिको सदस्यमा नविन्द्रराज जोशी र भिष्मराज आङदेम्बे रहेका छन्। कांग्रेस संसदीय दलको नेताका लागि सभापति एवम् पूर्वप्रधानमन्त्री शेरबहादुर देउवा, महामन्त्री शशांक कोइराला, नेता प्रकाशमान सिंहले दाबी प्रस्तुत गर्दै आएका छन्। संसदीय दलको नेता चयनमा सहमति नजुटेपछि कांग्रेसले निर्वाचन गर्ने निर्णयमा पुगेको हो। सँगै बैठकले सुझावसहित पार्टीको विधान अनुमोदन गरेको छ। त्यसैगरी बैठकले प्रधानमन्त्री केपी शर्मा ओली र राष्ट्रपति विद्यादेवी भण्डारीको असंवैधानिक कदमको घोर भत्सना गरेको नेता विश्वकर्माले जानकारी दिए। निवर्तमान प्रधानमन्त्री शेरबहादुर देउवाले राष्ट्रिय सभाका लागि सिफारिस गरेका तीन सदस्यलाई मनोनयन नगरी राष्ट्रपति भण्डारीले प्रधानमन्त्री ओलीले सिफारिस गरेका नाम मनोनयन गरेपछि कांग्रेसले यो कदम असंवैधानिक भएको भन्दै विरोध गर्दै आएको छ।"
"मिल्यो पावर सेयरिङ, कुन पद कसलाई ?","काठमाडौं : एमालेमाओवादी केन्द्रले पार्टी एकताको सहमतिसँगै सत्ता सञ्चालनका भागबन्डा टुंगो लगाएका छन् । दुवै वाम पार्टीले राष्ट्रपतिदेखि सभामुखसम्म पदीय भागबन्डा आपसी समझदारीमा टुंग्याइएको दुवै पार्टी नेताहरूले बताएका छन् । दुई पार्टीबीच राष्ट्रपतिदेखि सभामुखसम्मको भागबन्डा भइसकेको छ, माओवादी केन्द्रका नेता अग्निप्रसाद सापकोटाले भने, राष्ट्रपति एमालेलाई र सभामुख माओवादीले लिने समझदारी भएको छ । एमालेमाओवादी केन्द्रबीच एमालेलाई राष्ट्रपति, प्रधानमन्त्री, राष्ट्रियसभा अध्यक्ष, १० वटा मन्त्रालय र माओवादी केन्द्रलाई उपराष्ट्रपति, प्रतिनिधिसभाको सभामुख, राष्ट्रियसभा उपाध्यक्ष र ७ वटा मन्त्रालय दिने समझदारी छ । यो सहमति एमालेमाओवादीका दुई अध्यक्षदेखि वाम एकता संयोजन समितिका शीर्ष नेताहरूबीच भएको नेताहरूको भनाइ छ । दुई दलबीच भएका सहमतिमा कांग्रेस सभापति शेरबहादुर देउवा नेतृत्वको सरकारले राष्ट्रियसभामा मनोनित गर्न पठाएका ३ जनाको सिफारिस फिर्ता लिँदै एमालेका २ र माओवादीका १ जना सिफारिस गर्नेसम्मका समझदारी थिए । सोही समझदारीका आधारमा एमाले अध्यक्ष केपी ओली नेतृत्वको सरकारले राष्ट्रियसभामा ३ जनाको नाम सिफारिस गरेको थियो । सिफारिसअनुसार राष्ट्रपतिले राष्ट्रियसभामा मनोनित गरिदिएपछि देउवा सरकारले सिफारिस गरेका तीन जना अदालत गुहार्न पुगेका छन् । एमालेमाओवादीबीच ओली सरकारलाई दुई तिहाइ सांसदको समर्थनयुक्त सरकार बनाउन पनि प्रयास भइरहेको छ । यसका लागि संघीय फोरमलाई सरकारमा ल्याउन पदीय बाँडफाँटमा सहमति प्रयास जारी छ । फोरमलाई प्रतिनिधिसभाको उपसभामुख र बढीमा दुई वटा मन्त्रालय दिएर सरकारमा सामेल गर्ने प्रयासमा एमालेमाओवादीले छलफल गरिरहेका छन् । संघीय फोरम सरकारमा आए अहिले एमालेमाओवादीले भागबन्डा गरेका मन्त्रालयबाटै मिलाउने र प्रतिनिधिसभाको उपसभामुख दिन दुई पार्टीले भागबन्डामा सहमति गरेका छन् । प्रधानमन्त्री ओली र माओवादी अध्यक्ष दाहालले फोरम अध्यक्ष उपेन्द्र यादवलाई ७ फागुनमा बालुवाटारमै बोलाएर यसबारे छलफल गरेका थिए । फोरमले सरकारमा सहभागी हुन सकारात्मक सन्देश दिएकाले एमालेमाओवादीले फोरमका लागि पद छुट्याएको माओवादी नेता सापकोटाले वताए । संघीय फोरम सरकारमा नआए प्रतिनिधिसभाको उपसभामुख एमालेले नै पाउने सापकोटाको भनाइ छ । उपेन्द्र (संघीय फोरम) जीलाई पनि सरकारमा ल्याउने प्रयास जारी छ, उहाँहरूलाई दिने पदीय विषयमा पनि छलफल छ, उनले भने, उहाँहरू सरकारमा नआए उपसभामुख स्वतः एमालेले पाउनेछ । एमालेमाओवादीले सत्ताको पावर सेयरिङ मिलाउँदा पार्टी एकतापछिको पावर सेयरिङलाई पनि प्याकेजमै मिलाएका छन् । एमाले नेता सुरेन्द्र पाण्डेले पदीय बाँडफाँटको छलफल भए पनि सहमति भने भइनसकेको बताए । अझै छलफलकै चरणमा छ, केही प्रारम्भिक समझदारी बन्न खोजेजस्तो देखिएको छ, उनले भने । एकतापछि दुवै पार्टी अध्यक्ष एकीकृत पार्टीको अध्यक्ष हुने र आलोपालो प्रधानमन्त्री हुने गरी पावर सेयरिङ भए पनि त्यसलाई नेताहरूले औपचारिकअनौपचारिक संवाद क्रममा फरकफरक ढंगले अथ्र्याइरहेका छन् । माओवादीले प्रधानमन्त्री र पार्टी अध्यक्ष तथा राष्ट्रपति र संघीय व्यवस्थापिकाको सभामुखमध्ये रोजी एमाले र छाडी आफूले लिने गरी पावर सेयरिङ गर्नुपर्ने प्रस्ताव गरेको थियो । सुरुमा एमालेले राष्ट्रपति, प्रधानमन्त्री र सभामुख आफूले लिएर उपराष्ट्रपति र राष्ट्रियसभा अध्यक्ष माओवादीलाई दिएर मनाउन खोजेको थियो । अन्त्यमा प्याकेज सहमतिका क्रममा माओवादीलाई सभामुख दिन एमाले लचिलो भएपछि पावर सेयरिङ विवाद मिलेको थियो । आन्तरिक किचलो बाँकी एमालेमाओवादीले पावर सेयरिङ टुंगो लगाए पनि नेताहरूको आन्तरिक व्यवस्थापन जटिल बनेको छ । यसैकारण दुवै पार्टीले आफूले पाएका मन्त्रालयमा मन्त्रीदेखि अन्य पदीय जिम्मेवारीमा जाने नेताको टुंगो लगाउन सकेका छैनन् । दुई पार्टीबीच भागबन्डा लगाउन सहज देखिए पनि आन्तरिक व्यवस्थापनले अहिले दुवै पार्टी नेतृत्वलाई पिरोलिरहेको वाम विश्लेषक श्याम श्रेष्ठ बताउँछन् । पार्टीगत रूपमा भागबन्डा नमिल्ने विषयमा समेत मिलेरै गएका छन् । पार्टीगत पावर सेयरिङमा समस्या देखिएन तर आफ्ना भागमा परेको भागबन्डामै धेरै आन्तरिक किचलो देखिन्छ । यो मिलाउन दुवैलाई सकस पर्ने देखिन्छ, उनले भने । माओवादीमा नेताहरूको गृहमा मरिहत्ते रोकिएको छैन भने एमालेमा आकांक्षी नेता धेरै भएकाले व्यवस्थापन जटिल बनेको छ । श्रेष्ठको भनाइमा अहिले दुई वाम पार्टीले गरेको पावर सेयरिङ स्पष्ट धरातलका आधारमा भएकाले वस्तुवादी देखिन्छ । ग्राउन्डमा एमाले ७० र माओवादी केन्द्रले ३० प्रतिशत नतिजा ल्याएका छन् । त्यही आधारमा अहिले दुवै दलले पावर सेयरिङ गरेको र गर्दै लगेको देखिन्छ, उनले भने, यस हिसाबले अहिले भइरहेको पावर सेयरिङ टिकाउ हुने देखिन्छ । दुई भिन्न विचारबीच पावर सेयरिङ भएकाले यसलाई सम्झौता वा लेनदेनका रूपमा बुझ्नुपर्ने अर्का वाम विश्लेषक नरेन्द्रजंग पिटर बताउँछन् । भय र प्रतिक्रियाले पैदा गरेको उपयोगवादी सिद्धान्तले एकअर्काेलाई उपयोग गर्ने ढंगमा पावर सेयरिङ गरिन्छन्, उनले भने, अहिलेको पावर सेयरिङ पनि भय र प्रतिक्रियाले पैदा गरेको हो । दलभित्रै किचलो एमालेले आफ्ना भागमा परेको राष्ट्रपतिमा राष्ट्रपति विद्यादेवी भण्डारीलाई दोहोर्याउने वा नयाँ पठाउने निर्णय गरेको छैन । राष्ट्रपति चुनाव २९ फागुनमा हुँदैछ । प्रधानमन्त्री ओलीले राष्ट्रपतिमा भण्डारीलाई नै दोहोर्याउन चाहेका छन् । भण्डारीले पनि दोहोरिने प्रकटअप्रकट चाहना राखेकी छन् । एमालेका वरिष्ठ नेता झलनाथ खनालले पनि राष्ट्रपतिमा इच्छा व्यक्त गरेका छन् । उनले आफूलाई पार्टीले राष्ट्रपतिमा पठाए जान इच्छुक रहेको सार्वजनिक अभिव्यक्ति नै दिएका छन् । एमालेले राष्ट्रपति दोहोर्याए माओवादीले पनि उपराष्ट्रपति दोहोर्याउने तर एमालेले राष्ट्रपतिमा नयाँ नाम पठाए पार्टीले पनि अमिक सेरचनको नाम पठाउने तयारी गरेको एक माओवादी नेताले बताए । एमाले उपमहासचिव घनश्याम भुषाल कसैलाई दोहोर्याउनेनदोहोर्याउने कुनै सहमति नभइसकेको बताउँछन् । उनले भित्री र बाहिरी दुवै रूपमा पार्टीगत सहमति नभएको बताए । गुट अनुसारका इन्टेस्ट मुखरित भइरहेका नाम हुन्, अहिले आइरहेका । पार्टीले त्यसरी छलफल गरेको पनि छैन, संस्थागत निर्णय हुन बाँकी नै छ । छिटै निर्णय हुन्छ, उनले भने । एमालेभित्र अर्थमा र माओवादीभित्र गृहमा धेरै नेता आकांक्षी देखिएका छन् । अर्थमा एमालेका ईश्वर पोखरेल, प्रदीप ज्ञवाली, विष्णु पौडेलदेखि सुरेन्द्र पाण्डेसम्मले रुची देखाएका छन् । माओवादीभित्र गृहमा रामबहादुर थापा, वर्षमान पुनदेखि जर्नादन शर्मासम्म आकांक्षी छन् । एमाले  राष्ट्रपति  प्रधानमन्त्री  राष्ट्रियसभा अध्यक्ष  प्रधानमन्त्रीसहित ११ वटा मन्त्रालय  राष्ट्रपतिले मनोनित गर्ने राष्ट्रियसभा सदस्यमध्ये २ जना माओवादी  उपराष्ट्रपति  प्रतिनिधिसभा सभामुख  राष्ट्रियसभा उपाध्यक्ष  ७ वटा मन्त्रालय  राष्ट्रपतिले मनोनित गर्ने राष्ट्रियसभा सदस्यमध्ये १ जना संघीय समाजवादी फोरम (सरकारमा सहभागी भए मात्र)  प्रतिनिधिसभा उपाध्यक्ष  २ वटासम्म मन्त्रालय"
"प्रदेश ६ : नाम कर्णाली, राजधानी वीरेन्द्रनगर","सुर्खेत : प्रदेश ६ को शनिबार बसेको संसद् बैठकले प्रदेशको नाम र स्थायी राजधानी तोकेको छ। प्रदेशसभाको शनिबार बसेको चौथो बैठकले नाम कर्णाली प्रदेश र स्थायी राजधानी सुर्खेतको वीरेन्द्रनगरलाई बनाउने निर्णय गरेको हो। बैठकले प्रदेशको नाम कर्णाली राख्ने प्रस्ताव सर्वसम्मतिले र प्रदेश राजधानी वीरेन्द्रनगर बनाउने प्रस्ताव दुईतिहाइभन्दा बढी मतले पारित गरेको हो। एमाले संसदीय दलका नेता यामलाल कँडेलले संसद्मा प्रदेशको नाम कर्णाली राखियोस् भन्ने प्रस्ताव पेस गरेका थिए। उक्त प्रस्ताव सर्वसम्मत पारित भयो। नामकरण प्रस्ताव मत विभाजनबाट पारित गरिएको हो। प्रदेशसभाका ३९ जना सांसद (सभामुखबाहेक) मध्ये पक्षमा ३७ र विपक्षमा शून्य मत खसेको थियो। राजीनामा दिएका एमाले सांसद चन्द्रबहादुर शाही र बिरामी कांग्रेस सांसद झुवा विक बैठकमा उपस्थित थिएनन्। उपस्थित सबै सांसदले पक्षमा मतदान गरेपछि सभामुख राजबहादुर शाहीले प्रदेशको नाम कर्णाली राख्ने प्रस्ताव सर्वसम्मत पारित भएको घोषणा गरेका थिए। प्रमुख प्रतिपक्षी दल कांग्रेस संसदीय दलका नेता जीवनबहादुर शाहीले प्रदेश राजधानी सुर्खेतको वीरेन्द्रनगरलाई बनाउनुपर्ने प्रस्ताव पेस गरेका थिए। उक्त प्रस्ताव दुईतिहाइभन्दा बढी मतबाट पारित भएसँगै कर्णाली प्रदेशको स्थायी राजधानी सुर्खेतको वीरेन्द्रनगर भएको हो। वीरेन्द्रनगर प्रदेश राजधानी बनाउने प्रस्तावका पक्षमा ३६ मत र विपक्षमा एक मात्र मत खसेको थियो। म वीरेन्द्रनगर राजधानी तोक्ने प्रस्तावको विरोधी होइन तर यसमा फरक मत दर्ज गर्न चाहन्छु। तत्कालका लागि वीरेन्द्रनगरकै पक्षमा छु तर भोलिका दिनमा यो संशोधन हुन सक्छ। नरेश भण्डारी, आन्तरिक मामिला तथा कानुनमन्त्री राजधानीको प्रस्ताव पेस गर्दै सांसद शाहीले यो प्रदेशको राजधानीका लागि वीरेन्द्रनगरको विकल्प नभएको धारणा व्यक्त गरे। प्रस्तावमाथि एमाले सांसद गुलावजंग शाह र माओवादी सांसद गणेशप्रसाद सिंहले समर्थन जनाएका थिए। छलफलमा सांसदहरूले ऐतिहासिक महत्व बोकेको कर्णालीको पहिचान झल्कने गरी प्रदेशको नामकरण भएकोमा खुसी व्यक्त गरे। उनीहरूले भौगोलिक सुगमता, प्रशासनिक सहजता, पूर्वाधारको उपलब्धता र पहुँचका हिसाबले वीरेन्द्रनगर नै राजधानीका लागि उपयुक्त भएको धारणा व्यक्त गरेका थिए। संसद् बैठक १५ गतेसम्मका लागि स्थगन भएको छ। मन्त्रीकै फरक मत ! प्रदेश राजधानीसम्बन्धी प्रस्तावमा एक मन्त्रीले नै फरक मत राखे। विपक्षी सांसद शाहीले प्रदेश राजधानीका लागि प्रस्ताव गरेको वीरेन्द्रनगरको विपक्षमा प्रदेशका आन्तरिक मामिला तथा कानुनमन्त्री नरेश भण्डारीले फरक मत राखेका थिए। मन्त्री भण्डारीले भने, म वीरेन्द्रनगर राजधानी तोक्ने प्रस्तावको विरोधी होइन तर यसमा मेरो फरक मत दर्ज गर्न चाहन्छु। तत्कालका लागि वीरेन्द्रनगरकै पक्षमा छु तर भोलिका दिनमा यो संशोधन हुन सक्छ। उनले यसअघि प्रदेशको मौसमी राजधानी हुनुपर्ने बताउँदै आएका थिए। यसअघि आफूले उठाउँदै आएको मौसमी राजधानी (हिउँदमा सुर्खेत र वर्षामा जुम्ला) गरी दुईवटा राजधानी बनाउने मुद्दामा तत्कालका लागि पछि हटेको उनले बताए। नाममा पक्ष, राजधानीमा विपक्ष प्रदेशसभामा एक मात्र सांसद रहेको राप्रपाले प्रदेशको नाम कर्णाली राख्ने प्रस्तावका पक्षमा र राजधानीसम्बन्धी प्रस्तावमा भने विपक्षमा मतदान गयो। राप्रपाबाट प्रदेशसभामा कालिकोटबाट समानुपातिकतर्फ निर्वाचित सांसद शोशिला शाहीले प्रदेशको नामको पक्ष र राजधानीमा विपक्षमा मतदान गरिन्। सांसद शाहीले कर्णालीको सभ्यता र पहिचान संरक्षण हुने गरी प्रदेशको नाम कर्णाली राखिएको भन्दै समर्थन रहेको बताइन्। तर, प्रदेशको भूगोलअनुसार मौसमी राजधानी हुनुपर्ने र कर्णाली क्षेत्रमा पनि एउटा राजधानी तोकिनुपर्ने उनको माग थियो। उनले राजधानीसम्बन्धी प्रस्तावको विपक्षमा मतदान गरेपछि अन्य सांसदले सच्याउन आग्रह गरेका थिए। राप्रपाका केही स्थानीय नेतालेसमेत टेलिफोन गरेर वीरेन्द्रनगरको पक्षमा मतदान गर्न आग्रह गरे पनि उनले केन्द्रको निर्देशन भन्दै अस्वीकार गरेकी थिइन्। पार्टी केन्द्रको निर्देशनअनुसार नै आफूले वीरेन्द्रनगर राजधानी बनाउने प्रस्तावको विपक्षमा मतदान गरेको उनको दाबी छ।"

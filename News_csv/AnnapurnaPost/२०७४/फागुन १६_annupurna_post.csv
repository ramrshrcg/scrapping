शीर्षक,विवरण
अर्थतन्त्र उकास्ने चुनौती,"नेपाल राष्ट्रबैंकले सार्वजनिक गरेको चालु आर्थिक वर्षको पहिलो ६ महिनाको तथ्यांकले आर्थिक क्षेत्रका धेरै सूचकांकहरू नकारात्मक देखाएको छ। विप्रेषण आप्रवाहमा आएको शिथिलता कायमै छ। मुलुकले धान्नै नसक्ने गरी आयात बढेको छ। निर्यात निरन्तर रूपमा घट्दो छ। यस्तो अवस्थामा अर्थमन्त्रालयको दायित्व पाएका अर्थशास्त्री डा युवराज खतिवडाको अगाडि चुनौतीका चाङ छन्। त्यससँगै सम्भावनाको नयाँ ढोका खोल्ने साँचो पनि। राष्ट्रबैंकमा गभर्नरको रूपमा उनले गरेका केही कामका कारण मात्र होइन, अन्तर्राष्ट्रिय समुदायको बीचमा उनीमाथि रहेको विश्वासका कारण पनि अर्थमन्त्रीको नियुक्ति आशाको दीप बनेको देखिन्छ। वाम गठबन्धनको चुनावी घोषणापत्रमा लेखिएका कतिपय कार्यक्रमका कारण आम जनतामा देखिएको अपेक्षालाई खतिवडाको नियुक्तिले झनै आशालाग्दो बनाएको छ। यस्तो महत्वाकांक्षा पूरा गर्न अबका केही वर्षमै दोहोरो अंकको आर्थिक वृद्धि अनिवार्य देखिन्छ। दोहोरो अंकको आर्थिक वृद्धिदरका लागि पहिलो सर्त हो, लगानी। पूर्वाधारलगायतका क्षेत्रमा राज्यले लगानी बढाउन नसक्दासम्म आर्थिक विकास प्रायः असम्भवजस्तै देखिन्छ। रोजगार सृजना क्षेत्रमा समेत यस्तो लगानीले सकारात्मक नतिजा ल्याउँछ। सस्तो लोकप्रियताका लागि बजेट कनिका छरेजसरी छर्ने प्रचलनमा निकै होड चल्ने गरेको देखिन्छ। यसरी छरिएको बजेटले आर्थिक विकासभन्दा कार्यकर्ता खुसी पार्न प्रयोग हँुदै आएको छ। त्यसैले आगामी आवको बजेट डा खतिवडाको अर्थमन्त्रीको रूपमा पहिलो परीक्षा हो। यो परीक्षामा उनले बजेटलाई वितरणमुखी नबनाएर परियोजनामुखी बनाउन सक्नुपर्छ। अर्थतन्त्रलाई सकारात्मक बाटोमा ल्याउनु उनका लागि अर्को सबैभन्दा ठूलो चुनौती हो। राष्ट्रबैंकको गर्भनर हुँदा घरजग्गा तथा सेयरमा गएको कर्जालाई नियन्त्रण गर्ने काममा उनले उल्लेख्य भूमिका खेलेका थिए। बैंकिङ क्षेत्रमा उनको कार्यकालमा गरिएका मर्जर, सुनको कोटा निर्धारणलगायतका कामले लिकबाहिर जान थालेको अर्थतन्त्रलाई केही हदसम्म रोक्ने काम गरेको थियो। अहिले पनि उनीबाट आर्थिक क्षेत्रलाई वास्तविक वृद्धिको दिशामा अगाडि बढाउने कामको अपेक्षा गरिएको छ। देश संघीयतामा पाइला चाल्दैछ। विकास र संघीयताको सफल कार्यान्वयनका लागि स्रोतसाधनको व्यवस्थापन सबैभन्दा मुख्य चुनौतीको रूपमा लिइएको छ। संघीयता कार्यान्वयन अहिलेको अर्को चुनौती हो। खासगरी संरचनाको अभावमा स्थानीय तहमा जनप्रतिनिधिहरूले अहिलेसम्म कार्यालयसमेत स्थापना गर्न सकेका छैनन्। वित्तीय हस्तान्तरणका विषयमा काम गर्ने सोचका साथ संविधानले अगाडि सारेको वित्तीय आयोग अहिलेसम्म बनेको छैन। स्थानीय निकायले मात्रै होइन, प्रदेश सरकारले समेत राजस्व उठाउन सकेका छैनन्। जसले गर्दा उनीहरूको सम्पूर्ण खर्च संघले दिएको अनुदानमा भर पर्ने देखिन्छ। आगामी आवको बजेटले पनि चालु आवको बजेटले जस्तै अनुमानको भरमा अनुदान दिनबाहेक अरू व्यवस्था गर्न सक्ने देखिँदैन। समय अभावका कारण वित्तीय हस्तान्तरणको विषयमा गर्नुपर्ने धेरै काम आगामी आवको बजेटभन्दा अगाडि थालिन्छ भन्ने अवस्था छैन। यी सबैका बाबजुद अर्थमन्त्रीसँग प्रशस्त सम्भावना पनि छन्। थलिएको अर्थतन्त्रलाई देखिने गरी सामान्य सुधार गर्न सके अहिले उनको नियुक्तिपछिको उत्साह सार्थक हुनेछ।"
"एमाले, माओवादी र फोरमको निर्णायक वार्ता सिंहदरबारमा","काठमडौं : संघीय समाजवादी फोरमलाई सरकारमा सहभागी गराउने विषयमा निर्णय वार्ता सिंहदरबारमा जारी छ । प्रधानमन्त्री तथा मन्त्रिपरिषद्को कार्यालय सिंहदरबारमा भएको वार्तामा सकारात्मक ढंगले अघि बढेको बताइएको छ । संविधान संशोधन र मन्त्रालयको विषयमा करिबकरिब सहमति भएको भए पनि फोरमले लिखित सहमती मागेपछि तीन दलले शीर्ष वार्ता सुरु गरेका हुन् । फोरमलाई समेत सरकारमा सहभागी गराएर मात्र सरकारलाई पूर्णता दिने तयारीमा एमाले अध्यक्ष एवम् प्रधानमन्त्री केपी शर्मा ओली र माओवादी केन्द्रका अध्यक्ष पुष्पकमल दाहाल प्रचण्ड सक्रिय छन् । फोरमले नेपालको संविधान २०७२ को धारा ७४ को उपधारा (७) संशोधनको अडान राख्दै आएको छ । उक्त धारामा प्रदेशको सीमांकन सम्बन्धी व्यवस्था छ । बुधबार दिउँसो फोरमलाई सरकारमा सहभागी गराउने विषयमा एमाले अध्यक्ष ओली र माओवादी अध्यक्ष प्रचण्डसँगै गृहमन्त्री रामबहादुर थापा बादल, र नेता नारायणकाजी श्रेष्ठ छुट्टै छलफलमा बसेका थिए ।"
विप्लवका पोलिटब्युरो सदस्य पदम राई ६० हजार धरौटीमा रिहा,भोजपुर: नेत्रविक्रम चन्द नेतृत्वको नेपाल कम्युनिस्ट पार्टीका दुई नेता जनही ६०६० हजार धरौटीमा रिहा भएका छन् । प्रदेश सभाका तत्कालिन उम्मेदवार शेरधन राईमाथि बम आक्रमण गरेको आरोपमा पक्राउ परेका नेकपा पोलिटब्यूरो सदस्य तथा पूर्वमन्त्री पदम राईलाई जिल्ला अदालत भोजपुर ६० हजार धरौटी लिएर रिहा गर्ने आदेश दिएको हो । उनलाई गत फागुन १३ गते मोरङको केराबारीबाट प्रहरीले पक्राउ गरेको थियो । जिल्ला प्रहरी कार्यालय भोजपुरले बुधबार पेश गरेपछि भएको मुद्दाको सुनुवाइमा अदालतले राईलाई ६० हजार धरौटी लिएर रिहा गर्न आदेश दिएको हो । उनीसँगै नेकपाका कुदाककाउले गाउँ पार्टी सेक्रेटरी उद्धब बस्नेतलाई पनि अदालतले ६० हजार धरौटीमा रिहा गरेको छ । राई र बस्नेतलाई प्रदेश नम्बर १ मा हाल मुख्मन्त्री रहेका एमाले उम्मेदवार शेरधन राईमाथि चुनावी प्रचारपसारको क्रममा गत मंसिर ४ गते ट्याम्केमैयुङ गाउँपालिकास्थित गुम्बामा बम आक्रमण गरेको आरोप लगाइएको थियो । नेता राईलाई त्यही प्रकरणमा मुद्दा चलाउन मंगलबार भोजपुर ल्याइएको थियो । बस्नेतलाई यसअघि नै गाउँबाट पक्राउ गरिएको थियो । राई भोजपुरका पुराना माओवादी नेता हुन्। उनी आवास तथा भौतिक योजना राज्यमन्त्री पनि भएका थिए । त्यहीबेला उनी २०६४ को संविधानसभा निर्वाचनमा भोजपुर १ बाट सभासद भएका थिए । राई माओवादीनिकट किरात राष्ट्रिय मुक्तिमोर्चाका केन्द्रीय अध्यक्ष पनि भएका थिए ।
गृहमन्त्री बादलले प्रहरी मुख्यालय पुगेर केके भने ?,"काठमाडौं : सोमबार गृहमन्त्रीको शपथ ग्रहण गरेका रामबहादुर थापा बादलले बुधबार प्रहरी प्रधान कार्यालयको निरीक्षण भ्रमण गरेका छन्। मुख्यालयमा उपस्थित प्रहरी कर्मचारीलाई गृहमन्त्री बादलले निर्देशन समेत दिएका छन्। निरीक्षण भ्रमणका क्रममा गृहमन्त्री थापाले प्रहरी प्रधान कार्यालय कमाण्ड सेन्टर, डिजिटल फरेन्सिक ल्याव र पोलिग्राफ सेक्सनको निरीक्षण गरेका छन्। कमाण्ड सेन्टरमा भिडियो कन्फेरेन्सबाट प्रदेश प्रहरी प्रमुखलाई शान्ति सुरक्षा कायम राख्ने सम्बन्धमा आवश्यक निर्देशन दिँदै प्रदेश प्रहरीका समस्या समाधान गर्ने बताएका छन्। गृहसचिव मोहनकृष्ण सापकोटाका साथ प्रहरी मुख्यालयमा पुगेका बादलले प्रहरी प्रधान कार्यालय तथा उपत्यकास्थित वरिष्ठ प्रहरी अधिकृत, प्रहरी अधिकृत तथा जवानलाई निर्देशन दिँदै संघीय लोकतान्त्रिक गणतन्त्रमा मुलुकको विकास र समृद्धिका लागि अपराध अनुसन्धान र शान्ति सुरक्षाको महत्वपूर्ण भूमिका रहने हुनाले प्रहरीले नयाँ कार्यशैलीका साथ काम गर्नुपर्ने बताए। प्रहरी ऐन परिवर्तन गर्ने गृहमन्त्री थापाले समय अनुसार प्रहरी ऐन परिवर्तन गर्नुपर्ने बताएका छन्। प्रदेश प्रहरी ऐन तथा क्षेत्राधिकारका साथै पदोन्नती, साधन स्रोतको अभावलगायतका समस्या रहेको चर्चा गर्दै गृहमन्त्री थापाले प्रहरीमा नयाँ ऐनको व्यवस्था, भौतिक साधनस्रोत सम्पन्न बनाउनेतर्फ ठोस योजनासहित मन्त्रालयले काम गर्ने बताए। नेपाल प्रहरीलाई विश्वकै रोलमोडल बनाउन सकिने उल्लेख गर्दै गृहमन्त्री थापाले यसका लागि नयाँ योजना र नयाँ संरचनाको विकासकासाथ अगाडि बढनुपर्ने बताए।। इतिहासले दिएको नयाँ चुनौतीमाथि सफलता हासिल गर्न सबैको साथ, सहयोग र समन्वय आवश्यक रहने विश्वास थापाले लिएका छन्। निरीक्षण भ्रमणका क्रममा गृहमन्त्री थापाले प्रहरी प्रधान कार्यालय परिसरस्थित अमर प्रहरी स्मारकमा पुष्प गुच्छा अर्पण गरे। समारोहमा धन्यबाद ज्ञापन गर्दै प्रहरी महानिरीक्षक प्रकाश अर्यालले निर्देशन सम्बोधन नेपाल प्रहरीका लागि आगामी दिनमा गन्तव्य पहिल्याउन रोडम्यापको रुपमा रहने विश्वास व्यक्त गरे। एकात्मकबाट संघीय राज्य प्रणालीमा प्रवेश गर्ने अवसर नेपाल प्रहरीको परिप्रेक्ष्यमा नितान्त नौलो र अनुभवरहित रहेको चर्चा गर्दै प्रहरी महानिरीक्षक अर्यालले मन्त्रालयबाट नीतिगत स्पष्टतासहितको सहजीकरण भएमा संघीयतातर्फ सहज अवतरण गर्न सकिने विश्वास व्यक्त गरे। राज्य प्रणालीमा हुने परिवर्तनसँगै प्रहरी कर्मचारीको संख्या र मौजुदा साधन स्रोतमा पुनरावलोकन हुनुपर्नेमा उनको छोड थियो। संघ र प्रदेशका प्रहरी कार्यक्षेत्र स्पष्ट र सरल विभाजनको लागि संघीय प्रहरी ऐन यथाशीघ्र जारी हुनु आवश्यक रहेको बताउदै अर्यालले नेपाल प्रहरीको व्यावसायिकता अभिवृद्धि र स्रोतसाधन व्यवस्थापनमा मन्त्रालयको उल्लेख्य भूमिका रहने विश्वास व्यक्त गरे।"
विप्लव पार्टीको कडा विज्ञप्ति : प्रचण्ड र ओलीका घरमा पक्राउ पुर्जी टाँस्छौं,"काठमाडौं : नेपाल कम्युनिस्ट पार्टीले महासचिव नेत्रविक्रम चन्द्र विप्लवको नाममा प्रहरीले पक्राउ पुर्जी जारी गरेको विषयमा कडा प्रतिक्रिया दिएको छ। माघ ५ गते जिल्ला प्रहरी कार्यालय कपिलवस्तुले वडा प्रहरी कार्यालय चन्द्रौटालाई विप्लवलाई पक्राउ गर्न पठाएको पुर्जी मंगलबार मात्र सार्वजनिक भएपछि बुधबार विप्लवको पार्टीले प्रतिक्रिया दिएको हो। विप्लवको पार्टीका प्रवक्ता प्रकाण्डले हस्ताक्षर गरेको विज्ञप्तिमा विप्लवविरुद्ध पक्राउ पुर्जी जारी गर्ने प्रधानमन्त्री एवम् एमाले अध्यक्ष केपी शर्मा ओली र माओवादी केन्द्रका अध्यक्ष पुष्पकमल दाहाल प्रचण्डविरुद्ध नै पक्राउ पुर्जी जारी गर्ने चेतावनी दिइएको छ। ओली सरकारले चोरलाई चौतारा र साधुलाई सुली गर्ने हो भने जनयुद्धमा अपराधी सावित भएका जन अपराधीलाई अहिले संचालन भइराखेको जनसत्ताको जनअदालतले कारबाहीको शुरुवात गर्ने छ। सबैभन्दा पहिला जनअदालतले वारेन्ट पूर्जी केपी ओलीको घरमा टाँस्ने छ, विज्ञप्तिमा भनिएको छ, १० वर्षको जनयुद्ध, यसका उपलब्धि, हजारौं जनयुद्धका सहिदको रगत र नेपाली क्रान्तिविरुद्ध अपराध गरी दलाल संसदवादको पुच्छर बनेर हाम्रो पार्टी, क्रान्ति र नेपाली जनताविरुद्ध साम्राज्यवादीको निर्देशनमा दमनमा उत्रने प्रचण्डको घरमा पनि वारेन्ट पूर्जी टाँसिने छ। भोजपुर जिल्ला अदालतले पुस ९ गते गिरफ्तार गर्न दिएको आदेश अनुसार प्रहरीले पार्टी महासचिवविरुद्ध पक्राउ पुर्जी जारी गरेकोप्रति विज्ञप्तिमा कडा शब्दमा निन्दा गरिएको छ। पक्राउ पुर्जी विप्लवका दाजु चन्द्रबहादुर चन्दको घरमा टाँसिएको र हाजिर नभए अंश रोक्का र कब्जा गरिने चेतावनी दिइएको भन्दै विज्ञप्तिमा चर्को आक्रोश व्यक्त गरिएको छ। प्रहरी प्रशासनले विस्फोटक पदार्थको मुद्दाको नाममा पक्राउ पुर्जी टाँस्ने हर्कत गरेको भन्दै विप्लवको पार्टीले त्यसको निन्दा गरेको छ। प्रकाण्डले सार्वजनिक गरेको विज्ञप्तिमा यो सबै झुट, कपोकल्पीत, षड्यन्त्रमूलक, हाँस्यास्पद र राजनीतिक चरित्र हत्या गर्ने प्रपञ्च भएको उल्लेख छ। यस्तो प्रक्रियालाई तत्काल रोक्न अदालत, प्रहरी प्रशासन र सरकारलाई कडा चेतावनी समेत दिइएको छ। आफ्नो विद्यार्थी जीवनदेखि क्रान्ति, नेपाल राष्ट्रको स्वाधिनता र नेपाली जनताको राजनीतिक अधिकारका निम्ति समर्पित नेतृत्वलाई कथित विस्फोटक पदार्थको मुद्दा लगाई पक्राउ पुर्जी टाँस्ने अदालत र प्रहरी प्रशासनको हर्कतको पार्टी घोर निन्दा र भत्र्सना गर्दछ, विज्ञप्तिमा भनिएको छ, यस्तो झुट, निकायलाई हाम्रो पार्टी कडा चेतावनी पनि दिन्छ। विप्लव खोज्दै प्रहरी : गृहमन्त्री बादलले के गर्लान ? प्रेस विज्ञप्ति १) हाम्रो पार्टीका महासचिव कविप्लवको नाममा केपी ओली सरकारको भोजपुर जिल्ला अदालतले भोजपुर जिल्ला प्रहरी कार्यालयको जाहेरी प्रतिवेदनको हवाला दिदै विस्फोटक पदार्थ सम्बन्धी अभियोगमा ०७४ पौष ९ गते गिरप्तार गर्न जारी गरेको वारेन्ट कपिलवस्तु जिल्ला शिवपुरी उहाँको दाजु चन्द्र बहादुर चन्दको घरमा टाँसिएको छ । हाजिर नभए अंश रोक्का र कब्जा गरिने कथित कानुनी धम्की पनि दिइएको छ । यस प्रकारको पक्राउ पूर्जी टाँस र कानुनी धम्कीको हाम्रो पार्टी पुरै खारेज गर्दछ । आफ्नो विद्यार्थी जीवनदेखि क्रान्ति, नेपाल राष्ट्रको स्वाधिनता र नेपाली जनताको राजनैतिक अधिकारका निम्ति समर्पित नेतृत्वलाई कथित विस्फोटक पदार्थको मुद्दा लगाई पक्राउ पूर्जी टाँस्ने अदालत र प्रहरी प्रशासनको हर्कतको पार्टी घोर निन्दा र भत्र्सना गर्दछ । यस्तो झुट, कपोकल्पीत, षड्यन्त्रमूलक, हाँस्यास्पद र राजनैतिक चरित्र हत्या गर्न गरिएको प्रपंच यथाशक्य रोक्न ओली सरकार र त्यसका अदालत तथा प्रहरी प्रशासनीक निकायलाई हाम्रो पार्टी कडा चेतावनी पनि दिन्छ । २) ००७ सालको राणा विरुद्धको आन्दोलनदेखि अहिले हामीले अगाडि बढाईराखेको एकीकृत जनक्रान्तिसम्म जहिले पनि क्रान्ति एवं आन्दोलनरत जनता र त्यसको नेतृत्व गरिराखेको पार्टी, नेता र कार्यकर्ता विरुद्ध झुट्टा मुद्दा लाउने, सम्पति हड्प्ने, राजद्रोही एवं हतियार खरखजनाको झुटा मुद्दा लगाउने, फाँसीवादी दमन गर्ने, हत्या गर्ने, गाउँका गाउँ जलाउने, अमानवीय यातना दिने, बेपत्ता पार्ने, महिलालाई बलात्कार गर्ने, आतंककारी घोषणा गर्ने, सिआईडी सुराकी गर्ने र राज्यद्वारा फाँसीवादी दमन गर्ने शासक वर्गको दृष्टिकोण र रबैया रहदै आयो । त्यसको निकृष्ट उदाहरण १० वर्षको जनयुद्धका विरुद्ध नेपाली काँग्रेस र एमालेको नेतृत्वमा बनेका सरकारहरुले गरेकोे जंगली दमन हो । जनयुुद्धको बेला जनयुद्धले राजतन्त्रको अन्त्य गरेर गणतन्त्र ल्याउछ भन्ने राजनैतिक सोच काँग्रेस, एमालेका नेताले बनाउनै सकेनन बरु माओवादी र जनयुद्धलाई कसरी सिध्याउने भन्ने रणनीति तयार गर्न हात धोएर लागे । अहिले जस्तो देउवा प्रचण्ड गठबन्धनको प्रचण्ड सरकार बन्ला वा एमाले माके गठबन्धन बनेर प्रचण्डसंग पार्टी एकता गर्नु पर्ला भन्ने देउवा र ओलीको कल्पना भन्दा बाहिरको कुरा थियो । अहिले ओली प्रचण्ड गठबन्धन सरकार इतिहास र जनयुद्धका शासक वर्गलाई मात गर्ने गरी हाम्रो पार्टी र एकिकृत जनक्रान्तिका विरुद्ध निरंकुश, फाँसिष्ट र जंगली दमनको प्रारंभिक अभ्यास गर्दैछ । केही समय अगाडि अनलाईनखबरले विप्लव राजनैतिक कि अराजनैतिक ? सरकारले यो कुरा छिटै स्पष्ट गर्नु पर्छ भनि लेखेको विश्लेषणात्मक समाचारको पनि ओली सरकारले स्पष्ट गर्न खोजेको होला । खबरदार ओली प्रचण्ड गठबन्धनको ओली सरकार ! हत्या, हिंसा, झुट्टा मुद्दा, धरपकड र दमनले श्रमजीवी जनताको क्रान्ति र आन्दोलन कहिलै मर्दैन, बरु यो ज्वालामुखीको रुपमा विष्फोट भएर शासक वर्गकै अन्त्यष्टी गर्दछ । ३) १० वर्षे जनयुद्धका विरुद्ध बर्बर दमन गर्ने र हत्या हिंसाको राज खडा गर्ने काँग्रेस र एमाले सरकारका नेताहरुको नामका देश द्रोही, राष्ट्रघाती, जन हत्यारा, साम्राज्यवादका एजेन्ट, बलत्कारी, गाउँ खरानी बनाउने विध्वंशकारी र जनताको सम्पत्ती लुट्ने लुटेरा लगायतका मुद्दाका फायलहरु जनयुद्धले जन्माएको जनसत्ताको जनअदालतमा ज्यूदै छन् । ओली सरकारले चोरलाई चौतारा र साधुलाई सुली गर्ने हो भने जनयुद्धमा अपराधी सावित भएका जन अपराधीहरुलाई अहिले संचालन भइराखेको जनसत्ताको जनअदालतले कारबाहीको शुरुवात गर्ने छ । सबैभन्दा पहिला जनअदालतले वारेन्ट पूर्जी केपी ओलीको घरमा टाँस्ने छ । १० वर्षको जनयुद्ध, यसका उपलब्धीहरु, हजारौं जनयुद्धका शहिदहरुको रगत र नेपाली क्रान्तिका विरुद्ध अपराध गरी दलाल संसदवादको पुच्छर बनेर हाम्रो पार्टी, क्रान्ति र नेपाली जनताका विरुद्ध साम्राज्यवादीहरुको निर्देशनमा दमनमा उत्रने प्रचण्डको घरमा पनि वारेन्ट पूर्जी टाँसिने छ । त्यसपछि जनयुद्ध र एकीकृत जनक्रान्ति विरुद्धका अपराधीहरुलाई वारेन्ट पूर्जी जारी गर्ने छ । ४) स्मरण होस् हामी राष्ट्रघाती, देश बेचुवा, दलाल, भ्रष्टाचारी, कमिशन खोर, महिला बेचुवा होइनौं ! के ओली प्रचण्ड गठबन्धन सरकारले हाम्रो बारेमा प्रश्न उठाउन सक्छ ? हाम्रो पार्टी र नेतृत्व त यसका विरुद्धको क्रान्तिमा छ । यसर्थ हाम्रो पार्टी महासचिव कविप्लवलाई लगाईएको झुट्टा मुद्दा तुरुन्तै खारेज गरियोस । यदि खारेज गरिएन भने हाम्रो पार्टी नेता कार्यकर्तालाई झुट्टा मुद्दामा फसाउने, गिरप्तार गर्ने र पार्टी माथि दमन गर्ने योजनाकार, अदालत एवं प्रशासनका कारिन्दा र सिआईडी सुराकी विरुद्ध कारबाही बढाउन पार्टी वाध्य हुने कुरा समेत स्पष्ट गर्दछ । यसबाट निष्किने भयावह परिणामको कारक तत्व ओली सरकार, प्रचण्ड ओली गठबन्धन र यो देशका दलाल तत्वहरु हुनेछन । धन्यवाद ।"
एमालेमाओवादी र फोरमबीच दुई घण्टासम्म के कुरा भयो ?,"काठमाडौं : सत्ता पक्ष (एमालेमाओवादी) र संघीय समाजवादी फोरमबीच दुई घण्टासम्म चलेको वार्ता सकारात्मक भएको छ। संविधान संशोधन र सत्ता बाँडफाँडको विषयमा भएको छलफल सकारात्मक भएको छ। वार्ता सकारात्मक भए पनि ठोस सहमति हुन नसकेको संघीय समाजवादी फोरमका अध्यक्ष उपेन्द्र यादवले जानकारी दिए। प्रधानमन्त्री कार्यालय सिंहदबारमा बुधाबार साँझ साढे ६ बजेबाट सुरु भएको छलफल करिब दुई घण्टासम्म चलेको थियो। सहमति नभए पनि वार्ता सकारात्मक भएको फोरम अध्यक्ष यादवको भनाइ छ। सहमतिलाई ठोस रुप दिन बिहिबार बिहान फेरि बैठक बोलाइएको छ। बिहीबारको बैठकले ठोस सहमति गर्ने छलफलमा सहभागी नेताले बताए। बिहीबारको बैठकले संविधान, सत्ता बाँडफाँड र राज्य संचालनमा मधेसको भूमिका लगायतका बिषयमा संझौता गर्ने तयारी छ। फोरमले तीन मन्त्रालयमा दाबी गर्दै आएको छ भने सत्ता पक्षले दुई फुल मन्त्रालय र एक राज्यमन्त्री दिने तयारी गरेको छ। सँगै फोरमले संविधान संशोधनको अडानलाई समेत प्राथमिकतामा राखेको छ। फोरम सरकारमा सहभागी हुने निश्चित प्राय भएपछि प्रदेश नम्बर २ मा फोरमसँग सत्ता गठबन्धन गरेको राष्ट्रिय जनता पार्टी (राजपा)ले संविधान संशोधनको मुद्दालाई अगाडि सारेको देखिन्छ।"
प्रदेश नम्बर २ मा १० सदस्यीय मन्त्रिपरिषद्,"जनकपुर : प्रदेश नम्बर २ मा मन्त्रिपरिषद् विस्तार भएको छ। मुख्यमन्त्री लालबाबु राउतले बुधबार १० सदस्यीय मन्त्रिपरिषद् बनाएका हुन्। प्रदेश प्रमुख रत्नेश्वर लाल कायस्थले नयाँ मन्त्रीहरूलाई सपथ गराएका छन् । मुख्यमन्त्री राउतले राज्यमन्त्रीहरूलाई सपथ गराएका छन्। संघीय समाजवादी फोरमका तर्फबाट ज्ञानेन्द्र यादवले प्रदेशको गृहमन्त्रालयसमेत मानिएको आन्तरिक मामिला तथा कानुन मन्त्रालयको जिम्मा पाएका छन्। यो मन्त्रालयमा सरोज सिंह राज्यमन्त्री भएका छन्। शैलेन्द्र साहले भूमि, कृषि तथा सहकारी मन्त्रालयको जिम्मेवारी पाएका छन् भने योगेन्द्र रायले राज्यमन्त्रीको जिम्मेवारी पाएका छन्। प्रदेश २ को मन्त्रिपरिषद्मा राजपाले दुई मन्त्री पठाएको छ। नवलकिशोर साहले समाजिक विकास मन्त्रालयको जिम्मेवारी पाएका छन्। यो मन्त्रालयमा संघीय समाजवादी फोरमका तर्फबाट उषादेवी यादव राज्यमन्त्री भएकी छन्। राजपाकै तर्फबाट रामनरेश राय उद्योग, पर्यटन तथा वातावरण मन्त्री बनेका छन् ।"
सहर सफाइमा मुख्यमन्त्री,"जनकपुर : जनकपुर उपमहानगरपालिकामा मंगलबार सरसफाइ अभियान सुरु भएको छ। अभियानको अगुवाइ मुख्यमन्त्री लालबालु राउतले गरे। उपमहानगरपालिकाको आयोजनामा स्थानीय जनक चोकबाट अभियान सुरु भएको थियो। अभियानमा प्रदेशसभा सदस्य, सरसफाइ अभियन्तासहित प्याब्सन, एनप्याब्सन र उद्योग वाणिज्य महासंघका तर्फबाट सहभागिता थियो। मुख्यमन्त्री राउतले स्वस्थ्य रहन सरसफाइ अपरिहार्य रहेको उल्लेख गर्दै अभियानमा असहयोग गरे कानुनी कारबाही गर्ने चेतावनी दिए। सरसफाइ अभियानमा सहयोग गर्न र जथाभावी फोहोर नफाल्न प्रदेशवासीलाई आग्रह गर्दछु, उनले भने, फोहोर जथाभावी फ्याँक्नेलाई स्थानीय प्रशासनले कानुनी कारबाही गर्नेछ। उनले लाखौं हिन्दू धर्मावलम्बी जनकपुरधाम भ्रमणमा आउने भएका कारण पनि जनकपुरलाई स्वच्छ, सफा एवं सुन्दर सहरका रूपमा विकास गर्न प्रदेश सरकार प्रतिबद्ध रहेको बताए। जनकपुरवासी पनि आफ्नो सहरलाई सुन्दर बनाउन अग्रसर हुन जरुरी रहेको उनले स्पष्ट पारे। सरसफाइ कार्यक्रम जनकपुरका मठमन्दिर, सरोवर तथा धार्मिक क्षेत्र एवं परिक्रमा मार्गमा केन्द्रित गरिएको थियो। स्थानीय विद्यालयहरूले पाँच सय मिटर वरपर सरसफाइ कार्यक्रम सञ्चालन गरेका थिए। महासरसफाइ अभियानले जनकपुरवासीमा सरसफाइप्रति चेतना बढाउन महŒवपूर्ण योगदान पुयाएको आयोजकले जनाएको छ। माध्यमिकी मिथिला परिक्रमामा सहभागी १५ दिनको परिक्रमा सकेर जनकपुर आउन लागेको पूर्वसन्ध्यामा भएको अभियानलाई निरन्तरता दिन जरुरी रहेको अभियन्ता तथा प्रदेशसभा सदस्य रामअशिष यादवले बताए। विद्यार्थीले घरमा गएर फोहोर व्यवस्थापनका बारेमा अभिभावकलाई पनि जानकारी गराउने भएकाले कार्यक्रम महत्वपूर्ण भएको प्याब्सनका अध्यक्ष विश्वलाल सिंहले बताए।"
प्रदेश २ मा मन्त्रिपरिषद् विस्तारको गृहकार्य,"वीरगन्ज : प्रदेश २ का मुख्यमन्त्री लालबाबु राउतले बुधबार मन्त्रिपरिषद् विस्तार गर्न लागेका छन्। फोरमराजपा गठबन्धन सरकार बुधबार बिहान विस्तार गर्ने तयारी रहेको मुख्यमन्त्री तथा मन्त्रिपरिषद् कार्यालयले जनाएको छ। राजपाबाट मन्त्रीको नामावली आए सरकार विस्तार गरिने मुख्यमन्त्री राउतले जानकारी दिए। स्रोतका अनुसार बिहान १० बजे शपथग्रहण कार्यक्रम तय भएको छ। फोरम र राजपाबाट दुईदुई मन्त्री र तीनतीन राज्यमन्त्री नियुक्त गर्ने सहमति भएपछि प्रदेश सरकार गठनको १२ दिनपछि मन्त्रिपरिषद् विस्तार गर्ने तयारी भएको हो। सात मन्त्रालयमध्ये संघीय फोरमबाट विजय यादव आर्थिक मामिला तथा योजना मन्त्रालय र राजपाबाट जितेन्द्र सोनाल भौतिक पूर्वाधारमन्त्री नियुक्त भइसकेका छन्। फोरम र राजपाले तत्काल अब दुईदुई मन्त्रालय र तीनतीन राज्यमन्त्री पाउने भएका छन्। बढीमा १२ सदस्यीय मन्त्रिपरिषद् गठन गर्ने तयारी रहेको जनाइएको छ। फोरमबाट ज्ञानेन्द्र यादवले गृह र शैलेन्द्र साहले कृषिमन्त्रीको जिम्मेवारी पाउने लगभग पक्कापक्की भएको मन्त्रिपरिषद् कार्यालय स्रोतले जनाएको छ। राजपाबाट सामाजिक विकास मन्त्रालयमा नवलकिशोर साह र उद्योग, पर्यटनमा रामनरेश राय जाने चर्चा चले पनि बुधबार बस्ने अध्यक्षमण्डलको बैठकले टुंगो लगाउने सहमति भएको जनाइएको छ। फोरमबाट गृहमा सरोजकुमार सिंह, कृषिमा उषा यादव र अर्थमा योगेन्द्र यादव राज्यमन्त्री बन्न लागेका छन्। फोरमले राज्यमन्त्री बन्नेको टुंगो लगाए पनि नाम सार्वजनिक भने गरेको छैन। अहिले नै नाम भन्दा विवाद बढ्ने भएकाले बुधबार बिहान सार्वजनिक गर्ने तयारी रहेको स्रोतले जनाएको छ। राजपाले भने राज्यमन्त्री बन्नेहरूको नाम टुंगो लगाउन सकेको छैन। बुधबार बिहान बस्ने बैठकले नाम टुंगो लगाउने जनाइएको छ। फोरम अध्यक्ष उपेन्द्र यादव केन्द्र सरकारमा गए प्रदेश मन्त्रिपरिषद् विस्तार नहुने सम्भावना पनि उत्तिकै रहेको राजपाका एक नेताको भनाइ छ। उनका अनुसार फोरमले केन्द्र सरकारमा के गर्छ भनेर हेर्नकै लागि राजपाले बैठक बुधबार सारेको हो। फोरम एमाले नेतृत्वको सरकारमा जान्छ भने हामी प्रदेश सरकारमा सहभागी हुँदैनौं, उनले भने। सहमतिमै सरकार गठन भए पनि मन्त्रालय बाँडफाँटमा सहमति हुन नसक्दा मन्त्रिपरिषद् विस्तारमा ढिलाइ भएको हो।"
शशांकको घरबाट शेरबहादुर र प्रकाशमानको उम्मेदवारी,"काठमाडौँ: नेपाली कांग्रेस संसदीय दलको नेताका लागि पार्टी सभापति शेरबहादुर देउवा र नेता प्रकाशमान सिंह मैदानमा उत्रिने करिब पक्का पक्की भएको छ । बुधबार महामन्त्री शशांक कोइरालाले टोखास्थित निवासमा होलीका अवसरमा आयोजना गरेको दिवा भोजमा पुगेका दुवै नेताले संसदीय दलको नेताका लागि उम्मेदवारी घोषणा गरेका हुन् । शशांक मध्यमार्गी बाटोमा दुवै नेताले उम्मेदवारी घोषणा गरिरहँदा महामन्त्री कोइरालाले भने आफूले पार्टीमा कुनै फुट आउन नदिने भन्दै मध्यमार्गी बाटो अपनाए । दिवा भोजमा पुगेका सभापति देउवाले कांग्रेस संसदीय दलको नेतामा उम्मेदवारी घोषणा गरेपछि सिंहले पनि आफूलाई मैदानमा उतारेका हुन् । उता नेता सिंहले आफूले कांग्रेसको राजनीतिमा आजसम्म कहिल्यै नहारेको बताउँदै संसदीय दलको चुनावमा पनि जित्ने दाबीसहित उम्मेद्वारी दिने घोषणा गरेका छन् । महामन्त्री कोइरालाले राष्ट्रियसभा र प्रतिनिधिसभामा निर्वा्चित कांग्रेसका सांसदहरुलाई दिवाभोजका लागि बोलाएको भेला नै गुटमा विभाजित थियो । 'मैले आजसम्म चुनाव हारेको इतिहाँस नै छैन, म संसदीय दलको चुनाव लड्छु, सिंहले भने । देउवाले उम्मेदवारी घोषणा गर्नु उनको अधिकार भन्दै सिंहले आफुले जित्ने दाबी गरे । पार्टीले निर्वाचन समिति बनाइसकेको छ, देउवाले पनि घोषणा गर्नु भयो, त्यो उहाँको अधिकार पनि हो,' सिंहले पत्रकारसँग भने । सर्वसम्मतको लबिङ उता महामन्त्री कोइरालाले पनि संसदीय दलको नेता बन्ने इच्छा देखाएका छन् । तर उनी आफू सर्वसम्मतको पक्षमा छन् । संसदीय दलको नेता सर्वसम्वत हुनका लागि लबिङ गर्न यो दिवा भोज गरिएको दाबी एक कांग्रेसका सांसदले गरेका छन् । उनले घुमाउरो भाषामा पार्टीलाई एकताबद्ध बनाएर अगाडि लैजानुपर्ने बताउँदै सर्वसम्मतको लबिङ गरेका हुन् । महामन्त्री कोइरालाले पार्टीलाई एकढिक्का बनाएर अगाडि बढ्नुपर्ने पनि बताए । बताउनुभएको हो । उनले पार्टीभित्र देखिएको दुर्दशाले कांग्रेसलाई फाइदा नपुग्ने भन्दै सबै मिलेर अगाडि बढ्नुपर्नेमा जोड दिए । 'म पार्टी एकढिक्का भएर अगाडि बढाउन चाहन्छु,' संसदीय दलमा सर्वसम्मतको लबिङमा रहेका उनले भने । दिवाभोजमा सभापति शेरबहादुर देउवा, वरिष्ठ नेता रामचन्द्र पौडेल, नेताहरु प्रकाशमान सिंह, विमलेन्द्र निधि, गोपालमान श्रेष्ठ, डा प्रकाशशरण महत, दिलेन्द्रप्रसाद बडू, आनन्द ढुंगाना, मानबहादुर विश्वकर्मा, एनपी साउद, चन्द्र भण्डारी, प्रदीप पौडेल, कल्याण गुरुङ र दीपक खड्कालगायत नेता पुगेका थिए ।"
शेरधनमाथि बम प्रकरण: पूर्वमन्त्री राईलाई मुद्दा चलाउन भोजपुर ल्याइयो,भोजपुर: प्रदेश सभाका तत्कालिन उम्मेदवार शेरधन राईमाथि बम आक्रमण गरेको आरोपमा नेत्रविक्रम चन्द नेतृत्वको नेपाल कम्युनिष्ट पार्टीका नेता तथा पूर्वमन्त्री पदम राईलाई प्रहरीले पक्राउ गरी बुधबार जिल्ला प्रहरी कार्यालय भोजपुर ल्याइएको छ । उनलाई प्रदेश नम्बर १ मा हाल मुख्मन्त्री रहेका राईमाथि चुनावी प्रचारपसारको क्रममा गत मंसिर ४ गते ट्याम्केमैयुङ गाउँपालिकास्थित गुम्बामा बम आक्रमण गरेको आरोपमा गत फागुन १३ गते मोरङको केराबारीबाट प्रहरीले पक्राउ गरेको थियो । नेता राईलाई त्यही प्रकरणमा मुद्दा चलाउन भोजपुर ल्याइएको हो । पक्राउ परेका राईलाई मुद्दाको फैसलाका लागि जिल्ला अदालत भोजपुरमा पेश गरिएको जिल्ला प्रहरी कार्यालय भोजपुरका प्रहरी निरीक्षक खेम नेपालले बताए । राई भोजपुरका पुराना माओवादी नेता हुन्। उनी आवास तथा भौतिक योजना राज्यमन्त्री पनि भएका थिए । त्यहीबेला उनी २०६४ को संविधानसभा निर्वाचनमा भोजपुर १ बाट सभासद भएका थिए । राई माओवादीनिकट किरात राष्ट्रिय मुक्तिमोर्चाका केन्द्रीय अध्यक्ष पनि भएका थिए ।
"वैद्य र विप्लव समूहबीच कार्यगत एकता, चारबुँदे सहमति","रत्ननगर, चितवन: मोहन वैद्य नेतृत्वको नेकपा क्रान्तिकारी माओवादी र नेत्रविक्रम चन्द, विप्लव नेतृत्वको नेपाल कम्युनिष्ट पार्टी चितवनबीच कार्यगत एकता भएको छ । मंगलबार बसेको संयुक्त बैठकले कार्यगत एकता गर्ने सहमति गर्दै चारबुँदे संयुक्त विज्ञप्ति जारी गरेको छ । नेकपा क्रान्तिकारी माओवादी चितवनकी जिल्ला इन्चार्ज अम्बिका मुडबरीका अनुसार केन्द्रस्तरमा जारी सहकार्यलाई जिल्लामा समेत निरन्तरता दिन यसरी कार्यगत एकता गरिएको हो । नेपाल कम्युनिष्ट पार्टीका जिल्ला इन्चार्ज लालबहादुर बिसी र नेकपा क्रान्तिकारी माओवादीकी जिल्ला इन्चार्ज अम्बिका मुडबरीद्वारा हस्ताक्षरित संयुक्त विज्ञप्तिमा राष्ट्रियता, जनतन्त्र र जनजीविकामा गम्भीर प्रश्न उब्जिएकाले एकता गरेर अघि बढ्ने उल्लेख गरिएको छ । सार्वजनिक गरिएको चार बुँदे सहमतिमा केन्द्रस्तरमा जारी सहकार्यलाई निरन्तरता दिने, फागुन २१ गतेसम्म चल्ने शहीद सप्ताह संयुक्तरुपमा मनाउने, फागनु १९ गते शहीद परिवार भेटघाट र अन्तरक्रिया कार्यक्रम गर्ने, राष्ट्रियता, जनतन्त्र र जनजीविकाको विषयमा आगामी दिनमा सहकार्य गर्दै संयुक्तरुपमा कार्यक्रम अघि बढाउने उल्लेख छ । यस्तै देशभर भइरहेको कार्यकर्ताको गिरफ्तारी र ज्यादतीको खेद व्यक्त गर्दै संयुक्तरुपमा भण्डाफोर अभियान सञ्चालन गर्ने विज्ञप्तिमा जनाइएको छ । रासस"
प्रदेश २ को मन्त्रिपरिषद् विस्तार अाज: राजपाबाट साह र राय मन्त्री बन्ने,"काठमाडौं : राष्ट्रिय जनता पार्टी(राजपा) नेपालले प्रदेश २ को मन्त्रिपरिषदमा पठाउने दुई मन्त्रीको नाम तय गरेको छ।अध्यक्ष मण्डलको बैठकले पार्टीका वरिष्ठ उपाध्यक्ष नवलकिशोर साह र वरिष्ठ नेता रामनरेश रायलाई मन्त्रिपरिषदमा पठाउने निर्णय गरेको छ। बुधबार बसेको बैठकले साहलाई सामाजिक विकास मन्त्रालय र रायलाई उद्योग,पर्यटन,वन तथा वातावरण मन्त्रालयको जिम्मेवारीमा पठाउने निर्णय गरेको हो। यसअघि नै राजपाबाट जितेन्द्र सोनल भौतिक पूर्वाधार तथा विकास मन्त्री नियुक्त भइसकेका छन्। मुख्यमन्त्री मोहमद लालबाबु राउतले बुधबार नै मन्त्रिपरिषदको विस्तार गर्ने भएका छन्। उता संघीय समाजवादी फोरमले समेत सरकारमा पठाउने दुई मन्त्री र तीन राज्यमन्त्रीको नाम तय गरिसकेको छ। फोरमले आन्तरिक मामला तथा कानुन मन्त्रीमा ज्ञानेन्द्रकुमार यादव र भूमि व्यवस्था, कृषि तथा सहकारी मन्त्रीमा शैलेन्द्रकुमार साहलाइृ पठाएको छ भने तीन राज्यमन्त्रीमा उशा यादव, सरोज सिंह र योगेन्द्र रायको नाम पठाएको छ। यसअघि नै फोरमबाट विजयकुमार यादव आर्थिक ममला तथा योजनामन्त्री नियुक्त भइसकेका छन्।"
"परमानन्द झाले भारतमा भने: नेपाल मागिखाने देश हो, जसले दिए पनि हात थाप्छ","बिहार: नेपालका पूर्व उपराष्ट्रपति परमानन्द झाले नेपालभारतबीचको सम्बन्ध अझै प्रगाढ बनाउन दुई देशले ध्यान दिनुपर्ने जरुरी रहेको बताएका छन् । बिहारस्थित दरभंगमा भातको चर्चित पत्रिका दैनिक जागरणसँग कुराकानी गर्दै पूर्वउपराष्ट्रपति झाले पछिल्लो समय नेपालका नेताहरु भारतीय दूतावासमा राजनीति गरिरहेको पनि आरोप लगाएका छन् । अन्य देशका राजदूतहरु केबल विकासका कुरामा मात्रै केन्द्रित हुने गरेको बताउँदै झाले नेपालका दलहरु भने भारतीय दूतावसमा राजनीति गर्न लागिरहेको बताएका छन् । भारतले खासगरी तराई इलाका अर्थात मधेसी क्षेत्रको विकासमा विशेष रुपमा ध्यान दिनु जरुरी रहेको उनले जिकिर गरेका छन् । पूर्ववर्त्ती छात्र सम्मेलनमा भाग लिन एलएन मिथिला यूनिभर्सिटी पुगेका पूर्व उपराष्ट्रपतिले दैनिक जागरणसँगको भेटमा यस्तो बताएका हुन् । उनले तराईमधेसको विकासका लागि पनि भारत सरकारले नेपाल सरकारसँग वार्ता गर्नुपनर्ने जरुरी रहेको जिकिर गरेका छन् । 'किनकि तराई इलाकामा भारत र नेपालको सम्बन्ध बेटीरोटीको छ', उनले भनेका छन्, 'कयौँ कारणले यसमा अहिले कमी आइरहेको छ।' उनले नेपालभारतको सम्बन्ध बिग्रनुमा नेपालको संविधान, भारतमा दाइजो प्रथाको वृद्धिसँगै सीमामा एसएसबीका जवानबाट हुने चर्को चेकजाँच भएको पनि बताएका छन् । जसले गर्दा दुई देशका मानिसहरु एकापसमा सम्बन्ध बिस्तार गर्न हिच्किचाउन थालेको उनको भनाइ छ । 'जनजनको सम्बन्ध कसरी कायम राख्न सकिन्छ । यसबारेमा बिहार सरकारले पनि दिल्लीको सरकारसँग वार्ता गर्नु जरुरी छ', उनले भनेका छन् ।' चीनसँग नजिकिँदैमा केही हुँदैन नेपाल पछिल्लो दिन चीनसँग नजिकिएको बारेमा बोल्दै उनले त्यसले भारतसँगको सम्बन्धमा कुनै फरक नपार्ने पनि बताए । 'नेपाल चीनसँग नजिकिँदैमा भारतसँगको सम्बन्ध बिग्रन्छ भन्ने कुरा भ्रम बढाउने सोच मात्रै हो', उनले भनेका छन्, 'यसमा कुनै सत्यता छैन । जोसुकैले पनि आफ्नो देशको विकास भएको हेर्न चाहन्छ । नेपाल पनि विकास गर्न चाहन्छ ।' नेपालचीन सम्बनधबारे बोल्दै उनले जसले सहयोग गर्न चाहन्छ, उसबाट सहयोग लिनुलाई अन्याथा मान्न नहुने जिकिर गरे । 'जुन देशले जति सहयोग गर्छ, त्यो लिनलाई हिच्किचाउनु जरुरी छैन', उनले भनेका छन्, 'किनकि नेपाल एक मगन्ते या मागीखाने देश नै हो ।' झाले जुन देशले जति सहयोग गर्छ, त्यसको आधारमा उसप्रति त्यति नै आकर्षण हुनु स्वाभाविक भएको बताए । भारत र चीनबीच केही समययता बढिरहेको तनावबारेमा बोल्दै उनले यसबाट भारतले डराउनुपर्ने कुरा नरहेको जिकिर गरे । उनले नेपालका कारण भारतले चीनबाट डराउनुनपर्ने पनि तर्क गरे । 'किनकि भारतलाई केही गर्नुअघि चीनले नेपालमाथि कब्जा जमाउनुपर्छ, अनि मात्रै उसले भारतमाथि हस्तक्षेप गर्न सक्छ', झाले भनेका छन्, 'जुन कुरा बिल्कुल सम्भव नै छेन । उनले नेपालमार्फत भारतमा हुने चलखेलबारे पनि बोलेका छन् । 'केही समययता भारतले नेपालको बाटो हुँदै आइएसआइ एजेन्टको घुसपैठको कुरा गर्दै आएको छ । यसमा कति सत्यता छ, थाहा छैन', उनले भनेका छन्, 'तर, यदि घुसपैठ भइरहेको छ भने समात्ने जिम्मेवारी त भारतकै हो । भारत आजकाल मधेस क्षेत्रलाई छोडेर पहाडी इलाकाको विकासमा अभिरुचि देखाइरहेको छ । यसका कारण मधेसीमा पनि भारतप्रति सहानुभूति घटिरहेको छ।' भारतले वाचा पुरा गरेन करिब २५ वर्षअघि भारतले मधेसी क्षेत्रलाई पूर्बबाट पश्चिमसम्म जोड्ने हुलाकी राजमार्ग बनाउने सम्झौता गरेको थियो । तर, उसले अहिलेसम्म कुनै काम नगरेको गुनासो पनि झाले गरेका छन् । यस कुरामा नेपाल सरकारले पनि भारत सरकारसँग गम्भीर वार्ता गर्नुपर्ने उनले औँल्याए । यो राजमार्ग करिब १७१८ सय किलोमिटरको छ । यसले पुरै तराई या मधेसी क्षेत्रलाई जोड्ने बताउँदै झाले तर भारतले हुलाकी राजमार्ग नबनाएर बेटी रोटीको सम्बन्ध बोलीमा मात्रै सीमित गरेको पनि झाले बताए । भाषादेखि लिएर सामाजिक तथा सांस्कृतिक परिस्थिति समान रहेको बताउँदै झाले भारतसँगको खुला सिमानाले नेपालमा तनाव बढिरहेको पनि गुनासो गरे । यसले गर्दा भारतसँगको सम्बन्धमा पनि फरक परिरहेको उनको भनाइ छ । यसलाई कुटनीतिक रुपमा ठीक बनाउनुपर्ने उनले जोड दिएका छन् । उनले दैनिक जागरणसँग मधेस आन्दोलनबारे पनि बोल्न भ्याए । 'अहिले मधेस आन्दोल थामिएको मात्रै हो । यदि तपाईँ मेरो केही सुनुवाइ नहुने सोच्नुहुन्छ भने फेरि मनलाई मनाउनुपर्ने हुन्छ', उनले भनेका छन्, 'अहिले यो आन्दोलन मरेको छैन । भित्रभित्रै सल्किरहेको छ ।'"
वाम गठबन्धनलाई फोरमको आवश्यकता किन ?,"काठमाडौं : एमालेमाओवादी वाम गठबन्धनलाई केन्द्रमा सरकार सञ्चालनका लागि प्रतिनिधिसभाका कुल १३७ सांसद आवश्यक पर्छ। वाम गठबन्धनसँग संसद्को २७५ सदस्यमध्ये १७४ अर्थात् ६३ दशमलव २७ प्रतिशत मत छ।गठबन्धनसँग दुईतिहाइ नजिक मत रहँदा पनि यी दुई दलले १६ सिट रहेको संघीय समाजवादी फोरमलाई सरकारमा ल्याउन पहल गरिरहेका छन्। सरकारमा सहभागिताका लागि फोरमएमालेबीच बुधबार निर्णायक वार्ता हुने सम्भावना छ। वार्तामा दुई पक्षबीच सहमति जुटे फोरम सरकारमा सहभागी हुने संघीय फोरमका सहअध्यक्ष राजेन्द श्रेष्ठले बताए। छलफल सहमतिनजिक छ, हामीले सरकारसँग राजनीतिक प्रतिबद्धता खोजेका छौं, त्यसमा समझदारी जुटे हामी सरकारमा सहभागी हुन्छौं, श्रेष्ठले अन्नपूर्णसँग भने। मंगलबार मात्रै पनि एमाले नेता सुवास नेम्बाङले फोरमका सहअध्यक्ष श्रेष्ठ र महामन्त्री रामसहाय यादवसँग सिंहदरबारमा छलफल गरेका थिए। छलफल नटुंगिएका कारण बुधबार पुनः बैठक बसेर समझदारी खोजिने एमाले नेता नेम्बाङले बताए। छलफल सकारात्मक नै छ, बैठकलाई बुधबार पनि निरन्तरता दिएर टुंगो लगाउने प्रयास हुन्छ, नेता नेम्बाङले भने। सरकारमा सहभागिताका लागि फोरमले विगतमा भएको २२ बुँदे सम्झौता कार्यान्वयन हुनुपर्ने, संविधानको धारा २७४ को उपधारा ७ मा संशोधन गर्नुपर्ने, संघीय सीमांकन आयोग गठनसम्बन्धी प्रावधान राख्नुपर्ने र प्रदेश २ को सरकारमा एमाले पनि सहभागी हुनुपर्ने सर्त राखेको छ। त्यस्तै, उसले ४ वटा मन्त्रालयको मागदाबी पनि गरेको छ। गठबन्धनले भने आवश्यकताका आधारमा संविधान संशोधनका लागि तयार हुने, कार्यदल गठन गर्ने र समझदारीमा मन्त्रालय भागबन्डा लगाउने प्रस्ताव फोरमसमक्ष राखेको छ। माओवादी केन्द्रका नेता नारायणकाजी श्रेष्ठले नीतिगत रूपमा विषय टुंगो लगाएर गिभ एन्ड टेक मा समझदारी हुने बताए। सुरुमा उहाँहरू (फोरम) ले छलफल गर्ने क्रममा त्यसरी ४ वटासम्म मन्त्रालय माग गर्नुभएको हो, उहाँहरूलाई पनि ४ वटा मन्त्रालय आफूहरूले पाउन सम्भव छैन भन्ने कुरा थाहा छ, श्रेष्ठले अन्नपूर्णसँग भने, आवश्यकताका आधारमा संविधान संशोधन गर्न सकिन्छ भन्ने हाम्रो सोच छ। उपयुक्त ढंगले मन्त्रिमण्डलमा सामेल गर्ने कुरा हामीले सोचिरहेका छौं। एमाले सचिव योगेश भट्टराईले सरकारमा फोरमसँग सहकार्य गरे पनि उनीहरूले उठाउँदै आएको संविधान संशोधनका विषयमा भने एजेन्डाका आधारमा जायज मुद्दाको मात्र सम्बोधन हुने बताए। स्रोतका अनुसार फोरमलाई सरकारमा ल्याउन संविधान संशोधन प्रस्ताव ३५ दिनभित्र संसद्मा दर्ता गराउन कार्यदल गठन गर्ने र २ मन्त्री र १ राज्यमन्त्रीमा मनाएर सहमति खोज्नेमा गठबन्धन छन्। किन ल्याउन चाहन्छन् फोरमलाई सरकारमा ? एमालेमाओवादीले संघीय फोरमलाई किन निर्णायक बनाउँदै सरकारमा सहभागी गराउन खोजिरहेका छन् ? गठबन्धन स्रोत भन्छ, अन्तर्राष्ट्रिय रूपमा नेपालमा बनेको अहिलेको सरकार वामपन्थीको मात्र होइन भन्ने सन्देश दिन, राष्ट्रिय सरकारको स्वरूप दिन र संविधान संशोधनमा दुईतिहाइ जनमत निर्माण गर्न एमालेमाओवादीले फोरमलाई सरकारमा सहभागी गराउन खोजेका हुन्। त्यसैका लागि प्रधानमन्त्री ओली र माओवादी अध्यक्ष पुष्पकमल दाहालले निर्वाचन परिणाम आएदेखि नै फोरम अध्यक्ष उपेन्द्र यादवसँग चरणबद्ध छलफल गर्दै आएका हुन्। एमालेमाओवादीले संसद्मा रहेका प्रमुख प्रतिपक्षी कांग्रेस र राष्ट्रिय जनता पार्टीलाई छाडेर तीन शक्तिको सरकार गठन प्रयास गरेका हुन्। प्रदेश २ मा फोरमले पनि राजपासँग मिलेर चुनाव लडेको थियो। तर, अहिले एमाले माओवादीले राजपाफोरम गठबन्धनभित्रबाट पनि फोरमलाई मात्र सरकारमा ल्याउन खोजेको हो। माओवादी केन्द्रका नेता श्रेष्ठ भन्छन्, गठबन्धनको ध्येय प्रमुख प्रतिपक्षी कांग्रेस र गठबन्धनको नीतिमा पूरै असहमत पक्षबाहेक अन्य पक्षलाई सरकारमा ल्याउन प्रयास गर्नु हो। उनका अनुसार कांग्रेसलाई विशिष्ट अवस्थामै राख्नुपर्छ। त्यस्तै, हाम्रो नीतिसँग मेल नखाने पार्टीलाई पनि सरकारमा सहभागी नगराउने कुरा स्वाभाविक हुन्छ। तर, अरू पक्षलाई सरकारमा ल्याउने कुरा राष्ट्रिय हितमै हुन्छ। श्रेष्ठले भने, फोरमले समाजवादी कार्यक्रम राखेको छ, हामीसँग मिल्दोजुल्दो नै देखिन्छ, उसलाई मधेसमा राम्रो शक्तिमा पनि गनिन्छ, त्यस्तो शक्तिलाई सरकारमा ल्याउने कुरा राष्ट्रिय हितमै हुन्छ भनेर पहल गरिएको हो। एमाले सचिव भट्टराईले बलियो सरकार निर्माणका लागि फोरमलाई सरकारमा ल्याउन लागिएको बताए। सरकारमा सबैको प्रतिनिधित्व होस्, काम गर्न सजिलो होस्, स्थायित्व र बलियो सरकारका लागि फोरमलाई सरकारमा ल्याउन खोजिएको हो, सचिव भट्टराईले भने। राजपालाई नल्याइने वाम गठबन्धनले फोरमलाई सरकारमा ल्याउन चाहे पनि फोरमसँगै गठबन्धनमा रहेको राष्ट्रिय जनता पार्टी (राजपा)लाई भने सरकारमा नल्याउने भएका छन्। राजपासँग नीति नै नमिल्ने भएका कारण गठबन्धनले उसलाई सरकारमा ल्याउन चाहेको छैन। राजपालाई सरकारमा आउने वा ल्याउने कुरा हुँदैन, माओवादी नेता श्रेष्ठले भने, प्रारम्भिक छलफल सबै राजनीतिक शक्तिबीच हुने नै भयो। तर, संघीय समाजवादीसँग जुन स्तरमा र महत्वपूर्ण ढंगले छलफल भएको छ, राजपासँग त्यो स्तरको छलफल भएको छैन र हँुदैन पनि। उससँगको नीति मिल्दा पनि मिल्दैन। छलफल शृंखला एमालेमाओवादीले १७ असोजमा वाम गठबन्धन घोषणा गर्ने बेलामै डा बाबुराम भट्टराईको नयाँ शक्ति र उपेन्द्र यादव नेतृत्वको संघीय समाजवादी फोरमलाई पनि एकै मोर्चामा ल्याउने प्रयासस्वरूप छलफल भएको थियो। डा भट्टराई सुरुमा गठबन्धनमा सामेल पनि भए, उपेन्द्र भने त्यसबेला कम्युनिस्ट पार्टी बनाउने नारामा सहमत नहँुदा गठबन्धनमा सहभागी भएनन्।  ८, ९ र १० पुसमा प्रतिनिधिसभा तथा प्रदेशसभाको निर्वाचन परिणाम आएलगत्तै एमाले अध्यक्ष केपी ओलीले संघीय समाजवादी फोरमका अध्यक्ष उपेन्द्र यादवसँग तीन दिन लगातार छलफल गरे। डाभट्टराईसँग पनि १० पुसमै ओलीले गठबन्धनमै सहभागी हुन छलफल गरेका थिए।  ७ फागुनमा एमालेमाओवादीबीच पार्टी एकतामा सहमतिको प्रारम्भिक आधार तयार पार्ने बैठकमा सहभागी हुँदै गर्दा फोरम अध्यक्ष उपेन्द्र यादव प्रधानमन्त्री निवास बालुवाटार पुगे त्यहाँ उनले प्रधानमन्त्री ओली तथा माओवादी अध्यक्ष पुष्पकमल दाहालसँग संवाद गरी एमालेकै नेता अग्नि खरेलको गाडी चढेर बाहिरिए।  १४ फागुनमा प्रधानमन्त्री ओलीले मन्त्रिपरिषद् विस्तारमा संघीय समाजवादी फोरमलाई सरकारमा ल्याउन उपेन्द्र यादवसँग माओवादी अध्यक्ष दाहालसहित रहेर छलफल गरेका थिए। ओलीदाहाल छलफललगत्तै यादवले पार्टी पदाधिकारीसँग छलफल गरेका थिए। त्यसको अघिल्लो दिन अर्थात् १३ फागुनमा पनि प्रधानमन्त्री ओली र यादवबीच बालुवाटारमा छलफल भएको थियो।  फोरमलाई सरकारमा सहभागी गराउनकै लागि एमालेले पार्टीका तर्फबाट नेता सुवास नेम्बाङको नेतृत्वमा प्रदीप ज्ञवाली, फोरमका तर्फबाट नेता अशोक राई, राजेन्द्र्र श्रेष्ठ र रामसहाय यादव सहभागी भए। अहिले पनि यही कार्यदलले सरकारमा सहभागी हुने साझा सहमतिको बुँदा तयार पार्ने गरी गृहकार्य निरन्तर गरिरहेको छ। मंगलबार पनि नेता नेम्बाङ, श्रेष्ठ र यादवबीच सिंहदरबारमा छलफल भएको थियो।"
मास्कमुक्त अभियानमा अवरोध भए कारबाही गर्छु : मन्त्री पण्डित,"काठमाडौं : जनसंख्या तथा वातावरण मन्त्री लालबाबु पण्डितले उपत्यकालाई एक वर्षमा मास्कमुक्त पर्ने अभियानमा कसैले अवरोध गरे कारबाही गर्ने चेतावनी दिएका छन्। बुधबार सामुदायिक मेलमिलाप पुस्तक तथा डकुमेन्ट्री सार्वजनिक गर्दै मन्त्री पण्डितले यस्तो चेतावनी दिएका हुन्। पुस्तकको प्रकाशन सामुदायिक रेडियो प्रसारक संघ (अकोराव)ले गरेको हो। काठमाडौं उपत्यकालाई मास्कमुक्त गराउने अभियानमा कसैले अवरोध गरे तत्काल कारबाही हुन्छ, मन्त्री पण्डितले भने, उपत्यकासहित अन्य सहरलाई पनि प्रदुषणमुक्त बनाउने अभियानका साथ हामी अगाडि बढेका छौँ, यो अभियानलाई कार्यान्वयन गर्न सबैले साथ दिनुपर्छ। आफू देश र जनताको हितका पक्षमा काम गर्ने भन्दै उनले गलत गर्ने जो कोहीलाई पनि दण्डित गर्नपछि नहट्ने बताए। मन्त्री पण्डितले सञ्चारमाध्यमको विश्वसनियता कायम गर्न पत्रकारले बढी मिहेनत गर्नु पर्नेमा जोड दिए। कार्यक्रममा ललितपुर महानगरपालिकाका उपप्रमुख गीता सत्यालले अझै पनि केही स्थानीय तहमा न्यायिक समिति गठन हुन नसकेको भन्दै दुःख व्यक्त गरिन्। मुलुकका सात सय ५३ स्थानीय तहमध्ये सात सय ४७ स्थानीय तहमा उपप्रमुख महिला हुनु सुखद भएपनि अझै न्यायिक समिति गठन भएर काम अगाडि नबढ्नु दुःखद भएको उनको भनाइ छ। कार्यक्रममा अकोरावका कार्यकारी निर्देशक डा रामचन्द्र लामिछानेले द एसिया फाउण्डेसन र अकोरावको सहयोगमा सञ्चालित सामुदायिक मेलमिलाप कार्यक्रमले स्थानीय स्तरमा ८४ प्रतिशत विवाद मिलाउन सफल भएको दाबी गरे। यस्तै द एसिया फाउण्डेसनका वरिष्ठ कार्यक्रम अधिकृत प्रिती थापाले बहु सरोकार रहेका विवादको समाधान सामुदायिक मेलमिलापले कार्यक्रमले गरेको बताइन्। सामुदायिक सूचना नेटवर्क सीआईएनको संयोजनमा १४ जिल्लाका सामुदायिक रेडियोमार्फत् एक सय ५४ वटा मेलमिलाप सम्बन्धी रेडियो कार्यक्रम प्रसारण भएका थिए।"
महामन्त्री शशांक कोइरालाले बोलाए लन्च मिटिङ,काठमाडौँ : नेपाली कांग्रेसका महामन्त्री सशांक कोइरालाले बुधबार लन्च मिटिङ बोलाएका छन् । फागुन २१ गते हुन लागेको नेपाली कांग्रेस संसदीय दलको निर्वाचन लक्षित गरेर उनले बैठक बोलाएका हुन् । रामचन्द्र पौडेल पक्षधर मानिएका कोइराला सर्वसम्मत संसदीय दलको नेता बन्ने लबिङमा लागेका छन् । उनले पार्टीका सबै तहका नेता कार्यकर्तालार्इ बैठकमा बोलाएका छन् । संसदीय दलको नेता चयनका लागि यही फागुन २१ गते चार बजे निर्वाचन गर्ने तयारी सुरु भएकाे छ । संसदीय दलको नेता बन्न सभापित शेरबहादुर देउवा र नेता प्रकाशमान सिंह प्रतिष्पर्धामा उत्रिएका छन् । कोइराला भने चुनाव लड्ने मुडमा छैनन् तर सर्वसम्मत आफू संसदीय दलको नेता बन्ने होडमा लागेका छन् । चुनाव हुने भए उनले सिंहकाे पक्षमा लबिङ गर्ने बताइएकाे छ । संसदीय दलको नेता चयनका लागि औपचारिक रुपमा १८ गते निर्वाचन कार्यतालिका प्रकाशन गर्ने र २० गते उम्मेदवारी दर्ता गरी २१ गते निर्वाचन गर्ने कार्यतालिका रहेकाे छ ।
फोरम सरकारमा जाने भएपछि राजपाले ब्युँत्यायो संविधान संशोधन मुद्दा,"काठमाडौँ: एमाले अध्यक्ष केपी शर्मा ओली नेतृत्वको सरकारले संघीय समाजवादी फोरम नेपाललाई सरकारमा ल्याउने कोशिश गरिरहेका बेला अर्को मधेसवादी दल राष्ट्रिय जनता पार्टी नेपालले संविधान संशोधनको मुद्दा फेरि उठाएको छ । प्रदेश २ को सरकारलाई वाम दलले समर्थन गरेपछि ओलीले यादव नेतृत्वको फोरमलाई सरकारमा ल्याउने प्रयास जारी राखेका बेला राजपाले संविधान संशोधनको मुद्दा ब्युँताएको हो ।फोरम सरकारमा जाने भएपछि राजपा सरकारप्रति आक्रमक हुन थालेको छ । राजपाले केन्द्रीय सरकार संविधान संशोधनका विषयमा गम्भिर नभएको आरोप लगाएको छ । उसले संशोधन लगायतका विषयलाई गौण राखेर अन्यत्र केन्द्रित भएको भन्दै आक्रोश व्यक्त गरेको छ । बुधबार राजपा अध्यक्ष मण्डलका संयोजक महन्थ ठाकुरले प्रेस विज्ञप्ति नै जारी गरी सरकारको कदमको आलोचना गरेका छन् । संयोजक ठाकुरले मधेशी, थारु, जनजाति, आदिवासी, पिछडावर्ग,अल्पसख्यक, मुस्लिम, दलितद्वारा उठाएको माग पुरा हुने गरी संविधान संशोधन , झुठा मुद्दा फिर्ता र बन्दी रहाई लगायतका विषयको अविलम्ब संबोधन गर्न माग गरेका छन् । विज्ञप्तिमा मधेशी, थारु, जनजाति, आदिवासी, पिछडावर्ग, अल्पसंख्यक, मुस्लिम, दलितको समस्याप्रति राजपा गम्भिर रहेको बताइएको छ । राजपाले एजेण्डाका आधारमा जनताको अभिमत प्राप्त भएकोले जनादेश अनुरुपले अघि बढ्ने समेत ठाकुरको विज्ञप्तिमा उल्लेख गरिएको छ । फोरम अध्यक्ष उपेन्द्र यादव सरकारमा जाने भएपछि प्रदेश २ मा सत्ता गठबन्धन गरेका फोरमराजपामा चिसोपन उत्पन्न भएको छ ।"
६ हजार सरकारी कार्यालय खारेज हुँदै,"काठमाडौं : केन्द्रिकृत शासनअनुसार देशभर स्थापित ८ हजार ६ सय १ सरकारी कार्यालयमध्ये ६ हजारभन्दा धेरै कार्यालय खारेजीको प्रक्रिया थालिएको छ । सरकारले केन्द्रमा रहेका ३० मन्त्रालयलाई १७ मा झारेलगत्तै केन्द्र, क्षेत्र, अञ्चल र जिल्लामा रहेका ६ हजारभन्दा धेरै कार्यालय एकै पटक खारेजी प्रक्रिया थालिएको हो । संघीय मामिला तथा स्थानीय विकास मन्त्रालयले प्रधानमन्त्री तथा मन्त्रिपरिषद् कार्यालय, अर्थ मन्त्रालय, सामान्य प्रशासन मन्त्रालयलगायत अन्य सरोकारवाला मन्त्रालयको समन्वयमा क्षेत्र, अञ्चल र जिल्लास्तरमा रहेका अधिकांश सरकारी कार्यालय खारेजी र समायोजन प्रक्रिया तीव्र पारिएको जनाएको छ । संघीय मामिला तथा स्थानीय विकास मन्त्रालयका सचिव दिनेशकुमार थपलियाले केन्द्रमा मन्त्रालय मर्ज हुने क्रमसगै क्षेत्र, अञ्चल र जिल्लाका सरकारी कार्यालय खारेजी प्रक्रिया तीव्र पारिएको जानकारी दिए । अब ८ हजार कार्यालयमध्ये ६ हजारभन्दा धेरै खारेज हुनेछन् । त्यसको गृहकार्य भइरहेको छ, उनले भने । सचिव थपलियाले यसअघि नै सामान्य गृहकार्य भइरहे पनि केन्द्रमा मन्त्रालय गाभिने क्रमसगै अन्य कार्यालय खारेजी र मर्ज तीव्र पारिएको जानकारी दिए । सरकारले गत शुक्रबार केन्द्रमा रहेका ३० मन्त्रालयमध्ये १३ लाई गाभेर १७ वटा बनाउने निर्णय गरेको थियो । उनका अनुसार कार्यालय खारेजी र मर्जबारे छलफल गर्न सोमबारदेखि नै सरोकारवाला मन्त्रालयका अधिकारीसग सघन छलफल सुरु भएको छ । केन्द्रमा विभिन्न मन्त्रालयसग सम्बद्ध ५३ विभागमध्ये झण्डै आधा खारेज हुन सक्ने सामान्य प्रशासन मन्त्रालयले जनाएको छ । सामान्यका अनुसार सयौं केन्द्रीय निकायसमेत मर्ज गरी ३१ वटामात्र बनाउन प्रस्ताव गरिएको छ । जिल्लाका अधिकांश सरकारी कार्यालय स्थानीय तहमा र क्षेत्र एवं अञ्चलका कार्यालय प्रदेशमा समायोजन गर्न गृहकार्य भइरहेको सचिव थपलियाले जानकारी दिए । सामान्यका अनुसार हाल प्रदेश १ मा १ हजार ४ सय ७५, प्रदेश २ मा १ हजार ३ सय ३३, प्रदेश ३ मा १ हजार ७ सय ७६, प्रदेश ४ मा १ हजार १ सय ४०, प्रदेश ५ मा १ हजार २ सय ६०, कर्णाली प्रदेशमा ७ सय ९ र प्रदेश ७ मा ९ सय ८ वटा गरी देशभर जम्मा ८ हजार ६ सय १ सरकारी कार्यालय छन् । यी कार्यालयमध्ये सबैभन्दा धेरै कृषि मन्त्रालयअन्तर्गत कृषि कार्यालय र कृषि सेवा केन्द्र, पशु विकास मन्त्रालयअन्तर्गत पशु विकास कार्यालय र पशु सेवा केन्द्रहरू तथा स्वास्थ्य मन्त्रालयअन्तर्गत स्वास्थ्य सेवा केन्द्र छन् । यी सबै खारेज गरी ती कार्यालयले गर्ने काम स्थानीय तहमा समायोजन गरिने सचिव थपलियाले जानकारी दिए । जिल्ला प्रशासन, राजस्व, हुलाक, प्रहरी, कोष तथा लेखा नियन्त्रक कार्यालय र अदालतबाहेक बाँकी अधिकांश कार्यालय खारेज हुने छन् । अर्धन्यायिक निकायका रूपमा रहेका वन र भूमिसुधार कार्यालय भने केही समय कायम रहेन बताइएको छ । सामान्यकी प्रशासन सुधार महाशाखा प्रमुख सहसचिव नीता पोख्रेलले केन्द्रदेखि जिल्लामा रहेका विभिन्न सरकारी कार्यालय खारेज गरेर प्रदेश र स्थानीय तहमा समायोजन गर्न थालिएको बताइन् । स्थानीय सरकार सञ्चालन ऐनमा आगामी २८ चैतसम्म जिल्लामा रहेका सरकारी कार्यालय स्थानीय तहमा मर्ज भइसक्नुपर्ने व्यवस्था छ । खारेज हुने कार्यालयको जनशक्ति, स्रोत, साधन र संरचना स्थानीय तहमा हस्तान्तरण गर्ने प्रक्रियासमेत थालिएको सचिव थपलियाले जानकारी दिए । सरकारले केन्द्रीय स्तरमा रहेका र सोअन्तर्गतका समिति, आयोग र प्रतिष्ठान पनि खारेजी र मर्जको प्रक्रिया छिटै थाल्ने योजना बनाएको छ ।"
संसद् अधिवेशन तयारीबारे आज सर्वदलीय बैठक,"काठमाडौं : फागुन २१ गते बस्ने संघीय संसद् अधिवेशनको तयारीबारे जानकारी दिन संसद् सचिवालयले बुधबार सर्वदलीय बैठक बोलाएको छ। नयाँ बानेश्वरस्थित संसद् भवनमा दिउसो २ बजे बस्ने बैठकमा प्रतिनिधिसभा र राष्ट्रियसभामा प्रतिनिधित्व गर्ने ५ दलका नेताहरूलाई आमन्त्रण गरिएको सचिवालयले जनाएको छ। संसद् सचिवालयका प्रवक्ता भरतराज गौतमले संसद् अधिवेशन, सांसदहरूको शपथग्रहण र अन्तरिम कार्यविधिबारे छलफल गर्न सर्वदलीय बैठक बोलाइएको जानकारी दिए। सचिवालयले फागुन २० गते सांसदको शपथग्रहण राखेको छ। दलका प्रतिनिधिहरूलाई तयारीबारे जानकारी गराउन लागेका हौं, उनले भने। सचिवालयले सांसदको परिचयपत्र, दलका कार्यालयमा रंगरोगन, कर्मचारी र कुर्सी व्यवस्थापनलगायत काम पनि गरिररहेको छ। प्रतिनिधिसभा र राष्ट्रियसभा बैठक सहजत बनाउन अन्तरिम कार्यविधि र नियमावली पनि तयार पारेको छ। नयाँ नियमावली तयार नभएसम्म सचिवालयले बनाएको अन्तरिम कार्यविधि र नियमावलीअनुसार दुवै सदनका बैठक सञ्चालन हुने छन्। फागुन २० गते शपथका लागि सचिवालयले शपथको ढाँचा तयार पारिसकेको छ। केही सांसदले मातृभाषामा शपथ गर्ने सूचना सचिवालयलाई दिएका छन्। सबै भाषामा शपथको ढाँचा बनाउन नसकिएको भन्दै सचिवालयले जसले जुन भाषामा शपथ लिने हो, त्यही भाषामा शपथको ढाँचा बनाएर आउन सांसदलाई सूचित गरेको छ। सचिवालयका अनुसार राजपाका अनिल झाले हिन्दी, प्रदीप यादवले भोजपुरी, मोहम्मद इस्तियाक राईले अवधी, हरिनारायणप्रसाद रौनियारले भोजपुरी र एमालेका सांसदद्वय शान्ता चौधरी र गंगा चौधरी सत्गौवाले थारुमा शपथ लिने सूचना सचिवालयलाई दिएका छन्। सचिवालयले मातृभाषामा शपथ लिन चाहने सांसदलाई फागुन १७ गतेसम्म सूचना दिने समय तोकेको छ।"
विप्लव खोज्दै प्रहरी : गृहमन्त्री बादलले के गर्लान ?,"काठमाडौं : नेपाली राजनीतिमा जब केही परिवर्तन हुन्छ, तब एउटा गम्भीर मोडको सिर्जना हुन्छ। माओवादी केन्द्रका नेता रामबहादुर थापा बादल सोमबार (फागुन १४) गते गृहमन्त्री भए। जिल्ला प्रहरी कार्यालय कपिलवस्तुले मंगलबार बादलका पूर्व सहकर्मी एवम् नेपाल कम्युनिस्ट पार्टीका महासचिव नेत्रविक्रम चन्द विप्लवलाई पक्राउ पूर्जी जारी गरेको सार्वजनिक गर्यो। माघ ५ गते जिल्ला प्रहरी कार्यालय कपिलवस्तुले वडा प्रहरी कार्यालय चन्द्रौटालाई पठाएको पत्र जब बादल गृहमन्त्री भए तबमात्र सार्वजनिक भएपछि राजनीतिमा नयाँ बहस सुरु भएको छ। के बादलले प्रहरीलाई पूर्व सहकर्मी विप्लव पक्राउ गर्ने अनुमति देलान् ? यो प्रश्नले राजनीति तातेको छ। गृहमन्त्रीले के गर्छन् ? यो प्रश्नको जवाफका लागि अझै केही दिन कुर्नुपर्ला। विप्लवलाई पक्राउ गर्न भोजपुर जिल्ला अदालतले भने पुस ९ गते ज्यान मार्ने उद्योग र विस्फोटक पदार्थ मुद्दाको कसुरमा गिरफ्तार गर्न आदेश दिएको थियो। अदालतको आदेश अनुसार जिल्ला प्रहरी कार्यालयका प्रहरी निरीक्षक केशवराज ज्ञवालीले वडा प्रहरी कार्यालयलाई विप्लवको नाममा ७० दिने म्यादी पूर्जी पठाएका हुन्। उपरोक्त सम्बन्धमा जिल्ला रोल्पा साविक ईरिवाङ गाविस केवरीमा जन्म भइ हाल जिल्ला कपिलवस्तु शिवराज नगरपालिका ९ बस्ने चित्र बहादुर चन्दको छोरा वर्ष ५० को विप्लव भन्ने नेत्रविक्रम चन्दलाई ज्यान मार्ने उद्योग र विस्फोटक पदार्थ मुद्दाको कसुरमा गिरफ्तार गर्नुपर्ने हुनाले यो वारेण्ट बदर नभएसम्म अभियुक्तलाई तदारुकताका साथ खोजतलास गर्दै रही फेला बरेको बखत पक्र्री बाटोमा भाग्न उम्कन नपाउने गरी अडा्डामा पठाई दिनु, म्यादी पूर्जी तामेल गर्न पठाइएको सम्बन्धमा लेखिएको पत्रमा भनिएको छ, बाटोको म्याद बाहेक ७ (सात) दिनसम्म पक्रिएन भने आठौं दिनका दिन यसैसाथ पठाएको म्यादी पूर्जी तामेल गरी त्यसपछि पनि पक्राउ तदारुकताका साथ खोजतलास गर्दै रहनु भन्ने सम्मानित भोजपुर जिल्ला अदालतको च नं६४३ मिति २०७४ पुस ९ गतेको पत्रासाथ प्राप्त हुन आएको विप्लव भन्ने नेत्रविक्रम चन्द्रका नाममा जारी भएको ७० दिने म्यादी पूर्जी थान ३ (तीन) यसै पत्रसाथ संलग्न राखी पठाइएको छ। पत्र प्राप्त भए पश्चात तदारुकताका साथ खोजतलास गरी गराई फेला परेमा पक्राउ गर्न हुन तथा फेला नपरेमा रित पूर्वक म्याद तामेल गरी तामेलीप्रति सम्मानित भोजपुर जिल्ला अदालतमा पठाई यस कार्यालयमा समेत जानकारी दिनु हुन अनुरोध गरिएको छ। बादलविप्लव सम्बन्ध माओवादी सशस्त्र युद्धका चर्चित कमाण्डर वर्षमान पुन अनन्त जनार्दन शर्मा प्रभाकर सँगै विप्लवको नाम चर्चामा हुन्थ्यो । माओवादी पार्टी शान्ति प्रक्रियामा आएपछि भने विप्लवले पार्टीभित्र फरक धार समाए । युद्धमा सँगसँगै लडेका कमाण्डर सबै मन्त्री भइसके । त्यसमा पनि चर्चित कमाण्डरले गृहमन्त्री र अर्थमन्त्री भएर महत्वपूर्ण काम गरेर समेत देखाइसकेका छन् । बादल पार्टीमा विप्लव भन्दा सिनियर हुन् । अहिले उनी गृहमन्त्री बन्दा विप्लवको नामको पक्राउ पुर्जी सार्वजनिक भएपछि यी दुई नेताको इतिहासको महत्वपूर्ण घडीमा भएको सहयात्राको चर्चा सुरु भएको छ । शान्ति प्रक्रियामा आएपछि युद्धमा सँगसँगै लडेका कमाण्डरले सुप्रिम कमाण्डर पुष्पकमल दाहाल प्रचण्डलाई छोड्दै गए । जतिबेला मोहन वैद्य किरणले प्रचण्डलाई छोड्ने निर्णय लिए त्यहीबेला बादल र विप्लवले प्रचण्डलाई छोडेर वैद्यको साथमा लागे । २०६९ असार २ गतेदेखि तीनदिनसम्म चलेको वैद्य नेतृत्वको बैठकले नेकपामाओवादी गठन भयो । त्यो बेला प्रचण्ड र वैद्यको बेमेलका कारण पार्टी फुटेको चर्चा हुन्थ्यो । यद्यपी पार्टी विभाजनका मुल खेलाडी भने बादल र विप्लव नै थिए । वैद्य नेतृत्वको पार्टीलाई चलाउन नसकेको आरोप लगाउँदै विप्लवले सबैलाई छोडेर २०७१ साल मंसिर ८ गते वैद्यसँग सम्बन्ध विच्छेद गरे । आफैँ महासचिव भएर विप्लवले नेकपा माओवादी गठन गरे । थवाङमा महाधिवेशन गरेर विप्लवले माओवादी शब्दलाई छोडेर पार्टीको नाम नेपाल कम्युनिस्ट पार्टी बनाए । विप्लवले यसरी छुट्टै पार्टी बनाएर अगाडि बढ्दै गर्दा बादल भने वैद्य नेतृत्वलाई छोड्दै केही शक्तिशाली नेतासँगै प्रचण्डसँग मिसिए । दोस्रो संविधानसभाको चुनावलाई चर्को रुपमा बहिष्कारको आन्दोलन गरेका बादल गत मंसिरमा सम्पन्न प्रतिनिधिसभा र प्रदेशसभा चुनावमा सक्रिय भए । अन्नतत बादल राष्ट्रियसभा सदस्य बने । बादलले सोमबार मात्र गृहमन्त्रीको रुपमा शपथ लिएका छन् । एमालेसँग माओवादीको एकताका सुत्राधारको रुपमा देखा परेका बादल एमाले अध्यक्ष केपी शर्मा ओली नेतृत्वको सरकारका महत्वपूर्ण मन्त्री हुन् । पदभार ग्रहण गरेकै भोलिपल्ट पूर्व सहकर्मीमाथि प्रहरीले जारी गरेको पक्राउ पूर्जी सार्वजनिक भएपछि सबैको नजर बादलमाथि परेको छ । विप्लवको प्रतिक्रिया : प्रचण्ड र ओलीका घरमा पक्राउ पुर्जी टाँस्छौं"

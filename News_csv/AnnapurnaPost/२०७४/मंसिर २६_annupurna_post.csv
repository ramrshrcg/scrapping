शीर्षक,विवरण
मानव अधिकारका संवेदनशीलता,"गत आइतबार विश्वभर मानवअधिकार दिवस मनाइयो। नेपालमा अधिकार संरक्षणको विषय लोकतन्त्र, समता र न्याय प्राप्तिका आन्दोलनहरूसँग जोडिएका छन्। जनता सचेत भएसँगै राज्यसँग उनीहरूले अधिकारको माग गर्ने हुन् र २००७ सालको प्रजातन्त्रको उदयसँगै मानवअधिकारको विषय नेपालीहरूले जानेका हुन्। अधिकार प्राप्तिकै लागि नेपालमा धेरै संघर्ष भएका छन् र माओवादी नेतृत्वको जनयुद्धका क्रममा राज्य र विद्रोही दुवै पक्षबाट सबैभन्दा बढी मानव अधिकार हनन भएको विषय सतहमा आएका छन्। युद्ध छाडेर शान्तिपूर्ण राजनीतिमा आएपछि तत्कालीन नेकपा माओवादी र तत्कालीन सरकारबीच ०६३ सालमा शान्तिसम्झौता भएपछि द्वन्द्वकालीन मुद्दाको निरुपण गर्न सत्य निरुपण तथा मेलमिलाप आयोग र बेपत्ता छानबिन आयोग बनाइने सहमति भयो। अन्तरिम संविधानमै यो विषय उल्लेख गरियो। संविधानमा उल्लेख भएको यति महत्वपूर्ण विषय तीन वर्षअघि मात्रै बन्यो। द्वन्द्वका क्रममा भएका मानवअधिकार हननको विषय भुल्न या छाड्न मिल्ने विषय होइन। तत्कालीन द्वन्द्वरत पक्षसमेत बारम्बार सत्तामा आइसक्दा पनि आजसम्म द्वन्द्वपीडितका मुद्दाको निराकरण नहुनु गम्भीर हो। द्वन्द्वमा संलग्न नरहेका र संलग्न रहेकै भए पनि मानव अधिकारबाट वञ्चित मृतक, घाइते, र बेपत्ता र तिनका परिवारलाई न्याय दिने काममा आजसम्म पनि ढिलाइ भइरहेको छ। सत्यको खोजी गर्ने र तथ्य स्थापित गर्ने म्यान्डेट पाएका दुवै आयोगले विगत २ वर्षमा खासै काम गरेर देखाउन सकेनन्। काम नगर्दा नगर्दै दुवै आयोगको म्याद थपियो र थपिएको म्याद पनि आगामी माघ २७ गते सकिँदै छ। जम्मा २ महिना ती दुवै आयोगको म्याद बाँकी रहँदा उजुरीको छानबिन प्रक्रिया सुरु भएको छ। यी दुवैमा ६३ हजार उजुरी परिसकेको सन्दर्भमा अबको दुई महिनामा सबै उजुरीको छानबिन र त्यसको निचोड पेस गर्न सक्ने सामथ्र्य आयोगसँग छैन। यसैबीच, सर्वोच्च अदालतले द्वन्द्वसँगै सम्बन्धित भनिएको बालकृष्ण ढुंगेल प्रकरण'लाई अदालती निर्णयमार्फत टुंग्याएको छ भने माओवादीले आफ्नो छोराको हत्या गरेको र त्यसको छानबिनका लागि भन्दै आमरण अनशन बसेका गोर्खाका नन्दप्रसाद अधिकारीले अनशनकै क्रममा आफ्नो ज्यान फालेका छन्। छिटो समाजमा द्वन्द्वका घाउको निरुपण नगरिँदा त्यसले यस्ता असहज अवस्था सिर्जना गरेका छन्। न्यायमा ढिलाइ हुनु न्याय नहुनु हो भन्ने मान्यता संसारभर स्थापित छ र मानवअधिकारको कुरा गर्दा हाम्रोमा खासगरी द्वन्द्वकालीन घटनाका सवालमा पीडितमाथि गम्भीर अन्याय भइरहेको छ। द्वन्द्वकालीन मुद्दाको विषय त छँदै छ, अहिले पनि अदालती निर्णयका लागि वर्षौं पर्खनुपर्ने बाध्यतामा छन् जनता। त्यसको मारमा कतिपय संस्थासमेत परेका छन्। न्यायमा हुने ढिलाइका कारण कोही पनि हत्तपत्त अदालत जान हिच्किचाउने अवस्था छ। अन्याय सहेरै बस्ने संस्कार छ। प्रदेशसभाको चुनावमार्फत देशले संघीयताको अभ्यास थालनी गर्दै गर्दा केन्द्र र प्रदेश दुवैतर्फ नेपालमा पहिलो पटक वाममोर्चाले स्थायी सरकार दिने छाँट देखिएको छ। हिजो द्वन्द्वमा संलग्न, समाजका तमाम अन्याय र विभेदविरुद्ध लडेका दलहरू स्वयं सरकारमा जाँदै गर्दा द्वन्द्वका घाउ मेटिने गरी वाम सरकारले मानवअधिकार स्थापनाका लागि भूमिका खेल्ने अपेक्षा गर्न सकिन्छ। जनादेशलाई अनेक ढंगबाट अथ्र्याउन सकिएला तर आमनेपालीको अपेक्षा अब मुलुकमा कुनै पनि खालका हिंसात्मक द्वन्द्व नहुन् त भन्ने नै हो, हिजोका मानवअधिकार हननका विषयको उचित छानबिन, कारबाही, क्षतिपूर्ति र मेलमिलाप स्थापना पनि हो। आफ्ना र पराइ नभनी आफूलाई जनताको अभिभावक सम्झेर अब बन्ने सरकारले मानवअधिकार स्थापनाका लागि गम्भीर पहलकदमी थालिनु जरुरी छ।"
"प्रतिनिधिसभातर्फ एक स्थानको मात्र नतिजा आउँन बाँकी , को कहाँ विजयी ? पूर्ण विवरण","काठमाडौं : प्रतिनिधिसभामा प्रत्यक्षतर्फ १६५ निर्वाचन क्षेत्र मध्ये हालसम्म १६४ स्थानको नतिजा सार्वजनिक भएको छ । मंगलबार साँझ १०: ४५ बजेसम्म अन्नपूर्ण पोस्ट् इलेक्सन पोर्टलमा प्राप्त नतिजा अनुसार एमाले सबैभन्दा बढी ८० स्थानमा जित हासिल गरेको छ। माओवादीले ३६, कांग्रेसले २२, संघीय समाजवादी फोरमले १० र राजपाले ११ स्थानमा जित हात पारेका छन् । अन्य ५ स्थानमा विजयी भएका छन् । अब २ स्थानको मात्रै नतिजा आउँन बाँकी छ । को कहाँ विजयी ? विस्तृतमा एमालेबाट विजयीहरू ०१पवित्रा निरौला (खरेल), झापा  २ ०२जगतबहादुर सुनार (विश्वकर्मा), कास्की  ३ ०३भवानीप्रसाद खापुङ, तेह्रथुम  ०४प्रेमबहादुर आले, डोटी ०५विष्णुह प्रसाद पौडेल, रुपन्देही  २ ०६ध्रुवकुमार शाही, सुर्खेत १ ०७सुवासचन्द्र नेम्वाङ, ईलाम  ०८खगराज अधिकारी, कास्की  १ ०९नारायण प्रसाद खतिवडा, नुवाकोट  २ १०घनश्याम खतिवडा, मोरंग १ ११सोम प्रसाद पाण्डेय, पाल्पा  २ १२प्रदिप कुमार ज्ञवाली, गुल्मी  १ १३केदार सिग्देल, तनहुँ  २ १४शेरबहादुर तामाङ, सिन्धुपाल्चोक  २ १५सुरेन्द्रप्रसाद पाण्डे, चितवन  १ १६दलबहादुर राना, पाल्पा  १ १७छविलाल विश्वकर्मा, रुपन्देही  १ १८राजेन्द्रकुमार राई, धनकुटा १९योगेशकुमार भट्टराई, ताप्लेजुङ २०केपी शर्मा ओली, झापा  ५ २१लालबाबु पण्डित, मोरंग  ६ २२भुपेन्द्रबहादुर थापा, म्याग्दी २३भैरवबहादुर सिंह बझाङ २४खेमप्रसाद लोहनी, धादिङ  २ २५रघुबीर महासेठ, धनुषा  ४ २६नवराज सिलवाल, ललितपुर  १ २७कृष्ण प्रसाद दहाल, मकवानपुर  १ २८लालप्रसाद साँवा लिम्बू , झापा  ४ २९नारदमुनि राना,कैलाली  ५ ३०हृदयेश त्रिपाठी, नवलपरासी (प्र ५)  १ ३१गोपालबहादुर बम, मुगू ३२विशाल भट्टराई खोटाङ ३३जीवनराम श्रेष्ठो, काठमाण्डौ  ८ ३४गणेशसिंह ठगुन्ना, दार्चुला ३५यज्ञबहादुर बोगटी, अछाम २ ३६भानुभक्त ढकाल, मोरंग  ३ ३७गोकर्ण राज, गुल्मी २ ३८नवराज रावत, सुर्खेत २ ३९कृष्ण कुमार, तनहुँ १ ४०पार्वत गुरुङ, दोलखा ४१धनबहादुर बुढा, डोल्पा ४२यज्ञराज सुनुवार, ओखलढुंगा ४३घनश्याम भुसाल, रुपन्देही ३ ४४नरबहादुर धामी, कंचनपुर २ ४५रविन्द्र राज शर्मा, दैलेख १ ४६सुर्य प्रसाद पाठक, वाग्लुङ १ ४७कृष्णगोपाल श्रेष्ठ, काठमाण्डौ ९ ४८हिराचन्द्र केसी, दाङ ३ ४९पोल्देन छोपाङ गुरुङ्ग, मनाङ ५०,तिलबहादुर महत क्षेत्री, नवलपरासी (प्र ४)  २ ५१भुमिप्रसाद त्रिपाठी, धादिङ  १ ५२दामोदर भण्डारी, बैतडी ५३ राजेन्द्रप्रसाद गौत्तम, संखुवासभा ५४कृष्ण लाल महर्जन, ललितपुर  २ ५५बृजेश कुमार गुप्त्, कपिलवस्तु  २ ५६झलनाथ खनाल, ईलाम १ ५७गणेशकुमार पहाडी, सिन्धुली  १ ५८रविन्द्र प्रसाद अधिकारी, कास्की २ ५९विरोध खतिवडा, मकवानपुर  २ ६०लालबहादुर थापा, बाजुरा ६१माधवकुमार नेपाल, काठमाण्डौ २ ६२मेटमणि चौधरी, दाङ १ ६३कृष्णभक्त पोख्रेल, चितवन  २ ६४भीमबहादुर रावल, अछाम १ ६५लिलानाथ श्रेष्ठ, सिराहा ३ ६६बसन्त कुमार नेम्वाङ, पाँचथर १ ६७पदम गिरी, पर्वत १ ६८महेश बस्नेत, भक्तपुर २ ६९रामवीर मानन्धर, काठमाण्डौ ७ ७०कृष्णरबहादुर राई, काठमाण्डौ ३ ७१राजबहादुर बुढाक्षेत्री, दैलेख २ ७२ईश्वर पोखरेल ईश्वर, काठमाण्डौ ५ ७३जयकुमार राई, सुनसरी १ ७४प्रेम प्रसाद तुलाचन, मुस्ताङ  १ ७५गोकुल प्रसाद वाँस्कोटा, काभ्रेपलान्चोक  २ ७६नन्द लाल रोकाबाँके  ३ ७७दीपकप्रकाश भट्ट, कञ्चनपुर३ ७८नारायण प्रसाद मरासिनी, स्याङजा १ ७९ पद्मा अर्याल स्याङ्जा २ ८० झपटबहादुर रावल कैलाली २ माओवादीबाट विजयीहरू ०१कमला रोका, रुकुम (प्र ५)  १ ०२पम्फा भुसाल, ललितपुर  ३ ०३बीना मगर, कंचनपुर  १ ०४प्रभु साह, रौतहट  ३ ०५रामेश्वररराय यादव, सर्लाही  ३ ०६गौरीशंकर चौधरी, कैलाली  ३ ०७सुदन किराती, भोजपुर  १ ०८अग्निप्रसाद सापकोटा, सिन्धुपाल्चोक  १ ०९सुरेन्द्रकुमार कार्की, झापा  १ १०जनार्दन शर्मा, रुकुम (प्र ६)  १ ११दुर्गबहादुर रावत, कालिकोट  १ १२हरिराज अधिकारी, गोरखा  १ १३देवेन्द्र पौडेल, वाग्लुङ  २ १४गिरिराजमणि, पोखरेल, महोत्तरी  १ १५श्यामकुमार, श्रेष्ठ्, रामेछाप  १ १६महेश्वुरजंग, गहतराज (अथक) बाँके  १ १७लेखराज भट्ट, कैलाली  ४ १८हितबहादुर तामाङ, नुवाकोट  १ १९सुरेशचन्द्र दास, सिराहा  २ २०टोपबहादुर रायमाझी, अर्घाखाँची  १ २१देव प्रसाद गुरुङ, लमजुङ  १ २२टेकबहादुर बस्नेत, सल्यान  १ २३शिवकुमार मंडल, केवट मोरंग  ५ २४हरिवोलप्रसाद गजुरेल, सिन्धुली  २ २५अमनलाल मोदी मोरंग  ४ २६गंगाबहादुर तामाङ, काभ्रेपलान्चोक  १ २७वर्षमान पुन, रोल्पा  १ २८हेमकुमार राई, सोलुखुम्बु  १ २९गजेन्द्रबहादुर महत, जुम्ला  १ ३०मातृकाप्रसाद यादव, धनुषा  १ ३१पुष्पकमल दाहाल, प्रचण्ड चितवन  ३ ३२सन्तकुमार थारु, बर्दिया  २ ३३चक्रपाणी खनाल, कपिलवस्तु  ३४सुरेशकुमार राई, उदयपुर  २ ३५कृष्णकबहादुर महरा, दाङ  २ ३६शक्तिबहादुर बस्नेत, जाजरकोट कांग्रेसबाट विजयी भएकाहरू १मोहम्मद आफताब आलम, रौतहट २ २गगनकुमार थापा, काठमाण्डौ  ४ ३नारायण खड्का, उदयपुर  १ ४भिमसेनदास प्रधान, काठमाण्डौ  ६ ५मोहन आचार्य, रसुवा  १ ६राजेन्द्रकुमार केसी, काठमाण्डौ  १० ७प्रकाशमान सिंह, काठमाण्डौ  १ ८शशांक कोइराला, नवलपरासी (प्र ४)  १ ९देवप्रसाद तिमलसेना, रौतहट  ४ १०संजय कुमार गौतम, बर्दिया  १ ११प्रदिप गिरी, सिराहा  १ १२देवेन्द्ररराज कंडेल, नवलपरासी (प्र ५)  २ १३ज्ञानेन्द्रबहादुर कार्की, सुनसरी  ४ १४मिनेन्द्रप्रसाद रिजाल, मोरंग  २ १५तेजुलाल चौधरी, सप्तरी  ४ १६शेरबहादुर देउवा, डेलधुरा  १ १७प्रमोदकुमार यादव, रुपन्देही  ४ १८सिताराम महतो, सुनसरी  २ १९भरतकुमार शाहा, रुपन्देही  ५ २०उमाकान्त चौधरी, बारा  १ २१अभिषेकप्रताप शाह, कपिलवस्तु  ३ २२अमरेशकुमार सिह सर्लाही ४ संघीय समाजवादी फोरम ०१डा सूर्यनारायण यादव, सप्तरी  १ ०२रामवावु कुमार यादव, बारा  ३ ०३प्रदिप यादव, पर्सा  १ ०४हरिनारायण प्रसाद रौनियार , पर्सा  ३ ०५उमाशंकर अरगरिया, धनुषा  २ ०६यादव रामसहायप्रसाद यादव, बारा २ ०७सुरेन्द्र कुमार यादव, महोत्तरी  ४ ०८बिमल प्रसाद श्रीवास्तव, पर्सा  २ ०९,उपेन्द्र यादव, सप्तरी २ १०मोहम्मद ईश्तियाक राई, बाँके २ राजपा ०१अनिल कुमार झा, रौतहट १ ०२प्रमोद साह, सर्लाही १ ०३राजेन्द्र महतो, धनुषा ३ ०४लक्ष्मण लाल कर्ण, पर्सा  ४ ०५महिन्द्र राय यादव, सर्लाही  २ ०६चन्द्रकान्त चौधरी, सप्तरी  ३ ०७महन्थ ठाकुर, महोत्तरी  ३ ०८शरत सिंह भण्डारी, महोत्तरी  २ ०९राजकिशोर यादव, सिराहा  ४ १०एकवाल मियाँ, बारा  ४ ११रेशमलाल चौधरी, कैलाली १ नयाँ शक्ति डाबाबुराम भट्टरार्इ, गोरखा२ राप्रपा राजेन्द्र लिङ्देन, झापा३ राजमो दुर्गा पौडेल, प्यूठान नेमकिपा प्रेम सुवाल, भक्तपुर१ स्वतन्त्र छक्कबहादुर लामा, हुम्ला नतिजा आउँन बाँकी निर्वाचन क्षेत्रहरु सुनसरी३"
कैलाली क्षेत्र नम्बर २ मा झपटबहादुर रावल विजयी,धनगढी : कैलाली क्षेत्र नम्बर २ मा वाम गठबन्धनका उम्मेदवार झपटबहादुर रावल विजयी भएका छन् । एमालेको तर्फबाट प्रतिनिधिसभा सदस्य उम्मेदवार बनेका रावल २५ हजार १ सय ५७ मत ल्याएर विजयी भएका हुन् । उनका निकटतम प्रतिद्वन्द्वी लोकतान्त्रिक गठबन्धनको तर्फबाट उम्मेदवार बनेका कांग्रेस नेता मोहनसिंह राठौरले २३ हजार तीन सय १३ मत मात्र प्राप्त गरेका छन् । कैलाली क्षेत्र नम्बर १ मा राजपाका रेशमलाल चौधरी एमालेका मदनकुमारी शाहलाई पराजित गर्दै विजयी भएका छन् भने क्षेत्र नम्बर ३ मा रामजनम चौधरीलाई पराजित गर्दै गौरीशंकर चौधरी विजयी भएका छन् । त्यसैगरी क्षेत्र नम्बर ४ मा कांग्रेसका सुनिलकुमार भण्डारीलाई पराजित गर्दै माओवादीका लेखराज भट्ट विजयी भइसकेका छन् भने क्षेत्र नम्बर ५ मा प्रधानमन्त्री शेरबहादुर देउवा पत्नी आरजु राणा देउवालाई पराजित गर्दै नारदमुनि राना विजयी भइसकेका छन् ।
स्याङ्जा प्रदेश (क) मा वाम गठबन्धनका थापा विजयी,स्याङ्जा : स्याङ्जा क्षेत्र नम्बर १ प्रदेशसभा (क) बाट वाम गठबन्धनका उम्मेदवार दीपक थापा विजयी भएका छन् । प्रतिनिधिसभा क्षेत्र १ अन्र्तगतको प्रदेशसभा (क) मा वाम गठबन्धनतर्फका (माओवादी) उम्मेदवार दीपक थापा निर्वाचित भएका हुन्। थापाले १७ हजार ३ सय ९२ मत प्राप्त गरे भने उनका निकटतम प्रतिद्वन्द्वी कांग्रेसका कमलप्रसाद पंगेनीले १४ हजार ६ सय ६६ मत प्राप्त गरेका छन्। माओवादी केन्द्रका केन्द्रीय सचिवालय सदस्य रहेका ५८ वर्षीय थापाको जन्म स्थलो विरुवा गाउँपालिका २ मा पर्छ । २०३८ सालमा मोटो मशालबाट राजनीति यात्रा सुरु गरेका थापा पूर्वशिक्षक हुन् । २०६४ सालको संविधानसभा निर्वाचनमा क्षेत्र १ मा पराजित भएका थिए । १० वर्षपछि उनी विजयी भएका हुन्। ५३ हजार ३ सय ४८ मतदाता रहेको प्रदेशसभा क मा ३३ हजार ४ सय ९४ मत खसेको थियो ।
गच्छदार र चौधरीको कडा प्रतिस्पर्धा : भगवती ४४ मतले अगाडि (अपडेट),"सुनसरी :सुनसरी क्षेत्र नम्बर ३ बाट वाम गठबन्धनको तर्फबाट उम्मेदवार बनेकी एमालेकी भगवती चौधरी ४४ मतले अग्रता लिएकी छन्। भगवतीले अहिलेसम्म ३२ हजार ५ सय ७० मत र उनका निकतटम प्रतिद्वन्दी नेपाली कांग्रेसका विजय गच्छदारले ३२ हजार ५ सय २६ मतले प्राप्त गरेका छन्। मतगणनाका क्रममा एमाले उम्मेदवार चौधरीले मतगणनामा असन्तुष्टि जनाएपछि सोमबार बिहानदेखि मतगणना स्थगित भएको थियो। मतगणनाका क्रममा नौवटा रुख चिन्हमा छाप लागेको अर्धकट्टीसहितको मतपत्रलाई निर्वाचन अधिकृत टिकाभुषण घिमिरेले सदर गरेपछि एमाले उम्मेदवार चौधरीले मतगणनामा असन्तुष्टि जनाएकी थिइन। त्यस लगत्तै मतगणना अवरुद्ध भएको थियो। उक्त क्षेत्रमै एउटा सूर्य चिन्हमा २० रुपैयाँको नोट टाँसिएको मतपत्र भेटिएपछि उक्त मतपत्र बदर गरिएको थियो। यसलाई पनि चौधरीले आपत्ति जनाएकी थिइन्। सोमबार मतगणना स्थगित हुनुअघि गच्छदारलाई चौधरीले एक सय ५५ मतले अग्रता लिएकी थिइन्। अघिल्लो पटक मतपरिणाम सार्वजनिक हुँदा १६५ मतान्तर थियो। अहिले भने त्यो घटेर ६२ मा पुगेको छ। मतगणनाको क्रममा धाँधली गर्न खोजेको भन्दै एमाले उम्मेदवार चौधरीले मत गणना वहिष्कार गरेपछि सुनसरी क्षेत्र नम्बर ३ को प्रतिनिधिसभा र सोही क्षेत्रको प्रदेशसभातर्फ (ख) निर्वाचन क्षेत्रको मत गणना स्थगित भएको थियो। मतगणना स्थगित भएपछि कांग्रेस कार्यकर्ता र एमाले कार्यकर्ताले मतगणना स्थलमा नाराबाजी गरेपछि झडपको स्थिति सिर्जना भएको थियो। अहिले मतदान स्थलमा सेना, प्रहरी र सशस्त्र प्रहरी व्यापक रुपमा परिचालन गरिएको छ।"
प्रदेश ५ को मुख्यमन्त्रीका एक्लो दाबेदार शंकर पोखरेल,"काठमाण्डौँ : प्रतिनिधिसभा र प्रदेशसभा निर्वाचनको नतिजा सार्वजनिक हुँदै गर्दा मुख्यमन्त्री को बन्ने भन्ने विषयमा चर्चा सुरु भएको छ। ५२ प्रदेशसभा सदस्य रहेको प्रदेश नम्बर ५ मा मुख्यमन्त्रीका एकल दाबेदार हुन् एमाले नेता शंकर पोखरेल। प्रदेश नम्बर ५ मा वाम गठबन्धनले प्रदेशसभामा ४३ सिट जितेको छ। प्रत्यक्षतर्फ एमालेले मात्रै २९ सिट जितेर एकल बहुमत हासिल गरेको छ। प्रदेश नम्बर ५ मा माओवादी केन्द्रले १४, कांग्रेसले ६ र संघीय समाजवादी फोरम नेपालले ३ सिटमा विजय हासिल गरेको छ। निर्वाचनको परिणामले समेत पोखरेल निर्विकल्प मुख्यमन्त्रीका दाबेदार भएका छन्। एमालेका स्थायी समिति सदस्य पोखरेल दाङ क्षेत्र नम्बर २ (क) बाट विजयी भएका छन्। पोखरेल अनेरास्ववियुका पूर्व अध्यक्ष हुन्। पोखरेल मुख्यमन्त्रीका एक्लो दाबेदार भनिएको भए पनि माओवादीका नेता कुलप्रसाद केसी सोनामको नाम समेत मुख्यमन्त्रीको रुपमा चर्चामा छ। रोल्पाको (क) बाट केसी विजय भएका छन्। एमाले नेता पोखरेल र माओवादी नेता कृष्णबहादुर महराको निर्वाचन क्षेत्र एउटै परेपछि एमाले अध्यक्ष केपी ओली र माओवादी केन्द्रका अध्यक्ष पुष्पकमल दाहाल प्रचण्डले मुख्यमन्त्री बनाउने सहमति जनाएपछि पोखरेल प्रदेशसभामा लड्न तयार भएका थिए। ओली र प्रचण्डकै मुख्यमन्त्री बनाउने प्रतिबद्धतामा प्रदेश सभामा उम्मेदवार भएका वाम गठबन्धनको दुई तिहाई बहुमतसहितको मुख्यमन्त्री बन्ने पक्का भएको छ। पोखरेलले भोट माग्ने क्रममा समेत प्रदेशसभा आफ्नो रहर नभएपनी ओली र प्रचण्डको आग्रहमा उम्मेदवार भएको बताएका थिए। पोखरेल आफू मुख्यमन्त्री भएपछि ५ वर्षमा प्रदेश ५ लाई कस्तो बनाउने भन्ने खाका नै लिएर चुनावमा होमिएका थिए। उनले सरकार बनेपछि पाँच वर्ष प्रदेश ५ लाई नमुना बनाउने बताए। पोखरेलका योजना मुख्यमन्त्रीका दाबेदार पोखरेलले ५ प्रदेशमा ३ वटा ठूला महानगर बनाउने घोषणा गरेका छन्। घोराहीतुलसीपुर, कोहलपुरनेपालगन्ज र भैरहवाबुटवल गरी प्रदेशमा ठूला महानगर बनाउने योजना सार्वजनिक गरेका हुन्। दिल्ली, कलकत्ता र मुम्बई जस्तै महानगर प्रदेश ५ मा बनाउँछु। यो मेरो परिकल्पना हो। दाङलाई प्रशासनिक राजधानी, नेपालगन्जलाई औद्योगिक राजधानी र बुटवललाई पर्यटकीय राजधानी बनाउने पोखरेलको योजना छ। तीन महानगर भित्र ठूलाठूला पार्क बनाइने छ, पार्कभित्र ठूलाठूला ताल हुनेछन्, मानिसलाई घुम्नका लागि नैनीतालको अनुभव महानगरका तालले दिनेछन्, पोखरेलले भने। नेता पोखरेलले पछिल्लो समयमा नेपालकै बाटो भएर कैलाश मानसरोबर जाने पर्यटकको ठूलो चाप रहेको भन्दै मानसरोबर जस्तै ताल र त्यसको बीचमा कैलाश पर्वतको प्रतिमूर्ति बनाउने परिकल्पना समेत गरेका छन्। आचार्य र रार्इमध्ये को बन्लान् मुख्यमन्त्री ? प्रदेश २: मुख्यमन्त्री पदमा राजपा कि फोरम किरण र पृथ्वीसुब्बाले थाले मुख्यमन्त्रीको कसरत"
स्याङ्जा २ क मा मोहन रेग्मी विजयी,स्याङ्जा : स्याङ्जा २ क प्रदेशसभा सदस्यमा मोहनप्रसाद रेग्मी निर्वाचित भएका छन् । बामगठबन्धनबाट एमाले उम्मेदवार रहेका रेग्मीले आफना प्रतिस्पर्धी बिष्णुप्रसाद पौडेललाई ३ हजार ५ सय ७३ मतानतरले पछि पार्दै विजयी भएका हुन । वालिङ् नगरपालिका १४ निवासी रेग्मीले १६ हजार ६ सय १३ मत प्राप्त गरेका थिए भने उनका प्रतिस्पर्धी नेपाली कांग्रेसका उम्मेदवार बिष्णुप्रसाद पौडेलले १३ हजार १ सय ४० मत पाए । सतचालीस हजार २ सय ४ मतदाता रहेको सो प्रदेशमा ३१ हजार २ सय १३ मत खसेको निर्वाचन अधिकृतको कार्यालयले जनाएको छ ।
जिल्लाको समग्र विकासमा सक्रिय हुन्छु : राज्यमन्त्री चौधरी,दाङ : श्रम तथा रोजगार राज्यमन्त्री तथा नेपाली कांग्रेसको तर्फबाट दाङ ३ क प्रदेशसभा सदस्यमा निर्वाचित सांसद डिल्ली बहादुर चौधरीले जिल्लाको समग्र विकासका लागी अझै सक्रिय हुने बताएका छन् । मंगलबार तुलसीपुरमा रिपोटर्स क्लब नेपाल दाङले आयोजना गरेको बधाई तथा शुभकामना कार्यक्रममा बोल्दै आफु विकास गरेर देखाएको व्यक्ति भएकाले जनताको मत प्राप्त गरेको बताए । विकास निमार्णका कार्यमा मिलेर काम गर्न तयार रहेको बताउँदै चौधरीले विपक्षीहरुले पेलेर जानखोजी आफुहरु समेत कमजोर नहुने दाबी गरे । चौधरीले अब कांग्रेसलाई सुदृढ बनाउन पार्टी सभापतीले कठोर निर्णय लिनु पर्ने बताए । कांग्रेसले आत्म समीक्षा गर्दै आन्तरिक द्वन्द समाप्त पार्नुपर्नेमा समेत जोड दिए । निर्वाचनमा घात गर्नेलाई कडा कारबाही तथा देशभर वितरण गरिएको सक्रिय सदस्यता खारेज गरेर पुन वितरण गर्नुपर्ने बताए । मन्त्री चौधरीले निर्वाचनका बेला तिता मिठा कुरा भएको भन्दै अबका दिनमा सवै मिलेर जिल्लाको विकासमा ध्यान दिनुपर्ने बताए । रिपोर्टस क्लव नेपाल दाङका अध्यक्ष शरद रेग्मीको अध्यक्षतामा भएको कार्यक्रममा पत्रकार नारायणी रजौरेले स्वागत गरेका थिए भने सचिव विमल गौतमले सहजीकरण गरेका थिए ।
पाँचथरमा समानुपातिक तर्फको मतगणन सकियो : एमाले पहिलो,फिदिम : पाँचथरमा समानुपातिक तर्फको मतगणन सकिएको छ। प्रत्यक्ष तर्फको सबै सिट वाम गठबन्धनको कब्जामा परेको पाँचथरमा समानुपातिक तर्फ पनि नेकपा एमालेले सबैभन्दा धेरै मत पाएको छ। एमालेले २४ हजार एक सय सात मत पाएको छ भने नेपाली कांग्रेसले १५ हजार आठ सय ५५ मत पाएको हो। खसेको कुल सदर मत मध्ये तेस्रो स्थानको ठाउँ बदर मतले लिएको छ। ७७ हजार नौ सय ७७ मत मध्ये १२ हजार सात सय ४७ मत बदर भएको हो। माओवादी केन्द्रले (सिया हथौडो) ११ हजार एक सय ६३ मत पाएको हो। लिम्बुवानको बर्चस्व रहेको पाँचथर जिल्लामा लोकतान्त्रिक राष्ट्रिय मञ्चले (लिम्बुवान) दुई हजार सात सय तीन मत मात्र पाएको हो। जिल्लामा समानुपातिक तर्फ २७ ओटा चुनाव चिन्हमा मत खसेको हो। राप्रपाले तीन हजार नौ सय ६८ मत पाएको छ भने राप्रपा प्रजातान्त्रिकले दुई हजार ९० मत पाएको हो। संघीय समाजवादी फोरम नेपालले दुई हजार चार सय २६ मत पाएको हो। अधिकांश दलले पाँच सय भन्दा कम मत ल्याएका छन्।
स्याङ्जा १ मा एमालेका नारायण मरासिनी विजयी,स्याङ्जा : स्याङ्जा १ प्रतिनिधिसभा सदस्यमा वाम गठबन्धनका एमाले उम्मेदवार नारायणप्रसाद मरासिनी विजयी भएका छन् । मरासिनीले करिब १० हजार मतान्तरले प्रतिद्वन्द्वी नेपाली कांग्रेसका राजु थापालाई पराजित गरेका हुन । मरासीनीले ३९ हजार ४ सय ३३ मत प्राप्त गरे भने राजु थापाले २८ हजार ७ सय ३१ मत पाएका थिए । प्रतिनिधिसभा सदस्यमा निर्वाचित भएसँगै थापाले विजयी मरासिनीलाई दोसल्ला ओढाएर सम्मान गर्दे सफल कार्यकालको शुभकामनासहित बधाई दिएका छन् । निर्वाचित मरासिनीले स्याङ्जाको विकासमा हातेमालो गर्दै अघि बढ्ने बताए । मरासिनी दोस्रो संविधानसभा निर्वाचन २०७० मा थापासँगै पराजित भएका थिए। स्याङ्जा १ मा रहेका कूल मतदाता १ लाख ८६ हजार ८९ मध्ये ७० हजार ३ सय १४ (६४ दशमलब ६९ प्रतिशत) मत खसेको निर्वाचन कार्यालयले जनाएको छ।
प्रतिवद्धता दोहोर्याउँदै घरदैलो अभियान,"विराटनगर : प्रतिनिधि र प्रदेशसभा सदस्य निर्वाचनमा मोरङबाट विजयी भएकाहरु घरदैलो अभियानमा व्यस्त हुन थालेका छन् । विभिन्न दलबाट उम्मेदवारी दिएर निर्वाचनमा विजयी भएकाहरु आआफ्ना प्रतिवद्धता पूरा गर्ने बाचासहित आआफ्नो निर्वाचन क्षेत्रमा घरदैलो अभियान र विभिन्न कार्यक्रममा व्यस्त हुन थालेका हुन् । विजयी भएकाहरुलाई सहभागी गराउँदै ठाउँ ठाउँमा विजय र्याली र सभाहरु पनि आयोजना गरिंदैछन् । सभाहरु एवं घरदैलो कार्यक्रममा चुनावका बेलामा दिएका आश्वासन र मतदातासमक्ष गरिएका बाचाहरु पूरा गरेरै छाड्ने प्रतिवद्धता दोहोर्याउने क्रम जारी छ । मतगणनाको अन्तिम परिणाम आएर विजयी घोषित भइसकेका विजेताहरु यतिबेला घरघरमा पुगेर कार्यकर्ता एवं शुभचिन्तक र मतदातालाई धन्यवाद पनि दिइरहेका छन् । मोरङको निर्वाचन क्षेत्र नम्बर ६ बाट प्रतिनिधिसभा सदस्यमा विजयी भएका वाम गठबन्धन उम्मेदवार एवं एमाले नेता पूर्व मन्त्री लालबाबु पण्डित मंगलबार मोरङको सुन्दरहरैंचामा आयोजित विजय याली र सभामा सहभागी भए । साथै उनले मंगलबार त्यहीं घरदैलो कार्यक्रम गर्दै आफ्ना चुनावी एजेन्डालाई अनुमोदन गरिएको भन्दै सबै मतदातालाई धन्यवाद दिएर एजेन्डा स्थापित गराएरै छाड्ने प्रतिवद्धता दोहोयाए । विराटनगरमा घरदैलो, मतदाता र शुभचिन्तक भेटघाट गर्ने एक चरणको कार्यक्रम सकेर उनी सुन्दरहरैंचातर्फ लागेका हुन् । सुन्दरहरैंचामा आयोजित विजय सभामा उनले निर्वाचनका बेला आफूले मतदातासंँग गरेका सबै प्रतिवद्धता पूरा गरेरै छाड्ने बताए । मेरो पहिलो प्राथमिकता जुनसुकै मूल्य चुकाएर भए पनि विराटनगरलाई १ नम्बर प्रदेशको राजधानी बनाउने नै हो, उनले भने, जनताको सहयोगलाई सिरोधार्य गर्दै निर्वाचन क्षेत्रको विकास र समृद्धिका काम अघि बढाइने छ । पण्डितले मुलुकको अहितमा लाग्ने, राष्ट्रिय अखण्डता धुमिल्याउन खोज्ने, जातजाति र धर्म संस्कृतिका बीचमा द्धन्द्ध उत्पन्न गराउने, जातिय नारा दिएर मुलुकलाई विगार्न खोज्ने, भाईचाराको सम्बन्धमा तगारो बन्न खोज्ने र विकास विरोधी कहिल्यै पनि राष्ट्रवादी नहुने बताए । प्राप्त पछिल्लो जनमतले सबैलाई मुलुकको विकास र समृद्धिका लागि मार्ग प्रसस्त गरिदिएको छ, पण्डितले भने, अब राष्ट्र विरोधी तत्वलाई परास्त गर्दै जनताको हित र मुलुकको विकासमा लाग्नु पर्ने बेला आएको छ । उनले मुलुकमा रहेको बेरोजगारीको समस्या हल गर्दै विदेसिएका युवालाई नेपालमै फर्काएर स्वरोजगारमुलक काममा लगाउन आफू लागि पर्ने प्रतिवद्धता दोहोयाए । उर्जाशील जनशक्ति खाडी मुलुकमा रहँदा मुलुकको विकास ठप्प छ, उनले भने, अव उनीहरुलाई स्वदेश फर्काएर उनीहरुका श्रम, समय, सीप र शक्ति मुलुकका लागि खर्चनु छ । त्यस्तै मोरङ क्षेत्र नम्बर ३ बाट विजयी एमाले नेता एवं वाम गठबन्धन उम्मेदवार भानुभक्त ढकाल पनि मंगलबार पथरीशनिश्चरेमा आयोजित विजय याली र सभामा सहभागी भए । यो क्षेत्रको सुकुम्बासी समस्या समाधान गर्दै व्यवस्थित बसोबास बसाउने मेरो मुख्य योजना हो, सभामा उनले भने, यो क्षेत्रमा मुख्य समस्याका रुपमा रहेको खोलाको कटान नियन्त्रणका लागि बाँध निर्माण गरेर खोला आसपासमा बसोबास गर्नेलाई सुरक्षित साथ बस्न पाउने व्यवस्था गर्ने अर्को योजना पनि छ । उनले पूर्वाञ्चल विश्व विद्यालयलाई नुमना बनाउने, सडकको विकास, खानेपानी र विजुलीको सुविधा आफ्ना कार्यकालका प्राथमिकतामा रहेको पनि दोहोयाए । क्षेत्र नम्बर २ बाट विजयी कांग्रेस नेता डा मिनेन्द्र रिजाल पनि आफ्नो निर्वाचन क्षेत्रलाई केन्द्रीत गरेर कार्यकर्ता एवं शुभचिन्तक र मतदाता भेटघाट तथा घरदैलो कार्यक्रममा व्यस्त छन् । उनले पनि निर्वाचनका बेलामा मतदातासमक्ष गरिएका सबै बाचा पूरा गर्ने प्रतिवद्धता दोहोयाइरहेका छन् । वाम गठबन्धनका उम्मेदवार एवं माओवादी नेताहरु मोरङ क्षेत्र नम्बर ४ बाट अमनलाल मोदी र ५ बाट विजयी शिवकुमार मण्डलले जनतासंग गरिएका प्रतिवद्धता पूरा गर्ने बाचा सहितको दौडधूपमा व्यस्त रहेको जानकारी दिएका छन् । मण्डलले शिक्षा, स्वास्थ्य, रोजगार र विकास सबै कुराबाट पछि परेका जनता आफ्नो क्षेत्रमा रहेका कारण उनीहरुको समस्या समाधान जसरी पनि गरी छाड्ने प्रतिवद्धता दोहोयाउन घरदैलोमा व्यस्त रहेको बताए । क्षेत्र नम्बर १ बाट विजयी भएका एमाले नेता एवं वाम गठबन्धनका उम्मेदवार घनश्याम खतिवडाले निर्वाचनका बेलामा भोट माग्न आउँदा गरिएका बाचा पूरा गर्दैनन् की भन्ने मतदातामा रहने गरेको आशंकाको अन्त्य गर्नका लागि दोहायाएर घरदैलो र मतदाता भेटघाटमा व्यस्त हुन थालेको बताए । हुन त अव गफ भन्दा पनि काम गरेर देखाउने बेला हो, उनले भने, तर विश्वास गरेर मत दिएर विजयी बनाउने मतदातालाई आश्वास्त पार्न दोहोयाएर गइएको हो । जितेर गएपछि नेता फर्किएर नै आउँदैनन् भन्ने मतदातामा रहेको आशंकालाई चिर्न पनि एक फेरो निर्वाचन क्षेत्र भरी कार्यक्रम संचालन गर्ने तयारी रहेको खतिवडाले बताए । चुनावका बेला भोट माग्न जनताका घरघरमा पुगियो । उनीहरुसंग विभिन्न प्रतिवद्धता पनि गरियो, उनी भन्छन्, चुनाव जितेपछि पनि जनताका घरघरमा पुग्न आवश्यक छ । घरघरमा पुगेर मतदातालाई धन्यवाद दिंदै उनीहरुलाई थप विश्वस्त पार्ने काम भइरहेको छ । यस्ता कार्यक्रमले नेताप्रतिको अनविश्वास हट्दै जाने उनको बुझाइ छ । मोरङका ६ वटा निर्वाचन क्षेत्रमध्ये पाँचवटामा वाम गठबन्धन र एउटामा कांग्रेसका उम्मेदवार विजयी भएका छन् । १२ वटामा प्रदेशसभा मध्ये सातवटामा वाम गठबन्धन, चारवटामा कांग्रेस र एउटामा संघीय समाजवादी फोरम नेपालका उम्मेदवार विजयी भएका छन् ।"
स्याङ्जा क्षेत्र नम्बर २ मा एमालेकी पद्मा अर्याल विजयी,स्याङ्जा : स्याङ्जा क्षेत्र नम्बर २ बाट वाम गठबन्धनको तर्फबाट उम्मेदवार बनेकी एमाले नेतृ पद्मा अर्याल विजयी भएकी छिन्। नेपाली कांग्रेसका नेता एवम् शिक्षामन्त्री गोपालमान श्रेष्ठलाई पराजित गर्दै नेतृ अर्याल विजयी भएकी हुन्। निर्वाचन कार्यालयले दिएको अन्तिम परिणाम अनुसार अर्यालले ३५ हजार १४१ मत प्राप्त गरेकी छिन् भने उनका प्रतिद्वन्द्वी कांग्रेस उम्मेदवार श्रेष्ठले ३१ हजार ४ सय ३६ मत प्राप्त गरेका छन्। मतगणना सकिए पनि औपचारिक घोषणा भने हुन बाँकी छ।
संविधान सच्याउँछौं : यादव,राजविराज : संघिय समाजवादी फोरमका अध्यक्ष उपेन्द्र यादवले मधेसको मुद्दा स्थापित गर्दै संविधान सच्याउने बताएका छन् । सप्तरीबाट प्रतिनिधिसभा सदस्यमा निर्वाचित यादवले मंगलबार राजविराजमा आयोजित विजयी यालीलाई सम्बोधन गर्दै संविधान संशोधन नभएसम्म संघर्ष जारी रहने बताए । उनले फोरमराजपा गठबन्धनलाई प्राप्त जनादेश मधेशको जायज माग पुरा गराउनकै लागी भएको समेत जिकिर गरे । मधेशको मुद्दा समग्र मुलुककै मुद्दा बनेको दाबी गर्दै उनले मधेशको मुद्दा सम्बोधन नगरी मुलुक अगाडी बढ्नै नसक्ने बताए । यादवले मधेशवादी दल र नेताहरुले उठाएको मुद्दाको साथमा मधेशका जनता छन् भनेर मतदाताले पुष्टि गरेकोमा धन्यवाद समेत प्रकट गरे । मधेशको मुद्दा स्थापित गराएरै छाड्ने बताएका यादवले संविधान संशोधन गरेर त्यसलाई सर्वस्वीकार्य बनाउनुको विकल्प नरहेको बताए । पछाडि परेको मधेशको विकास र समृद्धिका लागी समेत आपूले भुमिका निर्वाह गर्ने यादवले प्रतिवद्धता दोहोयाए । प्रदेशसभा सदस्य २ ख बाट निर्वाचित राजपाका महासचिव मनिषकुमार सुमनले मधेशको जनमतलाई स्वीकार गरी सरकारले संविधान संशोधन गर्नु पर्नेमा जोड दिए । प्रदेश सरकारले मधेशको विकास र समृद्धिका लागि काम गर्ने उनले बताए । विजयी सभामा राजपाफोरम गठबन्धनबाट प्रतिनिधिसभा र प्रदेशसभामा निर्वाचित प्रतिनिधिको सहभागिता थियो । यस अघि स्थानीय राजरंगशालाबाट बाजागाजा र नाचगान गर्दै निस्केको विजयी यालीले नगर परिक्रमा गरेको थियो ।
सर्लाही ४ बाट कांग्रेसका अमरेशकुमार सिंह विजयी,मलंगवा : सर्लाही क्षेत्र नम्बर ४ को प्रतिनिधि सभा सदस्यमा नेपाली कांग्रेसका अमरेशकुमार सिंह विजयी भएका छन् । सिंहले राजपाका राकेश मिश्रलाई १ हजार ५ सय ३९ मतलेपछि पार्दै विजयी भएका छन् । सिंहले २९ हजार ६ सय ७५ मत ल्याएर विजयी भएका छन् । उनका निकटतम प्रतिद्धन्द्वी मिश्रले २८ हजार १ सय ३६ मत प्राप्त गरेका छन् ।
प्रदेश २ मा सरकार बनाउन मधेसी दललाई १९ सिट अपुग,"काठमाण्डौँ : प्रदेश नम्बर २ मा मधेशी दललाई सरकार बनाउन समानुपातिक तर्फ कम्तिमा १९ सिट आवश्यक पर्ने भएको छ । प्रत्यक्षतर्फ प्रदेशसभामा संघीय समाजवादी फोरम नेपालले २० सिट ल्याएर सबैभन्दा ठूलो दल भएको छ, भने राष्ट्रिय जनता पार्टी नेपालले १५ सिट जितेको छ । फोरम र राजपाको मत जोड्दा ३५ सिट हुन्छ जुन प्रत्यक्षतर्फ बहुमत हुन्छ। प्रदेश २ मा प्रत्यक्षतर्फ ६४ सिट रहेको छ भने समानुपातिकमा ४३ सिट रहेको छ । कूल १०७ सिट मध्ये बहुमतका लागि ५४ सिट आवश्यक पर्ने देखिन्छ । प्रत्यक्षमा एमालेले १४, नेपाली काँग्रेसले ८, माआवादी केन्द्रले ६ र स्वतन्त्रले १ सिट जितेका छन् । प्रदेश २ मा काँग्रेसलाई नलिएर मधेशी दलको सरकार बन्ने कुराको फैसला समानुपातिकको परिणामले मात्रै गर्ने भएको छ । हाल सम्मको परिणाम अनुसार प्रदेश नम्बर २ मा काँग्रेसले ७१ हजार ७५३, राजपाले ५० हजार ६६५, नेकपा एमालेले ३९ हजार ८६, फोरमले ३८ हजार ५८९ र माओवादी केन्द्रले २१ हजार १६८ मत प्राप्त गरेका छन् ।"
सल्यानमा २०६४ देखि वामकै जित,दाङ : प्रतिनिधिसभा र प्रदेशसभा सदस्य निर्वाचनमा वाम गठबन्धनले सल्यानलाई क्लिन स्वीप गरेसंगै सल्यानमा वाम गठबन्धनको तर्फबाट उम्मेदवार बनेका माओवादी नेता तथा विना विभागीय मन्त्री टेक बहादुर बस्नेत र एमाले पोलिटब्यूरो सदस्य प्रकाश ज्वालाले जितमा ह्याट्रिक गरेका छन । माओवादी नेता बस्नेतले माओवादी शान्ति प्रक्रियामा आएदेखि भएका सबै निर्वाचनमा सल्यानबाट चुनाव जित्दै आएका छन । उनले २०६४ सालदेखि ७४ सालसम्मका तीनवटै निर्वाचनमा एकछत्र रुपमा चुनाव जितेर ह्याट्रिक गरेका हुन । दुबै संविधानसभाको निर्वाचनमा सल्यान क्षेत्र नं एकबाट निर्वाचित बस्नेत यस पटकको पनि प्रतिनिधिसभा सदस्यमा निर्वाचित भएका छन् । यस पटक सल्यानमा प्रतिनिधिसभाको एक मात्र निर्वाचन क्षेत्र रहेको छ । दुई वटा निर्वाचनमा एमालेलाई प्रतिद्वन्द्वी बनाएका बस्नेतले यसपटक भने वाम गठबन्धनका कारण कांग्रेस प्रतिद्वन्द्वी पाए । बस्नेत प्रतिनिधिसभा सदस्यमा सल्यानबाट ४० हजार ८ सय ९७ मत ल्याएर विजयी भएका छन । उनका निकटतम प्रतिद्वन्द्वी नेपाली कांग्रेसका राजेन्द्रबहादुर शाहले २९ हजार ७ सय ६७ मत ल्याए। यस पटको निर्वाचनमा सल्यानमा प्रदेश सभाबाट विजयी भएका प्रकाश ज्वालाले पनि जितमा ह्याट्रिक गरेका छन । कांग्रेसको किल्ला तोडदै पहिलो पटक २०५६ सालको निर्वाचनमा चुनाव जितेका ज्वालाले २०७० सालको दोस्रो संविधानसभामा पनि सल्यान २ बाट निर्वाचित भएका थिए । अहिले पनि ज्वाला सल्यानको प्रदेशसभा ख बाट निर्वाचित भएका छन । उनलाई ६ नं प्रदेशको मुख्यमन्त्रीको रुपमा पनि हेरिएको छ । वाम गठबन्धनपछि संघ माओवादीलाई दिने सहमति भएर ज्वाला चुनाव लड्न प्रदेशमा आएका थिए । वामका दुई नेताले जितमा ह्याट्रिक गरे संगै सल्यानमा कम्युनिष्ट पार्टीले पनि ह्याट्रिक गरेको छ । ६४ पछिको निर्वाचनमा सल्यानमा संसदीय निर्वाचनमा कम्युनिष्ट पार्टीका उम्मेदवार मात्रै विजयी हुदैँ आएका छन। सार्वजनिक मत परिणाम अनुसार ज्वालाले १९ हजार ८ सय ३६ मत ल्याएर विजयी भए । भने उनका निकटतम प्रतिस्पर्धी नेपाली काँग्रेसका डिल्ली रेग्मीले ११ हजार ६ सय ३० मत प्राप्त गरेका छन । त्यस्तै प्रदेश समा सदस्य (क)मा एमालेका वैकल्पीक केन्द्रिय सदस्य गुलाबजंग शाह निर्वाचित भएका छन ।
स्याङ्जा १ ख मा मिनप्रसाद गुरुङ बिजयी,स्याङ्जा : स्याङ्जा१ ख प्रदेशसभा सदस्यमा मिनप्रसाद गुरुङ निर्वाचित भएका छन् । वामगठबन्धनको तर्फबाट एमाले उम्मेदवार रहेका गुरुङले २० हजार २ सय ४८ मत प्राप्त गरेका छन । उनका प्रतिस्पर्धी नेपाली कांग्रेसका उम्मेदवार तुलसी गिरीले १४ हजार ५ सय १० मत प्राप्त गरे । नेकपा एमाले जिल्ला कमिटी अध्यक्ष समेत रहेका गुरुङ मुक्तिनाथ विकास बैंकका समेत अध्यक्ष पनि हुन ।
भवानी खापुङ तेह्रथुमबाट दोस्रो पटक निर्वाचित,"तेह्रथुम : पूर्वसांसद भवानी खापुङ तेह्रथुमबाट प्रतिनिधिसभा सदस्यमा निर्वाचित भएका छन्। भौतिक पूर्वाधार तथा यातायता राज्यमन्त्री सीता गुरुङलाई खापुङले २ हजार २१ मतले पछि पार्दै विजयी भएका हुन्। खापुङले २१ हजार ३ सय १५ मत प्राप्त गरेका छन् भने उनका प्रतिद्वन्द्वी कांग्रेसकी नेतृ गुरुङले १९ हजार ३ सय १४ मत प्राप्त गरेकी छन्। २०६४ सालको संविधानसभाको निर्वाचनमा पराजित भएका खापुङ २०७० सालको संविधान सभाको निर्वानमा कांग्रेसका तुलसी सुब्बालाई दुई हजार ३ मतले पछि पार्दै विजयी भएका थिए। विद्यार्थी राजनीति हुँदै खापुङ जिल्लाको राजनीतिमा सक्रिय भएका हुन्। २०५४ सालको स्थानीय तहको निर्वाचनमा तेह्रथुम साविकको मोराहाङ्ग गाविसमा एमालेको उम्मेदवार भएर निर्वाचित भएर काम गरेका खापुङ २०५५ सालमा जिल्लाको पाँचौ अधिवेशनमा जिल्ला कमिटीको सचिवमा सर्वसम्मत भएका नेता हुन्। २०५८ सालको छैटौ र २०६१ सालको सातौ अधिवेशनमा समेत जिल्ला कमिटिको सचिवमा उनी निर्विरोध निर्वाचित भएका थिए। २०६४ पहिलो संविधानसभाको निर्वाचनमा एमालेको तर्फबाट संविधान सभाको सदस्यको उम्मेदवार भए। २०६६ सालको आठौ जिल्ला अधिवेशनबाट जिल्ला कमिटिको अध्यक्षमा निर्वाचित भएर उनले तीन कार्याकाल काम गरे। २०६९ सालमा केन्द्रीय अनुशासन आयोगको सदस्यमा मनोनित भई नवाँ राष्ट्रिय महाधिवेशनमा समेत काम गरेका उनले २०६० सालमा आफ्नै पहलमा तिनजुरे जडिबुटी सहकारी संस्था लिमिटेडको स्थापना गरे। वर्षातको समयमा हिलाम्य बन्ने तेह्रथुमका सडकमा १२ महिना गाडी गुड्न मिल्ने बनाउने घोषणा खापुङले गरेका छन्। यसैगरी आठराई क्षेत्रमा विद्युत विस्तारलाई प्राथमिकता दिनेलगायतका योजना सार्वजनिक गरेका छन्। जिल्लाको पूर्वी भागमा तमोर नदी छ, त्यो नदीसँग जोडिएका साविकका १० वटा गाविसको तल्लो क्षेत्र अत्यन्तै सुख्खा रहेकाले त्यस क्षेत्रमा कसरी पानीको व्यावस्थ गर्न सकिन्छ वैकल्पिक उपायको खोज गर्ने काम गछौँ, उनले भने।"
नवलपरासीमा माओवादी केन्द्रका सबै उम्मेदवार पराजित,"पूर्वी नवलपरासी : पूर्वी र पश्चिम नवलपरासीमा वाम गठबन्धनबाट उम्मेदवारी दिएका माओवादी केन्द्रका सबै उम्मेदवार पराजित भएका छन्। दुई जिल्लाबाट माओवादी केन्द्रले ५ जना उम्मेदवार उठाएको थियो। जसमा २ प्रतिनिधिसभा सदस्य र ३ वटा प्रदेशसभा सदस्य उम्मेदवार थिए। दुई जिल्लाबाट एमालेले दुई प्रतिनिधिसभा र ५ प्रदेशसभा सदस्य जिते पछि माओवादी केन्द्रका सबै उम्मेदवार भने पराजित भएका हुन्। पूर्वी नवलपरासीमा प्रतिनिधिसभासहित ३ जनाले उम्मेदवारी दिएका थिए। जसमा क्षेत्र नम्बर १ प्रतिनिधिसभा सदस्यमा भविश्वर पराजुली, प्रदेशसभा १(क)बाट सूर्यप्रसाद न्यौपानेले उम्मेदवारी दिएका थिए भने निर्वाचन क्षेत्र नम्बर २ (क)बाट बालकृष्ण गैरेले उम्मेदवारी दिएका थिए। त्यसैगरी पश्चिम नवलपरासीमा प्रतिनिधिसभासहित २ जनाले माओवादी केन्द्रबाट उम्मेदवारी दिएका थिए। जसमा क्षेत्र नम्बर २ को प्रतिनिधिसभामा घनश्याम यादव र प्रदेशसभा २ (ख) मा कन्हैया कोहाँरले उम्मेदवारी दिएका थिए।"
भारतमा भेटिएका रेशम चौधरीले भने : अब चाँडै स्वदेश फर्किन्छु,"धनगढी : टीकापुर काण्डका प्रमुख अभियुक्त आरोपित रेशमलाल चौधरी कैलाली क्षेत्र नम्बर १ बाट प्रतिनिधिसभा सदस्यमा भारी मत अन्तरले विजयी भएका छन् । वाम गठबन्धनको तर्फबाट उम्मेदवार बनेकी एमाले नेतृ मदनकुमारी शाहलाई २० हजार ९ सय ३५ मत अन्तरले हराउँदै चौधरी विजयी भएका हुन् । राष्ट्रिय जनता पार्टी (राजपा)को तर्फबाट उम्मेदवार बनेका चौधरीले ३४ हजार ३ सय ४१ मत ल्याएका छन् भने उनकी निकटतम प्रतिद्वन्द्वी एमालेकी मदनकुमारीले १३ हजार ४ सय ६ मत मात्र पाएकी छिन् । त्यस्तै तेस्रो नम्बरमा कांग्रेसकी ईश्वरी न्यौपानेले ११ हजार २ सय ३ मत प्राप्त गरेकी छिन् । निर्वाचन कार्यालयले चौधरीलाई विजयी घोषणा गरेलगत्तै भारतको एक अज्ञात स्थलमा अन्नपूर्णसँग कुरा गर्दै चौधरीले वारेसमार्फत् विजयी प्रमाणपत्र दिलाई दिन मिडियाले सहयोग गर्नुपर्ने बताए । मलाई जनताले निर्दोष प्रमाणित गरिदिएका छन् । मेरो उम्मेदवारी वारेसमार्फत् नै दर्ता भएको थियो, चौधरीले भने, अब विजयी प्रमाणपत्र पनि वारेसमार्फत् नै दिलाइदिन मिडियाकर्मी साथीलाई आग्रह गर्दछु । यद्यपी निर्वाचन कार्यालयले चौधरीलाई प्रमाणपत्र दिने विषयमा कुनै निर्णय गरिसकेको छैन । प्रतिनिधिसभा सदस्यमा निर्वाचित भइसकेको अवस्थामा अब आफू चाँडै स्वदेश फर्किने चौधरीले बताए । म अब छिट्टै स्वदेश फर्किन्छु । म दोषी छैन । दोषी भए किन यत्ति धेरै मतले विजयी भए ?, चौधरीले प्रश्न गर्दै भने, टीकापुर घटनाको दोषीमाथि कारबाही हुनुपर्छ । निर्दोष जेलमा परेकालाई छोड्नुपर्छ । उनले आफूलाई थारुको मात्र मत नआएको समेत प्रष्ट पारे । मलाई पहिचानवादी भन्छन् । हो पहिचानवादी अन्दोलन आवश्य छ । तर, यसो भन्दैमा मलाई थारुले मात्र भोट हालेका छैनन् । पहाडी समुदायले पनि भोट हालेका छन् । त्यसैले त विजयी भएको छु । मतदाताले क्षेत्र नम्बर १ को विकासको आशासहित आफूलाई मत दिएको उनको भनाइ छ । चौधरीले चुनाव प्रचारमा आफू सहभागी हुन नसक्दा मोबाइलमा भाषण रेकर्ड गर्दै म्यासेन्जरमा श्रीमतीलाई पठाएर त्यो भाषण मतदातालाई देखाएको समेत खुलासा गरे । मत माग्ने भूमिगत शैलीबारे चौधरीले भने, म चुनाव प्रचारप्रसारमा गइनँ । मोबाइलमा रेकर्ड गरेर भाषण श्रीमती रञ्जिताको म्यासेन्जरमा पठाउथेँ । उनले मतदातालाई देखाउथिन् । भारी मत अन्तरले विजयी चौधरी २०७२ भदौ ७ गते टीकापुरको चिलम चौराहामा दुईबर्से बालक र आठ सुरक्षाकर्मीको ज्यान जाने गरी भएको घटनामा मुछिएका कर्तव्य ज्यान मुद्दाका मुख्य अभियुक्त हुन् । टीकापुर नरसंहारको घटनापछि चौधरी भारतमै लुकेर बसेका छन् ।"
"कञ्चनपुर ३ मा भट्ट विजयी, लेखक २५८ मतले पराजित","काठमाडौं : प्रतिनिधिसभा निर्वाचनमा देशव्यापी धक्का बेहोरेको नेपाली कांग्रेसका अर्का एक प्रभावशाली नेताले झिनो मतान्तरले चुनाव हारेका छन्। कञ्चनपुर ३ बाट कांग्रेस केन्द्रीय सदस्य रमेश लेखकले २५८ मतले निर्वाचनमा पराजय बेहोरेका हुन्। लेखकलाई वाम गठबन्धनका उम्मेदवार एमालेका दीपकप्रसाद भट्टले २६ हजार ३६४ मत ल्याएर पराजित गरे। लेखकले २६ हजार १०६ मत ल्याए।अन्तर्राष्ट्रिय सम्बन्धमा विद्यावारिधि गरेका भट्ट २०५२ सालदेखि राजनीतिमा सक्रिय छन्। २०५८ सालमा राष्ट्रिय परिषद सदस्य, २०५८ मा अनेरास्ववियु अध्यक्ष र २०६७ सालमा सम्पर्क समन्वयन कमिटीका सदस्य रहेका भट्ट सेना समायोजन विशेष समितिका सदस्य समेत थिए। प्रदेश नम्बर ७ बाट प्रतिनिधिसभामा १६ सिट रहेकोमा कांग्रेसले एउटामात्र सिट जितेको छ। प्रधानमन्त्री एवं कांग्रेस सभापति शेरबहादुर देउवाले डडेलधुराबाट चुनाव जितेका हुन्।"
सङ्खुवासभामा वाम गठबन्धनको वर्चश्व,"सङ्खुवासभा : एक प्रतिनिधिसभा र दुई प्रदेशसभा रहेको यस जिल्लामा तीनवटै क्षेत्रमा वाम गठबन्धनका उमेदवार निर्वाचित भएका छन्। प्रतिनिधिसभामा एमालेका राजेन्द्रप्रसाद गौतम, प्रदेशसभा (क) मा माओवादी केन्द्रका पूर्णप्रसाद राई (बज्र) र (क) मा तुलसी गौतमले जितेसँगै यस जिल्लामा वाम गठबन्धनको वर्चश्व देखिएको छ। प्रतिनिधिसभा तर्फका उम्मेदवार नेकपा एमालेका राजेन्द्र गौतमले ३२ हजार सात सय ६९ मत प्राप्त गर्दै विजेता बनेका हुन्। उनका निकटतम प्रतिद्वन्द्वी नेपाली कांग्रेसका दीपक खड्काले ३१ हजार ६ सय ३९ मत प्राप्त गरेका छन्। गौतम र खड्को मत अन्तर १ हजार १ सय ३० रहेको छ। खड्का र गौतमबीच नै ०७० सालको संविधानसभाको निर्वाचनमा चुनावी प्रतिष्पर्धा भएको थियो। त्यसबेला गौतम पराजित भएका थिए। त्यस्तै प्रदेशसभा (क) मा वाम गठबन्धनका (माओवादी केन्द्र)का उम्मेदवार पूर्णप्रसाद राईले १६ हजार ६ सय ७७ मत ल्याएर जित हाँसिल गरेका छन्। उनका निकटतम प्रतिस्पर्धी नेपाली कांग्रेसका टंकप्रसाद राईले १४ हजार ६ सय ३२ मत प्राप्त गरेका हुन्। टंकप्रसादको भन्दा २ हजार २४ मत बढी मत ल्याएर पूर्णप्रसाद विजेता बनेका हुन्। टंकप्रसाद राई २०५६ सालमा निर्वाचित सांसद हुन् भने पूर्णप्रसाद राई २०६४ सालको निर्वाचित सभासद हुन्। ०६४ सालको निर्वाचनमा भएको प्रतिस्पर्धामा टंकप्रसादलाई हराउँदै पूर्णप्रसाद विजयी भएका थिए। प्रदेशसभा (ख) तर्फ वाम गठबन्धन (एमाले) का तुलसी न्यौपाने १७ हजार ५ सय १४ मत प्राप्त गर्दै निर्वाचित भएका हुन्। गौतमका निकट्तम प्रतिद्वन्दी दिपककुमार लिम्बुले १६ हजार एक सय ४० मत ल्याएका थिए। तीव्र प्रतिप्रर्धा रहँदा रहँदै पनि न्यौपानेले लिम्बुकोे भन्दा १ हजार ३ सय ७४ मत बढी ल्याएर विजेता बनेका हुन्। प्रदेशसभा (ख)तर्फका दुवै उम्मेदवार संसदीय निर्वाचनमा नयाँ अनुहार हुन्।"
सुनसरी ३ को मतगणना सुरु,"धरान :दुई दिनदेखि स्थगित भएको सुनसरी क्षेत्र नम्बर ३ को मत गणना सुरू भएको छ । निर्वाचन आयोगले लिखितरुपमा तत्काल मतगणना सुरु गर्न निर्देशन दिएपछि मतगणना सुरु भएको हो । मतगणनाकाक्रममा एमाले उम्मेदवार भगवती चौधरीले मतगणनामा असन्तुष्टि जनाएपछि सोमबार बिहानदेखि यस क्षेत्रको मत गणना स्थगित भएको थियो। मतगणनाका क्रममा नौवटा रुख चिन्हमा छाप लागेको अर्धकट्टीसहितको मतपत्रलाई निर्वाचन अधिकृत टिकाभुषण घिमिरेले सदर गरेपछि एमाले उम्मेदवार भगवती चौधरीले मतगणनामा असन्तुष्टि जनाएपछि मत गणना अवरुद्ध भएको थियो। यस अगाडि एउटा सूर्य चिन्हमा २० रुपैयाँको नोट टाँसिएको मतपत्र भेटिएपछि उक्त मतपत्र वदर गरिएको थियो। यसलाई पनि चौधरीले आपत्ति जनाएकी थिइन्। पछिल्लो मत परिणमअनुसार गच्छदारलाई चौधरीले एक सय ५५ मतले अग्रता लिएकी छन्। चौधरीले २९ हजार ३ सय २६ मत प्राप्त गरेकी छन भने गच्छदारले २९ हजार १ सय ७१ मत प्राप्त गरेका छन्।मतगणनाको क्रममा धाँधली गर्न खोजेको भन्दै एमाले उम्मेदवार चौधरीले मत गणना वहिष्कार गरेपछि सुनसरी क्षेत्र नम्बर ३ को प्रतिनिधिसभा र सोही क्षेत्रको प्रदेशसभातर्फ (ख) निर्वाचन क्षेत्रको मत गणना स्थगित भएको थियो। मतगणना स्थगित भएपछि कांग्रेस कार्यकर्ता र एमाले कार्यकर्ताले मतगणना स्थलमा नाराबाजी गरेपछि झडपको स्थिति सिर्जना भएको थियो। अहिले मतदान स्थलमा सेना, प्रहरी र सशस्त्र प्रहरी व्यापक रुपमा परिचालन गरिएको छ। अबको केही बेरमा स्थगित मतगणना सुचारु हुने मुख्य निर्वाचन अधिकृत पुरुषोत्तम ढकालले बताएका छन्। सुनसरीमा यसअघि क्षेत्र नम्बर १ बाट एमालेका जयकुमार राई, क्षेत्र नम्बर २ र ४ बाट कांग्रेसका सिताराम मेहता र ज्ञानेन्द्र कार्की विजय भइसकेका छन्। सुनसरीमा प्रदेशसभातर्फका क्षेत्र नम्बर १ (क) मा एमाले प्रदिप भण्डारी, (ख)मा भीम आचार्य र २ (क)मा एमालेकै सर्वध्वज साँवा ३ (क)मा लिलम बस्नेत र क्षेत्र नम्बर ४ (ख)मा जगदिशप्रसाद कुसियैत निर्वाचित भएका छन्। सुनसरी क्षेत्र नम्बर २ (ख) मा कांग्रेसका राजिव कोइराला र क्षेत्र नम्बर ४ (ख)मा महम्मद ताहिर मियाँ निर्वाचित भएका छन्।"
संविधान जीवित होस्',"काठमाडौं: प्रतिनिधिसभा र प्रदेशसभा चुनाव प्रचारक्रममा बम विस्फोटनमा परी शरीरको छाला जलेका र दुवै खुट्टा छियाछिया भएका कांग्रेस उम्मेदवार नारायणबहादुर कार्की (६७) ले आफैँलाई मतदान गर्न पाएनन् । उदयपुर २ बाट प्रतिनिधिसभामा उठेका उनी चुनावमा पराजित भए पनि निरास छैनन् । भेट्न आउने शुभेच्छुकलाई शिक्षण अस्पतालको शड्ढयाबाट कामना गर्दै भन्छन्, लोकतन्त्रको संरक्षण होस् । संविधान दिगो बनोस् ।' आफूलाई झन्डै १६ हजार मतदाताले भोट दिएकोमा उनी आभारी छन् । उनको क्षेत्रमा वाम गठबन्धनबाट माओवादीका उम्मेदवार सुरेश किराँती विजयी भएका छन् । कार्की भन्छन्, लोकतन्त्रलाई मजबुत पार्ने काममा देशभरका सबै मतदाताले चासो दिनुपर्छ।' गत मंसिर १३ गते उनलाई लक्ष्य गरी बम विस्फोटन गराइएको थियो । चुनावीसभालाई सम्बोधन गर्न जाँदै गर्दा उदयपुरको गढी गाउँपालिका६ मा उनी सवार बोलेरो जिप विस्फोटनमा परेको थियो । उनको दुवै खुट्टा फ्याक्चर भएको छ । कुर्कुच्चाको हड्डी क्षतविक्षत छ । शरीरको छाला जलेको छ । खुट्टाको रगत बहने नसामै क्षति पुर्याएको छ । खुट्टामा स्टिल राखेर सहज बनाउने प्रयास चिकित्सकहरूले गरेका छन् । तिघ्राको मासु झिकेर हत्केलामाथिको भागमा टाँसिएको छ । चिकित्सकले करिब दुई महिना अस्पतालमै बस्नुपर्ने बताएका छन् । उनको हेरचाहका लागि परिवारका सदस्यका साथै शुभेच्छुकहरू अस्पताल आउने गरेका छन् । स्थानीय उदयपुरगढी माध्यमिक विद्यालयमा शिक्षक रहेका कार्की राजीनामा दिएर राजनीतिमा लागेका थिए । उनी २०७० सालको संविधानसभा निर्वाचनमा विजयी भएका थिए । कार्कीसँगै घाइते भएका उदय श्री बहुमुखी क्याम्पस कटारीकी नेविसंघ सभापति मीरा कटुवालले पनि मतदान गर्न पाइनन् । उनले बायाँ खुट्टा गुमाइन् । चुनावी मतगणना भइरहँदा उनले आँखा मोबाइलकोे अनलाइन न्युजतर्फ केन्द्रित भयो । समाचार हेर्न हातमा मोबाइल छुटेको छैन । २३ वर्षीया कटुवाल भन्छिन्, बम विस्फोट गराउनेहरूलाई भन्ने कुनै शब्द नै छैन । जति भत्र्सना गरे पनि कम हुन्छ । लोकतन्त्र जीवित होस् भन्ने कामना छ । संविधान कार्यान्वयन होस् ।' अब कृत्रिम खुट्टाको सहारामा भए पनि राजनीतिमै समाहित हुने दृढतासमेत उनले व्यक्त गरिन् ।"
जाँदाजाँदै धमाधम नियुक्ति : कामचलाउ सरकारका निर्णय उल्ट्याउँछौं  एमाले,"काठमाडौं : कामचलाउ हैसियतमा पुगिसकेको सरकारले जाँदाजाँदै आफूनिकट कार्यकर्तालाई विभिन्न ठाउँमा नियुक्त गर्न थालेको छ । सरकारले सोमबार मात्रै गोरखापत्र संस्थानको महाप्रबन्धकमा वसन्तप्रकाश उपाध्यायलाई नियुक्त गरेको छ भने चलचित्र विकास बोर्डको अध्यक्षमा नेकिता पौडेललाई नियुक्त गरेको छ । मन्त्रिपरिषद् बैठकले उनीहरू दुवैजनालाई राजनीतिक नियुक्ति दिएको हो । अन्य केही स्थानमा राजनीतिक नियुक्तिको निर्णय गरिए पनि प्रक्रिया नपुगेपछि सरकारले त्यसलाई गोप्य राखेको छ । प्रधानमन्त्री तथा मन्त्रिपरिषद् कार्यालय उच्च स्रोतका अनुसार मुख्यसचिव लोकदर्शन रेग्मीले प्रधानमन्त्री शेरबहादुर देउवाको निर्देशनमा अन्य दर्जनौं राजनीतिक नियुक्तिको प्रस्ताव तयार पारिरहेका छन् । मुख्यसचिव रेग्मीले विभिन्न मन्त्रालयका सचिवलाई प्रधानमन्त्री कार्यालयमै बोलाएर विभिन्न सार्वजनिक संस्थान, विकास समिति र अन्य निकायमा रिक्त पदमा पदपूर्तिका लागि प्रस्ताव लिएर आउन तीव्र दबाब दिन थालेका छन् । मुख्यसचिवले अधिकांश सचिवलाई बोलाउँदै छिटोभन्दा छिटो नियुक्तिको प्रस्ताव लिएर आउन दबाब दिइरहेका छन्, प्रधानमन्त्री कार्यालयकै एक अधिकारीले अन्नपूर्णसग भने । तर, केही सचिवले भने नयाँ सरकार गठन हुन लाग्दा राजनीतिक नियुक्ति गर्दा विवाद उत्पन्न हुने सुझाव मुख्यसचिवलाई दिएको बताइन्छ । स्रोतका अनुसार बिहीबार बस्ने मन्त्रिपरिषद् बैठकबाट दर्जनौं राजनीतिक नियुक्तिको निर्णय गराउने गरी प्रधानमन्त्री तथा मन्त्रिपरिषद् कार्यालयले गृहकार्य गरिरहेको छ । उल्टाइदिने एमालेको चेतावनी हालै सम्पन्न निर्वाचनबाट सबैभन्दा ठूलो दल बनेको एमालेले कामचलाउ सरकारले विभिन्न राजनीतिक नियुक्ति, प्रदेश प्रमुख चयन र त्यससँग सम्बन्धित विभिन्न निर्णय गर्न थालेको भन्दै आपत्ति जनाएको छ । एमालेले कामचलाउ सरकारले गरेका त्यस्ता निर्णय दुराशययुक्त र जनादेशविपरीत हुने भन्दै अब बन्ने सरकारले ती निर्णय उल्टाइदिने चेतावनीसमेत दिएको छ । एमाले महासचिव ईश्वर पोखरेलले सोमबार विज्ञप्ति जारी गर्दै प्रदेशसभा र प्रतिनिधिसभा निर्वाचन सम्पन्न भएलगत्तै काम चलाउन हैसियतमा पुगेको सरकारले विभिन्न निकायमा राजनीतिक नियुक्ति गर्न लागेको विषयप्रति गम्भीर ध्यानाकृष्ट भएको जनाउँदै यस्ता जुनसुकै निर्णयलाई पनि अब बन्ने सरकारले निरन्तरता नदिने स्पष्ट पारेको हो । एमालेले कामचलाउ सरकारद्वारा हुने त्यस्ता गलत निर्णय र कार्यमा संलग्न नहुन स्थायी सरकार मानिने निजामती कर्मचारीका जिम्मेवार पदाधिकारीलाई समेत सचेत गराएको छ । नेपाली जनताले वाम गठबन्धनलाई दुई तिहाइ बहुमतको समर्थन प्रदान गरी निर्वाचित गरेको सन्दर्भमा हालको सरकारद्वारा गरिने जुनसुकै निर्णयको निरन्तरलाई नयाँ सरकारले किमार्थ साथ नदिनेसमेत सबैमा स्पष्ट गर्दछौं, एमालेद्वारा जारी विज्ञप्तिमा भनिएको छ ।"
नोभोटिङको मागदेखि खालीसम्म,"पोखरा: प्रतिनिधि सभा र प्रदेश सभाको प्रत्यक्षतर्फको निर्वाचनमा कास्कीमा ९ हजार १३ मत बदर भएको छ। मतदाता शिक्षाको कमीको कारण एउटै मतपत्रमा दुईवटा चिह्नमा छाप लगाउनेदेखि जानीजानी पूरै चिह्नमा मतदान गर्ने, मतपत्रमा नो भोटको अधिकार हुनुपर्ने मागसमेत लेखेको पाइएको छ। प्रतिनिधि सभाको निर्वाचनमा ५ हजार २ सय १५ र प्रदेशसभा तर्फको निर्वाचनमा ३ हजार ७ सय ९८ मत बदर भएको क्षेत्रीय निर्वाचन कार्यालय पोखराका प्रमुख गंगालाल सुवेदीले बताए । बदर मतमध्ये धेरैजसो एउटै मतपत्रमा दुईवटा छाप लगाइएको पाइएको हो । त्यसपछि दुईभन्दा धेरै चुनाव चिह्नमा भोट राख्ने र छाप नलगाई खाली मत खसाल्ने गरेको पाइएको मुख्य निर्वाचन कार्यालयका कर्मचारी राजेन्द्र प्रसाद पौडेलले सुनाए । सामानुपातिकतर्फको मतपत्रमा मतदाताले १ सय १५ ठाउँमा भोट हालेको समेत पाइएको छ। प्रतिनिधि सभाको प्रत्यक्षतर्फको निर्वाचनमा सबैभन्दा बढी बदर मत निर्वाचन क्षेत्र ३ मा २१ हजार १ सय ३९ मत भएको छ । त्यसपछि निर्वाचन क्षेत्र १ मा १ हजार ६ सय १२ र सबैभन्दा कम बदर भएको निर्वाचन क्षेत्र २ मा पनि १ हजार ४ सय ६४ मत बदर भएको हो । प्रतिनिधिसभाको निर्वाचनमा कास्कीमा खसेको १ लाख ८० हजार ८ सय ४६ मध्ये १ लाख ७५ हजार ६ सय ३१ मत सदर भएको छ भने ५ हजार २ सय १५ मत बदर भएको निर्वाचन कार्यालयले बताएको छ । बदर मत कुद खसेको मतको २८८ प्रतिशत हो। यसैगरी प्रदेश सभामा प्रत्यक्षतर्फको निर्वाचनमा सबैभन्दा बढी बदर मत निर्वाचन क्षेत्र नम्बर ३ को क' मा ७ सय ६७ वटा मत बदर भएको निर्वाचन कार्यालयले बताएको छ । प्रदेशसभाको प्रत्यक्षतर्फको सबैभन्दा कम बदर मत निर्वाचन क्षेत्र नम्बर २ को ख' मा ४ सय ४८ वटा मत मात्र बदर भएको छ । प्रदेशसभाको निर्वाचनमा १ लाख ८० हजार ८ सय ३ मत खसेकोमा १ लाख ७६ हजार ९ सय २३ मत सदर भएको निर्वाचन कार्यालयले बताएको छ। प्रदेश सभातर्फ २३३ प्रतिशत ३ हजार ७ सय ९८ मत बदर भएको छ । मत बदर हुनुमा मतदाता शिक्षा प्रभावकारी नहुनु प्रमुख कारण मानिए पनि राजनीतिक दलले आफ्नो चुनाव चिह्नमा कसरी मतदान गर्ने भन्ने नसिकाउँदा धेरै मत बदर भएको पाइएको छ । विशेष गरी प्रतिनिधि सभा र प्रदेश सभाको समानुपातिकतर्फको निर्वाचनमा मतदाताले माथिल्लो मतपत्रमै दुई चिह्नमा भोट हालेको र तल्लो मत पत्र खाली राखेको पाइएको पौडेलले बताए । अहिले सम्ममो मतगणनामा समानुपातितर्फ सबैभदा धेरै सूर्य र हँसिया हथौडा दुवै चिह्नमा छाप लगाएको पाइएको हो । कास्की साक्षर जिल्ला घोषित भए पनि मत पत्रमा ल्याप्चे लगाएको मतपत्र पनि भेटिएको निर्वाचन आयोगले बताएको छ।"
गृहजिल्ला छाडेपछि कार्कीलार्इ सफलता,"धरान: गृहजिल्ला भोजपुरबाट सफलता हात पार्न नसकेका कांग्रेस नेता एवं अर्थमन्त्री ज्ञानेन्द्र कार्की सुनसरीबाट प्रतिनिधिसभा सदस्य निर्वाचित भएका छन् । क्षेत्र नम्बर ४ मा कार्कीले ३२ हजार तीन सय ४७ मत प्राप्त गरी एमालेका रमेश श्रेष्ठलाई पराजित गरेका हुन् । श्रेष्ठले २५ हजार सात सय ५० मत प्राप्त गरेका छन् । विगतमा भोजपुरबाट चुनाव लड्दा आफ्नै पार्टीका नेता बागी बनेपछि कार्कीले जित हात पार्न सकेका थिएनन् । कांग्रेस सभापति शेरबहादुर देउवा नेतृत्वको सरकारमा अर्थमन्त्री बनेदेखि नै उनी सुनसरीमा पार्टी संगठन विस्तारमा लागेका थिए । उनको जितले सुनसरीको विकासमा थप सहयोग पुग्ने मतदाताको अपेक्षा छ । सुनसरीवासीले जसरी मलाई जिताएका छन्, उहाँहरूको मतको कदर गर्दै यस क्षेत्रको विकास निर्माण र अन्य कामका लागि सदैव लागिरहनेछु, उनले अन्नपूर्णसँग भने । आफूले मतदातासामु गरेका प्रतिबद्धता पूरा गरी नेपाली भूमि अतिक्रमण भएको विषयलाई कूटनीतिक ढंगले समाधान गर्न पहल गर्ने उनले बताए । क्षेत्र नम्बर १ को प्रदेशसभा (२) बाट एमाले सचिव भीम आचार्य विजयी भएका छन् । आचार्यले २० हजार दुई सय ११ मत प्राप्त गर्दा निकटतम प्रतिद्वन्द्वी कांग्रेसका बुद्धि कटवालले १२ हजार नौ सय ६४ मत ल्याएका छन् । क्षेत्र नम्बर १ कै प्रदेशसभा (१) मा एमालेका प्रदीप भण्डारी १९ हजार दुई सय ४३ मत प्राप्त गरी निर्वाचित भएका छन् । उनका निकटतम प्रतिद्वन्द्वी कांग्रेसका किशोर राईले १३ हजार सात सय ७० मत प्राप्त गरेका छन् । क्षेत्र नम्बर १ बाट प्रतिनिधिसभा सदस्यमा एमालेका जयकुमार राईले संघीय समाजवादी फोरमका वरिष्ठ नेता अशोककुमार राईलाई भारी मतान्तरले पराजित गरेका छन् । जयकुमारले ४४ हजार पाँच सय २८ मत प्राप्त गर्दा अशोकले २२ हजार एक सय २३ मत ल्याएका हुन् । खोटाङ, उदयपुरबाट चुनाव लड्दै आएका अशोक यसपटक कांग्रेसको समर्थनमा सुनसरीबाट उठेका हुन् । क्षेत्र नम्बर २ को प्रदेशसभा (१) मा एमालेका सर्वध्वज साँवा २४ हजार ६ सय ७४ मत प्राप्त गरी विजयी भएका छन् । उनका निकटतम प्रतिद्वन्द्वी कांग्रेसका हेमकर्ण पौडेलले १९ हजार दुई सय ४५ मत प्राप्त गरेका छन् । साँवाले इटहरीलाई प्रदेश नम्बर १ को राजधानी बनाउन महत्वपूर्ण भूमिका निर्वाह गर्ने बताएका छन् । क्षेत्र नम्बर ३ (१) बाट प्रदेशसभा सदस्यमा एमालेका लिलम बस्नेत १९ हजार ६ सय ६५ मत प्राप्त गरी विजयी भएका छन् । उनका निकटतम प्रतिद्वन्द्वी कांग्रेसका कुमार थापाले १७ हजार ६ सय ८१ मत प्राप्त गरेका छन् । त्यस्तै, क्षेत्र नम्बर ४ (१) मा एमालेका जगदीश कुसैयत १६ हजार ६ सय ९० मत प्राप्त गरी निर्वाचित भएका छन् । उनका निकटतम प्रतिद्वन्द्वी कांग्रेसका रेवती दुलालले १५ हजार दुई सय ८२ मत प्राप्त गरेका छन् । क्षेत्र नम्बर ४ कै प्रदेशसभा (२) मा कांग्रेसका महम्मदताहिर मियाँ ११ हजार आठ सय २५ मत प्राप्त गरी विजयी भएका छन् । कांग्रेसका मेहता विजयी इटहरीः वाम गठबन्धनका उम्मेदवारलाई झन्डै ६ हजार मतले पराजित गर्दै सुनसरी क्षेत्र नम्बर २ बाट कांग्रेसका सीताराम मेहता विजयी बनेका छन् । मेहताले ४१ हजार चार सय ९५ र वामपन्थी उम्मेदवार डम्बरु सुवेदी (हिमाल)ले ३५ हजार तीन सय ४९ मत प्राप्त गरेका छन् । यो क्षेत्र एमालेको किल्ला मानिँदै आए पनि कांग्रेसका मेहताले जित हासिल गरेका हुन् । मेहताले अघिल्लो निर्वाचनमा क्षेत्र नम्बर ४ बाट संविधानसभा सदस्यमा जित हासिल गरेका थिए । क्षेत्र नम्बर २ बाट एमालेका रेवतीरमण भण्डारी आठ हजार मतान्तरले विजयी बनेका थिए । निर्वाचन क्षेत्र परिमार्जन भई २ मा दक्षिण सुनसरीका केही गाविस समेटिएका थिए ।"
धनुषा प्रतिनिधिसभा १ मा मातृका यादवको जित,"जनकपुरधाम : प्रतिनिधिसभा अन्तर्गत धनुषा निर्वाचन क्षेत्र नम्बर १ मा वाम गठबन्धनका उम्मेदवार मातृकाप्रसाद यादव विजयी भएका छन्। यादवले २६ हजार ४ सय १८ मत प्राप्त गरेका हुन् भने उनका निकटतम प्रतिद्वन्द्वी संघीय समाजवादी फोरम नेपालका दीपक कार्कीले १७ हजार २ सय १६ मत ल्याए। धनुषा १ मा नेपाली कांग्रेस तेस्रो स्थानमा पुगेको छ। कांग्रेसका उम्मेदवार आनन्दप्रसाद ढुंगानाले १५ हजार ६ सय ७९ मत प्राप्त गरे। २०२८ सालमा कांग्रेसबाट राजनीतिक यात्रा सुरु गरेका यादव २०३४मा चौथो महाधिवेशनबाट मसालमा प्रवेश गरेका थिए। माओवादी जनयुद्धका बेला उनले मधेस ब्युरोको नेतृत्व गरे। २०६३ सालको अन्तरिम व्यवस्थापिका संसदमा प्रतिनिधित्व गरेका यादव २०६४ सालको संविधानसभा निर्वाचनमा समानुपातिकबाट सांसद बनेका थिए। २०६३ सालमा वनमन्त्री र २०६५ सालमा भूमिसुधार मन्त्री बनेका मातृका आफ्ना भ्रष्टाचारविरोधी अभियानका कारण देशैभरी चर्चित भएका थिए। उनी वनमन्त्री भएका बेला ललितपुरका तत्कालीन स्थानीय विकास अधिकारीलाई भ्रष्टाचारमा संलग्न भएको भन्दै शौचालयमा थुनेका थिए। ललितपुरमा सञ्चालित ढुंगाखानीले वातावरणमा असर गरेको भन्दै खानी बन्द गर्न यादवले निर्देशन दिँदा पनि स्थानीय विकास अधिकारीले नमानेपछि आक्रोशित भएका यादवले उनलाई शौचालयमै थुनेका थिए।नेपाली नागरिकताको प्रमाण पत्र लिन ढाका टोपी नै लगाएको तस्बिर राख्नुपर्ने व्यवस्थाविरुद्ध समेत लडाई लडेर समेत उनी निकै प्रख्यात भएका हुन्। उनले आफ्नो छोरा अमरकुमार यादवलाई नागरिकता दिलाउन बिना टोपीकै तस्बिरसहितको फोटो राखेर नेपाली नागरिकताको प्रमाण पत्र पाउनुपर्छ भन्ने अडान राखेका थिए। पछि बिना ढाका टोपीकै नेपाली नागरिकताको प्रमाण पत्र उनले आफ्ना छोरालाई दिलाए। जो कि नेपालमै ऐतिहासिक परिवर्तन थियो। शान्ति प्रक्रियामा आउँदा अनमिनका प्रमुख इयान मार्टिन समक्ष मधेस मुद्दालाई अन्तर्राष्ट्रियकरण गराउन दवाव दिएका मातृकाकै कारणले मधेस भन्ने शव्द संयुक्त राष्ट्र संघमा पहिलो पटक पुगेको हो। जनआन्दोलन पश्चात गिरिजाप्रसाद कोइरालाको नेतृत्वमा बनेको अन्तरिम संसदमा मातृका यादव पनि सांसद बने। कोइरालाको नेतृत्वमा उनलाई वन मन्त्री बनाइयो । मन्त्री पदको शपथ लिँदा मैथिली भाषामा नै शपथ लिने अडान लिएपछि प्रधानमन्त्री गिरिजाप्रसाद कोइरालाले अस्वीकार गरेका थिए। तर, मातृकाको अडानसामु कोइराला पनि वाध्य भए। त्यसपछि नेपालको इतिहासमा पहिलो पटक उनले मैथिली भाषामा मन्त्री पदको शपथ लिएका थिए। धोतीकुर्ता पहिरणमा मैथिली भाषामा शपथ लिएपछि उनी मिथिलाञ्चल क्षेत्रमा अत्यन्तै चर्चित भएका थिए। अन्तरिम कालमा उनी दुई पटक मन्त्री बने भने पहिलो संविधानसभामा प्रचण्डको नेतृत्वमा समेत एक पटक मन्त्री बने।"
प्रदेश २: मुख्यमन्त्री पदमा राजपा कि फोरम,"वीरगन्ज: प्रदेश २ का प्रदेशसभाका ६४ सिटमध्ये झन्डै आधा सिट राजपा संघीय समाजवादी फोरम र राष्ट्रिय जनता पार्टी (राजपा) गठबन्धनले जितेको छ। संघीय फोरमराजपा गठबन्धनकै नेतृत्वमा प्रदेशसभा गठन हुने सम्भावना देखिन्छ। तर, नेतृत्वका लागि गठबन्धन नै पर्याप्त भने छैन। वाम वा लोकतान्त्रिक गठबन्धनको सहयोगको खाँचो देखिन्छ। प्रदेशसभा सदस्यतर्फ सोमबार रातिसम्म सार्वजनिक भएको प्रत्यक्षतर्फको नतिजा अनुसार संघीय फोरमले १६ र राजपाले १२ सिट जितेको छ। प्रत्यक्षतर्फको नतिजालाई आधार मान्दा प्रदेशसभाको समानुपातिकमा पनि यही गठबन्धनको अग्रता हुने आकलन गरिएको छ। प्रत्यक्ष र समानुपातिकको सिट जोड्दा गठबन्धनले बहुमत आउने दाबी गरिरहेको छ। प्रदेशसभाको नतिजासँग प्रदेश २ को भावी मुख्यमन्त्रीको चर्चा सुरू भइसकेको छ। प्रदेशसभा गठनको चर्चासँगै मधेसी गठबन्धनमा भावी मुख्यमन्त्री संघीय फोरम कि राजपा कुन दलबाट हुने भन्ने बहस सुरू भएको छ । प्रदेशसभामा दुई दलमध्ये जसको सांसद बढी हुन्छन्, भावी मुख्यमन्त्री पनि त्यही दलले दाबी सम्भावना छ । चुनावी तालमेल गर्दा भावी मुख्यमन्त्री कुन पार्टीबाट को हुन् भनेर दुवै पार्टीबीच सहमति भइसकेको छैन । तर, गठबन्धनमा दुवै पार्टीमा नेताहरूको राजनीतिक लगानी र योगदानले पनि भावी मुख्यमन्त्रीको दाबेदारीमा महत्वपूर्ण भूमिका रहने बताइएको छ। प्रदेशसभाको पूरै नतिजा नआइसकोले अहिले नै मुख्यमन्त्री पद कुन दललाई दिने भनेर भन्नु हतार हुने बताउँछन्, संघीय फोरमका एक केन्द्रीय नेता। उनले चाँडै दुवै दलका शीर्ष नेताको बैठक बसेर टुंगो लाग्ने प्रष्ट पारे। राजपाका दाबेदार सोनार बारा ४ ख' बाट प्रदेशसभा सदस्यमा निर्वाचित राजपाका महामन्त्री जितेन्द्र सोनार प्रदेश नम्बर २ को भावी मुख्यमन्त्रीका एक दाबेदार हुन्। उनले नेपाल सद्भावना पार्टीको विद्यार्थी संगठनबाट राजनीतिक यात्रा सुरु गरेका हुन्। पहिलो मधेस आन्दोलन ताका वीरगन्ज आन्दोलनको मोर्चा उनैले सम्हालेका थिए। तत्कालीन मधेसी जनअधिकार फोरम नेपाल गठनमा सक्रिय भूमिका निर्वाह गरे पनि सोनल तत्कालीन तराई मधेस लोकतान्त्रिक पार्टी (तमलोपा) मा प्रवेश गरेका थिए। तमलोपाबाट ०६४ को संविधानसभा निर्वाचनमा बारा ४ बाट सभासद्मा निर्वाचित भएका थिए। ०७० को संविधानसभाको निर्वाचनमा भने यही क्षेत्रमा एमालेकी नजमा खातुनसँग पराजित भएका भए। प्रदेश २ को मुख्यमन्त्रीकै लागि उनले प्रतिनिधिसभा सदस्यमा उम्मेदवारी नदिएर प्रदेशसभा रोजेको बताइन्छ। त्यसो त सप्तरी २ ख' बाट प्रदेशसभा सदस्यमा निर्वाचित राजपा सहमहामन्त्री मनिषकुमार सुमन पनि मुख्यमन्त्रीका अर्का आकाँक्षी हुन्। तर, राजपाले मुख्यमन्त्री पाउँदा दाबेदारीमा सुमनभन्दा सोनलकै पल्ला भारी देखिन्छ। संघीय फोरमबाट लालबाबु संघीय फोरमले प्रदेश २ को मुख्यमन्त्री पाउँदा पार्टीका राष्ट्रिय उपाध्यक्ष लालबाबु राउत गद्दी पनि मुख्य दाबेदार देखिन्छन् । उनी पर्सा १ ख' बाट प्रदेशसभा सदस्यमा निर्वाचित भएका छन् । वीरगन्ज महानगरपालिकाको अधिकृतको जागिर र प्रध्यापन पेशा छोडेर पहिलो मधेस आन्दोलन ताका तत्कालीन मधेसी जनअधिकार फोरमबाट राजनीतिक यात्रा प्रारम्भ गरेका गद्दी, दो श्रो संविधानसभा निर्वाचनबाट तत्कालीन मधेसी जनअधिकार फोरम नेपालका तर्फबाट समानुपातिकबाट सभासद् बनेका थिए। संघीय फोरमका प्रखर वक्ताका रूपमा परिचित उनले प्रतिनिधि र प्रदेशसभा निर्वाचनभन्दा पहिलेदेखि दाबेदारी प्रस्तुत गर्दै आएका थिए। निर्वाचनमा मतदातासँग पनि भावी मुख्यमन्त्री रूपमा मत मागेका थिए। संघीय फोरमबाट प्रदेशसभा सदस्यमा निर्वाचित उनी पार्टीको शीर्ष तहका नेता हुन्। त्यसैले पनि उनको सम्भावना उत्तिकै छ। त्यसो त, धनुषा २ ख' बाट प्रदेशसभा सदस्यमा निर्वाचित फोरमकै अर्का नेता रामाशीष यादव पनि मुख्यमन्त्रीको दाबेदार हुन्। उनले धनुषा २ को प्रतिनिधिसभा सदस्यमा निर्वाचित फोरमका नेता उमाशंकर अरगरीयाको जितमा महत्वपूर्ण भूमिका निर्वाह गरेका थिए। त्यसैले यादवको पनि सम्भावना उत्तिकै छ । यादव, नेपाल पत्रकार महासंघ धनुषाको पूर्वअध्यक्ष हुन्।"
'कम्यूनिष्ट किल्ला' अझ बलियो,"प्यूठान : राष्ट्रिय राजनीतिमा प्रभाव पार्ने कम्यूनिष्ट नेतैनेता जन्माउने प्यूठान अझ बोलियो बन्दै गएको छ । पहिलोपटक बामगठवन्धन एकै ठाउँमा उभिएपछि किल्ला शसक्त बन्दै गएको हो । जिल्लामा २०१० सालमा नेकपा मसालका महामन्त्री मोहनविक्रम सिँहले कम्यूनिष्ट पार्टीको स्थापना गरेका थिए । बेलाबेला पार्टी टुटफुट भएपछि कमजोर बन्दै गएको थियो । कम्यूनिष्टहरुको फुटका कारण २०४८ मा जिल्लाको दुवै सिट र २०५१ मा एकसिट नेपाली कांग्रेसले जित्यो । प्रतिनिधी तथा प्रदेशसभा निर्वाचनमा जिल्लामा कांग्रेस कम्यूनिष्टको किल्ला भत्काउने दाउँमा आफूलाई शसक्त रुपमा उभाएको थियो । बामगठवन्धनकै कारण उसको प्रयास सफल हुन सकेन् । २०७० सालको दोस्रो संविधानसभा निर्वाचनमा चौथो बनेको कांग्रेस स्थानीयतह निर्वाचनमा दोस्रो शक्तिको रुपमा देखापर्यो । स्थानीयमा कांग्रेसले केही तहमा बामघटकसँगै तालमेल गरेर नतिजा आफ्नो पक्षमा पारेको थियो । यसपालीको निर्वाचनमा समेत कांग्रेसका केही नेता कार्यकर्ताहरुले प्रतिनिधीसभा सदस्यमा जित्ने ठोकुवा गर्दै आएका थिए । हरेक निर्वाचनमा उम्मेदवार छनौटमा किचलो खेप्दै आएको कांग्रेसले यसपाली निर्विरोध रुपमा उम्मेदवार छानेको हो । केन्द्रिय राजनीतिमा पहुँच राख्ने उम्मेदवार कांग्रेसले उठाएपछि जित सुनिश्चत हुने धेरैले प्रतिक्रिया दिने गरेका थिए । प्रत्येक निर्वाचनमा आरोप प्रत्यारोपमा उत्रने एमाले, राजमो र माओवादी केन्द्र इतिहासमै पहिलोपटक तालमेल गरेर निर्वाचनमा होमिएपछि जिल्लाको सवै क्षेत्रमा बामगठवन्धन विजयी भएको छ । पार्टी एकिकरण गरेरै अघि बढे सधँै कम्यूनिष्टको लालकिल्ला' भइरहने नेताकार्यकर्ताहरु बताउछन् । कम्यूनिष्ट पार्टीहरुबीच एकिकरण गर्ने केन्द्रिय नेताका कुरा सुन्दा धेरै खुसी छौँ',एमाले प्यूठानका प्रचार विभाग प्रमुख नेगनसिँह कुवरले भने,कम्यूनिष्ट नेता जन्माउने जिल्ला टुटफुटले गर्दा कमजोर बनिरहेको थियो ।' मोहनविक्रम सिँह, बामदेव गौतम, मोहनवैद्य(किरण), मणी थापा, लिलामणी पोख्रेल, सूर्य थापा, नवराज सुवेदी, कृष्णध्वज खड्का लगाएत बामपन्थी नेताहरुको गृहजिल्लामा बामगठवन्धनका काराण कार्यकर्ताहरुमा खुसीयाली छाएको छ । पार्टी एकिकरण हुने नहुनेमा शंका लागेको छ',माओवादी केन्द्र प्यूठानका बुद्धिजिवी संगठनका सदस्य एवं बयोवृद्ध समाजसेवी लोक बहादुर भण्डारीले भने,चुनावमा बामगठवन्धन सफल भइसकेको छ । पार्टी एकिकरण गरेमा जनताको विश्वास अझ जित्न सकिन्छ ।' बामगठवन्धनमा केन्द्रिय स्तरमा एमाले र माओवादी केन्द्रबीच निर्वाचनमा सँगै जाने सहमती भएपनि जिल्लामा राजमो समेत मिलेको छ । जिल्लामा एमाले बोलियो शक्ति भएतापनि कम्यूनिष्टहरुलाई सँगै लैजाने भएकाले राजमोलाई समेटिएको हो । प्रतिनिधी तथा प्रदेशसभा निर्वाचनमा समेत तीनै वटा पार्टीले एकएक क्षेत्र बाडफाँड गरेर चुनावी प्रतिस्पर्धामा उभिएका हुन् । सवै क्षेत्रको नतिजा समेत बामगठवन्धनकै पोल्टामा परेको छ । प्रतिनिधीसभा सदस्यमा राजमोका केन्द्रिय उपाध्यक्ष दुर्गा पौडेल, प्रदेशसभा सदस्यका लागि क्षेत्र नम्वर १ मा एमालेका निवर्तमान अध्यक्ष हरी रिजाल र २ नम्वर क्षेत्रमा माओवादी केन्द्रका केन्द्रिय सचिवालय सदस्य कृष्णध्वज खड्का विजयी भएका छन् । प्रदेशसभा सदस्यका उम्मेदवारहरुले प्रतिस्पर्धीहरुलाई झण्डै दोव्वर मतान्तरले पछिपार्दै विजयी भएका छन् । प्रतिनिधीसभा सदस्यमा पौडेलले राष्ट्रिय पूनःनिर्माण प्राधिकरणका प्रमुख कार्यकारी अधिकृत(सिइओ) पदबाट राजीनामा दिएर आएका डागोविन्दराज पोख्रेललाई १६ हजार दुई सय २८ मतान्तरको फरकले जित आफ्नो पक्षमा पारेकी छन् । नौ स्थानीय तहमध्ये गौमुखी गाउँपालिका बाहेक सवैमा निर्वाचित जनप्रतिनिधीहरु समेत बामगठवन्धनकै बहुमत छ । केन्द्रमा बामगठवन्धनसँग सँगै नभएको राजमोलाई अव एकै ठाउँमा ल्याउन समेत जिल्लाका नेताकार्यकर्ताहरुले सुझाव दिएका छन् । मतदाताहरुलाई धन्यवाद दिन घरदैलोमा व्यस्त विजयी उम्मेदवारहरुले तीनवटै कम्यूनिष्ट पार्टी सँगै हिड्दा धेरै खुसी लागेको प्रतिक्रिया दिएका छन् । तीनपार्टीलाई एकै ठाउँमा बाम मतदाताहरु समेत उत्साहित भएको पाइएको एमालेबाट विजयी प्रदेशसभा सदस्य हरी रिजालले बताएका छन् । कम्यूनिष्टको नेतृत्वमा अवको पाँचवर्ष स्थायी सरकार बनाएर मुलुकलाई समृद्धिको बाटोमा डोर्याउने समेत उनले प्रतिक्रिया दिए ।"
प्रतिपक्षलाई सम्मानपूर्ण व्यवहारः ओली,"भद्रपुरः एमाले अध्यक्ष एवं झापा क्षेत्र नम्बर ५ बाट नवनिर्वाचित प्रतिनिधिसभा सदस्य केपी शर्मा ओलीले अब बन्ने सरकारले विकास र समृद्धिका लागि वैज्ञानिक प्रविधिको उच्चतम प्रयोग गर्ने बताएका छन् । भद्रपुरको मेची रंगशालामा सोमबार आयोजित विजयसभालाई सम्बोधन गर्दै अध्यक्ष ओलीले अबको बाटो आर्थिक समृद्धिको हुने बताए । उनले आफू र आफ्नो गठबन्धन लोकतन्त्रप्रति सधैं प्रतिबद्ध रहने स्पष्ट पार्दै नयाँ सरकारले जनताले खोजेको शान्तिसुरक्षा यथोचित ढंगले गर्ने बताए । भने, हामीसँग देशलाई कसरी अगाडि बढाउने भन्ने यथोचित एजेन्डा छ । अब देशमा विकासको लहर आउनेछ ।' उनले यो निर्वाचनले जनताको काम गर्ने प्रतिनिधिलाई मात्र पत्याएको उल्लेख गर्दै शासन सञ्चालनमा जनताको सहभागिता रहने विश्वास दिलाए । प्रशस्त उद्योग सञ्चालन गरी वैदेशिक रोजगारीमा जाने प्रवृत्तिलाई न्यूनीकरण गर्ने उनको भनाइ थियो । भने, केही समयमा म्यानपावर कम्पनीमा विदेश जाने कोही पनि मान्छे हुँदैनन् ।' उनले मुलुकलाई विकास र एकताको बाटोमा लैजान स मिलेर जानुको विकल्प नरहेको बताए । भने, हामीले स्वाभाविक विजय हासिल गरेका छौं । जनताले हाम्रो एजेन्डालाई अनुमोदन गरिदिएका छन् । अब हामी प्रतिपक्षलाई सम्मानपूर्ण व्यवहार गर्दै जनताले धेरै वर्षदेखि अपेक्षा गरेको देश विकासको बाटोमा अघि बढ्छौं ।' उनले एकार्कालाई आरोप र खण्डन गर्ने दिन सकिएको उल्लेख गर्दै अब देशमा स्थिरता कायम हुनेमा विश्वस्त हुन आग्रह गरेका थिए । भने, अब हामी राजनीति होइन, विकासका कुरामा अघि बढ्छौं ।' उनले जितेर गएका नेताले जनताको हित प्रतिकूल काम गरे आफूलाई रिर्पोट गर्न अनुरोधसमेत गरेका थिए । तीन घन्टा नाचिन् ८७ वर्षीया दमक: ओलीको गृहनगर दमकमा आयोजित विजयसभामा युवायुवतीदेखि वृद्धवृद्धासम्म नाचगानमा झुम्मिएका थिए । ओली झापाका अन्य विजयसभामा सरिक हुँदा आफ्नै क्षेत्रमा भने ढिलो गरी आइपुगेका थिए । विजयसभामा दमक५ की ८७ वर्षीया फुयाँल लगातार तीन घन्टा नाचेकी थिइन् । उनले नाच्न नरोक्न आग्रह गर्दै भनिन्, म ८० र ७ वर्ष पूरा भएँ तर अझै नि दह्रो छु । हाम्रा ओलीले भत्ता बढाउँछौं भनेका छन् त्यही भएर खुसीले नाचेकी हुँ ।' दमक७ की ८१ वर्षीया योगमाया कटुवालले पनि हर्षले नाचेको बताइन् । दिउँसो ३ बजे आउने भनिए पनि ओली लगभग तीन घन्टापछि मात्र सभामा आइपुगेका थिए । उनले जनताले दिएको सर्वाधिक मतको भरपुर सदुपयोग गर्ने बताएका थिए ।"
मतदाताको रोजाइ नयाँ अनुहार,"तुलसीपुर : २०७० को संविधानसभा निर्वाचनमा जिल्लामा ५ निर्वाचन क्षेत्र थिए । सबै कांग्रेसले जित्यो । यस पटकको निर्वाचनमा र प्रदेशसभामा कांग्रेसबाट तीन जना प्रतिनिधि र दुई जना प्रदेशसभाका उम्मेदवार बने । तर, प्रदेशसभामा एक जनावाहेक कसैले चुनाव जित्न सकेनन् । ती सबै क्षेत्रमा कांग्रेस इतरका अन्य दलका नयाँ अनुहार निर्वाचित भए । प्रतिनिधि र प्रदेशसभाका नौ क्षेत्रमध्ये चार जना पूर्वसंसदले जिते भने भने पाँच जना विल्कुलै नयाँ अनुहारले अवसर पाए । प्रतिनिधिसभा क्षेत्र १ का मेटमणि चौधरी, प्रदेशसभा १ ख' का रेवतीरमण शर्मा, प्रदेशसभा २ ख' का अमरबहादुर डाँगी, क्षेत्र ३ का प्रतिनिधिसभा सदस्य हिराचन्द्र केसी, ३ ख' का उत्तरकुमार ओली नयाँ अनुहार हुन् । प्रतिनिधिसभा क्षेत्र २ का कृष्णबहादुर महरा, २ क' का शंकर पोखरेल, ३ क' का डिल्लीबहादुर चौधरी, क्षेत्र नं १ क' का इन्द्रजित चौधरीले भने विगतमा संसद्को अनुभव संगालिसकेका छन् । जिल्लाबाट विगतमा चुनाव जितेका अधिकांश व्यक्तिहरू प्रतिस्पर्धामा रहे पनि मतदाताको रोजाइ भने नयाँ अनुहार भएको पाइयो । उम्मेदवार भने स्थानीयका लागि चिरपरिचित नै थिए । प्रमुख दलका सबै उम्मेदवार विगतमा संविधानसभा र सांसदको अनुभव संगालेका थिए । तर, जनताले नयाँ अनुहारलाई सांसद बनाएका छन् । जिल्लाका मतदाताहरुले हरेक निर्वाचनमा नयाँ अनुहारलाई चुन्ने गरेको इतिहासलाई फेरि दोहोर्याएका छन् । ०४८ सालयताका संसदीय निर्वाचनलाई हेर्दा अपवाद बाहेक सबै नयाँ अनुहार चुनिने गरेका छन् । ०५१ को निर्वाचनमा जितेकाहरू ०५६ सालमा जित्न सकेनन् । ०५६ सालका विजेताहरू ०६४ मा पराजित भए । ०६४ मा जित्नेहरू ०७० दोहोरिएनन् । ०७० चुनाव जित्ने एक जना मात्र यसपटकको निर्वाचनमा दोहोरिए । यो शृंखलालाई हेर्दा नागरिकले नयाँ अनुहारलाई रोजेको र विश्वास गरेको देखिएको छ । नागरिकले व्यक्ति मात्रै होइन, पटक पटक पार्टीसमेत नयाँ र फरक खोज्दै आएको नागरिक समाज दाङका संयोजक टीकाराम रेग्मी बताउँछन् । पूरानाले अपेक्षा अनुसारको भूमिका खेल्न नसकेकाले नयाँ विकल्प खोजेका हुन्', उनले भने । उनले जनताले सोचे अनुसार जनप्रतिनिधिहरु क्रियाशील नभएकाले नयाँ विकल्पको खोजी भएको हुनसक्ने उनको बुझाइ छ । भन्छन्, नागरिकमा विकासको अपेक्षा बढेको र स्थायित्वको खोजीले पनि नयाँले अवसर पाएका हुन् ।'"
सर्लाही ४ को मतगणना ३३ घण्टापछि सुरु,मलंगवा : आइतबार मध्यरातदेखि स्थगित भएको सर्लाही क्षेत्र नम्बर ४ को मतगणना ३३ घण्टापछि मंगलबार बिहानदेखि सुरु भएको छ। विवादित मतपेटिकालाई जस्ताको त्यस्तै राखी मतगन्ने कार्य बिहान ९ बजेदेखि सुरु गरिएको छ। गणनाका क्रममा क्षेत्र नम्बर ४ मा पर्ने बलरा नगरपालिका ४ मा रहेको आधारभुत विद्यालय मतदान केन्द्रको मतपेटिकामा ७ मध्ये ५ वटा मात्रै शिल गरिएको भेटिएपछि दलहरुबीच विवाद भएको थियो। विवाद नमिलेपछि आइतबार राती १२ बजे मतगणना स्थगित गरिएको थियो। विवादित मतपेटिकाको विषयमा अहिले छलफल भइरहेको छ। स्थतगित हुनुभन्दा अगाडिसम्म राजपाका राकेश मिश्रले १६ हजार ३ सय १८ र कांगे्रसका अमरेशकुमार सिंहले १५ हजार ९ सय ३६ मत प्राप्त गरेका छन्। अहिले ३ स्थानमा मतगन्ने कार्य भइरहेको छ। मंगलबार बेलुकासम्म मतगणना जसरी पनि सकाउने निर्वाचन अधिकृतको कार्यालयले जनाएको छ। मतगणनाको विषयलाई लिएर सोमबार बेलुका झडप समेत भएको थियो।अहिले मतगणना स्थलमा प्रहरी परिचालन गरिएको छ।
दैलेखमा माओवादीले पहिलो पटक पायो जनप्रतिनिधि,"सुर्खेत : सशस्त्र संघर्षबाट संसदीय राजनीतिमा आएपछि नेकपा माओवादी केन्द्रले दैलेखमा पहिलो पटक जनप्रतिनिधि पाएको छ। यसअघि सम्पन्न दुई वटा संविधानसभा र स्थानीय तहको निर्वाचनमा माओवादी दैलेखमा शून्य हुन पुगेको थियो। तर यसपटकको निर्वाचनमा माओवादीले प्रदेशसभा सदस्यमा जित हासिल गरेको हो। शान्ति प्रक्रियापछि ०६४ र ०७० मा सम्पन्न भएका दुबै संविधानसभा निर्वाचनमा दैलेखमा माओवादीका उम्मेदवारहरु पराजित भए। यस्तै गत वैशाखमा सम्पन्न स्थानीय तहको निर्वाचनमासमेत माओवादीलाई दैलेखीले पराजित गरिदिए। जिल्लाका ९० वटा वडाहरु मध्ये एउटा वडा अध्यक्ष पनि जित्न नसकेको माओवादीले मुश्किलले जिल्लाभर गरी तीन जना वडा सदस्यमा चित्त बुझायो। हरेक निर्वाचनमा जिल्लामा हार बेहोर्दै आएको माओवादीका लागि यसपटकको प्रदेश तथा प्रतिनिधिसभाको निर्वाचन भने फापेको छ। प्रतिनिधिसभाका दुई र प्रदेशसभाका चार वटा क्षेत्र रहेको जिल्लामा माओवादीले एउटा सिटमा मात्र उम्मेदवारी दिएको थियो। युद्धकालमा स्थानीय वासिन्दासँग बिग्रिएको सम्बन्धका कारण माओवादीले यसपटक पनि प्रयोगको रुपमा उम्मेदवारी दिएको थियो। तर यसपटक क्षेत्र नम्बर १ अन्तर्गत प्रदेशसभा (क) बाट उम्मेदवार बनेका माओवादी नेता धर्मराज रेग्मी विजयी हुन सफल भए। एमालेसँग गठबन्धन गरेर विजयी भएका रेग्मी नै दैलेखमा चुनाव जित्ने माओवादीको पहिलो र एकमात्र नेता बनेका छन्। रेग्मीको विजयसँगै माओवादीले जिल्लामा पहिलो पटक निर्वाचित जनप्रतिनिधि पाएको हो। यसलाई माओवादीले स्थानीयसँग युद्धकालमा बिग्रिएको सम्बन्धमा बिस्तारै सुधार हुन थालेको निस्कर्ष निकालेको छ। प्रदेश ६ लाई आफ्नो आधारक्षेत्र मान्दै आएको माओवादीले दैलेखमा भने जनमतबाट अनुमोदित हुन सकेको थिएन।जनयुद्धको क्रममा ज्यादती गरेको भन्दै दैलेखीले माओवादीविरुद्ध प्रतिकार अभियान चलाएका थिए। २०६१ मंसिरमा स्थानीय महिलाहरुको नेतृत्वमा दुल्लूमा सञ्चालन भएको प्रतिकार अभियानपछि यहाँको जनमत माओवादीविरुद्ध थियो। यस्तै जिल्लाका पत्रकार डेकेन्द्र थापाको हत्याविरुद्ध पनि स्थानीयहरु माओवादीको विरोधमा खनिए। जसका कारण माओवादीले जिल्लामा कुनै पनि निर्वाचनमा जित हात पार्न सकेको थिएन। शान्ति प्रक्रियामा आएर दुई पटक सरकारको नेतृत्व गरिसक्दा पनि स्थानीयले माओवादीप्रतिको दृष्टिकोण बदलेनन्। तर यसपाली भने माओवादी उम्मेदवारलाई विजयी गराएर स्थानीयले विगतमा बिग्रिएको सम्बन्धमा सुधार हुँदै गएको सन्देश दिएका छन्। यसअघि प्रत्यक्षमा जित्न नसकेपछि माओवादीले दैलेखबाट समानुपातिकतर्फ सभासद बनाएको थियो। जिल्लामा उपस्थिति जनाउन ०६४ मा भरत रेग्मी र ०७० मा ललिता रेग्मीलाई समानुपातिक सभासद बनाइएको थियो। यसबाहेक जिल्लामा माओवादीका तर्फबाट निर्वाचित जनप्रतिनिधि थिएनन्। लामो अन्तरालपछि निर्वाचित जनप्रतिनिधि पाएपछि जिल्लाका माओवादी कार्यकर्ताहरु हर्षित छन्। स्थानीय माओवादी कार्यकर्ता रविलाल थापाले भने,अब माओवादीप्रति स्थानीयको दृष्टीकोण बदलियो, विगतमा माओवादीबाट भएको कमजोरीमा पार्टीले आत्मआलोचना गरिसकेको छ। यसपटकको नतिजाले पनि पार्टी र जनताबीचको सम्बन्धमा सुधार आएको पुष्टी गरिदियो, यसले हामीलाई धेरै हर्षित बनाएको छ।' यस्तै मध्यपश्चिम विश्वविद्यालयको द्वन्द्व तथा शान्ति विषयका उपप्राध्यापक कमलराज लम्साल भन्छन्,दैलेखीले माओवादीसँग सम्बन्ध राम्रो भएर होइन, वाम गठबन्धनको उम्मेदवारलाई मत दिएका हुन्। स्थानीयको चाहना स्थिर सरकार र पार्टी एकता नै हो, त्यसका लागि पनि उनीहरुले माओवादी उम्मेदवारलाई जिताएर पठाए।' माओवादीबाट जित्ने पहिलो नेता बने रेग्मी दैलेखमा माओवादीबाट धर्मराज रेग्मी निर्वाचन जित्ने पहिलो व्यक्ति बनेका छन्। माओवादीबाट निर्वाचित जनप्रतिनिधि बन्न सफल रेग्मी जिल्लाको क्षेत्र नम्बर १ प्रदेशसभा (क) बाट विजयी भएका हुन्। आफ्ना प्रतिस्पर्धी कांग्रेसका जिल्ला सभापति कृष्ण बिसीलाई पराजित गर्दै उनी प्रदेशसभा सदस्य बन्न सफल भएका छन्। विद्यार्थी अवस्थाबाटै राजनीतिमा होमिएका उनी माओवादीका केन्द्रीय सदस्य हुन्। दैलेखको मेहेलतोलीमा जन्मिएका रेग्मीले त्रिभुवन विश्वविद्यालयबाट संवैधानिक कानुन र अन्तर्राष्ट्रिय सम्बन्धमा एलएलएम उर्तिण गरेका छन्। यस्तै राजनीतिक शास्त्रमा स्नातकोत्तर उनी यसअघि सर्वोच्च अदालतमा बहस गर्दै आएका थिए। मध्यम वर्गीय परिवारमा जन्मिएका उनलाई माओवादीले यसपाली प्रदेशसभाको उम्मेदवार बनाएको थियो। कानुनी विषयका जानकार रेग्मीले आफ्नो विजयसँगै दैलेखमा माओवादी र स्थानीयबीच बिग्रिएको सम्बन्धलाई सुधार गर्ने अवसर प्राप्त भएको बताए। द्वन्द्वकालमा केही कमजोरी भए, त्यसलाई हामीले सच्याउँदै लैजाने हो' रेग्मीले भने,हामीले सम्बन्ध सुधारमा जोड दियौं, जनतासँग मसिनो गरी पार्टीले आफ्ना विषयहरु राखेको छ। यसैको परिणाम यसपटक हामीलाई मत प्राप्त भएको हो, अब दैलेखको समृद्धिका लागि काम गर्ने अवसर मिलेको छ।' द्वन्द्वपीडितको घाउमा मलम लगाउने प्रयासमा आफूले कुनै कसर बाँकी नराख्ने भन्दै उनले पीडितहरुको संरक्षण नै आफूहरुको मुख्य मुद्दा भएको जनाए। स्थानीयसँगको सम्बन्ध बिग्रिएकै कारण विगतमा आफूहरुले जिल्लामा निर्वाचन जित्न नसकेको बताउँदै उनले अब सम्बन्धलाई सुधार गरेर लैजाने प्रयासमा माओवादी रहेको उल्लेख गरे।"
"सबै क्षेत्रमा वाम गठबन्धन, ८ हजार २ सय मत बदर",बनेपा: प्रतिनिधिसभा र प्रदेशसभा सदस्यका लागि काभ्रेपलाञ्चोक जिल्लाका सबै ६ सिट वाम गठबन्धनले जितेको छ । सोमबार बिहान सार्वजनिक गरिएको अन्तिम मतपरिणाम अनुसार सबै सिटमा वाम गठबन्धनका उम्मेदवार विजयी भएका हुन् । काभ्रेको प्रतिनिधिसभा १ मा माओवादी केन्द्रका गंगाबहादुर दोङले ४३ हजार ६ सय ३१ मत ल्याएर विजयी भए भने उनका प्रतिस्पर्धी कांग्रेसका तीर्थ लामाले ३९ हजार ६ सय ५ मत पाए । काभ्रेको प्रदेशसभा १ क' मा वाम गठबन्धनका रत्न ढकाल ठूलो मत अन्तरले विजयी भए । उनले २५ हजार १ सय ६ मत पाए भने उनका निकटतम प्रतिस्पर्धी कांग्रेसका सिबी लामाले १७ हजार ८ सय ५५ मत पाए । काभ्रे १ को प्रदेशसभा ख' मा वाम गठबन्धनका चन्द्र लामाले २४ हजार ४ सय ४७ मत ल्याएर जिते भने उनका प्रतिस्पर्धी कांग्रेसका गणेश लामाले २० हजार २ सय ७० मत पाए । काभ्रे प्रतिनिधिसभा २ मा एमालेका गोकुल बाँस्कोटा ५४ हजार ४ सय २७ मतसहित विजयी भए भने उनका प्रतिस्पर्धी कांग्रेसका मधु आचार्यले ३६ हजार ५ सय ७९ पाए । बाँस्कोटाले आचार्यलाई १७ हजार ८ सय ४८ मतान्तरले पराजित गरेको मुख्य निर्वाचन अधिकृत अर्जुन अधिकारीले जानकारी दिए । काभ्रे २ को प्रदेशसभा क' मा एमाले नेता लक्ष्मण लम्साल २७ हजार ६ सय २१ मतले विजयी भए भने उनका प्रतिस्पर्धी कांग्रेसका सुन्दरमणि आचार्यले १६ हजार ५ सय ८९ मत पाए । काभ्रे २ को प्रदेशसभा ख' मा एमालेका उम्मेदवार वसुन्धरा हुमागार्इं धेरै मतअन्तरले जितेका छन् । हुमागार्इंले २८ हजार ६ सय ७७ मत प्राप्त गरी जितेका छन् भने उनका प्रतिस्पर्धी कांग्रेसका कञ्चनचन्द्र बादेले २१ हजार ७ सय ८० मत प्राप्त गरे । प्रतिनिधिसभा २ मा ९९ हजार ३ सय २८ मत खसेकोमा ४ हजार ९९ मत बदर भएको निर्वाचन कार्यालयले जनाएको छ । काभ्रेमा मत बदर ४ प्रतिशत काभ्रेमा प्रतिनिधिसभा र प्रदेशसभाको निर्वाचनमा ४ प्रतिशत मत बदर भएको मुख्य निर्वाचन कार्यालय धुलिखेलले जनाएको छ । काभ्रे प्रतिनिधिसभा १ मा खसेको ९९ हजार ३ सय २८ मतमध्ये ४ हजार ९९ मत बदर भएको छ भने काभ्रे २ मा कुल खसेको ९३ हजार ५ सय ४२ मतमध्ये ४ हजार २ सय मत बदर भएको निर्वाचन कार्यालय काभ्रेका प्रमुख मधुकर पोखरलले जानकारी दिए । सर्वसाधारणले मतदाता शिक्षा कमजोर भएकाले ४ प्रतिशत मत बदर भएको बताएका छन् । जिल्लाका कुल २ लाख ७२ हजार २ सय ९२ मतमध्ये १ लाख ९२ हजार ८ सय ७० मत अर्थात् ७३ प्रतिशत मत खसेको निर्वाचन कार्यालयले जनाएको छ । काभ्रे कांग्रेसको बधाई काभ्रे कांग्रेसले वाम गठबन्धनका विजयी उम्मेदवारलाई बधाई दिएको छ । पार्टीले सोमबार बिहान गरेको पत्रकार सम्मेलनमा चुनाव प्रचारप्रसार समितिका अध्यक्ष तथा पूर्व जिल्ला सभापति शिवप्रसाद हुमागाईंले ६ क्षेत्रबाट निर्वाचिन वाम गठबन्धनका उम्मेदवारलाई बधाई दिँदै काभ्रेलाई समृद्ध बनाउने अभियानमा कांग्रेसको साथ रहने बताए । निर्वाचनमा हारजीत स्वाभाविक भएको बताउँदै कांग्रेसलाई मतदान गर्ने सबैलाई धन्यवाद दिए ।
हुम्लामा समानुपातिकतर्फ नेपाली कांग्रेस पहिलो,"सिमकोट : गत मंसिर १० गते सम्पन्न प्रतिनिधि तथा प्रदेशसभा समानुुपातिकतर्फ हुम्ला जिल्लामा नेपाली कांग्रेस पहिलो दल भएको छ। प्रत्यक्षको तुलनामा अन्य दलहरुले समानुपातिकतर्फ निक्कै कम मत प्राप्त भएको मुख्य निर्वाचन अधिकृत मेदिनीप्रसाद शर्मा पौडेलले बताए। प्रतिनिधिसभाको प्रत्यक्षमा ८ हजार ४४ सय ४ मत ल्याएको नेपाली कांग्रेसले समानुपातिकमा ७ हजार ९ सय ३२ मत ल्याएको छ भने प्रदेशसभाको प्रत्यक्षमा ९ हजार ३ सय ३० मत ल्याएको कांग्रेसले समानुपातिकमा ७ हजार ४ सय ३३ मत ल्याएको प्रमुख निर्वाचन अधिकृत शर्मा पौडेलले जानकारी दिए। समानुपातिकतर्फ वाम गठबन्धनका माओवादी केन्द्र जिल्लाको दोस्रो ठूलो दल बनेको छ। प्रतिनिधिसभा प्रत्यक्षमा २ हजार ७ सय ५६ मत ल्याएको माओवादी केन्द्रले समानुपातिकको प्रतिनिधिसभामा ५ हजार ८ सय ६४ मत र प्रदेशसभामा ५ हजार २ सय मत ल्याएको छ। गठबन्धनको मूख्य घटक नेकपा एमाले समानुपातिक तर्फको मतअनुसार तेस्रो दलका रुपमा स्थापित भएको छ। एमाले प्रतिनिधिसभामा ५ हजार ४ सय ८६ मत ल्याएर तेस्रो भएको छ भने प्रदेशसभामा ५ हजार ६ सय २३ मत ल्याएर दोस्रो भएको मुख्य निर्वानच अधिकृतको कार्यालयले जनाएको छ। जिल्लामा भएका १९ वटा राजनीतिक दलले संघ र प्रदेशमा समानुपातिकमा मत प्राप्त गरेका छन्। हुम्लाबाट समानुपातिकमा मत प्राप्त गर्ने अन्य दलमा नयाँशक्ति, जन समाजवादी पार्टी, राप्रपा राष्ट्रवादी एकिकृत, विवेकशील साझा पाटी, नेकपा माले, जनमोर्चालगायतका पार्टीहरु भएको प्रमुख जिल्ला अधिकारी लक्ष्मीप्रसाद वास्कोटाले बताए।"
बारामा कुन दलको हैसियत के ?,"कलैया : चार निर्वाचन क्षेत्र रहेको बारामा प्रत्यक्ष निर्वाचनतर्फको मतगणना सकिएको छ। मतपरिणाम अनुसार राजपाफोरम गठबन्धनले बाराको अधिकांश क्षेत्रमा जीत हात पारेको छ। वाम गठबन्धनले तीन प्रदेशसभा र नेपाली कांग्रेसले एक प्रतिनिधिसभा जितेका छन् भने अन्य स्थानमा राजपाफोरम गठबन्धनका उम्मेदवार विजयी भएका छन्। वाम गठबन्धन प्रतिनिधिसभामा शून्य देखिएको छ भने नेपाली कांग्रेसले चार निर्वाचन क्षेत्रको आठ प्रदेश क्षेत्रमा कुनै स्थानमा जित हात पार्न सकेन्। बारा क्षेत्र नम्बर १ मा नेपाली कांग्रेसका उमाकान्त चौधरी, २ नम्बरमा संघीय समाजवादी फोरम रामसहाय यादव, ३ नम्बरमा संघीय समाजदवादी फोरमका रामबाबु यादव र ४ नम्बरमा राजपाका राम एकवाल मिया निर्वाचित भइसकेका छन्। प्रदेशसभामा जिल्लाको उत्तरी क्षेत्रका तीन स्थानमा वाम गठबन्धन विजयी भएको छ। वाम गठबन्धनले निर्वाचन क्षेत्र नम्बर १ (क), ३ (क) र ४ (क) मा जित हात पारेको छ। अन्य पाँच स्थानमा राजपा र फोरमका उम्मेदवार प्रदेश सभा सदस्यमा विजयी भएका छन्। संघीय समाजवादी फोरमले २ (क), २ (ख), ३ (ख) मा जित हात पारेको छ भने राजपाले १ (ख) र ४ (ख) मा जित हात पारेको छ बारा क्षेत्र नम्बर १ बारा निर्वाचन क्षेत्र नम्बर १ मा नेपाली कांग्रेसका उम्मेदवार उमाकान्त चौधरी विजयी भएका छन्। नेकपा एमालेका नेता अच्युत मैनालीलाई दुई हजार चार सय २० मतले पछि पार्दै चौधरी बिजयी भएका हुन्। मतगणनाको सुरुवातदेखिनै दुवै उम्मेदवारबीच तीव्र प्रतिस्पर्धा चलेको थियो। जिल्लाको उत्तरी क्षेत्रका स्थानको मतगणना हुंदा मैनाली अग्र स्थानमा थिए। दक्षिणी क्षेत्रको मतगणना सुरु भएपछि चौधरीले अग्रता उल्टाएका हुन्। कोल्हवी नगरपालिका ११ बेलवाका चौधरी पहिलो पूर्वसभासद र पूर्वस्वास्थ्य मन्त्री समेत हुन्। बारामा ६ वटा निर्वाचन क्षेत्र हुँदा २०६४ सालको संविधान सभाको निर्वाचनमा क्षेत्र नम्बर ५ बाट निर्वाचित भएका थिए। दोस्रो संविधान सभाको निर्वाचनमा सोही क्षेत्रबाट एमालेका बलविर चौधरीसँग उनी पराजित भएका थिए। २०२३ सालमा जन्मिएका ५१ वर्षीय य चौधरीले वनस्पती शास्त्रमा स्नाकोत्तर गरेका छन्। चौधरीले २०३७ सालदेखि राजनीति सुरु गरेका थिए। बारा क्षेत्र नम्बर २ बारा निर्वाचन क्षेत्र नम्बर २ मा संघीय समाजवादी फोरम नेपालका उम्मेदवार रामसहाय यादवले १२ हजार तीन सय ९५ को फराकिलो मतान्तरसहित जीत हात पारेका छन्। पहिलो संविधानसभामा समानुपातिकबाट सभासद बनेका यादवले दुई पूर्वसभासदलाई नै भारी मतान्तरले पराजित गरे। यादवले २८ हजार एक सय ८५ मत प्राप्त गरे। दोस्रो संविधानसभाको निर्वाचनमा यसै क्षेत्रबाट निर्वाचित नेपाली कांग्रेसका पूर्वसभासद राधेचन्द्र यादवले १५ हजार सात सय ९० मत पाए। तेस्रो स्थानमा वाम गठबन्धनका शिवचन्द्र कुशवाहाले १० हजार पाच सय ४६ मत प्राप्त गरे। कुशवाहा २०६४ सालको संविधान सभाको निर्वाचनमा निर्वाचित भएका थिए। दुई पूर्वसभासदलाई पराजित गरेका ४७ वर्र्षीय यादव संघीय समाजवादी फोरम नेपालका महासचिव हुन्। फोरम अध्यक्ष उपेन्द्र यादवका अत्यन्त विश्वासिलो पात्रका रुपमा रहेका बाराको सिम्रौनगढ नगरपालिका ८ कचोर्वाका यादवले प्रविणता तहसम्मको अध्ययन गरेका छन्। २०२७ सालमा जन्मिएका यादवले २०४७ सालदेखि राजनीति सुरु गरेका हुन्। बारा क्षेत्र नम्बर ३ बारा निर्वाचन क्षेत्र नम्बर ३ मा संघीय समाजवादी फोरम नेपालका उम्मेदवार रामबाबुकुमार यादव फराकिलो मतसहित विजयी भएका छन्। यादवले बहालवाला श्रम तथा रोजगार मन्त्री फरमुल्लाह मंसुर र वाम गठबन्धनका उम्मेदवार अध्यायन्द पाण्डेलाई पराजित गरे। संघीय समाजवादी फोरम नेपाल बाराका अध्यक्ष समेत रहेका यादवले वाम गठबन्धनका उम्मेदवार अध्यानन्द पाण्डेभन्दा चार हजार नौ सय ७४ र मंसुरभन्दा पांच हजार दुई सय ५० मत बढी ल्याए। मतगणनको सुरुवातदेखि निकै पछि रहेका यादव जिल्लाको दक्षिणी क्षेत्रका स्थानको गणना सुरुभएपछि दुवै प्रतिस्पर्धीलाई उछिन्दै अघि आएका थिए। मतगणनाको सुरुवातमा वाम गठबन्धनका अध्यायन्द पाण्डेले अग्रता लिइरहेका थिए। कलैया उपमहानगरपालिका २६ महेशपुर घर भएका ४२ वर्षीय यादवले २०६२ सालदेखि राजनीतिमा पाइला टेकेका थिए। राजनीतिमा प्रवेश गरेको छोटो समयमै उनले जिल्लाको नेतृत्व सम्हाले। उनको जन्म २०३२ सालमा भएको थियो। बारा क्षेत्र नम्बर ४ बारा निर्वाचन क्षेत्र नम्बर ४ मा अप्रत्याशित नतिजा ल्याउंदै राष्ट्रिय जनता पार्टीका रामएकवाल मिया निर्वाचित भएका छन्। नेकपा एमाले छाडेर सात महिनाअघि मात्रै राजपा प्रवेश गरेका मियाले वाम गठबन्धनबाट उम्मेदवार बनेका एमाले बाराका उपाध्यक्ष देवनारायण चौधरीलाई एक हजार ६ सय ६८ मतले पराजित गरे। मियाले २२ हजार दुई सय ७५ मत प्राप्त गर्दा एमालेका चौधरीले २० हजार ६ सय सात मत प्राप्त गरेका छन्। यस क्षेत्रमा नेपाली कांग्रेसका उम्मेदवार लालबाबु सिंह भुईहारले १४ हजार पाच सय १६ मत पाएका छन्। यस क्षेत्रको उत्तरी क्षेत्रमा चौधरीले तीन हजारको अग्रता लिएका थिए। दक्षिणी क्षेत्रको मत गणना गर्न थालिएपछि मिया अगाडी आएका हुन्। यस क्षेत्रको उत्तरी क्षेत्रमा पहाडी र दक्षिणी क्षेत्रमा मधेसी, मुस्लिम र चौधरी समुदायको बाहुल्यता छ। २०४३ सालमा राजनीतिमा प्रवेश गरेका मिया र चौधरी एउटै विद्यालयमा काम गर्थे। जीतपुरस्थित फकिरा गिरी, राजेश्वर गिरी विद्यालयमा चौधरी शिक्षक हुँदा मिया लेखापाल थिए। मिया गैरसरकारी संस्थामा समेत आवद्ध थिए। परवानीपुर गाउँपालिका १ बुनियाद घर भएका मियाले स्नाकोत्तरसम्मको अध्ययन गरेका छन्। प्रदेश सभामा निर्वाचित बिधायक बारा क्षेत्र नम्बर १ (क) बारा निर्वाचन क्षेत्र नम्बर १ (क) मा वामगठबन्धनका उम्मेदवार त्रिलोकी चौधरी निर्वाचित भएका छन्। थारु समुदायबाट प्रदेशसभामा बाराबाट निर्वाचित हुने उनी एक्ला हुन्। लामोसमय एमाले बाराको कार्यवाहक अध्यक्षको जिम्मेवारी पूरा गरेका चौधरीले नेपाली कांग्रेसका युवा नेता पेमासिद्धि लामासँग एक हजार नौ सय ६१ मतान्तरको जित हात पारे। चौधरीले १८ हजार चार सय ४५ मत ल्याए। लामाले १६ हजार चार सय ८४ मत प्राप्त गरे। तेस्रो स्थानमा रहेका संघीय समाजवादी फोरमका सुरेश बैठाले दुई हजार चार सय ७८ मत प्राप्त गरेका छन्। कोल्हवी नगरपालिका ६ घर भएका चौधरी २०३२ साददेखि राजनितिमा सक्रिय छन्। उनले प्रविणता तहसम्मको अध्ययन गरेका छन्। बारा क्षेत्र नम्बर १ (ख) बारा निर्वाचन क्षेत्र नम्बर १ (ख) मा राष्ट्रिय जनता पार्टीका सरोजकुमार यादव १४ हजार दुई सय ६९ मतसहित निर्वाचित भएका छन्। यादवले नेपाली कांग्रेसका भागवात प्रसाद साहसंग ६ हजार १ सय ४३ मतको फराकिलो जित हात पारे। शाहले आठ हजार एक सय २६ मत प्राप्त गरेका छन्। तेस्रो स्थानमा रहेका वामगठबन्धनका महम्मद इस्लाम अन्सारीले पाँच हजार चार सय ३५ मत प्राप्त गरेका छन्। निर्वाचित यादव पहिलो संविधानसभाको निर्वाचनमा यसै क्षेत्रबाट निर्वाचित भएका थिए। राजेन्द्र महतो नेतृत्वको सद्भावना पार्टीबाट संविधानसभा सदस्यमा निर्वाचित यादव पूर्वस्वास्थ्य राज्य मन्त्री समेत भएका थिए। बारा क्षेत्र नम्बर २ (क) बारा निर्वाचन क्षेत्र नम्बर २ (क) मा संघीय समाजवादी फोरम नेपालका सारदाशंकर प्रसाद कलवार १६ हजार ६ सय ७१ मत प्राप्त गर्दै निर्वाचित भए। उनले नेपाली कांग्रेसका रामप्रवेश यादव भन्दा आठ हजार पाँच सय ७१ मत बढी प्राप्त गरे। कांग्रेसका यादवले आठ हजार एक सय मत पाएका छन्। तेस्रो स्थानमा रहेका वामगठबन्धनबाट उम्मेदवार बनेका नेकपा माओवादी केन्द्रका गणेशप्रसाद साह कलवारले चार हजार दुई सय ७९ मत प्राप्त गरेका छन्। यस स्थानमा १८ जनाले उम्मेदवारी दिएका थिए। बारा क्षेत्र नम्बर २ (ख) बारा निर्वाचन क्षेत्र नम्बर २ (ख) मा संघीय समाजवादी फोरम नेपालका बच्चा राउत अहिर विजयी भएका छन्। अहिरले ११ हजार पाच सय तीन मत प्राप्त गरेका छन्। दोस्रो स्थानमा रहेका नेपाली कांग्रेसका मणिभुषण कुमार यादवले ६ हजार एक सय १९ र तेस्रो स्थानमा रहेका स्वतन्त्र उम्मेदवार जलन्धर सिंह जैसवारले पाँच हजार आठ सय चार मत प्राप्त गरे। वाम गठबन्धनका उम्मेदवार रामसागर प्रसाद यादवले दुई हजार सात सय ७९ मत पाएका छन्। लामो समय एमालेबाट राजनिति गर्दै आएका अहिले संघीय समाजवादी फोरम प्रवेश गरेका थिए। सुवर्ण गाउँपलिका २ घर भएका अहिरले प्रवेशिका सम्मको अध्ययन गरेका छन्। बारा क्षेत्र नम्बर ३ (क) बारा निर्वाचन क्षेत्र नम्बर ३ (क) मा वामगठबन्धनबाट उम्मेदवार बनेकी नेकपा माओवादी केन्द्रकी पोलिटब्युरो सदस्य ज्वाला साह ११ हजार सात सय ७१ मतसहित निर्वाचित भएकी छिन्। साहसँग प्रतिस्पर्धामा रहेका नेपाली कांग्रेसका रामानन्द यादवले १० हजार एक सय ४७ मत प्राप्त गरे। तेस्रो स्थानमा संघीय समाजवादी फोरम नेपालका रुपलाल चौधरीले ६ हजार तीन सय ८२ मत पाए। करैयामाई गाउँपालिका ४ घर भएकी साह पूर्व भूमिसुधार राज्य मन्त्री र पूर्व सभासद हुन्। पहिलो संविधानसभामा उनी समानुपातिकबाट सदस्य बनेकी थिइन्। २०५४ सालमा राजनितिमा प्रवेश गरेकी शाहले प्रविणता तहसम्मको अध्ययन गरेकी छिन्। बारा क्षेत्र नम्बर ३ (ख) बारा निर्वाचन क्षेत्र नम्बर ३ (ख) मा संघीय समाजवादी फोरम नेपालका पारसप्रसाद साह ११ हजार पाच सय १७ मतसहित निर्वाचित भएका छन्। शाहले नेपाली कांग्रेस बाराका सभापति जयचन्द्र चौरासियालाई फराकिलो मतान्तरले पराजित गरे। चौरसियाले चार हजार तीन सय ८६ मत प्राप्त गरे। तेस्रो स्थानमा रहेका स्वतन्त्र उम्मेदवार कलामुदीन अन्सारीले तीन हजार सात सय ३९ मत पाएका छन्। वाम गठबन्धनका महम्मद समिउल्लाहले तीन हजार चार सय ३० मत प्राप्त गरे। कलैया उपमहानगरपालिका ४ घर भएका शाहले २०४९ सालदेखि राजनीति सुरु गरेका थिए। उनले प्रविणता तहसम्मको अध्ययन गरेका छन्। बारा क्षेत्र नम्बर ४ (क) बारा निर्वाचन क्षेत्र नम्बर ४ (क) मा वामगठबन्धनबाट उम्मेदवार बनेका सुन्दर बिश्वकर्मा ११ हजार सात सय ७० मतसहित निर्वाचित भएका छन्। विश्वकर्माले प्रतिस्पर्धामा रहेका नेपाली कांग्रेसका ओमकृष्ण कार्की भन्दा तीन हजार चार सय ४७ मत बढी प्राप्त गरे। कार्कीले आठ हजार तीन सय २३ मत पाएका छन्। तेस्रो स्थानमा रहेका राजपाका घनश्याम गिरीले सात हजार तीन सय ८६ मत प्राप्त गरेका छन्। निर्वाचित बिश्वकर्मा नेकपा एमाले बाराका अध्यक्ष हुन्। बिक्रम संवत २०२४ सालमा जन्मिएका बिश्वकर्माले २०३९ सालदेखि राजनिति सुरु गरेका थिए। उनले प्रविणता तहसम्मको अध्ययन गरेका छन्। बारा क्षेत्र नम्बर ४ (ख) बारा निर्वाचन क्षेत्र नम्बर ४ (ख) बाट राष्ट्रिय जनता पार्टीका उम्मेदवार जितेन्द्र सोनल फराकिलो मतान्तरसहित विजयी भएका छन्। सोनलले १३ हजार एक सय १८ मत प्राप्त गरेका छन्। दोस्रो स्थानमा रहेका वामगठबन्धनका उमेश कुशवाहाले पाँच हजार ६ सय ९२ मत पाएका छन्। तेस्रो स्थानमा रहेका नेपाली कांग्रेसका विजय प्रकाश साहले पाँच हजार एक सय ३३ मत प्राप्त गरेका छन्। निर्वाचित सोनल पूर्वसभासद् समेत हुन्। २०६४ सालको संविधानसभाको निर्वाचनमा सोनल क्षेत्र नम्बर ४ बाट निर्वाचित भएका थिए। दुई नम्बर प्रदेशको मुख्यमन्त्रीको दावेदारका रुपमा हेरिदैँ आएका सोनलले २०४६ सालदेखि राजनीति सुरु गरेका थिए। २०२६ सालमा जन्मिएका सोनलले स्नातक तहसम्मको अध्ययन गरेका छन्।"
मतदाता शिक्षाको धज्जी उडाउँदै बदर मत,"विदुर: प्रतिनिधिसभा र प्रदेशसभामा बदर मत संख्याले नुवाकोट र रसुवामा सञ्चालित मतदाता शिक्षा कार्यक्रमको धज्जी उडाएको छ । बदर मत न्यून गर्न स्थानीयवासीलाई नै मतदाता शिक्षा स्वयंसेवकका रुपमा परिचालन गरिए पनि अत्यधिक बदर मतले मतदाता शिक्षाको प्रभावकारीता शून्यप्रायः भएको छ। दुवै जिल्लामा प्रदेशसभा र प्रतिनिधिसभा निर्वाचनमा मतदाता शिक्षा प्रभावकारी नहुँदा नुवाकोट र रसुवामा धेरै मत बदर भएको सरोकारवालाले खुलासा गरेका छन् । प्रतिनिधिसभाका दुई र प्रदेशसभाका चार सिट रहेको नुवाकोटमा २ लाख ८ हजार १ सय ९१ मतदातामध्ये १ लाख ३९ हजार ७ सय ६१ मत खसेको थियो । प्रतिनिधिसभाका लागि नुवाकोटका दुवै निर्वाचन क्षेत्रमा ८ हजार ४ सय ४० मत बदर भए। नुवाकोट १ मा कुल १ लाख ५ हजार २ सय ८७ मतदाता रहेकोमा ६९ हजार ८ सय ६४ मत खसेकोमा ५ दशमलव २५ प्रतिशत अर्थात ३ हजार ६ सय ७० मत बदर भएको निर्वाचन अधिकृतको कार्यालयका सूचना अधिकारी कृष्ण रिजालले बताए । नुवाकोट २ मा ६९ हजार ८ सय २७ मत खसेकोमा ६ दशमलव ८३ प्रतिशत अर्थात ४ हजार ७ सय ७० मत बदर भएको छ । समग्रमा नुवाकोटमा कुल खसेको मतको ६ प्रतिशत बदर भएको मुख्य निर्वाचन अधिकृतको कार्यालय नुवाकोटले जनाएको छ। नुवाकोट १ को प्रदेशसभा क' मा ५२ हजार १ मतदाता रहेकोमा ३३ हजार ९ सय ४२ मत खसेको थियो । खसेको मतमध्ये १ हजार ३ सय ४० मत बदर भएको रिजालले बताए । प्रदेशसभा ख' मा ५३ हजार २ सय ८६ मतदाता रहेकोमा ३५ हजार ७ सय २६ मत खसेको थियो । त्यसमध्ये १ हजार ६ सय २७ मत बदर भएको उनले बताए । नुवाकोट २ को प्रदेशसभा क' मा ३५ हजार ४ सय ७९ मत खसेकोमा १ हजार ४ सय ७८ मत र प्रदेशसभा ख' मा ३४ हजार ३ सय मत खसेकोमा १ हजार ७८ मत बदर भएको मुख्य निर्वाचन अधिकृतको कार्यालयका सूचना अधिकारी यज्ञ पुरीले जानकारी दिए । नुवाकोटको छिमेकी रसुवामा ३२ हजार ३ सय २२ मतदाता रहेकोमा २६ हजार ९८ मत खसेकोमा १ हजार १ सय ४५ मत बदर भएको रसुवा निर्वाचन अधिकृतको कार्यालयले जनाएको छ । रसुवामा कुल खसेको मतको ४ दशमलव ३८ प्रतिशत मत बदर भएको हो । मतदाता शिक्षा प्रभावकारी नहुँदा धेरै मत बदर भएको राजनीतिक दलका प्रतिनिधिले बताएका छन् । बदर भएको मतले मतदाता शिक्षा कार्यक्रमको धज्जी उडाएको उनीहरू बताउँछन् । रसुवामासमेत सोही अनुपातमा मत बदर भएको छ । मतदाता शिक्षाका लागि निर्वाचन आयोगले खटाएका प्रतिनिधिले सही तरिकाले मतदान गर्न जानकारी गराउन नसक्दा बदर मत बढेको जिल्ला निर्वाचन अधिकारी जनार्दन अधिकारीले स्विकारे । मतदाता शिक्षा स्वंसेवक घरघरमै पुगेर शिक्षा प्रदान गर्नुपर्नेमा अधिकांश गाउँ, वडा र घरघरमा नपुगेको गुनासो आएको उनले बताए । मतदाताको घरदैलोमा पुगेर शिक्षा दिनुपर्ने स्वयंसेवकले पोस्टर टाँस्ने काम मात्रै गरेको मतदाताको गुनासो छ । धेरैले मतदान गर्ने तरिका र बदर हुने अवस्था जानकारी नभएको विदुर नगरपालिका२ का बालमुकुन्द नेपालले बताए । एउटै मतपत्रमा धेरै स्वस्तिक छाप लगाइनुका साथै ल्याप्चे लगाएका मतपत्र धेरै पाइएको गणक कमलराज गैरेले बताए । गत वैशाख ३१ गते भएको स्थानीय तहको निर्वाचनमा पनि धेरै मत बदर भएको थियो । निर्वाचनमा खसेको १ लाख ३९ हजार ५ सय ९२ मतमध्ये ३ हजार ३ सय ७५ अर्थात् २ दशमलव ४१ प्रतिशत मत बदर भएको थियो । २५ हजार ८ सय ४७ मत खसेको विदुर नगरपालिकामा नै ३ सय ९० मत बदर भएको थियो । नुवाकोटमा धेरै चिह्नमा मतदान, उम्मेदवारको धेरै लाइनमा मतदान, खाली मत, ल्याप्चे लगाइएका, घेराभन्दा बाहिर मतदान गरिएका जस्ता कारणले धेरै मत बदर भएको हो । विगतभन्दा ल्याप्चे मतको संख्या भने घटेको छ । स्थानीय तहको निर्वाचनमा रसुवामा खसेको २२ हजार ४ सय ८९ मतमध्ये १३ दशमलव ५० प्रतिशत मत बदर भएको थियो ।"

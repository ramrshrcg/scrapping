शीर्षक,विवरण
राप्रपा विवाद,"मुलुकको विगत ११ वर्षको राजनीति मुख्यतया सत्ताकेन्द्रित बनेको छ र प्रायः सबै दलहरू सत्ता प्राप्तिको ध्येयबाटै निर्देशित छन् । अर्को सिन्डिकेट राजनीतिको यो चरणमा राज्य सञ्चालन सत्ता नियन्त्रण गर्ने दलहरूको निजी स्वार्थबाट निर्देशित हुने गरेको छ । राजनीति र राज्य सञ्चालनमा जवाफदेहिताको शून्यता साझा चरित्र बन्न पुगेको छ । अपवादका रूपमा संसदभित्र रहेको नेपाल मजदुर किसान पार्टीले आफ्नो चरित्र जोगाएको छ । बाह्रबुँदेमा हस्ताक्षरकर्ता रहे पनि सत्ताको लागि सबै मान्यता र सिद्धान्तलाई अरू दलहरूले जस्तै चितामा जलाउने काम उसले गरेको छैन । राजनीतिको यो निराशाजनक र बेथितिपूर्ण चरणमा आफ्नो मान्यतालाई प्रतिकूल राजनीतिक परिस्थितिमा समेत बहादुरीका साथ जनताबीच लगेर दोस्रो संविधानसभामा चौथो ठूलो दलको रूपमा स्थापित गर्न सफल राष्ट्रिय जनता पार्टी अहिले आफ्नो अस्तित्वको सबभन्दा संकटपूर्ण घडीमा पुगेको छ । तीन महिना पहिला राष्ट्रिय प्रजातन्त्र पार्टीसँग एकीकृत भए पनि सिद्धान्तः ती दलहरू एकाकार हुन सकेनन् । राप्रपानेपालको मुख्य सिद्धान्त अर्थात् संवैधानिक राजतन्त्र र सनातन हिन्दु नेपाललाई समर्थन नगर्ने जमातले समेत दोस्रो संविधानसभामा उक्त पार्टीलाई समानुपातिक मत दिएर उसको सिद्धान्तनिष्ठालाई अनुमोदन गरेका थिए । तर, त्यसको तीन वर्ष नबित्दै हालै सम्पन्न स्थानीय तह निर्वाचनमा एकीकृत पार्टीको बिल्लीबाठ भएको छ ।उसको सिद्धान्तविपरीत संविधानअन्तर्गत सत्तामा गएर राप्रपा नेपाल पनि सिद्धान्तनिष्ठाको आडमा सत्ताको राजनीति गरेको आरोप उसमाथि लाग्न थालेको मात्र हैन, पूर्ववर्ती राप्रपाले समेत राप्रपानेपाल एकीकृत पार्टीको लागि बोझ सावित भएको आरोप लगाउन थालेका छन् । पुष्पकमल दाहाल नेतृत्वको सरकारबाट तत्कालीन प्रधानन्यायाधीश सुशीला कार्कीविरुद्ध महाभियोग लगाएको आरोप लगाउँदै बाहिरिए पनि सत्ता प्रधानता नै उसको मुख्य चरित्र रहिआएको देखिएको छ । कमल थापा अहिले उपप्रधानमन्त्रीसहित केही महŒवपूर्ण मन्त्रालय पाएमा शेरबहादुर देउवा नेतृत्वको सरकारलाई समर्थन दिन तयार देखिन्छन् । यो लेनदेन मा सिद्धान्त गौण छ । हिजोको राप्रपानेपाल अहिले सत्ता लोलुपताको प्रतीक बन्न पुगेको छ र त्यसले उसको राजनीतिक भविष्यलाई अनिश्चिततातर्फ धकेलेको छ । कुनै पनि पार्टीले आफ्नो राजनीतिक सिद्धान्त फेर्न पाउँछन्, तर बृहत् मन्थन र प्रक्रियागतसम्मत तरिकाले त्यसो गर्नुको साटो व्यक्तिको महत्वाकांक्षा या सत्ताका लागि त्यसो गरियो भने पार्टी अल्पजीवी बन्न जान्छ । राप्रपा नेपालको अस्तित्वविहीनता उसलाई संसद्मा मत दिने नागरिकहरूको लागि दुःखद विषय होला । तर उसले अँगालेको व्यवहारबाट त्यो नियति अपेक्षित नै थियो ।"
"कांग्रेसमा एकता, एमालेमा बढ्यो तिक्तता","विराटनगर : कांग्रेसले 'अभूतपूर्व' एकता प्रदर्शन गर्दै विराटनगर महानगरमा आफ्नो जित सुनिश्चित निकालेको छ । कांग्रेस राज नीतिको उद्गम मानिने विराटनगरमा 'कांग्रेसजनबाटै कांग्रेसलाई खतरा रहेको' विश्लेषण गरिएको थियो । तर पहिलो चरणको स्थानीय तहको निर्वाचनमा अन्य महानगरमा खेपेको हारको पीडाबोधलाई विराटनगरको जितले थोरै भए पनि मलमपट्टी गरिदिएको छ । 'पार्टीभित्रको गुटगत राजनीतिक दम्भको अहंकार' बोकेका खेमा एउटै जुइनोमा कस्सिएर चुनाव नलडे हार्ने तथ्य बुझेका कांग्रेसजन 'फुटेर नभई जुटेर' चुनावमा भिडे । यसैको बलमा विराटनगरमा स्थानीय चुनावमा गुमेको 'कुर्सी' २० वर्षपछि कांग्रेसकै हातमा आइपुगेको छ । मेयर र उमेयरमा कांग्रेसका भीम पराजुली र इन्दिरा कार्की (इन्दु) विजयी हुनुभएको छ । पहिलो स्थानीय निकायको निर्वाचनमा अशोक कोइरालाले जिते पनि २०५४ मा एमालेका रमेशचन्द्र पौडेलसँग कांग्रेसका अमृत अर्यालले हार बेहोर्नु परेको थियो । यो पटक पनि मेयर पदमा निकै दह्रो आकांक्षीका रूपमा हेरिएका अर्यालको साटो पराजुलीलाई उठाएर 'कोइराला निवास' र उसकै 'छत्रछायाँमा हुर्केका' नेता महेश आचार्य र मिनेन्द्र रिजालले पनि विराटनगरको विजयलाई आत्मसम्मानसँग जोडेर हेर्नुभयो । निवासका प्रतिनिधि डा शेखर कोइराला त पहिलेदेखि सक्रिय नै हुनुहुन्थ्यो । भीम पराजुली र इन्दिरा कार्कीलाई 'जस्तोसुकै अवस्थामा' पनि जिताउन पार्टीको संस्थापनलाई पनि निकै दबाब पर्यो । 'विराटनगरमा हारे त्यसको सन्देश नकारात्मक रूपमा देशव्यापी जानेछ भन्ने बुझेरै पार्टी अध्यक्ष शेरबहादुर देउवाले नेता विमलेन्द्र निधिलाई आफ्नो 'दूत' बनाएर पठाउनुभयो', कांग्रेसका एक जिल्लास्तरका नेताले भने, 'टिकट नपाएको झोक र रिस साँध्न विभिन्न समूहले खेल्ने खेललाई निधिले नै थामथुम पार्नुभयो ।' एक साता विराटनगर बस्नुभएका नेता निधिले चित्त नबुझाएका समूहसँग आफैं छलफल गर्नुभएको र सबैको मेहनतको बलमा निकै फराकिलो (५७१०) मतअन्तरले एमालेका विनोद ढकाललाई पराजित गर्न सफल भएको ती नेताले बताए । तालमेल र गठबन्धन गरेर चुनावी बाटो रोजेका माअेवादी केन्द्र र संघीय समाजवादी फोरम, एमाले र नेपाल लोकतान्त्रिक फोरमका उम्मेदवार कांग्रेससँग फराकिलो मताअन्तरले पराजित भए । तालमेल र गठबन्धन गरेर चुनावी बाटो रोजेका माअेवादी केन्द्र र संघीय समाजवादी फोरम, एमाले र नेपाल लोकतान्त्रिक फोरमका उम्मेदवार कांग्रेससँग फराकिलो मताअन्तरले पराजित भए । तालमेल गरेका दललाई फाइदा भन्दा 'पार्टीभित्रै आन्तरिक दबाब' र 'चुनावी बेफाइदा' मात्र भयो । चुनावी आत्मसमीक्षा भइरहँदा एमालेलाई नै सबैभन्दा धेरै झट्का लाग्यो । ओली पक्षका विनोद ढकालको 'जिल्ला नेतृत्वमा बढ्दो मनोमालिन्य' रोकेर 'साइजमा ल्याउन' नेपाल खेमाले गरेको असहयोग ढकालको हारको कारण बन्यो । नेपाल लोकतान्त्रिक फोरमसँग गरिएको चुनावी तालमेलाई महेन्द्र मोरङ क्यामम्पसमा २०३८ सालमा भएको फडिन्द्र तिम्सिना 'हत्याकान्ड' का प्रसंगसँग जोडेर ढकालको कमजोरी उधिन्ने काम भयो । यसमा जोडिएको भनी आरोप लागेका पक्षसँग 'कुममा कुम मिलाएको' व्यवहार एमालेको एउटा पक्षलाई मन परेको थिएन । तालमेलले विगतको रिसिइवीलाई पुनरावृत्ति गरेसँगै एमलेमा भित्रभित्रै असन्तुष्टिको 'ज्वारभाटा' उठ्यो, त्यसको रिसमा 'ब्यालेट पेपरमा अन्तै छाप लाग्यो' यसकै परिणाम थियो ढकालले निकै अपेक्षा गरेका वडामा निकै कम मत पाउनुभयो । यो तालमेलको राम्रो फाइदा अन्ततः कांग्रेसले नै लियो । तालमेलले सबैभन्दा धेरै बेफाइदा एमालेलाई भयो । जम्मा तीनवटा वडामा चित्त बुझाउनु परेको एमालेका उम्मेदवारलाई बागी उम्मेदवारले जितेर गतिलो जवाफ दिए । उसकै पकड क्षेत्रमा मेयरका उम्मेदवार ढकाललाई राम्रैसँग अन्तर्घात भयो । लोकतान्किका मतदाताले एमालेलाई भोट हालेनन् र एमालेकाले लोकतान्त्रिकलाई । संघीय समाजवादी फोरम र माओवादी केन्द्रबीच तालमेल त भयो तर आआफ्नै उम्मेदवारलाई मत खसाल्ने क्रम नेताले चाहेर पनि रोक्न सकेनन् । बदर मतको पिरलोले पनि दुवै गठबन्धनका दल समस्यामा परे । मेयरका उम्मेदवार उमेश यादवले सार्वजनिक रूपमै 'बदर मतकै कारण हारियो, त्यो सबै जोडिएको भए त म नै विजयी हुने रहेछु ।' अन्य दलको तुलनामा फोरमको बदर मतको दर निकै धेरै छ । पार्टीको ओज नभए पनि 'लोकप्रियताको बलमा' चुनाव जित्न उपमेयरमा नमिता न्यौपानेलाई अघि सारेको माओवादीका नेतेत्वका लागि चुनावी परिणाम निकै अत्यासलाग्दो बन्न पुग्यो । एउटा वडामा मात्रै जितेर 'नाक जोगाएको' माओवादीका लागि विराटनगरको चुनाव अनुभवको एउटा अध्याय बनेको छ । फोरमका लागि ६ वटा वडामा प्राप्त गरेको विजयले थप हौसला दिएको छ । एउटै पनि वडामा नजितेको फोरम लोकतान्त्रिकका लागि तालमेल 'नजाने गाउँको बाटै नसोध्नु झैं' भएको छ । विराटनगरमा पार्टीभित्रै नमिलेका मन जोड्न र आपसी तुष माझ्न कांग्रेस सफल भयो । पराजुलीलाई जिताउन पार्टीमा प्रभावशाली मानिएका नेताहरू महेश आचार्य, डा शेखर कोइराला, मिनेन्द्र रिजाल, विमलेन्द्र निधि, अमृत अर्याल, डा डिला संग्रौला एउटै कित्तामा उभिएका त छन् तर यसको स्थायित्व भने आफैंमा ठूलो प्रश्न हो । प्रमुख र उपप्रमुखसहित ७ वटा वडाध्यक्ष लिएर जित हात पारे पनि बूढो विराटनगरको विकासलाई उत्कर्षमा लैजान कांग्रेस र उसका विजयी नेतृत्वको सामुन्ने भने चुनौतीको ठूलै पहाड उभिएको छ ।"
संविधान संशोधनपछि मात्र सरकार विस्तार : महरा,चितवन : उपप्रधान तथा परराष्ट्रमन्त्री कृष्णबहादुर महराले संविधान संशोधनपछि मात्र सरकार विस्तार हुने बताउनुभएको छ । प्रेस सेन्टर नेपाल चितवनले सोमबार आयोजना गरेको पत्रकार सम्मेलनमा बोल्दै उहाँले सरकारले संविधान संशोधनको प्रस्ताव लाने तयारी गरिरहेको बताउनुभयो । उपप्रधानमन्त्री महराले भन्नुभयो 'संविधान संशोधनको प्रस्ताव आज भोलि नै पेश हुन्छ ।' पत्रकारको एक प्रश्नमा उहाँले मन्त्रालय भागबण्डामा खासै विवाद नरहेको बताउनुभयो । उपप्रधानमन्त्री महराले भारतले लगाएको मालसामान तथा सेवा व्यवसाय कर ९गुड्स एण्ड सर्भिस ट्याक्स ९जिएसटी०को नेपालमा पर्ने प्रभावका विषयमा अध्ययन गर्न छिट्टै एक टोली भारत जाने जानकारी दिनुभयो । भर्खरै मात्र जिएसटी लागू गरेकाले त्यसको परिणाम आई नसके भन्दै उहाँले आफू केही समय अघि भारत जाँदा यस विषयमा त्यहाँका परराष्ट्रमन्त्रीसँग समेत कुराकानी गरेको बताउनुभयो । भारतको केन्द्रीय सरकारले १ जुलाई २०१७ देखि राष्ट्रभर नयाँ तथा एकीकृत कर प्रणाली लागू गरेको छ । मालसामान तथा सेवा व्यवसाय कर गुड्स एण्ड सर्भिस ट्याक्स (जिएसटी) नामाकरण गरिएको यस नयाँ र एकल कर प्रणाली राष्ट्रव्यापी रुपमा लागू गरिएपछि यसअघि विभिन्न राज्य तथा केन्द्रमा विद्यमान अलग अलग राज्यीय र संघीय कर व्यवस्था खारेजीमा परेको छ ।
'संविधान संशोधनपछि मात्रै तेस्रो चरणको चुनाव',"चितवन : उपप्रधान एवं परराष्ट्रमन्त्री कृष्ण बहादुर महराले तेस्रो चरणको निर्वाचन अघि नै संविधान संशोधन हुने बताउनुभएको छ । संविधान संशोधनका लागि प्रकृया अगाडी बढेको भन्दै संशोधन भएपछि मात्रै तेस्रो चरणको निर्वाचन हुने बताउनुभयो । प्रेस सेन्टर नेपालले भरतपुरमा गरेको पत्रकार सम्मेलनमा बोल्दै मन्त्री महराले संविधान संशोधन गरेर मात्रै चुनावमा जाने तयारी रहेको जनाउनुभयो । एक दुई दिनमा संशोधनको प्रस्ताव पारित हुने पनि उहाँले दावी गर्नुभयो । संविधान संशोधनको प्रस्ताव अगडी बढेको छ , आज भोलीमा पेश हुन्छ उपप्रधानमन्त्री महराले भन्नुभयो संविधान संशोधन गरेपछि मात्रै तेस्रो चरणको चुनाव हुन्छ । मन्त्रि महराले संविधान संशोधनको प्रस्ताव पारित संगै मन्त्रिमण्डल पनि विस्तार गर्ने योजना रहेको जानकारी गराउनुभयो । सरकारले राजपाको मागको सुनुवाई गर्दै सबैलाई समेटेर अगाढी बढ्ने बताउनुभयो । संख्या पुग्ने नपुग्ने आफ्नो ठाउँमा छ, संविधान संशोधनको प्रस्ताव चाहि पारित हुन्छ उहाँले भन्नुभयो संशोधन पारित भएपछि मन्त्रिमण्डल पनि विस्तार हुन्छ । भारतले लागु गरेको एकीकृत कर प्रणाली जीएसटीको नेपालमा पर्ने प्रभाव बारे अहिले थाहा नभएपनि त्यसले पार्ने प्रभाव बारे भारत सरकारसंग छलफल हुने मन्त्री महराले बताउनुभयो । सीमा क्षेत्रको व्यापारिक क्षेत्रमा पर्ने त्यसको प्रभाव र निराकारणको विषयमा नेपाल र भारतीय टोली बीच दिल्लीमा छलफल गर्न लागेको जानकारी उहाँले दिनुभयो ।"
पूर्वसभासद कुशवाहासहित चार दर्जन नेता कार्यकर्ता माओवादी केन्द्रमा प्रवेश,"काठमाडौं : पूर्वसभासद एवं नयाँ शक्ति नेपालका नेता शिवचन्द्र कुशवाहा सहितका चार दर्जन नेताकार्यकर्ता माओवादी केन्द्रमा प्रवेश गरेका छन् । कुशवाहा लगायतका नेताहरु सोमबार दिउँसो आयोजित एक कार्यक्रमका बीच माओवादी केन्द्रमा प्रवेश गरेका हुन् । माओवादी केन्द्रमा प्रवेश गर्ने अन्य नेताहरुमा नेकपा (एमाले) का जिल्ला समिति सदस्य एवं पूर्व गाबिस अध्यक्ष गौरीशंकर जयसवाल, नेकपा (बिप्लव समूह) का रौतहट सेक्रेटरी नन्दलाल ठाकुर लगायत रहेका छन् । बारा र रौतहट जिल्लामा क्रियाशील भएर माओवादी प्रवेश गर्ने अन्य नेताहरुमा नेपाली कांग्रेसबाट कमल जउसवाल, चिनीलाल दास, हरेन्द्र जयसवाल, जयप्रकाश चौधरी, शेख हासिम, हरि साह, लालबाबु जयसवाल, भिखारी दास रहेका छन् । एमालेबाट प्रवेश गर्नेहरुमा पूर्वअध्यक्ष गौरीशंकर जयसवालसहित सुरेशप्रसाद जयसवाल, राजेशकुमार शर्मा, प्रमोदप्रसाद जयसवाल, गंगाप्रसाद जयसवाल, खहेरु ठाकुर, त्रिलोकी जयसवाल, सिकन्द्रप्रसाद जयसवाल, राजकिशोर जयसवाल, धिरेन्द्र जयसवाल, अमिन्द्र कुमार, चन्दन प्रसाद, सुरेश जयसवाल, मनोज प्रसाद, बिजेन्द्र प्रसाद, सञ्जय प्रसाद, रामु महतो, योगन्द्र प्रसाद रहेका छन् । नयाँ शक्तिबाट दिनेश पटेल, रामकिशोर कुशवाहा, गजेन्द्र प्रसाद कुशवाहा, श्यामबाबु कुशवाहा, रामविधाया कुशवाहा, शेषनाथ कुशवाहा, कमलेशप्रसाद कुशवाहा, सन्तोष कुशवाहा, सचिन कुशवाहा लगायतका नेता कार्यकर्ता पनि पूर्वसभासदसँगै माओवादी केन्द्रमा प्रवेश गरेका हुन् । त्यसैगरी राजपाका प्रह्लाद सहनी, लोकतान्त्रिक फोरमका ओमनारायण चौरासिया र राप्रपाका राम एकवाल पटेल लगायतका नेताहरु पनि माओवादी केन्द्रमा प्रवेश गरेका छन् । प्रवेश कार्यक्रममा बोल्दै नयाँ शक्तिका केन्द्रीय नेता तथा पूर्वसभासद कुशवाहाले माक्र्सवादी विचार, क्रान्तिकारी सिद्धान्त र जनताप्रतिको जिम्मेवारी भुल्न नसकेर आफू माओवादी केन्द्रमा फर्किएको बताउनुभयो । त्यसैगरी एमाले जिल्ला समिति सदस्य जयसवालले एमालेमा फरक मत, विचार, आस्था र भावनाको सम्मान हुने परिस्थिति नरहेकाले आफू माओवादी केन्द्रमा आएको बताउनु भयो । कार्यक्रममा पूर्वप्रधानमन्त्री तथा माओवादी केन्द्रका अध्यक्ष प्रचण्डले नवआगन्तुक नेताकार्यकर्तालाई खादा र माला लगाएर पार्टी प्रवेश गराउनु भएको थियो ।"
अन्नपूर्णकर्मी गोविन्द परियार प्रधानमन्त्रीको प्रेस संयोजक नियुक्त,काठमाडौ: प्रधानमन्त्री शेरबहादुर देउवाले प्रेस संयोजकमा अन्नपूर्णकर्मी गोविन्द परियारलाई नियुक्त गर्नु भएको छ । समाजशास्त्रमा स्नाकोत्तर परियार अन्नपूर्ण दैनिकको बरिष्ठ सम्वाददाताको रुपमा हुनुहुन्छ । प्रधानमन्त्री देउवाले प्रेस सल्लाहकारमा भने कसैलाई पनि नियुक्त गर्नु भएको छैन। तत्कालका लागि प्रेस सल्लाहकारको भूमिकामा परियारलाई संयोजकको रुपमा नियुक्त गर्नु भएको हो । परियारले राष्ट्रिय तथा अन्तराष्ट्रिय पत्रकारितामा तालिम प्राप्त गर्नु भएको छ । पत्रकारितामा १५ बर्षदेखि क्रियाशिल परियार समय म्यागेजिन र नागरिक दैनिकमा पनि काम गर्नु भएको थियो । प्रधानमन्त्री देउवाले आफनो परराष्ट्र मामिला सल्लाहकारमा दिनेश भट्टराईलाई नियुक्त गर्नु भएको छ । पूर्व राजदूत भट्टराई पूर्व प्रधानमन्त्री सुशील कोइराला प्रधानमन्त्री हुँदा पनि परराष्ट्र सल्लाहकार हुनुहुन्थ्यो।
चिनिया राष्ट्रपति सीलाई स्वागत गर्न नेपाल आतुर,"काठमाडौ : उपराष्ट्रपति नन्दबहादुर पुन पासाङज्यू चीनको साताव्यापी औपचारिक भ्रमण सकेर सोमबार स्वदेश फर्कनु भएको छ । उहाँ युनान प्रान्तको राजधानी कुनमिङबाट चाईना ईस्टर्न एयरलाइन्सको उडान नं एमयू २५७१ मार्फत सोमबार साँझ ५ः०० बजे काठमाडौं आईपुग्नुभएको हो । चीनको औपचारिक भ्रमण पूर्ण रुपमा सफल भएको उहाँको सचिवालयले जनाएको छ । चीन भ्रमणको क्रममा चिनियाँ उच्च अधिकारीसँग भएका छलफलमा उपराष्ट्रपति पुनले नेपाल चीन सम्बन्धलाई अझै फराकिलो बनाउनुपर्नेमा जोड दिनुभयो । उहाँले नेपाल एक चीन नीतिप्रति सदैव प्रतिबद्ध रहेको उल्लेख गर्नुहुँदै नेपालको सार्वभौमिकता, भौगोलिक अखण्डता र स्वतन्त्रताप्रति चीनले जनाएको निरन्तरको समर्थनका लागि धन्यवाद दिनुभएको थियो । उहाँले नेपालको तर्फबाट चीनको उच्चस्तरीय भ्रमण निरन्तर भईरहे पनि चीनबाट नेपालको उच्चतस्तरीय भ्रमण हुन नसकेको उल्लेख गर्नुहुँदै नेपाल र नेपाली जनता चीनका राष्ट्रपति सी जिनपिङको स्वागतका लागि आतुर रहेको बताउनुभयो । उहाँले चीनका राष्ट्रपति सी जिनपिङले अगाडि सार्नुभएको वेल्ट एण्ड रोड इनिसियटिभ (विआरआई) समझदारी पत्रमा नेपालले हस्ताक्षर गरेपछि दुई देशबीचको सम्बन्ध नयाँ उचाईमा पुगेको उल्लेख गर्नुभयो । उहाँले विआरआईमार्फत हुने सहकार्यबाट नेपालले रेलवे, रोड, विमानस्थल, विद्युत प्रशारणलगायत कनेक्टिभिटिको क्षेत्रमा ठूलो फाइदा लिने र त्यसले समृद्धिको मार्गमा अगाडि बढिरहेको नेपाललाई ठूलो सहयोग हुने बताउनुभयो । उहाँले नेपाल लगानीका लागि सुरक्षित गन्तव्य र भर्जिनल्याण्ड भएकोले लगानी गर्नसमेत आग्रह गर्नुभयो । चीन भ्रमणको क्रममा उपराष्ट्रति पुनले कान्सु प्रान्तको राजधानी लान्चौमा आयोजित २३ औं चीन (कान्सु) लगानी तथा व्यापार मेला र मेलाको अवसरमा बेइजिङस्थित नेपाली दुतावासद्वारा आयोजित नेपालचीन (कान्सु) आर्थिक तथा व्यापार सहयोग आदन प्रदान सम्बन्धी सम्मेलनलाई विशेष संबोधन गर्नुभएको थियो । चीन भ्रमणको क्रममा उपराष्ट्रपति पुनसँग चीन जनराजनीतिक परामर्श समितिका उपाध्यक्ष छि स्युछुन, कान्सु प्रान्तका गभर्नर ताङ रेन्जियानलगायत कान्सु प्रान्तका उच्च पदाधिकारीले शिष्टाचार भेटघाट गर्नुभयो । भेटमा उपराष्ट्रपतिल दुई देशबीचको सहकार्यलाई अझै फराकिलो बनाउनुपर्ने बताउनुभयो । चीन भ्रमणको क्रममा उपराष्ट्रपति पुनले कान्सु, सान्सी र युनान प्रान्तको भ्रमण गर्नुभयो । कान्सुको लान्चौमा रहेको चीनकै महत्वपूर्ण मानिने कान्सु प्रोभिन्सियल संग्राहलय, योङजिङ काउन्टीमा रहेको बुद्धसँग सम्बन्धित पुरातात्विक तथा ऐतिहासिक पिङलिङ मन्दिरको अवलोकन भ्रमण गर्नुभयो । सान्सी प्रान्तको भ्रमणको क्रममा चिनियाँ जनवादी क्रान्तिको आधार ईलाका यानानमा रहेको चिनियाँ जनवादी क्रान्ति स्मृति संग्राहलय, चिनियाँ जनवादी क्रान्तिको क्रममा चिनियाँ कम्युनिस्ट पार्टी (सिपिसि)को कार्यालय, अध्यक्ष माओत्सेतुङलगायतका शिर्ष नेताहरुको निवास, सिपिसिको सातौं जनकंग्रेस स्थल र यानान प्यागोडा हिलको अवालेकन भ्रमण गर्नुभयो । यानानको भ्रमणको क्रममा उपराष्ट्रपति पुनसँग चिनियाँ कम्युनिस्ट पार्टी (सिपिसि)का सान्सी प्रान्तका स्थायी समिति सदस्य तथा यानान नगरका सेक्रेटरी शु शिनरोङले शिष्टाचार भेट गर्नुभयो । उपराष्ट्रपति पुनले सान्सी प्रान्तको भ्रमणकै क्रममा सियानमा रहेको ऐतिहासिक तथा पुरातात्विक महत्व बोकेको टेर्रा कोट्टा संग्राहलयको अवलोकन भ्रमण गर्नुभयो । उहाँले भ्रमणको अन्तिम दिन सोमबार युयान प्रान्तको राजधानी कुन्मिङमा रहेको युनान स्टेट फार्मस् प्लाट्यू क्यारेक्टरस्टिक एग्रीकल्चर कम्पनीको भ्रमण गर्नुभयो । उहाँलाई युनान प्रान्तका विदेश विभाग महानिर्देशक लि जिमिङले विदाई गर्नुभयो । उपराष्ट्रपति पुन चीनको साताव्यापी भ्रमणका लागि २० असारमा कान्सु प्रान्तको लान्चौ प्रस्थान गर्नुभएको थियो । उहाँलाई लान्चौ विमानस्थलमा कान्सु प्रान्त जनकंग्रेसका उपाध्यक्ष वाङ सियुले स्वागत गर्नुभएको थियो । भ्रमणले चीनसँगको सम्बन्धलाई घनिष्ठ बनाउनुका साथ दुई पक्षीय सहकार्यलाई अझै फराकिलो बनाएको उहाँको नीजि सचिवालयले जनाएको छ । भ्रमण टोलीमा उपराष्ट्रपति पुनकी धर्मपत्नी हस्तमाली पुन, चीनका लागि नेपाली राजदूत लीलामणी पौडेल, उपराष्ट्रपति कार्यालयका सचिव नारायण गोपाल मलेगो, परराष्ट्र मन्त्रालयका सहसचिव गणेश प्रसाद ढकाललगायत हुनुहुन्थ्यो ।"
संविधान संशोधन प्रस्ताव पारित हुन नसक्ने एमालेको चेतावनी,"काठमाडौ : प्रमुख प्रतिपक्षी दल नेकपा एमालेले संविधान संशोधन प्रस्ताव पारित हुन नसक्ने चेतावनी दिएको छ । सरकारले असार भित्रै संविधान संशोधन बिधेयक व्यवस्थापिका संसदमा पुन पेश गर्ने तयारी गरिरहेका वेला एमालेको यस्तो प्रतिक्रिया आएको हो । स्थानीय तह निर्वाचन सम्पन्न भएपछि मात्रै संविधान संशोधनको विषयमा छलफल गर्ने सहमतिविपरित सत्ता गठबन्धनद्वारा पुनः संविधान संशोधनको चर्चा चलाएको विषयप्रति बैठकको गम्भीर ध्यानाकर्षण भएको छ एमाले स्थायी समितिको सोमबार काठमाडौमा बसेको बैठकपछि सचिव प्रदीप ज्ञवालीले जारी गर्नु भएको प्रेस बिज्ञप्तिमा भनिएको छ प्रस्तावित संविधान संशोधन प्रस्ताव राष्ट्रिय हीतविपरित र अनुचित रहेको पार्टीको अडानलाई पुनः दोहोयाउँदै बैठक उक्त प्रस्ताव पारित हुन नसक्ने स्पष्ट पार्न चाहन्छ । अध्यक्ष केपी शर्मा ओलीको अध्यक्षतामा पार्टी केन्द्रीय कार्यालय धुम्बाराहीमा बसेको बैठकले प्रतिनिधि सभा र प्रदेश सभा निर्वाचनको प्रयोजनका लागि यही साउन १ गतेदेखि मतदाता नामावली संकलन गर्ने सूचना निर्वाचन आयोगबाट जारी भएको सन्दर्भमा सोही अनुसार योजनाबद्ध रुपमा लाग्न मातहत कमिटीहरुलाई निर्देशित गरेको छ । बैठकले आगामी असोज २ गतेका लागि तय गरिएको प्रदेश नम्बर २ को स्थानीय तह निर्वाचन निष्पक्ष, शान्तिपूर्ण, भयरहित र स्वच्छ वातावरणमा सम्पन्न गर्न सम्बन्धित सबै पक्षको ध्यानाकर्षण गराउँदै निर्वाचनको तयारीमा व्यवस्थित ढंगले लाग्न सम्बन्धित प्रदेश संगठन कमिटी र मातहत कमिटीहरुलाई निर्देशित गरेको छ । निर्वाचनमा प्राप्त सफलता र कतिपय ठाउँहरुमा भएका अनपेक्षित परिणामको समग्र समीक्षा गर्दै १५ दिनभित्र प्रतिवेदन पार्टी केन्द्रमा पठाउन निर्वाचन सम्पन्न भएका प्रदेशहरुका सम्बन्धित जिल्ला कमिटीहरुलाई एमालेले निर्देशन दिएको छ । सम्बन्धित जिल्ला कमिटीको सुझावका आधारमा जिल्ला समन्वय समितिका प्रमुखउपप्रमुखहरुको नाम १५ दिनभित्र पार्टी केन्द्रमा सिफारिस गरी पठाउन प्रदेश संगठन कमिटीलाई निर्देशित गर्दै एमालेले जिल्ला समन्वय समितिका सदस्यहरुको हकमा सम्बन्धित जिल्ला कमिटीले नै निर्णय गर्ने बिज्ञप्तिमा उल्लेख छ ।"
संविधान संशोधन विधेयक अगाडि बढाउने प्रचण्डको दृढता,"काठमाडौं : पूर्वप्रधानमन्त्री तथा नेकपा (माओवादी केन्द्र) संसदीय दलका नेता पुष्पकमल दाहाल प्रचण्डले आफ्नो नेतृत्वको सरकारले संसदमा प्रस्तुत गरेको संविधान संशोधन विधेयक प्रक्रियामा अगाडि बढ्ने बताउनु भएको छ । माओवादी केन्द्र संसदीय बोर्डको सोमबार बसेको बैठकमा बोल्दै प्रचण्डले विद्येयक अगाडि बढ्ने बताउनु भएको हो । संविधानको दायरा फराकिलो पार्ने र राष्ट्रिय एकता सुदृढ गर्ने हाम्रो उद्धेश्य हो । अघिल्लो सरकारले संसदमा प्रस्तुत गरेको संविधान संशोधन विद्येयक अब प्रक्रियामा अगाडि बढ्छसंसदीय दलको कार्यालय सिंहदरबारमा बसेको बैठकमा बोल्दै प्रचण्डले भन्नुभयो,संशोधन विद्येयकलाई निर्णयार्थ पेश गरेर राजपा लगायतका असन्तुष्ट दललाई पनि निर्वाचनमा ल्याउनुको बिकल्प छैन । हामीले जिम्मेवारपूर्ण भूमिका खेल्न सकेनौं भने असन्तुष्टीमा खेल्ने तत्वले फाइदा उठाउन सक्छन् । बैठकमा प्रचण्डले संविधानको कार्यान्वयन र निर्वाचनका लागि सबै पक्ष जिम्मेवार भएर अघि बढ्नुपर्नेमा जोड दिनुभयो । बैठकमा अन्तर्राष्ट्रिय श्रम सम्बन्ध समितिको रिक्त सभापतिको उम्मेदवारी र अन्य समितिमा रिक्त सदस्यहरुको पदपूर्तिका विषयमा पनि छलफल भएको थियो । श्रम समितिको सभापतिको उम्मेदवारी र समितिका सदस्यहरुको पदपूर्तिका लागि बैठकले आफ्नो सुझाव दिएको र त्यसबारे अन्तिम निर्णय पार्टी हेर्डक्वार्टर बैठकले गर्ने माओवादी केन्द्र संसदीय दलका प्रमूख सचेतक टेकबहादुर बस्नेतले जानकारी दिनुभयो ।"
भारतले भुटान र नेपाललाई सिक्किम बनाउन खोज्यो,"काठमाडौ : भारतले भुटान र नेपाललाई पनि सिक्कम झैँ आफूमा मिलाउन खोज्दा समस्या उत्पन्न भएको आरोप चिनियाँ विज्ञले लगाएका छन् । भुटान र नेपालका लागि सिक्किम बन्नबाट बच्नु नै पहिलो चुनौति रहेको चिनियाँ विज्ञको ठहर छ । भुटान र नेपालको आन्तरिक मामिला, सार्वभौमिकता, राष्ट्रिय प्रतिरक्षा र स्वतन्त्रतामा भारतले नाङ्गो हस्तक्षेप र नियन्त्रण जारी राखेकोमा चिनियाँ विज्ञहरुले गहिरो चिन्ता प्रकट गरेका हुन् । सीमावर्ती डोक्लाम क्षेत्रमा चीनियाँ सेनाले सडक निर्माण गरिहंदा भारतीय सेनाले अवरोध पुरयाएपछि चीन र भारतबीच चुलिएको तनावले उग्ररुप लिएका बेला चिनियाँ विज्ञहरुको यस्तो भनाई आएको हो । भारतले भुटानको रक्षा र कुटनीतिमा नियन्त्रण गर्दै आएको छ । यो भुटानको सार्वभौमसत्ता र राष्ट्रिय स्वार्थ विपरीत छ । ठूलो संख्यामा भारतीय नागरिकहरु नेपाल र भुटानमा बसाईँ सरेका छन् । नेपालको आन्तरिक मामिलामा भारतको ठाडो हस्तक्षेप छ चीनको चर्चित थिंकट्यांक छहर इन्स्टिच्युटका अनुसन्धानकर्ता लोङ् सिङ्चुन ग्लोबल टाइम्समा लेख्नुहुन्छ । भारतले पहिले ठूलो संख्यामा सिक्किममा भारतीय नागरिकहरु बसाईँसराई गरी पठाएको र अन्ततोगत्वा तिनै भारतीय नागरिकका माध्यमबाट सिक्किमको संसदलाई आफ्नो नियन्त्रणमा लिएर भारतले स्वतन्त्र मुलुक सिक्किम आफूमा बिलय गराएको उहाँले उदाहरण दिनुभएको छ । सिक्किम बन्नबाट जोगिनु नै भुटान र नेपालका लागि पहिलो चुनौति रहेको उहाँले उल्लेख गर्नुभएको छ । चिनियाँ कम्युनिस्ट पार्टीको मुखपत्र ग्लोबल टाइम्समा हालै प्रकाशित लेखहरुमा चिनियाँ विज्ञहरुले भारतको बढ्दो मनोमानीका कारण दक्षिण एसियामा भुटान र नेपालजस्ता मुलुक प्रताडित भएको उनीहरुको भनाई छ । पश्चिमा मुलुकहरुले भारतको प्रभूत्ववाद दक्षिण एसियामा कायम गराएर चीनलाई घेर्नका लागि भारतलाई उपयोग गरेको उहाँको भनाई छ । जस्तो सन् २०१५ मा भारतले नेपालमा नाकाबन्दी गरेको समयमा पश्चिमा मुलुकहरु र संचारमाध्यम त्यसबारे मौन बसे । यसबाट देखिन्छ कि भारतको दक्षिण एसियाका साना मुलुकमा रहेको हैकमवाद बिरुद्द उनीहरु आँखा चिम्लिन्छन् उहां लेख्नुहुन्छ । डोक्लाम क्षेत्रमा भारतीय सैनिक पसेर चीनको सडक निर्माणमा अवरोध पुयाएर भारतले चीनसँग पौँठेजोरी खेल्न खोजेको चिनियाँ विज्ञहरुको भनाई छ । डोक्लाममा तनाव चलिरहेकै बेला तिब्बती पृथकतावादी समूहका नेता दलाई लामा पक्षधरहरुले लद्दाख क्षेत्रमा अवस्थित बाङ्गोङ् तालमा स्वतन्त्र तिब्बतको झन्डा फहराएकोमा चिनियाँ विज्ञले आपत्ति जनाएका छन् । यसरी स्वतन्त्र तिब्बतको झण्डा फहराइनुमा भारतीय पक्षकै चालबाजी हुनसक्ने उनीहरुको बुझाई छ । भारतले चीनसँग सम्बन्ध बिग्रने बित्तिकै तिब्बत कार्ड खेल्ने गरेको छ । जुन चीनको हितमा त छैन नै, भारतको पनि हितमा छैन । किनकी भारतको सबैभन्दा ठूलो ब्यापारिक साझेदार चीन हो । चीनलाई चिढ्याएर भारतलाई फाइदा छैन चिनियाँ विज्ञ यु निङ् ग्लोबल टाइम्समै प्रकाशित अर्को लेखमा भन्नुहुन्छ । भारत र पश्चिमा मुलुकले खेल्दै आएको तिब्बत कार्डको कुनै अर्थ नरहेको उहाँले बताउनुभयो । बेलायत र आफूबीच भएको सम्झौता अनुसार डोक्लाम क्षेत्रमा आफ्नो भूभाग भएको दाबी चीनको छ । डोक्लाम क्षेत्रको स्वामित्वबारे भुटान र चीनबीच लामो समय यता विवाद छ । यो क्षेत्र चीन, भुटान र भारतको त्रिदेशीय विन्दु मानिन्छ । रणनीतिक महत्वका हिसाबले चीन, भुटान, भारत र नेपालका लागि पनि यस क्षेत्रको उच्च महत्व छ । चीनियाँ सेनाले अघिल्लो महिना उक्त भूभागमा सडक निर्माण गर्दै गर्दा भारतीय सेनाले अवरोध गरेको थियो । उता भारतले भुटानको सार्वभौमिकताका खातिर आफू लडिरहेको दाबी गरेको छ । डोक्लाममा पसेर चीनियाँ सेनाले सडक बनाएको सो क्षेत्र सिलीगुडी करिडोर क्षेत्र नजिकै पर्ने हुंदा सुरक्षाका दृष्टिले भारतका लागि खतराको घण्टी रहेको नयाँ दिल्लीको निष्कर्ष छ । भारतीय सेनाले चिनियाँ सेनाको सडक निर्माणमा अवरोध गरेपछि भारत र चीनबीच तनाव बढेको छ । भुटानको भूमिमा सडक बनाएर चीनले बलमिच्याईँ गरेको आरोप भारतले लगाएको छ । चीनले भारतीय आरोपको खण्डन गर्दै उक्त भूभाग आफ्नो रहेकाले भारतीय सैनिक फिर्ता भएपछि मात्र समस्या समाधान हुने अडान राखेको छ । भारतले चिनियाँ सैनिक भुटानको भूभागमा छिरेको प्रतिवाद स्वरुप एक महिना यता आफ्ना सैनिक सीमामा सशक्त रुपमा परिचालित गरेको छ । यो ठाउँ भारतको सधैँ अशान्त रहने उत्तरपूर्वी क्षेत्र पुग्ने प्रमुख मार्ग पनि हो ।"
प्रचण्डको खल्तीमा माओवादीले पाउने मन्त्रालय र मन्त्रीको सूची,"काठमाडौ: प्रधानमन्त्री शेरबहादुर देउवा नेतृत्वको सरकारको मुख्य घटक नेकपा माओवादी केन्द्रले आठ वटा मन्त्रालय पाउने भएको छ । प्रधानमन्त्री देउवा र माओवादी केन्द्रका अध्यक्ष पुष्पकमल दाहाल प्रचण्ड वीच भएको समझदारी अनुसार माओवादी केन्द्रले गृह,परराष्ट्र,सहरी विकास, स्वास्थ्य, उर्जा, बाणिज्य, सामान्य प्रशासन र कृषि मन्त्रालय पाउने पक्का भएको छ । राप्रपा सरकारमा सहभागी नभएको अवस्थामा अरु एक वा दुई वटा मन्त्रालय माओवादीको भागमा पर्ने गरी छलफल अगाडि बढेको एक नेताले बताए। उपप्रधानसहित परराष्ट्र मन्त्रालयमा कृष्णबहादुर महरा,गृहमन्त्रीमा जनाद्र्धन शर्मा र सहरी विकास मन्त्रालयमा प्रभु साहले जिम्मेवारी सम्हालिसक्नु भएको छ । स्रोतका अनुसार गिरिराजमणि पोखरेलले स्वास्थ्य मन्त्रालयमा, महेन्द्रबहादुर शाहीले उर्जा मन्त्रालयमा,टेकबहादुर बस्नेतले कृषि विकास मन्त्रालयमा,श्यामकुमार श्रेष्ठले सामान्य प्रशासन मन्त्रालयमा,आशा कोइराला र सीता नेपालीले बाणिज्य मन्त्रालयमा दावी पेश गर्नु भएको छ । त्यसैगरी हरिबोल गजुरेल,अग्नी सापकोटा,रेखा शर्मा र शिव मण्डलले पनि मन्त्रीका लागि दावी पेश गर्नु भएको छ । अध्यक्ष प्रचण्डले मन्त्रीका लागि दावी पेश गर्नेहरु मध्ये एक जना श्रम तथा अन्तराष्ट्रिय सम्बन्ध समितिको सभापति,एक जनालाई प्रमुख सचेतक बनाउने आश्वसन दिनु भएको छ । अन्तराष्ट्रिय सम्बन्ध समितिका सभापति साह सहरी विकास मन्त्री हुनु भएकोले सो पद रिक्त छ भने प्रमुख सचेतक रहनु भएका टेकबहादुर बस्नेतलाई यसपटक मन्त्री बनाउने योजना प्रचण्डले बनाउनु भएको छ । निर्वाचनमा बिजयी हासिल गरेका र गराएका नेताहरुलाई मन्त्री बनाउन प्राथमिकता दिनु पर्ने दबाब पनि प्रचण्ड माथि परेको छ । तर प्रचण्डको खल्तीमा रहेका मन्त्रालय र मन्त्रीको सूची प्रधानमन्त्री देउवाले मन्त्रिपरिषद विस्तार गर्ने वेलामा मात्रै सार्वजनिक गराउने बुझिएको छ ।"
चुनावमा अन्तर्घात गर्ने कांग्रेसबाट निश्काशित,"गोरखा : नेपाली कांग्रेस गोरखाले स्थानीय तह निर्बाचनमा पार्टीभित्र अन्तर्घात गर्ने नेता कार्यकर्तालाई पार्टीबाट निष्काशन गरेको छ । आफ्नै पार्टीका उमेद्वारलाई हराउन लागिपर्ने, बागी उमेद्वार उठ्नेहरुलाई साधारण सदस्यसमेत नरहने गरी निष्काशन गरिएको जिल्ला सचिब नन्दप्रसाद न्यौपानेले जानकारी दिनुभयो । हालै सम्पन्न अनुशासन समितिको बैठकले पार्टीको बिधान अनुसार कारबाही गरिएको समितिका संयोजक न्यौपानेले जानकारी दिनुभयो । गाविसस्तरीय समितिका सभापतिलाई समेत निष्काशन गरिएको छ । काङ्ग्रेसले साबिक धावा गाविसका पार्टी सभापति इमानसिङ तामाङ, तान्द्राङका टीकाप्रसाद अम्गाइँ, बेदप्रसाद लामिछाने, सहिद लखन गाउँपालिका ९ नाम्जुङका श्यामजी काप्रीलाई निष्काशन गरेको जनाएको छ । सुलिकोट गाउँपालिका ५ ताकुमाझलाकुरीबोट वडाध्यक्षमा बागी उठेका ठाकुर भट्टलाई पाँच वर्षसम्म साधारण सदस्यसमेत नरहने गरी कारबाही गरिएको अनुशासन समितिका संयोजक न्यौपानेले बताउनु भयो । पार्टीको सबैभन्दा ठूलो लक्ष्य भनेको चुनाव जित्नु हो उहाँले भन्नुभयो चुनावमै बागी उठ्ने, असहयोग गर्नेलाई पार्टीमा राखिरहनु पर्छ भन्ने लाग्दैन । त्यस्ता कार्यकर्तालाई कारबाही गर्न पार्टीको बिधानमा नै उल्लेख छ । पार्टीको राजनीतिक संगठन मजबुद बनाउन कारबाही गरिएको उहाँले बताउनु भयो । चुनावमा असहयोग गर्नेहरुलाई कारबाहीको माग गर्दै विभिन्न कार्यकर्ताहरुले पार्टीमा पटक पटक लिखित मौखिक उजुरी गरेपछि कारबाहीको प्रक्रिया अघि बढाइएको हो । पहिलो चरणमा पाँचजनालाई कारबाही गरिएको भन्दै न्यौपानेले उजुरी परेका अरु नेता कार्यकर्ताको बिषयमा पनि छानबिन भइरहेको जानकारी दिनुभयो । करिब पाँच दर्जनकोे नाममा उजुरी छ । पहिलो चरणमा पाँच जनालाई कारबाही गरियो । अरुको पनि अध्ययनकै क्रममा छौं न्यौपानेले भन्नुभयो यसो गर्दा अर्को पटकको चुनाबमा अन्तर्घात गर्नु हुन्न रहेछ भन्ने सन्देश जान्छ । स्थानीय तह निर्वाचनमा गोरखाका ११ मध्ये नौ स्थानीय तहमा कांग्रेसले जित हातपारेको छ । अन्तरघात भएका ठाउँहरुमध्ये कतिपयमा काङ्ग्रेसले जितेको छ भने कतिपय ठाउँमा पराजय ब्यहोरेको छ ।"
विनियोजन विधेयक बहुमतले पारित,"काठमाडौँ: व्यवस्थापिकासंसद्को आजको दोस्रो बैठकले विनियोजन विधेयक, २०७४ पारित गरेको छ। अर्थमन्त्री ज्ञानेन्द्रबहादुर कार्कीले प्रस्तुत गर्नुभएको उक्त विधेयकलाई बैठकले बहुमतले पारित गरेको हो। त्यसैगरी, बैठकले आर्थिक विधेयक, २०७४ माथि विचार गरियोस् भनी प्रस्तुत प्रस्तावलाई सर्वसम्मतिले स्वीकृत गर्यो। साथै सभामुख ओनसरी घर्तीले उक्त विधेयकमा यही असार २९ गते दफाबार छलफल हुने घोषणा गर्नुभयो। बैठकले राष्ट्र ऋण उठाउने विधेयक, २०७४ लाई सर्वसम्मतिले स्वीकृत गर्यो। त्यसअघि सांसदहरु प्रेम सुवाल, अनुराधा थापा र डिल्लीप्रसाद काफ्लेले विभिन्न मन्त्रालयको विभिन्न शीर्षकको खर्च रकम घटाइयोस् भनी प्रस्तुत गर्नुभएको प्रस्तावलाई बैठकले अस्वीकृत गरेको थियो। व्यवस्थापिकासंसद्को अर्को बैठक यही असार २८ गते बुधबार १३ः०० बजे बस्नेछ । रासस"
प्रधानमन्त्रीले छलफलमा उठेका प्रश्नको जवाफ दिने,"काठमाडौँ: व्यवस्थापिकासंसद्को आजको दोस्रो बैठकमा प्रधानमन्त्री शेरबहादुर देउवाले विनियोजन विधेयक, २०७४ अन्तर्गत विभिन्न निकायका भिन्न शीर्षकमाथिको छलफलमा उठेका प्रश्नहरूको जवाफ दिनुहुने भएको छ। प्रधानमन्त्री देउवाले राष्ट्रपति तथा उपराष्ट्रपतिको कार्यालय, प्रधानमन्त्री तथा मन्त्रिपरिषद्को कार्यालय र राष्ट्रिय योजना आयोगको सचिवालयका उक्त विधेयकमाथिका विविध शीर्षकहरूमा सांसदहरूले उठाउनुभएका जिज्ञासाको जवाफ दिनुहुने घोषणा सभामुख ओनसरी घर्तीले सदनको पहिलो बैठकमा गर्नुभएको थियो। प्रधानमन्त्रीले जवाफ दिएपछि विनियोजन शीर्षकमाथिको छलफल पूरा हुनेछ । रासस"
अक्षय कोषबाट भागे माओवादी नेता,"काठमाडौं : माओवादी केन्द्रले निर्णय भएको दुई वर्षसम्म पनि केन्द्रीय स्तरमा अक्षय कोष स्थापना गर्न सकेको छैन । पार्टी अध्यक्ष पुष्पकमल दाहालकै नेतृत्वमा कोष स्थापना गर्ने निर्णय भएको थियो । १० वर्षे'जनयुद्ध', जनआन्दोलनलगायत आन्दोलनका सहिद, बेपत्ता परिवारका छोराछोरीको पठनपाठन तथा व्यवस्थापन, घाइते अनि अंगभंग भएकाहरूको उपचारका लागि कोष बनाउने निर्णय केन्द्रीय समितिले गरेको थियो । कोष खडा गर्नका लागि ठोस योजना बनाउन नसक्दा दुई वर्षसम्म निर्णय अलपत्र परेको हो । कोष स्थापनाका लागि अध्यक्ष दाहालले १ लाख रुपैयाँ दिने घोषणा गर्नुभएको थियो । यद्यपि, उहाँले पनि कोष स्थापना गरेर रकम भने जम्मा गराइसक्नुभएको छैन । अन्य नेताले भने कोषका लागि सहयोग राशिको'टोकन' नै घोषणा गरेका छैनन् । अध्यक्षदेखि साधारण सदस्यसम्म स्वेच्छिक रूपमा सहयोग संकलन गरी कोष सञ्चालनमा ल्याउने जनाइएको थियो । दुई वर्षमा पनि अक्षय कोष स्थापना हुन सकेन दाहालले घोषणा गरेको रकम पनि जम्मा भएन कार्यकर्ता संरक्षण विधि पनि अलपत्र जेनतेन धानिँदै सहिद प्रतिष्ठान कोषको शीर्षकमा अहिलेसम्म कुनै रकम जम्मा नभएको केन्द्रीय कार्यालय स्रोतले जनाएको छ ।'नयाँ सदस्य बन्न चाहने र सदस्यता नवीकरण गर्नेहरूबाट स्वेच्छिक रूपमा पैसा जम्मा गरेर कोष निर्माण गर्ने योजना थियो', केन्द्रीय कार्यालयमा कार्यरत एक नेताले अन्नपूर्णसँग भने,'तर, अहिलेसम्म केन्द्रीय कार्यालयमा त्यसरी पैसा जम्मा भएको छैन । नेताहरूले गम्भीरतापूर्वक चासो देखाएको पनि देखिँदैन ।' कोष परिचालनको टीओआर बन्न नसक्दा केन्द्रीय कार्यालयमा रकम जम्मा हुन नआएको स्रोतले जनाएको छ । ती नेताका अनुसार कतिपय जिल्ला तथा मोर्चाको तहमा सदस्यता नवीकरण गर्दा कोषका लागि रकम जम्मा गरिएको छ । तर, त्यसरी जम्मा गरिएको रकम सम्बन्धित कमिटीले केन्द्रमा पठाएका छैनन् । सदस्यता नवीकरण र नयाँ सदस्यता वितरण गर्दा लिइने रसिदको अधकट्टीमै माओवादीले कोषका लागि छुट्टै रकम स्वेच्छिक रूपमा माग गरेको छ । यसले गर्दा रकम जम्मा भएको हुन सक्ने अनुमान केन्द्रीय कार्यालयले गरेको छ । अहिले सदस्यता नवीकरण अभियान चलिरहेको माओवादीले जनाएको छ । कार्यकर्ता संरक्षण विधि पनि अलपत्र माओवादीले पार्टीका पूर्णकालीन नेता तथा कार्यकर्ताको व्यवस्थापनका लागि केन्द्रदेखि जिल्ला तहसम्मै कार्यकर्ता संरक्षण विधि पनि बनाउने जनाएको थियो । युद्धबाट आएको पार्टी भएकाले अन्यको तुलनामा माओवादीका धेरै नेता तथा कार्यकर्ता पूर्णकालीन छन् । उनीहरूको व्यवस्थापन गर्न नसक्दा नेतृत्व पार्टीभित्रै आलोचित बन्दै आएको थियो । यसलाई पनि माओवादीले व्यवस्थित बनाउन सकेको छैन । केन्द्रीय कार्यालयका सदस्य तथा सहयोगीलाई माओवादीले न्यूनतम भरणपोषणको जिम्मेवारी वहन गर्दै आएको छ । सांसद भएका र सरकारी सेवासुविधा पाइरहेकाबाहेक अन्य कतिपय नेताकार्यकर्तालाई पार्टीले अझै पाल्दै आएको छ । कतिपय नेतालाई सम्बन्धित प्रदेश, जिल्लाले पनि आआफ्नै सापेक्षतामा भरणपोषणका काममा भरथेग गरिरहेका छन् । तर, देशव्यापी रुपमा त्यस्ता नेताकार्यकर्ता कति छन् भन्ने तथ्यांक छैन । जेनतेन धानिँदै छ सहिद प्रतिष्ठान माओवादीले सहिद परिवारलाई संगठित गर्ने र उनीहरूको पालनपोषण, शिक्षादीक्षाका लागि सहयोग गर्ने नीतिअनुसार सहिद प्रतिष्ठान सञ्चालन गर्दै आएको छ । अन्य अभियानका तुलनामा यो प्रतिष्ठान भने जसोतसो चलेको देखिएको छ । माओवादीले प्रतिष्ठानका तर्फबाट पाँच जिल्लामा १४ सय विद्यार्थी पढाउँदै आएको छ । राज्यका तर्फबाट करिब १४ करोडसहित माओवादीका सांसदले जनही २ हजारका दरले गरी मासिक १ लाख ६४ हजार रुपैयाँ प्रतिष्ठानमा जम्मा हुँदै आएको छ । दोलखा, पोखरा, डोटी, दाङ र सुनसरीमा विद्यालय सञ्चालनमा छ ।"
सप्तरीका बाढीपीडितलाई रु २५ हजार राहत दिने निर्णय,"काठमाडौँ: सरकारले सप्तरीका बाढीपीडितको टहरा निर्माण र जस्तापाता खरिदका लागि तत्काल प्रतिपरिवार रु २५ हजार राहत दिने निर्णय गरेको छ। सिंहदरबारस्थित मन्त्रिपरिषद् तथा प्रधानमन्त्री कार्यालयमा आज बसेको मन्त्रिपरिद्को बैठकले टहरा निर्माणका लागि रु १५ हजार र जस्तापाता खरिदका लागि रु १० हजार गरी कुल रु २५ हजार राहत दिने निर्णय गरेको अर्थमन्त्री ज्ञानेन्द्रबहादुर कार्की जानकारी दिनुभयो । सप्तरीका विभिन्न खोला र नदीमा आएको बाढीबाट प्रभावित एवम् विस्थापित क्षेत्रको स्थलगत निरीक्षणपछि शुक्रबार प्रधानमन्त्री शेरबहादुर देउवाले बाढीपीडितलाई रु २५ हजार राहत उपलब्ध गराउने तथा उनीहरुको बसोबासको व्यवस्था गर्न रु १५ लाखसम्म सहुलियत ऋणको व्यवस्था गर्ने प्रतिवद्धता घोषणा गर्नुभएको थियो। दुई हप्ता अगाडि खाडो, जातो र मौली नदीमा आएको बाढीले त्यहाँको बाँध भत्काउनुका साथै सप्तरीका एक दर्जन गाउँ डुबानमा पारेका थिए । सो बाढीबाट कञ्चनरूप नगरपालिका तथा तिरहुत, रूपनी, तिलाठी कोइलाडी र कृष्णासवरण गाउँपालिकाकालगायत दर्जनौँ गाउँमा पानी पसेर डुबानमा पारेको थियो । बाढीबाट त्यहाँका करिब एक हजार ५०० भन्दा बढी घर डुबानमा परेका थिए । यसैगरी मन्त्रिपरिषद्ले बैठकले सप्तरीका बाढपीडितको बसोबासको व्यवस्था गर्न रु १५ लाख सहुलियत ऋण दिने पनि निर्णय गरेको छ । बैठकले प्रतिनिधिसभाको सदस्य निर्वाचनसम्बन्धी व्यवस्था गर्न बनेको विधेयकलाई व्यवस्थापिकासंसद्मा पेश गर्ने निर्णय गरेको छ । त्यस्तै बैठकले प्रधानमन्त्रीको परराष्ट्र सल्लाहकारमा दिनेश भट्टराईलाई नियुक्त गरिएको अर्थमन्त्री कार्कीले जानकारी दिनुभयो । भट्टराईले तत्कालीन प्रधानमन्त्री सुशील कोइरालाको परराष्ट्र सल्लाहकारको भूमिकासमेत निर्वाह गरिसक्नुभएको छ । रासस"
तलब नपाए पनि काम गर्र्नुपर्छ,"चौतारा (सिन्धुपाल्चोक) : जनयुद्धकालमा पनि स्वयंसेवक भई पार्टी र देशका लागि काम गरिएको हो । अहिले जननिर्वाचित भएर सुविधा पाइएन भने पनि कुनै गुनासो छैन, नवनिर्वाचित चौतारासाँगाचोकगढी नगरपालिकाका प्रमुख अमानसिंह तामाङ तलबसुविधाबारे नेपाल सरकारले स्पष्ट निर्णय नगरेको अवस्थामा आफूहरु सुविधा नलिई काम गर्न तयार देखिनुुहुन्छ । नयाँ संविधानानुसार स्थानीय तहको निर्वाचनपछि कार्यभार सम्हालेको जनप्रतिनिधिको तलबसुविधा हाल केन्द्र सरकारको बजेटबाट निकासा नभएका सन्दर्भमा प्रमुख तामाङको खासै दुखेसो छैन । नेकपा (माओवादी केन्द्र) का तर्फबाट विजयी तामाङले भन्नुभयो, जनताको काम गर्ने हो । तलब नपाए पनि गर्र्नुपर्छ । गत वैशाख ३१ मा भएको पहिलो चरणको निर्वाचनबाट निर्वाचित जिल्लाका जनप्रतिनिधिले कार्यभार सम्हालेको डेढ महिना पुगे हालसम्म तलब लिएका छैनन् । सङ्घीय मामिला तथा स्थानीय विकास मन्त्रालयले हालै जारी गरेको स्थानीय तह बजेट तर्जुमा, कार्यान्वयन, आर्थिक व्यवस्थापन निर्देशिका, २०७४ मा आफ्नै स्रोतबाट तलब, सुविधा लिन सकिने भनिएको छ । स्थानीय तहका पदाधिकारीको सुविधा प्रदेश सभाले बनाएको कानुनअनुसार हुनेछ । यस्तो कानुन नबनेसम्म सम्बन्धित स्थानीय तहको सभाबाट निर्धारण भएबमोजिम सुविधा मात्र प्रदान गर्न सकिनेछ । यस्तो सुविधा स्थानीय तहबाट असुल भएको राजस्व रकमबाट मात्र खर्च व्यहोनुपर्नेछ, निर्देशिकामा भनिएको छ । निर्देशिकामा कार्यरत कर्मचारीको तलब, भत्ता, अन्य सुविधा तथा दैनिक भत्ता तथा भ्रमण खर्च नेपाल सरकारको प्रचलित मापदण्ड तथा नियम कानुनभन्दा बढी हुने गरी निर्धारण गर्न नसकिने उल्लेख छ । स्थानीय तहका जनप्रतिनिधिले आफ्नै स्रोतबाट वा प्रदेश सभाबाट कानुन बनाएर सेवा सुविधा लिन सक्ने राय अर्थ मन्त्रालयबाट आएपछि जनप्रतिनिधि आफ्नो स्रोतबाट तलब र सुविधा लिन अनुच्छुक देखिएका हुन् । यद्यपि जनप्रतिनिधिको तलब स्केल भने निर्धारण गरिएको छ । आफ्नै स्रोतबाट तलब लिने भन्ने केन्द्र सरकारको आशयप्रति जनप्रतिनिधि उत्साहित देखिएका छैनन् । मेलम्ची नगरपालिकाकाका प्रमुख डम्बर अर्यालले आफ्नो स्रोतबाट तलब लिनुपर्ने भएमा आफू र कुनै पनि वडाध्यक्षले सुविधा नलिने स्पष्ट गर्नुभयो । नेकपा (एमाले) का तर्फबाट विजयी अर्यालले रासससँग भन्नुभयो, बिहान बेलुका घरमा खाना खाइन्छ, खाजा कार्यालयमा खाइन्छ, राजनीतिक काम विगतमा पनि निःशुल्क गरिएको हो । सरकारले रकम नदिने हो भने हामी तलब नलिन तयार छौँ । जिल्लाकै इन्द्रवाती गाउँपालिकाका अध्यक्ष वंशलाल तामाङले अहिलेसम्म एक पैसा पनि सुविधा नलिएको बताउनुभयो । नेपाली काँग्रेसबाट विजयी उहाँले स्थानीय स्रोतबाट लिन सक्ने अवस्था नरहेको र त्यस्तो स्रोतको स्पष्ट पहिचान पनि भइनसकेकाले आफूहरु बरु बिनातलब काम गर्ने मानसिकतामा रहेको बताउनुभयो । रासस"
भरतपुर मतगणना विवादको सुनुवाइ साउन २ गते,काठमाडौं : सर्वोच्च अदालतमा आज हुने भनिएको भरतपुर महानगरपालिका१९ को मतगणना विवादसम्बन्धी सुनुवाइ पुनः सोमबारका लागि सरेको छ । न्यायाधीशद्वय ओमप्रकाश मिश्र र पुरुषोत्तम भण्डारीको संयुक्त इजलासमा यस प्रकरणको सुनुवाइ पेसी तोकिएको थियो तर हेर्न नभ्याउने भन्दै साउन २ गते सोमबारका लागि सारिएको सर्वोच्च अदालतका सहप्रवक्ता विश्वराज पौडेलले जानकारी दिनुभयो । भरतपुर प्रकरणमा सर्वोच्च अदालतमा सुनुवाइ सरेको यो तेश्रो पटक हो । यसअघि यही असार २३ गते सर्वोच्च अदालतका न्यायाधीश मीरा खड्का र अनिलकुमार सिन्हाको संयुक्त इजलासमा सुनुवाइ शुरु भए पनि नभ्याएर आजका लागि पेसी तोकिएको थियो । त्योभन्दा पहिला कामु प्रधानन्यायाधीश गोपालप्रसाद पराजुली र न्यायाधीश हरिकृष्ण कार्कीको इजलासले मतगणनाका क्रममा च्यातिएका मतपत्रसहित सक्कल कागजपत्र ल्याउन आदेश दिएको थियो । सोहीअनुसार अदालतमा च्यातिएका मतपत्रसहित अरू कागजपत्र यही असार १३ गते पुयाइसकिएको छ । निर्वाचन आयोगको पुनः मतदान गराउने निर्णयका विरुद्ध अधिवक्ता तुलसी पाण्डे र वडा नं १९ का नेकपा ९एमाले०का उम्मेदवार गुञ्जमान विकले सर्वोच्च अदालतमा रिट निवेदन दायर गर्नुभएको थियो । रिट निवेदनमाथिको पहिलो चरणको सुनुवाइमा न्यायाधीश चोलेन्द्रशम्शेर जबराको एकल इजलासले पुनः मतदान गराउने निर्वाचन आयोगको निर्णय तत्काल कार्यान्वयन नगर्न अन्तरकालीन आदेश जारी गरेको थियो । मतगणनामा भरतपुर महानगरपालिकाको प्रमुख पदका उम्मेदवार एमालेका देवी ज्ञवाली र माओवादी केन्द्रका रेणु दाहालबीच तीव्र प्रतिस्पर्धा थियो । १९ नं वडाको आधा भन्दा बढी गणना भइसकेपछि मतपत्र च्यातिएको थियो । रासस
"धरान उपमहानगरको मेयरमा एमाले विजयी, तारा मेयर र मञ्जु भण्डारी उपमेयर","धरान: सुनसरीको धरान उपमहानगरपालीकाको मेयरमा एमालेका तारा सुब्बा निर्वाचित हनु भएको छ। कांग्रेसका उमेद्वार तिलक राईलाई ४ हजार बढी मत अन्तर्गतले पराजित गर्दै सुब्बा मयरमा निर्वाचित हुनु भएको छ। उपमेयरमा एमालेकै मञ्जु भण्डारी निर्वाचित हुनु भएको हो। भण्डारीले कांग्रेसकी श्यामा रेग्मीलाई पराजित गर्दै उपमेयरमा निर्वाचित हुनु भएको हो।धरानका २० वडा मध्य १४ वडा वार्डमा समत एमालेले विजयी हासिल गरेको छ। कांग्रेसले पाँच वटा र माओवादी केन्द्रले उक मात्र वडा १७ नम्बरमा प्यानलै विजयी हासिल गरेको हो। धरानको १,२,५,१४ र १८ वडामा कांग्रेस उमेद्वार विजयी बनेका छन्। एमालेले ३,४,६,७,८,९,१०,११,१२,१३,१५,१६ र २० वडामा विजयी हासिल गरेको छ। धरानको मेयरमा विजयी हासिल गरेका सुब्बा र उममेयरमा विजयी बनेकी भण्डारीले समग्र धरानको विकास र्मिण गरी धरानलाई स्र्माट सिटी बनाउने बताउनुभयो। मिति २०७४३१४ भएको स्थानिय तह को निर्वाचनमा निवाचिय जनप्रतिनिधिहरु तारा सुब्बा मेयर एमाले मन्जु भन्डारी उपमेयर एमाले १ न रोशन अधिकारी (नेपाली काङ्ग्रेस) २ न माधवग यवोबिन्द श्रेष्ठ (नेपाली काङ्ग्रेस ) ३ न आशा श्रेष्ठ (एमाले) ४ न मानबहादुर राई) (एमाले) ५ न सन्तोश लिम्बु (काङ्ग्रेस ) ६ न भुवन बस्नेत (एमाले) ७ न भुवनराज मोक्त्तान (एमाले) ८ न रुद्रबहादुर लिम्बू (एमाले) ९ न रत्न कटुवाल (एमाले) १० नश्री प्रसाद सुब्बा (एमाले) ११ न  बाबुलाल लामा १२ नटंक राई (एमाले) १३ ननेत्र काफ्ले (एमाले) १४ नकृष्ण भटृराइ (काङ्ग्रेस) १५ न नरेश ईबारम एमाले १६ न दिल कुमार गिरी एमाले १७ न मनोज भट्टराई (माके) १८ ननरेन्द्रकुमार (प्रवीण राई) (काङ्ग्रेस) १९ नपुर्ण लिम्बू (एमाले) २०मणिराम राई (एमाले)"

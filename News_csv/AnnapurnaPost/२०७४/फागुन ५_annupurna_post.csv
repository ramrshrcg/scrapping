शीर्षक,विवरण
मन्त्रिपरिषद् गठनसँगै चुलियो असन्तुष्टि,"पोखरा : प्रदेश ४ को मन्त्रिपरिषद्को पहिलो बैठकले दुई वर्षभित्र प्रदेशका सबै गाउँबस्तीमा पिउने पानी र बिजुली पुर्याउने निर्णय गरेको छ। मुख्यमन्त्री पृथ्वीसुब्बा गुरुङ र उद्योग, पर्यटन वन तथा वातावरण मन्त्री रामशरण बस्नेतको दुई सदस्यीय मन्त्रिपरिषदले शुक्रबार उज्यालो प्रदेश अभियान घोषणा गर्दै सबै गाउँबस्तीमा खानेपानी पुर्याउन स्थानीय तहसँग सहकार्य गर्ने निर्णय गरेको हो। ५ वर्षभित्र सुविधा सम्पन्न अन्तर्राष्ट्रिय सम्मेलन केन्द्र निर्माण गर्ने निर्णय गरेका छौं, शुक्रबारै प्रदेश सरकारको प्रवक्ता तोकिएमा मन्त्री बस्नेतले भने, ५ वर्षभित्र नै सबै स्थानीय तहको केन्द्रलाई प्रदेश राजधानीसँग स्तरीय सडक सञ्जालले जोडिने छ। प्रदेशमा अत्याधुनिक सुविधा सम्पन्न क्यान्सर, मुटुरोग तथा मृर्गाैला उपचार केन्द्र ५ वर्षभित्र निर्माण गरिसक्ने निर्णय पनि मन्त्रिपरिषदले गरेको जानकारी मन्त्री बस्नेतले दिए। प्रदेश भित्र बोलिने सबै भाषा तथा संस्कृतिको संरक्षण तथा संवद्र्धन गरिने सरकारको अर्काे निर्णय छ। विभन्न जाति जनजातिको पहिचान झल्कने गरी बहुसांस्कृतिग्राम स्थापना गरिने छ, मन्त्री बस्नेतले भने। प्रदेश सरकारको काम चुस्त बनाउन विद्युतीय सुशासनमा जोड दिइने मन्त्री बस्नेतले सुनाए। प्रदेश मन्त्रिपरिषद्को बैठकले पाँच वर्षभित्र प्रदेश ४ मा सुविधासम्पन्न खेलमैदान बनाउने निर्णय पनि गरेको छ। शुक्रबारै मुख्यमन्त्री गुरुङले प्रदेश प्रमुख बाबुराम कुँवरको निवासमा उनीसँग सपथ लिएका थिए। सभामुख नेत्रनाथ अधिकारीले पनि सपथ लिएको सोही समारोहमा प्रदेश प्रमुख कुँवरले मन्त्री बस्नेतलाई पनि सपथ खुवाए। सपथ लगत्तै मुख्यमन्त्री गुरुङ र मन्त्री बस्नेतले पदभार ग्रहण गरी मन्त्रिपरिषदको पहिलो बैठक बसेका थिए। मुख्यमन्त्री गुरुङले मन्त्रिपरिषद बैठकअघि स्थिर र दीगो विकासका लागि आफ्नो सरकारले गम्भीर भएर कामहरु अगाडि बढाउने बताएका थिए। प्रदेश मन्त्रिपरिषद्को बैठकले पाँच वर्षभित्र प्रदेश ४ मा सुविधासम्पन्न खेलमैदान बनाउने निर्णय पनि गरेको छ। एमाले र माओवादीको शुक्रबार बिहान बसेको बैठकमा एमालेले ५ र माओवादीले २ मन्त्री लिने सहमति बनेको छ। तर दुवै पार्टीबाट मन्त्रीका लागि पठाउने सांसद टुंगो लगाउन नसक्दा शुक्रबारै मन्त्रिपरिषदले पूर्णता पाउन नसकेको हो। माओवादीसँगको गठबन्धनमा मुख्यमन्त्री बनेका एमाले संसदीय दलका नेता गुरुङले मन्त्रिपरिषद छिट्टै विस्तार गरिने जानकारी दिएका छन्। मुख्यमन्त्रीसँगै सपथ लिएका मन्त्री बस्नेत गोरखाको क्षेत्र नम्बर १ ख बाट निर्वाचित सांसद हुन्। तर उनी १ कका बासिन्दा हुन्। एमाले केन्द्रीय वैकल्पिक सदस्य बस्नेत २०६४ र २०७० को संविधान सभा निर्वाचनमा गोरखा १ बाट पराजित भएका थिए। उनी ६४ मा माओवादीकी पार्वती थापा र ७० मा बाबुराम भट्टराईसँग पराजित उनी २०५४ मा नारेश्वर गाविसको अध्यक्ष भएका थिए। एमालेबाट मुख्यमन्त्रीबाहेक ४ मन्त्रीभित्र पर्न सांसदहरुले लबिङ गरिरहेका छन्। माओवादीमा संसदीय दलका नेता हरिबहादुर चुमानसहित उपनेता रामजी बराल जीवन आकांक्षी छन्। मन्त्री बन्ने २ कोटाका लागि त्यसभन्दा थुप्रै आकांक्षी हुँदा एमालेसँग कुरा मिलिसकेर पनि उसले नाम टुंगो लगाउन नसकेको हो। एमालेमा चाहिँ केन्द्रको निर्देशनमा मन्त्री तोकिने उक्त पार्टीका नेताहरु बताउँछन्।"
चौकीदारीदेखि मुख्यमन्त्रीसम्मको यात्रा,"परिवारको आर्थिक अवस्था कमजोर भएका कारण प्रदेश नम्बर ७ को मुख्यमन्त्री नियुक्त भएका माओवादी केन्द्रका नेता त्रिलोचन भट्ट १४ वर्षमै जागिरको खोजीमा भारत हिँडेका थिए। उनी कक्षा ८ सम्मको पढाई सकेर १४ वर्षको पढ्ने उमेरमा भारत पसेका हुन्। भारतको मुम्बईमा उनले सामान्य नेपालीले गर्ने चौकीदारीबाट आफ्नो काम सुरु गरे। भारतमा रहेका मजदुरको दुःखबाट उनलाई मजदुर युनियनमा जाने मन लाग्यो र उनले मजदुरको युनियन हुँदै अखिल नेपाल भारतीय एकता समाजमा पिक्रय भएर काम गरे। नेपालीमाथि हुने श्रमशोषण, उनीहरुमाथि हुने विभेद र कुटपिटले भट्ट जहिले पनि दुःखी हुन्थे। मजदुरीका क्रममा दुःखमा परेका विभेदमा परेका नेपालीलाई सहयोग गर्ने काम पनि गरे, उनले भने, पश्चिम नेपालका धेरै व्यक्तिको भारतमा जाने र त्यहाँ कामको स्तर र उत्पीडनले नै मलाई कम्युनिष्ट बनायो। अब भारतमा गएर मजदुरी नगर्ने प्रदेश बनाउने उनको प्रण छ। अन्नपूर्ण पोष्टसँग कुरा गर्दै उनले भने, अब प्रदेश नम्बर ७ बाट भारतमा गएर निम्न स्तरको काम गर्न बाध्य नेपालीलाई प्रदेशमै रोजगारीको सिर्जना गर्ने काम गर्छु, उनले भने। उनी २०४७ सालबाट अखिल भारत नेपाल एकता समाजको सदस्यबाट राजनीतिमा उत्रिएका हुन्। माओवादी युद्धको तयारीका बेलादेखि नै उनले प्रवासमा रहेर नेपाली जनयुद्धलाई आर्थिक स्रोत जुटाउन खटिरहे। म २०५६ सालबाट माओवादी पार्टीको पूर्णकालीन सदस्य भएँ, उनले भने। २०६१ सालमा पार्टीले उनलाई नेपाल बोलायो र उनी पार्टीको निर्णय मान्दै नेपाल फर्किए। नेपाल फर्केर भूमिगत भएका भट्टलाई पार्टीले २०६४ सालको निर्वाचनमा डोटीको निर्वाचन क्षेत्र नम्बर १ बाट चुनाव लडायो। तर, उनी थोरै मतले पराजित भए। त्यसपछि उनलाई २०७० को संविधान सभा चुनावमा पार्टीले क्षेत्र परिवर्तन गर्दै डोटी निर्वाचन क्षेत्र नम्बर २ बाट लडायो। भाग्य नै भन्नुपर्छ उनले २०७० सालमा पनि पराजित हुनुपयो। दुई चुनाव पराजित भएपछि मैले डोटीमै तरकारी खेती सुरु गरँे। म तरकारी बारीमा आफैँ काम गर्ने मान्छे हुँ। मलाई धेरैले तरकारी लगाउन थाल्यो भनेर हेला गरे, उनले गुनासो गरे, हाम्रो देशमा कृषि सम्मानित पेशा हो भन्ने कुरा बनाउनु छ, मेरो अर्को प्रयास कृषिलाई सम्मानित पेशा हो, पढेलेखेकाले गर्ने पेशा हो भन्ने बनाउनेतर्फ केन्द्रित हुनेछ। प्रदेशसभा चुनावमा मुख्यमन्त्री भट्ट डोटीको निर्वाचन क्षेत्र ख बाट वाम गठवन्धनको तर्फबाट निर्वाचित भएका हुन्। त्यो क्षेत्रमा कांग्रेसका प्रभावशाली नेता योगेन्द्रबहादुर शाहीलाई पराजित गरे। मुख्यमन्त्रीको नियुक्ति बुझेपछि पत्रकारसँग कुराकानी गर्दै उनले भने, अबको पाँच वर्षमा म प्रदेश नम्बर ७ को जग बलियो बनाउँछु। उनले जलश्रोत, कृषि र पर्यटन क्षेत्रको सदुपयोग गर्न सके मात्र प्रदेश ७ समृद्ध हुने उनको विश्वास छ। मुख्यमन्त्रीको शपथ ग्रहणपछि भट्टले आफूले प्रदेशलाई नमुना प्रदेश बनाउने बताएका छन्। प्रदेश नम्बर ७ मा अथाहा सम्भावना भएकाले त्यसको दोहन गर्दै प्रदेशलाई आर्थिक समृद्धि दिशामा अघि बढाउने बताए। उनले आइतबार मन्त्रिपरिषदको पहिलो बैठक बस्ने र त्यसले जनतालाई खुसी हुने गरी ऐतिहासिक निर्णय गर्ने बताए। मुख्यमन्त्रीलाई प्रदेशका प्रमुख सचिवको गाडी केन्द्रसँग २५ वटा गाडी माग गरेकोमा सभामुख बाहेकका लागि कुनै गाडी नआएपछि प्रदेशका मुख्य सचिवको से १ झ २४९ नम्बरको गाडी मुख्यमन्त्रीलाई दिइएको छ। शपथ ग्रहण ढिलो भएकाले मुख्यमन्त्री तथा मन्त्रीहरुको पदस्थापन भने आइतबार हुनेछ। प्रदेश ७ का सातै मन्त्रीले लिए शपथ"
प्रदेश १ को राजधानी विवाद : सहमती जुटाउने मन्त्री कार्कीको भनाइ,"दमक : बृहत छलफल र सहमती जुटाएर मात्र प्रदेशको राजधानी तोकिने प्रदेश नम्बर एकका संघीय मामिला तथा कानुनमन्त्री हिक्मत कार्कीले बताएका छन्। स्थायी राजधानीका लागि विभिन्न ठाउँको नाम चर्चामा आए पनि सबै दलको सुझाव र सहमतीले मात्र राजधानी तोकिने उनको भनाइ छ। शनिबार प्रेस चौतारी र प्रेस सेन्टर झापाले गरेको पत्रकार भेटघाट कार्यक्रममा बोल्दै उनले प्रदेश नम्बर एकको नामका बिषयमा विभिन्न अन्तर द्वन्द्व देखिएकाले प्रदेशको नामाकरण पनि यहाको भौगोलीक, प्राकृतिक, सांस्कृतिक , जातीय र धार्मिक आधारलाई विचार गरेर मात्र गरिने बताए। सबै आधारलाई विचार गर्दा लिम्बुवान, विराट, कन्चनजंघा, सगरमाथा जे पनि नाम राख्न सकिन्छ। तर यस विषयको टुंगो सबैको सहमतिमा नै लाग्नेछ, मन्त्री कार्कीले भने। सबैभन्दा छिटो राजधानीको टुंगो लगाउनुपर्ने र त्यहा सोही अनुसारको भौतिक पूर्वाधारको विकाश गर्नुपर्नेमा मन्त्री कार्कीको जोड थियो। अहिले संघीयताको अभ्यासको पहिलो चरणमा रहेकाले सबै कुराको व्यवस्थापन राम्रो संग नभएको उनको भनाइ छ। अहिले पनि आफ्नो बसाईको टुंगो नलागेको बताउदै उनले अस्थायी राजधानी विराटनगरमा सोचे अनुसार भवनको ब्यवस्थापन गर्न नसकिरहेको बताए। सरकारले हाम्रा लागि भनेर मासिक घरभाडा मार्फत १२ हजार रुपैयाँ दिएको छ। यो पर्याप्त छैन। तर, पनि हामी बढाउने पक्षमा छैनौं, मन्त्री कार्कीले भने। पत्रकारको जिज्ञासामा सरकार निर्माणको बिषयमा उनले केही दिन भित्रै प्रदेश मन्त्रीपरिषदले पूर्णता पाउने बताए। महिलालाई सरकारमा सहभागी नगराएको असन्तुष्टि आइरहेको बेला गृहमन्त्रीसमेत रहेका कार्कीले महिलालाई पनि उचित मन्त्रालय दिएर सन्तुलन कायम गर्ने प्रष्ट पारे।"
एमालेले मन्त्री छान्न नसक्दा प्रदेश ७ का मुख्यमन्त्रीको शपथ सर्यो,"धनगढी : नेकपा (एमाले)ले मन्त्री छान्न नसक्दा प्रदेश नम्बर ७ का मुख्यमन्त्री त्रिलोचन भट्टको शपथ कार्यक्रम सरेको छ। ३ बजेका लागि तोकिएको शपथ एमालेले मन्त्री छान्न नसक्दा ५ बजेका लागि सरेको हो। एमाले प्रदेश ७ का इन्चार्ज भीम रावल आफैँ बसेर मन्त्री छान्नका लागि तीनदिनसम्म कसरत गर्दा पनि मन्त्रीको नाम टुंगो नलागेपछि रावल सम्भावित मन्त्रीको नाम बोकेर राजधानी उडेका छन्। रावलले राजधानी पुगेर प्रधानमन्त्री एवम् पार्टी अध्यक्ष केपी शर्मा ओलीसँग छलफल गरेर मन्त्रीको टुंगो लगाएपछि मात्र मुख्यमन्त्री र मन्त्रीहरुको शपथ हुने मुख्यमन्त्रीको कार्यालयले जनाएको छ। प्रदेश ७ को मुख्यमन्त्री माओवादीको भागमा परेपछि प्रदेश ७ मा एमाले संसदीय दलको नेतामा पाँचजना नेता आकांक्षी थिए। दीर्घ सोडारी, प्रकाश शाह, बठानसिंह बोहोरा, तारा लामा तामाङ, लीलाधर भट्टले दाबी गरे पनि प्रकाश शाह संसदीय दलको नेता चयन भएका छन्। लामो कसरतमा संसदीय दलको नेता छनोट गरेको एमालेलाई मन्त्री छान्न सकस परेको हो। प्रदेश ७ मा एमालेले चारजना मन्त्री पाएको छ। माओवादीले भने मुख्यमन्त्रीसहित तीन मन्त्रालय लिएको छ। एमालेलाई मन्त्री छान्न सकस भए पनि माओवादीले भने करिब करिब मन्त्रीको नाम टुंगो लगाइसकेको छ। कैलालीकी सांसद बिनिता चौधरी माओवादीबाट मन्त्री बन्ने पक्का भएको छ भने मन्त्रालय हेरेर झपड बोहोरा (अछाम) र मानबहादुर धामी (दार्चुला) मन्त्री बन्ने तयारीमा छन्। माओवादीले अर्थमन्त्रालय पाए बोहोरा मन्त्री बन्नेछन् भने अन्य मन्त्रालय पाए धामी।"
एकता टुंग्याउन प्रधानमन्त्री ओली र प्रचण्डबीच भेटवार्ता,"भक्तपुर : प्रधानमन्त्री एवं नेकपा एमालेका अध्यक्ष केपी शर्मा ओली र नेकपा माओवादी केन्द्रका अध्यक्ष पुष्पकमल दाहाल प्रचण्डबीच भेटवार्ता भएको छ। प्रधानमन्त्री ओलीको निजी निवास बालकोटमा शनिबार बिहान भएको डेढ घण्टा लामो भेटवार्तामा दुई पार्टीबीच एकीकरण र सरकारमा सहभागिताका बारेमा छलफल भएको छ। भेटवार्तापछि अध्यक्ष प्रचण्डले पार्टी एकताकाबारेमा छलफल भएको प्रतिक्रिया दिए। उनले भने 'पार्टी एकताका विषयमा कुराकानी भएको हो, एकताकाबारेमा छलफल सकारात्मक रुपमा अगाडि बढिरहेको छ, छिटो पार्टी एकता घोषणा गर्ने पहल जारी छ।' सो अवसरमा प्रधानमन्त्री ओलीका प्रेस संयोजक चेतन अधिकारीले आइतबार पार्टी एकता संयोजन समितिको बैठक बस्ने भएकाले त्यसको तयारीका लागि आज दुई अध्यक्षबीच छलफल भएको जानकारी दिए। आइतबार बस्ने एकता समितिको बैठकमा पार्टी एकता र सरकारमा सहभागिताका विषयमा विस्तृत छलफल हुने र त्यसकै तयारीका लागि दुई पार्टीका अध्यक्षबीच छलफल भएको उनले बताए। रासस"
प्रदेश ७ का सातै मन्त्रीले लिए शपथ,"धनगढी : प्रदेश ७ का मुख्यमन्त्री त्रिलोचन भट्टसहित सातजना मन्त्रीले पद तथा गोपनीयताको शपथ लिएका छन्। प्रदेश प्रमुख मोहनराज मल्लले सबै मन्त्रीलाई शपथ ग्रहण गराएका हुन्। शनिबार ३ बजेका लागि हुने भनिएको शपथ ग्रहण कार्यक्रम एमालेले मन्त्रीहरूको चयनका लागि दुई घण्टा समय मागेपछि प्रदेश प्रमुख कार्यालयले शपथ ग्रहण ५ बजेका लागि सारेको थियो। शपथ ग्रहणको समय सारिएसँगै प्रदेश ७ को पूरै मन्त्रिमण्डल गठन भएको छ। डोटी जिल्ला ख प्रदेशसभा क्षेत्रबाट विजयी भट्टले मुख्यमन्त्रीको शपथ लिएका छन्। माओवादीबाट अछामका प्रदेशसभा सदस्य झपट बोहराले आर्थिक मामिला तथा योजनामन्त्री, माओवादीबाटै भूमि व्यवस्था कृषि तथा सहकारीमन्त्रीमा विनीता चौधरी र एमालेबाट चारजना मन्त्रीले शपथ लिएका छन्। एमालेका तर्फबाट सामाजिक विकासमन्त्रीमा एमाले कैलालीका अध्यक्षसमेत रहेका दीर्घ सोडारी, आन्तरिक मामिला र कानुनमन्त्रीमा एमाले संसदीय दलका नेता प्रकाशबहादुर शाह, भौतिक पूर्वाधार विकासमन्त्रीमा डडेल्धुराबाट पठानसिंह बोहरा र उद्योग, पर्यटन, वन तथा वातावरणमन्त्रीमा बैतडीबाट माया भट्टले शपथ लिएका छन्। एमालेका उपाध्यक्ष तथा प्रदेश ७ का इन्चार्ज भीम रावलले तीन दिनसम्म संसदीय दलको नेता र मन्त्री चयनका लागि लगातार बैठक गरेका थिए। बैठकपछि शनिबार संसदीय दलमा नेता प्रकाश शाहका लागि सहमति जुटे पनि मन्त्रीहरूको भने टुंगो लगाउन सकिएको थिएन। पार्टी अध्यक्ष केपी ओलीसँग छलफल गरेर मात्रै मन्त्रीको चयन गर्ने सहमतिअनुसार रावल शनिबार नै दिउँसोको उडानबाट काठमाडौँ गएका थिए। काठमाडौंमा पार्टी अध्यक्ष ओलीसँगको परामर्शपछि एमालेले प्रदेश मन्त्रीको टुंगो लगाएको थियो। यसअघि कञ्चनपुरबाट एमालेका अध्यक्ष तारा लामा तामाङ पनि संसदीय दलका नेताका दाबेदार थिए। उपसभामुखमा निर्मला जोशी प्रदेश ७ को उपसभामुख पदका लागि माओवादी केन्द्रकी प्रदेश सदस्य निर्मला जोशीले मनोनयन दर्ता गराएकी छिन्। प्रदेशसभा सचिवालयमा जोशीको मात्रै मनोनयन दर्ता भएकाले उनी निर्विरोध निर्वाचित भएकी हुन्। दार्चुलाबाट समानुपातिक प्रदेशसभा सदस्य जोशीको आइतबारको प्रदेशसभामा चयन हुने प्रदेशसभा सचिवालयले जानकारी दिएको छ।"
'एकतामा ब्रेक थ्रु',"काठमाडौं : पाँच महिनाअघि पार्टी एकीकरणका लागि प्रतिबद्धता जनाउँदै प्रदेश र प्रतिनिधिसभा चुनावमा गठबन्धन गरेका एमालेमाओवादी बीचको एकता प्रक्रियामा छिट्टै ब्रेक थ्रु हुने दाबी माओवादी नेताले गरेका छन्। एकीकृत पार्टीको सैद्धान्तिक विचारमा मतभेद हुँदा दुई पार्टीको एकीकरणमा केही व्यवधान देखिए पनि छिट्टै सहमतिमा टुंगिने माओवादी नेताको विश्वास छ। असोज १७ मा चुनावका लागि गठबन्धन गरी एकीकरणसम्मको मार्गचित्र बनाएका दुई पार्टी अहिले पार्टीको सैद्धान्तिक विचारमा एक हुन नसक्दा एकता प्रक्रियामा विलम्ब भएको माओवादी नेताको तर्क छ। माओवादी नेता अग्निप्रसाद सापकोटाले एकता प्रक्रियामा पूरै ब्रेक नलागी गियर मात्रै लागेको चर्चा गर्दै भने एमालेमाओवादी एकीकरण प्रक्रियामा ब्रेक थ्रु हुने दाबी गरे। उनले शुक्रबार अन्नपूर्णसँग भने, मार्गदर्शक सिद्धान्तमा फरक परेकाले जनताको बहुदलीय जनवादलगायत नमिलेका कुरा एकता महाधिवेशनमा जान्छ। त्यहाँ जे निर्णय हुन्छ, त्यसलाई स्विकार्ने हो। असोज १७ मा चुनावी गठबन्धन घोषणा गर्दा नै एमाले अध्यक्ष ओली र माओवादी अध्यक्ष पुष्पकमल दाहालमध्ये एक जना प्रधानमन्त्री र अर्को पार्टी अध्यक्ष बन्ने सहमति रहेको जानकारी सापकोटाले दिए। पूर्वसहमति विपरीत ओलीदाहाल द्विअध्यक्ष हुँदै पालैपालो प्रधानमन्त्री बन्न लचक भए। माओवादीका अर्का नेता सुरेन्द्र कार्कीले दुई पार्टीबीचको एकीकरण प्रक्रियामा ब्रेक लागेको नभई निरन्तरता नै पाएको बताए। उनले भने, साता दस दिनभित्रै दुवै पार्टी एकीकरण हुनेछन्। एमाले र माओवादीबीच एकीकरण हुन्छ भनेरै जनताले प्रदेश र प्रतिनिधिसभा चुनावमा मत दिएका हुन्। जनमतको उपेक्षा गर्ने अधिकार कहीँकसैलाई हुँदैन र गर्न पनि मल्दिैन। विचारमा आएको विवादले एकीकरण प्रक्रियामा केही अवरोध आएको तर्क कार्कीले गरे।सांसद अमनलाल मोदीले पार्टी एकीकरण प्रक्रियाका लागि ओली र दाहालले नयाँ शिराबाट सोचेर छिट्टै निर्णायक बनाउनुपर्ने बताए। उनले भने, पार्टी एकीकरण ६०४०, ७०३० लगायत गणितीय र कूटनीतिक चालमा होइन, मंसिर १० र २१ गते प्राप्त जनादेशका आधारमा हुनुपर्छ। बैंक मर्ज गरेजस्तो होइन। ओलीदाहालले आफूहरूलाई राजनेताका रूपमा उभ्याउँदै जनमतको सम्मान हुने गरी निर्णयमा पुग्नुपर्नेमा उनले जोड दिए। जनताको बहुदलीय जनवाद र माओवादजस्ता विषयको छिनोफानो महाधिवेशनले गर्दा न्यायोचित हुने धारणा मोदीले व्यक्त गरे। प्याकेजमै सहमति माओवादी केन्द्रका अध्यक्ष पुष्पकमल दाहालले प्याकेजमा समझदारी बनाएर सरकारमा सहभागी हुने जनाएका छन्।राजधानीमा शुक्रबार आयोजित एक कार्यक्रममा उनले भने, सरकार गठन प्रक्रियामा माओवादी केन्द्र सरकार र पार्टी एकताको विषयमा प्याकेजमा सहमति गरेर सहभागी हुनेछ। पार्टी एकता गर्दा राष्ट्रपति, सभामुख, मन्त्रालयदेखि विभिन्न ठूला राजनीतिक नियुक्तिका लागि प्याकेजमै समझदारी गरी सरकारमा सहभागी हुने उनले बताए। पार्टी एकता प्रक्रिया सकारात्मक ढंगले अघि बढेको बताउँदै अध्यक्ष दाहालले अधिकांश विषयमा सहमति भएको र केही विषयमा छलफल गर्न बाँकी रहेको दाबी गरे। वैचारिक रूपमै एकता टुंग्याउने सरकारको समर्थन गरेको माओवादी केन्द्र मन्त्रिमण्डलमा सहभागी नहुँदा सरकारबारे अनेक अड्कलबाजी भइरहे पनि वैचारिक रूपमै पार्टीले एकता टुंग्याउने एमाले नेताले बताएका छन्। माओवादी अध्यक्ष दाहालले पार्टी एकता संयोजन समिति बैठकमा दुई पार्टी एकतामा एमालेको जनताको बहुदलीय जनवाद (जबज) को अडानका कारण नटुंगिएको पार्टी नेतालाई बिहीबार बिहान ब्रिफिङ गरेका थिए। एकतासहितको समग्र प्याकेज नटुंगिएसम्म गठबन्धन सरकारलाई समर्थन जनाउने तर सरकारमा सहभागितालाई प्राथमिकता नदिने बताएका थिए। दुई अध्यक्षबीच शुक्रबार हुने भनिएको वनअनवन वार्ता भएन। एकता संयोजन समितिको बैठकको पनि तत्काल टुंगो लागेको छैन। यसले एकता प्रक्रियामाथि आशंका थपिएको छ। तर, वैचारिक रूपमा एकता टुंग्याएरै माओवादीलाई जसरी पनि सहभागी बनाउनुपर्ने एमाले नेताहरूको धारणा छ। माओवादीसँग सम्मानजनक एकता नहुँदासम्म सरकारको स्थायित्वमा प्रश्न चिह्न उठ्ने हुँदा त्यसलाई सफलतापूर्वक टुंग्याउनुपर्ने एमाले नेताले बताएका छन्। एमाले वरिष्ठ नेता झलनाथ खनाल एकतामा उत्पन्न मतभेद अन्त्य गरी माओवादीलाई सम्मानजनक रूपमा सरकारमा सहभागी बनाउनुपर्ने बताउँछन्। उनले अन्नपूर्णसँग भने, सरकारमा माओवादीबाहेकको समर्थनको विकल्प खोज्न सकिन्न। ऊसँगको एकतालाई टुंग्याएर यो सरकारलाई सबै वामको सरकार बनाउनुपर्छ। साना दललाई पनि सहभागी बनाउनुपर्छ। तब मात्रै समृद्धि र स्थायित्वको बाटोमा मुलुक अगाडि बढ्छ। वामलाई मोर्चाबन्दी गरी अगाडि बढ्ने रणनीति एमालेले अख्तियार गर्ने उनले बताए। जनादेशको सम्मान गर्न नेतृत्वले त्याग पनि गर्नुपर्ने उनको सुझाव छ। एमाले नेता सुरेन्द्र पाण्डेले वैचारिक विषयमा एकताको हलो अड्किए पनि अझै एकता प्रक्रिया गलत बाटोमा गइनसकेकाले व्यापक छलफल गरी समाधान गर्नेतर्फ लाग्नुपर्नेमा जोड दिए। उनले अन्नपूर्णसँग भने, एकतालाई टुंगोमा पुर्याएर सरकारलाई स्थायित्व प्रदान गरी मुलुकलाई समृद्धिको दिशातर्फ डोर्याउनु अहिलेको मुख्य आवश्यकता हो। नेतृत्वले सोही रणनीतिअनुरूप काम गर्नेेछ। माओवादीले समर्थन गरेका कारण ओली प्रधानमन्त्री बनेको हुँदा माओवादी सरकारमा सहभागी हुने दाबी एमाले नेता अग्नि खरेलको छ। उनले भने, पार्टी एकताको विषयमा छलफल चलिरहेको छ। छलफल निष्कर्षमा पुग्छ। पार्टी एकता हुन्छ। अहिले उत्पन्न भएको आशंका अन्त्य हुन्छ।"
न्यायलयविरुद्ध ओलीको कडा अभिव्यक्ति : न्यायाधीशले आँखामा पावर थपेर हेर्नु हुँदैन,"काठमाडौं : प्रधानमन्त्री केपी शर्मा ओलीले सरकारले मर्यादित न्यायपालिकाको अपेक्षा राखेको बताएका छन्। नेकपा (एमाले)को कानुन विभागले गरेको बधाई तथा शुभकामना कार्यक्रमलाई सम्बोधन गर्दै प्रधानमन्त्री ओलीले यस्तो बताएका हुन्। प्रधानमन्त्री ओलीले न्यायपालिकाका विषयमा सडकबाटै यति धेरै विरोध हुने कुरालाई सामान्य रुपमा लिनु नहुने बताए। न्याय दिने मान्छेले आफ्नो अगाडि के छ भनेर थाहा नपाओस् भनेर नै आँखामा पट्टी बाँधेर तराजु समाएको संकेत प्रयोग गरिएको हो, प्रधानमन्त्री ओलीले भने, तर आँखामा पट्टी होइन, पावर थपेर हेर्ने अवस्था बन्दा न्याय धुमिल हुन्छ। प्रधानमन्त्री ओलीले देश राजीनीतिक संघर्षबाट विकास र समृद्धितर्फ अगाडी बढेको बताएका छन्। प्रधानमन्त्री ओलीले देशले सुदृढ र स्थायित्वसहितको सरकार पाएकाले अब लोकतान्त्रिक र शान्तिपूर्ण ढंगले अगाडि बढ्ने प्रष्ट पारे।"
प्रधानमन्त्री ओली आइतवार सरकारी निवास बालुवाटार सर्ने,काठमाडौँ: प्रधानमन्त्री केपी शर्मा ओली भोलि आइतबार प्रधानमन्त्रीको सरकारी निवास बालुवाटार सर्ने भएका छन् । प्रधानमन्त्री ओली आइतवार अपराह्न ४:०० बजे बालुवाटार सर्ने कार्यक्रम रहेको उनका प्रेस संयोजक चेतन अधिकारीले जानकारी दिएका छन् । निवर्तमान प्रधानमन्त्री शेरबहादुर देउवाले शुक्रबार प्रधानमन्त्री निवास छोडिसकेका छन् ।
मन्त्री छान्न एमाले माअाेवादीलार्इ सकस,"धनगढी : प्रदेश ७ मा वाम गठबन्धनका प्रदेश इन्चार्जहरूलाई धेरै प्रदेशसभा सदस्यहरू प्रदेशमन्त्रीका लागि आकांक्षी भएपछि मन्त्री छनोटमा सकस परेको छ। एमालेले शुक्रबारसम्म पनि संसदीय दलको नेता चयन गर्न सकेको छैन। बिहीबार धनगढी आएका एमालेका प्रदेश इन्चार्ज भीम रावल काठमाडौं फर्किने हवाई टिकट रद्द गरेर संसदीय दलको नेता र प्रदेश मन्त्रीको टुंगो लगाउने काममा जुटेका छन्। शुक्रबार बिहान एमाले प्रदेश कमिटी बैठकले प्रदेश इन्चार्ज रावललाई संसदीय दलको नेता छान्न र प्रदेश मन्त्रीको टुंगो लगाउन जिम्मेवारी दिएको थियो। अहिलेसम्म संसदीय दलको नेता नै चयन गर्न सकिएको छैन, एमालेका प्रदेश कार्यालय सचिव दिनेश चन्द सुवेदीले भने। एमालेमा संसदीय दलका लागि नै पाँच जना आकांक्षी देखिएका छन। एमालेका कैलाली पार्टी अध्यक्ष तथा कैलालीबाट प्रदेशसभा सदस्य दीर्घ सोडारी, बाजुराबाट प्रकाश शाह, कञ्चनपुरका पार्टी अध्यक्ष तथा कन्चनपुरबाट प्रदेशसभा सदस्य तारा लामा, डडेल्धुराबाट पठानसिंह बोहरा, र बैतडीबाट प्रदेशसभा सदस्य लीलाधर भट्टले संसदीय दलको नेताका लागि दाबेदारी पेस गरेका छन्। चारै नेतासँग इन्चार्ज रावलले बैठक गरिरहनुभएको छ सुवेदीले भने। उनले शनिबार अपराह्न ३ बजे हुने मुख्यमन्त्रीकै शपथ ग्रहण समारोहमा प्रदेशमन्त्रीहरूको पनि शपथ गराउने गरी अबेरसम्म पनि प्रदेशमन्त्रीहरूको टुंगो लगाइने बताए। प्रदेश प्रमुखको कार्यालयले शनिबार अपराह्न ३ बजे मुख्यमन्त्रीमा माओवादी केन्द्रका नेता त्रिलोचन भट्टको शपथ ग्रहण कार्यक्रम तय गरेको छ। यता माओवादी र एमालेबीचमा पनि मन्त्री र मन्त्रालय बाँडफाँटको पनि टुंगो लागेको छैन। मुख्यमन्त्रीबाहेक ६ मन्त्रालय रहेने भनिएको प्रदेश ७ मा माओवादीले मुख्यमन्त्रीबाहेक २ मन्त्रालय मागेको छ भने एमालेले त्यसमा सहमति जनाइनसकेको माओवादी स्रोतले जनाएको छ। केन्द्रमा भएको सहमतिअनुसार पनि मुख्यमन्त्रीबाहेक मन्त्रालयमा एमालेले ७० र माओवादी ३० प्रतिशत मन्त्रालय पाउने उल्लेख छ। प्रदेश ७ मा ६ मन्त्रालयको ३० प्रतिशत भनेको १८ हुने भएकाले दुई जना मन्त्री पाउनुपर्ने माओवादीको अडान छ। माओवादीले कैलालीबाट समानुपातिक प्रदेशसभा सदस्य विनीता चौधरीलाई प्रदेशमन्त्री बनाउन सहमति गरेको छ। तर, उनको पनि मन्त्रालय टुंगो भने लागिनसकेको प्रदेश ७ का सञ्चार प्रमुख ओमविक्रम भाटले जानकारी दिए। प्रदेश इन्चार्जहरूबीच बैठक माओवादी केन्द्रका प्रदेश इन्चार्ज लेखराज भट्ट र एमालेका प्रदेश इन्चार्ज भीम रावलबीच पनि मन्त्री छनोट र मन्त्रालय बढाउनेबारे बैठक बसेको छ। बैठकमा माओवादीले मुख्यमन्त्रीबाहेक २ मन्त्रालय पाउनुपर्ने दाबी गरेपछि केन्द्रमा सोधेर मात्रै अघि बढ्ने सहमति भएको बताइएको छ। माओवादीले यस प्रदेशमा आर्थिक मामिला तथा कानुन र भौतिक पूर्वाधार तथा योजना मन्त्रालय दाबी गरेको छ। माओवादी स्रोतका अनुसार आर्थिक मामिला पाए झपट बोहरा र अन्य मन्त्रालय पाए दार्चुलाबाट मानबहादुर धामीलाई पठाउने माओवादी स्रोतले बताएको छ।"
बूढानीलकण्ठ सरे देउवा,"काठमाडौं : निवर्तमान प्रधानमन्त्री शेरबहादुर देउवा शुक्रबार सरकारीनिवास बालुवाटारबाट बूढानीलकण्ठ सरेका छन्। २३ जेठमा प्रधानमन्त्री बनी असार ५ गते बालुवाटार छिरेका देउवाले बिहीबार राजीनामा दिएसँगै बालुवाटार छाडेका हुन्। देउवाको बहिर्गमनसँगै अब उनको बाटोबारे टिप्पणी सुरु भएको छ। सत्ताका चर्चित खेलाडी उनले भोलिका दिनमा कस्ता गतिविधि गर्लान्, चासोसाथ हेर्न थालिएको छ। कांग्रेस निर्वाचनमा पराजित भएको र वाम गठबन्धन तत्कालै धरापमा पर्ने सम्भावना पनि नदेखिएकाले देउवा तत्काल पार्टी व्यवस्थापनमै केन्द्रित हुने प्रवक्ता विश्वप्रकाश शर्मा बताउँछन्। अहिले सभापति अब पार्टीतर्फ नै केन्द्रित हुनुपर्ने हुन्छ। हामी पार्टीको केन्द्रीय कार्यसमिति बैठक गर्ने तयारीमा छौं, उनले भने, उहाँ सरकारी जिम्मेवारीबाट मुक्त भएलगत्तै केन्द्रीय कार्यसमिति बैठक गरेर महासमिति बैठकमा जानेबारे छलफल सुरु भइसकेको छ। अहिले केन्द्रदेखि प्रदेशसम्म कांग्रेस विपक्षमा बस्नुपर्ने अवस्था सिर्जना भएको छ। कांग्रेसनिकटका बुद्धिजीवी तथा विश्लेषक अहिले सरकारभन्दा पनि पार्टीको संगठनमा ध्यान दिनुपर्ने सुझाउँछन्। निर्वाचनमा पराजयसँगै कांग्रेसभित्र असन्तुष्टि चुलिएको छ। युवादेखि शीर्ष तहकै कतिपय प्रभावशाली नेताले पनि विशेष महाधिवेशन बोलाउन माग गरिरहेका छन्। सभापति देउवाको अबको प्राथमिकता पार्टीकै काममा हुने नेता बालकृष्ण खाँण बताउँछन्। केन्द्रीय समिति र महासमिति बैठकबारे देउवाले छलफलसमेत थालिसकेको उनले जानकारी दिए। फागुन तेस्रो साता केन्द्रीय कार्यसमिति र वैशाखमा महासमिति बैठक गर्नेबारे देउवाले आन्तरिक छलफल गरिरहेको उनले बताए। कांग्रेसलाई नजिकबाट नियालिरहेका विश्लेषक जुगल भुर्तेल भन्छन्, कांग्रेस नेतृत्वले बैठकका लागि बैठक गरेर पनि पुग्न सक्ने अवस्था छैन। पार्टीमा व्यापक सुधारको खाँचो छ। संगठनात्मक ढाँचादेखि सदस्यता दिनेसम्मका कुरामा पुनर्मूल्यांकन गर्नुपर्छ। तर सभापति देउवाले पार्टी सुधार्नभन्दा आफ्नो स्थिति बलियो बनाउनेमै बढी समय खर्च गर्ने उनको आकलन छ। सभापति सरकारी जिम्मेवारीबाट मुक्त भएलगत्तै केन्द्रीय कार्यसमिति र महासमिति बैठकमा जानेबारे छलफल सुरु भइसकेको छ। विश्वप्रकाश शर्मा, प्रवक्ता, कांग्रेस पार्टीले चाँडै संगठनलाई प्रादेशिक तहअनुसार नयाँ मोडलमा लैजाने र तल्लो तहसम्मै कार्यकर्तामा उत्साह जगाउने खालका कार्यक्रम गर्ने खाँडले बताए। अब बस्ने केन्द्रीय बैठकमा निर्वाचनमा पराजयका सम्बन्धमा पार्टी नेताहरूले तयार गरेको प्रतिवेदनबारे छलफल हुने उनले जानकारी दिए। यसअघि माघ ४ मा बसेको केन्द्रीय कार्यसमिति बैठकले देउवा सरकारबाट बाहिरिएपछि निर्वाचनसम्बन्धी समीक्षा गर्ने निर्णय गरेको थियो। देउवा पछिल्लो समय वरिष्ठ नेता रामचन्द्र पौडेल, महामन्त्री शशांक कोइराला, नेता कृष्णप्रसाद सिटौलालगायतसँग लगातार छलफलमा रहेको खाँडले जानकारी दिए।"
प्रदेश ७ का सातै मन्त्रीको शपथ ग्रहण एकसाथ : गृहमन्त्री प्रकाश शाह,"धनगढी : प्रदेश ७ का सातै मन्त्रीले पद तथा गोपनीयताको शपथ एकसाथ ग्रहण गर्ने भएका छन्। एमालेले ढिलागरी चारै मन्त्रीको नाम टुंगो लगाएपछि मुख्यमन्त्रीसहित माओवादीका तीन र एमालेका चार मन्त्रीले शपथ गर्न लागेका हुन्। मुख्यमन्त्री त्रिलोचन भट्टसँगै माओवादीको तर्फबाट झपट बोहोरा अर्थमन्त्री र बिनिता चौधरी तामाङ आन्तरिक मामिला तथा कानुन मन्त्री बनेकी छन्। एमालेबाट प्रदेश ७ को संसदीय दलको नेता प्रकाश शाह गृहमन्त्री बनेका छन्। दीर्घ सोडारी सामाजिक विकास, पठानसिंह बोहोरा भौतिक पूर्वाधार र माया भट्ट उद्योग पर्यटन मन्त्री बनेका छन्। एमालेले मन्त्रीको नाम छान्न नसक्दा तीन बजेका लागि तोकिएको शपथ ५ बजेका लागि सरेको हो। एमालेले मन्त्री छान्न नसक्दा प्रदेश ७ का मुख्यमन्त्रीको शपथ सर्यो"
एकता वार्ता अप डाउन,"काठमाडौं : प्रधानमन्त्री तथा एमाले अध्यक्ष केपी ओली र माओवादी अध्यक्ष पुष्पकमल दाहालबीचको पार्टी एकता वार्ता सेयरबजारमा नेप्से घटबढ भएजस्तै अपडाउन हुन थालेको छ। पार्टी एकता संयोजन समितिको बुधबार साँझको बैठक एकीकृत पार्टीको सैद्धान्तिक आधार (जबज र एक्काइसौं शताब्दीको जनवाद) मा अड्किँदा अप्ठ्यारोमा पर्न थालेको आशंका उब्जिएको थियो। तर, दुई अध्यक्षबीच शनिबारको वार्ता फेरि सकारात्मक भएको नेताहरूले बताएका छन्। एकता प्रक्रिया अपडाउनको चरणमा छ, बुधबार बिग्रेको वातावरण शनिबार बिहानको छलफलपछि केही सकारात्मक देखिएको छ, माओवादी केन्द्रका नेता मणि थापाले बताए। प्रधानमन्त्री ओली र दाहालबीच शनिबार बिहान बालकोटमा करिब पौने घण्टा छलफल भएको थियो। माओवादी केन्द्रले पार्टी एकतालगायत अन्य पदीय भागबन्डामा समेत प्याकेज सहमति गरेर मात्रै सरकारमा सहभागिताको विषयमा निर्णय लिने बताइरहँदा ओलीदाहालबीच शनिबार छलफल भएको हो। बुधबार अड्किएको वार्तालाई बिहीबार नै निरन्तरता दिएर छलफलका बाँकी विषय टुंगो लगाउने बताए पनि ओली प्रधानमन्त्री चुनिएका कारण बस्न सकेको थिएन। त्यसयता अनौपचारिक संवादमा रहेका ओलीदाहालले शनिबार भने आइतबार एकता संयोजन समितिको बैठक बसेर बुधबारकै बैठकमा भएका सहमतिलाई निरन्तरता दिँदै नमिलेका विषयमा सहमति खोजी गरी एकता र सरकार गठनलाई निष्कर्षमा पुयाउने निर्णय गरेका हुन्। ओलीसँगको छलफललगत्तै महोत्तरीको हात्तीलेक पुगेका दाहालले त्यहाँ पुगेका पार्टीका केही केन्द्रीय नेतालाई छलफल सकारात्मक भएको संकेत गरेका थिए। उहाँहरू पहिले जबजको विषयमा छलफल नै गर्न चाहनुहुँदैनथ्यो तर अहिले छलफल गर्न सकिन्छ भन्नेसम्म आउनुभएको छ। मणि थापा, माओवादी नेता अध्यक्षले ओलीसँगको वार्ता सकारात्मक भएको संकेत गर्नुभयो, थापाले महोत्तरीबाटै अन्नपूर्णसँग टेलिफोनमा भने, तर छलफलको विषय भने समय अभावका कारण खुलाउनुभएन। ओलीसँगको छलफल सकारात्मक भएपछि दाहालले आइतबार बिहान पार्टी शीर्ष नेताहरूलाई ब्रिफिङ गर्न खुमलटार बोलाएका छन्। मोटामोटी ओलीजीसँग विषयमा सहमति भएको छ, अब फेरि अस्तिकै एकता संयोजन समितिको बैठकबाट निरन्तरता दिने गरी संयोजन समिति बैठक अगाडि बढ्छ, दाहालले महोत्तरीको कार्यक्रममा पुगेका पार्टी नेताहरूलाई व्यक्त गरेको संक्षिप्त अपडेट उद्धृत गर्दै माओवादीका अर्का नेताले भने, आइतबार बिहानै पार्टीमा ब्रिफिङ हुन्छ, सरकारमा जाने कुरा पनि हुन्छ, समझदारी लिखित गर्ने गरी जाने तयारी छ। एमाले स्रोतका अनुसार आउने सातासम्म माओवादीले आफ्ना नेतालाई सरकारमा पठाउनेछ। ओलीदाहालबीच जबजको विवाद हल गर्ने विषयमा सहमति जुटिसकेकाले अब एकता प्रक्रिया र सरकारमा माओवादीको सहभागिताको विषय टुंगिने चरणतिर पुगेको एमाले स्रोत बताउँछ। शुक्रबार दुवै पार्टीका नेताहरूका अनौपचारिक छलफल र शनिबारको दुई अध्यक्षको छलफलमा एमाले लचिलो बनेर आउने संकेत देखाएका कारण वार्ता सकारात्मक बनेको माओवादी पक्षको भनाइ छ। ओलीदाहाल वार्ताको निचोड  दुवै पार्टीका सिद्धान्त महाधिवेशनमा लैजाने  एकता र भागबन्डामा प्याकेज सहमति गर्ने  आउने सातासम्ममा माओवादी सरकारमा जाने उहाँहरू पहिले जबजको विषयमा छलफल नै गर्न चाहनुहुँदैनथ्यो तर अहिले छलफल गर्न सकिन्छ भन्नेसम्म आउनुभएको देखिन्छ, माओवादी नेता थापाले भने, एमाले लचिलो बन्ने संकेत देखाए पार्टी एकता सकारात्मक ढंगले अगाडि बढ्छ। ओलीसँग दाहालले अब प्याकेज सहमति खोजेका छन्। उनले पार्टी एकता, राष्ट्रपति, उपराष्ट्रपति, सभामुख, उपसभामुख, राष्ट्रियसभा अध्यक्षदेखि मन्त्रालय बाँडफाँटसम्मका सबै विषयको प्याकेज सहमति गरेर जानुपर्नेमा जोड दिएका छन्। अब (आइतबार) हुने एकता संयोजन समिति बैठकमा यी सबै विषयमा प्याकेज सहमतिको प्रयासका लागि छलफल हुने ओलीका प्रेस संयोजक चेतन अधिकारीले बताए। अधिकारीका अनुसार आइतबार एकता संयोजन समिति बैठक बस्नुअगाडि पुनः दुई अध्यक्षबीच छलफल हुनेछ। ओलीसँग छलफलपछि बाहिरिने क्रममा दाहालले पनि छलफल पार्टी एकता र सरकारमा सहभागिताका विषयमा केन्द्रित रहेको बताए। एकता र सरकार गठनमा केन्द्रित रहेर ओलीजीसँग छलफल भयो, दाहालले सञ्चारकर्मीसँग भने, वार्ता सकारात्मक ढंगले नै अगाडि गइरहेको छ, एकताको पहल भइरहेको छ। पार्टी एकताअगाडि सरकारमा सहभागिता नजनाउने माओवादीको संकेतपछि प्याकेज सहमति खोज्न एमाले तयार भएको बताइएको छ। अब दुवै पार्टीका सिद्धान्तलाई दस्ताबेजमा लेखेर महाधिवेशनबाट टुंगो लगाउनुपर्नेमा एमालेभित्रै पनि दबाब बढ्न थालेपछि ओली लचिलो बन्न खोजेका हुन्। पार्टी एकता संयोजन समितिकै सदस्यद्वय एमाले वरिष्ठ नेता झलनाथ खनाल र उपाध्यक्ष वामदेव गौतमले अहिले दुवै पार्टीका सिद्धान्तलाई महाधिवेशनबाट टुंग्याउने गरी लचिलो बनेर जानुपर्ने बताउँदै आएका थिए।"
प्रदेश ६ को उपसभामुखमा पुष्पा घर्ती निर्विरोध,सुर्खेत : प्रदेश सभाको उपसभामुखमा पुष्पा घर्ती चयन भएकी छन्। माओवादी केन्द्रका सांसद घर्ती प्रदेश नम्बर ६ को प्रदेश उपसभामुखमा निर्विरोध निर्वाचित भएकी हुन्। शनिवार वीरेन्द्रनगरमा सम्पन्न प्रदेश सभाको तेस्रो बैठकले उनलाई उपसभामुखका निर्वाचित भएको घोषणा गरेको छ। बैठकमा घर्तीलाई उपसभामुखमा निर्वाचित गर्न माओवादीका सांसद धर्मराज रेग्मीले प्रस्ताव गरेका थिए। यस्तै एमाले सांसद मीना रखालले उक्त प्रस्तावमा समर्थन गरेकी थिइन्। उपसभामुखका लागि एउटा मात्र प्रस्ताव आएको भन्दै सभामुख राजबहादुर शाहीले घर्तीलाई निर्विरोध निर्वाचित भएको घोषणा गरेका हुन्। एमाले र माओवादी केन्द्रले सभामुख र उपसभामुखमा भागवण्डा गरेका थिए। भागवण्डा अनुसार यसअघि नै एमालेबाट सभामुख निर्वाचित भइसकेका छन्। यस्तै नवनिर्वाचित उपसभामुख पुष्पा घर्तीले शनिबार नै पद तथा गोपनीयताको शपथ लिएकी छन्। उनलाई सभामुख राजबहादुर शाहीले शपथ दिलाएका हुन्। शपथ लगत्तै उपसभामुख घर्तीले आफ्नो पदभार सम्हालेकी छन्। अब प्रदेश सभालाई गतिशील र सिर्जनशील बनाउन भूमिका खेल्ने उनको भनाइ छ। संसदमा रहेका दलहरुसँग मिलेर काम गर्ने भन्दै उनले प्रदेशको समृद्धि र जनताको पक्षमा काम गर्ने उल्लेख गरिन्। उपसभामुख घर्ती माओवादी जनयुद्धको क्रममा भूमिगत राजनीतिमा होमिएकी थिइन्।
"खुमबहादुर खड्का गम्भीर बिरामी, भोलि दिल्ली लगिँदै","काठमाडौँ: नेपाली कांग्रेसका नेता खुमबहादुर खड्का गम्भीर बिरामी परेका छन् । शुक्रबार राति अकाष्मात स्वास्थ्यमा समस्या देखिएपछि खड्कालाई थापाथलीस्थित नर्भिक अस्पतालमा भर्ना गरिएको छ। अचानक स्वास्थ्यमा समस्या आएपछि उनलाई नर्भिकमा राखेर उपचार गरिएको छ। 'माइल्ड स्ट्रोक' कारण अवस्था गम्भीर तर स्थिर रहेको नर्भिक अस्पताल प्रशासनले जानकारी दिएको छ। खड्काले २ वर्षअघि मिर्गौला प्रत्यारोपण गराएका थिए । उनका स्वकीय सचिव चुडामणि कँडेलका अनुसार आइतवार दिल्ली लगेर खड्काको थप उपचार गरिनेछ । 'चुनावका क्रममा दौडधुप धेरै भएकाले उहाँ बिरामी पर्नुभयो', कँडेलले अन्नपूर्ण अनलाइनसँग भने, 'भोलि उहाँलाई दिल्लीस्थित एपोलो अस्पतालमा लगेर थप उपचारको तयारी गर्दैछौँ । खड्कालाई आइतवार मध्यान्ह १२ बजे दिल्ली लाने तयारी गरिएको छ। मिर्गौला प्रत्यारोपण गरिए पनि खड्का निरन्तर कांग्रेसको राजनीतिमा क्रियाशील छन् । उनी अहिले पनि कांग्रेसको एउटा गुटको नेतृत्व गर्दै पार्टीमा राम्रो प्रभाव छाडिरहेका छन् ।"
स्कटिङ बिनै हिड्छन् मुख्यमन्त्री,"जनकपुरधाम : प्रदेश नम्बर दुईमा मुख्यमन्त्री तथा मन्त्रीहरुको पदभार ग्रहण भईसकेपनि सुरक्षाको भरपर्दो व्यवस्था हुन सकेको छैन्। मुख्यमन्त्री तथा मन्त्रीहरुको सुरक्षाका लागि स्कटिङमा प्रहरी नै खटाइएको छैन्। प्रहरी स्कटिङ बिना नै भिभिआइपीहरुको सवारी भइरहेको मुख्यमन्त्री तथा मन्त्रीपरिषदको कार्यालयले जनाएको छ। प्रहरी स्कटिङ बिना नै बिभिन्न ठाउँमा जानुपर्ने बाध्यता रहेको प्रदेश २ का मुख्यमन्त्री मोहम्मद लालबाबु राउत बताउँछन्। मुख्यमन्त्री राउत भन्छन्भारतको बोर्डर नजिकै अस्थायी मुकाम छ,त्यसैले सुरक्षा थ्रेट पनि उतिकै छ तर खै के कारणले अहिलेसम्म प्रहरी स्कटिङमा खटाइएको छैन,मलाई नै थाहा छैन्। उनले भने, यदि केन्द्रबाट सुरक्षा व्यवस्थापनबारे नीति निर्देशन आएको छैन भने तत्कालको लागि जिल्लाबाटै पनि व्यवस्था गर्दा हुन्थ्यो। मुख्यमन्त्रीसहित मन्त्रीद्वय जितेन्द्र सोनार र विजय यादव पनि बिना स्कटिङ नै बिभिन्न ठाउँमा जान बाध्य छन्। प्रदेशमा सरकार सञ्चालन भएको अवस्थामा सर्वसाधारणलाई समेत मन्त्री तथा नेताहरुलाई हेर्न निकै कौतुहलता हुने गरेकोले मुख्यमन्त्री वा मन्त्रीहरु कुनै सार्वजनिक स्थानमा पुग्दा सयौंको भिड जम्मा हुने गर्दछ। यस्तो अवस्थामा सुरक्षा थ्रेट बढ्ने गरेको हो। खुल्ला सिमा भएको कारण पनि सुरक्षाको व्यवस्थापन चुस्त दुरुस्त नहुँदा दुर्घटना निम्तिन सक्ने सम्भावना रहेको छ। प्रहरी जनशक्ति तथा नीति नियमको अभावले भिभिआइपीहरुको सुरक्षाका लागि सुरक्षाकर्मी अझै खटाउन नसकिएको जिल्ला प्रहरी कार्यालय धनुषाका एसपी चक्रबहादुर सिंहले बताए। उनी भन्छन्कसको नेतृत्वमा कतिजना सुरक्षाकर्मी परिचालन गर्ने भन्ने विषयमा अन्यौलता रहेकोले प्रहरी परिचालन गर्न नसकिएको हो।प्रदेश सरकारसंग प्रहरी नरहेकोले व्यवस्थापनका लागि गृहमन्त्रालबाट खाका नपठाएसम्म व्यवस्थापनामा अझै कठिनाइ नै हुने एसपी सिंहले बताउछन्। जिल्लाको आन्तरीक सुरक्षा व्यवस्थापनका लागि जिल्ला प्रहरी कार्यालय धनुषामा ९ सय जनाको दरबन्दी भएतापनि साढे सात सयजना मात्रै कार्यरत रहेका छन्। सशस्त्र प्रहरी तर्फ हाल जिल्लामा करिब ६ सय जति कार्यरत रहेका छन्। हाल उपलब्ध प्रहरी जनशक्तिले जिल्लाको आन्तरीक सुरक्षा व्यवस्थापन गर्न नै ग्राहो भइरहेको बेला प्रदेश सरकारको लागि थप सुरक्षा व्यवस्थापन गर्नमा अझै चुनौती बढेको उनको भनाई छ। एसपी सिंहका अनुसार गृहमन्त्रालयले प्रदेश तथा भिभिआइपीहरुको सुरक्षाका लागि दरबन्दी अनुसारको प्रहरी हाललाई पठाँउदा पनि प्रहरी व्यवस्थापनको समस्या समाधान हुन्थ्यो। गृहमन्त्रालयको सुरक्षा नीति अनुसार मुख्यमन्त्री तथा मन्त्रीहरुलाई नेपाली सेनाको नेतृत्वमा सुरक्षा व्यस्थापन गरिएको प्रहरी अतिरिक्त महानिरिक्षक विजय कायस्थले बताए। प्रदेशमा प्रहरी परिचालनबारे सुरक्षा नीति नभएकोले प्रहरी स्कटिङ गर्न नसकिएको उनले बताए। मुख्यमन्त्री तथा मन्त्रीसहितको भिआइपीको लागि स्कटिङ बारे ठोस निर्णय नभएको हुनाले भिभआइपीलाई स्कटिङ दिन नसकिएको गृहमन्त्रालयका प्रबक्ता नारायण दुवाडीले बताए। गृहमन्त्रालयको निर्णय अनुसार तत्काल सुरक्षाका लागि लागि मुख्यमन्त्रीको लागि नेपाली सेना र मन्त्रीको लागि सशस्त्र प्रहरी खटाइएको छ।"

शीर्षक,विवरण
कसरी भोट हाल्ने कसैले सिकाउँदैनन्',"काठमाडौं : प्रतिनिधिसभा र प्रदेशसभा निर्वाचनको मिति नजिकिँदै गर्दा राजधानीकै मतदातासमेत कसरी भोट हाल्ने भन्ने अन्योलमा छन्। निर्वाचन आयोगले मतदाता शिक्षा कार्यक्रमका लागि अर्बौं विनियोजन गरे पनि प्रभावकारी रूपमा कार्यक्रम सञ्चालन हुन नसक्दा मतदाता अन्योलमा परेका हुन्। मुख्य गरी प्रदेशसभाको मतपत्रका विषयमा मतदाता अल्मलिएको पाइएको छ। राजधानीका कतिपय मतदातालाई त आफ्नो नाम प्रनिनिधिसभा र प्रदेशसभाको कुन क्षेत्रमा छ भन्ने समेत जानकारी छैन। डल्लु, स्वयम्भू, वसन्तपुर, माछापोखरी, बालाजु, वनस्थली, नागार्जुन क्षेत्रका मतदाताले कसरी भोट राख्ने भन्ने विषयमा कसैले नसिकाएको गुनासो गरेका छन्। काठमाडौं८ को डल्लु आवास क्षेत्रका सुरेश महर्जनले नेता भोट माग्न आए पनि भोट हाल्ने प्रक्रियाबारे नसिकाएको बताए। हामी यहाँको प्रदेशसभाको कति नम्बरमा पर्छौं भन्नेसमेत थाहा छैन', उनले भने। सोही क्षेत्रका राममान डंगोलले गुनासो पोखे, कतिवटा मतपत्र हुन्छन् र कति ठाउँमा भोट राख्ने हो भन्ने थाहै नपाई कसरी भोट हाल्ने ? ' आयोगले मतदाता शिक्षा कार्यक्रमका लागि अर्बौं विनियोजन गरे पनि प्रभावकारी रूपमा कार्यक्रम सञ्चालन हुन नसक्दा मतदाता अन्योलमा परेका हुन्। बालाजु औद्योगिक क्षेत्रका हरिराम शर्माले प्रतिनिधिसभाका लागि क्षेत्र ७ मा परेको भए पनि प्रदेशसभाको क्षेत्रबारे जानकारी नभएको बताए। कसैले दुई ठाउँमा भोट हाल्ने भन्छन्, कसैले तीनचार ठाउँमा भन्छन्,' उनले भने, व्यक्तिपिच्छेका कुराले अन्योलमा परेका छौं।' क्षेत्र ७ कै शेषमतीका राजन अर्यालले पनि प्रदेशसभाको कति नम्बर क्षेत्रमा आफ्नो नामावली छ भन्ने थाहा नभएको बताए। आयोगले राजधानीमा त मतदाता शिक्षा कार्यक्रम सञ्चालन गर्न सकेको छैन भने मुलुकका अन्य जिल्ला र भूभागको अवस्था कस्तो होला ? ' वनस्थलीका महेश श्रेष्ठले भने। काठमाडौंका १० क्षेत्र क्षेत्र १  कामपा १०, ११, २९, २१ क्षेत्र २  कामपा ९, ३२, कागेश्वरी मनहरा नपा ४, ५, ६, ७, ८, ९ र शंखरापुर नपा क्षेत्र ३  कामपा ६, गोकर्णेश्वर नपा, कागेश्वरी नपा १, २, ३ क्षेत्र ४  कामपा १, ७, ८, ३०, बूढानीलकण्ठ नपा १, २, ८, ९, १०, ११, १२, १३ क्षेत्र ५  कामपा २, ३, ४, ५, बूढानीलकण्ठ नपा ३, ४, ५, ६, ७ र टोखा नपा २, ३, ४, ५, ६, ७ क्षेत्र ६  कामपा २६, २७, २८, तारकेश्वर नपा १, २, ६, ७, ८, ९, १०, ११ र टोखा नपा १, ८, ९, १०, ११ क्षेत्र ७  कामपा १६, १७, १८, २५, नागार्जुन नपा १, २, ३ र तारकेश्वर नपा ३, ४, ५ क्षेत्र ८  कामपा १३, १५, १९, २०, २३, २४ र नागार्जुन नपा ४ र ५ क्षेत्र ९  कामपा १२, १४, २१, २२, चन्द्रागिरि नपा १, १२, १३, १४, १५ र नागार्जुन नपा ६, ७, ८, ९ र १० क्षेत्र १०  चन्द्रागिरि नपा २, ३, ४, ५, ६, ७, ८, ९, १०, ११ तथा दक्षिणकाली नपा र कीर्तिपुर नपा पूरै"
प्रदेश २ मा बहुमत ल्याउँछौं',"काठमाडौं : गठबन्धन बनाएर निर्वाचनमा होमिएका संघीय समाजवादी फोरम र राष्ट्रिय जनता पार्टीले प्रदेश २ मा बहुमतको सरकार बनाउने दाबी गरेका छन् । स्थानीय तह निर्वाचनमा कुल ५१ स्थानमा जित्दै कांग्रेस र वाम गठबन्धनलाई पछाडि पारेका उनीहरूले प्रतिनिधिसभाका ३२ र प्रदेशसभाका ६४ स्थानमध्ये बहुमत सिट जित्ने दाबी गरेका हुन् । अन्तिम समयसम्म प्रदेश २ मा ६० प्रतिशत सिट दाबीसहित कांग्रेससँग तालमेल प्रयास गरेका उनीहरूले आठवटै जिल्लामा कांग्रेससँगै प्रतिस्पर्धा हुने बताएका छन् । गठबन्धनका नेता तथा पर्सा क्षेत्र ४ का उम्मेदवार लक्ष्मणलाल कर्णले प्रदेश २ मा कांग्रेससँग प्रतिस्पर्धा हुने बताए । बारा, पर्सा, सर्लाही र रौतहटमा गठबन्धनको पक्षमा लहर आएको उनले दाबी गरे । वाम गठबन्धनका बलिया नेता माधवकुमार नेपाल काठमाडौं२ मा गएपछि यहाँको चुनावी माहोल मधेसी गठबन्धनको पक्षमा आएको कर्णले बताए । प्रदेश २ का दुवै सदनमा बहुमत हासिल गर्नु गठबन्धनको उद्देश्य हो', उनले भने, हामी प्रदेश २ मा सरकार गठन गर्ने गरी चुनावी अभियानमा छौं ।' पहिचानसहितको संघीयता र संघीयतासहितको संविधान' मूल नारा तय गरेर अघि बढेको मधेसी गठबन्धनले १३ महिने मधेस आन्दोलन र सातमहिने नाकाबन्दीलाई जितको प्रमुख आधार मानेको छ । मधेसी गठबन्धनले १३ महिने मधेस आन्दोलन र सातमहिने नाकाबन्दीलाई जितको प्रमुख आधार मानेको छ । फोरम नेपालका महासचिव एवं पर्सा प्रदेशसभा क्षेत्र १ ख' का उम्मेदवार लालबाबु राउतले प्रतिनिधिसभातर्फ १८ र प्रदेशसभामा ४० हाराहारी सिट जित्ने दाबी गरे । राजपा महासचिव केशव झाले अहिलेसम्मको माहोल हेर्दा गठबन्धनको चुनावी प्रतिस्पर्धा कांग्रेससँगै रहेको बताए । उनले भने, मधेस आन्दोलनका योद्धा मधेसी समुदाय स्थानीय चुनावमा भन्दा प्रतिनिधिसभा र प्रदेशसभा चुनावमा अझै सक्रिय रहेकाले परिणाम सोचेभन्दा राम्रो हुन्छ ।' फोरम नेपालका नेता शिवजी यादवले फोरम अध्यक्ष यादव र राजपा अध्यक्ष ठाकुरले सहजै जित्ने र अध्यक्षमण्डलका अन्य नेता पनि अग्रमोर्चामा रहेको बताए । उनले सप्तरी, सिरहा, धनुषा र महोत्तरीमा सहजै बहुमत सिट जित्ने दाबीसमेत गरे । मोर्चाका प्रमुख नेतामध्ये उपेन्द्र सप्तरी२, महन्थ महोत्तरी३, राजेन्द्र धनुषा३, शरत्सिंह महोत्तरी२, महेन्द्र सर्लाही२, राजकिशोर सिरहा४ र अनिल रौतहट१ बाट उम्मेदवार छन् ।"
जो आफैंलाई भोट हाल्न पाउँदनन्,"तुलसीपुर : प्रदेश तथा प्रतिनिधिसभाका लागि दाङका केही उम्मेदवारले आफैं मत हाल्न नपाउने भएका छन्। आफू उम्मेदवार भएको क्षेत्रको मतदाता नामावलीमा आफ्नो नाम नभएकाले यो अवस्था आएको हो। जिल्लाका तीन निर्वाचन क्षेत्रअन्तर्गत क्षेत्र २ का कांग्रेसका एक र वाम गठबन्धनका तीन उम्मेदवारको आफ्नो क्षेत्रमा मताधिकार छैन। उम्मेदवारी दिन जुनसुकै जिल्लाको मतदाता भए पनि पाइने व्यवस्थाले जिल्लामा चार उम्मेदवार मताधिकारविहीन बनेका हुन्। प्रतिनिधिसभाका लागि दाङ क्षेत्र २ बाट वाम गठबन्धनका नेता कृष्णबहादुर महरा, प्रदेशसभातर्फ २ क' का एमाले नेता शंकर पोखरेल, यही क्षेत्रबाट कांग्रेस उम्मेदवार कमलकिशोर घिमिरे र क्षेत्र २ ख' का वाम गठबन्धनका उम्मेदवार अमरबहादुर डाँगीले आफैंलाई मतदान गर्न नपाउने भएका हुन्। यी चारै जनाको मतदाता नामावली अन्य क्षेत्र र जिल्लामा छ। उम्मेदवार आफैंले भोट हाल्ने अधिकार नपाउने भएपछि स्थानीयले तिनलाई पाहुना उम्मेदवारका रूपमा चित्रण गर्न थालेका छन्। विशेष रूपमा हेरिएको दाङ क्षेत्र २ लाई पाहुना उम्मेदवारले अझ रोचक बनाएका छन्। महराको मतदाता नामावली रोल्पा जिल्लामा छ। त्यसैगरी, प्रदेशसभामा उम्मेदवारी दिएका एमाले नेता शंकर पोखरेलको नाम दाङको २ ख' मा छ। उनले बिजौरी जनता क्याम्पसबाट मतदान गर्नेछन्। उक्त क्षेत्र २ क' अन्तर्गत पर्छ। २ क' बाटै कांग्रेसका तर्फबाट उम्मेदवारी दिएका कमलकिशोर घिमिरेको नामावली दाङ क्षेत्र १ ख' मा छ। दाङ क्षेत्र नम्बर २ का कृष्णबहादुर महरा, शंकर पोखरेल, अमरबहादुर डाँगी र कमलकिशोर घिमिरे आफैंलाई भोट हाल्न नपाउने उम्मेदवार हुन्। त्यस्तै, अमरबहादुर डाँगी २ ख' बाट गठबन्धनका उम्मेदवार हुन्। उनको सोही क्षेत्रको २ क' बाट मतदान गर्नेछन्। क्षेत्र १ मा एमालेका मेटमणि चौधरी र कांग्रेसकी सुशीला चौधरीबीच प्रतिनिधिसभा सदस्यका लागि प्रतिस्पर्धा हुँदै छ। प्रदेश क' बाट कांग्रेसका प्रदीप थापा र माओवादी केन्द्रका इन्द्रजित थारू चुनावी प्रतिस्पर्धामा छन्। ख' मा एमालेका रेवतीरमण शर्मा र कांग्रेसका जानकीलाल बस्नेत प्रतिस्पर्धामा छन्। विशेष चासोका साथ हेरिएको क्षेत्र २ मा माओवादी केन्द्रका कृष्णबहादुर महरा र कांग्रेसका राजु खनालबीच कडा टक्कर हुने अनुमान गरिन्छ। त्यस्तै, क्षेत्र २ को क' बाट कांग्रेसका कमलकिशोर घिमिरे र एमालेका शंकर पोखरेलबीच पनि कडा प्रतिस्पर्धा हुने देखिएको छ। २ मा कांग्रेसका भरतबहादुर न्यौपाने र एमालेका अमरबहादुर डाँगीको प्रतिस्पर्धा छ। ३ नं क्षेत्रमा कांग्रेसका दीपक गिरी र एमालेका हीराचन्द्र केसीबीच प्रतिस्पर्धा हुँदै छ। ३ को १ मा कांग्रेसका डिल्लीबहादुर चौधरी र माओवादीका जगप्रसाद शर्मा प्रतिस्पर्धामा छन्। २ मा कांग्रेसका बुद्धिराम भण्डारी र एमालेका उत्तर ओलीबीच कडा प्रतिस्पर्धा देखिएको छ।तीनवटा निर्वाचन क्षेत्र रहेको दाङमा तीन लाख ३८ हजार ९ सय ५३ मतदाता छन्।"
देउवा पाँचथर आउँदै,पाँचथर : प्रधानमन्त्री शेरबहादुर देउवा शनिबार पाँचथर आउने भएका छन् । किरातका महागुरु फाल्गुनन्दको जन्मोत्सवको अवसरमा पाँचथरकोे लब्रेकुटीमा हुने कार्यक्रममा सहभागी हुन देउवाा पाँचथर आउन लागेका हुन् । देउवा ताप्लेजुङमा आयोजित चुनावी सभालाई सम्बोधन गरेर पाँचथर आउने तयारीमा छन् । उनले शनिबार दिउँसो १ बजे उक्त कार्यक्रमलाई सम्बोधन गर्ने कार्यक्रम रहेको आयोजकले बताएका छन्
मतपेटिका सुरक्षा चुनातीपूर्ण',"काठमाडौं : स्थानीय तहको चुनावमा सुरक्षा चुनौतीको दृष्टिले सामान्य मानिएको सोलुखुम्बुलाई शुक्रबारको घटनापछि प्रहरीले संवेदनशील जिल्लामा राखेको छ। चुनावी प्रचारमा झन्डा, पर्चा र पम्प्लेट च्यातिएपछिको विवादमा कांग्रेस र वाम गठबन्धनका कार्यकर्ताबीच झडप भएको थियो। माओवादीको पकड जिल्ला भनिएको रुकुममा शुक्रबार पूर्वगृहमन्त्रीसमेत रहेका जनार्दन शर्मा सवार गाडीलाई लक्ष्य गरेर बम विस्फोट गराइएपछि सुरक्षा निकाय थप सतर्क बनेको छ। तत्कालीन माओवादीबाट चोइटिएर बनेको नेत्रविक्रम चन्द विप्लव' नेतृत्वको माओवादीले विस्फोट गराएको आशंका गरिएको छ। सेना, प्रहरी, सशस्त्र प्रहरी र राष्ट्रिय अनुसन्धान विभाग एकीकृत सुरक्षा रणनीति बनाएर चुनावी सुरक्षामा खटिएका छन्। सेनाले पैदलगस्ती सुरु गरिसकेको छ। प्रहरी र सशस्त्रले पनि दैनिक गस्ती गरिरहेका छन्। यद्यपि, दुई चरणमा हुने संघ र प्रदेश चुनावको मतगणना एकैपटक गर्ने सरकारी योजनामा यी घटनाले सुरक्षा चुनौती थपेको विश्लेषण हुन थालेको छ। पहिलो चरणको चुनावमा १९ हजार आठ सय नौ मतदान केन्द्र र १० हजार ६ सयवटा मतदान स्थल छन्। निर्वाचन आयोगका सहायक प्रवक्ता मुकुन्द शर्माका अनुसार मतपेटिका पहाडी जिल्लामा सदरमुकाममा र सुगम जिल्लामा निर्वाचन कार्यालयमा सुरक्षा घेरामा राखिनेछ। उनले भने, मतदान भइसकेपछि मतपेटिका र निर्वाचन अधिकृतलाई प्रहरीले एस्कर्टिङ गरेर सम्बन्धित निर्वाचन कार्यालयमा सुरक्षा घेराभित्र राखिनेछ। दोस्रो चरण निर्वाचन भइसकेपछि मात्रै गणना गरिन्छ।' सेना, प्रहरी, सशस्त्र प्रहरी र राष्ट्रिय अनुसन्धान विभाग एकीकृत सुरक्षा रणनीति बनाएर चुनावी सुरक्षामा खटिएका छन्। उनले चुनावमा पहिलो घेरामा प्रहरी, दोस्रो घेरामा सशस्त्र प्रहरी र तेस्रो घेरामा नेपाली सेना परिचालन गरिने बताए। मतदान केन्द्र, उम्मेदवार, मतदाता र मतपेटिका सुरक्षाको विषयमा दैनिकजसो आयोग कार्यालयमा बैठक भइरहेका छन्। कुनै त्रुटि नहने गरी सुरक्षा योजना बनाइएको छ', शर्माले भने। अहिले सेनाले धमाधम मतपत्र जिल्लाजिल्लामा पुर्याउँदै आएको छ। सहायक प्रवक्ता शर्माका अनुसार सेनाकै सुरक्षामा मतपत्र राखिएको छ। पहाडी जिल्ला ताप्लेजुङ, भोजपुर, धनकुटा, तेह्रथुम, ओखलढुंगा, खोटाङ, रसुवा, गोरखा, रामेछाप, गुल्मी, पाल्पा, अर्घाखाँची, रोल्पा, रुकुम, सल्यान, प्युठान, अछाम र जाजरकोटमा मतपेटिका सुरक्षाको विषयमा शुक्रबार आयोगमा छलफल भएको थियो। सुरक्षा निकायले यीमध्ये रामेछाप, अछाम, रुकुम, जाजरकोट, रोल्पा र सल्यानलाई संवेदनशील' मानेका छन्। सवारी साधनको दृष्टिले सदरमुकामसम्म सहज भए पनि मतदानस्थल र मतदान केन्द्रको दूरी फराकिलो हुने हुँदा सुरक्षाकर्मीको पहुँच विस्तारमा जोड दिनुपर्ने आयोगको निष्कर्ष छ। त्यसैगरी, छिमेकी मुलुक भारतसँग सीमा जोडिएका तराईका जिल्ला सिरहा, सप्तरी, धनुषा, महोत्तरी, सुनसरी, बारा, रौतहट, पर्सा र सर्लाहीमा समेत उच्च सुरक्षा सतर्कता अपनाइने प्रहरीले जनाएको छ। सीमा जोडिएका जिल्लाका प्रमुख जिल्ला अधिकारी र प्रहरी प्रमुखले भारतका अधिकारीसँग सीमा सिल गर्ने विषयमा समेत कुरा गर्ने प्रहरी मुख्यालयले जनाएको छ। खासगरी सशस्त्र समूहले यी क्षेत्रमा चुनाव हुन नदिन र भाँड्न कुनै हर्कत' अपनाउन सक्ने आशंकामा सुरक्षा सतर्कता अपनाइने मुख्यालयले जानकारी दिएको छ। प्रहरी प्रवक्ता डीआईजी मनोज न्यौपानेले चुनावमा समग्र सुरक्षा एकीकृत सुरक्षा रणनीतिअनुसार सुरक्षाकर्मी परिचालन गरिने बताए। उनले भने, पहिला चुनाव शान्तिपूर्ण रूपमा गराउँछौं, चुनावपछि मतपेटिकाको सुरक्षाका लागि मतदान अधिकृत र उम्मेदवार प्रतिनिधिलाई स्कर्टिङ गरेर मतगणना स्थलमा पुर्याउँछौं। मतगणना सुरक्षा घेराभित्रै सुरु हुन्छ।'"
लब्रेकुटीलाई फाल्गुनन्द विकास ट्रष्टको रुपमा विकास गर्छु : प्रधानमन्त्री देउवा,"फिदिम : प्रधानमन्त्री शेरबहादुर देउवाले लेब्रेकुटीलाई फाल्गुनन्द विकास ट्रष्टको रुपमा विकास गरिने बताएका छन्। १६ औँ राष्ट्रिय विभुती महागुरु फाल्गुनन्दको १३३ औँ जन्मोत्सवको अवसरमा लब्रेकुटीमा आयोजना गरिएको कार्यक्रमलाई सम्बोधन गर्दै देउवाले गौतम बुद्धको जन्मथलो लुम्बिनीमा लुम्बिनी विकास ट्रष्ट बनाएजस्तै महागुरुले तपस्या गरेको लब्रेकुटीलाई फाल्गुनन्द विकास ट्रष्ट बनाइने बताएका हुन्। कांग्रेस सभापति समेत रहेका देउवाले लोकतान्त्रिक शक्तिले धर्मलाई आस्था र शक्तिको रुपमा लिने भएकाले लब्रेकुटी जस्ता धार्मिक पर्यटकीय क्षेत्रको विकास गर्न आफू लागि पर्ने बताएका हुन्। महागुरु फाल्गुनन्दको विचारलाई नेपाली कांग्रेसले अंगिकार गरेको छ, देउवाले भने, लोकतान्त्रिक मूल्य मान्यता भएका राजनीतिक दलले मात्र सबै धर्म र समुदायको हित गर्ने भएकाले प्रदेश र प्रतिनिधिसभाको निर्वाचनमा कांग्रेसलाई जिताउन आवश्यक छ। आसन्न निर्वाचनमा नेपाली कांग्रेसले दुई तिहाई बहुमत ल्याए नेपालका सबै धर्म र धार्मिक क्षेत्रहको प्रवद्र्धन गर्ने देउवाको भनाइ थियो। ताप्जेजुङमा रहेको पाथिभरको दर्शनपछि तोक्मेडामा कांग्रेसको बृहत चुनावी सभालाई सम्बोधन गरेर पाँचथर आएका देउवाले पहाडका प्राकृतिक धर्मका अग्रदुत तथा शान्तिका अग्रदुत महागुरु फाल्गुनन्दले देखाएको बाटोमा सबै नेपाली हिड्नुपर्ने बताए। किरात धर्म तथा साहित्य उत्थान संघ पाँचथरले आयोजना गरेकोे उक्त कार्यक्रमलाई पूर्व रक्षामन्त्री बालकृष्ण खाँणले समेत सम्बोधन गरेका थिए। वामपन्थीले धर्मलाई अफिमको रुपमा परिभाषित गरेर धर्महरु मास्न खोजेको खाँणको दाबी छ। नेपालका धर्म, संस्कार र संस्कृतिलाई जोगाउन कांग्रेसलाई जिताउन आवश्यक छ, खाँणले भने मंसिर १० गते हुने निर्वाचनमा लोकतान्त्रिक शक्तिलाई जिताए मात्र नेपालका धर्मको उत्थान हुनेछ। धार्मिक कार्यक्रममा उपस्थित भएका प्रधानमन्त्री देउवा र खाँणले मन्तव्यको क्रममा किराँत धर्मावलम्बीलाई लोकतान्त्रिक शक्तिलाई जिताउन आह्वा गरे। मन्तव्यपछि देउवा हेलिकप्टरबाट संखुवासभा गएका थिए। फाल्गुनन्दको जन्मोत्सवको अवसरमा आयोजना गरिएको कार्यक्रमा हजारौँ भक्तजनहरुको उपस्थिति थियो। लब्रेकुटी किराँत धर्मावलम्बीको आस्थाको केन्द्र हो। धार्मिक पर्यटकीय स्थलको रुपले चर्चा कमाएको लब्रेकुटी प्राकृतिक बनावटले निकै सुन्दर स्थान हो। १६ औं राष्ट्रिय विभूति तथा किराँत समाज सुधारक फाल्गुनन्दको कर्मभूमिको लब्रेकुटी भएकाले किराँत धर्मावलम्बीको लब्रेकुटीप्रति ठूलो आस्था छ। १९७८ सालमा किराँत महागुरु फाल्गुनन्दले मुजोत्लुङ माङयुक्नादेन (७ फन्के) विश्व शान्ति मानव एकताका मन्दिर स्थापना गरेपछि यसलाई विशेष क्षेत्रको रुपमा हेरिन थालिएको हो। माहागुरुले १९८३ सालमा किराँत साङसेन वरक चोक्लुङ माङहिम (मन्दिर) निर्माण गरेकाले लब्रेकुटीको महत्व बढेको हो। १९८८ साल वैशाख २४ गते फाल्गुनन्दले सत्यधर्म मुचुल्का तयार गरेको र १७ थुम यूमा माङहिम स्थापना गरेकाले किराँत धर्मावलम्बीका लागि लब्रेकुटी आस्थाको केन्द्र बनेको हो। फाल्गुनन्दको मन्दिर (माङ्हिम) छिर्नलाई शिर झुकाउँदै प्रधानमन्त्री शेरबहादुर देउवा र पूर्व रक्षामन्त्री बालकृष्ण खाँण। तस्बिर : भीमकुमार बाँस्कोटा"
वाम गठबन्धन लोकतन्त्रको विरुद्धमाः प्रधानमन्त्री,"ताप्लेजुङ: प्रधानमन्त्री एवं नेपाली कांग्रेसका सभापति शेरबहादुर देउवाले वामपन्थी दलको गठबन्धन लोकतन्त्रको विरुद्धमा भएको बताएका छन्।नेपाली कांग्रेस ताप्लेजुङले गरेको चुनावी आमसभालाई सम्बोधन गर्दै उनले लोकतन्त्रलाई बलियो बनाउन निर्वाचनमा कांग्रेसलाई विजयी गराउनेको विकल्प नभएको बताए। प्रधानमन्त्री देउवाले भने, 'वाम गठबन्धनको नाममा नेपालमा प्रजातन्त्र कमजोर पार्ने षड्यन्त्र हुँदैछ, यसप्रति सम्पूर्ण लोकतन्त्रवादी सचेत हुनु जरुरी छ।'प्रधानमन्त्री देउवाले मुलुकमा लोकतन्त्र खतरामा परे देश नै खतरामा पर्ने भन्दै लोकतन्त्र र जनतालाई दास हुनबाट जोगाउन कांग्रेस एकजुट हुनुपर्ने बताए। उनले भने, 'हामी डर त्रासबाट मुक्त समाजको निर्माण गर्न चाहान्छौं, प्रजातन्त्र संघियताको संरक्षण गरि मुलुकलाई समृद्ध बनाउने एक मात्र पार्टी कांग्रेस मात्र हो।' कार्यक्रममा कांग्रेसका प्रचार विभाग प्रमुख तथा केन्द्रिय बालकृष्ण खाँणले नेकपा एमालेका अध्यक्ष केपी ओली र सिके राउत एकै सिक्काका दुई पाङ्ग्रा भएको आरोप लगाए।हिमाल, पहाड र तराईलाई जोड्दै राष्ट्रिय एकता मजबुत बनाउन कांग्रेसको जित अपरिहार्य भएको उनको भनाई थियो। कार्यक्रममा कांग्रेस ताप्लेजुङका प्रतिनिधिसभातर्फका उम्मेदवार केशवप्रसाद दाहाल, प्रदेश (क) का लिलादेवी बोखिमर (ख)का दिपेन्द्रकुमार सेन्दाङले आफूहरुले जितेर गएपछि चीन र भारतलार्य जोड्ने तमोर करिडोरको निर्माण, अलैची विकास बोर्डको गठन र अलैची प्रशोधन केन्द्रको स्थापनामा पहल गर्ने बताए।"
निर्वाचन सामग्री मतपत्रदेखि सियोधागोसम्म,"काठमाडौँ: निर्वाचन आयोगले द्रुत गतिमा अगाडि बढाएको निर्वाचन कार्य सम्पन्न गर्न केके आवश्यक हुन्छ भन्ने प्रश्नको उत्तरमा खासै ध्यान जाँदैन।आम मानिसको ध्यान अर्बौ रकम, हजारौँ सुरक्षाकर्मी, निर्वाचन अधिकृत, भौतिक तथा मानवीय व्यवस्थापनमा मात्रै ध्यान जाने गर्छ । तर निर्वाचनमा प्रयोग हुने तथा आवश्यक सामग्रीमा मतपत्र, मतपेटिकादेखि सियो र धागोसम्म आवश्यक हुन्छ । निर्वाचन आयोगले भनेको छ, 'निर्वाचनका लागि सामग्री व्यवस्थापन अत्यन्त महत्वपूर्ण र चुनौतीपूर्ण कार्य हो।'निर्वाचन आयोगका अनुसार मतदान सम्पन्न गर्न मतदान केन्द्रमा मतपत्र, मतपेटिका, छेकबारा, सुरक्षण सिलदेखि प्याकिङ सामग्री, ऐन, नियम, निर्देशिका, आचारसंहिता, अनुसूची फारम, जुटको बोरा, प्लाष्टिक थौला, कार्टुन बक्स, टिनका बाकसलगायत सामग्री आवश्यक पर्छन्। निर्वाचनमा प्रयोग हुने निर्वाचन सामग्रीको विवरणअनुसार करिब ६६ वटा सामग्री प्रयोगमा आउने छन्। आयोगले संवेदनशील सामग्रीमा मतदाता नामावली, मतपत्र, मतपेटिका (बिर्को समेत), मतपेटिकाको सुरक्षण सील, स्टयाम्प प्याड, स्टयाम्प प्याड मसी, स्वस्तिक छाप र नमेटिने मसीलाई राखेको छ। मतपेटिका स्टिकर, कलम, मैनबत्ती, लाहा, खामदेखि धागो, सियो, कार्डदेखि टेबुल घडीसम्मको सामग्रीलाई कम संवदेनशील निर्वाचन सामग्रीभित्र राखेको छ। आयोगले पुनःप्रयोगमा आउने र नआउने सामग्री भनेर वर्गीकरण गरेको छ। मटपेटीका, सुरक्षण सील, कैची, क्यालकुलेटर, म्याटसहित १६ वटालाई पुनः प्रयोग हुने र अन्यलाई पुनः प्रयोग हुन नसक्ने भनेको छ। निर्वाचन आयोगले निर्वाचन सामग्री जिल्ला पठाउने तथा कतिपय सामग्री जिल्ला निर्वाचन कार्यालयले आफैँले खरिद गर्न पाउने व्यवस्था गरेको छ। मतदान सम्पन्न गर्नका लागि सामान्य अर्थ राख्ने सामग्रीले विशेष महत्व पाउँछ। आयोगले निर्वाचन सामग्रीको अनुमान, प्राप्ति, भण्डारण र ढुवानी कार्यलाई व्यवस्थित गर्न विस्तृत कार्ययोजना नै बनाएको छ। मतदानका लागि आवश्यक सामग्रीमध्ये जिल्लामा हुने मतदान केन्द्रको संख्याका आधारमा हुने आयोगले जनाएको छ। कुल आवश्यक सामग्रीको २५ प्रतिशत सामग्री आयोगले जगेडा राख्छ।"
वर्षमान पुन सवार गाडीमा एम्बुस बिस्फोट,"रोल्पा : नेकपा (माओवादी केन्द्र)का नेता वर्षमान पुनसहित रोल्पाका प्रतिनिधिसभा र प्रदेशसभा उम्मेदवार एवम् वाम गठबन्धनका नेता कार्यकर्ता सवार गाडीमा बिद्युतीय धरामप (एम्बुस) बिस्फोट भएको छ । एम्बुस विस्फोट गराउनेतर्फ लक्षित गरि प्रहरीले १०र१२ राउन्ड फायर गरेको थियो । करिव एक सय मिटर अगाडि युवा देखेर प्रहरीले फायर समेत गरेको थियो । माडी गाउँपालिका १ भिताबाङ र पेडिखोलाको बिच सडकखण्डमा तार बिछ्याएर पुन चढेको बा १५ च ८७२८ गाडीमा एम्बुस गराइएको थियो । सुकीदहको सुखा ओडारमा चुनावी सभा सम्पन्न गरेर शनिबार बिहान राङ्सीको चुनावी सभालाई सम्बोधन गर्न जाने क्रममा पौने ११ बजेतिर बिस्फोट गराइएको हो । प्रहरीको गाडी क्रस हुनाबित्तितै वर्षमान पुनसहित माओवादी प्रदेशसभाका उम्मेदवार एवम् पोलिटब्यूरो सदस्य दीपेन्द्रकुमार पुन, प्रतिनिधिसभाका समानुपातिक उम्मेदवार एवं माओवादी केन्द्रकी नेतृ जयपुरी घर्ती, समानुपातिकतर्फका वाम गठबन्धनका उम्मदेवार ईश्वरी घर्ती, कुमार दसौती, कर्मलाल परियार, हरिसरा घर्ती, एमालेका पोलिटब्यूरो सदस्य गोकुल घर्ती, एमालेका जिल्ला अध्यक्ष हरिप्रसाद घर्तीलगायतका सवार गाडी लक्षित गरी गराएको बिस्फोटमा गाडीमा सामान्य क्षति पुगेको छ । प्रहरी गाडी क्रस हुने बितिकै मेरो गाडी अगाडि बिस्फोट भयो, मलगायत सबै सुरक्षित छौँ, तर गाडीमा सामान्य क्षती भएको छ, अन्नपूर्णसँग कुरा गर्दै पुनले भने । उनले घटनाको भत्सर्ना गरेका छन् । उम्मेदवारहरुले घटना भत्सर्ना गर्दै सुरक्षाको ग्यारेन्टी गर्न माग गर्दै दोषीलाई कारबाही गर्न अपिल गरेका छन् । करिब ५० मिटर टाढाबाट तार बिछ्याइएको थियो । जिल्ला प्रहरी कार्यलय रोल्पाका प्रहरी नायब निरीक्षक सुदर्शन पन्थीका अनुसार घटनामा संलग्नहरुको खोजीकार्य भइरहेको छ । प्रहरीले चुनावी खारेजी अभियानमा लागेको नेकपाले बम बिस्फोट गराइको आशंका गरेको छ। घर्तीलगायत सबै नेताहरु घर्तीगाउँमा बसेका छन् । थप सुरक्षाका साथ राक्सीको कार्यक्रममा जाने तयारी भइरहेको छ । शुक्रबार नेकपा माओवादी केन्द्रका नेता जनार्दन शर्मा चढेको गाडी लक्षित गरी रुकुममा बिस्फोट गराइएको थियो ।"
"मत दिनुहोस्, मधेस सरकार दिन्छौं: उपेन्द्र यादव","बर्दिबास: संघीय समाजवादी फोरम नेपालका अध्यक्ष उपेन्द्र यादवले मधेस सरकार बनाउन आफ्नो पार्टीलाई मत दिन मतदातासँग आग्रह गरेका छन्। शनिबार महोत्तरीको भंगहा नगरपालिका३ बिर्तामा आयोजित चुनावीसभालाई सम्बोधन गर्दै अध्यक्ष यादवले भने, 'मत दिनुहोस्, मधेस सरकार दिन्छौं।त्यसकारण हामीलाई मधेश राज्य स्थापना गर्न मत दिनुस्।' उनले प्रदेश नम्बर २ लाई मधेसी अधिकारसहितको राज्य स्थापित गर्न, संविधान संशोधन एवम संविधानमा विभेदरहित हकअधिकार संविधानमा स्थापित गर्नका लागि आफुहरु विना अवरोध चुनावमा सहभागी अध्यक्ष बताए। उनले भने, 'संविधानलाई संशोधन गरि पुर्नलेखन भएमात्र मधेशीहरुको हकहितमा संविधानमा उल्लेख हुन्छ।'कार्यक्रमा प्रतिनिधीसभा उम्मेदवार लक्ष्मी महतो, रामकुमारी देवी महतो लगायतले सम्बोधन गरेका थिए।"
इटहरीलाई प्रदेश राजधानी बनाउन र्याली,"इटहरी : इटहरीलाई प्रदेश नम्बर १ को राजधानी बनाउनुपर्ने मागसहित आयोजित कार्यक्रममा नेताहरूले आसन्न निर्वाचनका लागि भोट मागेका छन्।राजधानी सरोकार समाजले गरेको र्यालीपछि आयोजित कोणसभामा उम्मेदवारहरूले आआफ्नो पक्षमा भोट मागेका हुन्। कांग्रेसबाट प्रदेशसभा सदस्य उम्मेदवार हेमकर्ण पौडेलले इटहरी उपयुक्त हुँदाहुँदै पनि नेतृत्व अभावका कारण राजधानी बन्न नसकेको बताए। अर्का उम्मेदवार सर्वध्वज साँवाले पनि इटहरी सबै हिसाबले प्रदेश राजधानी उपयुक्त हुने बताए। वाम गठबन्धनले जिते राजधानी बनाउने दाबी उनले गरे। यस्तै दाबी हिमाल सुवेदी, लिलम बस्नेत र भगवती चौधरीले पनि गरेका थिए। पूर्वसांसद कल्पना चौधरीले उपप्रधानमन्त्री विजय गच्छदार इटहरीलाई राजधानी बनाउने पक्षमा रहेको जानकारी दिइन्। र्यालीमा सहभागी हुने इच्छा राखे पनि गच्छदार व्यस्तताका कारण आउन नसकेको उनको भनाइ थियो। र्यालीमा नागरिक समाज, व्यापारी, दलका प्रतिनिधिलगायतको सहभागिता थियो।"
काँग्रेसको खेतीपाती अब समाप्त हुन्छ:ओली,"झापा: पूर्वप्रधानमन्त्री एवं नेकपा (एमाले)का अध्यक्ष केपी ओलीले आसन्न चुनावमा वाम तथा राष्ट्रवादी शक्तिको विजयलाई कसैले रोक्न नसक्ने बताएका छन्। झापा क्षेत्र नं १ को धुलाबारीमा शनिबार आयोजित अगुवा कार्यकर्ता प्रशिक्षण कार्यक्रमलाई सम्बोधन गर्दै अध्यक्ष ओलीले एमाले र माओवादी केन्द्रबीचको एकताबाट विपक्षी अत्तालिएको बताए। 'नेपालका कम्युनिष्ट शक्तिलाई फुटाएर विगतदेखि नेपाली काँग्रेसले चलाउँदै आएको द्वन्द्वको खेतीपाती अब समाप्त हुन्छ,' उनले भने।आगामी चुनाव देश विकास गर्ने र देश लुट्नेबीचको प्रतिस्पर्धा भएको उहाँको भनाइ थियो।आत्मनिर्भरताको अभियानलाई रोक्न गरिँदै आएको घेराबन्दी नेपालका कम्युनिस्ट पार्टीबीचको एकताले तोडिएको अध्यक्ष ओलीको धारणा थियो। झापा क्षेत्र नं ५ बाट प्रतिनिधिसभाको उम्मेदवार रहनुभएका अध्यक्ष चुनावी दौडाहामा आएको हो।वाम गठबन्धनबाट झापा क्षेत्र नं १ मा माओवादी केन्द्रका पोलिटब्यूरो सदस्य सुरेन्द्र कार्की तथा क्षेत्र नं ३ मा राप्रपाका महामन्त्री राजेन्द्र लिङ्देन उम्मेदवार बनेका छन्।"
कीर्तिनिधि विष्ट जसले भारतीय सेना फिर्ता गराए,"काठमाडौं : लामो समयदेखि क्यान्सरबाट पीडित नेता कीर्तिनिधि विष्टको निधन भएको छ। ९१ वर्षीय विष्टको ज्ञानेश्वरस्थित निवासमा शनिबार बिहान निधन भएको हो। २०२५ देखि २०२६, २०२८ देखि २०३० र २०३४ देखि २०३६ गरी पञ्चायतकालमा तीनपटक प्रधानमन्त्री भएका विष्ट पछिल्लोपटक राजा ज्ञानेन्द्रले शासन हातमा लिएपछि मन्त्रीपरिषदको उपाध्यक्ष भएका थिए। २५ चैत २०२५ देखि ३१ चैत २०२६ सम्म पहिलो पटक प्रधानमन्त्री भएका विष्ट दोस्रोपटक १ वैशाख २०२८ देखि १ साउन २०३० सम्म प्रधानमन्त्री बने। तेस्रो पटक ३० वैशाख २०३४ देखि १६ जेठ २०३६ सम्म प्रधानमन्त्री भएका थिए। १९ माघ २०६१ मा राजा ज्ञानेन्द्रले शासन सत्ता हातमा लिएपछि विष्ट मन्त्रीपरिषद उपाध्यक्ष भएका थिए। त्यसयता भने उनी सक्रिय राजनीतिबाट बिदा भएका थिए। गोरखाको खोप्लाङबाट विष्टका पुर्खा काठमाडौं बसाईँ सरेका थिए। विस १९८३ मा काठमाडौंको वटुमा पिता चन्द्रनिधि र माता धनकुमारीको कोखबाट विष्टको जन्म भएको थियो। राजनीतिज्ञ डिल्लीरमण रेग्मीको संगतबाट राजनीतिमा सरिक भएका विष्टले नेपाली राष्ट्रिय काँग्रेसबाट राजनीतिक यात्रा सुरु गरेका थिए। जहानियाँ राणा शासनविरुद्ध २००७ सालमा भएको क्रान्तिमा सक्रियतापूर्वक सहभागी भएका विष्टले २०१७ सालमा राष्ट्रिय कांग्रेस त्यागे र पञ्चायती राजनीतिमा सक्रिय भए। पञ्चायत ढलेपछि राजनीतिबाट टाढा भएका विष्टले ज्ञानेन्द्रको प्रत्यक्ष शासनकालमा पुनः मन्त्रिपरिषद् उपाध्यक्ष बन्ने अवसर पाए। २५ असार २०३० मा भएको आगलागीमा सिंहदरबार ध्वस्त भएपछि कीर्तिनिधि विष्टले नैतिकताका आधारमा प्रधानमन्त्री पदबाट राजीनामा दिएका थिए। राजा वीरेन्द्रले राजीनामा नदिन भन्दाभन्दै पनि उच्च नैतिकता देखाउँदै उनले पद छोड्नुलाई नेपाली राजनीतिमा उदाहरणीय मान्छन् राप्रपा प्रजातान्त्रिकका नेता केशरबहादुर विष्ट। विष्ट भन्छन्न, 'उहाँमा सत्तालिप्सा भन्ने कुरा थिएन। पदमा त जो पनि पुग्न सक्छन् तर त्यो पदको गरिमा र महत्ववोध उहाँमा थियो।' पहिलोपटक प्रधानमन्त्री हुँदा २०२७ सालमा उनले चीनसँग सीमा जोडिएको नेपाली भूभागबाट उनले भारतीय सेनालाई फिर्ता पठाउनुलाई पनि केशरबहादुर राष्ट्रियता र राष्ट्रिय स्वाभिमान उठाउने कदम मान्छन्। भारतले नेपालको पूर्वी ओलाङचोङगोलादेखि पश्चिम टिंकरसम्म सुरक्षा चेकपोष्ट राखेको थियो। उनी प्रधानमन्त्री हुँदा कूटनीतिक पहल गरेरै उनले ती सबै भारतीय चेकपोष्ट हटाएका थिए। 'चीनसँगको सीमामा भारतीय फौजको स्टेसन थियो, भारतीय फौजको चेकपोस्ट उहाँले हटाउनुभयो, उनी भन्छन्, 'आफ्नो सीमामा आफ्नै फौज बस्नुपर्छ भन्ने मान्यता उहाँको थियो।"
फुपूभदाको रोचक चुनावी भिडन्त,"बर्दिबास : मंसिर २१ गते हुने प्रदेशसभा निर्वाचनमा महोत्तरीबाट फुपू र भदा चुनावी मैदानमा उत्रिएका छन्। महोत्तरीको क्षेत्र नम्बर १ (क) को प्रदेशसभा सदस्यका लागि फुपूभदा चुनावी प्रतिस्पर्धामा उत्रिएपछि चुनावी माहौल तातेको छ। नेपाली कांग्रेसबाट प्रल्हादकुमार क्षेत्री र वाम गठबन्धनबाट उनकी फुपू शारदादेवी थापा चुनावी मैदानमा उत्रिएका हुन्। प्रल्हादलाई यसअघि नेपाली कांग्रेसले स्थानीय तह चुनावमा बर्दिबास नगरपालिकाको मेयर पदको उम्मेदवार बनाएको थियो। रोचक चुनावी प्रतिस्पर्धामा उनी माओवादी केन्द्रका उम्मेदवारसँग पराजित भएका थिए। एमाले नेतृ शारदादेवी पनि स्थानीय चुनावमा उपमेयर पदको दावेदार थिइन् तर टिकट पाउन सकिनन्। शारदा महिला अधिकारकर्मी हुन् भने व्यवसायिक पृष्ठभूमिका प्रल्हाद उद्योग वाणिज्य संघ बर्दिबासका अध्यक्ष हुन्। आआफ्ना पार्टीभित्रका प्रदेशसभा निर्वाचनका आकांक्षीलाई पछि पार्दै टिकट पाएका यी फुपूभदा मतदाताको घरदैलो पुगेर मत मागिरहेका छन्। फुपू शारदा भन्छिन्, 'राजनीतिमा कुनै पारिवारिक सम्बन्ध हुँदैन। सबै आफ्ना कर्मले चिनिने हो।' उता प्रल्हाद आफ्नो प्रतिस्पर्धी फूपुमात्र नभएर अरु पनि भएको बताउँछन्। हामी फुपू र भदा मात्रै होइन् अरु पनि चुनावी मैदानमा छन्। त्यसैले मेरो प्रतिस्पर्धी सबैसँग हो।' मतदाताले भाइलाई एकपटक मतदान गरिसकेकोले यसपटक आफूलाई मतदान गर्नेमा विश्वस्त छन् शारदा। भन्छिन्, 'यसपटक मतदाताले मलाई जिताउँछन्। मेरो परिवारमा ऊ (भदा) बाहेक ३६ मत मेरो पक्षमा छ।' थापा २०५८ सालदेखि एमालेमा सक्रिय छन्। यसपटक माओवादी केन्द्रको पनि साथ रहेकोले जित सहज हुने उनको बुझाई छ। महोत्तरी क्षेत्र नम्बर १ को (क) बाट माओवादी केन्द्रका राजु खड्काले समेत उम्मेदवारी दिएका थिए। एमालेले समयमै उम्मेदवार टुंग्याउन नसकेको भन्दै उम्मेदवारी दिएका खड्काले पछि थापालाई समर्थन गर्दै उम्मेदवारी फिर्ता लिएका थिए। महोत्तरी क्षेत्र नम्बर १ मा वाम गठबन्धनबाट माओवादी केन्द्रका गिरीराजमणी पोखरेल, कांग्रेसबाट सीताराम भण्डारी र राजपाफोरम गठबन्धनबाट लक्ष्मी महतोले उम्मेदवारी दर्ता गराएका छन्। तराईलाई काठमाडौंसँग जोड्ने बर्दिवास मुख्य कडी भएकै कारण बर्दिवास क्षेत्रमा हुन लागेको चुनावी प्रतिस्पर्धालाई चासोका साथ हेरिएको छ। महोत्तरीमा प्रतिनिधिसभातर्फ ४ र प्रदेशसभातर्फ ८ निर्वाचन क्षेत्र छन्। महोत्तरीमा ३ लाख १७ हजार ६८९ जना मतदाता छन् भने निर्वाचन क्षेत्र नं १ को (१) मा ४२ हजार ६९० मतदाता छन्।"
१४ सिडिओसहित गृहका २० अधिकारी बेपत्ता !,"काठमाडौं : कानुन न्याय तथा संसदीय मामिला मन्त्रालयअन्तर्गत रहेको न्याय सेवा तालिम केन्द्रले १४ जिल्लाका प्रमुख जिल्ला अधिकारी (सिडिओ) सहित २० जना उच्च अधिकारी बेपत्ता भएको भन्दै खोजिदिन गृह मन्त्रालयलाई पत्राचार गरेको छ। न्याय सेवा तालिम केन्द्रद्वारा तीन महिनाका लागि सञ्चालन गरिएको कानुन र न्यायसम्बन्धी तालिम लिँदालिँदै १४ जिल्लाका प्रमुख जिल्ला अधिकारीसहित गृहका अधिकारी बीचैमा तालिम छाडी बेपत्ता भएको भन्दै उनीहरूलाई खोजिदिन केन्द्रले गृह मन्त्रालयलाई पत्राचार गरेको हो। न्याय सेवा तालिम केन्द्रका अनुसार केन्द्रले गृह मन्त्रालयअन्तर्गत रहेका र प्रशासन सेवाका सहसचिव तथा उपसचिवका लागि २० असोजदेखि कानुन र न्यायसम्बन्धी तीनमहिने तालिम सञ्चालन गरेको थियो। सो तालिममा विभिन्न १४ जिल्लाका प्रमुख जिल्ला अधिकारी, सहसचिव, उपसचिवलगायत २० जना कर्मचारीले सेवाकालीन रूपमा सहभागिता जनाउँदै आएका थिए। तर, तालिम लिएको १४ दिनपछि नै उनीहरू सबै जना तालिम छाडेर सम्पर्कविहीन भएको न्याय सेवा तालिम केन्द्रले जनाएको छ। तालिम केन्द्रका प्रमुख सहसचिव कलानिधि पौडेलले गृह मन्त्रालयका कर्मचारी प्रशासन महाशाखा प्रमुखलाई लेखेको पत्रमा तालिम लिइरहेका २० अधिकारीलाई काठमाडौं उपत्यकाभित्रका विभिन्न सरकारी निकायभित्र कानुनी अभ्यासका सम्बन्धमा अध्ययन प्रतिवेदन तयार गर्नुपर्ने जिम्मेवारी दिँदै पत्र बुझ्न केन्द्रमा बोलाइएकोमा पत्र बुझ्नुको साटो उल्टै सबै जना केन्द्रको सम्पर्कमा नआएको जानकारी दिएका छन्। नियमानुसार गृहका कर्मचारीले सो तालिम ९० दिन लिनै पर्छ तर १४ दिनपछि नै उनीहरू सबै तालिम लिँदालिँदै सम्पर्कविहीन भएको तालिम केन्द्रले जनाएको छ। तालिम केन्द्रका प्रमुख पौडेलले गृह मन्त्रालयलाई लेखेको पत्रमा ती प्रमुख जिल्ला अधिकारी, सहसचिव तथा उपसचिवहरूले केन्द्रको पत्र नबुझेकाले यस सम्बन्धमा गृह मन्त्रालयबाटै आवश्यक व्यवस्था मिलाइदिन र आवश्यक कारबाही गर्नसमेत आग्रह गरेका छन्। न्याय सेवा तालिम केन्द्रका अनुसार तालिम लिँदा लिँदै सम्पर्कविहीन बनेका प्रमुख जिल्ला अधिकारीहरूमा मकवानपुरका चक्रबहादुर बुढा, बर्दियाका नारायणप्रसाद भट्टराई, सिन्धुपाल्चोकका आसमान गुरुङ, तनहुँका रितेशकुमार शाक्य, गोरखाका जितेन्द्र बस्नेत, दैलेखका विश्वराज न्यौपाने, तेह्रथुमका वेधनिधि खनाल, पाँचथरकी लक्ष्मीदेवी हुमागार्इं, रसुवाका हीरादेवी पौडेल, सोलुखुम्बुका भूपेन्द्र थापा, कालिकोटका बद्रीनाथ गैरे, रुकुम पूर्वका भूपेन्द्र सापकोटा र धादिङका प्रमुख जिल्ला अधिकारी श्यामप्रसाद भण्डारी छन्। यसैगरी, तालिम केन्द्रका अनुसार गृह मन्त्रालयका सहसचिव ईश्वरराज पौडेल, उपसचिव अर्जुन भण्डारी, मुनका न्यौपाने, अध्यागमन विभागकी वरिष्ठ अध्यागन अधिकृत गोमादेवी चेम्जोङ, राष्ट्रिय निकुञ्ज विभागका उपसचिव तुलाराज सुनुवारसमेत तालिम लिँदालिँदै सम्पर्कविहीन भएका हुन्। तालिम केन्द्रले सम्पर्कविहीन भएका भनिएकामध्ये तत्कालीन गृह मन्त्रालयको कर्मचारी प्रशासन महाशाखा प्रमुख रहेका सहसचिव ईश्वरराज पौडेलले भने आफूहरू सम्पर्कविहीन नभई निर्वाचनको महोत्सव भएकाले निर्वाचनको तयारीमा जुटिरहेको दाबी गरे। उनले निर्वाचन सफल बनाउने अभियानअन्तर्गत आफू हाल काजमा निर्वाचन आयोगमा रहेको र जिल्लाका प्रमुख जिल्ला अधिकारीसमेत निर्वाचन सफल पार्न जिल्लामा फर्केको बताए। तालिम केन्द्रले लेखेको पत्र पूर्वाग्रही किसिमले गृहकै योजनाअनुसार लेखिएको हुन सक्ने दाबी सहसचिव पौडेलले गरे। गृह मन्त्रालय स्रोतका अनुसार गृहमन्त्री जनार्दन शर्मालाई गृह मन्त्रालयको जिम्मेवारीबाट मुक्त गरेलगत्तै सरकारले विभिन्न जिल्लाका प्रमुख जिल्ला अधिकारीलाई सरुवा गर्न खोजेको थियो। तालिम लिइरहेका १४ जिल्लाका प्रमुख जिल्ला अधिकारीलाई अन्यायपूर्वक सरुवा गर्न खोजिएको सुइँको पाएपछि ती जिल्लाका प्रमुख जिल्ला अधिकारी तालिमै छाडेर जिल्लामा फर्किएका थिए। ती जिल्लाका प्रमुख जिल्ला अधिकारीहरूलाई सरुवा गर्नकै लागि गृह प्रशासनले उनीहरू सबैलाई काठमाडौं उपत्यकामै विभिन्न जिम्मेवारी दिएर तीन महिनासम्म सीमित राख्न खोजेको र त्यसै समयमा ती जिल्लामा अन्य व्यक्तिलाई प्रमुख जिल्ला अधिकारी बनाएर पठाउने योजना बुनिएको गृहका एक सहसचिवले जानकारी दिए। ती सहसचिवका अनुसार न्याय सेवा तालिम केन्द्रलाई प्रमुख जिल्ला अधिकारी र तालिम लिएका कर्मचारी बेपत्ता भएको व्यहोराको पत्र लेख्न गृह मन्त्रालयले नै दबाब दिएको हो। यो सबै तालिम लिएका सिडिओलाई अन्यायपूर्वक हटाएर आफू निकटलाई छानी छानी सिडिओ बनाउने योजना हो तर सफल हुन सकेन', ती सहसचिवले भने। तालिम लिइरहेका सिडिओहरूले निर्वाचनको मुखमा गृह मन्त्रालयले आफूहरूलाई हटाउन खोजेको थाहा पाएपछि तालिम नै छाडेर गृहजिल्ला फर्किएपछि गृह मन्त्रालयको उनीहरूलाई हटाउने योजना विफल भएको बताइएको छ। उता, गृह मन्त्रलाय स्रोतका अनुसार ती सिडिओलाई हटाएर नयाँ सिडिओ बनाउन गृह मन्त्रालयले निर्वाचन आयोगसँग समेत सहमति मागेको छ तर आयोगले यस विषयमा सहमति नदिएकाले गृहले सरुवा प्रक्रिया अगाडि बढाउन नसकेको गृह मन्त्रालय स्रोतले जानकारी दिएको छ।"
'कांग्रेससँगको गठबन्धनले राप्रपालाई घाटा',कुश्मा : राष्ट्रिय प्रजातन्त्र पार्टीका सहमहामन्त्री तथा प्रदेश नम्बर ४ का इन्चार्ज हेमजङ गुरुङले लोकतान्त्रिक गठवन्धनका लागि राप्रपालाई घाटा पुगेको बताएका छन्। शनिबार पर्वत सदरमुकाम कुश्मा बजारमा आयोजित पत्रकार सम्मेलनमा गुरुङले अहिले गठबन्धन बनाएर निर्वाचनमा जाने समय नभएको बताउँदै कांग्रेस भित्रको किचलोका कारण आफ्नो दललाई बेफाइदा पुगेको बताए। आफ्नो दलले प्रतिनिधिसभामा ७ र प्रदेशमा २७ सिटमा सहमति गरेपनि कांग्रेसभित्रको आन्तरिक विवादले प्रतिनिधिसभामा ४ र प्रदेशका ७ सिटमा चित्त बुझाउनुपरेको उनले बताए। आफ्नो दलले कम सिट पाउँदा सबै जिल्लाहरूमा चुनावी एकता हुन नसकेको उनको भनाई छ। लोकतान्त्रिक गठबन्धन चुनावी एकताका लागि मात्र भएको बताउँदै उनले एमाले र माओवादी केन्द्र एकीकरण हुन नसक्ने ठोकुवा गरे। पार्टी फुटेर तीन टुक्रा हुँदा ठूलो शक्ति बन्न नसकेको गुनासो उनले गरे।

शीर्षक,विवरण
मधेस र निर्वाचन,"संसद्को दसदिने स्थगन र प्रधानन्यायाधीश सुशीला कार्कीद्वारा अवकाशपूर्व बिदामा प्रस्थान गरेपछि संवैधानिक अंगहरूबीचको यसपटकको 'युद्ध' ले बिराम पाएको देखिन्छ, कम से कम पहिलो चरणको स्थानीय तह निर्वाचनसम्मको लागि । यो संकटको जरोमा रहेका विषय र आचरणलाई सम्बन्धित पक्षहरूले सम्बोधन नगरेमा भोलि महाभियोगसँगै न्यायपालिकाको सर्वोच्चताको गलत व्याख्या र प्रयोगद्वारा संसद् तथा न्यायपालिका दुवै निष्प्राण हुन सक्छन्। तर के यो युद्ध वि श्रामपछि स्थानीय निर्वाचनमा सबै पक्षको सहमति र सहभागितासँगै नतिजाको स्वीकार्यताको सम्भावना बढेको छ त ? निर्वाचन बहिष्कारको राजनीति अगाडि बढाइरहेको संघीय समाजवादी गठबन्धनमा चिरा परेको छ । उपेन्द्र यादव त्यसबाट निस्किएर नयाँ शक्ति नेपालसँग गठबन्धन गरी चुनावमा सहभागी हुन लागेका छन् । यता संयुक्त प्रजातान्त्रिक मधेसी मोर्चा निर्वाचनको दोस्रो चरणको लागि छुट्ट्याइएका क्षेत्रहरूमा सहभागी हुन उसले केही सर्त राखेको छ, जुन सम्भवतः पूरा हुने सम्भावना देखिँदैन । नेपाली राजनीतिको हचुवा र जमिनदारीकरणमा मोर्चाको त्यत्ति नै भूमिका छ, जति ठूला दलहरू अर्थात् नेपाली कांग्रेस, माओवादी र एमालेको छ। विभिन्न शक्ति र समूहका मागलाई व्यापक राष्ट्रिय धारामा समाहित गरी सबैले समान नागरिक भएको अनुभूति गर्दा नै राष्ट्र र राष्ट्रियता बलियो हुन्छ । तर त्यो प्रक्रियामा राष्ट्रविरोधी गतिविधि र आम जनतालाई सताउने कार्यशैली अपनाएका ती शक्तिहरूको सम्मान र स्वीकार्यता कमजोर हुन जान्छ । संयुक्त मोर्चाले भूकम्पपछिको नाकाबन्दीमा 'प्यादा' बनेर मुलुकभरि र खासगरी तराईमा सामान्य जनताको सम्मान र समर्थन गुमाएका छन् । नाकाबन्दीले मोर्चालाई मात्र हैन, भारतलाई पनि आउँदा कैयन् वर्षको लागि नेपालमा अलोकप्रिय र अविश्वसनीय बनाएको छ। मोर्चाका नेता महन्थ ठाकुरले मधेस, पहाड र हिमाललाई एक सूत्रमा बाँध्ने राजनीति आफूले गर्ने स्वागतयोग्य अभिव्यक्ति अन्नपूर्ण पोस्ट् दैनिकसँगको अन्तर्वार्तामार्फत गरेका छ्न । तर यस्ता मन्तव्यलाई उनीहरूका अतीतका गतिविधिसँग जोडेर हेर्नेछन् जनताले र बोली हैन, कामबाट प्रमाण खोज्नेछन् ।नेपालमा अहिलेसम्म पनि संघीयताको स्वीकार्यता स्थापित नहुनुको पछाडि दुइटा मुख्य कारण छन् : पहिलो गिरिजाप्रसाद कोइरालाले महन्थ ठाकुर र उपेन्द्र यादवसँगको सहमतिपत्रमार्फत पूरा नेपालको प्रशासनिक व्यवस्था लाद्ने प्रयास गरे। दोस्रो त्यसबारे दुइटा संविधानसभा र जनस्तरमा कुनै बहस र प्रक्रियासम्मत निर्णय नै लिइएन । हिमाल, पहाड र तराईका जनताबाट त्यसको अनुमोदन खोज्ने प्रयास ठाकुरले गरेको भए उनको राष्ट्रिय हैसियत मात्र स्थापित हुने थिएन, उनले क्षेत्रीयता र संकीर्णताको राजनीति गरेको अनि आफ्ना मागको लागि बाह्य नाकाबन्दीमार्फत नेपाली जनतालाई संकटमा पारेको आरोप पनि खेप्नुपर्ने थिएन। तर प्रजातन्त्र र कुनै पनि व्यवस्थामा द्वन्द्व समाधानको स्वीकार्य र प्रभावकारी माध्यम वार्ता नै हो । यसबीचमा वार्ता सफल भएमा निर्वाचन स्वीकार्य ढंगले अघि बढ्न सक्नेछ । तर ठाकुरले समग्र मधेस र त्यहाँका सबै जनताको प्रतिनिधित्व मोर्चाले गर्छ भन्ने दाबी छोड्न पनि आवश्यक छ, सहमति सुनिश्चित गर्न।"
उपप्रधानमन्त्री गच्छदारसहित तीन मन्त्रीको सपथ,"काठमाडौं (अन्नपूर्ण): प्रधानमन्त्री पुष्पकमल दाहालले नेपाल लोकतान्त्रिक फोरमका अध्यक्ष विजयकुमार गच्छदार, पार्टी नेता जितेन्द्रनारायण देव र गोपाल दहितलाई मन्त्री पदको शपथ गराउनुभएको छ। शीतलनिवासमा राष्ट्रपति विद्यादेवी भण्डारीको उपस्थितिमा शपथ लिएका गच्छदार २०४६ सालको परिवर्तनपछि तेह्रौंपटक मन्त्री हुनुभयो भने देव र दहित पहिलोपटक मन्त्री हुनुभयो। सर्वोच्च अदालतकी प्रधानन्यायाधीश सुशीला कार्कीविरुद्ध कांग्रेस र माओवादी केन्द्रका सांसदले महाभियोग प्रस्ताव संसद्मा दर्ता गरेकोमा आपत्ति जनाउँदै सत्ता गठबन्धनको एउटा घटक राप्रपा सरकारबाट बाहिरिएपछि ढुलमूल भएको दाहाल सरकारमा गच्छदारको प्रवेशले स्पष्ट बहुमत भएको छ। गच्छदारले उपप्रधानमन्त्री र स्थानीय विकास, देवले पर्यटन तथा नागरिक उड्डयन र दहितले भूमिसुधार मन्त्रालयको जिम्मेवारी पाउनुभएको छ । अब सरकारसँग तीन सय १२ मत पुगेको छ। संसद्मा अहिले पाँच सय ९३ मत छ। कांग्रेस २०७, माओवादी केन्द्र ८१, फोरम लोकतान्त्रिक १७, नेकपा (संयुक्त) ३, अखण्ड पार्टी नेपाल १, जनजागरण पार्टी १, समाजवादी जनता पार्टी १, स्वतन्त्र १ गरी तीन सय १२ मत सरकारको भएको छ। राष्ट्रिय जनता पार्टी नेपालको राजधानीमा जारी बैठकले कांग्रेस र माओवादी केन्द्रसँग गत साउनमा भएको तीनबुँदे सहमति कार्यान्वयनअनुसार संविधान संशोधन गर्नेनगर्नेबारे मंगलबार बिहान ९ बजे प्रधानमन्त्रीसँग निर्णायक वार्ता गर्ने र त्यसपछि आन्दोलन घोषणा गर्ने निर्णय गरेको जानकारी पार्टीका नेता अनिलकुमार झाले दिनुभयो।"
नेपालले चीनसंग ओबिओआरमा सदस्य बन्न समझदारीपत्रमा हस्ताक्षर गर्ने,"काठमाडौंः सरकारले चीनले अघि बढाएको वान बेल्ट वान रोड (ओबिओआर) अवधारणामा नेपालको सहभागिता सुनिश्चित गर्न एक समझदारी पत्रमा हस्ताक्षर गर्ने औपचारिक निर्णय गरेको छ । सोमबार बसेको मन्त्रिपरिषद् बैठकले चीनसँग ओबिओआर समझदारीमा हस्ताक्षर गर्ने निर्णय गरेको वाणिज्य मन्त्री रोमी गौचन थकालीले जानकारी दिनुभयो। केहीदिनभित्र परराष्ट्र सचिव शंकरदास बैरागी र चिनियाँ राजदूत यु हाेङबीच काठमाडाैंमा दुई देशबीच उक्त समझदारी पत्रमा हस्ताक्षर हुनेछ। चीनले ९ महिना अघि नेपालसंग वान बेल्ट वान रोड अवधारणामा सहभागिताका लागि अनुरोध गर्दै प्रारम्भिक मस्यौदा पठाएको थियो। तर, नेपाल सरकारले गत पुसमा मात्र ओबिओआर अवधारणामा सहभागी हुने जवाफ पठाएको थियो। चीनले अघि बढाएको यस अवधारणाको सदस्य बनेबाट नेपालले सीमापार रेल, सडक लगायत भौतिक पूर्वाधारमा चिनियाँ सहयोग उल्लेख रुपमा प्राप्त गर्नेछ। यसैबीच, चीनले वैशाख ३१ र जेठ १ मा वेइजिङमा अायाेजना गर्ने बेल्ट एन्ड रोड शिखर सम्मेलनमा सहभागी हुन उपप्रधान एवं अर्थमन्त्री कृष्णबहादुर महरासँगै सञ्चारमन्त्री सुरेन्द्र कार्की र भौतिक योजनामन्त्री रमेश लेखक चीन भ्रमणमा जानुहुने छ।"
राष्ट्रपति भण्डारीको पाँच दिने श्रीलंका भ्रमण स्वीकृत,काठमाडौंः सरकारले राष्ट्रपति विद्यादेवी भण्डारीको श्रीलंका भ्रमण स्वीकृत गरेको छ। सोमबार बसेको मन्त्रिपरिषदको बैठकले वैशाख २९ गतेदेखि हुने राष्ट्रपति भण्डारीको श्रीलंका भ्रमण स्वीकृत गर्ने निर्णय गरेको वाणिज्य मन्त्री रोमी गौचन थकालीले जानकारी दिनुभयो। राष्ट्रपति भण्डारी २४ सदस्यीय प्रतिनिधिमण्डलको नेतृत्व गर्दै वैशाख २९ गते पाँच दिने श्रीलंका भ्रमणमा जाँदै हुनुहुन्छ। राष्ट्रपति भण्डारी थाइल्याण्ड हुँदै श्रीलंका जानुहुनेछ। भण्डारी बुद्धजयन्तीका अवसरमा श्रीलंकाको क्यान्डी सहरमा हुने कार्यक्रममा सहभागी हुने कार्यक्रम छ। श्रीलंकमा रहँदा राष्ट्रपति भण्डारीले उच्चस्तरको राजनीतिक भेटवार्ता गर्ने कार्यक्रम पनि रहेको छ। भण्डारी आगामी जेठ २ गते स्वदेश फर्किने कार्यक्रम छ।
रणनीति बनाउन प्रधानमन्त्रीसँग भेट्ने गठबन्धनको निर्णय,"काठमाडौ : महन्थ ठाकुर नेतृत्वको संघीयगठबन्धनले प्रधानमन्त्री पुष्पकमल दाहाल प्रचण्डसँग मंगलवार गम्भीर वार्ता गरेर मात्रै आगामी रणनीति बनाउने भएको छ । गठबन्धनको सोमबार अपरान्ह बसेको बैठकले प्रधानमन्त्री प्रचण्डसँग भेटेर छलफल गरेपछि मात्रै आगामी रणनीति बनाउने निर्णय गरेको हो । प्रधानमन्त्रीको कस्तो जवाफ आउँछ,त्यसका आधारमा छलफल गरी आगामी रणनीति बनाउनेछौबैठकमा सहभागी गठबन्धनका नेता केशव झाले अन्नपूर्णसँग भन्नुभयो । बैशाख ३१ गते हुने पहिलो चरणको निर्वाचन भन्दा अगाडि संविधान संशोधन गराउने आश्वसन दिनु भएका प्रधानमन्त्री प्रचण्डले व्यवस्थापिका संसदको बैठक जेठ ४ गतेसम्म स्थगित गर्न लगाएर आफूहरुलाई धोका दिएको भन्दै गठबन्धनले आगामी रणनीति बनाउन लागेको हो। बैठकमा प्रधानमन्त्री प्रचण्डले भद्र सहमति तोडेर संसदको बैठक जेठ ४ गतेसम्म स्थगित गर्न लगाएपछि धोका दिएको धारणा नेताहरुले व्यक्त गर्नु भएको थियो । संविधान संशोधन नगरिए दोस्रो चरणको निर्वाचनमा पनि भाग लिन नहुने धारणा बैठकमा नेताहरुले व्यक्त गर्नु भएको छ । संघीय गठबन्धनका संयोजक रहेका संघीय समाजवादी फोरमका अध्यक्ष उपेन्द्र यादवले पहिलो चरणको निर्वाचनमा सहभागी हुने निर्णयगरेछि उहाँबाट पनि धोका भएको ठहर राष्ट्रिय जनता पार्टीले गरेको छ । उहाँ आत्मालोचना गरेर आउनु भएन भने उहाँ अव गठबन्धनमा रहनुहुन्न । उहाँबाट पनि हामीलाई धोका भयो झाले भन्नुभयो संघीय गठबन्धनको निर्णय विपरित उहाँहरु चुनावमा सहभागी भएपछि उहाँ अव हामीसँग रहनुहुन्न ।"
प्रधानमन्त्रीको पार्टीका नेता राष्ट्रपतिलाई महाअभियोग लगाउने पक्षमा,काठमाडौं : प्रधानमन्त्री पुष्पकमल दाहाल प्रचण्डले नेतृत्वको गरेको नेकपा माओवादी केन्द्रका नेताहरु पनि राष्ट्रपति बिद्यादेवी भण्डारी विरुद्ध महाअभियोग लगाउने पक्षमा देखिएका छन । सो पार्टीका केन्द्रीय कार्यालय सदस्य गोपाल किराँतीले सार्वजनिक रुपमा नै राष्ट्रपति भण्डारी विरुद्ध महाअभियोग लगाउनु पर्ने प्रस्ताव सार्वजनिक गर्नु भएको हो । किराँतीले सामाजिक सञ्जालमा लेख्नु भएको छ ज्ञानेन्द्र शाहसँग अनुचित साँठगाँठ गरेर राजतन्त्र फर्काउने षडयन्त्रमा लागिरहेको बिरुद्ध राष्ट्रपति बिद्यादेवी भण्डारीलाई महाअभियोग लगानै पर्ने भयो । होइन भने एमालेले के गर्न खोजेको ? काँग्रेस माओवादी गठबन्धनले प्रधानन्यायधीश सुशीला कार्की बिरुद्ध महाअभियोग प्रस्ताव संसदमा दर्ता गराएपछि एमालेका नेताहरुले सभामुख ओनसरी घर्ती र कार्यवाहक प्रधानन्यायधीश गोपाल पराजुली विरुद्ध महाअभियोग ल्याउने वारेमा आन्तरिक छलफल गर्नु भएकोथियो ।
राप्रपाका नेताहरु हेलिकोप्टर चार्टर गरी रुबीभ्यालीमा,"काठमाडौंः राष्ट्रिय प्रजातन्त्र पार्टीका नेताहरुले धादिङको रुबीभ्याली गाउँपालिकामा आयोजित चुनावी सभामा सहभागी हुन हेलिकोप्टर चार्टर गरेका छन्। राप्रपाका बरिष्ठ उपाध्यक्ष बुद्धिमान तामाङ, केन्द्रीय सदस्य कोमल ओलीसहितका नेताहरु सोमबार धादिङको रुबीभ्याली गाउँपालिकामा पार्टीले आयोजना गरेको चुनावी सभामा हेलिकोप्टर चार्टर गरेरै पुग्नु भएको हो। निर्वाचन आयोगले निर्वाचन प्रचार प्रचारको प्रायोजनका लागि हेलिकोप्टर प्रयोग नगर्न राजनीतिक दलहरुका लागि आचारसंहिता लागू गरेको छ। तर, त्यसलाई अटेर गर्दै हेलिकोप्टरको प्रयोग गरेर राप्रपाका नेताहरुले निर्वाचन आचारसंहिताको उल्लंघन गर्नु भएको छ। राप्रपाकी केन्द्रीय सदस्य कोमल ओलीले भने आफूहरुले निर्वाचन आचारसंहिता उल्लंघन नगरेको दाबी गर्नु भयो। उहाँले रुबीभ्याली गाउँपालिका गाडीमा जान नसकिने भएकाले निर्वाचन आयोगसँग अनुमति लिएरै हेलिकोप्टरमार्फत चुनावी सभामा गएको स्पष्ट पार्नु भयो। अन्नपूर्णसँग कुराकानी गर्दै उहाँले भन्नुभयो,रुबी भ्याली गाउँपालिकामा जान गाडीमा सम्भव छैन। गाडीबाट झरेर पनि दुईतीन दिन हिडेपछि मात्रै पुगिन्छ। चुनावी कार्यक्रममा जानै पर्ने भएकाले हेलिकोप्टरमार्फत हामीहरु कार्यक्रमस्थल पुगेर फर्किएका हौं। ओलीले आफूहरु निर्वाचन आचारसंहिताप्रति सचेत र जानकार रहेको पनि बताउनुभयो। रुबीभ्याली गाउँपालिकामा चुनाव हुँदा काठमाडौंमा रहेका नेता तथा कार्यकर्ता पनि हेलिकोप्टरमार्फत नै मतदान गर्न जाने गरेको ओली बताउनुहुन्छ। राप्रपाका नेताहरु श्री एयर लाइन्सको हेलिकोेप्टर चार्टर गरेर रुबीभ्याली गाउँपालिका पुगेर सोमबारै काठमाडौं फर्किनु भएको छ।"
मधेसमा चुनाव हुन नदिने उपेन्द्र यादवको चेतावनी,"वीरगन्जः वैशाख ३१ गते हुने पहिलो चरणको स्थानीय तहको निर्वाचनमा भाग लिएको संघीय समाजवादी फोरम नेपालले मधेसमा भने चुनाव हुन नदिने चेतावनी दिएको छ। संघीय समाजवादी फोरमका अध्यक्ष उपेन्द्र यादवले संविधान संशोधनमार्फत मधेसका माग पुरा नभएसम्म मधेसमा चुनाव हुन नदिने चेतावनी दिनु भएको हो। वीरगन्जमा फोरम नेपालका शीर्ष नेताहरुको उपस्थितिमा सोमबार आयोजित एक दिने गोष्ठीलाई सम्बोधन गर्दै यादवले संविधान संशोधन नभएसम्म दोस्रो चरणमा हुने भनिएको चुनावमा आफूहरुले भाग नलिने र चुनाव पनि हुन नदिने चेतावनी दिनुभएको हो। मधेसको माग सम्बोधन नभएसम्म आफुहरुको आन्दोलन जारी नै रहने उहाँको भनाइ छ । उहाँले भन्नुभयो, जबसम्म संविधान संशोधन हुँदैन तबसम्म मधेसमा चुनाव हुन दिन्नौं। यदि मधेसमा चुनाव भएन भने अहिले पहाडमा भएका चुनावको पनि कुनै अर्थ रहँदैन। मधेसको एजेण्डामा आफुहरुको अडान कायमै रहेको स्पष्ट पार्दै यादवले भन्नुभयो,अहिले फोरम नेपालका बारेमा फिजाइएका हल्ला भ्रम मात्रै हुन्। हामी मधेसको एजेण्डामा कुनै किसिमको सम्झौता गर्न तयार छैनौं। मधेसको मागको सवालमा नेकपा एमालेमात्र नभईँ काँग्रेस पनि विपक्षमा रहेको भन्दै उहाँले एमालेले संघीयता, धर्मनिरपेक्षता र समावेशी लोकतन्त्रलाई समाप्त पार्न आन्तरिक रुपमा निर्णय नै गरिसकेको आरोप लगाउनु भयो।"
वन्दरगाह प्रयोग गर्न पाउने वातावरण बनाउन नेपाल र बंगलादेशका सरकारको ध्यानाकर्षण,काठमाडौं : सभामुख ओनसरी घर्तीले वंगलादेशको दक्षिणपूर्वी चितगाउँ बन्दरगाहलाई नेपालले छिटै प्रयोग गर्न पाउने वातावरण बनाउन नेपाल र बंगलादेशका सरकारको ध्यानाकर्षण गराउनु भएको छ । आफू अन्तर व्यवस्थापिका संघको बैठकमा जाने वेला चितगाउँको भ्रमण गरेको स्मरण गराउँदै सभामुख घर्तीले नेपाल र बंगलादेश सरकारले आवश्यक थप समझदारी बनाएर सो बन्दरगाह नेपालले प्रयोग गर्न पाउने वातावरण सिर्जना गर्नु पर्ने बताउनु भएको हो । आइपीयुका अध्यक्ष तथा बंगलादेशका साँसद सावर होसिन चौधरीसँग सोमबार आफनै कार्यकक्ष सिंहदरवारमा भएको भेटमा सभामुख घर्तीले त्यस्तो धारणा व्यक्त गर्नु भएको हो । बंगलादेश र नेपालको संसदसंसद र सांसदसांसद वीचको सम्वन्ध अझ बलियो र बाक्लो बनाउनु पर्ने धारणा राख्दै बंगलादेशका सभामुखलाई नेपाल भ्रमणको निम्तो समेत सभामुख घर्तीले दिनु भएको छ । स्वदेश फर्कनु अघि आइपीयूका अध्यक्ष चौधरीले नेपालको व्यवस्थापिका संसदमा भइरहेका काम र समसायिक परिस्थितिका बारेमा चासो व्यक्त गरेको सभामुख घर्तीको नीजि सचिवालले जनाएको छ । सो सचिवालयका अनुसार विश्वका केही देशमा संसदलाई असजिलो पार्नेगरी काम भईरहेको स्मरण गराउँदै अध्यक्ष चौधरीले ती देशहरुमा छिट्टै आइपीयूले अध्ययन गरेर समस्या समाधानको पहल गर्ने बताउनुभयो । संसदलाई अप्ठ्यारो पार्ने अवस्थामा सिर्जना भएमा आइपीयु सधै संसदको पक्षमा उभिनेछ चौधरीले भन्नु भएको थियो । सभामुख घर्तीले नेपालको समसामयिक अवस्थावारे जानकारी गराउँदै केही दिन भित्रै स्थानीय तहको चुनाव हुन गईरहेको र यो चुनाव संविधान कार्यान्वयनका लागि महत्वपूर्ण रहेको बताउनु भयो ।
दोस्रो चरणको चुनावमा पनि कांग्रेससँग सहकार्य: पोखरेल,"मलंगवा: माओवादी केन्द्रका नेता गिरिराजमणी पोखरेलले दोस्रो चरणको चुनावमा पनि कांग्रेससँग सहकार्य हुने बताउनु भएको छ। सर्लाहीको लालबन्दीमा सोमबार आयोजित पत्रकार सम्मलेलनमा उहाँले मुद्दा कार्यान्वयनका लागि मिलेर अघि बढ्नुपर्ने बताउनुभयो। 'स्थानीय निर्वाचनको लागि सर्लाही र महोत्तरी हेर्ने जिम्मेवारी पाएका पोखरेलले अन्य पार्टीसंग वार्ता गर्न जिल्ला स्तरमा वार्ता समिति बनाएको छु', पोखरेलले भन्नुभयो,'त्यस अन्तर्गत कांग्रेस, मधेसवादी दल र एमालेसँग पनि वार्ता हुने छ। परिवर्तनकारी सबै शक्तिसंग चुनावी तालमेल हुन सक्छ।' परिवर्तनकारी शक्तिले कुनै हालतमा स्थानीय चुनावको विरोध गर्न नहुने उहाँको भनाई थियो। संविधान संशोधनको इमानदार प्रयास भइरहेको उल्लेख गर्दै पारित हुने विश्वास जनाउनुभयो। बीचमा प्रधानन्याधिस माथि महाअभियोग प्रस्तवा आएकाले संशोधन ओझेलमा परेपनि जेठ ४ पछि बस्ने संसदले निकास निकाल्ने बताउनुभयो। 'मधेसी मोर्चाले दोस्रो चरणको चुनावमा भाग लिने वताबरण बन्दै गएको छ', उहाँले भन्नुभयो, 'मोर्चासंग भएको सहमतीमा प्रधानमन्त्री र सत्तारुढ दल एकदमै इमानदार भएर लागेको छ।'"
स्थानीय तह निर्वाचन: कोको भए निर्विरोध निर्वाचित (सूचीसहित),"काठमाडौं: पहिलो चरणको स्थानिय तहको निर्वाचन हुन छ दिन बाँकी हुँदा देशका विभिन्न ठाउँमा वडा अध्यक्ष सहित तीन सय १६ पदमा र्निविरोध निर्वाचित भएका छन्।मनाङ नारफु गाउपालिकाको प्रमुखमा नेपाली कांग्रेसका मिङमार छिरिङ लामा विजयी हुनु भएको छ। निर्वाचन आयोगले दिएको जानकारी अनुसार गाउपालिका प्रमुखमा दुई र गाउँपालिका उपप्रमुखमा दुई, वडा अध्यक्षमा दुई महिला सहित ५४ सदस्य, खुल्ला तर्फ महिला पाँचसहित एक सय १६ स्थानमा विजयी भएका छन्। महिला सदस्य पदमा ६३ स्थानमा विजयी भएका छन्। त्यस्तै दलित महिला सदस्य ७७ स्थानमा विजयी बनेका छन्। जसमा नेपाली कांग्रेसबाट ९४ स्थानमा, एमालेले एक सय ४२ स्थानमा, माओवादी केन्द्रले ३६ स्थानमा, नेमकिपा दुई, राप्रपा पाँच, नयाँ शक्ति एक, स्वतन्त्र ३२, परिवार दल एक र खुल्न नसकेको तीन स्थानमा छन्। वडा अध्यक्षमा २० स्थानमा विजयी भएको छ। त्यस्त वडा अध्यक्षमै स्वतन्त्रबाट छ, एमाले र माओवादी केन्द्रले दुईदुई स्थानमा विजयी भएका हुन्। वडा अध्यक्ष हात पार्ने भाग्यमानीहरू वडा अध्यक्षमा विजयी हुनेमा स्वतन्त्र उम्मेदवारका तर्फबाट मनाङ नेस्याङ ३ कृष्ण लामा, मनाङ नेस्याङ रिन्जेन दोर्जे गुरूङ, मनाङ नारफु ४ छिरिङ डेन्डो घले, मनाङ नारफु ५ बाट सोनाम तेजे लामा, मनाङ चामे १ बाट आशिप गुरूङ, मनाङ चामे २ बाट भीम बहादुर गुरूङ हुनु हुन्छ। त्यस्तै मनाङ नारफुबाट १ नेपाली कांग्रेसबाट रितार छिपेल लामा, नारफु ३ बाट नेपाली कांग्रेसका साङगी धावा लामा विजयी हुनु भएको छ। नेपाली कांग्रेस पार्टीबाट मनाङ नाशोङ ६ मा ङिमा ओङग्याल पुनेल, मनाङ नाशंङ ७ धन बहादुर गुरूङ, मनाङ नाशोङ ८ छुपजंग गुरूङ विजयी बन्नु भएको छ। मुस्ताङको दालोमे गाउँपालिकाका वडाहरूमा नेकपा एमालेबाट धुन्तु ठकुरी र नेपाली कांग्रेसबाट सिम्तेन दवा गुरूङ विजयी हुनु भएको छ। मुस्ताकै दालोमे गाउँपालिकामा नेपाली कांङग्रेसका छेटुक गुरूङ, मुस्ताङको घरपझीङ गाउपालिकामा नेपाली कांग्रेस पार्टीबाटै याम प्रसाद थकाली र विरेन्द्र थकाली वडा अध्यक्ष पदमा विजयी हुनु भएको छ। त्यस्तै मुस्ताङ घरपझोङ गाउपालिकामा नेकपा एमालेका आइत प्रसाद थकाली, मेहन्द्र प्रसाद थकाली विजयी हुनु भएको छ। म्यादी रगुगंगागा गाउपालिका ४ मा नेपाली कांग्रेसबाट रूक बहादुर गर्जुजा , गोरखा चुमनुब्री गाउपालिका १ बाट नेपाली कांग्रेसका बिर बहादुर लामा, गोखा चुमनुब्री गाउँपालिका २ बाट नेपाली कांग्रेसका पेम्पा रेटा निर्वाचित हुनु भएको छ। त्यस्तै चुमनुब्री गाउपालिका ५ बाट नेपाली कांग्रेसका सोनाम ध्याल्जेन गुरूङ र्निविरोध निर्वाचित हुनु भएको छ। त्यस्तै गोखा चुमनुब्री गाउपालिका ५ मा नेपाली कांग्रेसबाट सोनाम ध्याल्जेन गुरूङ विजयी हुनु भएको छ। बाग्लुङ जिल्लाको तमान खोला गाउपालिकामा नेपाली कांग्रेसका कुल बहादुर छन्त्याल र्निविरोध निर्वाचित हुनु भएको छ। कालिकोट पताला गाउपालिका ४ मा नेकपा माओवादी केन्द्रबाट ऐन राज महतरा विजयी हुनु भएको छ। त्यस्तै मुगुकै छायानाथ रारा नपा बडा नं ९ मा नेकपा माओवादी केन्द्रका मणिन्द्र रोकाया विजयी हुनु भएको छ। मुगु जिल्लाकै मुगुम कार्मारोग गाउँपालिकामा नेपाली कांग्रेसबाट कर्मा फन्जोक तामाङ विजयी हुनु भएको छ। एक जना मात्रै उम्मेदवार रहेकाले उनी र्निविरोध निर्वाचित भएको निर्वाचन आयोगले जनाएको छ।"
नयाँ शक्तिका केन्द्रीय नेता माओवादी केन्द्रमा,काठमाडौं : नयाँ शक्ति नेपालका केन्द्रीय परिषद् सदस्य तथा पोखरा उपत्यका नगर विकास समितिका पूर्वअध्यक्ष जीतबहादुर गुरुङ माओवादी केन्द्रमा फर्कनु भएको छ ।सोमबार प्रधानमन्त्री तथा पार्टी अध्यक्ष पुष्पकमल दाहाल प्रचण्डलाई भेटी आफू माओवादी केन्द्रमै सक्रीय रहने जानकारी दिनुभएको हो। पोखराको गुरुङ समुदायका जीतबहादुर पोखरामा मामा नामले प्रख्यात छन् । माओवादी युद्धकालदेखि नै माओवादीको संगठन निर्माणमा क्रियाशील रहँदै आउनु भएका गुरुङ पछिल्लो समय नयाँ शक्तिमा क्रियाशील थिए। आशा गरेका नेता डा बाबुराम भट्टराई उपेन्द्र यादवको पछि लागेको र नयाँ शक्तिले देशको बैकल्पिक धारको नेतृत्व गर्न नसक्ने भएकाले आफू माओवादी केन्द्रमै फर्किएको गुरुङले बताउनु भयो । प्रचण्ड नेतृत्व सरकारको कामबाट आफू प्रभावित भएको भन्दै गुरुङले विकास र समृद्धिको नेतृत्व गर्ने क्षमता माओवादीसँग मात्रै भएको बताउनु भयो ।
एमालेले जितेपछि स्वदेशी उद्योगलाई प्राथमिकता : ओली,"काठमाडौँ : नेकपा (एमाले)का अध्यक्ष केपी शर्मा ओलीले आफ्नो पार्टीले स्थानीय निर्वाचन जितेपछि स्वदेशी उद्योग र उत्पादनलाई प्राथमिकता दिने बताउनुभएको छ । एमाले काठमाडौँ महानगरपालिकाको पदयात्रा तथा घरदैलो कार्यक्रमको वडा नं २१ स्थित लगनमा शुभारम्भ गर्दै अध्यक्ष ओलीले भृकुटी कागज, बाँसबारी छालाजुत्ताजस्ता उद्योग बन्द हुनु विडम्बना भएको भन्दै एमालेले जितेपछि त्यस्तो अवस्थाको अन्त्य हुने बताउनुभयो । उहाँले भन्नुभयो, 'बाँसबारी छाला जुत्ता कारखाना बेचेपछि हामी विदेशी जुत्ता लगाउन बाध्य छौँ, भृकुटी कागज कारखाना बेचेपछि हामीले घोषणापत्र छाप्न पनि विदेशी कागज प्रयोग गर्नुपरेको छ । यो अवस्था रहेमा देश बन्दैन ' उहाँले महानगरको प्रमुखका उम्मेदवार विद्यासुन्दर शाक्यसहितको उम्मेदवारले जितेमा भ्रष्टाचाररहित महानगर बन्ने पनि दाबी गर्नुभयो । रासस"
गाउँपालिकाको गाडीमा आगजनी,दमौली : घिरिङ गाउँपालिकाको सवारी साधनमा नचिनेको समूहले आगो लगाइदिएको छ । मानपुरस्थित गाउँपालिकाका कार्यकारी निवासनजिकै पार्किङ गरेर राखिएको बा १५ च ६६०४ नम्बरको स्कोर्पियो जीपमा विहान करिब तीन बजेतिर आगलागी भएको बताइएको छ । स्थानीयले तत्काल थाहा पाएका कारण आगो निभाएका थिए । आगो लगाउने समूहको पहिचान हुन सकेको छैन । प्रहरी उपरीक्षक उमेशराज जोशीले आगलागीलगत्तै प्रहरी घटनास्थल पुगे पनि कसैलाई पक्राउ गरि नसकिएको बताए । गाउँपालिकामा चुनावी तयारीका लागि आवश्यक कामहरु भैरहँदा आगलागी भएको हो । आगलागीबाट पछाडिको टायर जले पनि समयमै निभाइएका कारण थप क्षति भने नभएको जोशीले बताउनुभयो । प्रहरीले आगो लगाउने समूहको खोजी भैरहेको जनाएको छ ।
निर्वाचन सरेपछि म्यादीलाई प्रहरीसँग ड्युटी,"विराटनगर : स्थानीय निकाय निर्वाचन सुरक्षार्थ भर्ना गरिएका म्यादी प्रहरीलाई पूर्वाञ्चलमा प्रहरीसँगै ड्युटीमा खटाउन थालिएको छ । निर्वाचनमा सुरक्षाकर्मीलाई सहयोग गर्ने हिसाबमा मात्र भर्ना गरिएका म्यादीलाई निर्वाचन सरेर दोस्रो चरणमा हुने भएपछि ड्युटीमा खटाउन थालिएसँगै सबै ठाउँमा प्रहरी उपस्थिति बाक्लिएको छ ।सुरक्षासम्बन्धी आवश्यक तालिम दिएर म्यादीलाई प्रहरीको नियमित ड्युटीमा खटाउन थालिएको पूर्वक्षेत्रीय प्रहरी प्रमुख डीआईजी रमेश भट्टराईले बताउनुभयो । नियमित गस्ती गर्ने, भीड तथा हुलदंगा नियन्त्रण, अपराध नियन्त्रण र शान्तिसुव्यवस्था कायम गर्ने जिम्मेवारीसहित म्यादीलाई प्रहरीसँगै परिचालन गरिएको उहाँको भनाइ छ । पूर्वाञ्चलमा अहिले म्यादीले प्रहरीसँगै ड्युटी गरिरहेका हुन्छन् । म्यादीमा भर्ना भएकालाई तालिमका लागि विभिन्न प्रहरी युनिटमा खटाइएको थियो । तालिम सकिएर पोसाक प्राप्त भएपछि ती युनिटमातहतमा रहने गरी म्यादी परिचालन गरिएको छ । म्यादीको सहयोगसँगै प्रहरी गस्ती पनि बढाइएको छ । उच्च सुरक्षा स्रोतका अनुसार वैशाख ३१ गते हुने भनिएको निर्वाचनका लागि म्यादी प्रहरी भर्ना गरिएको थियो । प्रदेश नं १ मा वैशाख ३१ गर्ने निर्वाचन नहुने र दोस्रो चरणमा मात्र निर्वाचन हुने भएपछि म्यादीलाई प्रहरीसँगै ड्युटीमा खटाउन थालिएको सुरक्षा स्रोतको भनाइ छ । 'निर्वाचनका लागि भर्ना गरिएका म्यादीले चैत २५ गते देखि तलब पाउन थालेका छन्', एक प्रहरी अधिकारीले भन्नुभयो, 'निर्वाचनपछि दोस्रो चरणमा हुने भएपछि उनीहरूलाई त्यत्तिकै राख्नुभन्दा पनि अपराध नियन्त्रण र शान्तिसुरक्षाको अवस्था मजबुत बनाउन सहयोग पुग्ने भएकाले प्रहरीसँगै ड्युटीमा परिचालन गर्दा उत्तम हुने देखियो ।' अपराध नियन्त्रणलगायत विभिन्न कुराको अनुभव हुने भएकाले म्यादीलाई पनि ड्युटीमा खटाउन थालिएको डीआईजी भट्टराईले बताउनुभयो । उनीहरूले अहिले प्रहरीको नियमित कामकारबाहीमा सहयोग गरिरहेको उहाँको भनाइ छ ।म्यादीको सहयोगले गर्दा प्रहरीलाई विभिन्न कामकारबाहीमा समेत सजिलो भएको छ । निर्वाचनका लागि पूर्वाञ्चलमा १६ हजार सात सय ७२ जना म्यादी प्रहरी भर्ना गरिएको छ । म्यादी प्रहरीमा छनोटमा परेर कार्यक्षेत्रमा परिचालन गरिएकालाई नेपाल प्रहरीका जवानसरहको तलब र भत्ताको व्यवस्था गरिएको छ ।"
माओवादीसँग तालमेल गरेका ठाउँमा अब समस्या छैनः कांग्रेस,"काठमाडौंः नेपाली कांग्रेसले आसन्न स्थानीय तहको निर्वाचनमा नेकपा माओवादी केन्द्रसँग तालमेल गरेका स्थानमा कुनै समस्या नरहेको स्पष्ट पारेको छ।केन्द्रीय प्रचार प्रसार समन्वय उपसमिति सोमबार पार्टी कार्यालय सानेपामा आयोजना गरेकाे नियमित पत्रकार सम्मेलनमा नेता रमेश लेखकले नेकपा माओवादी केन्द्रसँग तालमेल गरिएका स्थानमा अब कुनै समस्या नरहेको स्पष्ट पार्नु भएको हो। उहाँले भन्नुभयो, तालमेलको निर्णय गर्दा केही समस्या देखा परेको थियो। अब त्यस्तो समस्या छैन। समाधान भइसक्यो। दुई पार्टीको संयुक्त पत्रकार सम्मेलन तथा प्रचार प्रसारको काम भइरहेको छ। उहाँले तालमेल गरिएका स्थानमा कांग्रेस र माओवादी दुवै पार्टीले चुनाव जित्ने दाबी गर्नु भयो। उहाँले भन्नुभयो,तालमेल गरिएका र अन्य स्थानमा पनि कांग्रेस अगाडि छ। हामी चुनाव जित्दैछौं। लेखकले कांग्रेसले शान्तिपूर्ण, निष्पक्ष र शान्तिपूर्ण निर्वाचन चाहेको बताउनुभयो। लेखकले संविधानलाई सर्वस्वीकार्य बनाउन संविधान संशोधन गर्ने र स्थानीय तह लगायत सवै निर्वाचनलाई सफल बनाउने कांग्रेसको मुख्य एजेन्डा भएको बताउनुभयो। उहाँले संविधान संशोधनमार्फत तराई मधेसका भावना सम्बोधन गर्न कांग्रेसले अन्य पार्टीहरुसँग पनि निरन्तर वार्ता र छलफल गरिरहेको बताउनुभयो।"
महन्थलाई प्रचण्ड र उपेन्द्रबाट धोका,"काठमाडौं : निर्वाचनमा आयोगमा पार्टी दर्ता गराउन बिधान र घोषणापत्र बनाउने गृहकार्य गरिरहेको राष्ट्रिय जनता पार्टी नेतृत्वमा रहेको संघीय गठबन्धनले आगामी रणनीति बनाउँदै छ । बैशाख ३१ गते हुने पहिलो चरणको निर्वाचन भन्दा अगाडि संविधान संशोधन गराउने आश्वसन दिनु भएका प्रधानमन्त्री पुष्पकमल दाहाल प्रचण्डले व्यवस्थापिका संसदको बैठक जेठ ४ गतेसम्म स्थगित गर्न लगाएर आफूहरुलाई धोका दिएको भन्दै गठबन्धनले आगामी रणनीति बनाउन लागेको हो । राष्ट्रिय जनता पार्टीका संयोजक महन्थ ठाकुरको अध्यक्षतामा अपरान्ह बस्ने बैठकले समग्र राजनीतिक परिस्थितिको समीक्षा गरी आगामी आन्दोलनका कार्यक्रमका बारेमा छलफल गर्नेछ । सो पार्टीका नेता केशव झाका अनुसार प्रधानमन्त्री प्रचण्डले भद्र सहमति तोडेर संसदको बैठक जेठ ४ गतेसम्म स्थगित गर्न लगाएपछि धोका भएको छ । हामीसँग पहिलो चरणको निर्वाचन भन्दा पहिले नै संविधान संशोधन गर्ने भद्र सहमति भएको थियो । तर जेठ ४ गतेसम्मका लागि संसदको बैठक स्थगित गरेपछि त्यो संभावना रहेन,हामी माथि धोका भयो नेता झाले अन्नपूर्णसँग भन्नुभयो अव हामी दोस्रो चरणको निर्वाचनमा सहभागी हुने संभावना कम छ । संघीय गठबन्धनका संयोजक रहेका संघीय समाजवादी फोरमका अध्यक्ष उपेन्द्र यादवले पहिलो चरणको निर्वाचनमा सहभागी हुने निर्णयगरेछि उहाँबाट पनि धोका भएको ठहर राष्ट्रिय जनता पार्टीले गरेको छ । उहाँ आत्मालोचना गरेर आउनु भएन भने उहाँ अव गठबन्धनमा रहनुहुन्न । उहाँबाट पनि हामीलाई धोका भयो झाले भन्नुभयो संघीय गठबन्धनको निर्णय विपरित उहाँहरु चुनावमा सहभागी भएपछि उहाँ अव हामीसँग रहनुहुन्न ।"
गच्छदारकाे नेतृत्वमा लाेकतान्त्रिक फाेरम सरकारमा सहभागी,काठमाडौंः विजयकुमार गच्छदार नेतृत्वमा नेपाल लोकतान्त्रिक फोरम सरकारमा सहभागी हुने भएको छ। पार्टी कार्यालय तीनकुनेमा सोमबार बसेको फोरमको केन्द्रीय समिति र संसदीय दलको संयुक्त बैठकले अध्यक्ष गच्छदारको नेतृत्वमा सरकारमा सहभागी हुने निर्णय गरेको संसदीय दलका प्रमुख सचेतक योगेन्द्र चौधरीले जानकारी दिनुभयो। गच्छदारले उपप्रधान एवम् संघीय मामिला तथा स्थानीय विकास मन्त्रीको जिम्मेवारी पाउनु भएकाे छ। गच्छदारसँगै जितन्द्र नारायण देवले नागरिक उड्डयन तथा पर्यटन विकास र गाेपाल दहितले भूमि सुधार मन्त्रालयकाे जिम्मेवारी पाउनु भएकाे छ। नवनियुक्त मन्त्रीहरुलार्इ राष्ट्रपति कार्यालय शीतल निवासमा अायाेजित समाराेहमा राष्ट्रपति विद्यादेवी भण्डारीले सपथ खुवाउनु भएकाे थियाे। कमल थापाको नेतृत्वमा सरकारमा सहभागी भएको राप्रपा प्रधानन्यायाधीश सुशीला कार्कीविरुद्ध संसदमा महाअभियोग प्रस्ताव दर्ता भएपछि असन्तुष्टि जनाउँदै सरकारबाट बाहिरिएको थियो। राप्रपा सरकारबाट बाहिरिएपछि गच्छदार नेतृत्वको नेपाल लोकतान्त्रिक फोरमलाई प्रधानमन्त्री पुष्पकमल दाहालले सरकारमा सहभागी हुन आग्रह गर्नु भएको थियो। प्रधानमन्त्री दाहालको आग्रहपछि लोकतान्त्रिक फोरम तीन मन्त्रालयसहित सरकारमा सहभागी हुन तयार भएको हो।

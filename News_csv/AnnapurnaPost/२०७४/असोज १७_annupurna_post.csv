शीर्षक,विवरण
भाडामा मनपरी,"चाडपर्वको मौका छोपेर मनपरी भाडा असुल्ने प्रवृत्ति यसपटक पनि दोहोरियो । काठमाडौंदेखि नुवाकोटसम्म बस र माइक्रोबसको भाडा एक सय नब्बेदेखि दुई सय बीससम्म तोकिएकोमा यात्रुले पाँच सय पचाससम्म तिर्न वाध्य भए । काठमाडौंदेखि पोखरासम्मको साविकको चार सय भाडामा एक सय थपेर पाँच सय असुलेको पीडित यात्रुले बताए । स्थानीय स्तरमा चलेको सवारीले पनि मनपरी भाडा उठाएका खबर यसबीच आएका छन् । एक साताअघि भौतिक पूर्वाधार तथा यातायातमन्त्रीले दसैं मान्न हिँडेका यात्रुसँग तोकिएभन्दा बढी भाडा लिएमा, टिकटमा कालोबजारी गरेमा, दिनुपर्नेलाई सहुलियत सुविधा नदिएमा र यात्रुसँग असभ्य व्यवहार गरेमा यातायात व्यवसायीसवारी चालकलाई कारबाही गर्ने बताएका थिए । तर व्यवहारमा यात्रुले सास्ती खेप्नुपर्ने र ठगिनुपर्ने पुरानै प्रवृत्ति दोहोरियो । बढी भाडा असुल्नेमध्ये केहीलाई पक्राउ गरी केही जरिबाना गरिए पनि कार्बाही नगरिएकाले यातायात क्षेत्रमा यो विकृति मौलाएको हो । सरकारले उपभोक्ता ठग्ने व्यावसायी र चालकलाई कार्बाहीको दायरामा ल्याउन जरुरी छ । पछिल्ला दिनमा निजीसार्वजनिक सवारी साधनको संख्या बढ्दो छ । यद्यपि अझै यात्रु झुन्डिएर, कोचिएर यात्रा गर्न बाध्य देखिन्छन् । पर्वका बेलामा झन् सवारी साधन पाउनै नसकिने अवस्था छ । चाडपर्व आउनु हप्तौंअघि रातीदेखि लाइनमा बसेर टिकट काट्नुपर्ने विडम्बनापूर्ण अवस्था कायमै छ । एकातिर सार्वजनिक यातायातको अवस्था दयनीय छ भने अर्कोतर्फ मनपरी भाडा तय गर्ने प्रवृत्ति छ । मनलागी भाडा असुल्ने व्यावसायीमाथि सवारी ऐनमा टेकेर मात्र ट्राफिक प्रहरीले कारबाही गर्दा थोरै जरिबाना तिरेर सवारी धनी सहजै उम्कने प्रवृत्ति बढ्दो छ । सवारी साधनले मनलागी भाडा असुल्नुका धेरै कारण छन् । त्यसमध्ये एक हो, सवारी सीमितता र सिन्डिकेट । देशका कतिपय स्थानमा पर्याप्त सवारी नहुँदा अनियमितता हुने गरेको छ । ती स्थानमा सवारीधनीको हात माथि पर्ने हुँदा तिनीहरूले भाडामा मनपरीतन्त्र चलाएका छन् । बाहै्र महिना सवारी सञ्चालन हुने स्थानमा दसैं तिहारजस्ता विशेष अवसरमा यात्रुबाट धेरै रकम असुल्ने त छँदैछ, मौसमी रूपमा यातायात सञ्चालन हुने कतिपय स्थानका सवारीमा नियमित रूपमै अनियमितता हुने गरेको छ । पहाडी र हिमाली भेगका अप्ठ्यारा र जोखिमपूर्ण सडकमा चल्ने सवारी साधनमा त्यसरी अवैध रूपमा असुल्ने घट्ना दैनिकजसो हुने गरेका छन् । यसतर्फ ट्राफिक प्रहरी र यातायात व्यवस्था विभागको ध्यान पुग्न सकेको छैन । दोस्रो, यातायात व्यवसायीसँगको समन्वयमा सरकारले देशका सबै गन्तव्यमा सवारी भाडा तोक्दातोक्दै पनि कार्यान्वयन गराउन नसक्नु सरकारको कमजोरी हो । सरकार यातायात व्यवस्था विभाग र ट्राफिक प्रहरीमार्फत आफैंले तोकेको भाडादर कार्यान्वयन गराउन किन सक्दैन ? अप्ठेरो परेको बेला यात्रुसँग मनलागी भाडा असुल्ने व्यवसायीले अरू बेला कसरी व्यावसायिकता, सडक पूर्वाधार र सुरक्षाका कुरा उठाउने ? यो बेथिति समाधान गर्न सक्षम सुरक्षा, प्रशासन र पूर्वाधार आवश्यक छ । सार्वजनिक यातायातमा व्यवसायीको मात्र भर नपरी सामुदायिक वा सहकारी संस्थामार्फत यातायात सञ्चालन गर्न सके भाडामा रहेको मनपरीतन्त्रमा लगाम लगाउन सकिन्छ । हड्ताल तथा पर्वका बेला फाट्टफुट्ट रूपमा सेना र प्रहरीले सवारी चलाउँदा जनताले सहज महसुस गरेकोबाट पाठ सिक्दै सरकार आफैंले वा अन्य सामुदायिक वा सहकारी संस्थामार्फत ठूला आकारका बस सञ्चालन गराउन सके पनि निजी सवारी सञ्चालकको मनपरी अन्त्य हुन सक्छ । यातायात सिन्डिकेटको अन्त्य गर्नुपर्ने भनी उठ्दै आएको माग सम्बोधन हुनु जरुरी छ । उपत्यकामा थेग्न सक्नेभन्दा बढी सवारी साधन भएको चर्चा भइरहँदा उपत्यकाबाट बाहिरिनका लागि थानकोट, साँगा क्षेत्र वा अन्य स्थानमा बसपार्क बनाएर त्यसमार्फत बाहिरी जिल्लामा सवारी लैजाने व्यवस्था गर्न सके सार्वजनिक यातायातको व्यवस्थापन गर्न सकिनेछ ।"
"डडेल्धुराबाट देउवा सर्वसम्मत उम्मेदवार, प्रदेशमा दुई दर्जन नेताको दावी","डडेल्धुराः मंसिर २१ गते हुने प्रतिनिधि सभाको निर्वाचनका लागि प्रधानमन्त्री एवम् नेपाली कांग्रेसका सभापति शेरबहादुर देउवा डडेल्धुराबाट सर्वसम्मत उम्मेदवार बनेका छन्। कांग्रेस डडेल्धुराको मंगलबार बसेको बैठकले देउवालाई पार्टीबाट सर्वसम्मत उम्मेदवार बनाएको हो। देउवा २०४८ साल देखि निरन्तर डडेल्धुराबाट उम्मेदवार बन्दै आएका छन्। उनी अहिलेसम्म भएका सबै निर्वाचनमा विजयी हुने उम्मेदवार पनि हुन्। प्रतिनिधि सभामा समानुपातिक उम्मेदवारका लागि तीन जनाको नाम सिफारिस गरिएको छ। देउवा पत्नी डा आरजू राणाको नाम पनि प्रतिनिधि सभामा समानुपातिक उम्मेदवारतर्फ सिफारिस भएको छ। यस्तै नेपाल विद्यार्थी संघका अध्यक्ष नैनसिंह महर र अर्का नेता नरभान कामीको नाम पनि समानुपातिकमा सिफारिस गरिएको छ। प्रदेशमा भने दुई निर्वाचन क्षेत्र गरी करिव दुई दर्जन नेताहरुले उम्मेदवारी दावी गरेका छन्। नेविसंघ अध्यक्ष महरको नाम प्रतिनिधि सभामा समानुपातिकमा सिफारिस हुनुका साथै प्रदेशतर्फ प्रत्यक्ष उम्मेदवारमा पनि सिफारिस भएको छ। डडेल्धुरा क्षेत्र नं१ बाट प्रदेशमा प्रत्यक्ष निर्वाचनमा महरको नाम सिफारिस भएको हो। यस्तै उक्त क्षेत्रबाट पूर्व जिल्ला सभापति रघु भट्ट, कैलाश पाण्डे, हेमराज चटौत, विरेन्द्र थापाको नाम पनि प्रत्यक्षतर्फ सिफारिस भएको छ भने क्षेत्र नं २ मा गोविन्द बोहरा, शेरबहादुर भण्डारी, भानु देउवा, हरी भट्ट, मोहन पाठक, भोजराज भट्ट, लक्ष्मी अवस्थीको नाम प्रत्यक्षतर्फ सिफारिस भएको नेपाली कांग्रेस डडेल्धुराले जनाएको छ।"
जोशीका पक्षमा दमौलीमा प्रदर्शन,"दमौली: नेपाली कांग्रेसका पूर्व सहमहामन्त्री एवं कांग्रेस नेता गोविन्दराज जोशीलाई टिकट दिन माग गर्दै तनहुँका कांग्रेस कार्यकर्ताले दमौलीमा प्रदर्शन गरेका छन्। जिल्ला कार्य समितिको बैठक चलिरहेका बेला क्षेत्र नम्बर १ का जोशीका समर्थकले दमौली बजारमा र्याली तथा सभा गर्दै जोशीलाई प्रतिनिधि सभा सदस्य उम्मेदवारका लागि टिकट दिन नेतृत्वको ध्यानाकर्षण गरेका हुन। विगतमा सोही क्षेत्रबाट टिकट लिएर चुनाव जितेका जोशी पटक पटक मन्त्रीसमेत भइसकेका छन्। तर अहिले सोही क्षेत्रबाट पार्टीका वरिष्ठ नेता रामचन्द्र पौडेलले समेत इच्छा देखाएपछि त्यहाँको टिकट वितरण पार्टीका लागि पेचिलो बनेको हो। जोशीका कार्यकर्ता पौडेलप्रति रुष्ट बनेका छन्। नेता जोशीले आफ्नो पालामा जे जति विकास भए पनि बीचमा विकास कम भएको उनले बताउँदै भने, जनताको विकासको चाहनाको सम्बोधन गर्न म चुनाव लड्दैछु।' उनले आफूलाई टिकट नदिए कार्यकर्ताबाट हुने प्रतिरोधको सामना गर्न समेत वरिष्ठ नेता पौडेललाई चेतावनी दिए। तनहुँमा क्षेत्र नम्बर एक बाट पौडेल र जोशीसहित केन्द्रीय सदस्यद्वय शंकर भण्डारी र गोविन्द भट्टराईले समेत प्रतिनिधि सभा सदस्य चुनावमा प्रत्यक्षको टिकटका आकांक्षी छन् । क्षेत्र नम्बर २ बाट केन्द्रीय सदस्य प्रदीप पौडेलसहित संसदीय दलका सचिव ध्रुव वाग्लेलगायतका नेताले प्रतिनिधि सभा सदस्यको टिकटको आशा गरेका छन्। यसबीचमा कांग्रेसको प्रभाव भएको जिल्लाको पार्टी जिल्ला तहमा तीव्र ध्रुविकरण देखिएको छ।"
"एमाले र माओवादी एकताको तयारीमा चीन खुसी, भारत बेखुसी","काठमाडौ : नेकपा एमाले र नेकपा माओवादी केन्द्र वीचको पार्टी एकता गर्ने तयारीलाई दक्षिणी छिमेकी भारतले असन्तुष्टी जनाएको छ भने उत्तरी छिमेकी चीनले खुसी व्यक्त गरेको छ । नेकपा एमाले र नेकपा माओवादी केन्द्र वीच पार्टी एकता गर्न दुवै पार्टीका नेताहरु सम्मिलित सात सदस्यीय संयोजन समिति बनेपछि भारतीय अधिकारीहरुले आफूलाई गल्ती गरेको बताएको जानकारी अध्यक्ष पुष्पकमल दाहालले पार्टीको बैठकमा गराएका छन् । तपाईको स्वतन्त्र व्यक्तित्व बनिरहेको थियो,एमालेसँग पार्टी एकता गर्ने तयारी हामीलाई राम्रो लागेको छैन प्रचण्डले बैठकमा राखेको धारणा उघृत गर्दै एक बरिष्ठ नेताले अन्नपूर्णअनलाइनसँग भने चिनियाहरु भने हाम्रो यो तयारीमा खुसी देखिन्छन । चिनिया कम्युनिष्ट पार्टीका नेताहरुले एमाले र माओवादी केन्द्रका नेताहरुलाई पार्टी एकता गरेर अगाडि बढन सुझाव दिदै आएका थिए । एमाले र माओवादी केन्द्र वीचको एकता बाबुराम भटटराईलाई पनि सहभागी गराउने बारेमा छलफल भइरहेको पनि प्रचण्डले बैठकमा जानकारी गराएका छन् । संयोजन समितिमा एमालेका तर्फबाट अध्यक्ष केपी शर्मा ओली,बरिष्ठ नेताद्धय माधवकुमार नेपाल,झलनाथ खनाल र बरिष्ठ उपाध्यक्ष बामदेव गौतम छन भने माओवादी केन्द्रका तर्फबाट अध्यक्ष पुष्पकमल दाहाल प्रचण्ड,नारायणकाजी श्रेष्ठ र रामबहादुर थापा बादल रहेका छन् । दशै विदामा एमाले र माओवादीका नेताहरु वीच भएको छलफलका आधारमा सात बुँदे समझदारी तयार गरिएको छ । सो समझदारीपत्रलाई अध्यक्ष प्रचण्डले पार्टी नेताहरुलाई सोमबार जानकारी गराएका हुन । एमालेसँग पार्टी एकता गर्ने प्रचण्डको प्रस्तावलाई माओवादी केन्द्रका अधिकाँश नेताहरुले महान,ऐतिहासिकको संज्ञा दिदै राष्टिय स्वाधिनता र समाजवादी क्रान्तिको ढोका खोल्ने प्रस्ताव रहेको धारणा व्यक्त गरेका छन् भने मात्रिका यादव,गोपाल किराँती र मणि थापाले फरक मत राखेका छन् । उनीहरुले एमालेसँग पार्टी एकता गर्ने प्रस्ताव गलत भएको धारणा व्यक्त गरेका थिए । आगामी प्रदेश र प्रतिनिधिसभाको निर्वाचनमा एमालेका ६० प्रतिशत र माओवादी केन्द्रका ४० प्रतिशत उम्मेदवार उठाउने प्रस्ताव दुवै पार्टीका नेताहरुले तयार पारेको प्रचण्डले बैठकमा जानकारी गराएका थिए । प्रदेश र प्रतिनिधिसभाको निर्वाचनका लागि उम्मेदवार चयन गर्न बोलाइएको बैठकमा प्रचण्डले एमालेसँग पार्टी एकताको प्रस्ताव राखेका थिए । सो प्रस्तावमा अधिकाँश नेताहरुले आफनो धारणा राखेका थिए । एमालेसँग पार्टी एकताको प्रस्तावपछि माओवादीका नेता तथा कार्यकर्ताहरुका वीचमा नेतृत्वसँगै एमालेमा प्रवेश गर्ने वा बिद्रोह गर्ने भन्नेमा बहस शुरु भएको छ । माओवादी केन्द्रका नेता तथा कार्यकर्ताको बहस सामाजिक सञ्जालमा पनि छताछुल्ल पोखिन थालेको छ ।"
"एमालेमाओवादी गठबन्धनमा थपिए बाबुराम, उपेन्द्रसँग छलफल हुँदै","काठमाडौ : नेकपा एमाले र नेकपा माओवादी केन्द्रको गठबन्धनमा नयाँ शक्ति नेपालका संयोजक बाबुराम भट्टराई पनि थपिएका छन् । सिंहदरवारस्थित एमाले संसदीय दलको कार्यालयमा ५ बजेको पत्रकार सम्मेलनमा घोषणा गर्ने सहमति पत्र तयार गर्दै गर्दा भट्टराई पनि सोही स्थानमा पुगका छन् । नेकपा एमाले र नेकपा माओवादी केन्द्रका अध्यक्षद्धय केपी शर्मा ओली र पुष्पकमल दाहाल प्रचण्डले आगामी मंसिर १० र २१ गते हुने प्रदेश र प्रतिनिधिसभाको निर्वाचनमा चुनावी तालमेल गर्ने घोषणा गर्न ५ बजे राष्ट्रिय सभागृह पदर्शनीमार्गमा पत्रकार सम्मेलनको आयोजना गरिएको छ । एमाले अध्यक्ष केपी शर्मा ओली,बरिष्ठ नेताद्धय माधवकुमार नेपाल,झलनाथ खनाल र बरिष्ठ उपाध्यक्ष बामदेव गौतम र माओवादी अध्यक्ष पुष्पकमल दाहाल प्रचण्ड, बरिष्ठ नेताद्धय नारायणकाजी श्रेष्ठ र रामबहादुर थापा बादल सम्मिलित पार्टी एकता संयुक्त संयोजन समितिको मंगलबार बिहान ललितपुरमा बसेको बैठकले अपरान्ह ५ बजे राष्ट्रियसभा गृहमा चुनावी तालमेलको घोषणा गर्ने निर्णय गरेको थियो। माओवादी केन्द्रका अध्यक्ष प्रचण्डका प्रमुख स्वकीय सचिव जोखबहादुर महराका अनुसार संयुक्त घोषणापत्र बनाएर चुनावमा जाने, पार्टी एकता संयोजन समिति बनाएर जाने र चुनावपछि एकता गर्ने लगायतका विषयमा लिखित सहमति भएको छ । सो सहमतिलाई अन्तिम रुप दिन र पत्रकार सम्मेलन मार्फत दिइने सन्देशका बारेमा एउटै धारणा बनाउन एमाले र माओवादी केन्द्रका नेताहरुको बैठकमा सहभागी हुन भट्टराई पनि सिंहदरवार पुगेका हुन । महराका अनुसार ६० प्रतिशत एमालेका उम्मेदवारले सूर्य चिन्हमा चुनाव लडनेछन् भने ४० प्रतिशत माओवादी केन्द्रका उम्मेदवारले गोलाकारभित्रको हसिया हथौडा चुनाव चिन्हमा चुनाव लडनेछन्। महराका अनुसार तालमेल भएका ठाउँमा एमालेका मतदाताले माओवादीका उम्मेदवारलाई गोलकारभित्रको हसिया हथौडा चिन्हमा मतदान गर्ने र माओवादीका मतदाताले एमालेका उम्मेदवारलाई सूर्य चिन्हमा मतदान गर्नेछन्। समानुपातिक र प्रत्यक्ष निर्वाचन प्रणालीमा आ आफनै चुनाव चिन्ह हुनेछन् महराले अन्नपूर्ण अनलाइनसँग भने चुनाव भन्दा अगाडि पार्टी एकता हुँदैन,चुनावपछाडि हुन्छ । उनका अनुसार बृहद बामपन्थी एकताका लागि संघीय समाजवादी फोरमका अध्यक्ष उपेन्द्र यादवसँग पनि छलफल भइरहेको छ ।"
"संघीय समाजवादीका उपमहासचिव साहद्वारा पार्टी परित्याग, कांग्रेस प्रवेशको तयारी","कपिलवस्तु: कपिलवस्तुः मधेश र मधेशी जनताको भावना अनुसार पार्टी नेतृत्वले काम गर्न नसकेको भन्दै संघीय समाजवादी फोरम नेपालका उपमहासचिव एवं कपिलवस्तु निर्वाचन क्षेत्र नं५ का सांसद अभिषेक प्रताप साहले पार्टी परित्याग गरेका छन्। उपमहासचिव साहले पार्टी नेतृत्वले मधेशलाई २ नम्वर प्रदेशमा मात्रै सीमित गरेको, पार्टीबाट समानुपातिक सांसद बनाउँदा ठूलो रकम लिने गरेको, मधेश आन्दोलनबाट पार्टी नेतृत्वमा रहेका मधेशी नेताहरुले अकुत सम्पत्ति कमाएको जस्ता क्रियाकलापहरु आफूलाई चित्त नबुझेको भन्दै साधारण सदस्य समेत नरहने गरी पार्टी परित्याग गरेको घोषणा गरेका छन्। नेपाल प्रेस यूनियनले तौलिहवामा गरेको पत्रकार सम्मेलनमा बोल्दै फोरम नेता साहले आफू केही दिन भित्रै नेपाली कांग्रेसमा प्रवेश गर्ने बताएका छन्। नेता साहले मधेश र मधेशी जनताको हितमा पार्टी नेतृत्वले काम गर्न नसकेको र सधै सत्तालोलुपमै अल्झिरहेको आरोप लगाएका छन्। पार्टी अध्यक्ष उपेन्द्र यादवले आफू सत्तामा रहंदा मधेशका सवै मुद्धाहरु बिर्षने र सत्ता भन्दा बाहिर आउने बित्तिकै मधेशी जनताको महिसा जस्तो वन्ने नाटक मञ्चन गर्ने गरेको बताएका छन् । अब यो नाटक मधेशमा धेरै नटिक्ने उनले दावी गरे। पत्रकार सम्मेलनमा नेता साहले मधेशी पार्टीका केन्द्रीय नेताहरुको सम्पत्तिको छानविनको माग समेत गरेका छन्। पटक पटक सत्तामा पुगेका नेताहरुले मधेश र मधेशीको हीत भन्दा पनि सम्पत्ति आर्जनको स्वार्थमा लिप्त रहेको नेता साहले आरोप समेत लगाए। नेता शाहले आफ्ना बाबु बाजे, राणाकालीन अवस्थामा नै नेपाली कांग्रेसमा आवद्ध रहेको बताउंदै चाडै नै नेपाली कांग्रेस प्रवेश गर्न लागेको बताए। कांग्रेसका सभापति एवम् प्रधानमंन्त्री शेरबहादुर देउवाको हातबाट टिका लगाएर जिल्लामा बृहत पार्टी प्र्रवेश कार्यक्रमको आयोजना गरी नेता साह नेपाली कांग्रेसमा प्रवेश गर्ने तयारी रहेको छ।"
"प्रचण्डले देउवालार्इ भने, 'एमालेसंग चुनावी तालमेल मात्र हो, सरकारबाट बाहिरिन्नौं'",काठमाण्डौं: प्रधानमन्त्री शेरबहादुर देउवा र नेकपा माओवादी केन्द्रका अध्यक्ष पुष्पकमल दाहाल 'प्रचण्ड' बीच मंगलबार दोस्रो पटक भेटवार्ता भएको छ। बिहान प्रधानमन्त्री निवास बालुवाटारमा करिव १ घण्टा छलफल भएको थियो भने दिउँसो चार बजेपछि करिव २५ मिनेट छलफल भएको हो। प्रमुख सत्तारुढ दल माओवादी केन्द्रले प्रमुख विपक्षी दल नेकपा एमालेसँग आसन्न निर्वाचनमा तालमेल गरेर जाने औपचारिक निर्णय गरेपछि माओवादी केन्द्रका अध्यक्ष प्रचण्ड दिउँसो दोस्रोपटक बालुवाटारमा पुगेका हुन्। अध्यक्ष प्रचण्डले एमालेसंग चुनावी तालमेल मात्र गरेको र सरकारलार्इ दिएको समर्थन यथावत् रहेको प्रधानमन्त्री देउवालार्इ बताएको प्रधानमन्त्रीका बरिष्ठ प्रेस संयोजक गोविन्द परियारले जनाए। प्रचण्डले वर्तमान सरकारले नै आसन्न निर्वाचन गराउने भएकाले आफ्नो पार्टी पनि सरकारमै रहने बताए। दुर्इ शीर्ष नेताबीच एक्लाएक्लै भेटवार्ता भएको हो। एमाले र माओवादीबीच चुनावमा ६०४० को भागवण्डा गर्ने र पार्टी एकीकरणका लागि संयोजन समिति गठन गर्ने सैद्दान्तिक सहमति भइसकेकाले सरकारको आयूलार्इ लिएर चासो बढेको थियो।
एमालेमाओवादी संयुक्त घोषणापत्रमा पहिचानको मुद्दा हटेपछि असन्तुष्टी बढयो,"काठमाडौ : नेकपा एमाले र नेकपा माओवादी केन्द्रले तयार गरेको संयुक्त चुनावी घोषणापत्रमा पहिचानको मुद्दा नरहेपछि माओवादी केन्द्रका नेता तथा कार्यकर्ताहरुमा असन्तुष्टी बढेको छ । एमाले र माओवादी केन्द्रको संयुक्त घोषणापत्रमा पहिचानको मुद्दा नसमेटिएपछि नेकपा माओवादी केन्द्रका नेता मात्रिका यादवले आफनो असन्तुष्टी सार्वजनिक गरेका छन् । पहिचानको मुद्दा नसमेटिएको अवस्थामा एमालेसँग हुने एकता र सहकार्य आफूलाई स्वीकार्य नहुने यादवले बताए । मधेशी, थारू र आदिवासी जनजाति जनताको राष्ट्रिय पहिचान, समानताको अधिकार,सम्मान एवं समृद्धिको विरूद्ध हुने कुनै कार्य राष्ट्रिय एकता विरोधी कार्य हुने भएकोले एमाले उत्पीडित समुदायहरूको पहिचान र समानताको अधिकार विरोधी भएकोले उपरोक्त कुरामा एमाले सच्चिन तयार भएन भने एमालेसँगको सहकार्य तथा एकता स्वीकार्य हुन सक्दैन यादवले आफनो फेसबुक पेजमा लेखेका छन् । संयुक्त घोषणापत्र तयार गरेपछि यादवलाई माओवादी केन्द्रका अध्यक्ष प्रचण्ड र नेता रामबहादुर थापा बादलले संयुक्त पत्रकार सम्मेलनमा सहभागी भइदिन आग्रह गरेका थिए । तर यादवले आफू पत्रकार सम्मेलनमा नआउने जानकारी प्रचण्ड र बादललाई गराएका छन् । यादव र सहरी विकास मन्त्री प्रभु साहले मंगलबार बिहान लाजिम्पाट पुगेर एमालेसँगको एकता घातक हुन सक्ने तर्फ सचेत गराएका थिए । दुवै नेताले चुनाव चिन्ह आफनै कायम राख्न र पहिचानको मुद्दा नछोडन प्रचण्डलाई दबाब दिएका थिए । एमालेसँगको समझदारीमा चुनाव चिन्ह गोलाकारभित्रको हसिया हथौडा कायम राख्ने समझदारी गरेपनि प्रचण्डले पहिचानको मुद्दा छोडेको यादवले आफना सहकर्मी नेताहरुलाई बताएका छन् । अर्का नेता गोपाल किराँतीले एमालेसँग पार्टी एकताको प्रस्तावलाई पार्टी एकता नभएर एमालेकरण रहेको बताएका थिए ।"
चुनावी तालमेल र एकता कसैका बिरुद्ध परिलक्षित नरहेको स्पष्टोक्ति,"काठमाडौ नेकपा एमाले,नेकपा माओवादी केन्द्र र नयाँ शक्ति नेपालका वीचमा तत्काल चुनावी तालमेल गर्ने र मंसिरमा हुने प्रतिनिधिसभा र प्रदेश सभाको निर्वाचनपछि पार्टी एकता गर्ने घोषणा भएको छ । राष्ट्रिय सभागृहमा मंगलबार भएको संयुक्त पत्रकार सम्मेलनमा सार्वजनिक गरिएको चुनावी तालमेल र पार्टी एकता सम्बन्धी सहमति पत्रमा एमाले अध्यक्ष केपी शर्मा ओली,माओवादी केन्द्रका अध्यक्ष पुष्पकमल दाहाल प्रचण्ड र नयाँ शक्ति नेपालका अध्यक्ष बाबुराम भट्टराईले हस्ताक्षर गरेका छन् । सो सहमति पत्र गृहमन्त्री तथा नेकपा माओवादी केन्द्रका अध्यक्ष जनाद्र्धन शर्माले बाचन गरेका थिए । एउटै कम्युनिष्ट पार्टी निर्माण गर्न आठ सदस्यीय पार्टी एकता संयोजन समिति बनाइएको छ । सो समितिमा एमालेका चार,माओवादीका तीन र नयाँ शक्तिका एक जना नेता रहनेछन् । एमाले र माओवादीका अध्यक्ष प्रमुख नेता रहनेछन् । पार्टी एकताको बिस्तृत खाका संयोजन समितिले तयार पार्ने घोषण पनि पत्रकार सम्मेलनमा गरिएको छ । बैचारिक छलफल र बहसद्धारा क्रान्तिको सिद्धान्तलाई विकसित गर्दै लगिने पनि पत्रकार सम्मेलनमा घोषणा गरियो । तीन वटै पार्टी सम्मिलित चुनावी घोषणापत्र मस्यौदा समिति बनाउने पनि नेताहरुले घोषणा गरेका छन् । ओली र प्रचण्ड दुवैले चुनावी तालमेल र पार्टी एकताको घोषणा नेपाली काँग्रेस र अरु कसैका बिरुद्ध परिलक्षित नरहेको र राष्ट्रिय स्वाधिनता,आर्थिक समृद्धि र जनताको चाहना र भावना अनुसार भएको बताए । ओलीले भने चुनावी तालमेल कसैका बिरुद्ध छैन,नेपाल र नेपाली जनताको पक्षमा छ । यो नेपालको आवश्यकता हो । यो नेपाली जनताको आँकाक्षा र चाहना हो । यो चुनावी घोषणा र पार्टी एकता गर्ने पहल नेपाली जनताको आँकाक्षा हो र नेपालको आवश्यकता हो अध्यक्ष ओलीले भने चुनावले सुपरिणाम दिन सकोस,देशलाई अगाडि बढाउने दिशामा निर्वाचन उपयोगी हुन सकोस,यसका निम्ति यो जरुरी थियो । एमाले र माओवादीका वीचमा सोमबारसम्म सूर्य चुनाव चिन्हमा चुनाव लडने घोषणा गरेका थिए तर माओवादी नेताहरुको दबाब अन्य प्राविधिक र कानुनी कारणले त्यो संभव नभएको नेताहरुले बताए । एउटै चुनाव चिन्ह लिएर चुनाव लडने सुन्नु भएको थियो होला । प्राविधिक र कानुनी कुराले त्यो संभव हुन सकेन । हामी एउटै पार्टी बनाउने भएपछि त्यसैदिशामा जान्छौ । चुनावी तालमेल र पार्टी एकताबाट कुनै पार्टीले पनि केहि पनि नछोडेको ओलीले बताए । उनले भने कसैले केहि छोडेको छैन । एमाले र माओवादी केन्द्र र नयाँ शक्ति नेपालले सहमति पत्रमा देशलाई सार्वभौमसत्ता,राष्ट्रिय एकता र स्वाभिमानलाई सुरक्षित र माथि उठाउन चाहन्छौ भनेका छौ । त्यसका निम्ति एकताबद्ध हुन आवश्यक छ । भूगोल,जात,भाषा,समुदायका वीचमा द्धन्द भडकाउने प्रयास गरे,एक हदसम्म हामीले पराजित गरेका छौ ओलीले भने सामाजिक न्याय र सदभावमा आधारित भएर अगाडि बढेका छौ । हामी सबै जनताको वीचमा गरिवी,असमानता अन्त्य गर्नुपर्छ । २०७४ मा देशभक्त बामपन्थी सरकार हुने ओलीले बताए । साधारण बहुमत ठूलो कुरा होइन,हाम्रो ध्यान दुईतिहाइतिर छ उनले भने । आफूहरुले सन्तुलित र मैत्रीपूर्ण र बरावरीको हैसियतमा छिमेक सम्बन्ध चाहेको ओलीले बताए । राष्ट्रसंघ वडा पत्र भन्दा एक अक्षर बाहिर जाँदैनौ । असंलग्न परराष्ट्र नीतिलाई पनि छोडदैनौ उनले भने । एकता प्रक्रियामा खुसीयाली र उत्साहकासाथ यस अभियानमा सरिक हुन ओलीले अपिल गरे । एमाले,माओवादी केन्द्र र नयाँ शक्ति नेपालका नेता कार्यकर्तालाई खुसीयाली भावका साथ अगाडि बढन आब्हान गर्न चाहन्छुओलीले भने यो अभियान शुरुवात हो । कम्यनिष्ट,प्रगतिशिल साथीहरुलाई आ आफनो ताउलो बसाउन छोडन अपिल गर्दछु । हामी ठूलो र सानो भन्दैनौ । हामी हिसावतिर लाग्दैनौ । भावना र उद्देश्यबाट हामी प्रेरित छौ । एकता प्रक्रियामा सहभागी हुने अरु पार्टीलाई दिएर बाँकी रहेको एमालेले ६० र माओवादी केन्द्रले ४० प्रतिशत लिने नीति बनाइएको पनि ओलीले बताए । हरेक नेपालीको चेहरामा मुस्कान आउनुपर्छ । एकताबद्ध र शान्तिपूर्ण राष्ट्र हासिल गर्न पाउनुपर्छ । त्यहि चाहना हामी पूरा गर्न चाहन्छौ ओलीले भने । नेकपा माओवादी केन्द्रका अध्यक्ष पुष्पकमल दाहाल प्रचण्डले एमालेसँग चुनावी तालमेल गर्ने र पार्टी एकता गर्ने पहल काँग्रेस वा कसैका बिरुद्ध परिलक्षित नभएको स्पष्ट पारेका छन् । संयुक्त पत्रकार सम्मेलनमा प्रचण्डले भने पार्टी एकता र चुनावी तालमेल कसैका बिरुद्ध परिलक्षित छैन । नेपाली जनता र राष्ट्रको पक्षमा छ । स्वाधिनता र समृद्धिको पक्षमा छ । उनले भने पार्टी एकता कम्युनिष्टहरुका वीचमा हुनेछ । लोकतान्त्रिक शक्तिहरुसँग पनि चुनावी तालमेल गरिनेछ । मधेशकेन्द्रित दल वा अन्य लोकतान्त्रिक दलसँग तालमेल गर्ने नीति रहेको प्रचण्डले बताए । राजनीतिक स्थिरतासहित आर्थिक समृद्धिको दिशामा जान एकता प्रक्रिया अगाडि बढाउनु परेको प्रचण्डले बताए । आर्थिक समृद्धि विना समाजवादको आधार संभव छैन उनले भनेयो पहल २१ औ शताब्दीको मोडल खडा गर्ने,बिश्वलाई नयाँ सन्देश दिने भावनाद्धारा प्रेरित छ । समाजवादको नयाँ मोडल खडा गरेर बिश्वलाई नयाँ सन्देश दिन सक्नु पर्नेमा जोड दिदै प्रचण्डले भने आर्थिक,सामाजिक र राजनीतिक अवस्था अनुसार नयाँ मोडल दिनुछ बिश्वलाई । हामीले सक्नैपर्छ । पार्टी एकताको लागि पहिले पनि छलफल भएको र केहि दस्तावेज तयार पारेर आवश्यक निर्णय लिने प्रयास गरेको प्रचण्डले बताए । जनयुद्ध र जनआन्दोलनका सहिदहरु र वेपत्ता योद्दाहरुलाई स्मरण र सम्मान व्यक्त गरे । हाम्रो एकता ऐतिहासिक आवश्यकताद्धारा निर्देशित छ उनले भने । आवश्यकता र आकस्मिकताले एकता प्रक्रिया अगाडि बढेको उनले उल्लेख गरे । राजनीति सभावनाहरुको खेल होउनले भने ।"
प्रदेश र संघको उम्मेदवारमा युवाकै चर्चा बढी,"चरिकोट : मंसिरमा हुने संघ र प्रतिनिधि सभा निर्वाचनको लागि दोलखामा युवाहरुको चर्चा चल्न थालेको छ । दुई वटा क्षेत्र र एउटा केन्द्र रहेको दोलखामा नेपाली कांग्रेस, नेकपा एमाले र नेकपा माओवादी केन्द्रको तीब्र प्रतिस्पर्धा हुने देखिन्छ । संघ र प्रदेशको निर्वाचन नजिकिए सँगै टिकट हात पार्नका लागि हाल नेताहरु केन्द्रीय नेताको घरमा धाउन थालेका छन् । निर्वाचनका लागि सबैभन्दा युवाहरुको आकंक्षा बढी नै देखिएको छ । स्थानीय तहको निर्वाचनमा दोश्रो बनेको नेपाली कांग्रेस यो पटकको संघ र प्रदेश सभाको निर्वाचनमा जित्ने दाउमा रहेको छ । कांग्रेसले हालसम्म २०५१ सालमा क्षेत्र नम्वर १ मा स्वर्गीय नेता भीमबहादुर तामाङले एक पटक मात्र जितेका थिए । त्यस पछि लगातार हार्दै आएको दोलखा काँग्रेसमा यो पटक भने युवाहरु टिकट लिएर जित्ने दाउँमा रहेका छन् । हाल संघको टिकटका लागि नेपाल विद्यार्थी सघंका महामन्त्री कुन्दनराज काफ्लेको नाम चर्चामा रहेको छ । संघको टिकट पाएमा जुनसुकै हालतमा जितेर देखाउने महामन्त्री काफ्लेको भनाई रहेको छ । यस्तै संघकै टिकटका लागि पूर्व सभाषद् जिपछिरिङ लामा, पार्टी सभापति रुद्रबहादुर खड्का, पूर्वपार्टी सभापति देविप्रसाद न्यौपाने, पूर्वपार्टी सभापति उद्धबराज काफ्ले, पूर्व पार्र्टी सभापति ताराबहादुर कोइरालाको नाम चर्चामा रहेको छ । यस्तै प्रदेशको टिकटको लागि क्षेत्र नम्वर १ बाट नेपाल तामाङ संघका महासचिव एवंम युवा नेता बर्मा लामा, तरुण नेता चरित्रकुमार बम्जन९गौरब०, युवा नेता भवेन्द्र कार्की, विद्यार्थी नेतृ विनिता अधिकारी लगायतको नाम चर्चामा रहेको छ । यसैगरी क्षेत्र नम्वर २ मा युवा नेताहरु इश्वर मानन्धर, केशवराज चौंलागाई , विद्यार्थी नेताहरु सन्तोष पाण्डे, राकेश श्रेष्ठ, युवा नेता च्याङा सेर्पा लगायतको नाम चर्चामा रहेको छ । उनीहरु हाल टिकट लिनको लागि राजधानीमा छुट्टा छ्ट्टै भेला गरिरहेका छन् । स्थानीय तहको निर्वाचनमा पहिलो पार्र्टी बनेको नेकपा एमालेले संघ र प्रदेशमा पनि जित हासिल गर्ने उद्धेश्यका साथ पार्र्टी भित्र टिकट मिलाउने अभियानमा लागेको छ । दोश्रो संविधान सभाको निर्वाचनमा पनि दुवै क्षेत्र जितेको एमाले लागि संघ र प्रतिनिधि सभाको निर्वाचनमा पनि जित्नको लागि रणनीति बनाइरहेको छ । एमालेको तर्फबाट संघको निर्वाचनको लागि सभाषद् एवंम पोलिट व्यूरो सदस्य पशुपती चौंलागाई, केन्द्रीय सदस्य एवंम सभाषद् पार्वत गुरुङ, पूर्व पर्यटन मन्त्री आनन्दप्रसाद पोखरेलको नाम चर्चामा रहेको छ । यस्तै प्रदेश सभाको निर्वाचनमा क्षेत्र नम्वर १ बाट एमालेका अनुशासन आयोगका केन्द्रीय सदस्य शिवप्रसाद भण्डारी, युवा नेता हिरा थोकरको नाम चर्चामा रहेको छ भने क्षेत्र नम्वर २ मा लालकुमार केसी, युवा नेता बालकृष्ण शिवाकोटी लोकतान्त्री तामाङ सघंका जिल्ला अध्यक्ष धनबहादुर तामाङ, एमाले नेता भुवन शिंह थापा लगाएतको नाम चर्चामा रहेको छ । यस्तै पहिलो संविधान सभाको निर्वाचनमा दुई क्षेत्र जितेर पहिलो पार्र्टी बनेको नेकपा माओवादी केन्द्रले दोश्रो संविधान सभाको निर्वाचनमा हार बेहोर्नु परेको थियो । पहिलाको साँख जोगाउने उद्धेश्यका साथ माओवादी केन्द्र दोलखाका नेताहरु संगठन विस्तारको लागि गाउँगाउँमा पसेका छन् । स्थानीय तहको निर्वाचनमा तेश्रो बनेको माओवादी केन्द्रले संघको निर्वाचनका लागि उम्मेद्धवार छनौट गरिसकेका छन् । माओवादी केन्द्र दोलखाका इन्चार्ज एवंम पूर्व सभाषद देवी खड्कालाई संघको उम्मेद्धार बनाउने सहमति भएको माओवादी नेता विशाल खड्काले बताएका छन् । उनले प्रदेशका लागि पनि छिट्टै उम्मेदवारको टुङ्गो लगाउने जानकारी दिए । हाल क्षेत्र नम्वर १ मा युवा नेता विशाल खड्काको नाम चर्चामा रहेको छ भने क्षेत्र नम्वर २ मा शंकर लामा, नरबहादुर पाख्रिन, युवा नेता गोपाल पाण्डे लगायतको नाम चर्चामा रहेको छ ।"
प्रधानमन्त्री देउवा र प्रचण्डबीच गोप्य छलफल,काठमाण्डौं: प्रधानमन्त्री शेरबहादुर देउवा र नेकपा माओवादी केन्द्रका अध्यक्ष पुष्पकमल दाहाल प्रचण्डबीच गोप्य छलफल भएको छ। प्रधानमन्त्री निवासमा दुर्इ शीर्ष नेताहरुबीच करिव १ घण्टा लामो छलफल भएको थियो। प्रमुख सत्तारुढ दल माओवादी केन्द्रले प्रमुख विपक्षी दल नेकपा एमालेसँग आसन्न निर्वाचनमा तालमेल गरेर जाने बारे गृहकार्य गरिरहेका बेला प्रधानमन्त्री देउवा र दाहालबीचको भेटवार्तालार्इ चासोका साथ हेरिएको छ। एमाले र माओवादीबीच चुनावमा ६०४० को भागवण्डा गर्ने र पार्टी एकीकरणका लागि संयोजन समिति गठन गर्ने सैद्दान्तिक छलफल भइसकेको दुवै दलका नेताहरुले बताएका छन्। मंगलबार दुर्इ नेताबीच भएको भेटमा कुन विषयमा कुरा भयो भन्नेबारे भने सार्वजनिक भएको छैन। प्रधानमन्त्रीका बरिष्ठ प्रेस संयोजक गोविन्द परियारले दुर्इ नेताबीच लामो कुराकानी भएपनि विषय भने थाहा नभएको बताए। स्थानीय तहको तीन वटै निर्वाचनमा विभिन्न तहमा तालमेल गरेका प्रमुख सत्तारुढ दल कांग्रेस र माओवादीको आगामी सहयात्राबारे पनि प्रश्न चिन्ह उठेको छ।
"एमाले र माओवादीबीच चुनावी तालमेलको घोषणा हुँदै, चुनाव चिन्ह आआफनै","काठमाडौ : नेकपा एमाले र नेकपा माओवादी केन्द्रका अध्यक्षद्धय केपी शर्मा ओली र पुष्पकमल दाहाल प्रचण्डले आगामी मंसिर १० र २१ गते हुने प्रदेश र प्रतिनिधिसभाको निर्वाचनमा चुनावी तालमेल गर्ने घोषणा गर्दैछन । एमाले अध्यक्ष केपी शर्मा ओली,बरिष्ठ नेताद्धय माधवकुमार नेपाल,झलनाथ खनाल र बरिष्ठ उपाध्यक्ष बामदेव गौतम र माओवादी अध्यक्ष पुष्पकमल दाहाल प्रचण्ड, बरिष्ठ नेताद्धय नारायणकाजी श्रेष्ठ र रामबहादुर थापा बादल सम्मिलित पार्टी एकता संयुक्त संयोजन समितिको मंगलबार बिहान बसेको बैठकले अपरान्ह ५ बजे राष्ट्रियसभा गृहमा चुनावी तालमेलको घोषणा गर्ने निर्णय गरेको माओवादी केन्द्रका अध्यक्ष प्रचण्डका प्रमुख स्वकीय सचिव जोखबहादुर महराले जानकारी दिए । संयुक्त घोषणापत्र बनाएर चुनावमा जाने, पार्टी एकता संयोजन समिति बनाएर जाने र चुनावपछि एकता गर्ने लगायतका विषयमा लिखित सहमति भएको महराले बताए । उनका अनुसार ६० प्रतिशत एमालेका उम्मेदवारले सूर्य चिन्हमा चुनाव लडनेछन् भने ४० प्रतिशत माओवादी केन्द्रका उम्मेदवारले गोलाकारभित्रको हसिया हथौडा चुनाव चिन्हमा चुनाव लडनेछन् । महराका अनुसार तालमेल भएका ठाउँमा एमालेका मतदाताले माओवादीका उम्मेदवारलाई गोलकारभित्रको हसिया हथौडा चिन्हमा मतदान गर्ने र माओवादीका मतदाताले एमालेका उम्मेदवारलाई सूर्य चिन्हमा मतदान गर्नेछन् । समानुपातिक र प्रत्यक्ष निर्वाचन प्रणालीमा आ आफनै चुनाव चिन्ह हुनेछन् महराले अन्नपूर्ण अनलाइनसँग भने चुनाव भन्दा अगाडि पार्टी एकता हुँदैन,चुनावपछाडि हुन्छ । उनका अनुसार बृहद बामपन्थी एकताका लागि नयाँ शक्ति नेपालका संयोजक बाबुराम भट्टराई र संघीय समाजवादी फोरमका अध्यक्ष उपेन्द्र यादवसँग पनि छलफल भइरहेको छ ।"
कांग्रेस बैतडीबाट ६३ जनाको नाम सिफारिश,"बैतडी: आगामी प्रदेशसभा र प्रतिनिधि सभा निर्वाचनका लागि उम्मेदवारको टुंगो लगाउन नसकेपछि नेपाली कांग्रेस बैतडीले केन्द्रमा नाम सिफारिश गरेको छ। उम्मेदवारका आकांक्षी धेरै भएकाले जिल्लामा नाम टुंगो लगाउन नसकिएको कांग्रेस बैतडीका कोषाध्यक्ष रमेश पाण्डेयले बताए। उनले भने प्रतिनिधि सभाका लागि प्रत्यक्ष तर्फ ५ जना, प्रदेशसभाका लागि प्रत्यक्ष तर्फ क्षेत्र नं १ बाट ९ र क्षेत्र नं २ बाट १४ जना गरी २८ जनाको नाम सिफारिश भएको छ। बाँकी समानुपातिक गरेर जिल्लाबाट ६३ जनाको नाम केन्द्रमा पठाएका छौं। प्रतिनिधि सभाका लागि उत्तरबहादुर ऐर, चतुरबहादुर चन्द, दिनेशप्रसाद भट्ट, नरबहादुर चन्द र विनयध्वज चन्दको नाम सिफारिश गरिएको छ। यस्तै प्रदेश सभाका लागि क्षेत्र नं १ बाट लोकराज अवस्थी, हरिमोहन भण्डारी, सुरेन्द्र ऐर, जनक चन्द, विष्णुदत्त जोशी, दिपेन्द्रबहादुर बम, कपिल केसी, धनबहादुर बोहरा र दिपेन्द्रबहादुर चन्दको नाम सिफारिश गरिएको छ। यस्तै क्षेत्र नं २ बाट प्रदेशसभाका लागि ईश्वरीदत्त भट्ट, गजेन्द्रबहादुर चन्द, जनकराज भट्ट, तेजबहादुर चन्द, जनकराज भट्ट, दमनबहादुर चन्द, देवराज जोशी, पूर्णानन्द लेखक, पुरनचन्द्र लेखक, प्रेमबहादुर चन्द, रमेश भण्डारी, शिवराज भट्ट, सुरेन्द्र चन्द र हर्कबहादुर चन्दको नाम सिफारिश गरिएको कांग्रेसले जनाएको छ। कांग्रेसले प्रतिनिधि सभा र प्रदेश सभाका लागि सिफारिश गरेका नामहरुमा पुराना नेतादेखि केही नयाँ अनुहार पनि देखिएका छन्। प्रतिनिधिसभाका लागि सिफारिश गरिएका नाम मध्ये नरबहादुर चन्द अहिले वाणिज्य राज्यमन्त्री छन् भने विनयध्वज चन्द पनि पूर्व सांसद हुन्। यस्तै चतुरबहादुर चन्द र उत्तरबहादुर ऐर महासमिति सदस्य हुन् भने दिनेशप्रसाद भट्ट महाधिवेशन प्रतिनिधि हुन्। असोज अन्तिम साता उम्मेदवारको टुंगो लागिसक्ने कोषाध्यक्ष पाण्डेयले बताए।"
राजपा नेता त्रिपाठी सूर्य चिह्नमा चुनाव लड्ने,"काठमाडौं : राष्ट्रिय जनता पार्टी गठन भएदेखि असन्तुष्ट रहँदै आएका हृदयेश त्रिपाठीलगायत पाँचजना मधेसी नेताले आगामी निर्वाचन सूर्य चिह्न लिएर लड्ने भएका छन् । एमाले महासचिव ईश्वर पोखरेल र त्रिपाठीलगायत नेताले सोमबार जारी गरेको संयुक्त वक्तव्यमा सूर्य चिह्नमा चुनाव लड्ने समझदारी भएको उल्लेख छ । त्रिपाठीसहित बृजेशकुमार गुप्ता, पशुपतिदयाल मिश्र, ईश्वरदयाल मिश्र र जगदीश शुक्लले संयुक्त वक्तव्यमा हस्ताक्षर गरेका छन् । उनीहरूले स्वतन्त्र राजनीतिक समूहका नाममा सूर्य चिह्न लिएर आगामी चुनाव लड्ने भएका हुन् ।"
"बर्दियामा कर्फ्यू हट्यो, सद्भाव र्याली निकाल्ने तयारी","लालपुर (बर्दिया): बर्दियाको गुलरिया नगरपालिका वार्ड नम्वर ११ स्थित लालपुरमा क्षेत्रमा जिल्ला प्रशासन कार्यालय बर्दियाले जारी गरेको कर्फ्यू हटेको छ। स्थानीय दुई समुहबीच भएको झडपले उग्र रुप लिन थालेपछि सोमबार बिहान १० बजेबाट प्रशासनले कर्फ्यू लगाएको थियो। स्थिति सामान्य बन्दै गएपछि कर्फ्यू हटाइएको प्रमुख जिल्ला अधिकारी नारायण प्रसाद भट्टराईले बताए। कर्फ्यू हटाइए पनि लालपुर क्षेत्रलाई कडा निगरानीमा राखेका छौ। पर्ख र हेरको अवस्थामा हामी छौं', उनले थपे, यदि अशान्ति हुने अवस्था आए तत्काल कडाई गर्छौ। विवादित दुवै पक्ष र राजनीतिक दलसहितको सर्वदलीय, सर्वपक्षीय वैठक बसेर त्यस क्षेत्रको अवस्था सामान्य बनाउने निर्णय भएको हो।' सामाजिक सद्भाव कायम गर्ने, दोषीलाई कारवाही, घाईतेलाई निशुल्क उपचारको व्यवस्था गरिने सर्वपक्षीय निर्णय भएको छ। धनमालको क्षतिको छानविन समिति बनाउने, जनजीवन सामान्य पार्न तथा थप धनजनको क्षति हुन नदिन सबैले प्रयास गर्ने लगायत घटनाका दोषी उपर कडा कारवाही गर्ने निर्णय गरिएको जिल्ला प्रशासन कार्यालय बर्दियाले जनाएको छ। कर्फ्यू हटेसँगै त्यस क्षेत्रको अवस्था सामान्य हुनुका साथै निर्वाध यातायात सुचारु भएको जिल्ला प्रहरी कार्यालय बर्दियाका प्रहरी उपरीक्षक जनक भट्टराईले बताए। उनले भने सबैको प्रयासमा सद्भाव र्याली निकाल्ने तयारी भैरहेको छ।"
जयबहादुर चन्दलाई छल्दा प्रहरीमा असन्तुष्टि,"काठमाडौं : प्रहरी महानिरीक्षक (आईजीपी) प्रकाश अर्याल र प्रहरी अतिरिक्त महानिरीक्षक (एआईजी)हरूबीच मनमुटाव सुरु भएको छ । इन्टरपोलको महासभामा भाग लिन जाँदा आईजीपी अर्यालले निमित्त प्रमुखको जिम्मेवारी छैटौं नम्बरकालाई सुम्पेपछि अरू एआईजी रुष्ट बनेका छन् । आईजीपी अर्याल यसअघिको परम्परालाई तोडेर स्वेच्छाचारी ढंगले छैटौं नम्बरका एआईजी माधवप्रसाद जोशीलाई निमित्त प्रमुख दिएर बेइजिङ उडेका थिए । यही असोज १० देखि १३ गतेसम्म हुने महासभाका लागि अर्यालसँगै उनीपछिका एआईजी बमबहादुर भण्डारी बेइजिङ गएका थिए । भण्डारीपछिका एआईजी जयबहादुर चन्दलाई निमित्त महानिरीक्षकको जिम्मेवारी अर्यालले दिएनन् । उनले संगठनभित्रको चेन अफ कमान्डलाई ख्याल नगरी जोशीलाई निमित्तको जिम्मेवारी दिएपछि चन्दसँगै उनीपछिका पाँचौं नम्बरसम्मका एआईजी रुष्ट बनेका हुन् । यसअघि तत्कालीन आईजीपी उपेन्द्रकान्त अर्यालले एक नम्बरका एआईजी राजेन्द्रसिंह भण्डारीलाई निमित्तको जिम्मेवारी दुई नम्बरका सुरेन्द्रबहादुर शाहलाई दिएका थिए । तर, तत्कालीन समयमा भण्डारी आफैंले आफूलाई निमित्त नदिन अर्याललाई सुझाएका थिए । आईजीपीहरू प्रायःले आफू इन्टरपोलमा जाँदा आफूपछिका सिनियर प्रहरी अधिकृतलाई निमित्त दिँदै आएका थिए । तत्कालीन आईजीपी कुवेरसिंह रानाले पनि आफू इन्टरपोल महासभामा जाँदा महानगरीय प्रहरीका तत्कालीन प्रमुख एआईजी नवराज ढकाललाई निमित्त दिएका थिए । सरकारले जयबहादुर चन्दलाई आईजीपी बनाउने निर्णय गर्दा तटस्थ बसेका आईजीपी प्रकाश अर्यालले अहिले आएर उनी छाडी छैटौं नम्बरका एआईजीलाई निमित्त दिएका हुन् । एआईजी चन्दले आफूलाई महानिरीक्षक बनाउन प्रधानमन्त्री शेरबहादुर देउवालाई दबाब दिएपछि अर्याल चेपुवामा परेका थिए । सुरुमा सरकारले चन्दलाई आईजीपी बनाउने निर्णय गर्दा तटस्थ बसेका अर्यालले अहिले आएर चन्द आफूविरुद्ध लागेको भन्दै छैटौं नम्बरका एआईजीलाई निमित्त दिएका हुन् । डीआईजी नवराज सिलवाललाई आईजीपी हुन नदिन भने एक ठाउँमा थिए, अर्याल र चन्द । तर, अहिले उनै अर्यालले चन्दलाई तीन दिन निमित्त नदिएपछि मुख्यालयमा खैलाबैला मच्चिएको छ । आईजीपी अर्यालले भने प्रहरी नियमावलीअनुसार नै जोशीलाई निमित्त दिएको बताए । भने, प्रहरी नियमावली २०७१ अनुसार प्रहरी महानिरीक्षक औपचारिक कार्यक्रमका लागि विदेश जानुपर्दा सोही कार्यालयको सिनियर प्रहरी अधिकृतलाई निमित्त दिनुपर्ने भन्ने उल्लेख भएकाले मैले जोशीलाई जिम्मेवारी दिएको हुँ, यसमा विवाद गर्नुपर्ने विषय छैन । महानगरीय प्रहरी प्रमुखलाई निमित्त सुम्पन नमिल्ने भएकाले नै मुख्यालयको वरिष्ठ अधिकृत जोशीलाई जिम्मेवारी दिएको उनले बताए ।"
केपी ओली भावी प्रधानमन्त्री,"काठमाडौं: प्रमुख प्रतिपक्षी दल एमालेको अगामी २५ र २६ गते बस्ने स्थायी समितिको बैठकले पार्टी अध्यक्ष केपी शर्मा ओलीलाई आगमी मंसिर १० र २१ गते एक साथ हुन गइरहेको प्रतिनिधिशभा र प्रदेशसभाको निर्वाचनको मुल मुद्दा राष्ट्रवादी आन्दोलनका नायक केपी शर्मा ओली भावी प्रधानमन्त्री हुनेभन्दै चुनावी मुद्दा तय गर्ने भएको छ। गत महिनाको तेस्रो साता राजधानीमा बसेको केन्द्रीय समितिको बैठकमा सहभागि अधिकांश केन्द्रीय सदस्यहरुको माग अनुसार एमालले सो निर्णय गर्न लागेको एक स्थायी समितिका सदस्यले अन्नपूर्णलाई दिए। नेपाली कांग्रेसले यस अगाबै २०५६ सालमा सम्पन्न प्रतिनिधिसभाको निर्वाचनमा कांग्रेसले बहुमत पाएमा पार्टीका संस्थापक नेता एवं पूर्वं प्रधानमन्त्री कृष्णप्रसाद भट्टराई प्रधानमन्त्री हुने घोषणापत्र सहित चुनावी मैदानमा गएको थियो। कांग्रेसले चुनावी घोषणापत्रमा गरेको प्रतिवद्धता पुरा गर्दै भट्टराईलाई प्रधानमन्त्री गराईयो। प्रधानमन्त्रीको कार्यकाल ६ महिना नपुग्दै किसुनजीलाई सो पदबाट हट्न कांग्रेसको तत्कालिन नेतृत्वले गरेको अराजनीतिक गतिविधि बिरुद्ध भट्टराईले प्रतिनिधिशभा मार्फत दिएको राजीनामा यो युगकै घातअन्र्तघात र प्रतिघात बिरुद्धको प्रतिवाद रहेको छ। पार्टी अध्यक्ष ओलीको अध्यक्षतामा बसेको स्थायी समितिले आफ्नो पार्टीलाई निषेध गरेर प्रदेश नम्बर २ मा गरिएको चुनावको समग्र प्रतिनिधित्वमा एमालेले सकारात्मक स्थान हासिल गरेको निष्कर्षमा पुगेको छ। प्रदेश २ को स्थानीय चुनावको समीक्षागर्दै एमालेले सत्तापक्षको, साम दाम दण्ड भेद र घेराबन्दीका वावजुद पनि उक्त प्रदेशमा दोस्रो मत प्राप्त गरेकोमा सन्तोष ब्यक्त गरेको हो। आइतबार बसेको संघीय र प्रदेशको चुनाव तयारी र प्रदेश नम्बर २ को चुनावी समीक्षाकागर्दै आगामी चुनावमा पार्टीलाई सवैभन्दा ठूलो बनाउने गरि लाग्न पार्टीका सम्पूर्ण संयन्त्रलाई परिचालित गर्ने निर्णय समेत गरेको छ। एमालेले स्थानीय तहमा सवैभन्दा ठूलो दल बनाएर नागरिकले एमालेप्रतिको भरोसा ब्यक्त गरेको निष्कर्ष निकाल्दै प्रदेश र प्रतिनिधिसभाको चुनावबाट पनि पहिलो दल बन्ने गरि तयारी थाल्न सवै तहका नेता कार्यकर्तालाई निर्देशन दिने निर्णय गरेको जानकारी केन्द्रीय कार्यालयका सचिब कृष्णगोपाल श्रेष्ठले दिए उनले अन्नपूर्णसंगको कुराकानीमा भने,प्रदेश नम्बर २ मा भएको ते श्रो चरणको चुनावमा एमालेलाई प्रवेश निषेध भनेर प्रचार गर्दा पनि समग्र सिट सख्याको आधारमा एमाले दोस्रो स्थानमा रह्यो। स्थानीय तहको परिणामले नागरिकको भरोसा एमालेप्रति रहेको पुष्टि भएकाले प्रदेश र स्थानीय तहमा पनि एमाले नै पहिलो दल बन्ने देखिएकाले विवाद र गुट उपगुटको राजनीति त्यागेर एकढिक्का भएर चुनावमा लाग्नुपर्नेमा नेताहरुले जोड दिएको उनले बताए। श्रेष्ठले पार्टी एकता नीतिगत कुरा भएकोले कुनै रोड म्याप बनिसकेको छैन, आगामी स्थायी समितिको बैठकसम्म केही बन्न पनि सक्ने संभावना रहेको जानकारी उनले दिए। एमालेका उपाध्यक्ष भिमबहादुर रावलले आउने प्रतिनिधिशभा र प्रदेशसभाको निर्वाचनमा सबै वाम, प्रजातान्त्रिक देशभक्त , राष्टवादी शक्तिसंग चुनावी तालमेल गर्ने भन्ने निर्णय भएको उनले बताए। रावलले अन्नपूर्णको एक प्रश्नमा चनावी तालमेल भनिएको हो। पार्टी एकता होइन, कोही चुनावी तालमेलमा आउदा पार्टी एकतचा गर्छ भने, त्यो पनि स्वभाविक रुपमा लिइनेछ। एमालेका सचिब प्रदिप ज्ञवालीले पार्टी अध्यक्ष ओलीलाई नै प्रधानमन्त्रीको उम्मेद्धवार घोषण गरेर चुनावी प्रचारमा जाने रणनीतिमा एमाले रहेको बताए। ज्ञवालीले भने, आगामी २५ र २६ गते बस्ने स्थायी कमिटिको बैठले यसबारेमा निर्णय गर्छ। मुलुकलाई राजनीतिक अस्थिरताबाट बाहिर ल्याउनको लागि र स्थायित्व कायमगर्नको लागि बृहत्तर राष्ट्रवादी, वामपन्थी र प्रगतिशीलशक्तिहरुसँग गठबन्धन बनाउने पार्टीले निर्णय लिएको उनले बताए। एमालले कसैको गठबन्धन भत्काउन नचाहानजे बताउदै उनले भने, गठबन्धन बिरुद्ध एमालेले जनमत पाईसकेको छ। कांग्रेससँग चुनावी तालमेल नहुँनाको कारण दिदै ज्ञवालीले भने, कांग्रेसको घोषित नीति नै दुई प्रमुख पार्टी मिल्नै हुँंदैन भन्ने छ। त्यसैले एमाले कांग्रेससंग स्वस्थ प्रतिष्पर्धा गर्दैछ।"
चुनावी तालमेलबारे छलफल भइरहेको छ: कोइराला,"भैरहवा: नेपाली काङ्ग्रेसका महामन्त्री डा शशांक कोइरालाले आसन्न प्रदेश र संघीय निर्वाचनमा अन्य दलहरुसंग तालमेल गर्नेबारे छलफल भइरहेको बताएका छन्। नेपाल प्रेस युनियन रुपन्देहीद्वारा मंगलबार भैरहवामा आयोजित पत्रकार सम्मेलनमा महामन्त्री कोइरालाले चुनावमा नेकपा माओवादी, मधेशवादी दलहरुसंग सहकार्यको लागि छलफल भइरहेको बताए। उनले मुलुकमा प्राप्त राजनीतिक उपलब्धिलाई संस्थागत गर्न प्रमुख दलहरुबीच सहकार्य आवश्यक रहेकोमा जोड दिए।"
भारतीय दूतावासमा विद्यार्थीको प्रदर्शन,"काठमाडैाँ : भारतीय एसएसबीले यादवलाई गिरफ्तार गरेको विरोधमा विभिन्न विद्यार्थी संगठनले सोमबार काठमाडौंस्थित भारतीय दूतावास अगिल्तिर प्रदर्शन गरेका छन् । चर्का नाराबाजीसहित दूतावास अघिल्तिर पुगेका संयुक्त विद्यार्थी संगठनका नेताकार्यकर्ताले यादव र उनका छोरालाई तत्काल रिहाइ गर्न माग गरे । सीमारक्षक देवनारायण यादवलाई तत्काल रिहाइ गर, सीमा अतिक्रमण बन्द गर र भारतीय दादागिरी मुर्दावाद लगायत नारा लगाउँदै गरिएको उक्त विरोध प्रदर्शनमा नेविसंघ, अनेरास्ववियु र अखिल क्रान्तिकारीका नेता तथा कार्यकर्ता सहभागी थिए । यादवलाई भारतीय प्रहरीले पक्रेपछि सामाजिक सञ्जालमा व्यापक विरोध भइरहेको छ । सामाजिक क्षेत्रका व्यक्तित्वहरूले यादवको रिहाइका लागि कूटनीतिक पहल गर्न प्रधानमन्त्री शेरबहादुर देउवालाई आग्रह गरेका छन् । यादवलाई पक्राउ गर्नुको कारणबारे बुझ्न भारतीय दूतावासमा सोमबार बेलुकी सम्पर्क गर्दा दूतावास प्रवक्ता रुवी जस्प्रीतको मोबाइल स्वीच अफ थियो ।"

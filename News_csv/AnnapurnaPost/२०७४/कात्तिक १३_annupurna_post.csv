शीर्षक,विवरण
उम्मेदवारीमा महिला अवमूल्यन,"आगामी मंसिर १० का लागि तय भएको प्रतिनिधिसभा र प्रदेशसभाको पहिलो चरणको निर्वाचनमा महिला उम्मेदवारी अत्यन्त न्यून परेपछि राजनीतिकबौद्धिक वृत्तमा यसबारे बहस सुरु भएको छ । पहिलो चरणमा प्रतिनिधिसभाको ३७ र प्रदेशसभाको ७४ सिटका लागि निर्वाचन हुँदैछ । प्रतिनिधिसभाका लागि जम्मा ३२३ जनाले उम्मेदवारी दिएकोमा १८जना (करिब ५५ प्रतिशत) मात्र महिला छन् भने प्रदेशसभाका लागि ४८४ जना उम्मेदवारमध्ये जम्मा २४ जना (५ प्रतिशतभन्दा पनि कम) महिला छन् । महिला उम्मेदवारी सन्दर्भमा कांग्रेस, एमाले र माओेवादी केन्द्र जस्ता लोकतन्त्र, समानता र समावेशीको लागि लडेको दाबी गर्ने ठूला दल नै सबैभन्दा अनुदार देखिएका छन् । पहिलो चरणको निर्वाचनमा प्रतिनिधिसभातर्फ कांग्रेसले दुईजना र माओवादी केन्द्रले जम्मा एकजनालाई उम्मेदवार बनाएका छन् भने एमालेले त झन् एकजना पनि महिला उम्मेदवार उठाएको छैन । त्यसैगरी प्रदेशसभाका लागि कांग्रेसले दुई, एमालेले दुई, माओवादी केन्द्रले तीन र राजपाले दुईजना मात्र महिला उम्मेदवार उठाएका छन् । यसअघि महिलालाई एकैपटक राष्ट्रपति, प्रधानन्यायाधीश र सभामुख बनाएर नेपालले अन्तर्राष्ट्रिय रूपमै प्रशंसा बटुलेको थियो । स्थानीय निकायको निर्वाचनमा महिलाको उत्साहपूर्ण सहभागिता र विजयले नेपालको राजनीतिमा महिलाको प्रतिनिधित्व बढेको थियो । यसले मुलुकभित्र र बाहिर चर्चा र सराहना पाइरहेको बेला प्रतिनिधिसभा र प्रदेशसभाको निर्वाचनमा महिलाको अत्यन्त न्यून उमेदवारीले प्रश्न उठाएको छ ।स्थानीय निर्वाचनमा महिलाको उल्लेख्य सहभागिता र प्रतिनिधित्व संविधान र कानुनले नै सुनिश्चित गरेका थिए । तर प्रतिनिधिसभा र प्रदेशसभाको प्रत्यक्ष निर्वाचन सन्दर्भमा महिला सहभागिता निश्चित अनुपातमा सुनिश्चित गर्न संवैधानिक र कानुनी प्रावधान नहुँदा दलहरूको महिलाप्रतिको वास्तविक धारणा उदांगिएको छ । त्यसो त स्थानीय तहको निर्वाचनमा पनि वडाध्यक्ष, नगरप्रमुख र गाउँपालिकाको प्रमुखमा अत्यधिक संख्यामा पुरुषहरू निर्वाचित भएका थिए । पहिलो चरणको निर्वाचनमा महिलाको प्रतिनिधित्व कम भएको भनेर व्यापक रूपमा चर्चा र आलोचना भएपछि दलहरूले दोस्रो चरणमा बढी महिला उम्मेदवारहरू उठाइने र समानुपातिकमा महिलाबाट बढी प्रतिनिधित्व गराउने प्रतिबद्धता व्यक्त गरेका छन् । तैपनि यो प्रकरणले नेपाली समाजमा विद्यमान पुरुषप्रधानता र महिलाप्रतिको सामाजिक, सांस्कृतिक, मनोवैज्ञानिक, कानुनी र राजनीतिक विभेदको परिणाम देखाएको छ । लैंगिक समानता र महिलालगायत पिछडिएका वर्ग र समुदायको समानुपातिक सहभागिताका लागि नेपालले विभिन्न अन्तर्राष्ट्रिय महासन्धिहरू अनुमोदन गरेको छ । महिलाविरुद्धका सबै प्रकारका भेदभाव उन्मूलन गर्नेसम्बन्धी महासन्धि, त्यसको स्वेच्छिक प्रोटोकललगायत विभिन्न मानवाधिकार सन्धिहरू अनुमोदन गरेको छ । लैंगिक समानता कायम गर्न नेपालको संविधानमा विभिन्न धारा छन् र तदनुरूप विभिन्न ऐन पनि बनाइएका छन् । त्यसो त अन्तर्राष्ट्रिय प्रतिबद्धता, संवैधानिक प्रावधान र कानुनी व्यवस्था हुँदाहुँदै पनि लैंगिक समानता कायम हुन नसकेको राजनीतिलगायत सार्वजनिक जीवनमा महिलाको न्यून उपस्थितिले देखाउँछ । यो उम्मेदवारी प्रकरण त्यसैको एउटा कडी हो । मनोवैज्ञानिक, सामाजिक, सांस्कृतिक, कानुनी र राजनीतिक व्यवधानका कारण कमजोर बनाइएका महिलाले प्रत्यक्ष निर्वाचनजस्तो कडा प्रतिस्पर्धाको राजनीतिमा सरिक हुन धक मान्नु अस्वाभाविक होइन । तर सुरुमै अवसर नपाएपछि उनीहरूले क्षमता देखाउने र क्षमता विकसित गर्ने अवसरै नपाउने अवस्था उत्पन्न हुनेतर्फ पनि नेतृत्व सजग हुन जरुरी छ । महिला राजनीतिज्ञ र अधिकारकर्मीले भने झैं प्रत्यक्ष निर्वाचनमा लड्न व्यावहारिक रूपमा पुरुषजत्तिकै सक्षम नभइन्जेल महिला उम्मेदवारहरू मात्र लड्न पाउने निर्वाचन क्षेत्रहरू तोक्न सकिन्छ । यसका अलावा अन्य राष्ट्रिय र अन्तर्राष्ट्रिय स्तरमा रहेका राम्रा अभ्यासहरू अपनाएर भए पनि प्रत्यक्ष निर्वाचनमा महिलाको सहभागिता र प्रतिनिधित्व सुनिश्चित गर्नु जरुरी छ । नत्र वास्तविकतामा लैंगिक समानता कायम नहुने मात्र होइन, राजनीतिक दलहरू र राष्ट्रले राष्ट्रिय र अन्तर्राष्ट्रिय स्तरमा जनाएका प्रतिबद्धता कागजमा मात्र सीमित हुन पुग्छन् ।"
"निर्वाचनको मुखमा राज्यकोषबाट ४ करोड ५८ लाख वितरण, कस्ले कति पाए?","काठमाडौ: सरकारले निर्वाचनको मुखैमा निर्वाचन आचार संहितालाई कुल्चदै आफू निकटका ३ सय १० कार्यकर्तालाई राज्यकोषबाट एकै दिन ४ करोड ५८ लाख ५० हजार भन्दा वढि रकम वितरण गरेको छ। प्रधानमन्त्री शेर वहादुर देउवा आफैले गृह मन्त्रालय सम्हालेपछि गृह मन्त्रालयकै प्रस्तावमा आफू निकटका कार्यकर्तालाई निर्वाचनको मुखैमा ४ करोड ५८ लाख भन्दा वढि वितरण गर्ने निर्णय गरिएको हो। गत ६ कार्तिकमा वसेको मन्त्रिपरिषद् वैठकले गृह मन्त्रालयको प्रस्तावमा ३ सय १०जनालाई आर्थिक सहायता वितरण गर्ने निर्णय गरेको प्रधानमन्त्री तथा मन्त्रिपरिषद् कार्यालय उच्च स्रोतले जानकारी दिएको छ। स्रोतका अनुसार रकम पाउनेमा सत्तासीन दलका कार्यकर्ता तथा उच्च नेता निकटका व्यक्तिहरु रहेका छन्। निर्वाचनमा कार्यकर्तालाई परिचालन गर्न सो रकम वितरण गरिएको गृह मन्त्रालयकै एक अधिकारीले दावी गरे। रकम कुनै मापदण्ड विना नै हचुवाको आधारमा दिइएको छ। रकम पाउनेहरुले ५० हजार देखि १० लाख सम्म पाएका छन्।गृह मन्त्रालयका प्रवक्ता नारायण शर्मा दुवाडीले आर्थिक सहायता वितरणको निर्णय भएपनि त्यसको औपचारिक जानकारी गृह मन्त्रालयमा आउन वाकी नै रहेको जानकारी दिए। आर्थिक सहायता दिने भन्ने निर्णय भएको भएपनि आफ्नो महाशाखामा त्यसको जानकारी आउन वाकी नै रहेको प्रवक्ता दुवाडीले बताए। ह मन्त्रालय अन्तर्गत रहेको सहजीकरण शाखाले आर्थिक सहायता सम्वन्धि प्रस्ताव मन्त्रिपरिषद्मा पठाएको थियो।'आर्थिक सहायता दिने सम्वन्धि प्रस्ताव हामीले पठाएका थियौ निर्णय भएर आएको छ।' ' मन्त्रालयका सहजीकरण शाखाका एक अधिकारीले अन्नपूर्णसँग भने। प्रधानमन्त्री तथा मन्त्रिपरिषद् कार्यालय स्रोतले पनि आर्थिक सहायता वितरण सम्वन्धमा गरिएको निर्णय सोमवार प्रधानमन्त्री कार्यालय वाट गृह मन्त्रालयमा पठाइएको जानकारी दिएको छ।रकम पाउनेमा प्रधानमन्त्री देउवाको गृह जिल्ला डडेलधुरा, उपप्रधानमन्त्री गोपाल मान श्रेष्ठको गृह जिल्ला स्याङ्जा, वझाङ, कञचनपुर, कैलाली, जुम्लाका अत्याधिक छन्। आर्थिक सहायता पाउनेमा चार दर्जन भन्दा वढि त प्रधानमन्त्रीको गृह जिल्ला डडेलधुराकै रहेका छन्। यसैगरि आर्थिक सहायता पाउनेमा कञ्चनपुर, कैलाली र स्याङ्जाका पनि अत्याधिक संख्यामा रहेका छन्। यस अघि सरकारले गत २ असोजमा मात्रै आफू निकटका ८सय ८७ जनालाई झण्डै १० करोड रुपैया वितरण गरेको थियो।निर्वाचन आयोगले आचार संहिता जारी गर्दै सरकारलाई कुनै पनि प्रकारको आर्थिक सहायता वितरण नगर्न सचेत पारेको थियो तर सरकारले एक पछि अर्को गर्दै निर्वाचन आचार संहिताको ठाडो उल्लंङ्कघन गर्दै धमाधम करोडौ रुपैया आर्थिक सहायता वितरण गर्दै आइरहेको छ। गृह मन्त्रालयमा आर्थिक सहायता रकम शिर्षकमा वजेट सकिएपछि गृहले अर्थ मन्त्रालय सँग थप १० करोड रुपैया माग गरेको छ।गृह मन्त्रालयको आर्थिक प्रशासन शाखामा आर्थिक सहायता पाएका भनिएका व्यक्तिहरु आएर रकम माग गर्न थालेका छन्। आर्थिक प्रशासन शाखाका अनुसार अहिले गृह मन्त्रालयमा आर्थिक सहायता वापत दिने रकम सकिएकाले केहि दिन अघि मात्रै अर्थ मन्त्रालय सँग १० करोड रुपैया माग गरेर पत्र पठाइएको छ।गृह मन्त्रालयका अनुसार उच्च राजनीतिक पहुच भएकाहरुले यसरी आर्थिक सहायता पाउने गरेका छन्। गरिब विपन्न र पहुच नभएका नागरिकहरु उपचार नपाएर मर्न विवश हुन्छन् तर उनीहरुले भने उपचार खर्च वापत कुनै रकम पाउदैनन तर सोर्सफोर्सधारीहरुले विभिन्न वहानामा राज्यकोषवाट लाखौ रुपैया वुझ्ने गर्छन।'गृहका एक अधिकारीले अन्नपूर्णसंग भने। यस अघि गत साउन भदौमा मात्रै सरकारले आफू निकटका कार्यकर्तालाई ४ करोड ७६ लाख रुपैया वितरण गरेको थियो। बढी रकम पाउनेहरू अर्जुन खड्का, उदयपुर १० लाख सुजितकुमार ठाकुर, महोत्तरी ५ लाख केदार चौलागाईं, रामेछाप ४ लाख विक्रान्त सुवेदी, नवलपरासी ३ लाख विन्दु शर्मा, बाँके ३ लाख रवि बज्राचार्य, ललितपुर ३ लाख रेशमबहादुर कुमाल, गोर्खा ३ लाख शान्तमणि देवकोटा, गोरखा ३ लाख प्रकाशबहादुर गुरुङ, कास्की ३ लाख यशोदादेवी भट्ट, कैलाली ३ लाख माधवमणि राजभण्डारी, दोलखा ३ लाख तोपनाथ अर्याल, स्याङ्जा २ लाख दीपकप्रसाद न्यौपाने, स्याङ्जा २ लाख अभिमन्यु जोशी, पर्वत २ लाख देवदत्तबहादुर थारू, बारा २ लाख अम्बिका शर्मा, बर्दिया २ लाख उषारमण शर्मा घिमिरे, दाङ २ लाख एकबहादुर मल्ल, म्याग्दी २ लाख हेमराज तिमिल्सिना, कैलाली २ लाख लक्ष्मी भट्टराई, नवलपरासी २ लाख लालबहादुर बोगटी, डडेलधुरा २ लाख वीरबहादुर सिंह, कैलाली २ लाख वीरेन्द्रबहादुर मल्ल, डडेलधुरा २ लाख विष्णुप्रसाद भट्ट, बैतडी २ लाख शान्तिकुमारी महत, बझाङ २ लाख शान्ति कार्की, मकवानपुर २ लाख शारदादेवी भट्ट, कैलाली २ लाख शारदादेवी विष्ट, डडेलधुरा २ लाख शिवराज पाण्डे, कञ्चनपुर २ लाख सुष्मा कार्की, रामेछाप २ लाख महेश न्यौपाने, धनकुटा २ लाख मानबहादुर ऐर, डडेलधुरा २ लाख मीना भट्ट, कञ्चनपुर २ लाख मेनुका भण्डारी, विराटनगर २ लाख रवीन्द्र सापकोटा, भोजपुर २ लाख रोशन अधिकारी, लमजुङ २ लाख दीपेन्द्र शाही, बाँके २ लाख दिलीप गौतम, अर्घाखाँची २ लाख दुर्गाप्रसाद कापडी डडेल्धुरा २ लाख देउकीमाया धिताल, गोरखा २ लाख देवीकुमारी सेठी, बझाङ २ लाख प्रयागराज अवस्थी, डोटी २ लाख वसन्तीदेवी भण्डारी, डडेलधुरा २ लाख भीमबहादुर शाह, बाजुरा २ लाख मंगलीदेवी जोशी, कञ्चनपुर २ लाख अम्बिका शर्मा, बर्दिया २ लाख इसुफ मियाँ, सुनसरी २ लाख"
जात्राम भोट माग्दै उम्मेदवार,"बैतडी :बैतडीका विभिन्न शक्तिपीठ तथा मन्दिरमा जात्राको रौनक जारी छ । प्रदेशसभा तथा प्रतिनिधिसभाका सदस्यका उम्मेदवारहरू भोट माग्न जात्रामै पुग्न थालेका छन् । जात्रामा एकैपटक धेरै व्यक्तिसँग भेट हुने भएकाले उम्मेदवारले भोट माग्ने शैली फेरेका हुन् । जात्रामा भोट माग्न उम्मेदवारहरू नेताकार्यकर्तासहित पुग्ने गरेको स्थानीयवासीले बताएका छन् । नेताहरू जात्रामा आएर भोट दिन आग्रह गरिरहेका छन्', त्रिपुराका गणेशसिंह थापाले भने, त्रिपुरासुन्दरी भगवती मन्दिरको मेलामा आएकाहरूसँग उम्मेदवारहरूले भोट मागेका छन् ।' जात्रामा एकैपटक धेरै मतदाता भेटिने भएकाले उनीहरूसँग भेट गरी भोट दिन आग्रह गरेको प्रतिनिधिसभा सदस्यका लागि लोकतान्त्रिक गठबन्धनका उम्मेदवार नरबहादुर चन्दले बताए । मन्दिरमा लाग्ने जात्रा हाम्रा सांस्कृतिक धरोहर पनि हुन् । गाउँका प्रत्येक मानिस जात्रामा भेटिन्छन्', उनले भने, उनीहरूसँग मैले आफ्नो उम्मेदवारीका विषयमा कुरा राखें । निर्वाचनको बेलाजस्तै अरू बेला पनि नेताहरू गाउँ पसे विकास हुन बेर लाग्ने थिएन ।' द्रोपती चन्द, पाटन नगरपालिका नागरिकसँग सामूहिक रूपमा भेट्न पाउँदा मलाई ज्यादै खुसी लाग्यो ।' अहिले लोकतान्त्रिक र वाम गठबन्धनका उम्मेदवार आआफ्ना पक्षमा मत तान्ने प्रयासमा छन् । जिल्लाको प्रसिद्ध शिवनाथ मन्दिरको जात्रामा सहभागी भयौं । तल्लो सोराडका धेरै मतदाता एकै ठाउँमा भेटिए । भोट पनि मागें । सँगै ड्यौडा पनि खेल्यौं', वाम गठबन्धनका तर्फबाट प्रतिनिधिसभा सदस्य उम्मेदवार दामोदर भण्डारीले भने, जात्राको समयमा अन्य ठाउँमा गएर पनि मत माग्ने तयारी गरिरहेका छौं ।' कार्तिक शुक्ल पक्ष प्रतिपदादेखि पूर्णिमासम्म विभिन्न मन्दिरमा लाग्ने जात्रामा गएर भोट माग्ने कार्यलाई निरन्तरता दिने उम्मेदवारहरूले बताएका छन् । दुवै गठबन्धनका उम्मेदवारले पुरचौडी नगरपालिकाको राताशिला मन्दिरमा हरिबोधनी एकादशीमा लाग्ने जात्रामा गएर मत माग्ने तयारी गरिहेका छन् । राताशिला मन्दिरकै जात्राबाट निर्वाचन प्रचारको सुरुआत गर्ने योजना बनाएको विवेकशील साझा पार्टीबाट प्रतिनिधिसभा सदस्यका उम्मेदवार नारायणदत्त अवस्थीले बताए । सबैका घरघरमा जान सम्भव नभइरहेका बेला जात्राले सबैसँग भेटघाट गर्ने अवसर जुराउँछ', उनले भने, आफ्नो उम्मेदारीका बारेमा जात्रामै भेटिएका नागरिकसँग कुरा राख्छु ।' जात्राको रौनकसँगै उम्मेदवारहरूका कुरा सुन्न पाउँदा रमाइलो लागेको त्रिपुरासुन्दरी जात्रामा भेटिएका दीपकराज ओझाले सुनाए । यसपटकको जात्रा निर्वाचनका कारणले फरक भयो', उनले भने, पूजापाठका साथै राजनीतिक कुराकानी पनि भयो । उम्मेदवारहरूसँग आफ्ना कुरा पनि राख्न पायौं ।' जात्राकै अवसरमा आयोजना हुने ड्यौडा खेलमा पनि निर्वाचनका कुरा हुने गरेका छन् । विगत वर्षका ड्यौडामा मायाप्रीति, सुखदुःखका गीत भन्ने गरे पनि यो वर्ष राजनीतिक गीत सुनिएको मणिलेक मावि मेलौलीका प्राचार्य देवदत्त कलौनीले बताए । ड्यौडाको विशेषता भनेकै समसामयिक विषयमा गीतमार्फत छलफल गर्नु हो', उनले भने, निर्वाचन नजिक आएकाले स्वाभाविक रूपमा निर्वाचनको विषय ड्यौडा खेलमा उठेका छन् । यसले नागरिकमा राजनीतिक सचेतनाको विकाससमेत भएको पाइन्छ ।' शिवनाथको मेलामा ड्यौडा खेलेरै भोट मागेको उम्मेदवार भण्डारीले सुनाए । भने, सबै नागरिक भेला भएर ड्यौडा खेलिरहेका थिए । म पनि सहभागी भएँ । ड्यौडामार्फत नै भोट दिन आग्रह गरें ।' हरिबोधनी एकादशीको दिन त्रिवेणीधाम (राताशिला) मन्दिरमा लाग्ने जात्रामा हुने ड्यौडामा लोकतान्त्रिक गठबन्धनका उम्मेदवार सहभागी हुने नेपाल विद्यार्थी संघका जिल्ला सदस्य दीपक बमले बताए । खरबारीमै पनि उम्मेदवार एकातिर जात्राको रौनक छ भने अर्कोतिर कामको चटारो छ । यहाँका महिला हिजोआज खर काट्न व्यस्त हुने भएकाले भोट माग्न उम्मेदवार खरबारीमै पुग्ने गरेका छन् । महिलाहरूले सामूहिक रूपमा खर काट्ने भएकाले खर फागला'मै गएर भोट माग्ने गरेको कांग्रेस बैतडीका सचिव वीरबहादुर विष्टले बताए । काम गरिरहेकै ठाउँमा आएर नेताहरूले भोट माग्दा निकै खुसी लाग्यो । यसबाट नेताहरूले हाम्रा समस्या समाधानका लागि केही गर्लान् कि जस्तो लागिरहेको छ', पाटन नगरपालिका१, सकारकी द्रोपती चन्दले भनिन्, निर्वाचनको बेलाजस्तै अरू बेला पनि नेताहरू गाउँ पसे विकास हुन बेर लाग्ने थिएन ।' नागरिकको घरदैलोदेखि लिएर उनीहरूले काम गरिरहेकै ठाउँबाट भोट मागिरहेको लोकतान्त्रिक गठबन्धनबाट प्रदेशसभा सदस्य उम्मेदवार हरिमोहन भण्डारीले बताए । भने, जनताले काम गरेकै ठाउँमा जाँदा उनीहरूका समस्या बुझ्न झन् सजिलो हुन्छ । त्यसैले काम गरिरहेकै ठाउँबाट भोट माग्ने काम गरिरहेका छौं ।' गाउँघरमा कामको चटारो रहेकाले काम गरिरहेकै ठाउँमा गएर भोट मागिरहेको वाम गठबन्धनका तर्फबाट प्रदेशसभा सदस्य उम्मेदवार प्रेमप्रकाश भट्टले बताए।"
खुमबहादुर खड्काका भतिजा कांग्रेस (विपी)बाट दाङ १ का उम्मेदवार,"दाङ : मंसिर २१ गते हुने प्रतिनिधिसभाका लागि नेपाली काँग्रेसका नेता तथा अशोक खडकाले काँग्रेसबाट फुटेको नेपाली काँग्रेस वीपी पार्टीबाट दाङ क्षेत्र नं १ मा उम्मेदवारी दिने भएका छन् । खडका काँग्रेसका प्रभावशाली नेता खुमबहादुर खड्काका भतिजा पनि हुन् । उनी २० ५४ सालमा नेविसंघ क्षेत्र नं १को अध्यक्ष भएका थिए । हरिबोल भट्टराई केन्द्रीय अध्यक्ष रहेको काँग्रेस वीपी पाटीले यो निर्वाचनमा २६ जिल्लामा उम्मेदवार उठाउने तयारी गरेको अध्यक्ष भट्टराईले बताए । अध्यक्ष भट्टराई काठमाडौ १ बाट चुनाव लड्दै छन् । दाङ १ बाट जिल्ला संयोजक अशोक खड्कालाई जिम्मा दिइएको उनले जानकारी दिए । प्रदेशसभा नेपाली काङ्ग्रेस(विपी)दाङले प्रतिनिधि र प्रदेश सभाको निर्वाचनमा सबै ठाउँबाट उम्मेदवारी दिने संयोजक खड्काले बताए । मेरो केन्द्रीय समितिले निर्णय गरेको छ', उनले भने,अन्य क्षेत्र र प्रदेशको १५ गते सम्म जिल्लामै टुङगाउँछौ ।' नेपाली काङ्ग्रेस(विपी) दाङका जिल्ला संयोजक खड्काले पत्रकार सम्मेलनको आयोजना गरी आगामी मंसिर २१ गते हुने प्रतिनिधि र प्रदेशसभाको निर्वाचनमा नेपाली कांग्रेस(विपी)ले प्रतिनिधि सभाका लागि तीन र प्रदेश सभाको लागी ६ क्षेत्रवाट उम्मेदवारी दिने घोषणा गरेका छन् । पार्टीको चारतारे झण्डा र चुनाव चिन्ह कलस रहेको उनले जानकारी दिए । खड्काले काँग्रेस पार्टी र सभापति वीपीको विचारमा विचलन भएको भन्दै त्यसलाई सहिबाटोमा लगाउन पाटी खोलिएको बताए । उनले वीपी पार्टीलाई प्रभावशाली नेता खुम बहादुर खड्काले पनि साथ दिने अपेक्षा पाटीले गरेको बताए । विपीको सिद्धान्तलाई आत्मसाथ गर्दै हाम्रो पार्टी अघि वढेको छ, यो पार्टीनै आधिकारीक हो',उनले भने, २०७४ असार २८मा आधिकारिकता पाएका छौ ।'"
राजपाका उपाध्यक्षसहित दर्जन नेताहरु एमालेमा प्रवेश,"बुटवल: राष्ट्रिय जनता पार्टीका राष्ट्रिय उपाध्यक्ष तथा पूर्व मन्त्री ओमप्रकाश यादव गुल्जारी एमालेमा प्रवेश गरेका छन्। सोमबार मर्चवारमा भएको एक सभामा एमाले उपाध्यक्ष बामदेव गौतमले यादवसहितका नेताहरुलाई स्वागत गरे। एमालेका कार्यकर्ता निकै कम भएको स्थान मर्चवारमा भएको कार्यक्रममा पूर्व मन्त्री गुल्जारीसहित राजपाका तीन जना केन्द्रीय सदस्य र सम्मरीमाई गाउँपालिकाका अध्यक्ष जितेन्द्रमणि शुक्ला समेत एमालेमा प्रवेश गरेका छन्। राजपाका केन्द्रीय नेताहरु मुरारीलाल अग्रवाल, हजरत बेलाल फेक, अम्बिका त्रिपाठी, पल्लबी शुक्ला, पूर्व प्रमुख जिल्ला अधिकारी अब्दुल कलाम खा, नेता ओमप्रकाश दुवे, राप्रपाका जिल्ला सदस्य रामबृक्ष यादव, लुम्बिनी सांस्कृतिक नगरपालिका वार्ड १० का वडाध्यक्ष मुवारत अली लगायतका नेताहरु एमालेमा प्रवेश गरेका हुन्। सभालाई एमाले अध्यक्ष केपी शर्मा ओली सम्बोधन गर्दै प्रवेश गर्नेलाई स्वागत गर्ने कार्यक्रम थियो । अन्तिम समयमा उपाध्यक्ष गौतम आएका थिए। पूर्व मन्त्री गुल्जारीले मधेशी नेताले जनतालाई भ्रममा राखेर राजनीति गरेको भन्दै देश विकास र राष्ट्रियताको रक्षाका लागि एमालेको विकल्प नभएको बताए। मधेशी जनता भ्रममा रहनु हुदैन, अब मधेशमा विकास गर्ने बेला भएको छ, उनले भने।"
सूचना प्रविधिमा फड्को मार्न रणनीतिक साझेदार भित्र्याइने,"काठमाडौँ: सूचना तथा सञ्चार मन्त्रालयले सूचनाप्रविधिको क्षेत्रमा फड्को मार्न रणनीतिक साझेदार भित्र्याउने सम्बन्धमा तीव्र तयारी थालेको छ। सूचना तथा सञ्चार मन्त्री मोहनबहादुर बस्नेतले आज जापानी प्रतिनिधिमण्डलसँग मन्त्रालयमा भएको शिष्टाचार भेटमा नेपालको दूरसञ्चार क्षेत्रमार्फत मुलुकको प्रगति गर्न बलियो रणनीतिक साझेदार भित्र्याउने बारेमा छलफल गरे। नेपालले विश्वको बदलिँदो नयाँ प्रविधिसँग दूरसञ्चार क्षेत्रमा काम गर्न रणनीतिक साझेदार भित्र्याउने तयारीलाई तीव्र बनाएको हो। मुलुकको कूल ग्रार्हस्थ उत्पादनमा दूरसञ्चार क्षेत्रको ठूलो योगदान भएको भन्दै सरकारले यसमा प्राथमिकताका साथ काम गर्दै आएको छ। नेपालको दूरसञ्चार क्षेत्रमा रणनीतिक साझेदार बन्न इच्छा देखाउँदै नेपालका लागि जापानका राजदूत मासासी ओगावा, ग्लोबल विजिनेश सेक्टर अफ केडिडीआई कोपरेसनका प्रमुख कार्यकारी अधिकृत हिरोयुकी सोशीलगायत प्रतिनिधिमण्डलले मन्त्री बस्नेतसँग छलफल गरेको छ। जापानी प्रतिनिधिमण्डलले आफूहरु नेपालको दूरसञ्चारसँग रणनीतिक साझेदार भई काम गर्न इच्छुक भएको बताउँदै सो सम्बन्धी प्रस्ताव पेश गरेको मन्त्रालयले जनाएको छ। भेटपछि सञ्चारकर्मीसँग कुरा गर्दै सञ्चारमन्त्री बस्नेतले सन् २०२७ सम्म नेपाललाई डिजिटल नेपाल बनाउन आवश्यक तयारीस्वरुप छिट्टै रणनीतिक साझेदार भित्र्याउने बताए। मन्त्रालयले हाल सातै प्रदेशका १४ जिल्लामा नमुना परियोजनाका रुपमा सामुदायिक विद्यालयमा निःशुल्क कम्युटर, प्रिन्टर र इन्टरनेटको व्यवस्था गरिसकेको छ। सरकारले आगामी तीन वर्षभित्र मुलुकभरका सामुदायिक विद्यालयमा कम्प्युटर शिक्षा लागू गर्ने उद्देश्य राखेको छ। मन्त्री बस्नेतले मुलुकको भौगोलिक विकटता र प्राकृतिक विपत्तिसँग जुध्नसक्ने सूचना प्रविधिको विकासका लागि विश्वभरबाट दक्ष रणनीतिक साझेदारको खोजीमा रहेको जानकारी दिए। यसका लागि मन्त्रालयले यसअघि नै समिति गठन गरिसकेको छ। मन्त्री बस्नेतले सरकार दूरसञ्चार क्षेत्रमा फड्को मार्नका साथै मुलुकभित्रै नोट छपाइ, राष्ट्रिय परिचयपत्र र राहदानी छपाइको तयारीमा रहेको जानकारी दिए।"
कांग्रेसको घोषणा: पाँच वर्षमा ५० खर्बको अर्थतन्त्र (घोषणापत्रसहित),"काठमाडौं: कांग्रेसले आगामी पाँच वर्षभित्र मुलुकको अर्थतन्त्रको आकार ५० खर्ब रुपैयाँ पुर्याउने लक्ष्यसहितको चुनावी घोषणापत्र तयार पारेको छ। यो अवधिमा प्रतिव्यक्ति औसत वार्षिक आय डेढ लाखभन्दा बढी हुने गरी अर्थतन्त्रलाई गतिशील बनाउने कांग्रेसको अठोट छ। कांग्रेसले उच्च आर्थिक वृद्धिको महत्वाकांक्षी राष्ट्रिय अभियानसहितको ८४ पृष्ठ लामो घोषणापत्र मंगलबार सार्वजनिक गर्दै छ।आर्थिक वृद्धिको लक्ष्य प्राप्तिका लागि कांग्रेसले व्यापक नीतिगत सुधार, अभूतपूर्व स्वदेशी तथा विदेशी लगानी परिचालन, चुस्त आर्थिक व्यवस्थापन र असल शासनको प्रत्याभूति सुनिश्चित गर्ने घोषणापत्रमा उल्लेख छ। '२०४८ पछिको परिवर्तनलगत्तै कांग्रेसले सुरु गरेका नीतिगत सुधारको जगमा मुलुकले सशस्त्र द्वन्द्व र लामो संक्रमण थेग्ने आधार प्राप्त गर्यो', घोषणापत्रमा भनिएको छ, 'कांग्रेसले फेरि एकपटक त्यस्तै दूरगामी महत्वको आर्थिक समृद्धिको अभियानको नेतृत्व र नीतिगत सुधारको अग्रसरता लिनेछ।' आगामी १० वर्षभित्र नेपाललाई एउटा सम्मानजनक मध्यम आययुक्त गतिशील राष्ट्र बनाउने कांग्रेसको संकल्प छ। यसका लागि प्रचलित मूल्यमा अर्थतन्त्रको आकार आजको भन्दा चार गुणा ठूलो बनाउनुपर्ने हुन्छ। कम्तीमा पनि एक दशकसम्म वार्षिक सातदेखि १० प्रतिशतसम्मको आर्थिक वृद्धिदर हासिल गर्ने र हरेक वर्ष तीनदेखि पाँच लाख रोजगारी सिर्जना गर्न कांग्रेसको प्रतिबद्धता छ। यो उद्देश्य प्राप्तिका लागि कांग्रेस नेतृत्वको सरकारले उपयुक्त आन्तरिक तथा बाह्य लगानीको वातावरण तयार गरी वार्षिक खर्बौं रुपैयाँ विदेशी लगानी भित्याउनेछ। कृषि, पर्यटन, ऊर्जा, उत्पादनमूलक उद्योग र नयाँ व्यापारयोग्य क्षेत्रको सम्भवना तथा जोखिमका पक्ष समेटी १० वर्षे विकास रणनीतिको कांग्रेसले प्रस्ताव गर्ने भएको छ। बृहत् लगानी सुनिश्चित गर्न दोस्रो चरणको विश्वसनीय आर्थिक सुधारलाई निरन्तरता दिने र हालै पारित भएका एक दर्जनभन्दा बढी वित्तीय, श्रम, ऊर्जा र उद्योग क्षेत्रसँग सम्बन्धित ऐन र कानुन कार्यान्वयनमा ल्याउन जोड दिने घोषणापत्रमा उल्लेख छ। ऊर्जा, यातायात तथा सिँचाइलगायत भौतिक पूर्वाधार निर्माणमा ठूलो फड्को मार्न व्यापक पुँजी निर्माणको अभियानमा कांग्रेस क्रियाशील हुने भएको छ। कांग्रेस नेतृत्वको सरकारले नयाँ आर्थिक अवसरको पहिचान गरी व्यापक उत्पादन वृद्धि, रोजगारी सिर्जना र समावेशी समृद्धिलाई अभियानका रूपमा अगाडि बढाउने बताएको छ। युवा र महिला उद्यमीको परिचालन, कृषिको आधुनिकीकरण, पर्यटनको विकास, उद्योगको द्रुत विकास, शिक्षा र स्वास्थ्य क्षेत्रमा व्यापक लगानी परिचालन गर्ने कांग्रेसको योजना छ। कृषिको आधुनिकीकरण कृषिमा आधुनिकीकरण गरी उत्पादन र उत्पादकत्वमा अभिवृद्धि गर्दै व्यावसायिक बनाउन कांग्रेस सरकार क्रियाशील रहने उल्लेख छ। पाँच वर्षभित्र नेपाललाई मासु, माछा, दुग्धपदार्थ, फलफूल, मह, स्याउ, च्याउ, चिया, कफी, अदुवा र तरकारीको निर्यातकर्ता मुलुकका रूपमा उभ्याउने घोषणापत्रमा उल्लेख छ। पर्यटनमा फड्को कांग्रेस नेतृत्व सरकारले पर्यटनमा गुणात्मक फड्को मार्ने रणनीति बनाउनेछ। आगामी १० वर्षमा नेपाल भित्रिने पर्यटकको संख्या ३२ लाख पुर्याउने लक्ष्य राखिएको छ। पूर्वाधार नपुगेका सम्भाव्य पर्यटकीयस्थलको विकास गर्न आवश्यक सहुलियत दिइनेछ। आगामी १० वर्षभित्र नेपाललाई एउटा सम्मानजनक मध्यम आययुक्त गतिशील राष्ट्र बनाउने कांग्रेसको संकल्प छ। यसका लागि प्रचलित मूल्यमा अर्थतन्त्रको आकार आजको भन्दा चार गुणा ठूलो बनाउनुपर्छ। आन्तरिक पर्यटन प्रवद्र्धन गर्न सरकारी कर्मचारीलाई वर्षमा पाँच दिन घुमघाम बिदा र २५ हजार नगद प्रोत्साहन दिने उल्लेख छ। यस्तै विदेशी पर्यटक भित्याउन आवश्यक पहल हुनेछ। स्तरीय होटल नभएका ठाउँमा होटल निर्माणका लागि वित्तीय छुट दिने बताइएको छ। उद्योगको पुनर्जागरण कांग्रेस नेतृत्वको सरकारले बढ्दो व्यापार घाटा घटाउन औद्योगिक पुनर्जागरणको अभियान थालनी गर्ने घोषणापत्रमा उल्लेख छ।औद्योगिक सुरक्षा, पूर्वाधार विकास, नीतिगत स्थायित्व, सुशासन एवं शासकीय स्थिरता, निजीक्षेत्र र मजदुर युनियनसमेतको सहमतिमा औद्योगिक शान्ति स्थापना गरी लगानी आकर्षण गर्ने वातावरण सिर्जना गर्ने प्रतिबद्धता छ। जग्गा प्राप्तिको समस्या समाधान गर्न जग्गा चक्लाबन्दी, लिज र विशेष आर्थिक क्षेत्रको व्यवस्था मिलाइनेछ।तुलनात्मक लाभ भएका हल्का उत्पादनमूलक उद्योग र उत्पादनको विकास र निर्यातमा जोड दिइने बताइएको छ।उद्योगको प्रवद्र्धन गर्ने गरी घोषणा भएका कर छुटलगायतका वित्तीय उत्प्रेरणा र भौतिक पूर्वाधारको प्रत्याभूतिलाई कार्यान्वयन गरिनेछ। युवा उद्यमशीलता विकास युवाको सिर्जनशीलता, सीप र दक्षता विकास गर्दै कृषि, ऊर्जा, साना तथा मझौला उद्योग र पर्यटनको विकासमा कांग्रेसले विशेष प्राथमिकता दिनेछ। गाउँ, नगर तथा डायस्पोराका युवालाई प्रोत्साहन गर्न 'युवा उद्यम चुनौती कोष' कार्यान्वयन गरिने भएको छ। १६ देखि ४५ वर्षसम्मका युवालाई लक्ष्य गरी वित्तीय लगानी (२५ प्रतिशत आफ्नै, २५ प्रतिशत अनुदान र ५० प्रतिशत सहुलियत ऋण) कार्यक्रम ल्याउने कांग्रेसको प्रतिबद्धता छ।युवा उद्यमीलाई करको भार न्यूनतम हुने गरी नीति ल्याउने पनि उल्लेख छ। युवा उद्यमीले प्रस्ताव गरेका परियोजनालाई बैंकबाट ऋण उपलब्ध गराइनेछ। स्वदेशमा रोजगारी सिर्जना गरी बेरोजगार हटाउने कांग्रसेको प्रतिबद्धता छ। नेपालको १८ लाख हेक्टर खेतीयोग्य जमिन बाह्रै मास सिञ्चित गर्दै अर्को १० वर्षभित्र कृषि उत्पादकत्व तीन हजार दुई सय ७८ टन प्रतिहेक्टरबाट दोब्बर बनाउने कांग्रेसले बताएको छ। तराईमधेसमा भूमिगत सिँचाइ (स्यालोर डिप ट्युबवेल)को व्यापक विस्तार गरिने भएको छ। पूर्वाधार विस्तार राष्ट्रिय सडक सञ्जालमा नजोडिएका सदरमुकाममा पक्की सडक पुर्याइनेछ। हिमाली क्षेत्रमा सडक यातायातसँगै ग्रेट हिमालयन ट्रेलजस्ता पर्यटन पूर्वाधारको विकास हुनेछन्। मध्यपहाडी लोकमार्गको पूर्णता कांग्रेस नेतृत्वको सरकारको पहिलो प्राथमिकता हुनेछ। हुलाकी सडकको निर्माण कार्य तीव्र गतिमा बढाउने बताइएको छ। ऊर्जा विकास कांग्रेसले राष्ट्रिय ऊर्जा सुरक्षा नीति तयार गरी लागू गर्ने प्रतिबद्धता जनाएको छ। कम्तीमा चार सय केभी क्षमताका पाँचवटा अन्तरदेशीय प्रसारण लाइन निर्माण गर्ने र पाँच वर्षभित्र पूर्वपश्चिम उच्चभोल्टेज क्षमताको एक हजार ५० किलोमिटर प्रसारण लाइन निर्माण गर्ने लक्ष्य राखिएको छ। यस्तै पाँच वर्षभित्रमा पाँच हजार मेगावाट विद्युत् उत्पादन हुनेछ। निर्माणाधीन माथिल्लो तामाकोसी, अरुण तेस्रो, माथिल्लो कर्णाली, माथिल्लो सेतीलगायत योजना द्रुत गतिमा निर्माण गरिनेछ। प्रत्येक विपन्न नेपाली परिवारलाई घरायसी प्रयोजनका लागि मासिक ३० युनिट विद्युत् निःशुल्क उपलब्ध गराउने कांग्रेसको योजना छ। यातायात विस्तार, आधुनिक सहर पाँच वर्षभित्रमा हुलाकी राजमार्ग, मध्यपहाडी राजमार्ग र काठमाडौंनिजगढ द्रुतमार्ग निर्माण सम्पन्न गर्ने प्रतिबद्धता घोषणापत्रमा उल्लेख छ। काठमाडौंपोखरा राजमार्गलाई चार लेनको बनाउने, भारतीय सिमानादेखि चिनियाँ सिमानासम्म जोड्ने पाँचवटा उत्तरदक्षिण राजमार्ग निर्माण गर्ने पनि उल्लेख छ। नगरक्षेत्रलाई आधुनिक आर्थिक, सामाजिक केन्द्रका रूपमा व्यवस्थित गरिने भएको छ। विशेष पहिचानसहितका हरित सहर, स्मार्ट सहर, सांस्कृतिक सहर, ऐतिहासिक सहरहरू विकास गरिनेछ। विराटनगरलाई औद्योगिक सहर, जनकपुरलाई आध्यात्मिक पर्यटकीय सहर, वीरगन्जलाई व्यापारिक सहर, हेटौंडालाई औद्योगिक सहर, भरतपुरलाई चिकित्सा सहर, बुटवलभैरहवालाई पर्यटकीय सहर, नेपालगन्जलाई औद्योगिक सहर, धनगढीलाई हरित सहर, पोखरालाई फिल्म तथा पर्यटकीय सहर र धुलिखेलबनेपालाई शैक्षिक तथा चिकित्सा सहरका रूपमा विकास गर्ने कांग्रेसको रणनीति छ। दर्जनौं टनेल र फ्लाइओभरसँगै सडक सञ्जालको विस्तार हुँदै जाँदा नयाँ बस्ती तथा बजार केन्द्रलाई योजनाबद्ध रूपमा विकसित गर्दै एकीकृत बस्ती निर्माणमा जोड दिने घोषणापत्रमा उल्लेख छ। ठूला सहरमा मास र्यापिड ट्रान्जिटको अवधारणाअन्तर्गत सुविधासम्पन्न बसका लागि छुट्टै लेनको व्यवस्था हुनेछ। सामाजिक प्रगतिको संकल्प आगामी १० वर्षभित्र नेपालमा भोकमरी र कुपोषणको अन्त्य गर्न गरिबीको संख्या तीन प्रतिशतभन्दा तल ल्याउन कांग्रेस क्रियाशील रहनेछ। सुत्केरी आमा र शिशुको पोषण, स्तरीय शिक्षाको प्रत्याभूति, तरुण सीप वृत्ति, बेरोजगार भत्ता र ज्येष्ठ नागरिक सेवा समेटेर 'एकीकृत सामाजिक सुरक्षा' प्याकेज ल्याइने भएको छ। मुलुकभित्रै स्तरीय शिक्षा उपलब्ध गराउन सबै प्रदेशमा दक्षिण एसियाली स्तरको कम्तीमा एक विश्वविद्यालय स्थापना गरिनेछ। १५ देखि २४ वर्ष उमेरसमूहका नेपालीलाई शतप्रतिशत साक्षर बनाइने भएको छ। तराईमधेसमा कक्षा ११ र १२ मा भर्ना हुने छात्रालाई साइकल किन्न सरकारले अनुदान दिनेछ। उच्चमाध्यमिक तहसम्म पूर्ण निःशुल्क, अनिवार्य र गुणस्तरीय शिक्षा सर्वसुलभ गराइनेछ। भरपर्दो आधारभूत स्वास्थ्य सबैलाई भरपर्दो, गुणस्तरीय र सुलभ स्वास्थ्य सेवा उपलब्ध गराउन कांग्रेस नेतृत्वको सरकारले नीति र कार्यक्रम बनाएर अगाडि बढ्ने उल्लेख छ। हरेक गाउँपालिकामा प्रसूति सेवासहितको कम्तीमा एउटा १५ शड्ढयाको अस्पताल निर्माण गरिनेछ। सबै नगरपालिकामा आवश्यकता हेरी २५ देखि ५० शड्ढयाको आधुनिक अस्पताल निर्माण गरिनेछ। प्रत्येक नेपाली नागरिकको स्वास्थ्य बिमा सुनिश्चित गरिनेछ। बलियो सामाजिक सुरक्षा ज्येष्ठ नागरिकलाई दिइरहेको हालको मासिक सामाजिक सुरक्षा भत्ता (वृद्धाभत्ता) मा उल्लेख्य वृद्धि गर्ने कांग्रेसको रणनीति छ। साथै यसको नियमित पुनरवलोकनसमेत हुनेछ। प्रत्येक गाउँपालिकामा एउटा एकीकृत ज्येष्ठ नागरिक सेवा आ श्रम स्थापना गरिने भएको छ। महिलाको स्वास्थ्य, शिक्षा, आर्थिक तथा सामाजिक सशक्तीकरणका लागि विशेष कार्यक्रम सञ्चालन गरिने उल्लेख छ। गरिबसँग विश्वेश्वर, महिला जागृति आयआर्जनलगायत कार्यक्रमलाई महिलाकेन्द्रित आयोजनाका रूपमा निरन्तरता दिइनेछ। सरकारी अस्पतालमा प्रसूति गराउने महिलालाई हाल उपलब्ध गराइरहेको मातृत्व भत्तालाई दोब्बर गरिने बताइएको छ। प्रसूतिपछि ६ महिनासम्म प्रतिमहिना दुई हजारका दरले आर्थिक सहयोगसमेत प्रदान गरिनेछ।"
निर्वाचन रोक्ने माग सर्वोच्चद्वारा अस्वीकार,काठमाडौं : केन्द्र र प्रदेश निर्वाचन रोकिनुपर्ने मागसहित दायर भएको एक रिटमा निर्वाचन आयोगसँगको छलफलपछि सर्वोच्च अदालतले मागअनुरूप अन्तरिम आदेश दिन अस्वीकार गरेको छ । निर्वाचन प्रक्रिया रोक्न अन्तरिम आदेशको मागलाई सर्वोच्चको संयुक्त इजलासले अस्वीकार गरेपछि आयोगलाई अघि बढ्न थप सहज भएको छ । आयोगले दल दर्ता गर्न र निर्वाचन चिह्न दिन नमानेपछि अन्तरिम आदेशमार्फत निर्वाचन प्रक्रिया नै रोक्न मागसहित पुरानो शक्ति पार्टीकी महामन्त्री आरजु थापाले रिट दायर गरेकी थिइन् । निवेदक र आयोगबीच सर्वोच्चमा आइतबार भएको छलफलपछि न्यायाधीश केदारप्रसाद चालिसे र मीरा खड्काको संयुक्त इजलासले मागअनुरूप निर्वाचन रोक्न अन्तरिम आदेश नहुने निर्णय दिएको हो । उक्त पार्टीले संसद् निर्वाचनमा भाग लिने प्रयोजनका लागि भदौ ११ गते आयोगमा दल दर्ताका लागि निवेदन दिएको थियो । आयोगले एक वर्ष पुगेको पुरानो पार्टी मात्र निर्वाचनमा भाग लिन दिने तर नयाँ पार्टी दर्ता नहुने निर्णय दिएपछि सबै प्रक्रिया रोक्न माग राखेर रिट दर्ता भएको हो ।
प्रधानमन्त्री कार्यालयमै चार सचिव रिक्त,"काठमाडौं : सरकारले प्रधानमन्त्री तथा मन्त्रिपरिषद् कार्यालयका चारवटा महाशाखा सचिवविहीन बनेका छन् । सरकारले कात्तिक ६ गते प्रधानमन्त्री कार्यालयका चारसहित दर्जनभन्दा बढी सचिव सरुवा गरेपछि महाशाखा सचिवविहीन भएका हुन् । सरकारले प्रधानमन्त्री तथा मन्त्रिपरिषद् कार्यालयको संघीयता तथा शासकीय सुधार महाशाखा हेर्ने सचिव केदारबहादुर अधिकारी, आर्थिक पूर्वाधार महाशाखा हेर्ने सचिव शंकर अधिकारी, जनशक्ति तथा व्यवस्थापन महाशाखा हेर्ने सचिव रामकुमार आचार्य र सामाजिक विकास महाशाखा हेर्ने सचिव ङइन्द्रप्रसाद उपाध्यायको एकै पटक अन्यत्र सरुवा गरेको थियाे। सचिव नहुँदा ती महाशाखाले गर्ने महत्वपूर्ण सबै काम ठप्प भएका छन् । संघीयता कार्यान्वयन गर्ने तथा अन्य महत्वपूर्ण महाशाखा सचिवविहीन हुने गरी सचिव सरुवा गरिएको भन्दै कार्यालयभित्रै प्रधानमन्त्रीको आलोचना भएको छ । महिला बालबालिका तथा समाजकल्याण मन्त्रालयका सचिव प्रेमकुमार राई र सूचना तथा सञ्चार मन्त्रालयका सचिव महेन्द्रमान गुरुङलाई प्रधानमन्त्री कार्यालयमा ल्याइएको भए पनि उनीहरूलाई कुनै जिम्मेवारी तोकिएको छैन । सरकारले कात्तिक ६ गते प्रधानमन्त्री कार्यालयका चारसहित दर्जनभन्दा बढी सचिव सरुवा गरेपछि महाशाखा सचिवविहीन भएका हुन् । मुख्यसचिव लोकदर्शन रेग्मीले समेत गत बुधबारदेखि मात्रै कार्यालयमा पदबहाली गरी काम थालेका छन् । उनले विभिन्न महाशाखाबाट ब्रिफिङ लिन थाले पनि महाशाखा हेर्ने सचिवहरू नहुँदा समस्या भएको छ । प्रधानमन्त्री तथा मन्त्रिपरिषद् कार्यालयकै महाशाखामा दुई तीन महिनामा सचिव फेरिँदा प्रधानमन्त्री कार्यालयले गर्ने काममा चुस्तता आउन सकेको छैन । प्रधानमन्त्री कार्यालयमा डेढ महिनाअघि मात्रै पर्यटन मन्त्रालयबाट शंकर अधिकारी र वाणिज्य मन्त्रालयबाट ङइन्द्रप्रसाद उपाध्यायलाई ल्याइएको थियो । तर, उनीहरूले डेढ महिना पनि महाशाखाको काम गर्न पाएनन् । उनीहरूले हेरेको शाखाको जिम्मेवारी अन्य कसैलाई पनि दिइएको छैन । प्रधानमन्त्री कार्यालयमा सचिवहरू खासै बस्न चाहँदैनन् । सचिवहरूले प्रधानमन्त्री कार्यालयमा बस्दा अपमानित भएको महसुस गर्नुपर्ने अवस्था रहेको र यस्तो अवस्था हुनु दुःखद भएको प्रधानमन्त्री तथा मन्त्रिपरिषद् कार्यालयका प्रवक्ता हरिप्रसाद पन्थीले बताए । हामीकहाँ प्रधानमन्त्री कार्यालयमा सचिवहरू बस्नै खोज्नुहुन्न, सचिव आउनासाथ कसरी हुन्छ अन्यत्र जान खोज्नुहुन्छ त्यसैले पनि समस्या भइरहेको छ', प्रधानमन्त्री कार्यालयका प्रवक्ता सहसचिव पन्थीले अन्नपूर्णसँग भने ।"
एकै क्षेत्र रोज्दा सकस,"सिन्धुली : दोस्रो चरणको प्रतिनिधिसभा र प्रदेशसभा निर्वाचनका लागि एमाले र माओवादी केन्द्रबीच सहमति हुन नसक्दा उम्मेदवार छनोट अन्योलमा परेको छ । एकै क्षेत्र दुवै पार्टीका जिल्ला स्तरका प्रभावशाली नेताको रोजाइमा परेपछि उम्मेदवारको टुंगो लाग्न नसकेको हो । प्रदेशसभातर्फ क्षेत्र नम्बर २ (१) मा माओवादी केन्द्रले दाबी गरेपछि एमालेलाई समस्या भएको छ । दुवै दलका नेता सम्मिलित कार्यदलले एक सातायता विवाद टुंग्याउन नसक्दा जिल्लाका अन्य प्रदेशसभा र प्रतिनिधिसभा सदस्य उम्मेदवारसमेत टुंगो लाग्न सकेको छैन । यो क्षेत्रबाट एमालेका पूर्वकेन्द्रीय सल्लाहकार केशव देवकोटा र माओवादी केन्द्रका जिल्ला अध्यक्ष राजन दाहालको सिफारिस भएकाले समस्या आएको एमाले जिल्ला अध्यक्ष प्रदीप कटवालले बताए । क्षेत्र नम्बर २ (१) मा हाम्रो पार्टीको जनाधार धेरै छ । यहाँ गठबन्धनबाट जो उम्मेदवार भए पनि जित सुनिश्चित छ । त्यसैले हाम्रो भागमा पर्नुपर्छ भन्ने हो', उनले भने, माओवादीको पनि जनाधार राम्रो भएको प्रदेश भन्दै दाबी परिरहेको छ । कार्यदलमा लामो छलफल गर्दा पनि टुंगिन सकेको छैन ।' स्थानीय तह निर्वाचनमा कमलामाई नगरपालिका एमाले र सुनकोसी गाउँपालिका माओवादी केन्द्रले जितेका थिए । प्रदेशसभा र प्रतिनिधिसभा निर्वाचनका लागि कमलामाई र सुनकोसीलाई मिलाएर क्षेत्र नम्बर २ (१) तय भएको छ । प्रतिनिधिसभातर्फ दुई र प्रदेशसभातर्फ चार निर्वाचन क्षेत्र रहेको सिन्धुलीमा वाम गठबन्धनबीच केन्द्रका लागि ११ सिट लिने निश्चित छ । तर, देवकोटा र दाहालको उम्मेदवारीको टुंगो नलाग्दा प्रदेशसभातर्फ तीन क्षेत्रको उम्मेदवारको टुंगो लगाउन नसकेको माओवादी केन्द्रका ज्वालाप्रसाद न्यौपानेको भनाइ छ । जिल्लाका प्रदेशसभा सदस्य उम्मेदवारको विषयमा केन्द्रबाट पनि कुनै निर्णय नआएको र स्थानीय स्तरमा गठित कार्यदलले पनि निचोड निकाल्न नसक्दा समस्या भएको छ', नेता न्यौपानेले भने । दुई प्रतिनिधिसभाका दुईदुईवटै प्रदेशसभा भागबन्डा गर्ने सहमति भए पनि कुनकुन ककसले लिने भन्नेमा विवाद भएको गठबन्धनले जनाएको छ । उम्मेदवारको मनोनयनपत्र दर्ता गर्ने मिति नजिकिँदै गए पनि सहमति जुट्न नसक्दा कार्यकर्तामा निराशा छाएको छ ।"
जाजरकोटमा शक्ति कि राजीव ?,"जाजरकोट : दोस्रो संविधानसभा निर्वाचनमा जाजरकोटवासीले माओवादीका शक्ति बस्नेत र कांग्रेसका राजीवविक्रम शाह विजयी गराएका थिए। त्यस बेला दुई निर्वाचन क्षेत्र रहेको जाजरकोट यसपटक प्रतिनिधिसभाका लागि एउटा मात्र क्षेत्रमा खुम्चिएको छ। एउटा मात्र निर्वाचन क्षेत्र भएपछि बस्नेत र शाह नै आमनेसामने भएका छन्। कांग्रेस उम्मेदवार शाहभन्दा वाम गठबन्धनका उम्मेदवार बस्नेत बढी ढुक्क देखिएका छन्। जाजरकोटमा वाम गठबन्धनको विजय सुनिश्चित भएको उनको दाबी छ। तर, शाह भन्छन्, दुई पार्टीबीच नेताले गठबन्धन गरे। म जनतासँग गठबन्धन गरेर चुनाव जित्छु।' स्थानीय तह निर्वाचनको मतका आधारमा एमाले पहिलो, कांग्रेस दोस्रो र माओवादी केन्द्र तेस्रो स्थानमा छन्। कांग्रेससँग गठबन्धन गरेका राप्रपा र राप्रपा (प्रजातान्त्रिक)को मत पाँच सयभन्दा कम छ। एमालेको मत २० हजार तीन सय ७३ र माओवादी केन्द्रको १६ हजार नौ सय २५ जोड्दा ३७ हजार दुई सय ९८ हुन्छ। कांग्रेसको मत १९ हजार पाँच सय ५७ छ। १७ हजारभन्दा बढीको मतान्तर पूरा गर्न शाहलाई त्यति सहज छैन। तर, उनले एमालेको मत चलायमान हुने अपेक्षा गरेका छन्। उनी आफ्नो जोगाउँदै एमालेको मत तान्ने रणनीतिमा छन्। दोस्रो संविधानसभा निर्वाचन जितेका दुवै नेता यसपटक आमनेसामने बस्नेतलाई भर पनि एमालेकै छ भने डर पनि एमालेकै। गठबन्धनलाई अझ कसिलो पार्न उनी कम्मर कसेर लागिपरेका छन्। एमाले नेता गोविन्दविक्रम शाहले उम्मेदवारी फिर्ता लिएपछि उनलाई राहत मिलेको छ। यद्यपि, युवा संघका पूर्वमहासचिव नीरज आचार्यलाई पछि राखेर प्रदेशसभातर्फ माओवादी केन्द्रका खगेन्द्रबहादुर सिंहलाई टिकट दिएपछि एमालेमा असन्तुष्टि देखिएको छ। बस्नेत र शाहको प्रतिस्पर्धा निकै रोचक देखिन थालेको छ। बस्नेत माओवादी अध्यक्ष पुष्पकमल दाहालका विश्वासपात्र मानिन्छन्। उनी पूर्वमन्त्रीसमेत हुन्। दाहालले उनलाई स्वकीय सचिवसमेत बनाएका थिए। जाजरकोटबाट मन्त्री पदसम्म पुग्ने उनी पहिलो व्यक्ति हुन्। उनको छवि नबिग्रिए पनि शक्तिशाली' पदमा पुग्दा जिल्लाको विकासमा खासै काम नगरेको आरोप उनीमाथि लाग्ने गरेको छ। समाजसेवाका क्षेत्रबाट जिल्लामा परिचित शाहलाई दशकअघि कांग्रेस सभापति एवं प्रधानमन्त्री शेरबहादुर देउवाले राजनीतिमा भित्र्याएका हुन्। २०६६ सालमा जिल्लामा झाडापखाला महामारीका रूपमा फैलिएको थियो। जीवनजल र सलाइन नपाएर बिरामीको मृत्यु भइरहेको थियो। विकट र दुर्गम बस्ती भएकाले समयमा सरकारले उपचार गर्न नसकेका बेला निजी खर्चमा दुर्गम बस्तीमा औषधि र चिकित्सक पुर्याएर नागरिकलाई गुण लगाएपछि उनको राजनीतिमा उदय भएको हो। तर, जनअपेक्षाअनुसार काम गर्न नसकेको, विकास निर्माण र रोजगारीका अवसर सिर्जना गर्न नसकेकोलगायत आरोप उनीमाथि पनि लाग्ने गरेको छ। पृष्ठभूमि र राजनीतिक सिद्धान्त फरक भए पनि दुवै जना जिल्लाका लागि चाहिने नेता भएको स्थानीयको भनाइ छ।"
चुनावी दौडमा पुरानै अनुहार हावी,"कपिलवस्तु : मंसिर २१ गते हुने प्रतिनिधि तथा प्रदेशसभा निर्वाचनमा पुरानै अनुहार हावी हुने देखिएको छ । कपिलवस्तुका तीनवटा प्रतिनिधिसभा तथा ६ वटा प्रदेशसभाका लागि पुराना सभासद तथा मन्त्री नै उम्मेद्धवार बन्ने भएका हुन्। विगतका २ पटकको निर्वाचनमा कांग्रेस र मधेसवादी दलको प्रतिस्प्रधाबाट उदाएकाहरु यस पटक फेरी कांग्रेस र एमालेबाट उम्मेद्धवार बनेका छन् । मुख्य दल कांग्रेस र एमालेमाओवादीबीच हुने निर्वाचन प्रतिस्प्रर्धामा पुराना नेता उम्मेद्धवार बन्न धमाधम ठूला दलमा प्रवेश गरेर टिकट पाएपछि यस पटक पनि पुरानै नेताहरु उम्मेद्धवार बन्ने निश्चित जस्तै भएको छ । बाम गठबन्धनले उम्मेद्वारको टुङ्गो लगाएपनि कांग्रेसले अझै टुङ्गाउन सकेको छैन । तर कांग्रेसले औपचारिक रुपमा उम्मेद्वार नटुङ्गाए पनि को उठ्ने भन्ने पक्कापक्की जस्तै छ । जिल्लाको १ नं। प्रतिनिनिसभा निर्वाचनमा विगतका दुईवटा निर्वाचनमा उम्मेद्धवार बनेका र पर्यटन मन्त्री समेत रहेका दीपकुमार उपाध्याय सहित बाम गठबन्धनबाट चन्द्रप्रकाश खनाल ९बलदेव० का बिच प्रतिस्प्रधा हुने देखिएको छ । गठबन्धनका उम्मेद्वार बलदेव दुई पटकसम्म उपाध्यायसँग चुनावमा भिडेका नेता हुन् । कांगेस नेता उपाध्यायसँगै पूर्व सासंद अतहर कमालको नाम जिल्लाबाट सिफारिस भएपनि कमाललाई समानुपातिकमा राख्ने लगभग पक्कापक्की जस्तै भएको छ । राप्रपा देखि तमलोपा हुदै लगातार तीनपटकसम्म सांसद बनेका पूर्व कानूनमन्त्री वृजेश गुप्ता एमालेबाट सूर्य चिह्न लिएर उम्मेद्धवार बनेका छन् भने निर्बतमान सांसद तथा पूर्व मन्त्री सुरेन्द्र आचार्यबीच २ नं। क्षेत्रमा प्रतिस्प्रार्धा हुने देखिएको छ । लगातार दुईपटकसम्म फोरमबाट सांसद बनेर हालै मात्र कांग्रेस प्रवेश गरेका अभिषेक शाह तथा पहिलो संविधानसभामा सभासद रहेर हाल एमालेबाट सूर्य चिह्न लिएर चुनाव लड्न थालेका इश्वर दयाल मिश्रबीच प्रतिस्प्रधा हुने देखिएको छ । मिश्रा पूर्व राज्यमन्त्री समेत भैसकेका नेता हुन् । आगामी निर्वाचनमा विकासप्रेमी, समाजसेवी तथा नयाँ योजना भएका युवा नेता देख्न चाहेका जिल्लाबासी पुनः निराश बनेका छन् । सधै एउटै उम्मेद्धवार बनेपछि जिल्लाका सबै क्षेत्रकाले नयाँ विकल्प पाएका छैनन् । मुख्य ठूला दलले पुरानै अनुहारलाई प्राथमिकता दिनुको कारण जितको सुनिश्चितता भएको राजनैतिक विश्लेषकहरु बताउँछन् । पार्टी तथा बिभिन्न पद लिएर बसेको पुरानैलाई आगामी प्रतिनिधि र प्रदेशसभाको निर्वाचनमा उम्मेद्वार बनाउने भएपछि युवा नेताहरु निराश बनेका छन् । स्थानीय तहको निर्वाचनमा केही युवाहरुलाई मात्र दलहरुले मौका दिएका थिए । प्रतिनिधिसभामा त दलहरुले पुरानैलाई सिफारिस गरेका छन् भने प्रदेशसभामा मात्र केही युवाहरु सिफारिसमा परेका छन् । कांग्रेसका युवा नेता डोलकराम घिमिरेले दलहरुले पुरानै अनुहारलाई प्राथमिकता दिदाँ आफूहरु जस्ता युवाहरु निराश बनेको बताउँछन । अबको नेतृत्व युवाहरुलाई नदिदाँसम्म देशमा विकास हुन सक्दैन ' उनले भने । कम्तीमा पनि ५० प्रतिशत युवाहरुलाई नेतृत्वका लागि मौका दिनु पर्ने उनी बताउँछन । दलहरुले स्थानीय तहका पराजित भएका उम्मेदवारलाई पनि आगामी निर्वाचनमा उम्मेद्वार बनाउँन लागेका छन् । प्रदेशसभाका ६ वटा सिटमा पनि पूर्व गाविस अध्यक्ष, हालै मात्र मेयरउपमेयरमा पराजित, २०६४ तथा २०७० सालको संविधानसभा निर्वाचनमा पराजितहरु उम्मेद्धवार बनेका छन् । प्रदेश सभा निर्वाचनमा पनि पूरानै अनुहार दोहोरिएपछि जिल्ला फेरी पनि पुरानै नेताको पुरानो मानसिकताकै आधारमा अघि बढ्ने देखिएको छ । 'जो जिते पनि पुरानै नेता हावि हुन्छन्, उनीहरुसँंग कुनै खास योजना, नीति र कार्यक्रम छैन, अनि कसरी हुन्छ यहाँको परिवर्तन' समाजसेवी रामदयाल ठाकूर भन्छन्। दलले इमान्दार र गर्न सक्ने नेतृत्व भन्दा जित्नका लागि साम, दाम, दण्ड भेद प्रयोग गर्ने उम्मेद्धवार छनौट गर्ने गरेको उनको भनाई छ । सधैको निर्वाचनमा पूरानै अनुहार दोहोरिने समस्या भएकाले मतदाता समेत यस पटकको निर्वाचनमा उत्साहित देखिएका छैनन् । तर राजनितिक दलहरुले भने कार्यकर्ता र जनताकै भावना अनुसार उम्मेद्धवार बनाएको दाबी गर्छन् । लोकप्रिय नेता उठाउन माग आउँछ, कार्यकर्ताले पनि उनीहरुकै नाम लिन्छन हामी उम्मेद्वार बनाउन बाध्य हुन्छौ' एमाले नेता बाबुराम खनालले भने ।"

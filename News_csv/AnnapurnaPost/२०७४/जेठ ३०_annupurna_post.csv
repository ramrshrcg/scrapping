शीर्षक,विवरण
सोह्र वर्षपछि,"अन्याय र गैरकानुनी कार्यलाई सम्बोधन गर्ने एउटा मुख्य तरिका त्यसको कानुनसम्मत छानबिन र न्यायिक हस्तक्षेप नै हो । यी दुवै विषय राज्यका अनुसन्धान, अभियोजन र न्यायिक अंगहरूका संवैधानिक दायित्वभित्र पर्छन् । कसुरअनुसारको दण्ड समयमै नपाउँदा व्यक्ति र समाज दुवै अपराध गर्न प्रोत्साहित हुन्छन् । अपराध तथा गैरकानुनी गतिविधि नियन्त्रण गर्न असफल राज्यप्रति आम नागरिकको विश्वास घट्न जान्छ । नागरिकको विश्वास गुमाएको राज्यको आधिकारिकतामा क्षय भएमा त्यो राज्य क्रमश: असफल बन्ने खतरा रहन्छ । राज्यका न्यायिक र संवैधानिक दायित्वसँगै अन्याय, गैरकानुनी गतिविधि र अपराधहरूबारे समाजले स्पष्टरूपमा असहिष्णु व्यवहार देखाएमा त्यस्ता प्रवृत्तिहरू हतोत्साहित हुन जान्छन्, दण्डहीनता र आपराधिक संस्कृति स्वत: कमजोर हुन जान्छन् । यदाकदा समाज स्वयं अपराध र आपराधिक प्रवृत्तिप्रति उदासीन हुन जाँदा त्यसले अपराधको पृष्ठपोषण गरेको अर्थ पनि लाग्न सक्छ । त्यसैले गम्भीर प्रकृतिका अपराध र विचलनमा मौन रही तिनीहरूलाई प्रोत्साहित गर्दा सम्बन्धित गाउँ या समाजविरुद्ध सामूहिक दण्ड लगाउनसमेत जरुरी हुन जान्छ, मौनताबाट अपराधलाई प्रोत्साहित गरेबापत । नेपाली समाज केही मामिलामा पटकपटक चुकेको छ केही सामाजिक अपराधका मामिलामा । खासगरी छुवाछूत र 'बोक्सी' का नाममा एउटा पक्षलाई मानसिक, शारीरिक यातना पुर्याउँदै, गैरकानुनी र अमानवीय व्यवहार, प्रदर्शन हुँदै आएका सन्दर्भमा 'सामूहिक' दण्ड स्वाभाविक रूपमा त्यसलाई निरुत्साहित गर्ने उपयुक्त अस्त्र बन्न सक्छ । राजविराजमा १६ वर्षअघि बोक्सीका नाममा अमानवीय र गैरकानुनी रूपमा यातना भोगेकी मरनीदेवी अहिले त्यो कुप्रथाविरुद्धको अभियानको सम्मानित नायक बनेकी छन्, आफ्नो क्षेत्रमा । महिला मानव जातिको 'ममता' र त्याग स्वरूप हो । समाजमा व्याप्त अशिक्षा, अमानवीयता र पाखण्डले मात्र उनीहरूलाई त्यो 'बोक्सी' को रूपमा प्रस्तुत गर्छ भन्ने प्रमाणित उनले गरेकी छन्, १६ वर्षअघिको समाजको अत्याचार र केहीको उदासीनतालाई माफ गर्दै । मरनी देवीको यो प्रयासलाई समाजले सकारात्मकरूपमा स्विकारेको छ, तर राज्यले सम्मान गरिसकेको छैन । त्यसैले यता आएर बोक्सी भनी कसैलाई आरोप लगाउनु या यातना दिनु कानुनीअनुसार दण्डनीय भए पनि त्यस्ता घटना भइ नै रहेका छन् । ती ठाउँमा अथवा त्यस्ता घटना भएको अवस्थामा सम्बन्धित गाउँलाई माथि सामूहिक दण्डसँगै तत्काल या एउटा निश्चित समयसीमाभित्र सम्बन्धित अपराधीहरूलाई कानुनको घेरामा ल्याउन असफल भएमा सम्बन्धित क्षेत्रका प्रशासन र सुरक्षा निकाय प्रमुखमाथि समेत कारबाही चलाउने व्यवस्था सुरु भएमा छुवाछूत र 'बोक्सी' प्रथा जस्ता जघन्य सामाजिक अपराध धेरै छिटो बिलाउनेछन् । मरनीदेवीको इतिहास र वर्तमानबाट राज्यले प्रेरणा लिन र प्रायश्चितस्वरूप राज्यले यी कदम उठाउनु उपयुक्त हुनेछ ।"
"मधेसमा आक्रमक बन्दै राजपा, एमाले सांसदमाथि हमला","बर्दिबास : सोमबार साँझ मलाल बालेर राजपा नेपालले चुनाव विथोल्न थालेको आन्दोलनको पहिलो दिननै उग्र प्रदर्शन गर्दै आक्रमक शैलीमा प्रस्तुत भएका छन्। राजपा नेपलाका नेता तथा कार्यकर्ताहरुले मोटरसाइकलबाट लखेटेर नेकपा एमालेका सांसद सवार गाडीमाथि महोत्तरीको औरही बजारमा ढुङ्गामुढा गरेर हमलाको प्रयास गरेका छन्। महोत्तरी क्षेत्र नम्बर ५ का निर्वाचित सांसद दिपनारायण साह सवार बा१२ च ९६९ नम्बरको गाडीमाथि आन्दोलनकारीले मंगलबार बिहानै गरेको ढुङ्गमुढाले गाडीका सीसा फुटेको हो। आफ्नो घर सम्सीबाट पार्टी विशेष कामले बर्दिबास आउँदै गर्दा बर्दिबासऔरहीजलेश्वर सडक खण्ड अन्तर्गत औरही बजारमा सडक बन्द गरिरहेका राजपाका कार्यकर्ताहरुले सांसद सवार गाडीमाथि ढुङ्गमुढा गरेर आक्रमणको प्रयास गरेका थिए। निर्वाचनको विरोध गर्दै आएका राजपा नेपालले मंगलवारदेखि असार २ गतेसम्म तराईमधेस बन्दको घोषणा गरेको छ। बन्दको पहिलो दिन बन्दमा गाडी चलाएको भन्दै राजपाका कार्यकर्ताहरुले सांसद साह सवार गाडीमा ढुङ्गमुढा प्रहार गरेको हो। ढुङ्गामुढाले चालक बस्ने अगाडीको सिसा फुटेको इलाका प्रहरी कार्यालय बर्दिबासका डिएसपी शालिग्राम शर्माले जानकारी दिनुभयो। सांसद साहलाई मधेस विरोधी एमालेको नेता रहेको भन्दै राजपाका कार्यकर्ताहरुले सडकमै गाडीको सीसा फुटाएका हुन्। स्थानीय तहको चुनावका दावेदार उमेदवारहरुको नामावली पेश गर्न पार्टीको कामले रामगोपालपुर हुदैं बर्दिबास आइरहेको थिए। रामगोपालपुरबाटै आन्दोलनकारीले मोटरसाइकलले मलाई पिच्छा गर्न थाले। मैले पनि ड्राइभरलाई भनेर गाडी दु्रत गतिमा भगाए, सांसद साहले भन्नुभयो,आन्दोलनकारीले हाम्रो गाडीमाथि ढुङ्गा फाल्दै रामगोपालपुर भन्दा उत्तर औरहीतिर आन्दोलनकारीले फोन गर्दै औरहीमा २३ ठाउँमा बाटो बन्द गरायो। औरही बजारमा बाटो छेकिएको थियो। बाटो नजिकैको टहरा बनाउन गाडेको बाँसको भाँटालाई गाडीले तोडदैं बर्दिबास तिर आए। आफुसंग सुरक्षा गार्ड रहेको भन्दै आन्दोलनकारीमाथि गोली चलाउँदा आफ्नै जनताको ज्यान जाने भन्दै सुरक्षा अपनाएर गाडी नै भगाएको उहाँले बताउनुभयो। आन्दोलनकारीको हमलापछि सांसद साहले आफ्नो ज्यान जोगाउन औरहीबाट १५ मिनेटमै गाडीको साइरन बत्ती बाल्दै गाडी भगाएर इलाका प्रहरी कार्यालय बर्दिबासमा सुरक्षाको लागि पुगेका थिए। बन्दको अवज्ञा गरेको भन्दै महोत्तरीको जलेश्वर स्थित रेडक्रस सोसाइटी जिल्ला शाखा कार्यालय महोत्तरीको सभा हलमा नेपाल मधेस फाउण्डेसनले आयोजना गरेको समाजिक जवाफदेहिता अभिमुखीकरण गोष्ठी संचालन भइरहेको बेला राजपाका कार्याकर्ताहरु पुगी कार्यक्रम विथोल्दै तोडफोड समेत गरेका छन्। फाउण्डेसनका महोत्तरी जिल्ला संयोजक अर्जुन साहका अनुसार राजपाका ५७ जनाको समुहमा आएका कार्यकर्ताहरुले एक्कासी कार्यक्रम स्थलमा आएर कार्यक्रम बन्द गरायो। सो क्रममा उनीहरुले कार्यक्रममा प्रयोग गरिएको ल्यापट र २३ वटा कुर्सीमा क्षति पुयाएका छन्। त्यसैगर िमंगलबार बिहानै आगामी असार १४ गते तय भएको चुनाव विथोल्न राजपा नेपालले गरेको चार दिने मधेस, थरुहट र लिम्बुवान बन्दको पहिलो दिनको बन्दलाई सफल बनाउन राजपा नेपालका नेता कार्यकर्ताहरुले धनुषाको विभिन्न ठाउँमा सवारी साधनमाथि तोडफोड गरेका छन्। राजपाका कार्यकर्ताहरुले बन्दको अवज्ञा गर्दै जनकपुरको मुजेलिया स्थित ससस्त्र प्रहरी प्रहरी बेष क्याम्प को अगाडि एक अन टेस्ट ट्रिपर र पीराड़ी चौकमा ना ५ ख २८६८ नम्बरको एक मालवाहक ट्रक, ज १ च ८२२५ ट्रेक्टर , ज१त ४३३ म्याजिक भ्याण सहितको आधा दर्जन सवारी साधनमा तोड़ फोड़ गरेर क्षति पुयाएका छन्। बन्दको कारण धनुषा, महोत्तरी, सिरहा, सप्तरी, सर्लाही, रौतहट, बारा, पर्सा लगायत तराई मधेसका जिल्लाको जनजिवन प्रभावित भएको छ। यातायात बन्दले यात्रुहरु समस्यामा परेका छन्। बन्दको पूर्व सन्ध्यामा सोमबार बेलुका राजपा नेपालका नेता कार्यकर्ताले तराई मधेसका जिल्लाहरुमा मसाल जुलुस प्रदर्शन गरेका थिए। संविधान संशोधन नगरी सरकारले चुनाव गराउन लागेको भन्दै राजपा नेपाले त्यसलाई विथोल्न गएको आइतबार नै चरणबद्ध आन्दोलनको घोषणा गरेको हो। जसमध्ये जेठ ३० गतेदेखि असार २ गतेसम्म निरन्तर चार दिन मधेस, थरुहट र लिम्बुवान बन्दको घोषणा गरेको छ। बन्दको क्रममा राजपा नेपालले हरेक स्थानीय तहमा निर्वाचनविरुद्ध माइकिङ गर्ने, तालाबन्दी गर्ने र लाठी जुलुस प्रदर्शन गर्ने कार्यक्रम तय गरेको जनाएको छ।"
राजपाको आन्दोलन देखाएर चुनाव सार्ने प्रधानमन्त्रीको प्रस्ताव : सत्ता पक्ष र प्रतिपक्षद्वारा अस्वीकृत,"काठमाडौं : राष्ट्रिय जनता पार्टी (राजपा) को आन्दोलनलाई देखाएर प्रधानमन्त्री शेरबहादुर देउवाले आगामी असार १४ गतेका लागि तोकिएको स्थानीय तहको निर्वाचन सार्ने घुमाउरो प्रस्ताव ल्याउनु भएको छ। मंगबारको बैठकमा उहाँले प्रदेश नम्बर २ र ५ मा स्थानीय तहको संख्या बढाएर निर्वाचन गराउन मिति सार्नु पर्ने घुमाउरो प्रस्ताव ल्याउनु भएको हो। प्रधानमन्त्री देउवाको प्रस्तावलाई सत्ता पक्षको नेकपा (माओवादी केन्द्र) र प्रमुख प्रतिपक्षी दल एमालेले अस्वीकार गरेका छन्। सत्ता पक्षका नेता नारायणकाजी श्रेष्ठ र प्रमुख प्रतिपक्षी दल एमालेका अध्यक्ष केपी शर्मा ओलीले प्रधानमन्त्री देउवाको प्रस्तावलाई ठाडै अस्वीकार गर्नु भएको हो। राजनीतिक रुपमा केहि अप्ठयारो देखा पर्यो। चुनाव गर्ने नै हो। राजपालाई पनि निर्वाचनमा ल्याउन पाए हुन्थ्यो। दुई र पाँच नम्बर प्रदेशको मिति सारेर स्थानीय तहको संख्या बढाउँदा हुँदैन ? देउवाको भनाइ उद्धृत गर्दै बैठकमा सहभागी नेताहरुले अन्नपूर्णसँग भन्नुभयो। बैठकमा सहभागी नेताहरुका अनुसार प्रधानमन्त्री देउवाले सारिने चुनाव कहिले गर्ने भन्ने बारेमा बैठकमा प्रष्ट पार्नु भएको छैन। स्थानीय तहको संख्या बढाउन आयोग गठन गर्ने प्रस्ताव ल्याउनु भयो भने तपाई फेरि पनि फस्नुहुन्छ, यस्तो हुनै सक्दैन, नेता श्रेष्ठले बैठकमा भन्नुभएको थियो, राजपा चुनावमा आउने लिखित प्रतिबद्धता जनाउने हो भने असार १४ गतेको मितिलाई कायम राखेर निर्वाचन आयोगसँग परामर्श गरेर उम्मेदवारी मनोनयन गर्ने समय दुई चार दिन सार्न सकिन्छ। त्यो भन्दा बढी केही गर्न सकिदैन। हामीले गर्न सक्ने अधिक्तम त्यति मात्रै हो। प्रधानमन्त्री देउवाले चुनाव सार्ने प्रस्ताव ल्याएपछि एमाले अध्यक्ष ओली आक्रामक रुपमा प्रस्तुत हुनु भयो। मधेस केन्द्रित दल चुनावमा भाग लिन्छन् भनेर जेठ ३१ गतेका लागि तोकिएको स्थानीय तहको दोस्रो चरणको चुनाव असार १४ गते पुरयाइसक्नुभयो। दुई वटा ऐन हामीले फास्ट ट्रयाकबाट पारित गरिसक्यौ। तर, उहाँहरु आउनु भएन,ओलीको भनाइ उघृत गर्दै एमाले संसदीय दलका उपनेता सुवास नेम्वाङले अन्नपूर्णसँग भन्नुभयो, तपाईले प्रधानमन्त्रीको सपथग्रहण गर्दा असार १४ गते चुनाव गर्ने प्रतिबद्धता जनाउनुभयो। अब सरकारलाई के अप्ठयारो परेको हो भन्नुहोस्। हामी चुनाव यता उता गर्न चाहदैनौँ। स्थानीय तहको संख्या थप्न सर्वोच्च अदालतले रोकिसकेको छ। असार १४ गते चुनाव छ, असार १८ गतेसम्मका लागि संसदको बैठक स्थगित भएको छ। कसरी संविधान संशोधन गर्नुहुन्छ ? ओली आक्रामक रुपमा प्रस्तुत भएपछि प्रधानमन्त्री देउवा र माओवादी केन्द्रका अध्यक्ष पुष्पकमल दाहाल प्रचण्ड ले बुधबार राजपाका नेताहरुसँग छलफल गर्ने निर्णय सुनाउनु भएको थियो। संविधान संशोधन, स्थानीय तहको संख्या थप र चुनाव सार्न सकिदैन, बाँकी बिषयमा छलफल गर्न सकिन्छ, बैठकको अन्त्यमा एमाले नेताहरुले भन्नु भएको थियो। प्रधानमन्त्री देउवा, नेकपा माओवादी केन्द्रका अध्यक्ष प्रचण्ड, एमाले अध्यक्ष ओली, कांग्रेस नेताहरु रामचन्द्र पौडेल, कृष्णप्रसाद सिटौला, बिमलेन्द्र निधि, माओवादी केन्द्रका नेता नारायणकाजी श्रेष्ठ, एमाले वरिष्ठ नेता माधवकुमार नेपाल, संसदीय दलका उपनेता सुवास नेम्वाङ, उपप्रधान एवं संघीय मामिला तथा स्थानीय विकास मन्त्री विजयकुमार गच्छादार बैठकमा सहभागी हुनुहुन्थ्यो।"
सर्वोच्चद्वारा चार वर्षपछि पार्वतीको रिट खारेज,"काठमाडौं : वरिष्ठताका आधारमा नेपाल प्रहरीको महानिरीक्षक (आईजीपी) हुन पाउनुपर्ने मागसहित तत्कालीन एआईजी पार्वती थापामगरले दायर गरेको रिट निवेदन प्रयोजनहीन भएको भन्दै चार वर्षपछि सोमबार सर्वोच्च अदालतबाट खारेज भएको छ । मन्त्रिपरिषद्को निर्णयअनुरूप आफूभन्दा कनिष्ठ उपेन्द्रकान्त अर्याललाई आईजीपी बनाइएको दाबीसहित थापाले ०७० साल कात्तिक २६ गते सर्वोच्चमा रिट दायर गर्नुभएको थियो । अर्याल भने आईजीपी भइवरी अवकाश भइसक्नुभएको छ । यता, अर्यालको अवकाशपछि सरकारले जयबहादुर चन्दलाई आईजीपी बनाउने निर्णय गरेपछि डीआईजी नवराज सिलवालद्वारा दायर रिटमा भने पूर्वप्रधानन्यायाधीश सुशीला कार्कीको विशेष सक्रियतामा डेढ महिनामै फैसला भएको थियो । पार्वतीको मुद्दामा चाहिँ बल्ल फैसला भएको छ ।"
कांग्रेसका मेयर उम्मेदवारको गाडी तोडफोड,नेपालगंज : नेपालगंजमा राजपाका कार्यकर्ताले कांग्रेस उम्मेदवारको गाडी तोडफोड गरेका छन् । असार १४ मा हुन लागेको दोस्रो चरणको स्थानीय तहको निर्वाचनमा असमति जनाउँदै आन्दोलनमा उत्रिएको राजपाले आजदेखि तराई मधेस बन्द आह्वान गरेको छ । बन्द सफल पार्न भन्दै सडकमा उत्रिएका राजपाका कार्यकर्ताले नेपालगंज उपमहानगरपालिका नेपाली कांग्रेसका मेयर उम्मेदवार सुरेश कनोडियाको गाडी तोडफोड गरेका हुन् । कनोडियाको बा १४ प १३८७ नम्बरको गाडी राजपाका कार्यकर्ताले तोडफोड गरेका हुन् । गाडी तोडफोडमा संलग्ले राजपाका कार्यकर्ता ललितकुमार रौनियारलाई प्रहरीले पक्राउ गरेको छ ।
आन्दोलन फिर्ता गरी निर्वाचनमा भाग लिन राजपालाई एमालेको आह्वान,"काठमाडौ : प्रमुख प्रतिपक्षी दल नेकपा एमालेले आन्दोलनका सबै कार्यक्रमहरु फिर्ता गरी स्थानीय तहको निर्वाचनमा भाग लिन राष्ट्रिय जनता पार्टीलाई आह्वान गरेको छ । सबैखाले अराजनीतिक गतिविधिहरु बन्द गर्न र निर्वाचनलाई प्रतिकूल असर पर्ने आन्दोलनका सबै कार्यक्रमहरु फिर्ता गर्न एमालेले राजपालाई आब्हान गरेको हो । एमाले स्थानीय निर्वाचन केन्द्रीय अनुगमन तथा समन्वय समितिको मंगलबार बसेको बैठकले बैठकले राजपाका नामबाट देशका विभिन्न भागमा भएको अराजनीतिक गतिविधि, एमाले,कांगे्रस, माओवादी केन्द्र, संघीय समाजवादी, फोरम लोकतान्त्रिक लगायतका दलहरुका विरुद्ध कुटपिट, आगजनी र तोडफोड गर्ने, सार्वजनिक तथा सरकारी सम्पत्तिको तोडफोड गर्ने, सवारी साधनहरुमाथि तोडफोड र आगजनी गर्ने, कर्मचारीहरुमाथि कुटपिट र दुव्र्यवहार गर्नेजस्ता घटनाको निन्दा र भत्र्सना गरेको छ । यस्ता गतिविधि तत्काल रोक्न सम्बन्धित पक्षको ध्यानाकर्षण गर्दै शान्ति सुरक्षा कायम गर्न नेपाल सरकारसमक्ष माग गरेको छ बैठकपछि सचिव योगेश भटटराईले जारी गर्नु भएको प्रेस बिज्ञप्तिमा भनिएको छ । महासचिव ईश्वर पोखरेलको अध्यक्षतामा पार्टी केन्द्रीय कार्यालय धुम्बाराहीमा बसेको बैठकले दोस्रो चरणको स्थानीय तहको निर्वाचन असार १४ गते तोकिएको मितिमै सम्पन्न हुनुपर्ने कुरामा जोड दिएको छ । कुनै पनि बहानामा निर्वाचनलाई पछि धकेल्ने षड्यन्त्रका विरुद्ध सजग रहन आम जनतालाई आह्वान गर्दै बैठकले निर्वाचनलाई पछि धकेल्ने र अन्योल सिर्जना गर्ने कुनै पनि कुराप्रति एमालेको गम्भीर असहमति रहने प्रष्ट पार्नु भएको छ।"
राजपाको बन्दले विराटनगर ठप्प,"विराटनगर : राष्ट्रिय जनता पार्टीले आयोजना गरेको आमहड्तालको प्रभाव मंगलबार विहानैदेखि विराटनगरमा पनि परेको छ । विहानैदेखि लामो तथा छोटो दूरीका सवारी साधन सञ्चालन हुन सकेका छैनन् । शैक्षिक संस्था, बजार, पसल, उद्योग कलकारखाना पूर्णरुपमा ठप्प छन् । विहानैदेखि विराटनगरको चौकचौकमा निस्किएका बन्दकर्ता पसल र सवारी साधन बन्द गराउँदै हिडिरहेका छन् । ठूला तथा साना सवारी साधन र सिटी सफारी चल्न सकेका छैनन् । सडकमा सञ्चालन भएका सवारी साधनलाई बन्द उल्लङ्घन गरेको भन्दै बन्दकर्ताहरुले अवरोध गरिरहेका छन् । राजपा मोरङका नेता मोहम्मद कादिरले प्रेसका सवारी साधन, एम्बुलेन्स, मोटरसाइकल, कुटनैतिक नियोगका सवारी साधन, फोहोर उठाउने गाडी, दूध र तरकारीका गाडीलाई भने कुनै अवरोध नगरिएको बताउनुभयो । उहाँका अनुसार विहानैदेखि विराटनगरमा प्रदर्शन पनि भइरहेको छ । राजपासँग सरकारले पटकपटक गरेका सम्झौता विपरित दोस्रो चरणको स्थानीय तहको निर्वाचन गराउने तयारी गरेपछि देशव्यापी रुपमा आमहड्तालको आह्वान गरिएको जानकारी कादिरले दिनुभयो । संविधान संशोधन लगायतका माग पूरा नगरिकन सरकारले निर्वाचन गराए आफूहरुलाई मान्य नहुने र आन्दोलनको आँधीबेहरी ल्याउने उहाँको दावी छ। राजपाले हड्तालको आह्वान गरेपछि विराटनगरको सुरक्षा व्यवस्था कडा पारिएको छ । कुनै अप्रिय घटना हुन नदिन ठूलो संख्यामा सुरक्षाकर्मी परिचालन गरिएको छ । मोरङ प्रहरीका प्रवक्ता डीएसपी योगेन्द्रसिंह थापाका अनुसार सुरक्षा व्यवस्था कडा पार्नका लागि ठूलो संख्यामा नेपाल र सशस्त्र प्रहरी परिचालन गरिएको छ ।"
चुनाव सार्ने खेलवाड किन ?,"काठमाडौं : नेकपा (माओवादी केन्द्र) का नेता नारायणकाजी श्रेष्ठले चुनाव सार्ने विषयप्रति गम्भीर आपत्ति जनाउनु भएको छ। असार १४ का लागि तोकिएको दोस्रो चरणको स्थानीय तहको निर्वाचन पुनः सार्ने कसरत भएकोतर्फ संकेत गर्दै नेता श्रेष्ठले पटकपटक चुनावको मिति परिवर्तन गर्दा राष्ट्रिय जनता पार्टी (राजपा) चुनावमा सहभागी हुन्छ भन्ने ग्यारेन्टी नभएको ठोकुवा गर्नु भएको छ । उहाँले असारको मध्यमा हुन लागेको चुनावलाई अझ कहिले गर्ने भन्दै प्रश्न गर्नुभएको छ । मंगलबार सामाजिक सञ्जाल ट्वीटरमा श्रेष्ठले चुनाव सार्ने खेलवाड किन भन्दै प्रश्न गर्नु भएको हो । चुनाव सार्न कसरत गर्नेहरुले स्पष्ट गरुन ः कति पटक सारेपछि राजपा आउँछ ? ग्यारेन्टी के छ ?, नेता श्रेष्ठले थप प्रश्न गर्नु भएको छ, अनि मध्य असारको चुनाव अझ सारेर कहिले गर्ने ? खेलवाड किन? चुनाव सार्न कसरत गर्नेहरुले स्पष्ट गरुन्:कति पटक सारे पछि राजपा आउँछ?ग्यारेन्टी के छ?अनि मध्य असारको चुनाव अझ सारेर कहिले गर्ने?खेलवाड किन?  ()  ,"
मोरङमा नौ सवारी साधन तोडफोड,"विराटनगर : बन्द उल्लंघन गरेको भन्दै राष्ट्रिय जनता पार्टी (राजपा)का कार्यकर्ताले विराटनगरका विभिन्न स्थानमा मंगलबार दिउँसो सम्ममा नौ सवारी साधन तोडफोड गरेका छन् । एउटा माइक्रोबस, एउटा कार, तीन सिटी सफारी र चार टेम्पोमा तोडफोड भएको प्रहरीले जनाएको छ । बन्दकर्ताले बा ३ ख ८३७४ नम्बरको माइक्रोबस, को १ ह ४२१८, को १ ह ४७२५ र को १ ह ७६२८ नम्बरको सिटी सफारी तोडफोड गरेका छन् । त्यस्तै को १ ह १६८३, को १ ह ७६२, को १ ह १६७६ र को १ ह ७५२ नम्बरको टेम्पोमा पनि तोडफोड गरेर क्षति पुर्याइएको छ । तोडफोडमा संलग्नलाई भने प्रहरीले पक्राउ गरेको छैन । बन्द उल्लंघन गरेको भन्दै राजपा कार्यकर्ता बिहानैदेखि तोडफोडमा उत्रिएका थिए । विहान केही बेर शान्त जस्तै देखिए पनि बन्दकर्ता दिउँसोबाट अराजक बनेर तोडफोडमा उत्रिएका हुन् ।"
एकअर्काविरुद्ध भिड्दै मधेसी दल,"वीरगन्ज : मधेसको हक अधिकार माग्दै आन्दोलन गरिरहेका सहयात्री मधेसी दल दोस्रो चरणको स्थानीय तह निर्वाचनलाई लिएर अहिले एकअर्काविरुद्ध प्रदर्शन र आक्रमणमा उत्रिएका छन् ।मधेस आन्दोलनमा बन्दुकको गोलीको जवाफ मतपत्रबाट दिने भन्दै फोरम नेपालले स्थानीय तहको निर्वाचनमा भाग लिएपछि ऊविरुद्ध राष्ट्रिय जनता पार्टी नेपालले पर्सा र बारामा एक सातायता प्रदर्शन गर्दै आएको छ । मधेस आन्दोलनलाई धोका दिएर चुनावमा भाग लिएको भन्दै फोरम नेपालविरुद्ध राजपाले प्रदर्शन गरेको हो । पर्साको बहुदरामाई गाउँपालिका ६ भौराटारमा सोमबार राजपा नेताकार्यकर्ताले फोरम नेपालको विरोधमा प्रदर्शन गरेको छ । राजपा नेताकार्यकर्ताले भौराटारमा मंगलबार फोरम नेपालले गर्ने बृहत् आमसभा बिथोल्न सोमबार प्रदर्शन गरेका हुन् । उनीहरूले भौराटारमा मंगलबार फोरम नेपालका राष्ट्रिय अध्यक्ष उपेन्द्र यादवको प्रमुख आतिथ्यतामा हुने कार्यक्रमको तयारीका लागि गाडिएका टेन्टका बाँस उखेलेर फ्याँक्नुका साथै टायर बालेर फोरमविरुद्ध नाराबाजी पनि गरेका थिए । अहिले जारी मधेस आन्दोलन मधेसीका माग सम्बोधन नगरी जबर्जस्ती गराउन लागेको स्थानीय तहको चुनाव मधेसीको भावनाविपरीत भए पनि विगतको मधेस आन्दोलनमा सँगै आन्दोलन गरेका फोरम नेपालले अहिलेको आन्दोलनमा सहयोग गर्नुको साटो मधेसविरोधी चुनावमा भाग लिन थालेकाले उपेन्द्र यादव मधेसविरोधी नेता भएको ठहर गर्दै फोरम नेपालको मंगलबार हुन लागेको कार्यक्रम बिथोल्न प्रदर्शन गरेको राजपाका महासचिव शिव पटेलले बताउनुभयो ।उहाँले भौराटारमा मंगलबार फोरम नेपालले गर्ने आमसभामा सहभागी नहुन स्थानीयसँग अपिल पनि गरिएको बताउनुभयो । 'कथंकदाचित फोरम नेपालले आमसभा गरिहाल्यो भने त्यसको परिणाम भयावह हुन्छ', पटेलले भन्नुभयो, 'फोरम नेपालका अध्यक्ष यादवलाई प्रहार गर्न एक बोरा पुराना जुत्ताचप्पल तयर पारेर राखिसकेका छौं ।' सोमबारको प्रदर्शनमा राजपाका महासचिव पटेलका साथै नेता देवानन्द यादव, विपिन यादवलगायत सहभागी हुनुहुन्थ्यो ।यसअघि शनिबार बेलुकी बाराको परसौनीमा फोरम नेपालले आयोजना गरेको चुनावीसभा पनि राजपा कार्यकर्ताले बिथोलेका थिए ।परसौनीमा शनिबार बेलुकी आयोजित चुनावी सभामा फोरम नेपालका नेताले मन्तव्य दिइरहेका बेला राजपा कार्यकर्ताले ब्यानर च्यात्नुका साथै माइक तोडफोड गरेका थिए ।"
विप्लवको बन्दले जनजीवन प्रभावित,"दाङ : नेत्रविक्रम चन्द 'विप्लव' नेतृत्वको नेपाल कम्युनिष्ट पार्टीले आजका लागि आह्वान गरेको राप्ती बन्दले दाङ जिल्ला ठप्प भएको छ। बन्दका कारण यातायात पसल तथा कलकारखानाहरु सञ्चालन हुन सकेका छैनन् भने विद्यालय पनि चल्ने अवस्था देखिएको छैन् । बन्दकर्ताहरू भने कतै सडकमा देखिएका छैनन् । दाङ लगायत राप्ती अञ्चल अन्तर्गतका रोल्पा, रुकुम, सल्यान, प्यूठान जिल्लामा जनजीवन प्रभावित भएको छ । रोल्पा, रुकुम, दाङ लगायत विभिन्न ठाउँबाट पक्राउ परेका आफ्ना नेता, कार्यकर्ताको रिहाइको माग गर्दै नेकपाले मंगलबार राप्ती बन्द गरेको हो।"
मधेसमा हिंसा बढेपछि काठमाडौमा सत्ता पक्ष र प्रतिपक्षको बैठक,"काठमाडौ : राष्ट्रिय जनता पार्टीले तराई मधेशमा तोडफोड र आगजनी बढाएर निर्वाचन विथोल्ने गरी गतिबिधि चर्काएपछि काठमाडौमा सत्ता गठबन्धन र प्रमुख प्रतिपक्षी दलका शिर्ष नेताहरु छलफलमा जुटेका छन् । तराई मधेशमा भइरहेको हिंसात्मक गतिबिधि नियन्त्रण र आगामी असार १४ गतेका लागि तोकिएको स्थानीय तहको निर्वाचन सफल बनाउने उपायका बारेमा छलफल भइरहेको स्रोतले जनाएको छ । स्रोतका अनुसार दोस्रो चरणको निर्वाचनमा देखिएको अवरोधमा केन्द्रित रहेकर छलफल भइरहेको छ । सभामुख ओनसरी घर्तीको कार्यकक्षमा भइरहेको छलफलमा उहाँ भने सहभागी हुनुहुन्न । प्रधानमन्त्री शेरबहादुर देउवा,नेकपा माओवादी केन्द्रका अध्यक्ष पुष्पकमल दाहाल प्रचण्ड, नेकपा एमालेका अध्यक्ष केपी शर्मा ओली,काँग्रेस नेताहरु रामचन्द्र पौडेल,कृष्ण सिटौला,बिमलेन्द्र निधि,माओवादी केन्द्रका नेता नारायणकाजी श्रेष्ठ,एमाले बरिष्ठ नेता माधवकुमार नेपाल,संसदीय दलका उपनेता सुवास नेम्वाङ,उपप्रधान एवं संघीय मामिला तथा स्थानीय विकास मन्त्री बिजयकुमार गच्छादार बैठकमा सहभागी हुनुहुन्छ ।"
तीन महिने शिशुसहित चुनावी अभियानमा,"बैतडी :तीन महिने छोरीलाई दुध चुसाएर घरमा आराम गर्ने समय हो । तर वैतडीको सुर्नया गाउँपालिकामा लीला बिष्ट तीन महिने छोरी च्यापेर भोट माग्न हिडिरहनु भएको छ । एमालेले उपाध्यक्ष पदमा उम्मेदवार बनाएपछि लीला तीन महिने छोरीलाई च्यापेर घरदैलो अभियानमा हुनुहुन्छ । जेठको टन्टलापुर घाममा छोरीलाई पिठ्युमा बोकेर प्रचारप्रसारमा जानु लिलाका लागि सजिलो त छैन तर महिलाकै विकासका लागि आफूले दुःख गरिरहेको उहाँले बताउनुभयो । उहाँले भन्नुभयो छोरीलाई पिठ्युमा बोकेर आम जनताका माझमा गईरहेकी छु । खास गरेर महिला मतदाताहरुले मेरो कुरा बुझ्नु भएको छ । महिला अघि नबढ्दासम्म महिलाका समस्या समाधान हुँदैनन् । त्यसैले मैले छोरी सानी हुँदा समेत उम्मेद्वारी दिएकी हुँ । करीब एक बर्ष अघि एक गैरसरकारी संस्थामा काम गरिरहँदा ग्रामिण क्षेत्रका महिलाहरुको अवस्था राम्ररी बुझ्न भ्याएकी लिलाले महिलाको समग्र विकासका लागि महिलाको नेतृत्व आवश्यक रहेको औल्याउनुभयो । उहाँले भन्नुभयो मैले ग्रामिण क्षेत्रका महिलाहरुको पीडा राम्ररी बुझेकी छु । स्थानीय तहको निर्वाचनका माध्यमबाट नेतृत्वमा दाबी गर्ने अवसर मिल्यो । मैले मेरो छोरीको परवाह नगरेर उम्मेद्वारी दिएकी हुँ । छोरीको भविष्यसंग मेरो उम्मेदवारी जोडिएको छ । महिलाका समस्या समाधानका लागि महिला नै अग्रसर हुन जरुरी छ । ग्रामिण क्षेत्रमा अझै पनि महिलाको कार्यबोझ पुरुषको तुलनामा निकै बढी छ । यसलाई न्यूनीकरण गर्नका लागि योजना आवश्यक छ । योजना बनाउनका लागि महिला नेतृत्व आवश्यक छ लिलाले भन्नुभयो, सुर्नया गाउँपालिकामा महिलामैत्री योजना निर्माणका लागि मेरो उम्मेद्वारी हो । मैले जितेमा महिलाको मुक्तिका लागि नयाँ योजना अवश्य रुपमा अघि बढाउनेछु । महिलालाई घरभन्दा बाहिर जाँदा शंकाको दृष्टिकोणले हेर्ने समाजमा दुधे छोरी लिएर उम्मेद्वार बन्न पाउँदा निकै खुशी लागेको बिष्टले बताउनुभयो । उहाँले भन्नुभयो मैले समाज बुझ्ने अवसर पाए । त्यसैले उम्मेद्वारका लागि योग्य भए । अबका दिनमा छोरीहरु समग्र समाजको नेतृत्वमा पुगुन भनेर मैले उम्मेद्वारी दिएकी हुँ । बिष्टले महिलाको राजनीतिमा पहुँच नबढ्दासम्म परिवर्तन असम्भव रहेको बताउनुभयो । उहाँले भन्नुभयो महिलाको राजनीतिमा पहुँच भएमा मात्रै नीति निर्माण तहमा पहुँच पुग्छ । यसका लागि केही त्याग गर्नु आवश्यक छ । त्यसैले मैले छोरीलाई पिठ्युमा बोकेर उम्मेद्वार बन्ने आँट गरेकी हुँ । जिल्लाका १० वटा स्थानीय तहमा महिलाको उम्मेदवारी उपप्रमुखमा मात्र सीमित रहेको छ । यो अवस्थालाई समेत चिर्नका लागि महिला जागरुक हुन आवश्यक रहेको बिष्टले बताउनुभयो ।"
मधेस विरोधी भन्दै एमाले सांसदमाथि ढुंगामुढा,"बर्दिबास : महोत्तरी क्षेत्र नम्बर ५ का नेकपा एमालेका सांसद दिपनारायण साह सवार गाडीमाथि राजपा नेपालका कार्यकर्ताले मंगलबार बिहान महोत्तरीको औरही गाउँपालिका१ मा ढुंगामुढा गरेका छन् । बिहानैदेखि बर्दिबासऔरहीजलेश्वर सडक खण्ड अन्तर्गत औरही बजारमा सडक बन्द गरिरहेका राजपाका कार्यकर्ताले सांसद सवार बा १२ च ९६९ नम्बरको गाडीमाथि ढुङ्गमुढा गरेका हुन् । निर्वाचनको विरोध गर्दै आएको राजपाले मंगलवारदेखि असार २ गतेसम्म तराईमधेस बन्दको घोषणा गरेको पहिलो दिन बन्दमा गाडी चलाएको भन्दै राजपाका कार्यकर्ताहरुले सांसद साह सवार गाडीमा ढुङ्गमुढा प्रहार गरेका छन् । ढुंगामुढाले ड्राइभर अगाडीको सिसा फुटेको इलाका प्रहरी कार्यालय बर्दिबासका डिएसपी शालिग्राम शर्माले जानकारी दिनुभयो । आफ्नो निर्वाचन क्षेत्र सम्सी हुदैं रामगोपालपुरबाट औरहीतिर आउँदै गर्दा औरही बजारमा सांसद साहमाथि राजपाका कार्यकर्ताले हमला गरेका छन् । सांसद साहलाई मधेश विरोधी एमालेको नेता रहेको भन्दै राजपाका कार्यकर्ताले सडकमै गाडीको सीसा पुटाएका हुन् । सांसद सवार गाडीका चालकले तीब्र गतिमा भगाएर ज्यान जोगाएको अन्नपूर्णसंग बताउनुभयो । उहाँले भन्नुभयो, 'हाम्रो गाडीलाई आन्दोलनकारीले बाटोमै छेके । गाडी नरोकी आन्दोलनकारी छल्दै बर्दिबास पुगें ।' आन्दोलनकारीको आक्रमणपछि थप आक्रमणबाट बच्न सांसद साह औरहीबाट १५ मिनेटमै गाडीको साईरन बत्ति बाल्दै गाडी भगाएर इलाका प्रहरी कार्यालय बर्दिबासमा सुरक्षाको लागि पुगेका थिए । अहिले सांसद इलाका प्रहरी कार्यालय बर्दिबासमा छन् ।"
राजपासँग गम्भीर वार्ता गर्न सत्ता पक्ष र प्रतिपक्ष सहमत,"काठमाडौ : आगामी असार १४ गतेका लागि तोकिएको स्थानीय तहको दोस्रो चरणको निर्वाचन विथोल्ने गरी आन्दोलन थालेको राष्ट्रिय जनता पार्टीसँग सत्ता गठबन्धन र प्रमुख प्रतिपक्ष दलले बुधवार गम्भीर वार्ता गर्ने निर्णय गरेका छन् । प्रधानमन्त्री शेरबहादुर देउवाको आब्हानमा सभामुख ओनसरी घर्तीको कार्यकक्ष सिंहदरवारमा बसेको सत्ता पक्ष र प्रमुख प्रतिपक्ष दलको बैठकले त्यस्तो निर्णय गरेको हो । बैठकले असार १४ गतेका लागि तोकिएको स्थानीय तहको निर्वाचन सार्न नहुने र राजपालाई आन्दोलन छोडेर निर्वाचनमा सहभागी हुन आग्रह गर्न निर्णय गरेको हो । राजपाका प्राविधिक माग भए सम्वोधन गर्ने अन्यथा असार १४ गतेको स्थानीय तहको दोस्रो चरणको चुनाव कुनै पनि हालतमा नसारी तोकिएको समयमै गर्ने चार दलले निर्णय गरेका छन। बैठकमा प्रधानमन्त्री शेरबहादुर देउवाले शान्ति सुरक्षा मजवुत भएको गृह मन्त्रालयको व्रिफिङ सुनाउनु भएकेा थियो ।राजपाले तराई मधेशमा तोडफोड र आगजनी बढाएर निर्वाचन विथोल्ने गरी गतिबिधि चर्काएपछि मंगलबार साँझ काठमाडौमा सत्ता गठबन्धन र प्रमुख प्रतिपक्षी दलका शिर्ष नेताहरु छलफलमा जुटेका हुन् । तराई मधेशमा भइरहेको हिंसात्मक गतिबिधि नियन्त्रण र आगामी असार १४ गतेका लागि तोकिएको स्थानीय तहको निर्वाचन सफल बनाउने उपायका बारेमा छलफल भएको थियो । प्रधानमन्त्री शेरबहादुर देउवा,नेकपा माओवादी केन्द्रका अध्यक्ष पुष्पकमल दाहाल प्रचण्ड, नेकपा एमालेका अध्यक्ष केपी शर्मा ओली,काँग्रेस नेताहरु रामचन्द्र पौडेल,कृष्ण सिटौला,बिमलेन्द्र निधि,माओवादी केन्द्रका नेता नारायणकाजी श्रेष्ठ,एमाले बरिष्ठ नेता माधवकुमार नेपाल,संसदीय दलका उपनेता सुवास नेम्वाङ,उपप्रधान एवं संघीय मामिला तथा स्थानीय विकास मन्त्री बिजयकुमार गच्छादार बैठकमा सहभागी हुनुहुन्थ्यो ।"
राष्ट्रपति आज स्विजरल्यान्ड जाँदै,"काठमाडौं : राष्ट्रपति विद्यादेवी भण्डारी मंगलबार स्विजरल्यान्ड भ्रमणमा प्रस्थान गर्दै हुनुहुन्छ । अन्तर्राष्ट्रिय श्रम संगठन (आईएलओ) ले स्विजरल्यान्डको जेनेभामा आयोजना गर्न लागेको 'वल्र्ड अफ वर्क समिट' मा भाग लिन राष्ट्रपति त्यसतर्फ जान लाग्नुभएको हो । संयुक्त अरब इमिरेट्स हुँदै राष्ट्रपति नेतृत्वको ११ सदस्यीय टोली जेनेभा जान लागेको छ । राष्ट्रपति मंगलबार अपराह्न ५ बजे त्यसतर्फ प्रस्थान गर्नुहुने परराष्ट्र मन्त्रालयले जनाएको छ । गत साता सुरु भएको अन्तर्राष्ट्रिय श्रम सम्मेलनको १०६ औं सत्रकै दौरान 'वल्र्ड अफ वर्क समिट' हुन लागेको हो । नेपालका अलावा मौरिसस र माल्टाका राष्ट्रपति पनि सम्मेलनमा सहभागी हुने कार्यक्रम छ । नयाँ संविधानमार्फत महिला तथा कामदारका हक, हित र अधिकार सुनिश्चित गरिएकोलगायत विषयमा राष्ट्रपति भण्डारीले अन्तर्राष्ट्रिय समुदायलाई अवगत गराउनुहुने भएको छ । नेपालले अन्तर्राष्ट्रिय श्रम संगठनको गभर्निङ बोर्डको उपसदस्यका लागि दिएको उम्मेदवारीमा समर्थन गर्न उहाँले अन्तर्राष्ट्रिय समुदायलाई आह्वान गर्नुहुनेछ । राष्ट्रपति भण्डारी भ्रमण सकेर आइतबार स्वदेश फर्किने कार्यक्रम छ । स्विजरल्यान्डमा रहँदा उहाँसँग आईएलओका महानिर्देशक गाई राइडरले भेट्ने परराष्ट्र मन्त्रालयले जनाएको छ । आईएलओका महानिर्देशकले राष्ट्रपतिको सम्मानमा स्वागत समारोह आयोजना गर्नुहुने भएको छ । जेनेभास्थित नेपाली राजदूत दीपक धितालले राष्ट्रपतिको सम्मानमा स्वागत कार्यक्रम गर्नुहुने मन्त्रालयले जनाएको छ । राष्ट्रपतिको भ्रमण दलमा परराष्ट्र सचिव शंकर वैरागी, राष्ट्रपतिकी निजी सचिव विमला राई, शिष्टाचार महापाल दीपक अधिकारी, परराष्ट्र सहसचिव भरतराज पौड्याललगायत ११ जना रहनुहुनेछ । सम्मेलनअन्तर्गत 'वल्र्ड अफ वर्क समिट' मा जलवायु परिवर्तनका कारण कामदार, व्यवसाय र समुदायमा परेका असरबारे छलफल हुने आईएलओले जनाएको छ । नेपाल आईएलओको सदस्य बनेको ५० वर्ष पुगेको छ । नेपाल सन् १९६६ मा आईएलओको सदस्य बनेको थियो तर सरकारीतर्फबाट आईएलओको कुनै पनि कार्यकारी पदमा हालसम्म पुगेको छैन । राष्ट्रपतिको तेस्रो विदेशयात्रा हुन लागेको हो । यसअघि भण्डारी पहिलो विदेशयात्रामा छिमेकी भारत जानुभएको थियो । राष्ट्रपतिको दोस्रो भ्रमण श्रीलंकामा भएको थियो । गत महिना राष्ट्रसंघीय भेसाक दिवसमा सहभागी हुन उहाँ थाइल्यान्ड हुँदै श्रीलंका जानुभएको थियो ।"
राजपाको आन्दोलनको तारो फोरम नेपाल : उपेन्द्र यादवको पुत्ला जल्यो,वीरगन्ज : संविधान संशोधन नहुँदै स्थानीय तहको दोस्रो चरणको निर्वाचन गर्न गर्ने तयारीमा सरकार लागेको भन्दै बन्द हडतालको आह्वानसहित आन्दोलनमा उत्रिएको राष्ट्रिय जनता पार्टी (राजपा) ठूला तीन दल भन्दा पनि संघीय समाजवादी फोरम नेपालविरुद्ध बढी आक्रमक बनेको छ। असार १४ को निर्वाचन बिथोल्ने गरी आन्दोलनमा उत्रिएको राजपाले आह्वान गरेको चार दिने बन्दको पहिलो दिन मङगलबार वीरगन्जमा आन्दोलनकारीले मधेसी दल फोरम नेपालकै पार्टी कार्यालयमा तोडफोड गरेका छन्। वीरगन्जमा राष्ट्रिय जनता पार्टीका कार्यकर्ताले संघीय समाजवादी फोरम नेपालको पार्टी कार्यालयमा मङगलबार दिउँसो तोडफोड गरेका हुन््। वीरगन्जको आदर्शनगर चोकमै रहेको फोरम नेपालको नगर समितिको कार्यालयमा राष्ट्रिय जनता पार्टीका कार्यकर्ताले तोडफोड गरेका हुन्। १५२० जनाको संख्यामा पुगेका राष्ट्रिय जनता पार्टीका नेता कार्यकर्ताले फोरम नेपालको कार्यालयमा झुण्डयाइएको ब्यानर च्यातेर फयाक्नुका साथै कार्यालयको मुल प्रवेशद्वारमा जडान गरिएको सिसामा ढुङगा प्रहार गरी तोडफोड गरेका हुन्। घटना लगत्तै प्रहरी पुगेपछि रानवाका कार्यकर्ताहरु त्यहाबाट भागेका थिए। उपेन्द्र यादवको पुत्ला जल्यो यस्तै वीरगन्जको घण्टाघर चोकमा राष्ट्रिय जनता पार्टीका महिला नेतृहरुले मङगलबार अपरान्ह फोरम नेपालका राष्ट्रिय अध्यक्ष उपेन्द्र यादवको पुत्ला पनि जलाएका छन्। मधेसलाइ धोखा दिएर चुनावमा भाग लिएकाले उपेन्द्र यादवलाइ मधेसको गद्धार ठहर गरि उनको पुत्ला जलाइएको राष्ट्रिय जनता पार्टीकी नेतृ रेखा साहले बताउनु भयो। यसअघि सोमबार पर्साको बहुदरामाई गाँउपालिका वडा नम्बर ६ भौराटारमा पनि राष्ट्रिय जनता पार्टीका नेता कार्यकर्ताले मङगलबार भौराटारमा फोरम नेपालका राष्ट्रिय अध्यक्ष यादवको प्रमुख आतिथ्यतामा हुने भनिएको कार्यक्रमको तयारीका लागि गाडिएका टेन्टका बासहरु उखलेर फयाक्नुका साथै टायर बालेर फोरम नेपाल विरुद्ध नाराबाजी गरेका थिए। राजपाको विरोधका कारण मङगलबार भौराटारमा फोरम नेपालका अध्यक्ष उपेन्द्र यादवको उपस्थितीमा हुने भनिएको आमसभा हुन सकेन। यसअघि शनिवार बेलुकी बाराको परसौनीमा फोरम नेपालले आयोजना गरेको चुनावीसभा पनि राष्ट्रिय जनता पार्टीका कार्यकर्ताहरुले बिथोलेका थिए। मधेस आन्दोलनमा राज्यले चलाएको बन्दुकको गोलीको जवाफ मतपत्रबाट दिने भन्दै फोरम नेपालले स्थानीय तहको निर्वाचनमा भाग लिएपछि उसका विरुद्धमा राष्ट्रिय जनता पार्टी नेपालले पर्सा बारामा एक साता देखि प्रदर्शन गर्दै आएको छ।
नयाँ शक्तिले मनायो पहिलो वार्षिकोत्सव,"काठमाडौँ : नयाँ शक्ति पार्टी, नेपालले स्थापनाको पहिलो वर्षगाँठ पूरा गरेको छ। पार्टी स्थापनाको एक वर्ष पूरा भएको अवसरमा नयाँ शक्ति पार्टीले केन्द्रीय कार्यालय बबरमहलमा विषेश कार्यक्रमको आयोजना गरी बार्षिकोत्सव कार्यक्रम सम्पन्न गरेको छ। वार्षिकोत्सवको अवसरमा शुभकामना मन्तव्य राख्दै नयाँ शक्ति पार्टी नेपालका संयोजक डा बाबुराम भट्टराईले मुलुकलाई समृद्ध बनाउनका निम्ति पुरानोलाई भत्काएर नयाँ बनाउने आँट गर्नैपर्ने बताउनु भयो। उहाँले पार्टीका अभियन्ताहरुलाई नयाँ शक्तिलाई साँच्चिकै नयाँ बनाउन दृढ अठोटका साथ लाग्न समेत आग्रह गर्नुभयो। नयाँ शक्तिले आफ्नो प्रथम वार्षिकोत्सवको अवसरमा गरेको चियापान तथा शुुभकामना आदान प्रदान कार्यक्रममा पूर्व प्रधानमन्त्री समेत रहनुभएका पार्टी संयोजक डा भट्टराईले संसारमा सम्पदा र सम्पत्तिको थुप्रो लाग्दासमेत हामी गरिब हुन बाध्य भएको तर्क गर्दै भन्नुभयो, गरिबीको अन्त्य गर्दै हाम्रै जीवनकालमा देशलाई समृद्ध बनाउने महान अभियानलाई लिएर हाम्रो पार्टी अघि बढेको छ। उहाँले देशका पुराना पार्टीहरुले दलीय सिन्डिकेट नै निर्माण गरी भ्रष्टचारलाई संस्थागत गरेको दाबी गर्नुभयो। ठूला दलहरुले भ्रष्टाचारलाई सिन्डिकेट बनाएर संस्थागत गरेकै कारण पनि मुलुक समृद्ध बन्न नसकेको हो उहाँले चिन्ता व्यक्त गर्नुभयो, एक वर्षयता खर्बभन्दा बढी राजनैतिक दलहरुको सिण्डिकेटमा भ्रष्टाचार भएको छ अनि कहाँबाट मुलुक समृद्ध हुन्छ ? त्यही भ्रष्टाचारको जालोलाई तोडेर सदाचार र सुशासन कायम गर्दै विकास र समृद्धि हासिल गर्ने लक्ष्य नयाँ शक्तिले निर्धारण गरेको बताउँदै संयोजक भट्टराईले भन्नुभयो, त्यसैले अब हामी विकास र समृद्धिसहित सुशासन र सदाचारको राष्ट्रिय मुद्दा लिएर जनताको बिचमा जानेछौं। नयाँ शक्तिप्रति जनताको आशा र विश्वास बलियो रहेको बताउँदै उहाँले जनताकै विश्वास र साथका कारण नयाँ शक्ति स्थापना भएको पहिलो वर्षमै निर्वाचनमार्फत जनताको बीचमा गएर पाँचौं नम्बरमा चर्चाका साथ स्थापित भएको बताउनुभयो। उहाँले भन्नुभयो, हामीप्रति जनताको ठुलो अपेक्षा छ, त्यसैले जनताको अपेक्षा पूरा गर्न पनि हामीले मेहनत गर्न जरुरी छ, जनताको अपेक्षा पूरा गर्नको निम्ति हामी सुस्ताउने होइन जोखिम मोल्न तयार हुनुपर्छ। फिनिक्स पन्छीले झैं आफैंलाई जलाएर पुनः नयाँ अवतारमा उठ्नुपर्छ। अहिलेको न नयाँ न पुरानोको अवस्थाको अन्त्य गर्दै पुरानो सोच र चिन्तन त्यागेर नयाँ बनाउनुपर्ने आवश्यकतामा जोड दिंदै उहाँले भन्नुभयो, यो देशमा अझ धेरै काम गर्न छ, नयाँ शक्तिले मात्रै नेपालको आर्थिक विकास र समृद्धि हासिल गर्न सक्छ। नयाँ शक्ति पार्टीका विभिन्न तहमा रहेको नेता कार्यकर्ताको उपस्थिति रहेको वार्षिकोत्सव कार्यक्रमको संचालन केन्द्रीय कार्यालयका सहसंयोजक प्रल्हाद लामिछानेले गर्नुभएको थियो। तस्बिर : सरोज बैजु"
कांग्रेसका मेयर उम्मेदवार आफ्नो गाडी तोडफोड गर्नेलाई छुटाउन प्रहरी कार्यालयमा,"नेपालगन्ज : नेपाली कांग्रेसका नेपालगन्ज उपमहानगरपालिकाका मेयरका उम्मेदवार सुरेस कुमार कनोडिया आफनो गाडी तोडफोडमा संलग्न राष्ट्रिय जनता पार्टी बाँकेका नेता ललित रौनियारलाई छुटाउन जिल्ला प्रहरी कार्यालय पुग्नु भएको छ । आफ्नो पार्टीको प्रचारमा रहेको गाडि बिहान साढे ८ बजेतिर त्रिभुवन चोकमा तोडफोडमा संलग्न रहेको आरोपमा प्रकाउ परेका रौनियारलाई छुटाउन कनौडिया आफै प्रहरी कार्यालय पुग्नु भएको हो । राजपाका कार्यकर्ताहरुले कनौडियाको बा १४ च १३८७ नम्बरको गाडिमा ढुंगामुडा गरी तोडफोड गरेका थिए । ढुङगा प्रहार गरेको अभियोगमा राजपा नेता ललित कुमार रौनियारलाई प्रहरीले पक्राउ गरेको थियो । बाँकेका प्रहरी प्रमुख प्रहरी उपरीक्षक टेक प्रसाद राईले कनौडियाले रौनियारलाई छुटाउन सदासयता देखाएको स्वीकार गर्नुभयो । उहाँले भन्नुभयो,उहाँले सदासयता देखाउनु भयो तर हामी कानुन विपरित काम गर्न सक्दैनौ । निर्वाचन जस्तो गम्भिर विषयका शान्ति सुरक्षामा ठुलो असर पर्ने भएका कारण कानुन बमोजिम आवश्यक कारवाही उहाँले बताउनुभयो । आन्दोलनका वीचमा राजपाका केन्द्रीय उपाध्यक्ष विजय गुप्ता र सह महामन्त्री पशुपति दयाल मिश्र समेत रौनियारलाई रिहाई गर्न माग गर्दै जिल्ला प्रहरी कार्यालय पुग्नु भएको छ । मतदाता भन्दा आन्दोलनकारीको सुरक्षाको चुनौती थपिएको जिल्ला प्रहरी कार्यालय बाँकेका प्रहरी उपरीक्षक राईले बताउनुभयो । उहाँले भन्नुभयो,जनता चुनावको पक्षमा छन्, चुनावमा जानु हुदैन भनेर जनता कहाँ जाँदा उनीहरुले चुनाव विरोधीलाई कहाँ बाँकी राख्लान । त्यसकारण चुनाव विरोधीको सुरक्षा चुनौती अहिले बढी छ । ढुङगा मुढा प्रहारबाट गाडिमा सामान्य क्षति भएको बाँकेका प्रहरी प्रमुख प्रहरी उपरीक्षक राईले जानकारी दिनुभयो । गाडी कार्यकर्ता पुर्याएर फर्किदै थियो, त्रिभुवन चोकमा रौनियारले रोकेर झण्डा च्याते र त्यही रहेको एउटा ढुङ्गाले गाडिमा हाने, हाम्रा प्रहरीले उनलाई यही समाते । राजपाका केन्द्रीय सदस्य आदेश अग्रवालले बन्दमा गाडि चलाएको कारण तोडफोड भएको बताउनुभयो । उहाँले पक्राउ परेका राजपा नेता रौनियारलाई तत्काल रिहाई गर्न माग गरेका गर्नु भएको छ । राजपाका सहमहामन्त्री पशुपतिदयाल मिश्रले फेसपुक स्टाटस मार्फत पक्राउ परेका रौनियारलाई नछोडिए गाउँमा पस्ने सबै प्रचार गाडिहरु तोडफोड गरिने चेतावनी दिनु भएको छ । राजपाको बन्द असर भने नेपालगन्जमा सामान्य रहेको छ । त्रिभुवन चोक र नेपालगन्ज गुलरिया सडक अन्र्तगतको मानपूरमा बन्दको प्रभाव रहेको छ । न्युरोड बन्द गर्न गएका राजपा कार्यकर्तालाई स्थानिय व्यवसायीले लखेटेको प्रहरी उपरीक्षक राईले बताउनुभयो ।"
निर्वाचनको विपक्षमा नबोल्न प्रमुख निर्वाचन आयुक्तको चेतवानी,"काठमाडौ : प्रमुख निर्वाचन आयुक्त डा अयोधिप्रसाद यादवले असार १४ गतेको निर्वाचन हुँदैन वा सर्छ भनेर चुनावको विपक्षमा नबोल्न चेतावनी दिनु भएको छ । यादवले भन्नुभयो,निर्वाचनको सम्पूर्ण तयारी भैसकेको छ,अब पनि निर्वाचन हुँदैन भनेर यसको विपक्षमा बोल्ने काम नगरौं,असार १४ गते तोकिएकै मितिमा दोस्रो चरणको निर्वाचन हुन्छ, ढुक्क हुनुहोस्। प्रमुख निर्वाचन आयुक्त डा यादवले मंगलबार रिपोर्टर्स क्लब नेपालले आयोजना गरेको साक्षात्कारमा बोल्दै निर्वाचनको विपक्षमा कसैले पनि कुरा गर्न नहुने बताउनु भएको हो । यादवले भन्नुभयो,मुलुक निर्वाचनमा गैसकेको छ, असार २ गते मनोनयन हुन्छ, १४गते निर्वाचन हुन्छ, आयोग अब निर्वाचनबाट एक ईन्च पनि ब्याक हुँदैन्, चारवटै प्रदेशमा एकै चरणमा निर्वाचन हुन्छ, यसको सम्पूर्ण तयारी आयोगले गरिसकेको छ। यादवले सबै जिल्लामा निर्वाचन सामाग्री पुयाई सकिएको र निर्वाचनको तयारी पूरा भैसकेको जानकारी गराउनुभयो । उहाँले भन्नुभयो,निर्वाचनको सम्पूर्ण तयारी भैसकेको छ, हामीले संबेदनशिलताको आधारमा अनुगमन टोलि खटाएका छौं, असार १४ गतेको निर्वाचन मिति सार्ने भन्ने कुरा हल्ला मात्रै हो, २ र ५ नम्बर प्रदेश को निर्वाचन सर्ने हल्ला मात्र हो, यसमा कुनै सत्यता छैन, यी सबै अनुमानका कुराहरु मात्रै हुन्। यादवले अब स्थानीयतहको संख्या थप भएमा पनि निर्वाचन गर्न नसकिने प्रष्ट पार्नु भयो । उहाँले भन्नुभयो,निर्वाचनको सम्पूर्ण तयारी भैसकेको छ, अब पनि स्थानीयतहको संख्या थप्ने भन्ने कुरा कहाँबाट सम्भव छ, यो असंम्भव कुरा हो, अब मत खसाल्न मात्र बाँकी छ । उहाँले ४६१ स्थानमा एकै चरणमा निर्वाचन हुने र अब पनि संख्या थपे आयोगले निर्वाचन गर्न नसक्ने बताउनुभयो । आयोगका सबै कर्मचारी मुख्य निर्वाचन अधिकृतदेखि अन्यकर्मचारीहरु ४६१ निर्वाचन क्षेत्रमा पुगिसकेको पनि उहाँले जानकारी गराउनुभयो । सुरक्षाको प्रत्याभुति गराउन आयोगले सरकारलाई पटकपटक पत्राचार गरिसकेको जानकारी दिँदै उहाँले भन्नुभयो,सुरक्षाको प्रत्याभुति हुन्छ, सुरक्षाको वातावरण बनाउनको लागि हामीले सरकारलाई भनिसकेका छौं। चुनावको मतपरिणाम नआउञ्जेलसम्म हरेक दिन नयाँनयाँ चूनौतिहरु आईरहने भएकोले सबै चुनौतिहरु सामाना गर्न आयोग तयार रहेको पनि उहाँले स्पष्ट पार्नुभयो । निर्वाचन बहिष्कार गर्ने दलहरुलाई जनताको मतहाल्ने अधिकार कुण्ठित नगर्न समेत उहाँले आग्रह गर्नुभयो । यादवले भन्नुभयो,सबै राजनीतिक दलहरुले निर्वाचनमा भाग लिनुपर्छ, आफ्नो मतहाल्ने मतदाताहरुको अधिकारलाई कुण्ठित गर्ने काम कसैले पनि गर्नु हुँदैन्। यादवले निर्वाचनआचार संहिता कार्यान्वयनको लागि प्रभावकारी रुपमा काम गरिरहेको समेत जानकारी गराउनुभयो । उहाँले भन्नुभयो,निर्वाचनआचारसंहिता कडाईका साथ कार्यान्वयन भइरहेको छ, यसको लागि हामीले सहसचिवको नेतृत्वमा अनुगमन टोली खटाएका छौं। अब चुनाव चिन्ह पनि दिन नसकिने प्रष्टयाउदै उहाँले भन्नुभयोे,चुनाव अघि अब मिति सार्ने काम र चुनाव चिन्ह दिन सकिँदैन्। राजपा नेपाल लगायत केहीदलहरुले निर्वाचनबारे असहमति राखेकोबारे टिप्प्णी गर्दै उहाँले भन्नुभयो,उहाँहरुको माँग सम्बोधन गर्न अधिकतम प्रयास गरिरहेका छौ । स्थानीयतहको कानून संशोधन, राजनीतिक दल सम्बन्धी ऐनमा पनि संशोधन गरिसकिएको छ । तीनदिनको समय पनि सूचना जारी गरेका थियौं, अधिकतम लचकता अपनाएका थियौं, हामी त अहिले पनि आग्रह गरिरहेका छौं, कि निर्वाचनमा आउनुहोस् भनेर।"
राजपा कार्यकताको आक्रमणमा कर्मचारीको टाउको फुट्यो : संघीय फोरमको कार्याल तोडफोड,"वीरगन्ज : वीरगन्जको श्रीपुरस्थित नेपाल राष्ट्रिय विद्यापिठ उच्च माविमा सन्चालित मतदान अधिकृतको तालिममा सहभागी भएका तीन जना कर्मचारीहरुलाइ मङगलबार राष्ट्रिय जनता पार्टीका कार्यकर्ताहरुले कुटपिट गरेका छन्। कुटपिटबाट एक जना कर्मचारीको टाउको फुटेको र उनको नारायणी उपक्षेत्रीय अस्पतालमा उपचार गरिएको जिल्ला निर्वाचन कार्यालय पर्साका प्रमुख हुमनाथ पराजुलील जानकारी दिनुभयो। राष्ट्रिय जनता पार्टीका कार्यकर्ताहरुले मङगलबार वीरगन्ज महानगरपालिका कार्यालयको फोहोर संकलन गर्ने ट्याक्टर सहितको जेसीबीमा आगजनी पनि गरेका छन्। घण्टाघर चोकमा फोहोर संकलन गर्दै हिडेको महानगरपालिका कार्यालयको जेसीबीसहितको ट्याक्टरमा राष्ट्रिय जनता पार्टीका कार्यकर्ताले पेट्रोल छर्केर आगो लगाएका थिए। तर आगजनी गरिए लगत्तै प्रहरीले आगो निभाएकाले ट्याक्टरमा धेरै क्षति हुन पाएन। यस्तै राजपाका कार्यकर्ताले मकालु होटल चोकमा रहेको नेवा फोटाकपी सेन्टरमा पनि मङगलबार दिउँसो तोडफोड गरेका छन्। बन्दको उल्लंघन गरेको भन्दै राजपााका कार्यकर्ताले वीरगन्जमा मङगलबार चार वटा सवारी सधानमा तोडफोड गरेका छन्। आन्दोलनकारी राजपका कार्यकर्ताहरुले वीरगन्जको बाइपस सडकमा मङगलबार बिहान एउटा टाटा सुमोमा तोडफोड गरेका हुन्। वीरगन्जबाट काठमाडौ जाँदै गरेको ना १ ज ४६६१ नम्बरको टाटासुमेमा राष्ट्रिय जनता पार्टीका कार्यकर्ताहरुले तोडफोड गरेका हुन्। यस्तै वीरगन्जको मुर्ली चोकमा पनि राष्ट्रिय जनता पार्टीका कार्यकर्ताले एउटा मालवाहक ट्रकमा तथा पर्साको पोखरीयामा पनि ना ४ ख ८५२५ नम्बरको बसमा तोडफोड गरेका छन्। यसैगरी बन्दकर्ताहरुले वीरगन्जको घण्टाघर चोकमा पनि बा ७ च ९११४ नम्बरको पिक अप भ्यानको सिसा फुटाइदिएका छन्। मङगलबार वीरगन्जमा रहेको मालपोत कार्यालयमा तालाबन्दी गर्न पुगेका बन्दकर्तालाई वडा प्रहरी कार्यालय विर्ताको प्रहरी निरीक्षक अनिश कर्ण नेतृत्वको प्रहरी टोलीले लेखेटेको थियो। बन्द आह्वानका कारण पर्सा र बाराको जनजिवन प्रभावित बन्द आह्वानकर्ता राष्ट्रिय जनता पार्टीका कार्यकर्ताहरु पर्सा र बाराका सदरमुकामका साथै ग्रामीण भेगका विभिन्न स्थानमा मङगलबार बिहानैदेखि प्रदर्शनमा उत्रिएका कारण वीरगन्ज र कलैया मङगलबार दिनभर बन्द रहयो । वीरगन्जको घण्टाघर चोक, आदर्शनगर, छपकैया, मुर्ली, पावर हाउस चोक, पिपरा, गण्डक चोक, पर्साको ग्रामीण क्षेत्र पोखरीया, पकाहा चोक, भिस्वा, जानकीटोला तथा बाराको कलैया, परवानीपुर, जितपुर, नितनपुर, गण्डक बहुअरी, प्रस्टोका, प्रसौनी लगायतका स्थानमा राजपाका नेता कार्यकर्ताहरुले मङगलबार बिहानैदेखि टायर बालेर प्रदर्शन गरेका थिए। आन्दोलनकारीको प्रदर्शनका कारण वीरगन्ज र कलैयाका बजार तथा पसलहरु बन्द रहे। यस्तै सामुदायिक तथा निजी विद्यालय र कलेजहरु पनि मङगलबार बन्द रहे। वीरगन्ज र कलैयामा राजपाका कार्यकर्ताहरुले भाडाका सवारी साधन चल्न नदिए पनि मोटरसाइकल, इरिक्सा, रिक्सा र टयाम्पुहरु भने सञ्चालनमा रहेका छन्। वीरगन्जको घण्टाघर चोकमा मङगलवार बिहान टायर बालेर प्रदर्शन गर्दै राजपाका नेता कार्यकर्ताहरु। तस्बिर : अन्नपूर्ण"
राजपाका जिल्ला अध्यक्षसहित १५ जना नेता कार्यकर्ता पक्राउ,"नवलपरासी : नवलपरासीमा राष्ट्रिय जनाता पार्टी (राजपा) का जिल्ला नेतासहित १५ जना कार्यकर्तालाई प्रहरीले मंगलबार दिउँसो पक्राउ गरेको छ। सदरमुकाम परासीको बुद्धचोकमा उग्र प्रदर्शनमा उत्रिदै सवारी साधन तोडफोड र अन्य राजनीतिक दलका कार्यकर्तालाई कुटपिट गरेपछि उनीहरुलाई पक्राउ गरेको जिल्ला प्रहरी उपरीक्षक (एसपी) राजेन्द्रप्रसाद चौधरीले जानकारी दिनुभयो। पक्राउ पर्नेमा राजपाका जिल्ला अध्यक्ष पुरन चौधरीसहितका जिल्ला नेता र कार्यकर्ता छन्। राजपाका कार्यकर्ताले बन्दको अवज्ञा गरेको भन्दै सुनवलबाट परासीतर्फ आउँदै गरेका दुई वटा स्कारपियो गाडी, इरिक्सा तोडफोड गरेका छन् भने चुनाव प्रचार प्रसारका टिसर्ट लगाएर आएका केही राजनीतिक दलका कार्यकर्तालाई कुटपिट गरेपछि उनीहरुलाई पक्राउ गरिएको एसपी चौधरीले बताउनुभयो। पक्राउ परेपछि राजपाका कार्यकर्ताले रिहाईको माग गर्दै जिल्ला प्रहरी कार्यालय घेराऊ गरेका छन्। स्थानीय निर्वाचनको विरोध गर्दै राजपाले गरेको बन्दका कारण सदरमुकाम परासी बजारको जनजीवन प्रभावित बनेको छ। बन्दले परासी बजारसहित दक्षिणक्षेत्रमा रहेका शैक्षिक संस्था, कलकारखाना यातायात लगायतका क्षेत्र ठप्प छन्। राजमार्ग र नवलपुर क्षेत्रमा भने बन्दको कुनै प्रभाव परेको छैन।"
पत्रकार महासंघको भूमिका एनजिओआइएनजिओको जस्तै : ट्रेड युनियनमा बदल्न माग,"काठमाडौं : नेपाल पत्रकार महासंघको भूमिका एनजिओआईएनजिओको जस्तै भएको भन्दै विभिन्न संघ संस्थाले यसलाई ट्रेड युनियनमा बदल्नु पर्नेमा जोड दिएका छन्। महासंघले श्रमजीवि पत्रकारको हकहित तथा सेवा सुविधामा चासो दिने भन्दा पनि दातृ निकायलाई मात्र खुशी पारेको भन्दै उनीहरुले यसलाई ट्रेड युनियनमा बदल्नुपर्नेमा जोड दिएका हुन्। मंगलबार प्रेस सेन्टर नेपाल काठमाडौं शाखाले राजधानीमा गरेको अन्तरक्रिया बोल्ने विभिन्न संगठनका प्रतिनिधिले महासंघलाई ट्रेड युनियनका रुपमा बदलेर आफैंमा कानुनी रुपमा सम्पन्न बनाउन आवश्यक रहेको बताएका हुन्। प्रेस सेन्टर नेपालका केन्द्रीय अध्यक्ष महेश्वर दाहालले महासंघलाई ट्रेड युनियनका रुपमा विकसित गर्न सके अधिकार र श्रमजीविको हकहित तथा साना लगानीका मिडियाको सुरक्षामा समेत सहजता हुने बताए। महासंघले श्रमजीविको अधिकार उठाउन नसकेको भन्दै अहिले एनजिओ आईएनजिओ भन्दा महासंघ फरक बन्न नसकेको उहाँको भनाइ छ। प्रेस सेन्टरका केन्द्रीय उपाध्यक्ष बलराम थापाले ट्रेड युनियनको मुद्दा निक्कै पहिलेदेखि नै उठाउँदै आए पनि सबैले वेवास्ता गरेकाले मुद्धा नै ओझेलमा परेको भन्दै यसलाई अगाडि बढाउन आवश्यक रहेको बताए। पत्रकारहरुको न्यूनतम पारिश्रमिक निर्धारण गर्न सरकर आफैंले श्रमसँग जोडिएको समिति निर्धारण गरेको भन्दै पत्रकार महासंघलाई ट्रेड युनियनका रुपमा बदल्नु कुनै विवादको विषय नभएको तर कुन मोडलमा लैजान सकिन्छ भन्ने विषयमा अब बहस गर्नुपर्ने उनको भनाइ छ। प्रेस चौतारी नेपालका उपाध्यक्ष विश्वमणि सुवेदीले ट्रेड युनियनमा महासंघलाई बदल्नु राम्रो कुरा भए पनि व्यवहारिक र नीतिगत विषयमा जोड दिनुपर्ने बताए। प्रेस युनियन नेपालका कोषाध्यक्ष शरद अधिकारीले आफ्नो संगठनले ६ वर्ष अगाडि नै महासंघलाई ट्रेड युनियनका रुपमा लैजानुपर्छ भनेर उठान गरेको भन्दै यो मुद्धालाई पत्रकार महासंघको आसन्न महाधिवेशनसम्म जोडदारका साथ उठाउनुपर्ने बताए। अन्तरक्रियामा नेपाल पत्रकार महासंघ ललितपुरका अध्यक्ष ज्ञान प्रसाद पौडेल, पूर्व अध्यक्ष लेखनाथ न्यौपाने, प्रेस सेन्टर तीन नम्बर प्रदेशका सचिव टेनिस रोकालगायतले धारणा राखेका थिए ।कार्यक्रममा सहभागी अन्य वक्ताहरुले नेपाल पत्रकार महासंघले एनजिओआइएनजिओको जस्तै मात्र काम गरेको तर श्रमजीवी पत्रकारहरुको सेवा सुविधा, रोजगारी, सुरक्षा, क्षमता वृद्धि विकासलगायत विषयमा गम्भीर नभएको वक्ताहरुको आरोप छ।"

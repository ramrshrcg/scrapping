शीर्षक,विवरण
विद्युतीय मेसिन,"निर्वाचन आयोगले प्रतिनिधिसभा र प्रदेशसभाको आगामी निर्वाचनमा विद्युतीय मेसिन (ईभीएम) प्रयोगबारे राजनीतिक दलहरूसँग परामर्श सुरु गरेको छ । ईभीएममा नमुना मतदान गराएर आयोगले दलका नेतालाई आकर्षित गर्न खोजे पनि चुनावको लागि व्यवस्थापकीय र प्राविधिक रूपले त्यो सम्भावना न्यून देखिन्छ । निर्वाचनलाई निष्पक्षता, गुणस्तरीय, पारदर्शिता र छिटोछरितोको लागि प्रविधिमैत्री बनाउन आयोगले गरेको पहल सकारात्मक छ । कागजी मतपत्रका कारण स्थानीय तह निर्वाचनमा भरतपुरमा मतपत्र च्यातिएको तीतो यथार्थ हाम्रोसामु छ । निर्वाचन प्रविधिमैत्री र छरितो बनाउनु निर्वाचनको पारदर्शिताका सूचक हुन् । विगतमा भन्दा पछिल्ला दिनमा निर्वाचनको गुणस्तर र शैलीमा सुधार भए पनि परम्परागत शैलीको कागजी मतपत्र विस्थापन गर्न सकिएको छैन । ईभीएम प्रयोगको लागि आयोगले सबैभन्दा पहिला दलहरूको विश्वास जित्नुपर्छ । कागजी मतपत्रमा बानी परेका दलहरूमा विद्युतीय मेसिनप्रति पूर्ण विश्वास छैन । छिमेकी भारतमा समेत पछिल्लोपटक ईभीएम प्रयोग विवादमा छ । यस्तो परिदृश्यमा नेपालका परम्परावादी शक्तिहरूले ईभीएमलाई एकैपटक विश्वास गर्ने आधार देखिँदैन । त्यसको लागि आयोगले प्राविधिकसमेतको सहयोगमा दलहरूसँग पर्याप्त छलफल गर्नुपर्छ । आयोगले चुनाव नजिकिएको बेला कुनै अमूक कम्पनीका मेसिनको 'विज्ञापन' गरेर मात्र पुग्दैन । समय छँदा चुपचाप बस्ने तर चुनावको कुरा उठ्दा ईभीएमको प्रसंग आयोगले किन उठाउँछ भन्ने प्रश्न तेर्सिएको छ । आयोग ईभीएममा जान केही कम्पनीको विज्ञापन प्रमोसनमा लागेको छ भन्ने प्रश्न उठ्नु हुन्न । ईभीएमको अध्ययनको नाममा बर्सेनि केही कर्मचारीलाई विदेश भ्रमण गराउने र दाताहरूसँग सहयोग लिएर तिनै कम्पनीको प्रचारक मात्र बन्ने काममा आयोग लाग्नु हुन्न । माघ ७ भित्र प्रतिनिधिसभा र प्रदेशसभाको निर्वाचन सम्पन्न गरिसक्नुपर्ने संवैधानिक बाध्यता रहे पनि हाम्रोजस्तो भौगोलिक विकटता र मौसमका कारण मंसिरको पहिलो साता नै चुनावको लागि उपयुक्त समय मानिन्छ । त्यसरी हेर्दा चुनावको लागि बढीमा चार महिनाको समय छ । हाम्रोजस्तो झन्झटिलो प्रशासनिक र सरकारी कार्यशैलीले चार महिनामा ईभीएम प्रयोगमा आउने सम्भावना देखिँदैन । छोटो समयमा व्यवस्थापकीय एवं प्राविधिक दृष्टिकोणले पनि सबै निर्वाचन क्षेत्रमा ईभीएम प्रयोग सम्भव छैन । तर आयोगले निर्वाचनलाई प्रविधिमैत्री बनाउन केही स्थानमा ईभीएमको सफल प्रयोग गरेर दलहरूको विश्वास जित्न जरुरी छ ।"
माओवादी केन्द्र संसदीय दलको प्रमूख सचेतकमा रेखा शर्मा,काठमाडौं : नेकपा (माओवादी केन्द्र) को संसदीय बोर्डको बैठकले संसदीय दलको प्रमूख सचेतकको जिम्मेवारी पूर्वमन्त्री एवं सांसद रेखा शर्मालाई दिने निर्णय गरेको छ । बोर्डको बिहीबार दिउँसो लाजिम्पाटमा बसेको बैठकले शर्मालाई प्रमूख सचेतकको जिम्मेवारी दिएको हो । पार्टीका प्रमूख सचेतक टेकबहादुर बस्नेत मन्त्री भएपछि माओवादी केन्द्रको रिक्त प्रमूख सचेतकको जिम्मेवारी शर्मालाई दिइएको हो । बैठकले सङ्घीयता कार्यान्वयन सम्बन्धि व्यवस्थापिकासंसदका विभिन्न समितिहरुमा रहेका विधेयकहरुलाई अझ परिमार्जन गर्दै छिटोभन्दा छिटो संसदबाट पारित गराउन पार्टी र संसदीय दलको तर्फबाट विशेष पहल गर्ने निर्णय पनि गरेको छ ।
तिब्बतको सीमा हिल्सामा हेलिप्याड निर्माण गर्ने निर्णय,"सिमकोट : नेकपा एमाले र नेकपा माओवादी केन्द्र सम्मिलित हुम्ला जिल्ला समन्वय समितिले आन्तरिक तथा बाह्य पर्यटकको हवाई आवागमनका लागि हुम्ला र छिमेकी मुलुक चीनको स्वशासित क्षेत्र तिब्बतको सिमा हिल्सामा हेलिप्याड निर्माण गर्ने निर्णय गरेको छ । जनप्रतिनिधि बिहिनताको अवस्थामा भएको अनियमिताको लेखा जोखा गर्दै जिल्लाको समृद्धीका लागि कर्मचारीतन्त्रलाई सँगै लिएर हिडने निर्णय गरिएको उपसंयोजक खगेन्द्र कार्कीले बताए । संविधानमा उल्लेख भए अनुसार बैठकले जिल्लाका सात वटै गाउँपालिकासँग समन्वय र आवश्यक परे प्राविधिक सहयोग गर्ने प्रतिवद्धता व्यक्त गरेको कार्कीले बताए । २० वर्षपछि निर्वाचित जिल्ला समन्वय समितिका पदाधिकारीले साविकको जिल्ला विकास समिति र हालको जिल्ला समन्वय समिति मार्फत हुने भ्रष्टाचार नियन्त्रण प्रति सुन्य सहनसिलता अपनाउने प्रतिवद्धता जनाएका छन् । उनीहरुले पद तथा गोपनियताको सपथसँगै जिल्ला समन्वय समितिमा आप्नो पदभार ग्रहण गरेका छन् । पहिलो पटक बसेको समन्वय समितिको बैठकले जिल्लामा लगानी भन्दा प्रतिफल निकै कम भएको ठहर गर्दै आप्नो कार्यकालमा भ्रष्टाचार नियन्त्रणलाई प्रस्थान विन्दुका रुपमा लिने निर्णय गरेको छ । बैठकका निर्णय सार्वजनिक गर्दै संयोजक दानबहादुर रावतले आप्नो पाँचवर्षे कार्यकालमा भ्रष्टाचार नियन्त्रण गर्दै सुशासन र जवाफदेही बनाउने निर्णय गरेको बताए । जिल्ला समन्वय समिति हुम्लाको निर्वाचनबाट एमालेमाओवादी गठबन्धनका दानबहादुर रावत नेतृत्वको समूह निर्वाचित भएको छ । जिल्ला समन्वय समितिमामा रहेको मूख्य निर्वाचनको कार्यालयमा भएको मतदानमा एमालेमाओवादी गठबन्धनका तर्फबाट संयोजकमा माओवादी केन्द्रका दानबहादुर रावत, उपप्रमूखमा नेकपा एमालेका खगेन्द्र कार्की निर्वाचित भएको मूख्य निर्वाचन अधिकृत दिलनाथ रेग्मीले जानकारी दिए । १४ मतभएको जिल्ला समन्वय समितिको निर्वाचनमा रावत र कार्कीले १० १० मत प्राप्त गरेका थिए भने निकटतम प्रतिद्धन्द्धी नेपाली कंग्रेसको तर्फबाट संयोजकका उम्मेरदार तक्दीर लामा र उपप्रमूखका उम्मेरदार सुना बुढाले ४ ४ मत प्राप्त गरेका छन् । समन्य समितिको सदस्यमा गठबन्धनका तर्फबाट एमाले उ्म्मेरदार जशु परियार, छेजुम लामा, अजवीर शाही र मोआवादी केन्द्रकातर्फबाट कोतन्बा लामा, दानसिंह दमाई र जीवन रावत निर्वाचित भएका छन् ।"
एमालेले तोक्यो समन्वय समितिका उम्मेदवार,"दाङ : नेकपा एमालेले दाङ जिल्ला समन्वय समितिका लागि उम्मेद्वार टुंगो लगाएको छ । एमालेको विहिवारको स्थायी कमिटि बैठकले समन्वय समिति दाङको प्रमुखमा पार्टिको तर्फवाट जितेन्द्रमान नेपालीलाई तोकेको छ । उप प्रमुख भने गठबन्धनको लागि छोडिएको छ । स्थायी समितिको वैठकले समन्वय समितिको प्रमुखमा पार्टिको तर्फवाट नेपालीलाई उठाउने निर्णय गरेको एमालेका स्थायी कमिटि सदस्य शंकर पोख्रेलले जानकारी दिए । त्यस्तै पोख्रेलका अनुसार दाङ सहीत रुपन्देहीको प्रमुखमा एकराज विश्वकर्मा, प्युठानमा नेहर सिं केसी, वांँकेको उपप्रमुखमा अतिउल्लाह खां, संखुवासभाको प्रमुखमा सुमन शाक्य, उपप्रमुखमा अम्विका खवासलाई उम्मेद्वारको टुंगो लगाएको छ ।"
प्रदेश २ को निर्वाचन कांग्रेसका लागि जीवनमरणको सवाल: प्रधानमन्त्री देउवा,"जनकपुरधाम: नेपाली कांग्रेसका सभापति एवं प्रधानमन्त्री शेर बहादुर देउवाले प्रदेश नम्बर २ मा स्थानीय निकायको निर्वाचन पार्टीको लागि जीवन मरणको सवाल भएको बताएका छन्। विहीबार कांग्रेसले जनकपुरमा आयोजना गरिएको बृहत्त प्रादेशिक कार्यकर्ता भेलालाई सम्बोधन गर्दै सो कुरा बताएका हुन्। सभापति देउवाले भने, 'मधेसको मुद्दा र माग सम्बोधन गराउनका लागि संविधान संशोधन गराएरै छाड्ने छौं । तर, मधेसी जनताले पनि आफ्ना हितमा काम गर्नेलाई जिताएर देखाउनुपर्छ।' उनले मधेसको मतपरिणामले कांग्रेसको भविष्य निर्धारण गर्ने हुनाले यस प्रदेशमा जसरी पनि विजय हासिल गरेरै छाड्न नेता कार्यकर्तालाई निर्देशन समेत दिएका छन। नेता कार्यकर्तालाई सम्बोधित दिँदै उनले भने, 'यदि यो पटक मौका हातबाट गयो भने फेरी फर्किन गाह्रो हुन्छ। त्यसैले निर्वाचनको मतपरिणाम हात पार्न पार्टीले केन्द्रबाट जे जति सहयोग गर्नुपर्छ हामि गर्न तयार छौं।' नेकपा एमालले पहाडिया राष्ट्रवादको नारा दिएर देशलाई विखण्डनतिर लगेको हुनाले यस्ता विखण्डनकारी शक्तिहरुलाई जनताले परास्त गर्नुपर्ने उनको भनाई थियो। अबको लगानी र विकास मधेसमै केन्द्रित गर्ने कांग्रेसको योजना भएको हुँदा त्यसको सदुपयोगका लागि पनि पार्टीलाई मत दिन मतदाताहरुलाई उनले आग्रह गरे। दुई चरणको निर्वाचनमा राम्रो मत परिणाम आउन नसक्नुको एक प्रमुख कारण उम्मेदवार चयनमा भएको ढिलाई समेत रहेको औल्याउँदै सभापति देउवाले यसपाली टिकट वितरण मेरो र तेरो नभनी जित्नेलाई दिनका लागि छनौट प्रक्रिया अघि बढाउन जिल्ला सभापतिहरुलाई निर्देशन दिए। कार्यक्रममा सहभागि कांग्रेसका वरिष्ठ नेता रामचन्द्र पौड्यालले तराई मधेसको सवाल सिङ्गो राष्ट्रको सवाल भएको हुनाले यसप्रति वेइमानी गर्नेलाई मधेसी जनताले मताधिकारको प्रयोग गरि सखाप पार्नु पर्ने बताए। उनले भने, 'एमालेका भ्रष्ट पार्टी रहेको छ र उसले सरकारी बजेट पायो भर्ने बाउको सम्पक्ति' ठानेर सिध्याउने काम गर्छ त्यसैले यस्ता पार्टीबाट सचेत भई मधेसी जनताले मताधिकारको प्रयोग गर्नुपर्दछ। त्यसैगरी कार्यक्रममा सहभागि कांग्रेसका महामन्त्री शशांक कोइरालाले कांग्रेसको शत्रु कांग्रेसीनै भएको हुंदा पार्टी भित्र एकता अतिनै आवश्यक रहेको बताए। पार्टी हार्यो भने त्यसको कारण आफ्नै भित्रको अन्तरघात हुने हुनाले उनले गुप उपगुट भन्दा माथी भई एकताका साथ निर्वाचन जित्न सबै लाग्नु पर्ने धारणा राखे। कांसलाई हराउने शक्ति मात्र कांग्रेसीहरुमा रहेको हुंदा आफूभित्रका मतान्तरहरुलाई एक गरि निर्वाचनमा एकताबद्ध भई भाग लिन उनले नेता कार्यकर्ताहरुलाई आग्रह गरे। त्यसैगरी कार्यक्रममा सहभागि नेकाँ केन्द्रीय सदस्य र श्रम तथा रोजगार मन्त्री फरमुल्ला मंसुरले एमालेले पटक पटक मधेसी जनताको भावनासँग खेलवाड गर्ने अभिव्यक्तिहरु दिएको र यसबाट मधेसीको अपमान भएको हुंदा असोज २ गते आफ्नो अपमानको बदला मताधिकारको प्रयोग गरि जनताले दिनुपर्ने बताए। उनले मधेसको मसिहा बनेर मधेसीको मत पाएका मधेसवादी दलहरुले जहिले पनि सत्तामोहमा परि यहाँका जनताको भावनासंग खेलवाड गरेको हुनाले मधेसी दलको नौटंकी हेरेर नबस्न र निर्वाचनको पक्षमा उभ्न मधेसी जनतालाई आग्रह गरे। सभामा नेकाँका केन्द्रीय सदस्य तथा खानेपानी तथा सरसफाई मन्त्री महेन्द्र यादव, कृषि विकास मन्त्री रामकृष्ण यादव, कोषाध्यक्ष सीतादेवी यादव, नेताहरु प्रकाशमान सिंह, कृष्णप्रसाद सिटौला, चित्रलेखा यादव, आनन्द ढुंगाना, विमलेन्द्र निधि लगायतले आफ्ना अभिव्यक्तिहरु दिएका थिए।"
स्वाइन फ्लुले ६ जनाको ज्यान लियो,"पोखरा : साधारण भाषामा स्वाइन फ्लु भनिने ज्यानलेवा मौसमी रुगाखोकीले पोखराका ३ जनाले ज्यान गुमाएका छन्। देशैभरि भने ६ जनाको मृत्यु भइसकेको छ। जिल्ला जनस्वास्थ्य कार्यालय कास्कीका भेक्टर कन्ट्रोल निरीक्षक यम बरालका अनुसार काठमाडौंमा उपचार गराइरहेका पोखराका १ महिला र १ पुरुषको बुधबार ग्रान्डी र ग्रिन सिटी अस्पतालमा मृत्यु भएको हो। उनीहरु पोखरा१५ र १७ का ३६ र २९ वर्षका महिला र पुरुष हुन्। उनीहरुको नाम सार्वजनिक गरिएको छैन। केन्द्रीय जनस्वास्थ्य प्रयोगशालाले उनीहरुको मृत्युको कारण एचआवएनवान भाइरस पुष्टि गरेको जानकारी बरालले अन्नपूर्णलाई दिए। यसअघि पोखरा १४ की एक महिलाले पनि ग्रान्डी अस्पतालमा ज्यान गुमाएकी थिइन्। अहिलेसम्म स्याङ्जा, काठमाडौं, ललितपुरका ११ जनाको पनि ज्यान गइसकेको बरालले बताए। ६ जनाको ज्यान जाँदा ३ जना पोखराका भएकाले हामी उच्च जोखिममा देखियौं, उनले भने, यहाँ धेरै नै सतर्कता अपनाउनुपर्ने देखिएको छ। पोखराका सरकारी र निजी अस्पतालमा आएका रुगाखोकी र ज्वरोका बिरामीमा पनि स्वाइनफ्लुका लक्षण देखिएको तर परीक्षण नगरिएको हुँदा पुष्टि नभएको बरालले सुनाए। परीक्षण पनि नेपालमा जम्मा ३ ठाउँमा मात्रै हुन्छ, उनले भने। सयौंको संख्यामा पोखराका अस्पतालमा रुगाखोकी र ज्वरोका बिरामी आइरहेको बरालले बताए। वालिङ प्राथमिक स्वास्थ्य केन्द्रमा उपचारका लागि आएका २० बिरामीको नमुना परीक्षण गर्दा ६ जनामा स्वाइनफ्लु पुष्टि भएको थियो। इपिडिमियोलोजी तथा रोग नियन्त्रण महाशाखा काठमाडौंले बुधबार पठाएको रिपोर्टले ६ जनामा त्यस्तो समस्या देखिएको वालिङ प्राथमिक केन्द्रका प्रवक्ता देवेन्द्र भट्टराईले जानकारी दिए। उनीहरुमा एचवाएनवापीडीएमजिरो नामको भाइरस देखिएको उनले बताए। उपचारै सम्भव नभएको यस्तो रोगले यसअघि स्याङ्जामा २ र कास्कीमा १ जनाको ज्यान गइसकेको छ। प्राथमिक स्वास्थ्य केन्द्रमा दिनमा सयजना बिरामी आइरहेकोमा आधा रुगाखोकी र ज्वरो आएको बिरामी रहेको जानकारी भट्टराईले दिए। एकजना प्रतिष्ठित व्यक्तिको मृत्यु भइसकेको खबर फैलिएपछि बिरामी थुप्रिन थालेका छन्, उनले भने, निजी क्लिनिकमा झन् धेरै बिरामीको चाप छ। सिकिस्त जस्ता बिरामीलाई पोखरा पठाउने गरिएको र कतिपयलाई औषधि खाएर आराम गर्न भनेको उनले बताए। स्वाइन फ्लुका बिरामी बढेपछि स्वयंस्वास्थ्यकर्मी समेत त्रसित भएका छन्। आफूहरु सुरक्षित हुने गरी भ्याक्सिन, औषधी लगायत सामग्री उपलब्ध गराइदिन स्वास्थ्य विभागसँग प्रास्वाके अधिकारीहरुले माग गरेका छन्।"
कुटनीतिज्ञलाई गृहमन्त्रीको जवाफ : प्रतिनिधिसभा र प्रदेशको चुनाव मंसिर भित्र,"काठमाडौ : गृहमन्त्री जनाद्र्धन शर्माले मंसिर भित्र प्रतिनिधिसभा र प्रदेश सभाको निर्वाचन गराउने योजना रहेको बताएका छन् । नेपालका लागि जापानी राजदूत मासासी ओगावालाई गृहमन्त्री शर्माले बिहिबार त्यस्तो जवाफ दिएका हुन । मौसमका कारण माघ ७ गते भन्दा पनि मंसिर भित्रै निर्वाचनहरु शान्तिपुर्ण तरिकाले सम्पन्न गर्ने योजना छ गृहमन्त्रालयमा बिहिबार भएको भेटमा गृहमन्त्री शर्माले राजदूत ओगावालाई भने । माघ ७ गते भित्र प्रतिनिधिसभा र प्रदेशसभाको निर्वाचन गराउनु पर्ने संम्बैधानिक व्यवस्था छ । जापानी राजदुत ओगावाले निर्वाचनका क्रममा १३ वटा मतदान केन्द्रहरुमा अवलोकन कार्यमा सहयोग गरेको जानकारी गराउदैँ आगामी तेस्रो चरणको स्थानीय, प्रदेश र प्रतिनिधि सभाका निर्वाचन पनि शान्तिपुर्ण तरिकाले सम्पन्न गराउन सुझाव दिएका थिए । जापानी राजदुत ओगावाले दोस्रो चरणको स्थानीय तहको निर्वाचन शान्तिपुर्ण ढंगले सम्पन्न गरेकोमा गृह मन्त्री शर्मालाई बधाई दिएका थिए । गृहमन्त्री शर्माले जापान सरकारले नेपालको आर्थिक विकासमा पुयाएको योगदानको प्रसंसा गरेका थिए । गृहमन्त्री शर्माले जापान सरकारले नेपालमा विपद व्यवस्थापनमा गरेको उल्लेख्य सहयोगको उल्लेख गर्दै छिट्टै सो कार्यका लागि स्वयमसेवकहरु पनि तयार गर्ने जानकारी गराए । अब उद्धार कार्यमा स्थानीय जनतालाई समेत सहभागी गराउने योजना रहेको बताउदै गृहमन्त्री शर्माले त्यसमा पनि जापान सरकारले सहयोगी हात बढाउने अपेक्षा गरेको बताए । लुम्बिनीमा एउटा अन्तराष्ट्रिय विमानस्थल बनाएर जापानका बौद्ध धर्मावलम्बीहरुलाई आवागमन झनै सहज बनाउने सोच रहेको गृहमन्त्री शर्माले बताए । राजदुत ओगावाले नेपालमा जापानी कुटनितिज्ञ र जाइकाका कर्मचारी ढुक्ककासाथ बसेको र भविष्यमा पनि उनीहरुका लागि यस्तै सुरक्षा अवस्थाको अपेक्षा गरेको बताए । यस विषयका मन्त्री शर्माले नेपालले पाहुनाहरुको सुरक्षाका विषयमा विश्वस्थ रहन् आग्रह गर्दै, थप सुरक्षा आवश्यक परे त्यसको पनि व्यवस्था गर्ने बताए । जापानी राजदुतले बर्षेनी करिब २० हजार जापानी पर्यटहरु भ्रमणका लागि नेपाल आउने गरेको जानकारी गराएका थिए ।"
११ प्रहरी बढुवा अनुमोदन,"काठमाडौं : नेपाल प्रहरीका ११ डीआईजीलाई प्रहरी अतिरिक्त महानिरीक्षक (एआईजी)मा बढुवा भएका छन् । बिहीबार बिहान बसेको मन्त्रिपरिषद् बैठकले बढुवा सिफारिस समितिको सिफारिस अनुमोदन गरेको हो । मन्त्रिपरिषद् बैठकले बमबहादुर भण्डारी, जयबहादुर चन्द, देबेन्द्र सुवेदी, पशुपति उपाध्यक्ष, केशरीराज घिमिरे, माधवप्रसाद जोशी, विजयलाल कायस्थ, कमल सिंह बम, मिङमार लामा, रणबहादुर चन्द र विजयकुमार भट्ट एआईजीमा बढुवा भएका हुन् ।"
"भरतपुरमा निर्वाचनको तयारी, मतदानस्थल वरपर निषेधित क्षेत्र","रत्ननगर: चितवनको भरतपुर महनगरपालिका वडा नं १९ मा पुनः मतदानका लागि आवश्यक कर्मचारी खटाएर तयारी तीव्र पारिएको छ । साउन २० गते हुने पुनःमतदानका लागि मतदान अधिकृतसहित ३६ जना कर्मचारी खटिएको सहायक निर्वाचन अधिकृत गम्भीर घिमिरेले जानकारी दिए। उनका अनुसार वर्षाले प्रभावित हुनसक्ने भएकाले मतदानस्थलमा पानी नपस्ने टेण्टको समेत व्यवस्था गरिएको छ । मतदानस्थलको १०० मिटर वरपर निषेधित क्षेत्र घोषणा गरेर कर्मचारीले आवश्यक तयारी गरिरहेको घिमिरेले जानकारी दिए। निर्वाचनका लागि बुधबारदेखि नै यहाँ मौनअवधी शुरु भएको चितवनका जिल्ला निर्वाचन अधिकारी हरिप्रसाद ढकालले जानकारी दिए। उनका अनुसार आज हरेक मतदान स्थलमा मतपत्र पुर्याइने छ । भरतपुर१९ मा तीनवटा मतदानस्थलमा छ वटा मतदान केन्द्र रहेको छ। किरण मावि, किरणगञ्ज मतदानस्थलमा एक हजार २४८, जीवनज्योति स्कुल गुञ्जानगरमा एक हजार ३०६ र शारदानगर माविमा एक हजार २४३ गरी कुल तीन हजार ७९७ मतदाता छन्। जेठ १४ गते राति गणनाका क्रममा मतपत्र च्यातिएपछि विवादित बनेर मुद्दा परेको भरतपुर१९ को विषयमा सर्वोच्च अदालतले शनिबार निर्वाचन आयोगको निर्णय सदर गर्दै पुनः मतदानको फैसला सुनाएपछि शुक्रबार निर्वाचन हुन लागेको हो। ठूलो वर्षा भएकाले यसैबेला यहाँका मतदातालाई रोपाइँको चटारो पनि छ। रासस"
टोपी र धोती लगाउनेको साझा राष्ट्रियता नै हाम्रो राष्ट्रियता हो',"जनकपुरधाम : नेकपा एमालेका केन्द्रीय सचिव तथा प्रचार विभाग प्रमुख योगेश भट्टराईले टोपी र धोती लगाउनेको साझा राष्ट्रियता नै आफूहरुको राष्ट्रियता रहेको बताएका छन् । एमालेले पहाडिया राष्ट्रवादको नारा दिएर मधेसी जनताको अपमान गरेको भन्ने विषयमा मधेसमा भ्रम फैलाइएको भन्दै भट्टराईले नेपालीको साझा राष्ट्रियता हुनुपर्ने आफ्नो पार्टीको मान्यता रहेको बताए । स्थानीय निकायको निर्वाचन तयारीको क्रममा जनकपुर आइपुगेका भट्टराईले बिहीबार संचारकर्मीसंगको छलफल कार्यक्रममा बोल्दै भने, मधेसमा राजपालाई एमालेकोविरुद्धमा प्रयोग गरि नेपाली कांग्रेस र माओवादीले आफू लाभ लिन खोजिरहेका छन् ।' राजपालाई निर्वाचनमा सहभागी हुन नदिने षड्यन्त्रमा कांग्रेस लागिपरेको बताउँदै भट्टराईले आफ्नो जनमतको रक्षाका लागि राजपाले चुनावमा भाग लिनु आवश्यक रहेको जोड दिए । वर्तमान अवस्थामा एमाले प्रमुख प्रतिपक्षमा रहेको र राजपा पनि आफ्ना मागको कारण विपक्षीकै भूमिका निर्वाह गरिरहेको अवस्थामा प्रतिपक्षी एक भएर जानु नै उत्तम विकल्प हुने उनको सुझाव थियो । मधेसको मागप्रति आफ्नो पार्टीको पूर्ण समर्थन भएपनि संविधान संशोधनको प्रक्रियालाई व्यवस्थापिका संसद र प्रतिनिधि सभाको निर्वाचन पश्चात अघि बढाउनु पर्ने आफूहरुको धारणा रहेको भट्टराईले बताए । दुई चरणको निर्वाचनमा प्रथम दल हुने उपलब्धि प्राप्त गरेको एमाले तेस्रो चरणमा पनि प्राप्त उपलब्धिलाई जोगाउन सक्दो प्रयत्न गर्ने उनको भनाई थियो । नेपालीको हितमा बोल्दा एमालेलाई एन्टी इन्डीयन गतिवीधि संचालन गरेको भनि आरोप केही मधेसवादीबाट लगाउनु जायज नरहेको उनको भनाई थियो ।"
सरकारी भवनमा पार्टी कार्यालय,"काठमाडौं : मधेसी निजामती कर्मचारी मञ्चले राज्यको सम्पत्ति दुरुपयोग गर्दै वन मन्त्रालय परिसरमा रहेको भवन राष्ट्रिय जनता पार्टी नेपाललाई भाडामा दिएको छ । बबरमहलस्थित मन्त्रालय परिसरको उक्त भवनमा राखिएको केन्द्रीय कार्यालयको बुधबार राजपा अध्यक्ष महन्थ ठाकुरले उद्घाटन गरेका छन् । कर्मचारीका राष्ट्रिय संगठनलाई पेसागत गतिविधि गर्ने सर्तमा सरकारले ०६८ सालमा मन्त्रिपरिषद् निर्णयबाट भोगाधिकार दिएको जग्गामा निर्मित तीनतले घरको नौ कोठामध्ये आठ कोठा राजपालाई दिइएको हो । स्रोतका अनुसार राजपाले मञ्चलाई मासिक एक लाख रुपैयाँ भाडा बुझाउनेछ । वन परिसरभित्र वन विभाग, राष्ट्रिय निकुञ्ज विभाग, भूजलधार संरक्षण विभाग, वन सर्वेक्षण तथा अनुसन्धान विभाग, वन प्रशासनिक तालिम केन्द्र, टिम्बर कर्पोरेसन अफ नेपाल र रेड कार्यान्वयन केन्द्र छन् । सरकारी भवनमा पार्टी कार्यालय राखिएपछि कतिपय कर्मचारीले राजनीतिक अस्थिरताको प्रभावले सुरक्षामा समेत प्रश्न उठेको प्रतिक्रिया दिएका छन् । निजामती कर्मचारी ट्रेड युनियनका अध्यक्ष पुण्य ढकालले भने सर्तभन्दा बाहिर गएर कार्यालय दुरुपयोग गर्न नहुने बताए । कर्मचारीले राजनीतिक विवाद ल्याउने काम गर्न नहुने जिकिर गर्दै उनले भवन तत्काल फिर्ता गर्न आग्रह गरे । मधेस भवन नाम दिएर मधेसी कर्मचारी मञ्चले निर्माण गरेको भवनमा राजपाको झन्डा फहराइएको छ । भवनमा राजपासहित मञ्च र मधेसी कर्मचारी महासंघ नेपालको समेत कार्यालय राखिएको छ । सार्वजनिक सेवा प्रवाहको भरपर्दो साधन, समानुपातिक प्रतिनिधित्वसहितको निजामती प्रशासन भन्ने नारासहित कर्मचारी र राजपाको बोर्ड सँगै राखिएको छ । पार्टीले प्रयोग गरेको मञ्चको भवनसँगै कांग्रेससमर्थित नेपाल निजामती कर्मचारी युनियन र नेपाल वन प्राविधिक संघको भवन छ । वन तथा भूसंरक्षण मन्त्रालयका प्रवक्ता धनञ्जय पौडेलले सरकारले कर्मचारीलाई जुन उद्देश्य र सर्तमा जग्गा दिएको हो, त्यसैअनुसार प्रयोग हुनुपर्ने बताए । दुरुपयोग भए सरकारले नियमन गरी आवश्यक कारबाही गर्ने बताए । पेसागत संगठनको हितबाहेक अन्य राजनीतिक दल वा भ्रातृ संगठनले सरकारी सम्पत्ति प्रयोग गर्न, कर्मचारीले भाडामा लगाउन र व्यावसायिक प्रयोजनसमेत प्रयोग गर्न नपाउने कानुनी व्यवस्था छ । एक सातादेखि मर्मत गरी चिटिक्क बनाइएको कर्मचारीको भवनमा राजपा अध्यक्ष ठाकुरले बुधबार विधिवत रूपमा कार्यालय उद्घाटन गरेका थिए । अध्यक्ष मण्डलका नेता राजेन्द्र महतोले यो कार्यालय केही समयका लागि मात्र भएको बताए । उनले भने, राजपाले चाँडै अर्को कार्यालय भवन व्यवस्था गर्नेछ ।"
जिल्ला समन्वय समिति सल्यानमा कांग्रेसका विष्ट निर्विरोध,"दाङ : जिल्ला समन्वय समिति सल्यानको संयोजकमा नेपाली कांग्रेसका नेता केशबहादुर विष्ट निर्विरोध निर्वाचित भएका छन् । जिल्ला समन्वय समिति सल्यानको संयोजक पदका लागि कांग्रेसका विष्ट र माओवादी केन्द्रका जनक घर्तीले मात्रै उम्मेदवारी दर्ता गराएका थिए । तर, घर्तीले आफ्नो उम्मेदवारी फिर्ता लिए । सल्यानमा जिल्ला समन्वय समिति चुन्नको लागि आगामी साउन २३ गते निर्वाचन हुने कार्यतालिका थियो । विष्ट कांग्रेसका पूर्व जिल्ला उपसभापति, नेपाल शिक्षक संघका पूर्व जिल्ला अध्यक्ष हुन् । यसैबीच जिल्ला समन्वयन समितिको उपसंयोजक पदमा भने निर्वाचन हुने देखिएको छ । उक्त पदमा नेकपा एमाले नेता कुलबहादुर गिरी र माओवादी केन्द्रका हरिप्रकाश बुढाथोकी बीचमा प्रतिपर्धा हुने भएको छ। सल्यानमा पहिलो चरणको निर्वाचन अन्तरगत गत वैशाख ३१ मा स्थानीय तहको निर्वाचन भएको थियो । यहाँ कांग्रेसले तीन तह र छ प्रतिनिधि जितेको छ भने एमाले र माओवादीले समान सातसात प्रतिनिधि जितेका छन् । सल्यानमा १० स्थानीय तह छन् ।"
आर्थिक सुधारमा ध्यान दिने छु : वाग्ले,"काठमाडौँ : राष्ट्रिय योजना आयोगका नवनियुक्त उपाध्यक्ष डा स्वर्णिम वाग्लेले सङ्घीयताअनुकूल आयोगको पुनःसंरचना र आर्थिक सुधार आफ्नो प्रमुख प्राथमिकता हुने बताएका छन्। बिहीबार मन्त्रिपरिषद्को बैठकबाट नियुक्त डा वाग्लेले आयोगलाई आवधिक योजना गाँसगुस गर्ने निकायको रुपमा मात्र नभई यसको पुनःसंरचनाको बहसलाई तार्किक निष्कर्षमा पुर्याउनु पहिलो प्राथमिकता हुने बताए । संघीय संसद् र प्रदेशसभाको निर्वाचनपछि आयोगको स्वरुप परिवर्तन गर्नुपर्ने भएकाले वाग्लेले त्यसमा जोड दिने बताए । उनले दीर्घकालीन सोचका साथ प्रमाणित र वास्तविकतामा आधारित योजना बनाई सन् २०२० सम्म विकासशील मुलुकमा स्तरोन्नति गर्न, सन् २०३० भित्र पूरा हुनुपर्ने दिगो विकास लक्ष्य र मध्यम आय भएको मुलुकको दर्जा हासिल गर्न एकीकृत खाका ल्याउने पनि बताए । यसअघि दुईपटक आयोगको सदस्य भइसकेका अर्थशास्त्री वाग्लेले वित्तीय अनुशासन, ऊर्जा, कनेक्टिभिटी' र सहरीकरणका क्षेत्रमा ठूला पूर्वाधार विकासका लागि नीतिगत पक्षपोषण गर्ने पनि उल्लेख गरे । उनले स्थानीय तहमा योजना निर्माण र कार्यान्वयनका सन्दर्भमा तालिमका कार्यक्रम पनि सञ्चालन गर्ने बताए । योजना आयोग प्रधानमन्त्री अध्यक्ष रहने राष्ट्रिय विकास परिषद्अन्तर्गतको विकास योजना तथा नीति तर्जुमामा सल्लाह दिने उपल्लो निकाय हो । यसले आर्थिक विकासको निमित्त स्रोत साधनको व्यवस्था तथा विनियोजन गर्दै आएको छ । आयोगमा हाल सात सदस्य छन् । आयोगमा आर्थिक व्यवस्थापन, सामाजिक विकास, पूर्वाधार विकास, अनुगमन तथा मूल्याँकन, कृषि तथा ग्रामीण विकास र मानव संसाधन विकास महाशाखा गरी छवटा महाशाखा छन् । सार्वजनिक वित्त, अन्तर्राष्ट्रिय व्यापार, लगानी र प्रतिस्पर्धात्मक क्षमताका विज्ञ मानिने वाग्ले यसअघि तत्कालीन प्रधानमन्त्री सुशील कोइरालाको सरकारमा पनि सोही आयोगका सदस्य भएका थिए । अष्ट्रेलियाको अष्ट्रेलियन नेशनल विश्वविद्यालयबाट अर्थशास्त्रमा विद्यावारिधि गरेका वाग्लेले अमेरिकाको हार्वड विश्वविद्यालयबाट अन्तर्राष्ट्रिय विकासमा स्नातकोत्तर र बेलायतको लण्डन स्कूल अफ इकोनोमिक्सबाट अर्थशास्त्रमा स्नातक गरेका छन् । उनी २०४६ सालको एसएलसी परीक्षामा बोर्ड सेकेन्ड भएका थिए । विश्व बैंकको मुख्यालय वासिङ्टन डिसीमा वरिष्ठ अर्थशास्त्रीका रुपमा समेत लामो समय काम गरेका उनी संयुक्त राष्ट्रसंघीय विकास कार्यक्रममा पनि नीति विश्लेषक रहिससकेका छन् । नेपालमा योजनाबद्ध विकास प्रक्रियाको प्रारम्भसँगै विसं २०१३ मा प्रथम पटक योजना आयोगको नामबाट प्रधानमन्त्रीको अध्यक्षतामा योजना निर्माण गर्ने निकाय गठन भएको थियो । रासस"
कांग्रेसको शत्रु कांग्रेस नै : शशांक कोइराला,"बर्दिबास : नेपाली कांग्रेसका महामन्त्री डाशशांक कोइरालाले कांग्रेसको शत्रु कांग्रेस नै रहेको बताएका छन् । बिहीबार नेपाली कांग्रेस बर्दिबासले आयोजना गरेको पार्टी प्रवेश कार्यक्रमलाई सम्बोधन गर्दै उनले यस्तो बताएका हुन् । हामी आफ्नै छायाँसंग डराइरहेका छौं, महामन्त्री कोइरालाले भने, अन्तर्घातकै कारण दोस्रो संविधान सभाको चुनावमा पहिलो भएको हाम्रो पार्टी स्थानीय तहको चुनावमा दोस्रो भयो। प्रदेश नम्बर २ को स्थानीय तहको निर्वाचनमा कांग्रेसलाई जिताएर मधेश कांग्रेसको भोट बैंक रहेको सावित गर्नु पर्नेमा उनले जोड दिए । माओवादी अहिले पनि कांग्रेसकै बलमा उफ्रिरहेको महामन्त्री कोइरालाले दावी गरेका छन् । जंगलमा रहेको माओवादीलाई कांग्रेसले शान्तिप्रक्रियामा ल्याएको भन्दै डा कोइरालाले भने, माओवादीलाई बैतर्नी नदी कांग्रेसले पार गराएको हो । माओवादीलाई मोक्ष दिने काम कांग्रेसले गर्दै आएको उनले स्पष्ट पारे । उनले माओवादीसंग तेस्रो चरणको स्थानीय तहको चुनावमा तालमेल नहुने कांग्रेसी कार्यकतालाई बताए । उनले भने, कांग्रेस अब माओवादीको बुई चढ्दैंन । कांग्रेस आफै मधेशमा शक्तिशाली भएकोले कांग्रेसले कुनै दलसँग तालमेल नगर्ने डा कोइरालाले स्पष्ट पारे । तेरो मेरो भन्ने कुरा हुदैन कांग्रेसी मिलेर मधेशमा कांग्रेसलाई एक नम्बर बनाउ, उनले भने, कांग्रेसको लागि प्रदेश नम्बर २ को चुनाव जीवनमरणको सवाल हो । स्थानीय तहको नतिजाकै आधारमा प्रदेश र केन्द्रको चुनावमा कुन पार्टीले जित्ने भन्ने आधार रहन्छ , त्यसैले असोज २ को चुनाव कांग्रेसका लागि महत्वपूर्ण छ । नेपाली कांग्रेस महोत्तरीको बर्दिवास लगायत मधेशमा सक्षम रहेको भन्दै कुनै पनि हालतमा गठबन्धन नगर्न कार्यकर्ताले पार्टीलाई सुझाव दिएका छन् । स्वागत कार्यक्रममा सहभागी हुन आएका कांग्रेसका अधिकाशं नेता कार्यकर्ताहरुले माओवादी केन्द्रसँगको तालमेल काँग्रेसलाई नै महंगो सावित हुन सक्ने बताएका छन् । कार्यक्रममा बोल्दै केही कार्यकर्ताले बरु एमालेलाई भोट दिने तर हसियाँ हतौडामा भोट नहाल्ने धारणा व्यक्त गरे । गौरीबासका मनोज ढुङ्गेलले भने, भोट हाल्नै परे एमालेलाई हालिन्छ तर माओवादीको हसिया हथौडामा कुनै पनि हालतमा भोट हालिदैंन । भन्दै नेतृत्वलाई चेतावनी दिएका थिए । विभिन्न पार्टी परित्याग गरी १५० जना नेपाली कांग्रेसमा प्रवेश गरेका छन् ।"
माओवादीका संगठनमा सधैं एउटै नेता,"काठमाडौं : माओवादीको मूल नेतृत्वसहित अधिकांश जनवर्गीय संगठनमा लामो समयदेखि एकै व्यक्तिले नेतृत्व लिइरहेका छन् । कतिपयले पार्टी नेतृत्वको दबाब र कतिपयले आफ्नै चाहना का कारण पद नछाडेका हुन् । अखिल नेपाल किसान संघ (क्रान्तिकारी), नेपाल दलित मुक्ति मोर्चा र प्रेस सेन्टरको नेतृत्व लामो समयदेखि एकै व्यक्तिको हातमा छ । अन्य संगठनमा पनि लामो समय पदाधिकारीमै रहेका व्यक्तिले नेतृत्व लिइरहेका छन् । लामो समय एकै व्यक्तिले नेतृत्वमा हालीमुहाली जमाउँदा नयाँ पुस्ता राजनीतिबाट क्रमशः टाढिन थालेको छ । माओवादी केन्द्रसग अहिले विद्यार्थी, मजदुर, महिलालगायत २५ भन्दा बढी जनवर्गीय संगठन तथा वाईसीएललगायत आठ सहायक संगठन र नेवाः, तामाङ, किरातजस्ता ३४ जातीयक्षेत्रीय मोर्चा छन् । यी मोर्चामा अहिलेसम्म पार्टी अध्यक्षकै चाहनाअनुसार नेतृत्व तोकिएको छ । पार्टीको मूल नेतृत्वमै ०४६ सालयता निरन्तर पुष्पकमल दाहाल कायम छन् । डा बाबुराम भट्टराईले माओवादीमै रहँदा नेतृत्व हस्तान्तरणको मुद्दा पटकपटक उठाए तर केही जोर नचलेपछि आफैँ बाहिरिए । आजीवन पदमा रहिरहने प्रवृत्तिले न पार्टीको विकास हुन्छ, न नेतृत्वको, एक नेताले भने, नेतृत्व युवा पुस्तालाई हस्तान्तरण गर्ने बहस नउठेको होइन तर त्यसलाई त्यत्तिकै डिसमिस पारिन्छ ।कसले कति सम्हाले ?अखिल नेपाल किसान महासंघ (क्रान्तकारी केन्द्र) का अध्यक्ष चित्रबहादुर श्रेष्ठ, नेपाल दलित मुक्ति मोर्चाका अध्यक्ष तिलक परियार र प्रेस सेन्टरका अध्यक्ष महेश्वर दाहालले संगठनको नेतृत्व सम्हालेकै झन्डै दुई दशक पुगेको छ । माओवादीमा लामो समयसम्म एकै व्यक्तिले नेतृत्वमा हालीमुहाली जमाउँदा नयाँ पुस्ता राजनीतिबाट क्रमशः टाढिन थालेको छ । श्रेष्ठले किसान महासंघको नेतृत्व ०५३ सालदेखि गर्दै आएका हुन् । बीचमा केही समय शिवराज गौतमलाई नेतृत्व दिए पनि फेरि उनै दोहोरिइरहेका छन् । लामै भयो, मेरो नेतृत्व किसान महासंघमा, श्रेष्ठले भने, संगठनभित्र नेतृत्व विकास हुन सकेको देखिएन, नेतृत्व हस्तान्तरणको विधि र प्रक्रिया पनि पूरा भइसकेको छैन । अब प्रक्रिया पुयाएर डेढ वर्षभित्रै छाड्छु ।०५६ सालमा दलित मोर्चा गठन भएदेखि नै परियारले नेतृत्व गरिरहेका छन् । केही समय जेल बस्दा सन्तोषी विकलाई कार्यवाहक दिए पनि त्यसबाहेक नेतृत्वमा परियार नै छन् । प्रेस सेन्टरको स्थापनादेखि नै दाहाल अध्यक्ष छन् । उनले पद छाड्न चाहे पनि पार्टी नेतृत्वले नै दोहोयाएको हो । नेतृत्व लिनेबीच विवाद देखिएपछि सर्वसहमति बनाउन नसक्दा दाहाल दोहोरिएका हुन् । म आफ्नो इच्छा र रहरले नेतृत्वमा बसेको होइन, पार्टी नेतृत्वकै प्रेसरका कारण बसेको हुँ, दाहालले नेतृत्व सम्हाल्ने क्रममै भनेका थिए, नेतृत्व लिने साथीहरू मिलेर आउनुहोस्, म छाड्न तयार छु । अन्य संगठनमा मूल नेतृत्व हस्तान्तरण भए पनि एकै ब्याचका नेताको हालिमुहाली छ । महिला, प्राध्यापक, सांस्कृतिक मोर्चामा नेतृत्व हस्तान्तरण भए पनि नेतृत्व लिनेहरू एकै पेरिफेरीका छन् । महिला संगठन अखिल नेपाल महिला संघ (क्रान्तिकारी) मा लामै समय जयपुरी घर्तीले अध्यक्षको जिम्मेवारी सम्हालिन् । उनीपछि उनकै कार्यकालमा महासचिव रहेकी अमृता थापामगर नेतृत्वमा छिन् । मजदुर संगठन अखिल नेपाल ट्रेड युनियन महासंघमा पनि शालिकराम जमकट्टेलले लामो समयदेखि नेतृत्व लिइरहेका छन् । केही समययता भने उनले गणेश रेग्मीलाई कार्यवाहक दिएर पार्टी जिम्मेवारी लिएका छन् । रेग्मी पनि जमकट्टेलसँगै एकै कमिटीमा महासचिव रहेर काम गरिसकेका नेता हुन् । किन यस्तो हुन्छ ? पार्टी, जनवर्गीय संगठन र मोर्चाको नेतृत्व पार्टीभित्रको आन्तरिक सत्ता हो । यस अर्थमा पनि त्यसको नेतृत्वमा पुग्नेहरूले सजिलै नेतृत्व छाडिहाल्दैनन् । स्वविवेक र दबाबमा मात्रै नेतृत्व परिवर्तन हुने प्राध्यापक तथा राजनीतिक विश्लेषक लोकराज बराल बताउँछन् । तर, नेपालका राजनीतिक दल र तिनका नेतामा यी दुवै प्रवृत्ति नदेखिएको उनको तर्क छ । नेतृत्व भनेको आन्तरिक पार्टीभित्र एक किसिमको सत्ता नै हो, कसैले पनि आफूले लिँदै आएको शक्ति र सुविधा सहजै छोड्न चाहँदैन, बरालले भने, नेतृत्व कि आफैँले छाड्न तयार हुनुपयो, होइन भने दबाब र प्रेसर बढाएर छोडाउन सक्नुपयो । राजनीति गर्नेले आफैंले पनि नेतृत्व लिन सक्ने खुबी देखाउन सक्नुपर्ने उनी बताउँछन् । माओवादीमा नेतृत्व छाड्नै नचाहने संस्कृति हाबी रहेको स्विकार्छन्, नेपाल दलित मुक्ति मोर्चाका नेता परशुराम रम्तेल । हामी कहाँ कल्चरकै रूपमा विकास भएको छ, उनले भने, यो विरासतजस्तै भएको छ । विद्यार्थी संगठन र युवा संगठन वाईसीएलको भने भदौ दोस्रो साताभित्रै नयाँ नेतृत्व चयन हुँदै छ । हामी सहमतिमै नेतृत्व चयन गर्छाैं, वाईसीएल नेता रामप्रसाद सापकोटाले भने, भएन भने पनि निर्वाचनको विधिमार्फत अब नेतृत्व चयन गर्छाैं ।"
राजपालाई चुनावमा जान पार्टीभित्रै दबाब,"काठमाडौं : राष्ट्रिय जनता पार्टी (राजपा) नेपाललाई पार्टीभित्रै तेस्रो चरणको स्थानीय तहको निर्वाचनमा सहभागी हुन दबाब परेको छ । बबरमहलस्थित वन कार्यालयमा स्थापना गरिएको नयाँ पार्टी कार्यालयमा बुधबारदेखि सुरु भएको पदाधिकारी बैठकमा बोल्ने अधिकांश सदस्यले संविधान संशोधनको परिणाम स्वीकार गरी चुनावमा जान दबाब दिएका छन् । अध्यक्ष महन्थ ठाकुरको अध्यक्षतामा बुधबारदेखि प्रारम्भ भएको बैठकमा सहभागी १२ जना पदाधिकारीमध्ये अधिकांशले ०७२ असोज ३ मा जारी संविधानका पक्षमा ९० प्रतिशत सांसद रहेको दाबी गर्नेहरूविरुद्ध संशोधनका पक्षमा सके दुईतिहाइ अन्यथा बढीभन्दा बढी प्रतिशत मत ल्याई संविधान सर्र्वसम्मत नरहेको प्रमाणित गर्ने हिम्मत गर्न माग गरेका थिए । संशोधनको खेलमा जाँदा परिणाम स्विकार्न नसक्ने नेतृत्वको आलोचना गर्दै केही पदाधिकारीले भनेका थिए, 'खेल खेल्न जाने तर नियम स्वीकार गर्दिनँ भन्ने नेतृत्वले मधेस र मधेसीको माग सम्बोधन गर्ने र राजपालाई बचाउने सम्भावना देखिँदैन ।' 'संशोधनको पक्षमा सके दुईतिहाइ, नसके बढीभन्दा बढी मत ल्याउनुको अर्थ सत्ता समीकरणमा गम्भीर र निर्णायक प्रभाव पार्न सक्नु हो', उनीहरूले जोड दिएका थिए । अध्यक्ष मण्डलसँग संशोधन नभएसम्म चुनाव बहिष्कार भन्ने नीतिलाई कहिलेसम्म लैजाने भन्ने जवाफ माग । 'राजपा संशोधनको खेलमा जानै पर्छ । खेलमा गएपछि त्यसको परिणाम जे भए पनि स्विकार्नै पर्छ', उनीहरूको नेतृत्वलाई दबाब थियो । ती सदस्यहरूले एकै पटक शतप्रतिशत माग पूरा भएको इतिहासमा कहीँकतै नभएको स्मरण गराउँदै अध्यक्ष ठाकुरसहितका पदाधिकारीलाई चुनौती दिएका थिए । 'जिम्मेवार नेतृत्वको कर्तव्य निकासविहीन आन्दोलनमा मुलुकलाई अल्झाउनु होइन । समग्र समस्याबाट अल्झेको मुलुकलाई निकास दिँदै अघि बढाउनु हो', उनीहरूको सुझाव थियो । संशोधन नभएसम्म चुनाव बहिष्कार भन्ने नीतिलाई कहिलेसम्म लैजाने प्रश्न गर्दै उनीहरूले अध्यक्ष मण्डलसँग जवाफ मागेका थिए । असार १४ मा सम्पन्न दोस्रो चरणको निर्वाचनमा पार्टी निर्णयविरुद्ध प्रदेश नं १, ५ र ७ मा उम्मेदवारी दिनेविरुद्ध कारबाही गर्न नसक्ने, नेतृत्व तहकै नेताबाट पूर्व र पश्चिमी भेलाद्वारा शीर्ष नेतृत्वका आलोचना गर्दै राजपलाई कमजोर बनाउन गरिएको षड्यन्त्रकारीविरुद्ध किन कारबाही नगरिएको भन्दै अविलम्ब कारबाही माग गरेका थिए । पदाधिकारी बैठकमा राजपाका महासचिव केशव झाले प्रदेश नं २ का आठ जिल्लाका १२७ स्थानीय तहमा ६ हजार पाँच सय ७८ जनप्रतिनिधि निर्वाचित हुने अवस्थामा राजपा चुनावबाट भाग्न नमिल्ने तर्क गर्दै प्रदेश नं २ को चुनावलाई आन्दोलनको रुपमा प्रयोग गर्न सुझाव दिएका थिए । निर्वाचित प्रतिनिधिले अदालत, प्रमुख जिल्ला अधिकारी, २५ प्रतिशतभन्दा बढी सिंहदरबारको अधिकार पाउने अवस्था रहेको औंल्याउँदै निर्वाचन बहिष्कारको अर्थ नरहनेमा झाको जोड थियो । 'आमकार्यकर्ता र मधेसी मतदाता निर्वाचनमय भएको अवस्थामा चुनाव बहिष्कार गर्नु भनेको अन्य दलमा कार्यकर्तालाई प्रवेश गर्न निर्देशन दिनुभन्दा अरू केही होइन । यो बैठकले चुनावमा सहभागिताको निर्णय गर्नुपर्छ' बैठकसमक्ष उनको माग थियो । सांसद जंगीलाल रायले आफ्नो जिल्ला सर्लाहीमा मात्र राजपाले १७ मध्ये ११ वटा स्थानीय निकाय जित्ने दाबी गर्र्दै त्यस्तै स्थिति अन्य जिल्लामा समेत रहेको जिकिर गरेका थिए । उनले भने, 'प्रदेश नं २ को चुनावमा सहभागी होऔं, पार्टीलाई कार्यकर्ता र मतदाताबीच बचाऔं ।' हामी चुनावमा नजाने चुनावका लागि कार्यकर्ता पार्टी छाड्दै जाने स्थितिमा आगामी आन्दोलन राजपाले कसको बलबुँतामा गर्ने भन्ने प्रश्न उनले राखेका थिए ।बैठकमा अनिलकुमार सिन्हाले बहुर्राष्ट्रिय राज्यको माग राख्दै मधेस प्रदेशका लागि लड्न प्रस्ताव गरेको जानकारी स्रोतले दिएको छ । सिंहदरबारले युगौंयुगदेखि खोसेको अधिकार मधेस र मधेसीबीच लग्न मधेस प्रदेशको मागसहितको आन्दोलनको विकल्प नरहेकोमा उनको जोड थियो । बैठकमा अर्का सहभागी कौशलेन्द्र मि श्रले संविधान संशोधन नभएसम्म स्थानीयलगायत कुनै पनि चुनावमा सहभागी हुनुको अर्थ नहुने तर्क गरेका थिए। बैठकमा सन्तोषकुमार मेहता, सुरेन्द्र पटेल, रामआशिस गुप्ता, रितेशकुमार सिंह रंगीलाल लोढलगायतले बोलेका थिए । पदाधिकारी बैठकको प्रारम्भमा राजपा अध्यक्ष ठाकुरले संक्षिप्त धारणा राख्दै संविधान संशोधन दुईतिहाइ मतले पारित नभएसम्म कुनै पनि चुनावमा सहभागी नहुने पार्टी अडान यथावत् रहेको बताएका थिए । बबरमहलमा राजपा केन्द्रीय कार्यालय राष्ट्रिय जनता पार्टी (राजपा) नेपालको नयाँ कार्यालय भवन बुधबारदेखि बबरमहल सञ्चालनमा आएको छ । नयाँ कार्यालय मधेसी कर्मचारी संगठनको भवनमा राखिएको छ । तराईमधेस लोकतान्त्रिक पार्टी, सद्भावना पार्टी, राष्ट्रिय मधेस समाजवादी पार्टी, तराईमधेस समाजवादी पार्टी, फोरम गणतान्त्रिक र नेपाल सद्भावना पार्टी मिलेर बनेको राष्ट्रिय जनता पार्टीको नयाँ कार्यालय उद्घाटन राजपा अध्यक्ष मण्डलका नेता महन्थ ठाकुर, राजेन्द्र महतो, महेन्द्रराय यादव, शरत्सिंह भण्डारी र अनिल झाले संयुक्त रूपमा झण्डोत्तोलन गरी गरेका थिए । अध्यक्ष मण्डलका अर्को नेता राजकिशोर यादव भने उपत्यकाबाहिर रहेकाले कार्यक्रममा अनुपस्थित थिए । संविधानका पक्षमा ९० प्रतिशत सांसद रहेको दाबी गर्नेहरूविरुद्ध संशोधनका पक्षमा सके दुईतिहाइ नभए बढीभन्दा बढी प्रतिशत मत ल्याई संविधान सर्र्वसम्मत नरहेको प्रमाणित गर्ने हिम्मत गर्न नेतृत्वमाथि दबाब ।"
११ एआईजीको जिम्मेवारी के ?,"काठमाडौं : बिहीबार बसेको मन्त्रिपरिषद् बैठकले ११ प्रहरी नायब महानिरीक्षक (डीआईजी)लाई प्रहरी अतिरिक्त महानिरीक्षक (एआईजी)मा बढुवा गरेको छ। सरकारले मुलुक संघीयतामा गएको अवस्थामा प्रत्येक प्रदेशमा एआईजीको नेतृत्वमा प्रहरी परिचालन गर्ने भन्दै संख्या ११ पुर्याएको हो। यद्यपी प्रदेशको संख्या तोकिए पनि त्यो ढंगमा प्रशासनिक क्रियाकलाप काम हुन सकेको छैन। त्यसका लागि अझै कति समय पर्खने भन्ने प्रश्न अनुत्तरित छ। त्यसका लागि चुनाव कुर्नुपर्छ। चुनाव कहिले हुन्छ भन्ने विषयमा जिम्मेवारी निकाय नै ढुंक छैन। यो अवस्थामा जिम्मेवारी तोकेका प्रहरी अधिकारीले के गर्ने ? पूर्व एआईजी नवराज ढकाल संख्या भन्दा पनि जिम्मेवारी महत्वपूर्ण हुने बताउछन्। संख्या भन्दा पनि प्रशासनिक जिम्मेवारी कसरी बाँडफाड हुन्छ भन्ने कुरा महत्वपूर्ण हो, ढकाल भन्छन्, फुली लगाएको दिनदेखि काम गर्ने ठाउँ भएन भने प्रहरी संगठनभित्र खुट्टा तान्ने र अनावश्यक चलखेल हुन थाल्छ, त्यसले संगठनको दात्विलाई संकटमा पार्छ । ढकालका अनुसार मुलुक संघीयतामा गए ११ एआईजीको संख्या ठिकै हो। तर, तत्काल संघीयता कार्यान्वयन नभए जिम्मेवारी बिनाको पदको कुनै काम हुँदैन। एआईजी संख्या वृद्धिको शृङ्खला सरकारले प्रहरीमा एआईजीको संख्या बढाएको यो पहिलो पटक होइन। प्रहरीमा एआईजीको संख्या सुरुमा तीन मात्र थियो। त्यसपछि क्रमश संख्या बढ्दै पाँच, सात, नौ हुँदै १३ पुगेको इतिहास छ । सुशील कोइराला नेतृत्वको सरकारले सात एआईजीको दरबन्दीमा भागबन्डा नमिल्दा नौ पुर्याएको थियो। यद्यपी वरिष्ठता मिचेको भन्दै चार डीआईजीले सर्वोच्चमा मुद्दा दायर गरे। उक्त मुद्दामा सर्वोच्चले चारै जनालाई बढुवा गर्न आदेश दिएपछि एआईजीको संख्या १३ पुगेको थियो। सर्वोच्चको आदेशपछि एआईजी भएका यादव अधिकारी, परशुराम खत्री, विश्वराज शाही र सुशीलबरसिंह थापाले सात महिनापछि मात्र प्रहरी प्रधान कार्यालयमा प्रवेश पाएका थिए । त्यसअघि उनीहरु गृहमन्त्रालयमा हाजिर गरेर बसेका थिए । सरकारले यस पटक समेत भागबन्डा मिलाउन १३ एआईजी बनाउने विषयमा छलफल गरेको भए पनि त्यो विषयमा सहमती हुन नसक्दा ११ एआईजी भएका छन्। बिहीबारको मन्त्रिपरिषद् बैठकले डीआईजीहरु बमबहादुर भण्डारी, जयबहादुर चन्द, देबेन्द्र सुवेदी, पशुपति उपाध्यक्ष, केशरीराज घिमिरे, माधवप्रसाद जोशी, विजयलाल कायस्थ, कमलसिंह बम, मिङमार लामा, रणबहादुर चन्द र विजयकुमार भट्टलाई एआईजीमा बढुवा गरेको छ। ११ जना एआईजीले फुली लगाउने निश्चित भए पनि उनीहरुको जिम्मेवारी भने तोकिएको छैन। यसले भने प्रहरी संगठनमा फेरि प्रशासन सञ्चालनका विषयमा तानातान हुने देखिन्छ।"

शीर्षक,विवरण
सरकारको पारदर्शितामा प्रश्न,"जवाफदेहिता, पारदर्शिता र इमानदारी लोकतन्त्रका मुख्य चरित्र हुन् । लोकतान्त्रिक सरकारले यी चरित्र पछ्याउन सकेन भने सन्देहयुक्त प्रश्नहरू जन्मिन्छन् । प्रधानमन्त्री शेरबहादुर देउवाको गठबन्धन सरकारमाथि यतिबेला यस्तै सन्देहयुक्त प्रश्न उठ्न थालेको छ । देउवा सरकारमा यतिबेला ५४ सदस्यीय मन्त्रिपरिषद् छ । तर यो 'जम्बो' मन्त्रिपरिषद्ले हालसम्म पनि आफ्नो सम्पत्ति विवरण सार्वजनिक नगरेपछि प्रश्नहरू उठ्न थालेका हुन् । मिडियाले प्रश्न उठाएपछि स्वास्थ्यमन्त्री गिरिराजमणि पोखरेलले प्रेस विज्ञप्ति जारी गर्दै सम्पत्ति विवरण सार्वजनिक गरेपछि प्रधानमन्त्री, मन्त्रीहरूले सार्वजनिक गरेका छैनन् । कतिपयले त प्रधानमन्त्री कार्यालयमा विवरण बुझाएका पनि छैनन् । सरकार गठनको सय दिन नाघिसक्दा पनि मन्त्रिपरिषद्का सदस्यहरूको सम्पत्ति विवरण सार्वजनिक नगर्नुले यसको अपारदर्शी चरित्र उजागर भएको छ । भ्रष्टाचार निवारण ऐन २०५९ अनुसार सार्वजनिक पद धारण गरेका हरेक व्यक्तिले नियुक्ति भएको साठी दिनभित्र अनिवार्य रूपमा सम्पत्ति विवरण सार्वजनिक गर्नुपर्छ । अझ नैतिकता र इमानदारी देखाउने हो भने नियुक्त भएको १५ दिनभित्रै सम्पत्ति विवरण सार्वजनिक गर्र्नेे परम्परा हो । तर यो परम्परालाई लत्याउँदै देउवा सरकारले सम्पत्ति विवरण गोप्य राख्ने वा विवरण बुझाउन आनाकानी गर्ने प्रवृत्ति देखाएको छ, जुन त्रुटिपूर्ण छ । सरकारले सम्पूर्ण मन्त्रिपरिषद्का सदस्यहरूको सम्पत्ति विवरण सार्वजनिक गर्न ढिलाइ गर्नु हुँदैन । २०४६ सालको जनआन्दोलनको सफलतापछि २०४८ सालमा प्रधानमन्त्री बनेका गिरिजाप्रसाद कोइरालाको पालादेखि प्रधानमन्त्री र मन्त्रीहरूले नियुक्तिको १५ दिनभित्र सम्पत्ति विवरण सार्वजनिक गर्ने परम्परा बसालिएको थियो । पञ्चायती व्यवस्थाको पतनसँगै जनताको प्रतिनिधिको रूपमा आएका शासकहरूलाई जनताप्रति जिम्मेवार र उत्तरदायी देखाउन र पारदर्शी शासन व्यवस्था सञ्चालन गर्ने मनसायका साथ सम्पत्ति विवरण सार्वजनिक गर्न थालिएको थियो । यसअघि सरकारका प्रधानमन्त्री, मन्त्रीहरूले ढिलोचाँडो आफ्नो सम्पत्ति विवरण सार्वजनिक गरेर सकारात्मक सन्देश दिएका थिए । यद्यपि छोटो समयको लागि बनेको खिलराज रेग्मी नेतृत्वको अधिकांश पूर्व कर्मचारीसम्मिलित सरकारले भने सम्पत्ति विवरण गोप्य नै राखेको थियो । त्यो सरकार जनताबाट निर्वाचित सरकार नभएकाले सम्पत्ति विवरण सार्वजनिक गर्न जनस्तरबाट नैतिक दबाब थिएन । तर अहिलेको देउवा नेतृत्वको सरकारमाथि नैतिक दबाब छ । संघीय लोकतान्त्रिक गणतन्त्र संस्थागत गर्न बनेको जननिर्वाचित सरकार भएकाले उसले इमानदारी र पारदर्शिता देखाउनैपर्छ । सम्पत्ति विवरण सार्वजनिक गर्न ढिलाइ गर्नुले उसकै चरित्रमाथि प्रश्न र सन्देहहरू थपिँदै जानेछन् भन्ने कुरा उसले हेक्का राख्नु जरुरी छ । देउवा चौथोपटक प्रधानमन्त्री बनेका हुन् । पदभार ग्रहण गर्दै उनले पहिलो निर्णयको रूपमा राष्ट्रिय सदाचार नीति ल्याउने मस्यौदामा हस्ताक्षर गरेका थिए । प्रधानमन्त्री, मन्त्रीलगायत सबै राष्ट्रसेवकहरूलाई पारदर्शी र नैतिकवान् बनाउनु राष्ट्रिय सदाचार नीतिको मुख्य उद्देश्य थियो । तर प्रधानमन्त्रीले सो नीतिको बारेमा छलफल पनि गरेका छैनन् । यो नीति अनुशरण गरेको देखाउने हो भने पहिले मन्त्रिपरिषद्का सदस्यहरूले सम्पत्ति सार्वजनिक गर्नुपर्छ । सम्पत्ति विवरण सार्वजनिक गर्ने परम्पराले प्रधानमन्त्री र मन्त्रीलाई आफूले गैरकानुनी रूपमा सम्पत्ति आर्जन गर्न रोक्न सहयोग गर्छ । मन्त्रीहरूले सम्पत्ति विवरण सार्वजनिक नगर्दा उनीहरूको सम्पत्तिको वैधतामाथि प्रश्न उठ्छ । आम जनताले उनीहरूको सम्पत्ति कति छ भन्ने थाहा पाउनुपर्छ । विगत र वर्तमानमा उनीहरूको सम्पत्तिमा आएको परिवर्तन पनि जनताले थाहा पाउनुपर्छ । पद र शक्तिको दुरुपयोग गरेर सम्पत्ति आर्जन गर्ने प्रवृत्ति बढिरहँदा सम्पत्ति विवरण सार्वजनिक नगर्नुले थप संशय जन्माउँछन् । त्यसकारण इमानदारीपूर्वक शासन गर्न, जनताको विश्वास आर्जन गर्न, लोकतन्त्रलाई प्रभावकारी बनाउन शासन प्रणालीलाई पारदर्शी बनाउनैपर्छ । यसको लागि मन्त्रिपरिषद्का सबै सदस्यहरूले तत्काल सम्पत्ति विवरण सार्वजनिक गर्नुपर्छ ।"
बाटो बिर्सिएपछि गाउँपालिका अध्यक्ष अपहरणकारी विप्लव कार्यकर्ता भोकभोकै,"असोज : अपहरण गरेपछि रातभर र दिनभर जंगलैजंगल हिडाए,, अपहरणमुक्त गरिएपछि रोल्पाको थबाङ गाउँपालिका प्रमुख वीरबहादुर घर्तीले पत्रकारसँग भने, हुस्सु लागेको र पानी परिरहने अनकन्टार जंगलमा जुकाले वेस्सरी टोक्यो। खुट्टाबाट रगत खुवै बग्यो। अपहरण गरिएको भोलिपल्ट बिहानदेखि दिनभर खाना समेत पाइएन्। जंगलको बाटोमा अलमलिएपछि घर्तीलाई नियन्त्रणमा लिएका नेकपाका कार्यकर्ता पनि भोकभोकै हिडेको प्रमुख घर्ती बताउँछन्। जंगलमा खानेकुरा पाउने अवस्था थिएन। उनीहरुले पनि खाने वस्तु केही बोकेका थिएनन्, प्रमुख घर्तीले थपे, एकजनाको झोलामा भएको एउटा स्याउ मलाई खान दिए। नेकपाका कार्यकर्ताले थबाङ गाउँपालिका वडा नम्बर २ कोइजबाङ ससुराली घरबाटै प्रमुुख घर्तीलाई भदौ २९ गते रातको एघार बजे अपहरण गरेको सुरक्षा अधिकारीले जानकारी दिए। ठूलो संख्यामा सुरक्षाकर्मी परिचालन गरी घर्तीको खोजी गरिएको थियो। घर्तीलाई नेकपा कार्यकर्ताले रोल्पाका तीन पत्रकारको रोहबरमा रोल्पा नगरपालिका१० धबाङ भनभनेबाट शनिबार साँझ छाडेको प्रमुख जिल्ला अधिकारी डा डीजन भट्टराईले जानकारी दिए। पत्रकारको रोहबरमा मुक्त भएपछि प्रमुख घर्तीले आफूलाई सकुशल छाडेको बताए। ससुराली घरबाट नियन्त्रण गर्दा अभद्र व्यवहार गरेपनि नियन्त्रण अवधिभर सम्मानजनक व्यवहार गरे, प्रमुख घर्तीले भने, जनसत्ताले सोधपुछका लागि ल्याइएको हो भन्दै थिए। यतिधेरै गाउँपालिकाकोे सभा उद्घाटनमा नआउने प्रचण्ड थबाङ आउन खोजेको बारे पनि चासो राखेको घर्तीले बताए। सभाको उद्घाटनमा प्रचण्ड आउने कार्यक्रमलाई प्रभावित गर्न खोजेका हुन सक्ने आंकलन गरेका छन्। नेकपाका जिल्ला सचिव दलबहादुर खत्रीले जनसत्ताले सामान्य सोधपुछको लागि बोलाएको भन्दै सकुशल छाडिएको बताए। सचिव खत्रीले दाबी गर्दै भने, अपहरणको हल्ला फिजाइयो। सोधपुछका लागि बोलाएको मात्र हो। उहाँ हाम्रो सत्तामै सुरक्षित हुनुहुन्थ्यो। प्रमुख घर्तीलाई छाडिएपछि पत्रकारहरुले सदरमुकाम लिबाङ ल्याएर प्रशासनको जिम्मा लगाएका थिए। प्रमुख जिल्ला अधिकारी भट्टराई र प्रहरी नायब उपरीक्षक वीरेन्द्र थापाले शनिबार रातको १२ बजे रोल्पा नगरपालिकाका मेयर पुरण केसीलाई जिम्मा लगाएका थिए। प्रहरीले घर्तीको अस्पतालामा स्वास्थ्य जाँच गराउँदा स्वस्थ रहेको जनाएको छ। तत्कालीन विद्रोही माओवादीका लडाकु कमाण्डर समेत रहेका प्रमुख घर्तीलाई आइतबार जिल्ला समन्वय समिति रोल्पाका प्रमुख राजबहादुर बुढालाई जिम्मा लगाइएको प्रहरी प्रमुख थापाले बताए। प्रहरीले किटानी जाहेरी दिन आग्रह गरेको भन्दै प्रमुख घर्तिले किटानी जाहेरी दिने वा नदिने भन्ने सोंचविचारमै रहेको बताए। अपहरण गर्दा केही चिने जस्ता भएपनि अपहरणमुक्त गर्दा कोही चिनेका थिएनन्,, प्रमुख घर्ति भन्छन्। गाउँपालिका प्रथम सभाको तयारीमा जुटेकै बेला अपहरणमा परेका घर्ती मुक्त हुँदा अर्थात् शनिबार सभा सम्पन्न भएको छ। नेकपा माओवादी केन्द्रको अध्यक्ष एवम् पूर्व प्रधानमन्त्री पुष्पकमल दाहाल प्रचण्डले सभाको उद्घाटन गरेका थिए। अध्यक्षको अनुपस्थितिमा उपाध्यक्ष रामकिरणी रोकाको अध्यक्षतामा सभा सम्पन्न भएको थियो। प्रमुख घर्ती नियन्त्रणमा हुँदा खोजीका लागि व्यापक मात्रामा सुरक्षाकर्मी परिचालित गरिएको थियो। नियन्त्रणमुक्त भएपछि सबै सुरक्षाकर्मी फिर्ता भइरहेको प्रजिअ डा भट्टराईले जानकारी दिए। प्रदेश नम्बर ५ का प्रहरी अतिरिक्त महानिरीक्षक मिङमार लामाले रोहबरमा बस्ने पत्रकारलाई धन्यवाद दिएका छन्। घर्तीको खोजीकै बेला प्रहरी नियन्त्रणमा ल्याइएका नेकपाका नेता केशबहादुर बाँठालाई पनि प्रहरीले घर्तीगाउँ इलाका प्रहरी कार्यालयबाट आइतबार दिउँसो तीन बजे छाडेको छ।"
प्रदेश२ मा ढुक्क भएर मतदान गर्न आयोगको आह्वान,"काठमाडौं : निर्वाचन आयोगले प्रदेश न २ को सोमबार हुने मतदानमा निर्धक्क भएर मताधिकार प्रयोग गर्न अपील गरेको छ । प्रमुख निर्वाचन आयुक्त डाअयोधीप्रसाद यादवले आइतबार निर्वाचन तयारीबारे जानकारी दिँदै सुरक्षाको भरपर्दाे व्यवस्था मिलाइएकोले मतदानमा सहभागी हुन आह्वान गरेका हुन् । उनले भने, शान्ति सुरक्षाको अवस्था भरपर्दो बनाइएको छ । जनताको मताधिकार कुण्ठित गर्ने प्रयास सुरक्षाकर्मीले विफल पार्नेछन् । सीमा क्षेत्रबाट हुन सक्ने घुस पैठलाई रोक्न आयोगले सुरक्षा निकायलाई निर्देशन दिइसकेको को छ । कसैको लोभ, डर, त्रास र धम्कीमा नपरी जनप्रतिनिधि छान्ने काममा सहभागी हुन अनुरोध गर्दछौं । पहिलो र दोस्रो चरणका निर्वाचनमा मतदातामा ठूलो उत्साह देखिएको र तेस्रो चरणको यो निर्वाचनमा पनि त्यो उत्साहमा कमी नहुने आयोगको विश्वास रहेको उनले बताए ।उनले भने, बाढी, डुबानबाट उत्पन्न पीडालाई बिर्सेर असोज २ गते जनप्रतिनिधि छनोट गर्ने पर्वको रुपमा मनाउन प्रदेश न२ का नागरिकलाई आयोग अपील गर्दछ । सोमबार अर्थात् असोज २ गते प्रदेश २ मा हुने स्थानीय तहको निर्वाचनको मतदानको तयारी पूर्ण भएको आयोगले जनाएको छ । प्रदेश २ मा १ महानगर ३ उपमहानगरपालिका ७३ नगरपालिका र ५९ गाउँपालिका गरी १३६ स्थानीय तहमा सोमबार मतदान हुँदै छ । निर्वाचनमा ३१ हजार पाँच सय कर्मचारी परिचालन भएका छन् । स्वयम् सेवकको मात्र संख्या ३५ सय ८० रहेको छ । सुरक्षाकर्मी ६५ हजार परिचालन भएका छन् । निर्वाचनमा ४५ दल सहभागी छन् । चुनावी मैदानमा ३७ हजार २३६ उम्मेदवार प्रतिस्पधामा छन्। प्रदेश दुईमा कुल मतदाताको संख्या २६ लाख ६४ हजार ९ सय ५० रहेको छ ।"
तस्बिरसहितको सरकारी कागजात देखाएर मतदान गर्न सकिने,"काठमाडौँ: निर्वाचन आयोगले प्रदेश नं २ का आठ जिल्लामा असोज २ गते हुने स्थानीय तहको निर्वाचनमा सम्पूर्ण मतदाताको मताधिकारको सुनिश्चितता गर्न मतदाता परिचयपत्रको अतिरिक्त अरु वैकल्पिक व्यवस्था गरेको छ। मतदाताले कुनै कारणवश तस्वीरसहितको मतदाता परिचयपत्र प्राप्त गर्न नसकेमा वा प्राप्त गरेका मतदाताले परिचयपत्र हराएमा वा नष्ट भएमा वैकल्पिक व्यवस्था गरिएको आयोगका सहायक प्रवक्ता मुकुन्द शर्माले जानकारी दिए। आयोगका अनुसार नेपाली नागरिकताको प्रमाणपत्र वा २०७० सालमा आयोगबाट जारी गरिएको मतदाता परिचयपत्र वा राहदानी वा सवारीचालक अनुमतिपत्र वा जग्गाधनी प्रमाणपत्र वा सरकारी निकायबाट तस्वीरसहित जारी भएको अन्य परिचयपत्रसमेतका आधारमा मतदान गर्न पाइने छ। मतदाता नामावली तथा मतदाता परिचयपत्रमा सामान्य त्रुटि पाइएमा स्थानीय तह निर्वाचन निर्देशिका, २०७३ को दफा ४८ बमोजिम सानोतिनो भूलचुक मानी निजको नागरिकता प्रमाणपत्रको विवरणलाई मूल आधार लिई मतदान गर्न दिने व्यवस्था मिलाउनसमेत आयोगले सम्बन्धित सबैलाई जानकारी गराएको छ।"
बारामा निर्वाचनको तयारी अन्तिम चरणमा,"सिमरा: दुई उपमहानगरसहित १६ स्थानीय तह रहेको बारामा सोमबार हुने निर्वाचनको तयारी अन्तिम चरणमा पुगेको छ। मतदाताहरु पनि मतदान गर्न उत्साहित देखिन्छन्। जिल्लाभरी रहेका तीन सय तीन मतदान स्थलमा आइतबार बिहानैदेखि चहलपहल बढ्नुका साथै बुथ बनाउने र सुरक्षाकर्मी परिचालन गर्ने काम सुरु भएको छ। जिल्ला निर्वाचन कार्यालयले स्थानीय तहमा रहेको निर्वाचन कार्यालयलाई पठाएको मतपेटिका र मतपत्र मतदान स्थलसम्म पुर्याउने काम सम्पन्न भएको छ। प्रहरीको निगरानीमा रहेको मतदान स्थलमा आईपुगेको मतपेटिका र मतपत्रलाई कडा सुरक्षा घेराबिच राखिएको प्रहरी नायब उपरीक्षक विश्वविजय महतले जानकारी दिए। बिहान सात बजेदेखि सुरु हुने मतदानलाई सफल बनाउन प्रहरीले आवश्यक सुरक्षा नीति बनाएको भन्दै महतले एउटा मतदान स्थलभित्र आठ देखि ११ जनासम्म प्रहरी खटाउने तयारी गरेको जनाए। संवेदनशील र अति संवेदनशील गरी मतदान स्थललाई छुट्याइएको र त्यसैअनुसार सुरक्षाकर्मी परिचालन गर्ने रणनीति प्रहरीले बनाएको छ। निर्वाचनका लागि बारामा सात हजार भन्दा बढी सुरक्षाकर्मी परिचालन हुने भएका छन्। निर्वाचनका लागि बन्द गरिएको नेपालभारत सीमा क्षेत्रमा सुरक्षा स्थिति कडा पारिएको छ। निर्वाचनको सुरक्षालाई मध्यनजर गर्दै जिल्ला प्रशासन कार्यलयबाट सवारी अनुमति लिएका सवारीसाधन मात्रै चल्न पाउने भएका छन्। मतदानको अघिल्लो दिन निर्वाचन अधिकृतसहित कर्मचारीले बिहानैदेखि बास गाडेर बुथ बनाउने काम थालेका छन्। बुथ बनाउने काममा स्थानीयले सहयोग पुर्याएका छन्। मतदातालाई लाईनमा बसेर सहजै मत दिएर फर्कन सक्ने वातावरण बनाउने काम भईरहेको प्रमुख निर्वाचन अधिकृत रितेन्द्र थापाले जानकारी दिए। दुई उपमहानगरपालिका, पाँच नगरपालिका र नौ गाउँपालिका रहेको बारामा तीन लाख ३४ हजार सात सय ४६ मतदाता छन्। निर्वाचनमा खटिएका कर्मचारीले तीन दिनदेखि मतदान स्थलबाटै मतदाता परिचय वितरण गरिरहेका छन्।"
कांग्रेसले सोच र संगठनमा परिवर्तन गर्नुपर्छ: नेता सिंह,नगरकोटः नेपाली कांग्रेसका नेता प्रकाशमान सिंहले कांग्रेसले अब संगठन तथा सोचमा परिवर्तन गर्नुपर्ने बताउनुभएको छ। सर्वमान्य नेता गणेशमान सिंहको २० औँ स्मृति दिवसको अवसरमा नेपाली कांग्रेस भक्तपुर क्षेत्र नं १ ले भक्तपुरको दुवाकोटमा आयोजना गरेको कार्यक्रममा नेता सिंहले समयको मागअनुसार कांग्रेसमा परिवर्तन नआए जनाधार गुम्ने बताए। उनले पार्टीले गणेशमान सिंहको विचार र सिद्धान्तलाई बिर्सिदै गएको बताए। पार्टीमा लामो समय काम गरिसकेको भावना कदर गर्न नसकेको नतिजा गत निर्वाचनको परिणामले देखाएकाले अबको निर्वाचनमा कार्यकर्ता निर्णयमा उम्मेदवार छनोट गर्नसके कांग्रेस पहिलो पार्टी बन्ने नेता सिंहले बताए। पूर्व उद्योग राज्यमन्त्री कञ्चनचन्द्र बादेले कांग्रेसको नेतृत्वमा संविधान जारी जारी भएको भन्दै प्रदेश तथा केन्द्रको निर्वाचन कांग्रेसको नेतृत्वमा सम्पन्न भएपश्चात् संविधानको कार्यान्वयन पनि हुने बताए।
'स्पोन्सर'को फोन नउठेपछि कांग्रेस नेता पौडेल जापानी इमिग्रेसनबाटै फिर्ता,काठमाण्डौं: नेपाल जनसम्पर्क समितिको कार्यक्रममा सहभागि हुन जापान गएका नेपाली कांग्रेसका केन्द्रीय सदस्य प्रदीप पौडेल जापानको इमिग्रेसनबाट फिर्ता पठाइएका छन्। राजधानी टोकियोस्थित हानेदाविमानस्थलबाट इमिग्रेसनले नेता पौडेललाई नेपाल फिर्ता पठाइदिएको हो। विमानस्थलमा सोधपुछका क्रममा स्पोन्सरलाई सम्पर्क गर्दा फोन अफ भएपछि उनलाई केही समयपछि नेपाल फिर्ता पठाइएको पौडेल निकट नेपाल विद्यार्थी संघका नेता सुशील भट्टले बताए। उनका अनुसार पौडेललाई स्पोन्सर गर्ने व्यक्ति दुई दिन अघि मात्र नेपाल आएका कारण सम्पर्क हुन नसकेको हो। पौडेलसंगै जापान गएका कांग्रेस केन्द्रीय सदस्य एवम् सांसद धनराज गुरुङलाई भने इमिग्रेसनले सामान्य सोधपुछ पछि प्रवेश दिएको थियो। उनीसंग रातो पासपोर्ट भएका कारण पनि कुनै समस्या नभएको नेपाल जनसम्पर्क समिति जापानले जनाएको छ। पौडेलसंगै रहेका पत्रकार अनिल न्यौपानेलाई पनि इमिग्रेसनले फिर्ता पठाइदिएको छ। उनीहरु दुबै जना आजराति नेपाल आइपुग्ने नेविसंघ नेता भट्टले बताए।
प्रदेश प्रमुख नियुक्तिमा ढिलाइ : मुख्यमन्त्री र मन्त्री कहाँ बस्ने ?,"काठमाडौं : निर्वाचन आयोगले संघीय संसद् र प्रदेशसभा निर्वाचनको तयारी तीव्र गतिमा अगाडि बढाइसक्दा पनि सरकारले प्रदेश प्रमुख नियुक्ति प्रक्रिया सुरु गर्न सकेको छैन। संघीय संसद् र प्रदेशसभाको निर्वाचन मंसिर १० र २१ गते हुँदै छ। अबको तीन महिनाभित्र प्रदेशमा मुख्यमन्त्री र मन्त्रीहरू छानिएर आइसक्छन्। तर, सरकारले मुख्यमन्त्री र मन्त्री बस्ने स्थानको समेत हालसम्म टुंगो लगाउन सकेको छैन। प्रदेशको केन्द्रसम्म नतोकिइसकेको अवस्थामा प्रदेश संसद् कहाँ राख्ने भन्ने विषय त चर्चामै आएको छैन। संघ, प्रदेश र स्थानीय तहको व्यवस्था गर्दै संविधान जारी भएको दुई वर्ष बित्न लाग्दासमेत सरकारले प्रदेश संरचनाको कुनै पनि कार्य अगाडि बढाउन सकेको छैन। संविधानको धारा १६३ मा प्रत्येक प्रदेशमा नेपाल सरकारको प्रतिनिधिका रूपमा प्रदेश प्रमुख रहने र राष्ट्रपतिले प्रदेश प्रमुख नियुक्त गर्ने व्यवस्था छ। प्रदेश प्रमुखले नै प्रदेशसभाका बहुमतप्राप्त संसदीय दलका नेतालाई मुख्यमन्त्री नियुक्त गर्ने र निजको अध्यक्षतामा प्रदेश मन्त्रिपरिषद् गठन हुने कानुनी व्यवस्था छ। संघीय संसद् र प्रदेशसभा निर्वाचनलगत्तै पुस पहिलो सातासम्म प्रदेश मन्त्रिपरिषद् गठन भइसक्छ। तर, सातवटै प्रदेशमा त्यसका लागि कुनै पनि संरचना बन्न सकेको छैन। मुख्यसचिव राजेन्द्रकिशोर क्षेत्रीले प्रदेश प्रमुख र प्रदेश सचिवालय निर्माण कार्यमा केही ढिलाइ भइरहेको स्विकारे। यस विषयमा छलफल थालिए पनि कामले खासै गति लिन नसकेको उनले जानकारी दिए। सामान्य प्रशासनमन्त्रीको अध्यक्षतामा रहेको अधिकारसम्पन्न प्रशासन पुनःसंरचना समितिले प्रदेश प्रमुखको मापदण्ड भने बनाइसकेको छ। मापदण्ड बनाइए पनि प्रदेशमा केकस्तो संरचना रहने र प्रदेश प्रमुखको सचिवालयलाई कसरी व्यवस्थापन गर्ने भन्नेबारे गृहकार्य सुरु भएको छैन। मापदण्ड बनाउने काम सकिइसकेकाले अब छिट्टै प्रदेश प्रमुख नियुक्ति, सचिवालय र प्रदेश संरचनाको काम सुरु हुन्छ।'  टेकबहादुर बस्नेत, सामान्य प्रशासनमन्त्री हाल पाँचवटा क्षेत्रीय प्रशासन कार्यालय छन्। ती कार्यालय खारेज नहुँदा अहिले पनि प्रदेशको अनुभूति स्थानीयले गर्न पाएका छैनन्। सरकारले केही समयअघि मात्रै क्षेत्रीय प्रशासन कार्यालय खारेज गरी त्यसैलाई प्रदेश संरचनामा रूपान्तरण गर्ने गृहकार्य गरेको भए पनि पछि अवरुद्ध भएको थियो। अधिकारसम्पन्न प्रशासन पुनःसंरचना समितिका अध्यक्ष एवं सामान्य प्रशासनमन्त्री टेकबहादुर बस्नेतले प्रदेश प्रमुखको मापदण्ड बनाउने काम सकिएकाले अब छिट्टै नियुक्त हुने विश्वास व्यक्त गरे। बस्नेतले प्रदेश सचिवालय र प्रदेश संरचना बनाउन पनि पहल गर्ने जानकारी दिए। प्रदेश प्रमुखलाई सहजीकरण गर्न सुरुमा प्रदेश प्रशासक आवश्यक पर्ने भएकाले नेपाल सरकारका सचिवहरूलाई नै प्रदेश प्रशासकका रूपमा पठाउन सकिने उनले बताए।"
मौन अवधिका अवाञ्छित गतिविधि रोक्न राज्यवाटै चुनाव खर्च,"काठमाडौं : मौन अवधि सुरु भएपछि मतदातालाई प्रभाव पार्न दल तथा उम्मेदवारले गोप्य रूपमा गर्ने गतिविधि रोक्न राज्यबाटै लगानी हुनुपर्नेमा सरकार, निर्वाचन आयोग र राजनीतिक दलले जोड दिएका छन् । मौन अवधिमा दल तथा उम्मेदवारले मतदातालाई प्रभाव पार्ने सबै खाले हथकण्डा गर्ने हुँदा यस्तो प्रवृत्ति रोक्नुपर्नेमा सरकारका मन्त्री, आयोग पदाधिकारी तथा राजनीतिक दलले समान धारणा राखेका छन् । मन्त्रिपरिषद्का सदस्य, सत्तारुढ दल, प्रमुख प्रतिपक्षी दलले मौन अवधि मा गर्न सक्ने सम्भावित सबै प्रकारका गतिविधि रोक्न तथा यसमा संलग्न हुनेलाई दण्डित गर्न सक्ने कानुनको वकालत आयोगले गर्दै आएको छ । आयोगले प्रतिनिधिसभा र प्रदेशसभा निर्वाचन विधेयकमै दलले प्राप्त गरेको कुल मतका आधारमा राज्यबाट निर्वाचन खर्च दिने तथा मौन अवधिको दिइने चन्दा एवं पुरस्कार दिनबाट रोक्न संसाधन राख्न चाहे पनि दलहरू नै बाधक बनेको स्रोतले बताएको छ ।राजनीतिमा कालोधनको प्रवेशलाई रोक्न स्पष्ट कानुनसमेत अपरिहार्य रहेकोमा आयोगले जोड दिएको छ । सोमबार हुने प्रदेश २ को निर्वाचनका लागि शुक्रबार राति १२ बजेदेखि मौन अवधि सुरु भइसकेको छ । मौन अवधिमा आयोगले चुनाव प्रचारप्रसारमा पूर्ण रोक लगाए पनि दल तथा उम्मेदवारले त्यसको दुरुपयोग गर्ने गरेको सम्बद्ध पक्षले स्विकारेको छ । आयोगका प्रवक्ता नवराज ढकाल मौन अवधि तथा निर्वाचनलाई विश्वासिलो बनाउन राजनीतिक दललाई चुनाव खर्च दिनुपर्ने आयोगको धारणामा कुनै परिवर्तन नआएको बताउँछन् ।दलहरूलाई निर्वाचन खर्च दिन सके बढ्दो चुनाव खर्च केही हदसम्म नियन्त्रण हुने उनको बुझाइ छ । उनले भने, राजनीतिमा कालोधनको प्रवेशलाई रोक्नै पर्छ । यसका लागि राज्यले सोहीअनुसार कानुन र संरचना निर्माण गर्नुपर्छ । राजनीतिक दलले त्यसमा सकारात्मक भूमिका निभाउनुपर्छ । लोकतान्त्रिक विधि पालना गर्ने हो भने, म मतदाता हुँ, म उम्मेदवार हुँ भन्ने अन्तस्करणको आवाज सबैमा आउनुपर्नेमा प्र्रवक्ता ढकालले जोड दिए ।आयोग कानुनमै दलले प्राप्त गरेको मतका आधारमा चुनाव खर्च दिनुपर्ने मान्यतामा दृढ रहेको उनले बताए । प्रमुख प्रतिपक्षी दल एमाले संसदीय दलका प्रमुख सचेतक भानुभक्त ढकालले आयोगले निर्वाचन विधेयकमा दलले प्राप्त गरेको कुल मतका आधारमा राज्यले निर्वाचन खर्च व्यहोर्नुपर्ने भन्दै ल्याएको संशोधनको पक्षमा आफ्ना पार्टी उभिए पनि पारित गर्न नसकेको बताए । उनले भने, यो व्यवस्थामा ठूला दलका केही तथा साना दलका सांसद बाधक बने । दललाई खर्च दिने आयोगको अवधारणाले पैसा नभएका तर मुलुकका लागि अपरिहार्य व्यक्ति पनि उम्मेदवार हुन पाउँथे । तर, यो कार्य गर्न सकिएन, ढकालले दुःख व्यक्त गर्दै भने, चुनाव महँगो हुँदै गयो । मौन अवधिमा मन्त्री के गर्दै छन् ? निर्वाचनकै लागि स्वास्थ्यमन्त्री गिरिराजमणि पोखरेल गृहनगर मोहत्तरीमा आइतबार जाँदै छन् । निर्वाचन आचारसंहिता शतप्रतिशत लागू हुनुपर्छ भन्ने मान्यतामा आफू रहे पनि दुरुपयोग भइरहेको उनी स्विकार्छन् ।उनले भने, निर्वाचन तथा मौन अवधिलाई मर्यादित बनाउन निर्वाचन विधेयकमै दलले प्राप्त गरेको कुल मतका आधारमा राज्यले निर्वाचन खर्च व्यहोर्नुपर्छ । यसपटक यो व्यवस्था गर्न नसकिए पनि प्रदेश र प्रतिनिधिसभा निर्वाचनपछि यो व्यवस्था लागू गर्न म क्रियाशील हुन्छु ।निर्वाचनलाई धाँधलीरहित, स्वतन्त्र, निष्पक्ष गराउन निर्वाचित कार्यकारी प्रमुख हुनै पर्नेमा उनले जोड दिए । कृषिमन्त्री रामकृष्ण यादवले आफू गृहनगर धनुषामा कार्यकर्ता तथा विभिन्न पेसामा आबद्ध व्यक्तिसँग बसिरहेको जानकारी दिए । उनले भने, माता जानकीको आशीर्वादले मौन अवधि दुरुपयोग गरेको छैन ।मौन अवधिमा हुने दुरुपयोगका सूचना पाए सरकार, आयोग र स्वयं मतदाता पनि त्यस्तो कुरा रोक्न तयार रहेको उनले बताए । वातावरणमन्त्री मिथिला चौधरीले आफ्नो पार्टीले मौन अवधिको दुरुपयोग नगरेको दाबी गरिन् । नेकपा संयुक्तबाट प्रतिनिधित्व गर्ने मन्त्री चौधरीले भनिन्, सप्तरी जिल्लामा राँगा, सारी र पैसा बाँडेको मैले पनि सुनेकी हुँ । तर, प्रमाण नहुँदा कारबाही गर्न सकिएन । जनताका लागि लोकतन्त्र ल्याएको दाबी हामी गर्छैाँ भने उनीहरूमा रहेको गरिबी, बेरोजगारी र अशिक्षाबाट फाइदा उठाउँदै उपहास गर्दै मत किन्न पुग्नुभन्दा ठूलो अपराध अरू केही हुनै नसक्ने उनले जिकिर गरिन् । मत किन्नु र मानिस बेच्नु उस्तै अपराध भएकाले त्यस्ता अपराधीलाई राज्यले कडाभन्दा कडा दण्ड गर्नुपर्ने पक्षमा आफू रहेको धारणा उनले राखिन् । मौन अवधि दुरुपयोग गर्ने हो भने गणतन्त्र किन र केका लागि भन्ने उत्तर प्रमुख दलहरूले जनतालई दिनुपर्ने मन्त्री चौधरीले बताइन् ।"
निर्वाचनका लागि ६ हजार सुरक्षाकर्मी परिचालन,"रौतहट: रौतहटमा सोमबार हुने मतदानको लागि सवै तयारी पूरा भएको जिल्ला निर्वाचन कार्यालयले जनाएको छ। बाढीका कारण डुवानमा परेका मतदान स्थलहरु मर्मत गरी मतदाताहरुलाई सहज बनाउन सुरक्षाकर्मीहरु खटिएका छन्। एक महिना अघि आएको बाढीले सडकहरु भत्काएको र मतदान केन्द्र रहेका बिद्यालयहरु डुवानमा परेका थिए। धेरै केन्द्रहरु रहेको बिद्यालयको चौरहरुमा अझै पानी जमेको छ। पार्टीका कार्यकर्ताहरुको झडप, अपराधिक समुहको गतिविधि, अवैध हातहतियारलाई सुरक्षानिकायले चूनौतिका रुपमा लिएको छ। रौतहटमा ९० वटा मतदान स्थल अति संवेदनशील रहेका छन् भने दुई सय ७७ मतदानस्थलमध्ये ७५ स्थल संवेदनशील र एक सय १२ स्थल सामान्य रहेका छन्। १६ वटा नगरपालिका, २ वटा गाउँपालिका भएको रौतहटमा चारसय ३४ मतदान केन्द्रहरु रहेका छन्। भारत संग जोडिएको मतदानस्थलहरु खुल्ला सिमानाका कारण सम्वेदनशिल रहेको भन्दै त्यस्ता केन्द्रहरुमा धेरै सख्यामा सुरक्षाकर्मीहरु खटाइएको छ। निर्वाचनका लागी जिल्लामा करीव ६ हजार सुरक्षाकर्मी परीचालन भएका छन । शुक्रवार देखि मतदान स्थलहरुबाट मतदाता परीचय पत्र वितरण भैरहेको छ । निर्वाचनको तयारी अन्तीम चरणमा पुगेको जिल्ला निर्वाचन कार्यालय रौतहटका प्रमुख राजन श्रीवास्तवले जानकारी दिएका छन। सवै मतदान स्थलहरुमा सुरक्षाकर्मीहरु र कर्मचारीहरु पगेर मतदानका लागी आवश्यक पुर्वाधारहरु निमार्ण गरीरहेको रौतहटका मुख्य निर्वाचन अधिकृत लेखनाथ ढकालले जनाकारी दिएका छन्। जिल्लामा १८ वटा स्थानियतहको निर्वाचनका लागी २ हजार ५ सय ८५ जना कर्मचारीहरु खटाइएको छ । रौतहटमा जिल्लामा ३ लाख २१ हजार १८ मतदाता छन्।"
स्थानीय चुनाव महत्वपूर्ण उपलब्धिः अमेरिकी राष्ट्रपति,काठमाडौ : अमेरिकी राष्ट्रपति डोनाल्ड ट्रम्पले २० बर्षपछि नेपालमा स्थानीय चुनाव सम्पन्न हुनुलाई लोकतान्त्रिक सरकारको सबैभन्दा महत्वपूर्ण उपलब्धी रहेको बताएका छन्। संबिधान दिवसका अवसरमा राष्ट्रपति बिद्यादेवी भण्डारीलाई बधाई सन्देश पठाउँदै ट्रम्पले त्यस्तो बताएका हुन्। सन्देशमा अमेरिकी राष्ट्रपतिले भनेका छन् यो दिन तपाईँको देशका लागि एक महान दिन हो। संयुक्त राज्य अमेरिकाका नागरिकहरु तपाईँहरुको लोकतान्त्रिक यस उत्सवलाई स्वागत गर्न चाहन्छन्।' नेपालले संबिधान दिवस मनाउन थालेयता महत्वपूर्ण प्रगति हासिल भएको ट्रम्पले उल्लेख गरेका छन्। भूकम्प पछिको पुर्ननिर्माणले तिव्रता पाएको छ भने लाखौँ नेपाली नागरिकको जीविकोपार्जनको अवस्थामा पनि सुधार हुन थालेको छ। तपाईँहरुको अर्थतन्त्रमा उल्लेखनीय सुधार आएको छ' ट्रम्पलाई उदघृत गर्दै अमेरिकी दूतावासले प्रेस विज्ञप्तिमा भनिएको छ। नेपालमा २० बर्षपछि स्थानीय चुनाव हुनुलाई ट्रम्पले लोकतान्त्रिक सरकारको सबैभन्दा महत्वपूर्ण उपलब्धि भनेका छन्। हाम्रा साझा सिद्दान्तहरुप्रतिको तपाईँको प्रतिबद्दताका लागि धन्यवाद दिंदै शान्ति र समृद्दिको दिशामा नेपालको जारी प्रगतिप्रतिको हाम्रो सहयोग कायमै रहने प्रतिबद्दता ब्यक्त गर्छु' ट्रम्पले भनेका छन्।
साँस्कृतिक आदान प्रदानबाट नेपालचीन सम्बन्ध विस्तार,"काठमाण्डौं: उपप्रधान तथा परराष्ट्रमन्त्री कृष्णबहादुर महराले नेपालचीनबीचको सांस्कृतिक आदानप्रदानबाट द्विपक्षीय सम्बन्ध प्रगाढ बन्दै जाने विश्वास व्यक्त गरेका छन्। नेपालस्थित चिनीयाँ दूतावासले आइतबार काठमाडौँमा आयोजना गरेको कार्यक्रमलाई सम्बोधन गर्दै उनले भने, नेपालचीन साँस्कृतिक तथा शैक्षिक परिषद् स्थापना भएदेखि द्विपक्षीय सम्बन्ध प्रगाढ बनाउन ठूलो प्रयास भएको छ। चिनीयाँ नयाँ वर्षमा हुँदै आएको शैक्षिक प्रदर्शनी तथा अन्य कार्यक्रमले जनस्तरको सम्बन्ध विस्तार गर्नमा सहयोग पुगेको उल्लेख गर्दै उनले यस्ता कार्यक्रमबाट मुलुकको पर्यटन विकासमा पनि योगदान पुग्ने विश्वास व्यक्त गरे। दुई देशबीच हुँदै आएको उच्चस्तरीय भ्रमणले आपसी सम्बन्धमा महत्वपूर्ण योगदान पुगेको भन्दै उपप्रधानमन्त्री महराले भने, चिनीयाँ उपप्रधानमन्त्री वाङ याङको नेपाल भ्रमण हुँदा हामीले संयुक्त रुपमा थालनी गरेको पुनः निर्माण कार्यले सार्थकता पाउनेछ। नेपाल र चीनबीच सम्झौता भएको एक क्षेत्र एक मार्ग मार्फत नेपालको सडक पूर्वाधार तथा नेपालमा रेल सेवा विस्तार गर्न सयोग पुग्ने परराष्ट्रमन्त्री महराको विश्वास थियो।"
"मध्यरातमा कांग्रेस र एमाले कार्यकर्ताबीच झडप, सात घाइते","जनकपुरधाम: असोज २ गते हुने स्थानीय तहको निर्वाचनको मौन अवधि जारी रहेका बेला धनुषामा दुई दलका कार्यकर्ताबीच झडप भएको छ नेपाली कांग्रेस र नेकपा एमालेका कार्यकर्ताबीच भएको झडपमा परी सात जना घाईते भएका छन। घाइते हुनेमा एमाले कार्यकर्ता रहेको बताइएको छ। नगराईन नगरपालिका वडा नम्बर ८ अकौरा गाँउमा मौन अवधिको बेला शनिबार अबेर राति दुई दलका कार्यकर्ताबीच झडप भएको हो। पाँच जना सामान्य उपचार पछि घर फर्किसकेका छन भने गम्भीर घाईते भएका ईन्द्रकुमार पासवान र अरबिन्द कुमार पासवानको जनकपुर अञ्चल अस्पतालमा उपचार भईरहेको छ। टाउको, कन्चट र अनुहारमा धारिलो हतियारले प्रहार भएकाले ईन्द्रकुमार पासवानको अबस्था गम्भीर रहेको अस्पतालले जनाएको छ। अरविन्दको टाउकोमा गम्भीर चोट लागेको छ। प्रत्यक्षदर्शीका अनुसार एमाले समर्थक केही युवाहरुले कांग्रेस समर्थकहरुको अगाडी थुकेको विषयमा विवाद भएपछि झगडा भएको थियो। एमाले कार्यकर्ताहरुले नगराईन नगरपालिकाका कांग्रेसका मेयर पदका उम्मेदबार परमेश्वर यादवको घरमा ढुंगामुढा गरेको कांग्रेस धनुषाका सहसचिव राजकुमार मण्डलले बताए। घाईते अरविन्द पासवानका अनुसार मतदाता आकर्षित गर्न कांग्रेसले आर्थिक चलखेल गर्न सक्ने भएकाले आफूहरु रातभर गाउँमा जागराम बसेर घुमिरहेका बेला कांग्रेस कार्यकर्ताहरुले विवाद गरेको आरोप लगाए।"
माओवादी केन्द्रले छान्यो प्रदेश र प्रतिनिधिसभा उम्मेदवार,जाजरकोट: आगामी मंसिर १० गते हुने प्रदेश र प्रतिनिधि सभाको निर्वाचनका लागि नेकपा माओवादी केन्द्रले जाजरकोटमा उम्मेदवार छनौट गरेको छ। शुक्रबार र शनिबार बसेको जिल्ला कमिटिको बैठकले सर्वसम्मत रुपमा उम्मेदवार छनौट गरेको हो। माओवादी केन्द्रबाट प्रतिनिधि सभाका लागि पूर्वगृहमन्त्री एवं सचिवालय सदस्य शक्तिबहादुर बस्नेतलाई छनौट गरिएको छ। त्यस्तै प्रदेश सभाका लागि जाजरकोट क्षेत्र नं १ बाट गणेशप्रसाद सिंह र क्षेत्र नं २ बाट नरबहादुर कार्कीको नाम सिफारिस गरिएको माओवादी केन्द्रले जनाएको छ। कार्की सकारात्मक सोच तथा समाज रुपान्तरण अभियानका अभियन्ता हुन्। प्रतिनिधि सभाका लागि बस्नेत र प्रदेश सभाको क्षेत्र नं २ का लागि कार्कीको नाम निर्विरोध रुपमा प्रस्ताव गरिएको थियो। तर प्रदेश सभाको क्षेत्र नं १ का लागि भने उम्मेदवारको टुङ्गो लगाउन निकै सकस परेको थियो। पुर्व सभासद मायाप्रसाद शर्मा आचार्य र उनकै भाई रामदीप आचार्यले टिकटको दावी गरेपछि बैठकमा दुई दिन सम्म निकै रस्साकस्सी चलेको थियो। तर गणेशप्रसादले कुनै हालतमा टिकट आफूले पाउनुपर्ने अडान लिएपछि दुई आचार्य भाई पछि हटेका थिए। स्रोतका अनुसार आचार्यलाई समानुपातिकमा समेट्ने गरी सहमति गरिएको छ। जाजरकोटमा प्रतिनिधि सभामा एक र प्रदेश सभामा दुई निर्वाचन क्षेत्र कायम गरिएको छ।
'घुमघाममा' निस्कँदै सभामुख : दर्जनौं विधेयक अलपत्र,"काठमाडौं : संसद्को आयु झन्डै एक महिना मात्र बाँकी रहँदा दर्जनौं विधेयक पारित गर्नुपर्ने जिम्मेवारीबाट पन्छिँदै सभामुख ओनसरी घर्तीमगर विदेश भ्रमणको तयारीमा जुटेकी छन्। सभामुख घर्ती असोज पहिलो साता चीन र तेस्रो सातादेखि श्रीलंका भ्रमणमा जान लागेकी हुन्। श्रीलंकापछि असोज २८ देखि अन्तरव्यवस्थापिका संघ (आईपीयू) को बैठकमा भाग लिन उनी रुस जाने मनस्थितिमा रहेको संसद् सचिवालयले जनाएको छ। असोज ३ गते संसद् दिवसका दिन सार्वजनिक बिदा हुने भए पनि सभामुख घर्तीले भोलिपल्ट चीन भ्रमणमा जाने भएपछि सार्वजनिक बिदाकै दिन संसद् बैठक बोलाएकी छन्। सभामुखज्यू ४ गते चीन भ्रमणमा जाने निश्चित भएको छ,' सभामुखका प्रेस सल्लाहकार बबिन शर्माले अन्नपूर्णसँग भने। २ नम्बर प्रदेशमा २ गते स्थानीय तहको निर्वाचन र अन्य जिल्लाका सांसद जिल्ला भ्रमणमा रहेकाले सभामुख घर्तीले संविधान दिवसका दिन (असोज ३ गते ) बैठक बोलाएकोमा सांसदहरू रुष्ट छन्। मधेसका सांसद स्थानीय तहको निर्वाचनमा सक्रिय छौं, सबै जना ३ गते नै संसद्मा आउने सम्भावना न्यून छ,' कांग्रेस सांसद किरण यादवले अन्नपूर्णसँग भनिन्। भदौ २३ गते एकैदिन तीनवटा बैठक राख्दा पनि कोरम नपुगेपछि सभामुख घर्तीले असोज ३ गतेलाई सारेकी थिइन्। तर, स्थानीय तह निर्वाचनका लागि मधेसमा रहेका सांसद उपस्थित नभए ३ गते कोरम पुग्न कठिन छ। थारू आयोग, मुस्लिम आयोग गठनलगायत संघीयता कार्यान्वयनसम्बन्धी विधेयक संसद्मा कोरम नपुगेपछि भदौ २३ गते पारित हुन सकेका थिएनन्। असोज पहिलो साता चीन र तेस्रो सातादेखि श्रीलंका भ्रमणमा जान लागेकी सभामुखले असोज २८ देखि रुस जाने मनस्थिति बनाएकी छन्। संसद्को आयु एक महिना मात्र बाँकी रहेका बेला राष्ट्रियसभा निर्वाचन, राष्ट्रपतिउपराष्ट्रपति निर्वाचन, कर्मचारी व्यवस्थापनलगायत महत्वपूर्ण विधेयक रातदिन नभनी पारित गर्नुपर्ने बेला सभामुख घर्तीको विदेश मोह' ले सांसदहरू असन्तुष्ट छन्। चीनको कुन्मिङमा आयोजना हुन लागेको वन रोड वन बेल्ट' कार्यक्रममा भाग लिन असोज ४ गते त्यसतर्फ प्रस्थान गर्न लागेकी सभामुख घर्ती असोज ८ गते स्वदेश फर्कने कार्यक्रम रहेको उनको सचिवालयले जनाएको छ। असोज ८ गते सभामुख स्वदेश फर्के पनि असोज ११ गते फूलपाती परेकाले दसैंअघि संसद्को काम खासै नहुने देखिन्छ। संविधान कार्यान्वयनसम्बन्धी विधेयक कसैले पनि अलपत्र पार्नु भएन,' पूर्वकानुनमन्त्री एवं एमाले सांसद अग्नि खरेलले भने, संसद्को आयु सकिन लागेकाले सरकारले विधेयक पारित गर्न सभामुखलाई आग्रह गर्नुपर्छ र सरकारको आग्रहलाई सभामुखले पनि विचार गर्नुहोला।' संसद्मा हाल ३६ वटा विधेयक विचाराधीन छन्। रुपान्तरित संसद्को आयु नै समाप्त हुने भएकाले विचाराधीन विधेयक पारित नभए अर्को संसद्मा नसरेर तिनीहरूको अवस्था शून्यजस्तै हुनेछ। त्यत्रो मिहिनेत गरेर बनाइएका विधेयक पारित गर्न लाग्नुपर्छ,' कांग्रेस सांसद धनराज गुरुङले भने, एउटा विधेयक बनाउन जनशक्ति, आर्थिक पक्ष र समयको खर्चलाई हामीले नजरअन्दाज गर्न मिल्दैन। सकभर सबै विधेयक छोटो विधिबाटै भए पनि पारित गर्नुपर्छ।' संसद् सचिवालयका अनुसार दसैं बिदालगत्तै सभामुख घर्ती श्रीलंकामा हुन लागेको दक्षिण एसियाली क्षेत्रीय संगठन (सार्क) का सभामुखस्तरीय बैठकमा भाग लिने तयारीमा छिन्। संसद् सचिवालयले सभामुखको असोज १८ देखि २२ सम्मको श्रीलंका भ्रमणको तयारी गरिरहेको जनाएको छ। निर्वाचन आयोगले असोज २९ गते समानुपातिक निर्वाचनको सूची बुझाउनुपर्ने कार्यतालिका बनाइसकेको छ तर सभामुख घर्तीले भने श्रीलंकापछि अन्तरव्यवस्थापिका संघ (आईपीयू) को रुसमा असोज २८ देखि कात्तिक १ सम्म हुने बैठकमा भाग लिने इच्छा व्यक्त गरेको जनाएको छ। कात्तिक ५ गते प्रत्यक्षतर्फको मनोनयन कार्यक्रम रहेकाले सभामुखको रुस भ्रमणबारे पनि अहिले नै यकिन भन्न नसकिने सचिवालयका कर्मचारी बताउँछन्। संविधानविद् एवं कांग्रेस सांसद राधेश्याम अधिकारी मुलुकी ऐन प्रतिस्थापन गर्ने देवानी संहिता जतिसक्दो चाँडो पारित गर्नुपर्ने बताउँछन्। कानुन मन्त्रालय, सर्वोच्च अदालत र संसद् हुँदै आएको देवानी संहिता पारित नभए यत्रो वर्षसम्म हामीले गरेको मिहिनेत र खर्च दुवै स्वाहा हुन्छ,' अधिकारी भन्छन्, यो विधेयक पारित गर्नु संसद्को ठूलो उपलब्धि हुनेछ।' मुलुकी ऐन प्रतिस्थापन गर्ने फौजदारी संहिता पारित भए पनि देवानी संहिता अन्तिम समयमा रोकिएको थियो। उक्त विधेयकमा प्रस्तावित सम्पत्ति हस्तान्तरणसम्बन्धी इच्छापत्र' को व्यवस्था हटाउन सभामुख घर्तीदेखि प्रधानमन्त्रीपत्नी डाआरजु राणालगायत महिला सांसद र एनजीओकर्मीले दबाब दिएपछि विधेयक रोकिएको हो।"

शीर्षक,विवरण
चित्रबहादुर केसी भन्नुहुन्छ मधेशकेन्द्रित दलले दोहोरो चरित्र देखाए,"काठमाडौं : राष्ट्रिय जनमोर्चाका अध्यक्ष चित्रबहादुर केसीले मेधशकेन्द्रित नेताहरुले दोहोरो चरत्रि देखाएको आरोप लगाउनुभएको छ । व्यवस्थापिका संसद बैठकमा सम्बोधन गर्दै केसीले भन्नुभयोप्रधानमन्त्रीको निर्वाचन भयो कि भोट हाल्नुहुन्छ संविधान मान्नुहुन्छ, तर स्थानीय चुनावको कुरा गर्यो कि संविधान मान्दिन भन्नुहुन्छ' केसीले तीन जना प्रधानमन्त्रीलाई भोट हाल्नका लागि मधेसी मोर्चालाई संविधान स्वीकार्य हुने तर जनताले भोट हाल्ने बेला अस्वीकार्य हुनु दोहोरो चरित्र भएको बताउनुभयो ।"
कांग्रेस सभापतिसहित ७० कार्यकर्ता माओवादी केन्द्रमा प्रवेश,"सोलुखुम्बु : सोलुखुम्बु जिल्लाको सोताङ गाउँपालिकाका कांग्रेस पार्टी सभापति इन्द्रकुमार राईसहितका ७० जना कांग्रेस र १ दर्जन एमाले कार्यकर्ता माओवादी केन्द्रमा प्रवेश गरेका छन् । शुक्रबार सोताङमा आयोजित माओवादी केन्द्रको जनसभाका क्रममा कांग्रेस नेता राईसहितका कार्यकर्ता माओवादी केन्द्रमा प्रवेश गरेका हुन् ।नवप्रवेशी राई चालीस वर्ष लामो राजनीतिक इतिहास बोकेका पूर्व गाविस अध्यक्ष तथा हाल नेपाली कांग्रेस सोताङ गाउँपालिकाका सभापति हुन् । राईलाई माओवादी केन्द्रका अध्यक्ष पुष्पकमल दाहाल प्रचण्डले पार्टी प्रवेश गराउनुभएको हो। माओवादी केन्द्र प्रवेश गर्ने कांग्रेसका नेता, कार्यकर्ताहरुमा भबिशंकर राई, ईन्द्रकुमारी राई, गोकर्ण राई, मुगाधन राई, हेमबहादुर राई, जस्मा राई, बिमला राई, चित्तमणि राई, प्रविता राई, ईन्द्रबहादुर राई, खड्कबहादुर बिक, रुद्रबहादुर बिक, रमेश मगर, विष्णु मगर, सुवाससागर मगर, रत्नकुमारी मगर, मेगबहादुर मगर, विष्णुमाया मगर, बीरबहादुर कुलुङ, देविका मगर, चन्द्रबहादुर मगर, हर्किमाया मगर, कमल बहादुर बस्नेत, आरती राई, किराँत राई, धनकुमार राई, भीमराज राई, लालीमाया राई, सालिनी राई, देशबहादुर राई, मदन राई, प्रदीप राई, नीरकुमार राई, भूपध्वज नाछिरिङ, जसबहादुर राई, कुमारसिंह राई, मीना राई लगायत हुनुहुन्छ । जनसभामा एमालेबाट टेकबहादुर राई, प्रतिमान राई, प्रदीप राई, कर्ण बस्नेत, भूपाल मगर लगायतका एक दर्जन कार्यकर्ता समेत माओवादी केन्द्रमा प्रवेश गर्नु भएको छ। कार्यक्रममा बोल्दै नवआगन्तुक कांग्रेस सभापति राईले माओवादी पार्टीले लिएको राजनीतिक दिशा र समृद्धिको कामबाट आफू प्रभावित भएर माओवादी केन्द्रमा प्रवेश गरेको बताउनु भयो ।"
सुष्मासँग नजिकमा रहेर काम गर्ने महराको चाहना,"काठमाडौं : उपप्रधान तथा परराष्ट्रमन्त्री कृष्णबहादुर महराले भारतीय विदेशमन्त्री सुष्मा स्वराजसँग नजिकमा रहेर काम गर्ने चाहना व्यक्त गर्नु भएको छ । दुई मुलुकबीचको सम्बन्धलाई आगामी दिनमा अझ बलियो बनाउन उहाँसँग नजिकमा रहेर काम गर्न चाहन्छु, महरालाई उद्धृत गर्दै परराष्ट्रमन्त्रालयले भनेको छ । आफूलाई दिएको बधाई प्रति धन्यवाद दिँदै महराले त्यस्तो धारणा व्यक्त गर्नु भएको हो । महरालाई सुष्मा स्वराजले शुक्रवार टेलिफोन गरी बधाई सन्देश दिनु भएको थियो । उपप्रधान तथा परराष्ट्रमन्त्री नियुक्त हुनु भएकोमा महरालाई बधाई दिँदै सुष्मा स्वराजले नेपाल र भारत वीचको ऐतिहासिक र परम्परागत रुपमा रहेको नजिकको सम्बन्ध आगामी दिनमा आपसी विश्वास र लाभका आधारमा अगाडि बढने बताउनु भएको परराष्ट्रमन्त्रालयले जनाएको छ ।"
दक्षता र क्षमता अभिवृद्धि गर्न राष्ट्रिय अनुसन्धान विभागलाई गृहमन्त्रीको निर्देशन,"काठमाडौँ: गृहमन्त्री जनार्दन शर्माले राज्यको अनुसन्धान निकाय कमजोर भए राज्य कमजोर हुने भन्दै राष्ट्रिय अनुसन्धान विभाग (राअवि) लाई सशक्त बनाउन निर्देशन दिनुभएको छ । आज विभागको निरीक्षणका क्रममा मन्त्री शर्माले विभागका काम कारबाहीलाई प्राथमिकीकरण गरी परिवर्तित प्रविधिलाई आत्मसात् गर्दै राष्ट्रिय सुरक्षामा सहयोग पुग्ने सूचना सङ्कलन, विश्लेषण र मूल्याङ्कनसहित सम्प्रेषण गर्न विभागीय अधिकृत तथा कर्मचारीलाई निर्देशन दिनुभयो । उहाँले विभागका कर्मचारीको व्यावसायिक दक्षता र क्षमतामा अभिवृद्धि गरी कार्यगत विशिष्टीकरण गर्ने र विभागलाई राज्यको आवश्यकताअनुरुप सबल र सुदृढ बनाउन ऐन, नियम समयानुकूल परिवर्तन गर्न आफू र सरकारले पहलकदमी लिने प्रतिबद्धता व्यक्त गर्नुभयो । सो क्रममा विभागका मुख्य अनुसन्धान निर्देशक दिलीपराज रेग्मीले विभागले हाल सम्पादन गर्दै आएका कामकारबाही, भावी योजना र अपेक्षाका विषयमा गृहमन्त्रीलाई जानकारी गराउनुभयो । रासस"
"राजपाका मुख्य नेता संशोधनको अडानमा, स्थानीय नेता चुनावको तयारीमा","वीरगन्ज: राष्ट्रिय जनता पार्टीले संविधान संशोधन नभएसम्म असार १४ को स्थानीय तहको निर्वाचनमा सहभागी नहुने अडान छाडेको छैन। तर उसका जिल्ला स्तरका नेता कार्यकर्ताहरु भने आसन्न चुनावको तयारीमा आन्तरिक रुपमा होमिइसकेका छन्। वर्तमान सरकार गठनका बेला सत्तारुढ मुख्य दुइ दलसंग राजपाले तीन बुदे सहमति गर्नुका साथै बिहिबार ब्यवस्थापिका संसदबाट स्थानीय तह निर्वाचन पहिलो संशोधन विधेयक पारित भएपछि आसन्न निर्वाचनमा राजपाको सहभागीतालाइ थप सुनिश्चत गरेको छ। आसन्न स्थानीय तहको निर्वाचनमा चुनाव लड्न चाहने राजपाका आकांक्षी नेताहरुले आफनो पक्षमा जनमत जुटाउन टोल टोलमा घरदैलो कार्यक्रम थालिसकेका छन्। यद्यपि पार्टी नेतृत्वले संविधान संशोधन नभए सम्म चुनावमा भाग नलिने र चुनावी गतिविधीमा अवरोध खडा गर्न आन्दोलन परिचलान कमिटीहरु गठन गर्ने निर्देशन दिएको छ। तर स्थानीय स्तरमा रहेका राजपाका नेता र चुनाव लड्न चाहने आकांक्षीहरुले गाँउ र टोलहरुमा आन्दोलन परिचालन कमिटी गठनकै बहानामा चुनावी गतिविधीलाइ तिब्रता दिएका छन्। पर्सा र बाराका नगरपालिका र गाँउपालिकाका विभिन्न वडामा राजपाका नेता र उम्मेदवारका आंकाक्षीहरुले आन्दोलनको तयारीका बहानामा कमिटी गठन , पार्टी प्रवेश जस्ता राजनीतिक कार्यक्रम दिनहु गरिरहेका छन्। पार्टी प्रवेश कार्यक्रममा राजपाले आसन्न चुनावमा उम्मेदवार बनाउने प्रलोभन दिएर अरु पार्टीका नाम चलेका स्थानीय नेताहरुलाइ पनि धमाधम भित्रयाइरहेको छ। असार १४ गते हुन गइरहेको स्थानीय तहको निर्वाचनमा पर्सा र बाराका सन्दर्भमा वीरगन्ज महानगरपालिकामा सबै भन्दा बढि दलहरुको ध्यान केन्द्रित भएको छ। वीरगन्ज महानगरको मेयरको उम्मेदवारका लागि राजपा भित्र पनि नेताहरु बिच हानथाप भइरहेको छ। औपचारिक रुपमा संविधान संशोधन नभए सम्म राजपाले चुनावमा भाग नलिने बताएपनि वीरगन्ज महानगरको मेयरका लागि राजपाका तर्फबाट आधा दर्जन आकांक्षीहरु देखिएका छन्। राजपाका तर्फबाट महामन्त्रीहरु विमल श्रीवास्तव , राजेशमान सिंह र शीव पटेल ,केन्द्रिय सदस्यहरु पुरुषोत्तम झा र रमेश कुर्मी तथा केन्द्रिय उपाध्यक्ष सुरेन्द्र कुर्मीको नाम वीरगन्जको मेयरका लागि चर्चामा छ। मेयरका लागि चर्चामा रहेका आकांक्षी नेताहरुले मतदाताको घरदैलोमा पुगेर आफना लागि मत माग्न थालिसकेका छन्।अन्य दल जस्तै राजपाबाट मेयरका आकांक्षी नेताहरु पनि महानगरका विभिन्न वडामा बिहान बेलुकी चोक चोकमा मतदाताहरु भेटघाटमा व्यस्त भइरहेका छन्। पर्सा बारामा भइरहेका पार्टी प्रवेश र कमिटी गठन कार्यक्रममा राजपाको केन्द्रिय पदाधिकारीहरुले आफना अडानका बारेमा लचकता सहितको सार्वजनिक अभिव्यक्ति पनि दिइरहेका कारण राजपाका स्थानीय नेता कार्यकर्ता र आकांक्षीहरु असार १४ गतेको निर्वाचनमा अन्तत पार्टीले भाग लिनेमा विश्वस्त देखिएका छन्। बाराको देवताल गाँउपालिकाको अमवामा जेठ १८ गते आयोजित पार्टी प्रवेश कार्यक्रममा बोल्दै राजपाका महामन्त्री सोनलले संविधान संशोधनको ग्यारेन्टी र सरकारले तत्काल गर्नु पर्ने काम गरि दिए असार १४ को चुनावमा राष्ट्रिय जनता पार्टी जान तयार रहेको बताउनु भएको थियो। उहाले भन्नु भएको थियो,' सरकारले संविधान संशोधनको ग्यारेन्टी गरोस्, 'मधेसमा जनसंख्याको आधारमा स्थानीय तहको संख्या थप गरिदिओस् ,झुठा मुद्धा फिर्ता र शहिद घोषणाको प्रकृया अगाडि बढाओस् हामी चुनावमा जान तयार छौं। पार्टीले अहिले सम्म संविधान संशोधन नभइ चुनावमा भाग नलिने भनिरहेको छ ,वीरगन्ज महानगरपालिका वडा नम्बर १० को वडा अध्यक्षका लागि आकांक्षी राजपाका एक नेताले भने ,'मलाइ विश्वास छ अन्तत हाम्रो दल पनि चुनावमा जान्छ र जानै पर्छ , यदि चुनावमै भाग लिएन भने त हाम्रो पनि राजनीति भविष्य सकिन्छ। पर्सा र बारामा राजपाले असार १४ को निर्वाचनका लागि आन्तरिक रुपमा उम्मेदवार छनौटको प्रकृया थालिसकेको छ। नगरपालिका र गाँउपालिकाहरुको उपप्रमुख भन्दा प्रमुखका लागि आकांक्षीहरु धेरै भएपछि उम्मेदवारको टुङगो लगाउन समस्या भइरहेको राजपा पर्साको अध्यक्ष मण्डलका एक नेताले बताउनुभयो। गाँउपालिकाको भन्दा नगरपालिकामा बढि आकांक्षीहरु देखिएका छन्, त्यसमा पनि उपमेयर भन्दा मेयरका लागि धेरैको दाबेदारी छ , उनले भने, नेताहरुलाइ मिलाउनै हम्मे हम्मे परेको छ। यथास्थितीमा चुनावमा नजाने पार्टीको अडान रहेपनि शीर्ष नेतृत्वहरु बिच नै मत बाझिएको भन्दै उनले आगामी राजनीतिक भविष्य सुनिश्चित गर्नका लागि भएपनि अन्तत शीर्ष नेताहरुले चुनावमा सहभागीता जनाउने निर्णय गर्ने विश्वास व्यक्त गर्नुभयो। तर राजपाका सहअध्यक्ष एंव सांसद लक्ष्मणलाल कर्णले भने राजपा चुनावको विरोधी नभएको भन्दै सरकारले आफुहरुको माग सम्बोधनका लागि वातावरण बनाइ दिए आफनो दल चुनावमा भाग लिने बताउनुभयो। उहाले भन्नु भयो , हामीले चुनावमा जान्नौ , भाग नै लिन्नौ भनेर भनेका छैनौ , राजपा चुनाव विरोधी दल पनि होइन , तर सरकार र सत्तारुढ दले हामीसंग गरेका तीन बुँदे सहमति लागु मात्र गरिदिओस् हामी असार १४ कै चुनावमा भाग लिन तयार छौ। तर हिजोको जस्तै आजको सरकारले पनि मधेसीसंग बेइमानी गर्ने दिशामा अगाडि बढन खोजेको भन्दै उहाले आफुहरु अब आन्दोलनको तयारीमा जुटिसकेको बताउनुभयो। यस्तै राजपाका महामन्त्री सोनलले पनि राजपाले पनि चुनाव चाहेको बताउनुभयो। तर संविधान संशोधनको ग्यारेन्टी नभए सम्म र मधेसमा स्थानीय तहको संख्या थप नगरिए सम्म राजपा चुनावमा नजाने उहाले बताउनुभयो। मधेस मामीलाका जानकार एंव राजनीतिक विश्लेषक चन्द्र किशोरले भने यथास्थितिमा राजपामा चुनावमा जाने सम्भावना कम रहेको बताउनुभयो।"
भागबण्डा खोज्दै राप्रपा,"काठमाडौं : प्रधानमन्त्री शेरबहादुर देउवाले आफूलाई मत दिने राष्ट्रिय प्रजातन्त्र पार्टीलाई सत्तामा सहकार्य गर्न आग्रह गर्दैै सरकारी वार्ता टोलीसँग छलफल गरी निर्णयमा पुग्न आग्रह गर्नुभएको छ । देउवाले गठन गरेको कांग्रेसको तीन सदस्यीय वार्ता टोलीसँग राप्रपाले छिट्टै निर्णायक वार्ता गरी सत्तामा जाने तयारी गरेको छ । राप्रपाका वरिष्ठ उपाध्यक्ष दीपक बोहराले कांग्रेस र राप्रपाको वार्ता टोलीबीच शनिवारसम्म निर्णायक वार्ता भई आफ्नो पार्टी देउवा सरकार सहभागी हुने जानकारी दिनुभयो । उहाँले अन्नपूर्णसँग भन्नुभयो, एकदुई दिनभित्रै निर्णायक वार्ता गरी राप्रपा सत्तामा जान्छ । वर्तमान सरकारको पक्षमा संसद्मा मतदान गरेकाले संविधान कार्यान्वयनका लागि सत्ता साझेदारीमा सहभागी भइन्छ ।' राप्रपाले सम्मानजनक हैसियत पाएमात्र राप्रपा सरकारमा जानुपर्छ भन्दै पार्टी अध्यक्ष कमल थापा, नेता दिलनाथ गिरीलगायतले अडान लिइरहनुभएको छ । उहाँहरूले सत्ता नेतृत्व गर्ने कांग्रेसले आफूहरूको ३७ सिटको ग्र्याभिटीलाई सम्मान गर्नुपर्नेमा जोड दिइरहेका छन् । फोरम लोकतान्त्रिकका अध्यक्ष विजयकुमार गच्छदारले उपप्रधानमन्त्री सहितको सम्मान पाउँदा संसद्को चौथो ठूलो दलले नपाउनुपर्ने कुनै कारण नरहेको तर्क अध्यक्ष थापा पक्षधरको छ । पूर्वअध्यक्ष पशुपतिशम्शेर राणा, वरिष्ठ उपाध्यक्ष बोहरालगायतका पक्ष भने सत्तामा साझेदार हुनुपर्ने अडानमा हुनुहुन्छ । सरकारमा जाने र नजाने भन्ने पार्टीमा दुई धार छ, सत्ता पक्षको वार्ता टोलीसँग निर्णायक वार्ता भएको छैन । त्यसैले सत्ता सहभागिताका विषयमा इन्कार गरिसकेका छैनौं, पाँचौ र छैटौं दलले जुन हैसियत यो सरकारमा पाइरहेका छन् । त्यसैअनुसार चौथो दलको सम्मान हुनुपर्ने माग हाम्रो हो', राप्रपा नेता दिलनाथ गिरीले भन्नुभयो । अध्यक्ष थापा पक्षका अर्का एक नेताले भने, गच्छदार उपप्रधानमन्त्री हुँदा चौथो दलले उपप्रधानमन्त्री पाउन नहुने कारण के छ । संसद्को ३७ सिटको ग्र्याभिटीलाई सम्मान हुँदा सरकारमा जान्छौं ।' देउवाले ३७ सिटको ग्र्याभिटीलाई सम्मान गर्न सक्नुपर्छ' देउवाको तीन सदस्यीय वार्ता टोली विमलेन्द्र निधि, रमेश लेखक र ज्ञानेन्द्रबहादुर कार्कीसँग राप्रपाको तीन सदस्यीय वार्ता टोली जयन्त चन्द, गिरी र कुन्ती शाहीबीच शनिवार वार्ता हुनेछ । वार्ता परिणामका आधारमा राप्रपाले सत्तामा जाने कि नजाने निर्णय गर्ने उहाँले बताउनुभयो । पार्टी अध्यक्ष थापाले उपप्रधानमन्त्रीसहित जान खोज्ने तथा वरिष्ठ नेता राणा उपप्रधानमन्त्री नपाए पनि अन्य मन्त्रालयमा सहकार्य गरी सत्तामा जानुपर्ने पक्षमा उभिँदा सत्तामा जान केही समय लाग्न सक्ने राप्रपा केन्द्रीय कार्य सम्पादन समितिका एक सदस्य बताउँछन् । राप्रपाका नेता रेशमबहादुर लामाले देउवालाई मतदान गर्नुका पछाडि सत्ता प्राप्तिकै लागि भएको जनाउँदै भन्नुभयो, राप्रपा देउवा सरकारमा सम्मानजनक रूपमा जान चाहन्छ ।'"
तराईमा महिला उम्मेदवार पाउनै मुस्किल,"बर्दिबास : स्थानीय तहको चुनावी माहोल तातिरहेका बेला महोत्तरीको ग्रामीण भेगमा महिला उम्मेदवारको कुनै चर्चा छैन । ग्रामीण भेगमा महिला सशक्तीकरण नहुँदा दिदीबहिनीहरू आफ्नो अधिकारबारे बेखर छन् । दिदीबहिनी समाजिक रूपले वहिष्कृत, जातीय रूपले तिरस्कृत, राजनीतिक रूपले उपेक्षित र आर्थिक रूपले कमजोर छन् । गाउँटोलमा गाउँपालिका र नगरपालिकामा प्रमुख, उप्रमुख, वडा अध्यक्ष र सदस्यमा उठ्ने पुरुष उम्मेदवारको चर्चा भइरहे पनि महिला उम्मेदवारको चर्चा नसुनिएको महरानी युवा क्लब बिजलपुराका अध्यक्ष रामआशीष चौधारीले बताउनुभयो । उहाँले भन्नुभयो, 'गाउँघरमा महिलाहरूले अझै पनि आफ्नो हक अधिकारबारे बुझेका छैनन् । खाना पकाउने, घाँस दाउरा गर्नेजस्ता काममा गृहिणी सीमित छन् ।' स्थानीय तहको दोस्रो चरणको चुनाव नजिकिँदै जाँदा महोत्तरीमा चुनावी सरगर्मी ह्वात्तै बढेको छ । चुनावी माहोल तातेसँगै चुनावमा जाने तयारी तीव्र छ । राजनीतिक दलहरूको व्यवस्ता बढेको छ । कुन उम्मेदवारलाई कुन पदमा उठाउने भन्ने विषयमा राजनीतिक वृत्तमा छलफल भइरहेको छ । विभिन्न पार्टीबाट नगरपालिका र गाउँपालिकाका विभिन्न पदमा पुरुष उम्मेदवारका दाबेदार धेरै छन् । उम्मेदवार छनोट गर्न दलहरूलाई सकस भइरहेको छ । तर महिला उम्मेदवारका दाबेदार न्यून छन् । महिलालाई नै तोकेर आएको पदमा महिला उम्मेदवार उठे पनि उनीहरूको चर्चा छैन । घरको कामकाजमा महिलाहरू व्यस्त हुँदा राजनीतिमा आउन सकेका छैनन् । राजनीतिक दलको महिलाप्रति सकारात्मक दृष्टिकोण नहुँदा उनीहरूको उपस्थिति न्यून छ । शारदा थापा, अध्यक्ष अन्तर पार्टी महिला सञ्जाल बर्दिबास 'राजनीतिक चेतना र महिला सशक्तीकरण नहुँदा महिला उम्मेदवार पाउन कठिन छ', एमाले जिल्ला सचिव भानुभक्त ढुंगानाले भन्नुभयो, 'सहर बजारमा महिला उम्मेदवार भेटिए पनि गाउँघरमा महिलाका लागि तोकिएका पदमा पनि महिला उम्मेदवार भेट्न गाह्रो छ । म उठ्छु भन्ने दिदीबिहिनीलाई हामी टिकट दिन्छौं । तर उम्मेदवार बन्छु भनेर आउँदैनन् ।' स्थानीय चुनावमा गाउँघरबाट खोजेर महिला कोटाको पदमा उम्मेदवार उठाउनुपर्ने राजनीतिक दलसँग चुनौती रहेको उहाँले बताउनुभयो । कांग्रेस, एमाले, माओवादी केन्द्र, फोरम लोकतान्त्रिक, संघीय समाजवादी फोरमलगायत निर्वाचन कार्यालय महोत्तरीमा दर्ता भएका २९ दलमध्ये अधिकांश नगरपालिका र गाउँपालिकाको उम्मेदवार छनोटको अन्तिम कसरतमा छन् । २० वर्षको लामो अन्तरालमा जनताले आफ्ना प्रतिनिधि आफैं चुन्न स्थानीय तहको चुनाव हुन गइरहेकाले पार्टीहरूमा मुख्य पदका आकांक्षीको संख्या बढी छ । राजनीतिक दलहरूलाई उम्मेदवार छनोट गर्न ज्यादै रस्साकस्सी गर्नुपरेको छ । आफ्नो पार्टीको बढी सिट ल्याउने होडबाजीले चर्चित अनुहारलाई नै पहिलो प्राथमिकतामा राखेर उम्मेदवार छनोट गर्न दलहरूले छलफल गरिरहेका छन् । तर, महोत्तरीमा कुनै पनि राजनीतिक दल महिलालाई प्रमुख पदमा उम्मेदवार बनाउन इच्छुक देखिएका छैनन् । 'एक त महिला उम्मेदवार भेट्न मुस्किल छ । उम्मेदवारी दिन चाहेका महिलालाई पनि प्रमुख पद दिन पार्टीभित्र चर्चा चलेको छैन', मानवअधिकारकर्मी अजयकुमार साहले भन्नुभयो, 'महोत्तरीका ७ नगरपालिका ५ गाउँपालिकामा सबै पार्टीबाट प्रमुख पदमा पुरुषलाई नै उम्मेदवार बनाउने चर्चा भइरहेको छ ।' साना दलहरूमा महिला नेतृको संख्या न्यून छ भने मुख्य दलहरूमा महिला नेतृ रहे पनि उनीहरूलाई प्रमुख पद दिन पार्टी तयार छैनन् । जसरी पनि चुनाव जित्नै पर्ने उद्देश्यले महिला र पुरुष उम्मेदवारको तुलना गर्दा महिला उम्मेदवारलाई अगाडि बढाउँदा जित्ने सम्भावना कम रहेकाले पार्टीहरूले महिलालाई प्रमुख पद दिने चाहेका छैनन् । निर्वाचन आयोगले गाउँपालिका र नगरपालिको उपप्रमुखमा महिलालाई अनिवार्य राख्नै पर्ने प्रावधान राखेकाले राजनीतिक दलहरू उपमेयर र गाउँपालिकाको उपप्रमुखमा महिलालाई उम्मेदवार बनाउने मनस्थितिमा छन् । तर, उम्मेदवार नपाइरहेको स्थित रहेको विभिन्न पार्टीका नेताको भनाइ छ । महोत्तरीमा केही राजनीतिक दलमा महिला उम्मेदवारको खडेरीकै स्थिति छ । 'समाजिक बनोटका कारण महोत्तरीमा प्रमुख पदमा महिला उम्मेदवारको चर्चा छैन', कांग्रेसनेता बजरंग नेपालीले भन्नुभयो, 'महिलाहरू चुनावमा उम्मेदवार हुन इच्छुकसमेत हुँदैनन् । जबरजस्ती कसैलाई पनि उम्मेदवार बनाउन सक्ने अवस्था छैन।' मधेसमा साँस्कृतिक र समाजिक परिबन्धका कारणसमेत महिलाहरू खुलेर उम्मेदवार हुन नखोज्ने कारणले पनि यहाँ महिला उम्मेदवारको संख्या कम छ ।'मधेसी समाजमा महिलालाई राजनीतिमा लाग्दा नकारात्मक टिकाटिप्पणी हुने गरेको छ । यसले गर्दा पनि राजनीतिमा महिलाको उपस्थिति न्यून छ', मओवादी केन्द्रका युवानेता शंकर महतोले भन्नुभयो, 'अनि कहाँबाट महिला उम्मेदवार भेटिन्छ त ? ' कहीँकहीँ महिला उम्मेदवार बन्ने तर्खरमा भए पनि पुरुषको तुलनामा महिलाको चर्चा नगन्य रहेको अन्तर पार्टी महिला सञ्जाल बर्दिबासकी अध्यक्ष शारदा थापाले बताउनुभयो । 'महिलालाई नै तोकेर आएको पदमा महिला उम्मेदवार उठे पनि उनीहरूको चर्चा छैन', उहाँले भन्नुभयो, 'घरको कामकाजमा महिलाहरू व्यस्त हुँदा राजनीतिमा आउन सकेका छैनन् । राजनीतिक दलको महिलाप्रति सकारात्मक दृष्टिकोण नहुँदा उनीहरूको राजनीतिमा उपस्थिति न्यून छ ।' महोत्तरीमा ३ लाख ८ हजार ४ सय चार मतदाता छन् ।"
राजपालाई हस्ताक्षर बुझाउन तीन दिनको समय,"काठमाडौं : निर्वाचन आयोगले राष्ट्रिय जनता पार्टी नेपाल (राजपा) लगायत छुटेका दललाई स्थानीय तह निर्वाचनमा उम्मेदवारलाई टिकट दिने पार्टीका नेताको हस्ताक्षर बुझाउन तीन दिनको समय तोकेको छ। संसदले स्थानीय तह निर्वाचन ऐन संशोधन गरेकै भोलीपल्ट आयोगले पार्टीका उम्मेदवारलाई टिकट दिने आधिकारिक व्यक्तिको हस्ताक्षर बुझाउन दलहरुलाई जेठ २९ गतेसम्मको समय निर्धारण गरेको हो। ऐनको नयाँ व्यवस्था अनुसार आयोगले तीन दिनको समय तोकेर हस्ताक्षर बुझाउन दलहरुलाई आग्रह गरेको छ, आयोग प्रवक्ता सुर्यप्रसाद शर्माले अन्नपूर्णसँग भन्नुभयो। राजपालाई चुनावको तयारीका लागि थप समय दिन भन्दै स्थानीय तह निर्वाचन ऐनमा विहीवार पहिलो संशोधन गरिएको थियो। राष्ट्रपति विद्यादेवी भण्डारीले शुक्रवार उक्त ऐन प्रमाणीकरण गर्नु भए लगत्तै आयोगले हस्ताक्षर बुझाउन थप समय निर्धारण गरेको हो। उम्मेदवारलाई टिकट दिने पार्टीका नेताको हस्ताक्षर चुनाव हुनु १५ दिन अगावै आयोगमा बुझाउनुपर्ने ऐनको व्यवस्था हटाएर आयोगले तोकेको समयभित्र बुझाए हुने व्यवस्था संशोधनमार्फत गरिएको थियो।"
उपेन्द्र यादवलाई राजेन्द्र महतोको चुनौती : मुखिया र मेयर खान होइन राजपासँगै गोली खान आऊ,"राजविराज : राष्ट्रिय जनता पार्टीका नेता राजेन्द्र महतोले निर्वाचनमा भाग लिएर मृत्यु पत्रमा हस्ताक्षर नगर्ने बताउनु भएको छ। राजविराजमा शुक्रबार आयोजित विरोध सभामा सम्बोधन गर्दै महतोले संविधान कार्यान्वयनका लागि भइरहेको निर्वाचनमा भाग लिएर मधेसी जनताले मृत्यु पत्रमा हस्ताक्षर नगर्ने बताउनु भएको हो। ऐन संशोधनबाट मात्र चुनावमा जाने वातावरण नबनेको भन्दै महतोले स्थानीय तहको दोस्रो चरणको निर्वाचन अगावै संविधान सशोधन गरे चुनावमा सहभागी हुने स्पष्ट पार्नुभयो। गच्छदारले पहिलेदेखि नै धोका दिँदै आएकोमा पछिल्लोपटक उपेन्द्र यादवले समेत मधेसी जनतालाई धोका दिएको आरोप लगाउँदै महतोले यादवलाई चुनावमा होइन, आन्दोलनमा आउन आमन्त्रण गर्नुभयो। मेयर, मुखिया बनेर मलाई खान होइन, जनताको अधिकारका लागि राजपासँग गोली खान आऊ। अधिकांश समय उपेन्द्र यादवको बिरोधमा बोलेका महतोले भन्नुभयो, आन्दोलनरत छ मधेसी दल मिल्दा मिल्न नसक्ने उपेन्द्र अन्ततः मधेस विरोधी संविधान बनाउने बाबुराम भट्टराईसँग मिलेर मेयर, मुखिया बन्न गए। अर्का नेता राजकिशोर यादवले चुनावको मिति स्थगन गरी मधेसको माग सम्बोधन नगरे इतिहासको धारा बदलिने चेतावनी दिनुभयो। जबरजस्ती चुनाव गराए स्थायी राज्य सत्ताविरुद्ध लडाइँ सुरु हुने भन्दै यादवले शान्तिको भाषा नबुझ्ने सरकार र मधेसी जनताको आदेश नमान्ने फोरम नेपालको भविष्य नरहने बताउनु भयो। राजपाका विरष्ठ उपाध्यक्ष मृगेन्द्र सिंह यादवले संविधान स्वीकार्य बनाउन जबरजस्ती गर्न गइरहेको चुनाव भए राष्ट्रको नक्शा बदलिने चेतावनी दिनुभयो। कार्यक्रममा राजपाका उपाध्यक्षहरु नवलकिशोर साह, शेखर सिंह, महासचिव मनिष सुमन, सह महासचिव जयप्रकाश ठाकुर, महिला नेतृ पुष्पा ठाकुर, माधुरी साहलगायतले चुनाव स्थगन गरी संविधान संशोधन गरेर मात्र निर्वाचनको नयाँ मिति तय गर्नु पर्ने माग गर्नुभयो।"
उपेन्द्र यादव र सरिता गिरीको पाटीबीच एकता,"काठमाडौं : उपेन्द्र यादव अध्यक्ष रहेको संघीय समाजवादी फोरम, नेपाल र सरिता गिरी नेतृत्वको नेपाल सद्भावना पार्टीबीच एकता भएको छ । फोरम र सद्भावनाबीच शुक्रबार बिना सर्त एकता भएको हो । सरिता गिरी शुक्रबारबाट संघीय समाजवादी फोरमा समाहित हुनु भएको हो । अध्यक्ष यादव र अध्यक्ष गिरीले संयुक्त विज्ञप्ति सार्वजनिक गर्दै दुई पार्टीबीच एकता भएको उल्लेख गर्नु भएको छ । नेपालको वर्तमान संविधान लागु भइसके पश्चात्को परिवर्तिन सन्दर्भमा लोकतन्त्र, समानता, भातृत्व, स्वतन्त्रता, सामाजिक न्याय, समाजवाद, संघीयता, गणतन्त्र, विधिको शासन र सुशान जस्ता सिद्धान्तहरु अनुरुप मधेसलगायत सम्पूर्ण मुलुकमा विद्यमान रहेका शोषण दमन तथा विभेदको अन्त्य गरी प्रगतिशील परिवर्ननको क्रममलाई निरन्तरता दिनका लागि सशक्त राजनीतिक दलको निर्माण आजको आवश्यकता भएकाले हामी संघीय समाजवादी फोरम, नेपाल र नेपाली सद्घावना पार्टीबीच एकीकरण भएको घोषणा गर्दछौँ, यादव र गिरीले संयुक्त रुपमा सार्वजनिक गरेको विज्ञप्तिमा भनिएको छ ।"
चुनावअघि संविधान संशोधन सम्भव छैन : प्रधानमन्त्री देउवा,"काठडमाडौं : प्रधानमन्त्री शेरबहादुर देउवाले दोस्रो चरणको चुनावअघि संविधान संशोधन सम्भावना नभएको बताउनुभएको छ। शुक्रबार व्यवस्थापिका संसदको बैठकमा बोल्दै देउवाले चुनाव सकिनासाथ संविधान संशोधन गर्ने प्रतिवद्वता समते व्यक्त गर्नु भएको छ । उहाँले आन्दोलनरत मधेस केन्द्रित दललाई चुनावमा भाग लिन आग्रह गर्नु भएको छ । संविधान संशोधन गरेर मधेसीको भावना समेट्न चाएपनि तत्काल त्यो सम्भव नभएको प्रधानमन्त्री देउवाको भनाइ छ । चाहेर पनि संशोधन गर्न नसकिए पनि चुनावमा भाग लिन आग्रह गर्दछु, उहाँले भन्नुभयो । देउवाले दोस्रो चरणको चुनावपछि संविधान संशोधन पास गराएरै छाड्ने विश्वास दिलाउनुभयो । सम्पूर्ण नेपालीको राष्ट्रिय हितका लागि दलहरुबीच सहकार्य आवश्यक भएको उहाँको भनाइ छ । तराई मधेसमा स्थानीय तहको संख्या बढाउन आफूहरु तयार भएपनि सर्वोच्च अदालतको अन्तरिम आदेशका कारण अघि बढाउन नसकेको प्रधानमन्त्री देउवाले बताउनुभयो । तीनै तहको चुनाव अहिलेको आवश्यकता र जरुरी भएको भन्दै सरकारको सम्पूर्ण ध्यान चुनावमा केन्द्रित भएको देउवाले बताउनुभयो । चुनावपछि आर्थिक समृद्धि हासिल हुने प्रधानमन्त्ती देउवाको विश्वास छ । प्रधानमन्त्री देउवाले चुनावपछि जनताको इच्छा अनुसार काम हुने बताउनुभयो । चुनावलाई महत्वपूर्ण पर्वकोरुपमा लिएर समयै तीन तहको चुनाव सम्पन्न गर्ने प्रधानमन्त्री देउवाले अठोट लिनुभयो । समावेशी, समानुपातिक ढंगले देश अगाडि बढ्न आवश्यक भएको उहाँको भनाइ छ । प्रतिपक्ष भनेको राज्यको अंग हो, यो छाया सरकार पनि हो, उहाँले भन्नुभयो । तीन तहको चुनावपछि लामो समयदेखिको सक्रमण अन्त्य हुने र लोकतन्त्र थप बलियो हुने विश्वास प्रधानमन्त्री देउवाले व्यक्त गर्नुभयो । व्यवस्थापिका संसदको अर्को बैठक जेठ २८ गते दिउँसो १ बजे बस्ने भएको छ ।"
इटहरीमा रामचन्द्र पौडेल समूह रुष्ट,इटहरी : इटहरीमा रामचन्द्र पौडेल समूहले आफ्नो मान्छेलाई उम्मेदवार नबनाएको भन्दै रुष्ट भएको छ । मेयरका मुख्य दाबेदार मानिएका हेम कर्णले टिकट नपाएपछि नेपाली कांग्रेस सुनसरीमा तीर्व विवाद देखिएको हो। कांग्रेसले इटहरी उप महानगरपालिकाको मेयरमा रोहित प्रसाईलाई उम्मेदवार बनाएको छ । इटहरीमा पौडेल पक्षको बाहुल्यता भएपनि कार्यदलले प्रसाईलाई उम्मेदवार बनाएपछि कर्ण पक्षधरका नेताकार्यकर्ता रुष्ट भएका हुन् । कर्णले प्रदर्शन गरेका छन् । मेयरको टिकट पाउने प्रसाई कांग्रेसका क्रियाशील सदस्य तथा उद्योग वाणिज्य महासंघका केन्द्रीय सदस्य हुनुहुन्छ । पौडेल समर्थकले निर्णय सञ्चाउन चेतावनी दिएका छन्।

शीर्षक,विवरण
निर्वाचन रोकेर राजपालाई चुनाव चिन्ह दिनुपर्छ : उपेन्द्र यादव,"रौतहटः संघीय समाजवादी फोरम नेपालका अध्यक्ष उपेन्द्र यादवले शान्ति स्थापना तथा समृद्धिलाई संस्थागत गर्नका लागि निर्वाचन आवश्यक रहेको बताउनु भएको छ। संघीय समाजवादी फोरम नेपाल रौतहटद्वारा आइतबार गौरमा आयोजित बृहद पार्टी प्रवेश कार्यक्रमपछि संचारकर्मी संग कुरा गर्दै यस्तो बताउनु भएको हो। सर्वोच्च अदालतले स्थानीय तह सम्बन्धी निर्णय कार्यान्वयन नगर्न आदेश दिएकाले पनि सरकारले स्थानीय तहको संख्या थप्ने काम गलत गरेको पुष्टि भएको उहाँको तर्क छ। बर्षौदेखि खडा भएको विभेद र शोषणले भरिएको मुलुकमा आफ्ना हक अधिकारको लागि फोरम संघर्षको माध्यमबाट सबै विभेदको अन्त्य गराउन प्रयासरत रहेको समेत अध्यक्ष यादवको दाबी छ। नेपाली जनताको मताधिकारलाई कुण्ठित गर्ने फोरमको भावना नरहेको हुँदा जनभावना अनुरुप नै आफूहरुले निर्वाचनमा भाग लिएको प्रष्ट पार्दै अध्यक्ष यादवले स्थानीय तहको संरचना जनसंख्या र भूगोललाई समेटेर बनाउनु पर्ने पक्षमा आफूहरु रहेको बताउनुभयो। अध्यक्ष यादवले राष्ट्रिय जनता पार्टी नेपाललाई समेत दल दर्ता गर्न र चुनाव चिन्ह प्रदान गर्न निर्वाचन आयोग लचिलो हुनुपर्ने बताउनु भएको छ । पार्टी दर्ता एवं चुनाव चिन्ह दिने व्यवस्थापन गर्नका निमित्त केही दिन निर्वाचन पछाडि सार्न सकिने उहाँको भनाइ छ। शनिबारदेखि रौतहटका विभिन्न गाउँपालिकामा भएको पार्टी प्रवेश कार्यक्रममा सहभागी यादवले विभिन्न पार्टी त्याग गरी आफ्नो पार्टीमा आएकालाई स्वागत गर्नु भएको छ। आइतबार बिहान गौर नगरपालिकाको पूर्व मेयर गौरी शंकर यादव पनि संघीय समाजवादी फोरम नेपालमा प्रवेश गर्नु भएको छ। शनिवार रौतहट आउनु भएका अध्यक्ष यादवले रौतहटको गौर, गंगापिपरा, फतुहा महेशपुर भएका कार्यक्रममा गाउँगाउँमा चुनावी माहौल बनाउन कार्यकर्ता तथा नागरीकलाई आग्रह गर्नुभएको छ।"
अर्को लेनदेन,"सभामुख ओनसरी घर्तीले सामाजिक सञ्जालमार्फत नेताहरूलाई बधाइ दिनु भएको छ, फेरि अर्को सहमतिमार्फत संसद् अधिवेशन व्यवस्थित रूपमा अघि बढाउने निर्णयका लागि । संसद् अधिवेशन सुचारु गर्ने सहमतिसँगै सम्भवत:प्रधानन्यायाधीश सुशीला कार्कीविरुद्धको महाभियोग उहाँले अवकाश ग्रहण गर्नुअघि फिर्ता लिने सहमति पनि भएको छ । यो समग्र प्रकरणमा एमाले नेतृत्वसँगै न्यायपालिका नेतृत्व या त्यसका तर्फबाट कुनै शक्ति डिल मा सहभागी भएको आभास सबैले गरेका छन् । संसद् अधिवेशन सुचारु हुनु, जनताको करमा संसद् अवरोधमार्फत दाइँ हाल्ने परम्परा अन्त्य हुनु राम्रो हो । तर प्रश्न त्यहीं समाप्त हुँदैन । आउने दिनमा हरेक कथित राष्ट्रिय दलका नेताहरू र सभामुखसमक्ष एउटा प्रश्न सोधिनुपर्छ, आखिर संसद् अवरोध केका लागि थियो र त्यसलाई समाप्त गर्न भएको सहमतिबाट मुलुकले के पायो ? सुशीला कार्कीविरुद्धको महाभियोग हटाउने माग राख्दै संसद् अवरोधमा लागेको एमाले नेतृत्वले जवाफ दिन सक्नुपर्छ कुन डिल का आधारमा प्रस्ताव फिर्ता लिइँदैछ ? त्यति मात्र होइन, त्यसका प्रस्तावक माओवादी र नेपाली कांग्रेस नेतृत्वले जवाफ दिनुपर्छ संसदीय परम्परामा ब्रह्मास्त्र मानिने महाभियोगलाई के उनीहरूले केटाकेटीले चलाउने गुलेलीजसरी किन प्रयोग गरे ? त्यसको जवाफदेहिताबाट उम्कन उनीहरूलाई दिनु हुँदैन । महाभियोगसँगै सरकारले हालै दोस्रो चरणको निर्वाचन हुने क्षेत्रमा २२ नयाँ नगरपालिकाको स्थापना र वीरगन्ज तथा विराटनगरलाई उपमहानगरपालिकाको दर्जा दिने गरेको निर्णयलाई रद्द गर्ने माग पनि राखेको थियो । सर्वोच्च अदालतले त्यो मागलाई रद्द गरी एमालेलाई राजनीतिक लाभ प्रदान गरेको छ पक्कै पनि । न्यायपालिकामा दलीय ग्रहण लागेको र संवैधानिक हिसाबले भन्दा राजनीतिक हिसाबले सर्वोच्चका निर्णय आइरहँदा पछिल्लो आदेशबारे आश्चर्य नलाग्ला । तर यसले कार्यकारी निर्णय या अधिकार क्षेत्रमा न्यायपालिकाको स्वच्छन्द प्रवेश अब अपवाद हैन, नियमित व्यवहार नै बनेको प्रतीत हुन्छ । न्यायपालिका, संसद् र प्रमुख राजनीतिक दलहरूबीचको सहमति या लेनदेनलाई जनताको थाहा पाउने अधिकारबाट बाहिर राख्न मिल्दैन । संसद् र न्यायपालिकासहित लेनदेन र क्षणिक स्वार्थपूर्तिका संस्था बने भने त्यस्तो अवस्थामा राज्य नियम, कानुन र संविधानबाट चलेको मान्न सकिन्न । प्रायोजित न्याय, निहित स्वार्थबाट निर्देशित राजनीति र लेनदेनबाट संसद् चलाउने या अवरोध गर्ने नेताहरूको हातमा संविधान, राष्ट्रियता र स्वतन्त्रता सुरक्षित रहन सक्दैन । सभामुखले यी गहन विषय र कथित सहमतिलाई धन्यवादको विषय मात्र बनाउन मिल्दैन ।"
भरतपुरमा देवी र रेणुको चर्को प्रतिस्पर्धाः नतिजा सोमबार (अपडेट),"चितवन : सर्वाधिक चासो र चर्चामा रहेको भरतपुर महानगरपालिकाको निर्वाचन परिणाम सोमबार आउने भएको छ। गणतन्त्र दिवसका दिन भरतपुरले मेयर र उपमेयर प्राप्त गर्दैछ। आइतबार साँझसम्मको मतगणना अनुसार, मेयर पदमा नेकपा एमालेका उम्मेदवार देवी ज्ञवालीले ४१ हजार चार सय २१ मत ल्याउनु भएको छ। उहाँलाई पछ्याउँदै नेकपा माओवादी केन्द्रकी उम्मेदवार रेणु दाहालले ४० हजार ६ सय ६६ मत प्राप्त गर्नुभएको छ। उपमेयर पदमा नेपाली कांग्रेसकी पार्वती शाहले ४४ हजार ६ सय ४८ मत प्राप्त गरी जित सुनिश्चित गर्नुभएको छ। शाहकी निकटतम प्रतिस्पर्धी एमालेकी दिव्या शर्माले ३८ हजार ६९ मत प्राप्त गर्नुभएको छ। मतगणना हुन बाँकी दुई वडाको कुल मत संख्या ६ हजार एक सय ६२ रहेकोले शाहको जित सुनिश्चित भएको हो। कुल २९ वडा रहेको भरतपुरका २७ वडाको नतिजा आइसकेको छ। मतगणना परिणम अनुसार, २९ वडामध्ये १४ वडामा एमाले, १० वडामा नेपाली काँग्रेस र तीन वडामा माओवादी केन्द्रका उम्मेदवार विजयी हुनु भएको छ। वडा नम्बर १९ र २० को मतगणनाको अन्तिम नतिजा आउन बाँकी छ। एक लाख ५० हजार दुई सय ७४ मतदाता रहेको भरतपुर महानगरपालिकामा एक लाख १२ हजार सात सय ४१ मत खसेको थियो। चितवन जिल्लामा एक महानगरपालिका, पाँच नगरपालिका र एक गाउँपालिकाबाट पाँच सय चार जना जनप्रतिनिधि निर्वाचित गर्न दुई लाख ४० हजार एक सय ८६ जना मतदाता मतदानमा सहभागी भएका थिए। सात वटा स्थानीय तह अन्तर्गत कुल ९८ वडा रहेका छन्।"
सात महिना भित्र संविधान कार्यान्वयनले पूर्णता पाउने प्रधानमन्त्रीको घोषणा,"काठमाडौ : प्रधानमन्त्री पुष्पकमल दाहाल प्रचण्डले सात महिना भित्र संविधान कार्यान्वयनले पूर्णता पाउने र संक्रमणकालको अन्त्य हुने घोषणा गर्नु भएको छ । गणतन्त्र दिवसका अवसरमा प्रधानमन्त्री प्रचण्डले दिनु भएको शुभकामना सन्देशमा संविधान कार्यान्वयन, पुननिर्माण तथा नवनिर्माण र आर्थिक विकासका विविध पक्षमा महत्वपूर्ण सहयोग पुयाउन,सहिदका अधुरा सपनाहरु,जनताका असीमित आकांक्षाहरु पूरा गर्न सबैलाई आआफ्नो ठाउँमा इमान्दार र प्रतिवद्व रही सकारात्मक सोचका साथ अगाडि बढ्न आव्हान गरिएको छ । यही २०७४ साल माघ ७ गतेसम्म सम्पन्न हुने संघीय संसद् र प्रदेश सभाको निर्वाचनपछि संविधानको कार्यान्वयनले पूर्णता पाउने छ र संक्रमण कालको अन्त्य हुनेछ । उल्लेखित कार्यभार पुरा गर्न सरकार सबै पक्षहरूसँग सम्वाद, सहमति र सहकार्यका लागि क्रियाशील रहँदै आएको छ । यस कार्यमा सम्पूर्ण राजनीतिक दल तथा समस्त नेपालीहरुबाट आवश्यक सहयोग प्राप्त हुने विश्वास लिएको छुशुभकामना सन्देशमा भनिएको छ । संविधानको स्वीकार्यता अझ फराकिलो बनाएर यसको कार्यान्वयनलाई सुनिश्चित गर्नु, हिमाल, पहाड र तराइमधेशका सबै जाति, भाषा, धर्म र समुदायको सुदृढ राष्ट्रिय एकताका बलमा मुलूकलाई सामाजिकआर्थिक समृद्धिको दिशामा लैजानु आजको राष्ट्रिय आवश्यकता रहेको प्रधानमन्त्री प्रचण्डले बताउनु भएको छ । यसले मात्र नेपाली जनताको आर्थिक, सामाजिक र सांस्कृतिक रूपान्तरणमा नेपालको संविधानले निर्दिष्ट गरेको लक्ष्य हासिल गर्न सकिन्छ प्रधानमन्त्री प्रचण्डले भन्नु भएको छस्थानीय तहको निर्वाचनपश्चात् नेपालको संविधानले परिकल्पना गरेको तीन तहको सरकारको अवधारणा संस्थागत हुने निश्चित भएकोले पहिलो चरणको निर्वाचनझैं दोस्रो चरणको निर्वाचनमा पनि सम्पूर्ण नेपालीहरूको सहयोग र सक्रिय सहभागिताको लागि हार्दिक आह्वान गर्दछु ।"
स्थानीय तहको चुनावको विरोधमा लाठी जुलुस,"भैरहवा : संविधान संशोधन विना स्थानीय तहको निर्वाचन गर्ने तयारी भएकोप्रति असहमति जनाउदैं राष्ट्रिय जनता पार्टी नेपाल (राजपा) ले भैरहवामा लाठी जुलुस प्रर्दशन गरेको छ । सरकार र चुनावको विरोध गर्दै तराई मधेस लोकतान्त्रिक पार्टी, सद्भावना पार्टी, तराई मधेस समाजवादी पार्टी, राष्ट्रिय मधेस समाजवादी पार्टी, फोरम गणतान्त्रिक र नेपाल सद्भावना पार्टीका कार्यकर्ताले एक हातमा लाठी र अर्को हातमा पार्टीको झण्डा लिएर संयुक्त रुपमा भैरहवा बजार परिक्रमा गरेका छन् । माग पुरा हुनेभए चुनाव लड्नका निम्ती यी पार्टीहरु एकीकरण भएर राजपा बनेको छ । केन्द्रको निर्देशन एवं पार्टीको पूर्व निर्धारित कार्यक्रम अनुसार लाठी जुलुस निकालेको पूर्वमन्त्री एवं सद्भावना पार्टीका केन्द्रीय उपाध्यक्ष ओमप्रकाश यादव गुल्झारीले जानकारी दिनुभयो । प्रहरी टोलस्थित राजपाको पार्टी कार्यालयबाट निस्केको लाठी जुलुस कालिका पथ, बैंकरोड हुँदै मिलन चोक पुग्दा प्रहरीले प्रर्दशनकारीहरुको लाठी खोसेर कब्जामा लिएको छ । सुरक्षाकर्मीले प्रर्दशनकारीको हातबाट लाठी खोस्ने क्रममा एकजनाले बोकेको पार्टीको झण्डा च्यातिएपछि प्रहरी र प्रर्दशनकारीबीच भनाभन भएको छ । झण्डा च्यात्ने प्रहरीमाथि राजपाले कार्यवाहीको माग गरेको छ। मधेसी जनताको माग पूरा नगरी चुनाव गराउन खोजिएकोमा राजपाका स्थानिय नेता एवं कार्यकर्ता आक्रोशीत छन् ।"
वीपीलाई रत्न विभुषण र निधिलाई राष्ट्रिय गौरव सम्मान,काठमाडौ : सरकारले पहिलो जननिर्वाचित प्रधानमन्त्री तथा काँग्रेसका संस्थापक नेता स्वर्गीय वीपी कोइरालालाई मरणोप्रान्त नेपाल रत्न विभुषणले सम्मान गर्ने निर्णय गरेको छ । यसअघि सरकारले नेकपा एमालेका स्वर्गीय नेता तथा पूर्व महासचिव मदन भण्डारीलाई मरणोप्रान्त नेपाल रत्न विभुषणले सम्मान गरेको थियो । यसैगरी स्वर्गीय महेन्द्र नारायण निधिलाई राष्ट्रिय गौरव मरणोपरान्त पदकले सम्मान गर्न निर्णय गरेको सरकारका प्रवक्ता एवं सूचना तथा सञ्चार मन्त्री सुरेन्द्र कुमार कार्कीले जानकारी दिनुभयो । गणतन्त्र दिवसमा सात सय ५९ जना बन्दी रिहा गर्ने निर्णय सरकारले गणतन्त्र दिवसको अवसरमा सात सय ५९ जना कैदी बन्दी रिहा गर्ने निर्णय गरेको छ । प्रधानमन्त्री पुष्पकमल दाहाल प्रचण्डको अध्यक्षतामा आइतवार सिंहदरबारमा बसेको बैठकले गणतन्त्र दिवसको अवसरमा केही कैदी बन्दीको बाँकी कैद अवधि मिनाहा गर्ने निर्णय पनि गरेको छ ।
चुनावमा नजाने राजपाको निर्णय आत्मघाती : उपेन्द्र यादव,"वीरगन्ज : संघीय समाजवादी फोरम नेपालका अध्यक्ष उपेन्द्र यादवले चुनावमा भाग नलिने राष्ट्रिय जनता पार्टीको बखेडाले उसलाई नै घाटा हुने बताउनु भएको छ। आइतबार वीरगन्जमा फोरम नेपाल पर्साले आयोजना गरेको पार्टी प्रवेश कार्यक्रमलाई सम्बोधन गर्दै अध्यक्ष यादवले आफूले भनेको चुनाव चिन्ह नपाएका कारण राष्ट्रिय जनता पार्टीले चुनावमा भाग लिन नमानेको बताउनु भयो। राजपा चुनावमा जानका लागि तयार नै थियो, तर आफूले भनेको चुनाव चिन्ह नपाएपछि अहिले चुनावमा जान्न भन्दैछ, उहाँले भन्नुभयो, चुनावमा भाग नलिने राजपाको अडान उसकै लागि घातक हुन्छ, राजनीतिमा ऊ फेल खान्छ, आफ्नो दलीय हैसियत पनि गुमाउँछ। अध्यक्ष यादवले मधेस आन्दोलनमा सरकारले मधेसी जनतामाथि चलाएको बुलेटको जवाफ ब्यालेटबाट दिनका लागि नै फोरम नेपालले चुनावमा भाग लिएको बताउनु भयो। सरकार र मुख्य तीन दलले कुनै पनि हालतमा संविधान संशोधन नगर्ने भएका कारण नै चुनावमा भाग लिएर जनमत प्राप्त गरी मधेसीको हक अधिकार सुनिश्चित गर्नु पर्ने अध्यक्ष यादवले बताउनु भयो। स्थानीत तह भनेको स्थानीय सरकार हो, स्थानीय सरकार कब्जा गरियो भने भोलि प्रदेश सरकार पनि हाम्रो हुन्छ, संसदमा पनि हाम्रो उपस्थिती बलियो हुन्छ, उहाँले भन्नुभयो, मेरो सोच भनेको मधेसीको हक अधिकारका लागि सबै मधेसी दल एक भएर मधेस विरोधी शक्तिविरुद्ध लडौँ, चुनावमा भाग लिएर स्थानीय सत्ता कब्जा गरौं, त्यसपछि सत्तमा रहेकाहरु हाम्रो माग सम्बोधन गर्न आफैँ बाध्य हुनेछन्। आन्दोलनको नाममा मधेसी जनतालाई अब दुख दिने सोचमा आफूहरु नरहेको भन्दै उहाँले चुनाव पनि संघर्षकै एक स्वरुप भएको बताउनु भयो। कार्यक्रममा एक साता पहिले एमाले मधेस विरोधी पार्टी भएको भन्दै एमाले परित्याग गरेका नेकपा एमालेका केन्द्रीय सदस्य प्रह्लाद गिरी र पूर्वसभासद समेत रहेका एमाले पर्साको क्षेत्र नम्बर ४ का क्षेत्रीय सभापति प्रधुमन चौहान आइतबार औपचारिक रुपमा संघीय समाजवादी फोरम नेपालमा प्रवेश गर्नु भयो। यस्तै लोकटाइम्स दैनिक पत्रिकाका प्रधान सम्पादक पवन तिवारी, सुजीत गिरीलगायत सयौँ व्याक्तिहरु पनि एमाले तथा विभिन्न पार्टी परित्याग गरी फोरम नेपालमा प्रवेश गरेका छन् । नव प्रवेशीहरुलाई फोरम नेपालका केन्द्रीय अध्यक्ष यादवले फुलमाला लगाई पार्टीमा स्वागत गर्नुभयो। गत जेठ ८ गते वीरगन्जमा पत्रकार सम्मेलन गरेर गिरी र चौहानले एमाले मधेस विरोधी दल भएको भन्दै पार्टी परित्याग गरको बताउनु भएको थियो। फोरम नेपाल पर्साका अध्यक्ष प्रदीप यादवको अध्यक्षतामा भएको कार्यक्रममा फोरम नेपालका केन्द्रीय उपाध्यक्ष लालबाबु राउत गद्धी, मधेस प्रदेश सचिव सलाउदीन अहमद, कोषाध्यक्ष विजय सरावगी, नेताहरु शीवजी सोनी , रामनरेश प्रसाद यादव , नव प्रवेशी नेताहरु प्रहलाद गिरी र प्रधुमन चौहानले पनि मन्तव्य व्यक्त गरेका थिए।"
जेठ ३१ का लागि तोकिएको चुनाव १० दिन सर्ने,"काठमाडौं : जेठ ३१ का लागि तोकिएको स्थानीय तहको निर्वाचन एकहप्तादेखि १० दिनसम्म पर सर्ने अनौपचारिक सहमति भएको छ। आइतबार बालुवाटारमा बसेको शीर्ष दलका नेताको बैठकले चुनावको मिति सार्ने विषयमा अनौपचारिक सहमति गरेको हो। बैठकमा नेपाली कांग्रेस, एमाले, नेकपा ९माओवादी केन्द्र० र राष्ट्रिय जनता पार्टी (राजपा) का नेता सहभागी हुनुहुन्थ्यो। बैठकको निर्णयबारे जानकारी दिँदै अन्नपूर्णसँग राजपाको अध्यक्ष मण्डलका नेता राजेन्द्र महतोले भन्नुभयो,प्रधानमन्त्रीले जसरी भए पनि चुनाव गराउने बताउनु भएपछि एक हप्तादेखि १० दिनसम्म चुनावको वातावरणका लागि मिति सार्ने निष्कर्षमा पुगिएको छ। बैठकमा सभागी एक नेताले संविधान संशोधन र जनसंख्याको आधारमा निर्वाचन क्षेत्र निर्धारण भएपछि मात्र राजपा निर्वाचनमा सहभागी हुने अडान दोहोर्याएको बताउनु भयो । बैठकमा राजपालाई चुनावमा सहभागी गराउने वातावरण तयार पार्न शीर्ष नेताका बीचमा गहन छलफल भएको थियो । माग पुरा नभएसम्म मधेसवादी दल आन्दोलत र वार्तालाई सँगसँगै लिएर जाने जानकारी बैठकमा सहभागी नेताले जानकारी दिनुभएको छ । बैठकमा दोस्रो चरणको स्थानीय तहको निर्वाचनलगायतका समसामयिक राजनीतिक विषयमा छलफल भएको थियो। बैठकमा प्रधानमन्त्री एवम् माओवादी केन्द्रका अध्यक्ष पुष्पकमल दाहाल प्रचण्ड, नेपाली कांग्रेस सभापति शेरबहादुर देउवा, एमाले अध्यक्ष केपी शर्मा केपी, राजपाका संयोजक महन्थ ठाकुर, नेताहरु राजेन्द्र महतो, शरदसिंह भण्डारीलगायत सहभागी हुनुहुन्थ्यो।"
प्रहरी संगठनभित्र बेथिति : सरकारी अकर्मण्यताले अवकाश,"काठमाडौं : मलाई सम्झना छ, केही वर्षपहिले एआईजीको प्रमोसनको दौडधूपको समयमा एसएसपी रमेश खरेलले भनेका थिए, सुटकेस बोकेर नेताहरूकहाँ दौडधूप चलिरहेछ तर समय धेरै बदलिसकेको रहेछ, अब नेपालमा सुटकेस होइन बोरै बोक्नुपर्ने अवस्था आइसकेको रहेछ, खाम मात्रै बोकेर कुद्ने वा केही बोक्न नसक्ने प्रहरी अधिकृतको हविगत के होला ? ' यी भनाइ सरकारको गैरजिम्मेवारीका कारण मुखैमा आएको बढुवा नपाई अवकाशतर्फ धकेलिएका एसएसपी यादवराज खनालले सामाजिक सञ्जाल (फेसबुक) मा व्यक्त गर्नुभएको हो । मुखैमा आएको बढुवाबाट विमुख भएपछि शनिबार मात्रै अवकाश पाउनुभएका खनालले प्रहरी नेतृत्वको तिखो आलोचना मात्रै गर्नुभएको छैन, प्रहरी संगठनभित्र राजनीतिक हस्तक्षेपको समग्र पर्दाफास गर्नुभएको छ । चार डीआईजीको पद खाली हुँदाहुँदै पनि बढुवा नभई अवकाश प्राप्त गर्नुभएका खनाल दोस्रो एसएसपी हुनुहुन्छ । केही साताअघि मात्रै अर्का एसएसपी मिलन बस्नेतले बढुवाको सट्टा अवकाशतर्फ धकेलिनुपरेको थियो । खनाल र बस्नेत हालका आईजीपी प्रकाश अर्यालकै ब्याचका हुनुहुन्छ । ०४४ चैत २९ गते अर्यालसँगै प्रहरी निरीक्षकको नियुक्ति पाएका खनाल ५९ र बस्नेत ६४ नम्बरमा हुनुहुन्थ्यो । गत वर्ष फागुन १ मै चार जना डीआईजीको पद खाली भए पनि प्रहरी नेतृत्व र गृह मन्त्रालयले चासो नराखेपछि यी दुई एसएसपीले अवकाश पाउन बाध्य बन्नुभएको हो । अवकाशको एक साताअघि मात्रै सर्वोच्च अदालतमा रिट हाल्न पुग्नुभएका खनाललाई तात्कालिक रूपमा सर्वोच्चको आदेशले क्षणिक आनन्द प्राप्त भए पनि सरकारले चासो नराखेपछि अवकाश रोज्न बाध्य हुनुभयो । जेठ ९ गते चार वटा सिट खाली हुँदाहुँदै पनि डीआईजी बढुवा नभएकाले आफ्नो बढुवा गरिपाऊँ' भन्दै उहाँले दर्ता गरेको रिटमा सर्वोच्चले सरकारलाई बढुवासम्बन्धी प्रक्रिया उचित समयमा सम्पन्न नगरिँदा सम्भाव्य उम्मेदवारलाई अपूरणीय क्षति पुग्न जाने हुँदा कानुनबमोजिम प्रक्रिया पूरा गरी बढुवा प्रक्रिया अविलम्ब सम्पन गर्नू' भन्ने आदेश दिएको थियो । एक तह बढुवाका लागि खनालको रिट निवेदनमा सर्वोच्चको बहस पैरवीले न्याय गर्न सकेको ठहर्दैन । पुष्पकमल दाहाल नेतृत्वको सरकारले पहिलोपटक नियुक्ति गरेको आईजीपी नियुक्तिलाई रोक्न रिट हालेको दुई घन्टामै अन्तरिम आदेश दिएको सर्वोच्चले प्रहरी संगठनकै अर्का व्यक्ति खनालको बढुवासम्बन्धी रिटमा खासै चासो नदेखाएको र कर्मकाण्डी आदेश दिएको पाइएको छ । खनालले आफू अन्यायमा परेको दर्शाउँदै लेख्नुहुन्छ, यही हिसाबले प्रहरी संगठन गुज्रिँदै गयो भने यस्तै लाचारीपूर्ण तथा नपुंसक नेतृत्व रहँदै गयो भने नेपाल प्रहरीको अस्तित्व भोलिका दिनमा काठमाडौं सिटी सेन्टरको सेकुरिटी गार्डमा परिणत हुन बेर लाग्ने छैन ।' अदालतको आदेशलाई सरकारले लत्याउँदै विधिको शासनको उपहास गरेको भनाइ खनालको छ । खनालले आफू बढुवा नहुनुको प्रमुख कारण राजनीतिक हस्तक्षेप, गृह मन्त्रालय र प्रहरी नेतृत्वको लाचारी रहेको दर्शाउनुभएको छ । बढुवा प्रयोजनका लागि गृहमन्त्री विमलेन्द्र निधि, गृहसविच लोकदर्शन रेग्मी र प्रहरी प्रमुख प्रकाश अर्याललाई पटकपटक गुहारेका खनाललाई गर्दिनँ कसैले भन्नुभएन । गृहमन्त्री निधिले म त तपाईंको प्रमोसन गर्न तयार छु तर आईजीपी र सचिवले फाइल नै बढाउँदैनन्, मैले भनेको उनीहरू मान्दैनन् के गरूँ' भन्ने जवाफ दिनुभएको थियो । सचिव र आईजीपीले कहिल्यै गर्दिनँ भनेनन्, अब गर्ने, अब गर्ने भनेर अन्तिमसम्म टारेर बसे, यो कस्तो लाचारीपन हो नेतृत्वकर्ताको ? ' खनाल प्रश्न गर्नुहुन्छ । वरिष्ठ अधिवक्ता हरिहर दाहालले एसएसपी बस्नेतले ढिलो समयमा सर्वोच्चमा रिट लगे पनि चारवटा पद खाली रहेको अवस्थामा बढुवा गरिपाऊँ भनेर रिट हालेकाले अदालतले अन्तरिम आदेश दिनुपर्नेमा नदिएको बताउनुहुन्छ । न्याय सबैलाई समान हुनुपर्छ, त्यसमा दुई मत छैन, बस्नेतजीले ढिलो गरेर रिट दायर गर्नुभए पनि अदालतको ढोकामा पुगेपछि उहाँले न्याय पाउनुपर्थ्र्यो', दाहालले भन्नुभयो, चारवटा पद खाली हुँदा पनि सरकारले बढुवा प्रक्रिया अगाडि नबढाउनु विडम्बना हो, यो मुद्दाको मार्मिक पक्ष पनि त्यही थियो, अदालतले तत्काल बढुवा समितिको बैठक बसेर नियुक्ति गर्न सरकारका नाममा आदेश दिनसक्थ्यो ।' सर्वोच्चको यस्तो न्याय सरकार र संगठनबाट अपहेलित भएपछि न्यायको ढोका ढक्ढक्याएका एसएसपी मिलन बस्नेत सर्वोच्च अदालतको व्यवहारबाट आजित मात्रै हुनुभएन, अन्तिम दिन रिट दायर भयो, आदेशको भोलिपल्टै उहाँ अवकाशको मुखमा पुग्नुभयो । आईजीपी र गृहसचिवले बढुवा गर्ने आश्वासन पाएपछि केही दिन रोकिनुभएका बस्नेत वैशाख १४ गते प्रहरी मुख्यालय पुग्नुभयो । बढुवा गर्न नसक्ने जवाफ पाएपछि उहाँ १५ गते सर्वोच्चको ढोका ढकढक्याउन बाध्य हुनुभयो । तर, सर्वोच्चका रजिस्टारले कुनै नजिर र मिल्दो कागजात नभएको भन्दै बस्नेतलाई अर्कोदिन आउन सुझाव दिए । १६ गते सार्वजनिक बिदा भएपछि १७ गते उहाँ नजिरसहित पुनः सर्वोच्च पुग्नुभयो । तर, उक्त दिन रजिस्टार र सहरजिस्टार बिदा बसेका थिए । अर्का तोकिनुभएका लालबहादुर नामका अधिकृतले यो विशुद्ध प्रशासनिक मुद्दा रहेछ, अदालतले हेर्न मिल्दैन भनेर पन्छाउन खोज्नुभयो । बस्नेतले बिन्ती गरेपछि यसका लागि संवैधानिक इजलास चाहिन्छलगायत जवाफ दिनुभयो । त्यो दिन उहाँ प्रधानन्यायाधीश सुशीला कार्कीलाई भेट्न च्याम्बरमा पुग्नुभयो । सहयोगीले रिट दर्ता गर्नू भनिदिएको छु भनेपछि रिट दर्ता गर्न खोज्दा कोही भेटिएनन् । अब त रिट दर्ता हुने भो भनेर खुसी हुँदै तल झरें तर च्याम्बरमा कोही भेटिएनन्, रजिस्टारले जिम्मेवारी तोकेका लालबहादुरसमेत भेटिएनन्,' बस्नेत भन्नुहुन्छ, त्यो दिन त्यसै बित्यो । १८ गते सार्वजनिक बिदा पर्यो, १९ गते सर्वोच्च पुगेर बल्लतल्ल रिट दर्ता गरें, न्यायाधीश चोलेन्द्रशमशेर राणाकोमा तोकिएको थियो, उहाँले दुवै पक्षलाई छलफल गराउने, महान्यायाधिवक्तामार्फत १५ दिनभित्र जवाफ पेस गर्ने भनेर फैसला गर्नुभयो, त्यही दिनबाट मेरो अवकाश यात्रा सुरु भयो, न्यायको ढोकामा पुग्दा पनि अन्यायमा परेँ, यसको जवाफ कसले दिने ? ' आफू अदालतमा ढिला पुग्नुको रहस्यबारे यसरी भन्नुभयो, चेन अफ कमान्डको संगठनमा संगठन प्रमुख, मन्त्री र सचिवले बढुवा गर्ने वचन दिइसकेकाले अदालत जान नैतिकताले पनि दिएन तर बढुवा नगर्ने मनसाय देखेपछि अन्तिममा भए पनि अदालतलाई गुहारँे, न्याय पाइनँ ।' न्यायालयबारे दुई प्रश्न मेरो अज्ञानता वा आग्रह हुन सक्छ ! त्यसो हो भने, न्यायपालिकाको स्वतन्त्रता र निष्पक्षताका मानक तयार गर्ने संघीय लोकतान्त्रिक गणतन्त्रका पुरेतहरूले क्षमा गर्नुहोला ! तर, जब कुनै फैसला आउँछ मेरो मनमा दुई मूर्खतापूर्ण प्रश्न उठ्छ १ उक्त बेन्चमा कुन गौरवशाली दलको कोटाबाट आएका कार्यकर्ता श्रीमानहरू हुनुहुँदो रहेछ ? २ उक्त बेन्चमा पारिएको मुद्दामा बहस गर्ने कानुन व्यवसायी त्यस्तो कुन गौरवशाली दलका महान् कार्यकर्ता हुनुहुँदो रहेछ ? विश्लेषक केशवप्रसाद भट्टराईको फेसबुकबाट ।"
पोखराका मेयरको पहिलो निर्णयः वृद्धभत्तामा १० प्रतिशत बढाउने,"पोखरा : महानगरपालिकाका मेयर उपमेयरले आइतबार सपथ लिई पदभार ग्रहण गर्नु भएको छ। पदभार ग्रहणलगत्तै मेयर मानबहादुर जिसी र उपमेयर मञ्जुदेवी गुरुङले ३ वटा निर्णयसमेत गर्नुभयो। ७० वर्षभन्दा माथिका ज्येष्ठ नागरिकलाई सरकारले उपलब्ध गराउँदै आएको वृद्धभत्तामा महानगरका तर्फबाट १० प्रतिशत थप्ने निर्णयमा उहाँहरुले हस्ताक्षर गर्नुभएको छ। सेवाग्राहीलाई चुस्त तवरले सेवा दिने र काम हुने भए छिटो गर्ने नहुने भए कारण प्रष्ट गरिदिने गरी १० दिनभित्रमा महानगरको सेवा छरितो बनाउने अर्काे निर्णय छ। हिंसापीडित महिलालाई महानगरपालिकाका तर्फबाट निशुल्क परामर्श दिने निर्णय पनि उहाँहरुले गर्नुभएको छ। पोखरा महानगरपालिकाले वृद्धभत्तामा थप गर्ने निर्णय आउँदो साउन १ गतेदेखि लागु हुने जानकारी मेयर जिसीले दिनुभयो। बैंकिङ प्रणालीबाट जाने भत्तामा महानगरले पनि थप्नेछ, उहाँले भन्नुभयो। प्रशासन महाशाखा प्रमुख अनन्तप्रसाद कोइरालाका अनुसार महानगरमा ७० वर्ष नाघेका अहिले १३ हजार १ सय ७ जना ज्येष्ठ नागरिक छन्। त्यसबाहेक दलित ज्येष्ठ २ हजार ५ सय ६, एकल विधवा ६ हजार ९ सय ४१, पूर्ण अपांग ७ सय ४५, आंशिक अपांग ६ सय ३०, लोपोन्मुख आदिवासी जनजाति ६ छन्। सरकारले दिँदै आएको ज्येष्ठ नागरिक भत्तामा महानगरले १० प्रतिशित थप्नेचाहिँ ७० वर्षमाथिकाले मात्रै पाउनेछन्। महानगरपालिकाबाट दिइने सेवा प्रवाहलाई १० दिनभित्र प्रभावकारी रुपमा देखिने गरी कार्य गराउन र भ्रष्टाचारजन्य क्रियाकलापको शून्य सहशीलताको नीति कायम गर्दै प्रविधिको उच्चतम् प्रयोग गरी चुस्त दुरुस्त र सेवामुखी कार्य गर्न गराउन मातहतका वडा, महाशाखा, शाखाहरुबाट गर्ने गराउने निर्णय गरिन्छ, मेयर उपमेयरले हस्ताक्षर गरेको अर्काे महत्वपूर्ण बुँदामा भनिएको छ। महानगरपालिकाभित्रका महिलाहरुलाई कुनै पनि हिंसासम्बन्धी मुद्दा सन्दर्भमा पर्न आउने झन्झट एवं समस्या निराकरणका लागि त्यस्ता प्रकारका मुद्दामा महानगरपालिकाको कार्यालयको तर्फबाट निशुल्क कानुनी परामर्श सेवा उपलब्ध गराइने अर्काे निर्णयमा पनि उहाँहरुले हस्ताक्षर गर्नुभयो। त्यसअघि जिल्ला समन्वय समितिस्थित आफ्नै कार्यालयमा प्रमुख निर्वाचन अधिकृत न्यायाधीश नागेन्द्रलाल कर्णले मेयर मानबहादुर जिसी, उपमेयर र ३३ वडाध्यक्षहरुलाई सपथ खुवाउनुभयो। त्यसपछि मेयर जिसीले वडा सदस्यहरुलाई सपथ गराउनुभयो। स्थानीय तह निर्वाचनबाट पोखरा महानगरपालिकामा मेयर, उपमेयर, वडाध्यक्ष र सदस्यहरु गरी १ सय ६७ जना निर्वाचित भएका छन्। निर्वाचित मेयर जिसी र उपमेयर गुरुङ एमालेबाट निर्वाचित हुनुभएको हो। ३३ मध्ये २२ वडामा एमाले र ११ मा कांग्रेसका उम्मेदवार विजयी भएका थिए। १६७ जनप्रतिनिधिमध्ये एमालेले १ सय २० भन्दा बढी जितेको छ। सपथ ग्रहणपछि मेयर मानबहादुर जिसीले चुनाव अगाडि गरेका प्रतिबद्धता कार्यान्यन गर्ने बताउनुभयो। चुनावमा एमालेले आफ्ना उम्मेदवारले जितेमा ज्येष्ठ नागरिकको भत्तामा १० प्रतिशत वृद्धि गर्ने बाचा गरेको थियो। सोही अनुरुप आइतबार पदभार ग्रहणलगत्तै उक्त निर्णय भएको छ। मेयरको प्रतिस्पर्धामा कांग्रेसका रामजी कुँवर एमालेका मानबहादुर जिसीसँग १३ हजार ७ सय मतान्तरले पराजित हुनुभएको थियो। उपमेयरमा कांग्रेसकी सरस्वती गुरुङ ११ हजार मतान्तरले पराजित हुनुभएको थियो। पोखरा लेखनाथ महानगरपालिकाको मेयर मानबहादुर जिसीको सपथ पछि उपमेयर मञ्जुदेवी गुरुङलाई सपथ खुवाउँदै प्रमुख निर्वाचन अधिकृत न्यायाधीश नागेन्द्रलाल कर्ण ।तस्बिर : कृष्णमणि बराल"
सरकारको नीति तथा कार्यक्रम पारित,"काठमाडौँ: सरकारले आव २०७४७५ का लागि प्रस्तुत गरेको नीति तथा कार्यक्रम व्यवस्थापिकासंसद् बैठकको बहुमतले आज पारित गरेको छ। राष्ट्रपतिबाट यही जेठ ११ गते संसद् बैठकमा गरिएको सम्बोधनमार्फत आएको आव २०७४७५ का लागि सरकारको नीति तथा कार्यक्रममाथि दिइएको धन्यवाद प्रस्तावलाई संसद्को आजको बैठकले बहुमतले पारित गरेको हो । बैठकमा प्रधानमन्त्री पुष्पकमल दाहालले नीति तथा कार्यक्रमका बारेमा उठेका प्रश्नको जवाफ दिनुभएको थियो । यसअघि नीति कार्यक्रमका विपक्षमा सांसद प्रेम सुवाल, अनुराधा थापा मगर र दुर्गा पौडेलले राखेको संशोधन प्रस्ताव बहुमतले अस्वीकृत गरेको थियो । अब पारित नीति तथा कार्यक्रममा आधारित भएर संविधानानुसार सरकारले सोमबार आगामी आव २०७४७५को वार्षिक आयव्यय विवरण(बजेट) प्रस्तुत गर्नेछ। रासस"
भक्तपुरको चाँगुनारायण नपामा मेयर र उपमेयरमा कांग्रेस अगाडि,"भक्तपुर : स्थानीय तह निर्वाचनअन्तर्गत जिल्लाको चाँगुनारायण नगरपालिका वडा नं ५ छालिङमा नेपाली कांग्रेसका उम्मेदवार जयेन्द्र खड्का निर्वाचित हुनुभएको छ । आइतबार बिहान सम्पन्न उक्त वडाको मत गणनाअनुसार खड्काले एक हजार ६ सय ४८ मत ल्याएर जीत हात पार्नुभएको हो । उहाँका प्रतिद्वन्द्वी नेपाल मजदुर किसान पार्टीका मीनबहादुर बाटाले एक हजार दुई सय ८३ मत ल्याउनुभएको छ । त्यस्तै नेकपा एमालेका रामहरि थापाले सात सय तीन मत ल्याएर तेस्रो हुनुभएको छ । उक्त वडामा कांग्रेसले वडा अध्यक्षसहित महिला, दलित महिला सदस्य र एक जना सदस्य हात पारेको छ । बाँकी एक खुला सदस्यमा भने नेमकिपाका उम्मेदवार विजयी भएका छन् । जसमा कांग्रेसका महिलातर्फ राधिका खड्का, दलित महिलातर्फ रामकुमारी विक र खुला सदस्यमा बदीप्रसाद लामिछाने निर्वाचित हुनुभएको छ । त्यस्तै नेमकिपाका राजकुमार सुवाल खुला सदस्यतर्फ निर्वाचित हुनुभएको छ । यस वडामा कांग्रेसले वडा अध्यक्ष जितेर आफ्नो इतिहासलाई कायमै राख्न सफल भएको छ । २०५४ सालको स्थानीय निर्वाचनमा साविक छालिङमा कांग्रेसले गाविस अध्यक्ष जितेको थियो । मेयर र उपमेयरमा कांग्रेस अगाडि चाँगुनारायण नपाको वडा नं ५ सम्मको मत गणनाअनुसार यहाँको मेयरमा नेपाली कांग्रेसका राजाराम खड्काले अग्रता बढाउनुभएको छ । वडा नं ४ को मत गणनामा एमालेका सोमप्रसाद मिश्रबाट पछि पर्नुभएका खड्काले यहाँसम्म आइपुग्दा चार सय १६ मत बढी पाउनुभएको हो । उहाँले अहिलेसम्म चार हजार आठ सय ३२ मत पाउनुहुँदा एमालेका मिश्रले चार हजार चारसय १६ मत ल्याउनुभएको हो । त्यस्तै नेमकिपाका न्हुछेभक्त फोजूले दुई हजार नौ सय चार मत ल्याएर तेस्रो स्थानमा उक्लिनुभएको छ । उहाँले राप्रपाका रवीन्द्रप्रताप शाहलाई पछि पार्दै माथि उक्लिनुभएको हो । राप्रपाका शाहले एक हजार नौ सय पाँच मत ल्याउनुभएको छ । त्यस्तै उपमेयरमा कांग्रेसकै सरु बानियाँ अगाडि हुनुहुन्छ । उहाँले पाँच हजार दुई सय ३४ मत पाउनुहुँदा एमालेका वीणा बाँस्तोलाले चार हजार पाँच सय ७४ मत ल्याउनुभएको छ ।त्यस्तै नेमकिपाका गीता काफ्लेले दुई हजार तीन सय १६ र राप्रपाका यवती कार्कीले एक हजार आठ सय ६९ मत ल्याउनुभएको छ। ४ वडाको मत गणना बाँकी : कांग्रेस र एमालेबीच टक्कर हुने यस नपाका अझै चार वटा वडाको मत गन्न बाँकी छ । स्थानीय निर्वाचन कार्यालयका अनुसार अहिले वडा नं ६ नगरकोटको मत गणना भइरहेको छ । नगरकोट कांग्रेसभन्दा एमाले बलियो भएको वडा मानिन्छ । त्यहाँ राप्रपा र नेमकिपा पनि बलिया दलहरु हुन् । त्यस्तै वडा नं ७ वागीश्वरी भने एमालेको प्रभाव क्षेत्र नै हो । २०५४ सालको स्थानीय निर्वाचनमा उक्त गाविसमा एमालेले जितेको थियो । तत्कालीन गाविस अध्यक्ष राधाकृष्ण लामिछानेलाई नै एमालेले यसपटक वडा अध्यक्षको टिकट दिएको छ । त्यसैले यहाँसम्म आइपुग्दा एमालेका मेयर उम्मेदवार मिश्रले कांग्रेस उम्मेदवार खड्काले पछि पार्ने एमाले नेताहरुले विश्वास व्यक्त गरेका छन् । एमालेको तुलनामा आफूहरु कमजोर भए पनि धेरै पछि नपर्ने कांग्रेस नेताहरु बताउँछन् । वडा नं ८ साविक सुडाल गाविसमा भने एमालेभन्दा कांग्रेस अगाडि रहेको बताइन्छ । यहाँ राप्रपा पनि बलियो शक्ति हो । आफूहरु पनि कम नभएको एमाले नेताहरु दावी गर्छन् । वडा नं ९ साविक ताथली गाविस भने नेमकिपाको गढ नै हो । २०५४ सालको स्थानीय निर्वाचनमा नेमकिपाले गाविस अध्यक्ष र उपाध्यक्ष जितेको थियो । साथै यहाँ एमाले र कांग्रेस बराबर जस्तै छन् । तर यसपटक एमालेले ताथलीबाट मेयर उम्मेदवार दिएकाले कांग्रेसलाई उछिन्ने एमालेहरुको विश्वास रहेको छ। बाँकी वडाहरुको दलीय प्रभाव र मतको अवस्था हेर्दा कांग्रेस र एमालेबीच नै टक्कर हुने देखिन्छ । साथै जसले जीत हात पारे पनि धेरै मतान्तर नहुने सम्भावना देखिएको छ । नेमकिपामा पनि कम छैन वडा नं ६, ७ र ८ बाट नेमकिपाले सात सयभन्दा बढी मत ल्याए भने पनि वडा नं ९ सम्म पुग्दा उसले कांग्रेस र एमालेलाई टक्कर दिने अर्को सम्भावना जिवितै छ । वडा नं ९ बाट उसले खसेको मतको आधा मत पाउने अनुमान गरिएको छ ।"
वेटिङ प्रधानमन्त्रीलाई लाजमर्दो काम नगर्न कामचलाउ प्रधानमन्त्रीको चुनौती,"बारा : कामचलाउ सरकारका प्रधानमन्त्री पुष्पकमल दाहाल प्रचण्डले वेटिङ प्रधानमन्त्री शेरबहादुर देउवालाई चुनौती दिनु भएको छ । आफनो कार्यकालमा बृद्धि भएको ७५ प्रतिशतको आर्थिक बृद्धिदरलाई नघटनाउन प्रधानमन्त्री प्रचण्डले वेटिङ प्रधानमन्त्री देउवालाई चुनौती दिनु भएको हो । नेकपा माओवादी केन्द्रसहितका दलहरुको समर्थनमा काँग्रेस सभापति शेरबहादुर देउवालाई प्रधानमन्त्री हुने बाटो खुला गर्दै प्रधानमन्त्री प्रचण्डले राजीनामा दिइसक्नु भएको छ । गत साउनमा काँग्रेस र माओवादी केन्द्रका वीच भएको भद्र सहमति अनुसार प्रधानमन्त्री प्रचण्डले राजीनामा दिएर देउवालाई प्रधानमन्त्री बन्ने बाटो खुला गरिदिनु भएको हो । सहमतीय प्रक्रियाबाट प्रधानमन्त्री निर्वाचित गर्न राष्ट्रपति बिद्यादेवी भण्डारीले दिएको समयसीमा सकिए लगत्तै बहुमतीय प्रक्रियबाट देउवा प्रधानमन्त्री बन्नुहुनेछ । बारामा आइतबार फाष्टट्रयाक शिलान्यास कार्यक्रमलाई सम्बोधन गर्दै प्रधानमन्त्री प्रचण्डले भन्नुभयो हामीले १० महिनाको अवधिमा २४ बर्षदेखि ओरालो लागेको आर्थिक बृद्धिदरलाई ७५ प्रतिशतमा पुरयाएका छौ । यो एउटा मानक स्थापित भएको छ । अव आउने सरकारले त्यो भन्दा घटाउने गरी काम गर्नु भनेको लाजमर्दो हुनेछ । त्यसकारण मैले यसलाई मानक स्थापित भयो भनेको हुँ । आफनो नेतृत्वको सरकारले लोडसेडिङ अन्त्य गरेर गर्व गर्न सक्ने काम गरेको प्रधानमन्त्री प्रचण्डले बताउनुभयो । लोडसेडिङबाट आक्रान्त जनता,उद्योग व्यवसाय र आर्थिक क्रियाकलापलाई यहि १० महिने सरकारले उज्यालो अभियान तर्फ अगाडि बढायोउहाँ भन्नुभयो भ्रष्टाचार र बेइमानी गरेर लोडसेडिङ गर्ने हिम्मत अव आउने कुनै पनि सरकार र मन्त्रीहरुले गर्न सक्ने छैनन् । आफु नेतृत्वको सरकारले पहिलो चरणको स्थानीय निर्वाचन व्यापक जनसहभागितामा सम्पन्न भएको स्मरण गराउँदै दोस्रो चरणको निर्वाचन पनि उत्सवको सफल गराउने चुनौती पनि प्रधानमन्त्री प्रचण्डले देउवालाई दिनु भएको छ ।"
भक्तपुरको चाँगुनारायण नपामा एमाले कांग्रेसको कडा प्रतिष्पर्धा,भक्तपुर : भक्तपुर चाँगुनारायण नगरपालिकामा कडा प्रतिष्पर्धा देखिएको छ । मेयर पदमा नेपाली कांग्रेस र नेकपा एमालेबीच कडा प्रतिष्पर्धा देखिएको हो । मेयर पदमा एमालले ४६ मतले लिड गरेको छ । एमालेका सोम मिश्रले ४६ साथ अग्रता निलुभएको छ । मिश्रको ४ हजा ९ सय ९० मत आएको छ भने कांग्रेसका राजाराम खड्काको ४ हजार ९ सय ४४ मत आएको छ । त्यस्तै राप्रपाका रवीन्द्रप्रताप शाहको २ हजार ५ सय ६९ र नेपाल मजदुर किसान पार्टीका न्हुछेभक्त फोजूको २ हजार ९ सय ५३मत आएको छ । त्यस्तै उपमेयरमा भने कांग्रेसले अग्रता लिएको छ । कांग्रेसका सरु बानियाँले ५ हजार ३ सय ४१ र एमालेका बीणा बाँस्तोलाले ५ हजार २ सय ११ मत आएको छ । त्यस्तै राप्रपाका यवती कार्कीको २ हजार ४ सय ६४ र नेमकिपाका गीता काफ्लेको २हजार ३ सय ६१ मत आएको छ । अहिले चाँगुनारायण नपा ६ को मत गणना जारी छ ।
मूल्याङकन गर्ने जिम्मेवारी जनतालाई दिदै संसदमा प्रधानमन्त्रीको स्पष्टीकरण,काठमाडौ : प्रधानमन्त्री पुष्पकमल दाहाल प्रचण्डले आफनो मूल्याङकन गर्ने जिम्मेवारी इतिहास र जनतालाई सुम्पदै स्पष्टीकरण दिनु भएको छ । नीति तथा कार्यक्रम माथि उठेका प्रश्नहरुको आइतवार संसदमा जवाफ दिने क्रममा प्रधानमन्त्री प्रचण्डले स्पष्टीकरण दिनु भएको हो । संविधान कार्यान्वयन र विकास निर्माणलाई आफूले गति दिएको बताउँदै प्रधानमन्त्री प्रचण्डले सन्तुलित विदेश नीति अवलम्बन गरेको पनि जानकारी गराउनुभयो । सबै राजनीतिक दलका वीचमा एकता र बिश्वास जगाउँदै अगाडि बढनु पर्ने धारणा व्यक्त गर्दै प्रधानमन्त्री प्रचण्डले आफनो १० महिने कार्यकालमा आफूले अगाडि बढाएका नीतिगत पक्षमा पनि प्रकाश पार्नु भयो ।
भरतपुरमा तीन वडाको मतगणना बाँकी कसको सम्भावना कति ?,"भरतपुर : धेरैको चासोको विषय बनेको भरतपुर महानगरपालिकाको २९ वटा वडामा अब ३ वटा वडाको मात्रै मतगणना गर्न बाँकी रहेको छ । आइतबार बिहान वडा नं १८ को मतगणना सकिएको छ । अब वडा नं १९, २० र २१ को मात्रै मतगणना गर्न बाँकी रहेको छ । जसमा १९ नं वडामा २८८७ मत, २० नं मा ३३१८ मत र २१ नं वडामा ३५६८ मत गरी कुल ९,७७३ मतगणना गर्न बाँकी रहेको छ । १८ नं वडामा १३३५ मत ल्याएर नेपाली कांग्रेस विजयी भएको छ भने एमालेले ११०० मत प्राप्त गरेको छ । माओवादी केन्द्रले यस वडामा ६२३ मत पाएको छ । हालसम्मको नतिजा अनुसार एमालेका मेयर उम्मेदवार देवी ज्ञवालीले ३९,७५० मत पाउनु भएको छ भने माओवादी र कांग्रेस गठबन्धनकी साझा मेयर उम्मेदवार रेणु दहालले ३८,६०५ मत पाउनुभएको छ । हालको मतान्तर ११४५ रहेको छ । यसअघि वडा नं २२ को मतगणना सकिदा मतान्तर १४३० थियो वडा नं १८ ले रेणु दहाल र देवी ज्ञवाली बीचको मतान्तर २८५ घटाएको देखिन्छ । हाल २१ नं वडाको मत गणना सुरु गरिएको छ । अब रेणुलाई जितका लागि तिनै वटा वडामा देवी ज्ञवालीभन्दा कम्तिमा ३८२ बढी मत ल्याउनु आवश्यक देखिन्छ भने हालकै अनुपातमा मात्रै अग्रता कायम रहिरहेको खण्डमा एमालेका देवी ज्ञवालीले नै जित्ने देखिन्छ । अब गन्न बाँकी रहेका मध्ये तिनै वटा वडा कांग्रेसको पकड क्षेत्र मानिन्छ । त्यसकारण अब गणना हुने सबै वडामा रेणुले नै अग्रता कायम गर्ने दावी गरिएको छ । उता एमालेले पनि तालमेलबाट असन्तुष्ट कांग्रेस समर्थकको भोट एमालेलार्इ आउने र देवी ज्ञवालीकै जित हुने दावी गरिरहेको छ । १९ नं वडा कांग्रेसको सबैभन्दा राम्रो पकड भएको वडाको रुपमा मानिन्छ । यस वडा माओवादीबाट उपमेयरमा उम्मेदवारी दिएर फिर्ता लिएका सुरेन्द्र गुरुङको घर भएको र माओवादीका नेता तथा कलाकार खुसीराम पाख्रिनको घर भएको क्षेत्र भएकाले पनि राम्रै भोट आउने अपेक्षा माओवादीको रहेको छ । यस वडाबाट रेणु दहालले देवी ज्ञवालीसँगको मतान्तर निकै घटाउने गठबन्धन दलको आशा रहेको छ । यसरी हेर्दा दुवैको जितको सम्भावना बराबरै रहेको देखिन्छ । जित हारको आँकलन गर्नका लागि अन्तिम वडाको मतगणना नै कुर्नु पर्ने देखिन्छ । उता उममेयरमा भने नेपाली कांग्रेसकी उम्मेदवार पार्वती शाहले जित्ने पक्का भएको छ । पछिल्लो मतपरिणाम अनुसार पार्वतीले ४२,५८६ मत प्राप्त गर्नु भएको छ भने एमालेकी दिव्या शर्माले ३६,३८५ मत ल्याउनु भएको छ ।"
देवी र रेणुको मतान्तर ११४५(अपडेट),"चितवन : सर्वाधिक चर्चा र चासोको रुपमा चितवनको चितवनकाे भतरपुर महानगरपालिकाको मतगणनाको अन्तिम चरणमा आइपुग्दा पनि नेकपा एमालेका उम्मेदवार देवी ज्ञवालीले अग्रता लिइरहनुभएको छ। आइतबार बिहान सकिएको गणना अनुसार रेणु दाहालभन्दा देवी ज्ञवाली ११४५ मतले अगाडि हुनुहुन्छ । अब ९ हजार ७ सय २३ मत गन्न बाँकी छ । शनिबार मध्यरातीसम्मको गणना अनुसार माओवादीका रेणु दाहालको भन्दा एमालेका देवी ज्ञवालीले १२ सय ३७ मतले अग्रता लिनु भएको थियाे । निर्वाचन आयोगले दिएको पछिल्लो मतपरिणाम अनुसार एमालेका मेयर उम्मेदवार देवी ज्ञवालीले ३९ हजार ७ सय ६५ मत ल्याउनु भएको छ भने माओवादीकी मेयर उम्मेदवार दाहालले ३८ हजार ६ सय ५ मत प्राप्त गर्नु भएको छ। उपमेयरमा कांग्रेसकी उम्मेदवार पार्वती शाहले ४१ हजार ५ सय २५ मत ल्याउनु भएको छ भने एमालेकी उपमेयर उम्मेदवार दिव्या शर्माले ३५ हजार ६ सय २० मत ल्याउनु भएको छ। उपमेयरमा ५ हजार ९ सय ५ मतान्तर रहेको छ । अब चितवनको भरपुर महानगरपालिकाका १९, २०, २१ वडाको मत गन्न बाँकी रहेको छ।"
राजधानी सहरको सपना पूरा होस् : साझा पार्टी,काठमाडौं : साझा पार्टीले काठमाडौंका मतदातालाई धन्यवाद दिदैँ काठमाडौं महानगरवासीले भरपर्दो विकल्पको रुपमा लिएको विश्वास व्यक्त गरेको छ ।पार्टी निर्माण भएको छ हप्ता मात्रै भएको अवस्थामा मतदाताले विश्वास गरेकोमा आगामी बाटो सुन्दर छ भन्ने साझा पार्टीले विश्वास व्यक्त गरेको छ । साझा पार्टीका प्रवक्ता डा सुर्यराज आचार्यद्वारा जारी विज्ञप्तिमा महानगरपालिकामा मेयर र उपमेयर पदका लागि उमेदवारी दिएका किशोर थापा र निरूपमा यादवलाई विश्वास गर्ने मतदाताहरूलाई हृदयदेखि नै धन्यवाद दिन दिएको हो । पार्टी निर्माणको प्रक्रिया सुरु गरेको ६ हप्तामैं र कहीँ कतै सङ्गठन निर्माण नै नभई उमेदवारी दिँदा पनि कडा प्रतिश्पर्धामाझ दुवै उमेदवार क्रमशस् तेस्रो र चौथो स्थानमा आउनु भनेको मतदाताहरूले साझा पार्टीलाई भरपर्दो विकल्पका रूपमा लिएको तथ्यको स्पष्ट सङ्केत हो' विज्ञप्तिमा भनिएको छ । साझा पार्टीले काठमाडौं महानगरपालिकाको मेयर र उपमेयरका रूपमा निर्वाचित हुनुभएका नेकपा एमालेका विद्याशुन्दर शाक्य तथा नेपाली कांग्रसकी हरीप्रभा खड्गीलाई हामी बधाईसमेत दिएको छ । तपाईँहरूको नेतृत्वमा देशको राजधानी सहरको सपना पुरा होस् भन्ने हाम्रो कामना छ। यस अभियानमा तपाईँहरूलाई हाम्रो तर्फबाट हुनसक्ने सबै प्रकारका सहयोग गर्न हामी तयार छौँ।' विज्ञप्तिमा भनिएको छ । यो देश बनाएरै छोड्ने हाम्रो अठोटमा भविष्यमा पनि सबैको साथ र समर्थन रहने साझा पार्टीले विश्वास लिएको छ ।
काठमाडौं महानगर प्रमुखमा एमालेका शाक्य र उपप्रमुखमा कांग्रेसकी खड्गी विजयी,"काठमाडौँ : काठमाडौँ महानगरपालिकाको प्रमुखमा नेकपा एमाले विजयी भएको छ । एमालेका उम्मेदवार विद्यासुन्दर शाक्यले भारी मतले विजय हाशिल गर्नुभएको हो भने उपमेयरमा भने नेपाली कांग्रेसकी हरिप्रभा खड्गी विजयी हुनुभएको छ । शाक्यले आफ्ना प्रतिष्पर्धी नेपाली कांग्रेसका उम्मेदवार राजुराज जोशीभन्दा २० हजार ७ सय ६३ बढी मत प्राप्त गरी काठमाडौं महानगरपालिकाको मेयर पदमा निर्वाचित हुनुभएको हो । आइतबार बिहान सकिएको मत गणनाको अन्तिम परिणाम अनुसार शाक्यले ६८ हजार ९ सय ६१ मत प्राप्त गरी विजयी हुनुभएको हो । उहाँको निकतम् प्रतिष्पर्धी नेपाली काँग्रेसका राजुराज जोशीले ४८ हजार एक सय ९८ मत प्राप्त गर्नुभयो । उपमेयरमा कांग्रेसकी हरिप्रभा खड्गीले २४ हजार ९८ मतान्तरले विजयी हुनुभयो । उहाँले ५८ हजार ९ सय ५२ मत ल्याउनुभयो भने उहाँका निकतम् प्रतिष्पर्धी राप्रपाका राजाराम श्रेष्ठले ३४ हजार ८ सय ५४ मत ल्याउनुभयो । काठमाडौं महानगर विवेकशील नेपालीकी रञ्जु दर्शनाले २३ हजार ४ सय ३९ म ल्याएर तेस्रो स्थानमा रहनुभयो भने साझा पार्टीका किशोर थापा १८ हजार ४सय ९६ मत ल्याएर चौथो स्थानमा रहनुभयो । तर तेस्रो दल नेकपा माओवादी केन्द्र पाँचौं स्थानमा खुम्चन वाध्य भयो । एक लाख ९७ हजार २ सय २७ मत खसे पनि ६ हजार १ सय ८३ मत बदर भएको मुख्य निर्वाचन अधिकृतको कार्यालयले जानकारी दियो । को हुन् विद्यासुन्दर ? नेकपा एमाले काठमाडौंका जिल्ला सचिव विद्यासुन्दर शाक्य काठमाठौँ महानगरपालिकाको मेयर निर्वाचित हुनुभएको छ । अहिलेसम्म कुनै पनि निर्वाचनमा हार बोहोर्नुनपरेका शाक्य मेयरमा निर्वाचित भएसँगै आगामी पाँचवर्ष भित्र काठमाडौँ महानगरपालिका सम्हाल्न जनप्रतिनिधिबाट अनुमोदित भइसक्नुभएको छ । काठमाडौं महानगर देशकै सबैभन्दा पुरानो र शक्तिशाली महानगर मानिन्छ। विं।सं। २०२० जेठ ९ गते काठमाडौँको लगनटोलमा जन्मिनुभएका शाक्य अब आफ्नो टोलबाट करिब झण्डै डेढ किलोमिटर टाढाको दूरीमा रहेको बागदरवारमा अवस्थित काठमाडौं महानगरको कुर्सी पाँचवर्षका लागि सम्हाल्नु भएको छ । विद्यालयतहदेखि नै राजनीतिमा संलग्न सरल, सभ्य र सालिन व्यक्तित्वका धनी राजनीति प्रतिष्ठा र समाज परिवर्तनका लागि केही गर्ने अठोट लिनुभएको थियो । निरन्तरको योगदान र निष्ठाको प्रतिफलका कारण आफू सफल भएको उहाँको भनाई छ । त्रिपुरेश्वरस्थित विश्वनिकेतन माध्यामिक विद्यालयबाट विद्यालयतहको अध्ययन पूरा गर्नुभएका शाक्यले शंकरदेव क्याम्पसबाट व्यवस्थापनमा स्नातकसम्मको अध्ययन पूरा गर्नुभएको थियो । नेवारी समुदायमा जन्मि(हुर्किनु भएका शाक्य काठमाडौंको भित्रि सहरमा निकै लोकप्रिय जनप्रतिनिधीका रुपमा छुट्टै पहिचालन बनाउन सफल हुनुभएको छ । कलिलो उमेरदेखि नै राजनीतिमा सक्रिय हुनुभएका शाक्य २०३७ सालको जनमत संग्रहका बेलादेखि नै राजनीतिमा सक्रिय बन्नुभएको थियो । १६ वर्षको कलिलो जवानीमै राजनीतिमा लाग्नुभएका शाक्यले ५४ वर्षको उमेर पार गर्दासम्म पनि राजनीतिमै दत्तचित्त भएर लाग्नुभएको छ । २०४६ सालको प्रजातन्त्र प्राप्तिको आन्दोलनमा पनि उहाँले अग्रमोर्चामै उभिए सक्रिय भूमिका खेल्नुभयो । प्रजातन्त्रप्राप्तिको आन्दोलनका क्रममा पटक(पटक प्रहरीको निसानमा समेत पर्नुभएको थियो । शाक्य प्रजातन्त्र प्राप्तिपछि स्थापना भएको नेकपा ९एमाले० को तत्कालिन युवा संगठन प्रजातान्त्रिक राष्ट्रिय युवा संगठनको काठमाडौँको संस्थापक कोषाध्यक्षको जिम्मेवारी सम्हाल्नु भयो । शाक्यले त्यसैबेला पनि आफ्नो जिम्मेवारीलाई कुशल ढंगले पूरा गर्नुभएको थियो । काठमाडौँका युवाहरुलाई संगठित गर्ने, संगठनलाई कुशल ढंगले सञ्चालन गर्ने जस्ता कार्यमा उहाँको भूमिका उल्यख्य रहेको थियो । कुशल नेतृत्व देखेर पार्टीले २०४९ सालमा भएको स्थानीय निकाय निर्वाचनमा काठमाडौँ वडा नम्बर २१ को अध्यक्षका रुपमा अघि सार्यो । त्यतिबेला पनि उहाँले भारी मतले विजय हाशिल गर्नुभयो । उहाँको सक्रियताकै कारण २०५४ सालमा दोस्रो कार्यकालमा पनि वडाध्यक्ष निर्वाचित हुनभयो । शाक्य करिब दुई दशकदेखि नेकपा ९एमाले०को जिल्ला कमिटीमा विभिन्न जिम्मेवारी सम्हाल्दै आउनु भएको छ । मृदुभाषी र कुशल संगठकका रुपमा आफ्नो छुट्टै परिचय बनाउन सफल हुनुभएको छ । शाक्यका पिता हेरारत्न शाक्य र माता मंगलशोभा शाक्यको निधन भैसकेको छ । हाल लगनटोलमै श्रीमती सुचिता शाक्यसहित परिवारसँग बस्दै आउनु भएका शाक्यले भारत, चीन, थाइल्याण्ड, भुटान, उत्तर कोरिया, युएईलगायतका देशको भ्रमण गरिसक्नु भएको छ । उहाँले सपना बाँड्ने भन्दा पनि महानगरवासीको सपना पूरा गर्ने ध्येयले काम गर्ने सोच बनाउनुभएको छ । अब भनिने महानगर होइन देखिने महानगर बनाउने छुु उहाँले भन्नुभयो ।"

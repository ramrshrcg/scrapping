शीर्षक,विवरण
सकारात्मक पाइला,"दोस्रो संविधान दिवस मनाइँदै गर्दा तेस्रो चरणको स्थानीय तह निर्वाचन सम्पन्न भएको छ । दुई वर्षदेखि संविधानप्रति असन्तुष्टि राख्दै आएका मधेसकेन्द्रित राजनीतिक दल ऐतिहासिक दिवस मनाइँदै गर्दा चुनावी प्रक्रियामा सहभागी हुनु सुखद संयोग हो । संविधानसभाबाट संविधान बनाउने ६ दशक लामो राजनीतिक मुद्दाले मूर्तरूप लिँदै गर्दा दुई वर्षअघि एउटा समूह असन्तुष्ट थियो । अहिले सम्पन्न स्थानीय चुनावपछि त्यो असन्तुष्टि धेरै हदसम्म मत्थर भइसकेको छ र संविधानले पूर्ण कार्यान्वयनको बाटो समातेको छ । स्थानीय तहको चुनाव सफलतासँगै अब मुलुक केन्द्र र प्रदेशको चुनावतिर उन्मुख हुँदै छ । यी निर्वाचनको सम्पन्नतासँगै संविधान संस्थागत विकासको बाटोमा बढ्नेछ । लामो संक्रमणकाल झेलेको नेपालका लागि संविधान पूर्ण कार्यान्वयन र संस्थागत विकासले नेपाली राजनीतिलाई स्थायित्व र स्थिरतातर्फ बढाउने अपेक्षा गर्न सकिन्छ । जुन सुखद पक्ष हो । राजनीतिक दृष्टि ऐतिहासिक उपलब्धिका रूपमा लिइएको संविधान जारी भएसँगै असन्तुष्टि प्रकट भए। घरेलु राजनीतिक शक्ति मात्रै होइन, नजिकको छिमेकी भारतले पनि यसप्रति सतहमै असन्तुष्टि प्रकट गर्यो । नाकाबन्दी भयो, भारतसँगको सम्बन्ध चिसियो । दुई वर्षसम्म संविधानकै वरिपरि विवाद र द्वन्द्व घुमिरह्यो । मधेसका राजनीतिक शक्तिको मागअनुसार संविधान संशोधन प्रक्रिया पनि अघि बढ्यो । संशोधनका लागि आवश्यक मत संसद्मा जुट्न नसकेपछि संशोधन हुन सकेन । यद्यपि, मधेसका राजनीतिक दलका माग प्रक्रियागत रूपमा अघि बढे । त्यसले तेस्रो चरणको स्थानीय निर्वाचन सुनिश्चित गर्यो । भारतले संविधानको खुलेर स्वागत नगरे पनि स्थानीय चुनावको सफलताको कामना गरेको छ । मधेसकेन्द्रित दल पनि आफ्ना असन्तुष्टि र एजेन्डासहित चुनावमा छन् । त्यसकारण यो चुनाव र यसपछि हुने प्रदेश र केन्द्रका संविधानको स्वीकार्यता थप बलियो बनाउने दृष्टिले महत्वपूर्ण छन् । खासगरी तेस्रो चरणको चुनावमा जनताले मधेसकेन्द्रित राजनीतिक दलका असन्तुष्टिलाई अनुमोदन गर्छन् कि नयाँ संविधानको ऐतिहासिकतालाई ? केही दिनमै आउने नतिजाले यसको जवाफ दिनेछ । संविधान जुन दिन जारी भयो, त्यसै मितिबाट यसको कार्यान्वयन प्रारम्भ भएको हो । तर, यो संविधानअनुसार संघीय व्यवस्था सञ्चालन हुनुपर्छ । जुन नेपालका लागि नौलो हो । संघीय संरचनामा मुलुक जाँदै गर्दा थुप्रै कानुनी व्यवस्थामा त्यसै अनुरूप सुधार, परिस्कृत गर्नुपर्छ । प्रशासन, शिक्षा, स्वास्थ्य सबै राज्यका अंगको संघीय स्वरूपमा संरचनागत विकास हुनुपर्छ । त्यसको अभ्यासको प्रारम्भ भए पनि अझै संघीय मोडलको सही अभ्यास सुरु हुने चरणमा हामी पुगिसकेका छैनौं । त्यो नपुग्दासम्मको यो अर्को संक्रमणमा मुलुक यतिखेर छ । तीन तहका चुनाव सम्पन्न गर्ने अभियानमा लाग्दै गर्दा सरकारले संघीय मोडलको अभ्यासका लागि आवश्यक कानुन र संरचना निर्माणतर्फ केन्द्रित हुनुपर्छ । संविधान पुनर्लेखनको माग राख्ने मधेसकेन्द्रित दल चुनावमा आइसकेका छन् । मुलुकको ठूलो हिस्साको समर्थन र स्वागतमा संविधान जारी भएको थियो । अहिले चुनावी प्रक्रियामा सबै आइसकेपछि संविधानप्रति सबैले अपनत्व महसुस गरेका छन् । त्यसकारण यसको बलियो कार्यान्वयन आजको आवश्यकता हो । निश्चय पनि संविधानका हरेक अक्षर कालजयी हुँदैनन् । आवश्यकताअनुसार विधिसम्मत ढंगले तिनको परिमार्जन, संशोधन हुन सक्छ । तर, अहिले जारी भएको दुई वर्ष बितेको छ र नयाँ राजनीतिक व्यवस्थाले संस्थागत विकास गर्नु छ । राजनीतिक स्थायित्व मुलुकका लागि आवश्यक छ । यो बेला संविधानको प्रभावकारी कार्यान्वयन गर्नेतर्फ सबै सरोकारवालाको ध्यान केन्द्रित हुनुपर्छ । ठूला सामरिक स्वार्थ बोकेका मुलुकको रणनीतिक स्वार्थ र हाम्रो घरेलु राजनीतिमा चासो बढिरहेको सन्दर्भमा पनि हामीले चनाखो हुँदै संविधानको बलियो कार्यान्वयनतर्फ जोड दिनुपर्छ । आफ्नो निर्णय आफैं गर्ने साहस देखाएर संविधान प्रभावकारी कार्यान्वयनको बाटो अवलम्बन गर्न सक्नुपर्छ ।"
गच्छदार कार्यवाहक प्रधानमन्त्री,काठमाडौँ : राष्ट्रपति विद्यादेवी भण्डारीले उपप्रधानमन्त्री एवं संघीय मामिला तथा स्थानीय विकास मन्त्री विजयकुमार गच्छादारलाई कार्यवाहक प्रधानमन्त्रीको जिम्मेवारी दिएकी छिन्। प्रधानमन्त्री शेरबाहदुर देउवा संयुक्त राष्ट्र सङ्घको ७२औँ महासभामा भाग लिन एवं मित्रराष्ट्र ओमानको औपचारिक भ्रमण गर्ने सिलसिलामा मंगलबार संयुक्त राज्य अमेरिकाको न्यूयोर्कतर्फ प्रस्थान गरेपछि उनको अनुपस्थितिमा स्थानीय विकास मन्त्री गच्छादारलाई कामु प्रधानमन्त्रीको जिम्मेवारी दिएको राष्ट्रपति कार्यालयका प्रवक्ता मोहनप्रसाद वाग्लेले जानकारी दिए। नेपालको संविधानबमोजिम प्रधानमन्त्री देउवाको सिफारिसमा उपप्रधानमन्त्री गच्छादारलाई जिम्मेवारी दिएको हो। रासस
वीरगन्ज महानगरमा कांग्रेसको अग्रता,"वीरगन्ज: प्रदेश नम्बर २ को एक मात्र महानगर वीरगन्ज महानगरपालिकामा सोमबार सम्पन्न स्थानीय तह निर्वाचनको मतगणनाको पहिलो मतपरिणाम सार्वजनिक भएको छ। वीरगन्जको ठाकुरराम बहुमुखी क्याम्पसको भवनमा भइरहेको वडा नम्बर १ को मतगणनाको सार्वजनिक पहिलो प्रारम्भिक मतपरिणाम अनुसार मेयर र उपमेयर दुवै पदमा कांग्रेसले अग्रता लिएको छ । सय मतगणना हुँदा मेयरमा कांग्रेसका उम्मेदवार अजय द्धिवेदी २७ र उमेयरमा कांग्रेसकी उम्मेदवार शान्ती कार्की ३० मतका साथ अगाडि छन्। यस्तै मेयरमा राष्ट्रिय जनता पार्टी राजपा नेपालका उम्मेदवार राजेशमान सिंह २६ मतका साथ दोश्रो स्थानमा छन्। मेयरमा २१ मतका साथ संघीय समाजवादी फोरम नेपालका उम्मेदवार विजय सरावगी तेश्रो र नेकपा माओवादी केन्द्रका उम्मेदवार रहवर अन्सारी नौ मतका चौथो स्थानमा छन। उपमेयरमा फोरम नेपालकी उम्मेदवार पिंकी यादव २० मतका साथ दोश्रो र राजपाकी उम्मेदवार रम्भा मिश्र १८ मतका साथ तेश्रो स्थानमा छिन्। एक सय मत गन्न झण्डै तीन घण्टा लागेको छ। वडा नम्बर १ संगै २, ३१ र ३२ गरी चार वटा वडाको मत एकै साथ गणना भईरहेको छ। मंगलवार बिहान बसेको सर्वपक्षीय बैठकले बिहान साढे ११ बजे देखि नै मतगणना सुरु गर्ने निर्णय सर्वदलीय बैठकले गरेपनि मतगणनास्थलमा सीसीटिभी क्यामेरा जडान गर्ने क्रममा केही समय लागेको र दलका प्रतिनिधिहरु पनि ढिला गरी आएका कारण दिउँसो सवा २ बजे देखि मात्र मतगणना सुुरु गरिएको थियो। मतगणना भइरहेको कोठामा दलका प्रतिनिधीहरुलाइ तारजाली बाहिर राखिएको छ। मतगणनास्थलमा हरेक दलबाट एक जना प्रतिनिधिलाई मात्र बस्न दिइएको छ। १० वटा समुहबाट मतगणना गर्ने भनिएपनि अहिले चार वटा वडाको मात्र मतगणना भइरहेको मुख्य निर्वाचन अधिकृत विष्णु सुबेदीले जानकारी दिए। वीरगन्ज महानगरपालिकाको ३२ वटै वडामा ८४ हजार तीन सय १३ मत मात्र खसेको थियो।"
थारू र मुस्लिम आयोग विधेयक पारित,"काठमाडौँ: व्यवस्थापिकासंसद्को आजको बैठकमा विपद जोखिम न्यूनीकरण तथा व्यवस्थापन विधेयक, २०७४' प्रस्तुत भएको छ। गृहमन्त्री जनार्दन शर्माले उक्त विधेयक प्रस्तुत गरेका हुन्। विधेयक पेश गर्दै गृहमन्त्री शर्माले प्राकृतिक विपद्लाई व्यवस्थापन गर्न र प्रभावितलाई राहत प्रदान गर्न कानून जरुरी भएको बताए। उनले विपद् व्यवस्थापनलाई प्रभावकारी, व्यवस्थित बनाउन र राहत तथा पुनःस्थापनाको कार्यलाई योजनाबद्ध रुपमा अगाडि बढाउन जरुरी रहेको धारणा राखे। राष्ट्रियसभा सदस्य निर्वाचन विधेयक प्रस्तुत यस्तै व्यवस्थापिकासंसद्को आजको बैठकमा गृहमन्त्री शर्माले राष्ट्रियसभा सदस्य निर्वाचन विधेयक, २०७४ प्रस्तुत गरे। त्यसअघि सांसदहरु प्रेम सुवाल, डिल्लीप्रसाद काफ्ले र अनुराधा थापामगरले प्रस्तुत गर्नुभएको विरोधको सूचनालाई बैठकको बहुमतले अस्वीकृत गरेको थियो। राष्ट्रपति, उपराष्ट्रपतिको निर्वाचनसम्बन्धी विधेयक प्रस्तुत यसैगरी बैठकमा गृहमन्त्री जनार्दन शर्माले राष्ट्रपति तथा उपराष्ट्रपतिको निर्वाचनसम्बन्धी विधेयक, २०७४ प्रस्तुत गरे। सो विधेयकका सम्बन्धमा पनि सांसदहरु प्रेम सुवाल, डिल्लीप्रसाद काले र अनुराधा थापा मगरले दर्ता गराएको विरोधको सूचनालाई बैठकको बहुमतले अस्वीकृत गर्यो। थारू तथा मुस्लिम आयोग विधेयक पारित व्यवस्थापिकासंसद्ले संविधानको मर्मअनुसार समावेशी तथा समानुपातिक सिद्धान्तलाई कार्यान्वयन गर्ने सम्बन्धमा स्थापना गर्न लागिएको दुई महत्वपूर्ण आयोग गठनसम्बन्धी विधेयक सर्वसम्मतिले पारित गरेको छ । संसद्ले 'थारू आयोग विधेयक, २०७४' र 'मुस्लिम आयोग विधेयक, २०७४' लाई मंगलबार सर्वसम्मतिले पारित गरेको हो। उपप्रधानमन्त्री तथा संघीय मामिला तथा स्थानीय विकासमन्त्री विजयकुमार गच्छदारका तर्फबाट भूमिसुधार तथा व्यवस्था मन्त्री गोपाल दहितले उक्त विधेयक प्रस्तुत गरेको थियो। त्यसैगरी संसद्को मंगलबारको बैठकले 'सहकारी विधेयक, २०७४'लाई सर्वसम्मतिले पारित गरेको छ। सहकारी तथा गरिबी निवारणमन्त्री अम्बिका बस्नेतले उक्त विधेयक प्रस्तुत गरेको थियो। दुई विधेयक प्रस्तुत विकास समितिका सभापति रवीन्द्र अधिकारीले स्थानीय शासन विधेयकसम्बन्धी समितिको प्रतिवेदन, २०७४ पेश गरेका थिए। यस्तै सुशासन तथा अनुगमन समितिका सभापति मोहनसिंह राठौरले 'राष्ट्रपति, उपराष्ट्रपतिको पारिश्रमिक तथा सुविधासम्बन्धी विधेयक सम्बन्धी समितिको प्रतिवेदन, २०७४ प्रस्तुत गरे। केही नेपाल कानुनलाई संशोधन, एकीकरण, समायोजन र खारेज गर्ने विधेयक पारित व्यवस्थापिकासंसद्को आजको बैठकले केही नेपाल कानूनलाई संशोधन, एकीकरण, समायोजन र खारेज गर्ने विधेयक, २०७४ लाई सर्वसम्मतिले पारित गरेको छ। कानून, न्याय तथा संसदीय मामिला मन्त्री यज्ञबहादुर थापाले प्रस्तुत गर्नुभएको उक्त विधेयकलाई सर्वसम्मतिले पारित गरेको हो। त्यसअघि 'विधायन समितिको प्रतिवेदन सहितको देवानी संहिता' विधेयक २०७१ र 'देवानी कार्यविधि संहिता विधेयक, २०७१' को केही दफाका सम्बन्धमा पुनः विचारार्थ निर्देशनसहित सम्बन्धित समितिमा विधेयक फिर्ता पठाइयोस् भन्ने प्रस्तावलाई सर्वसम्मतिले पारित गरेको थियो। व्यवस्थापिकासंसद्को बैठक १५ मिनेटका लागि स्थगित भएको छ।"
"रौतहटमा कांंग्रेस, एमाले, माओवादी र राजपाबीच प्रतिस्पर्धा","रौतहट : रौतहटका चर्चामा रहेका तीनवटा नगरपालिका चन्द्रपुर, गौर र गरुडामा कांग्रेस, एमाले, माओवादी र राजपाबीच प्रतिस्पर्धा देखिएको छ । मंगलबार साम्झसम्ममा चन्द्रपुरमा मेयरका उम्मेदवार माओवादी केन्द्रका युवराज भट्टराई १३३५, एमालेका उद्धव रेग्मी १२८० र कांग्रेसका रामचन्द्र चौधरीले १४३५ पाएका छन्। सँगै जिल्लाको मध्य भागमा रहेको गरुडा नगरमा एमालेका मो करिम्उलाहले ३२५, कांग्रेसका सुनिल यादवले १८०, माओवादीका बिपिन जयसवालले ८८ संघीय समाजवादी फोरमका इन्दुराय यादवले ९३ र राजपाका रामचन्द्र गुप्ताले ३९ मत पाएका छन् । यस्तै सदरमुकाम गौरको १ र २ नम्बर वडाको गणना भइरहेको छ पछिल्लो परीणाम अनुसार राजपा नेपालका मेयरका उम्मेदवार अजय गुप्ताले ५१८, एमालेका शम्भु साहले ७३२ सघिय समाजवादी फोरम का गौरीशंकर यादवले ५९ मत प्राप्त गरेका छन । रौतहटमा १६ वटा नगरपालिका र २ वटा गाउँपालिकाको मतगणना जारी छ । रौतहटको इसनाथ नगरपालिका १ मा नेपाली कांग्रेसका बिगु साह बनियाँ र बृन्दाबन नगरपालिका १ मा शेष नाजिर हुसैन विजयी भएका छन । यस्तै बृन्दाबन नगरपालिका ९ मा कांग्रेसका शेष हुशैन परोहा नगरपालिका २ मा माओवादी केन्द्रका एजाजुर रहमान, सोही नगरपालिका १ का कांग्रेसका मो समिउल्लाह, देवाहीगोनाही नगरपालिका १ मा संघिय समाजबादी फोरमका शेष नुरुल्लाह वडा अध्यक्ष पदमा विजयी भएका छन् । रौतहटका विभिन्न नगरपालिकाका मतगणनास्थलमा संंचारकर्मीलाई सूचना संकलन र फोटो खिच्न प्रवेशमा रोक लगाएपछि समाचार संकलन कार्य प्रभावित बनेको छ । चन्द्रपुर लगायत नगरपालिकामा संचारकर्मीहरु लाइ सुरक्षाकर्मीहरुले प्रवेश निषेध गरेका छन् । मंगलबार साँझ बृन्दाबन नगरपालिकाको मतगणना स्थलमा झडप भएको छ । रौतहट ६ नम्बर क्षेत्रमा संसदराम कुमार भट्टराई मतगणना स्थलमा पुग्दा नेपाली कांग्रेसका कार्यकर्ताले ढुगा प्रहार गरेपनि एमाले र काग्रेसका कार्यकर्ताबीच झडप भएको हो । मतगणना प्रभावित पार्न संसद भट्टराई आएको भन्दै कांग्रेसका कार्यकर्ताले विरोध गरेको बताइएको छ । झडपमा एक जना घाइते भएका छन् । सो नगरपालिकाको मतगणना रोकिएको छ। झडपपछि मतगणना रोकिएको निर्वाचन अधिकृत लक्ष्मण घिमिरेले जानकारी दिए । सो स्थानमा ठूलो सख्यामा सुरक्षाकर्मी खटाइएको छ ।"
बर्दिवास नगरपालिकामा तीन दलको प्रतिस्पर्धाः वडा नम्बर १ मा माओवादीको विजयी,महोत्तरी : बर्दिवास नगरपालिकाको मेयरमा तीन दलको प्रतिस्पर्धा देखिएको छ। निर्वाचन आयोगले दिएको जनकारी अनुसार नेपाली कांग्रेसले अग्रता कायमै राखेको छ। पछिल्लो मत परिणा अनुसार कांग्रेसका मेयर उम्मेदवार प्रह्लाद श्रेत्रीले ८६० मत ल्याएका छन् भने उपमेयर तारादेवी महतोले ४८५ मत ल्याएकी छिन्। माओवादी केन्द्रका मेयर उम्मेदवार विदुर कार्कीले ५२८ मत ल्याएका छन् भने उपमेयर कृष्णकुमारी गौतमले ५७६ मत ल्याएकी छिन्। त्यसैगरी एमालेका मेयर उम्मेदवार सुरेशबहादुर राउतले ५०० ल्याएका छन् भने उपमेयर कमला वाइबाले ७९३ मत ल्यमएबी छिन्। आयोगले दिएको जानकारी अनुसार बर्दिवास नगरपालिका वडा नम्बर १ मा माओवादी केन्द्र विजयी भएको छ। माओवादीका वडा अध्यक्ष चूडामणि पोखरेल निर्वाचित भएका हुन्।
खसेको मत भन्दा बढी मतपत्र भेटिएपछि सिरहामा मतगणना अवरुद्ध,"जिल्लाको कर्जन्हा गाउँपालिकाको मतगणना अवरुद्ध भएको छ। कर्जन्हा ३ मा खसेको मतभन्दा बढी मतपत्र भेटिएपछि मतगणना स्थगीत भएको हो। कर्जन्हा ३ मा १३ सय ९ मत खसेको थियो। तर, मतगणनाका क्रममा भने १३ सय २२ मत भेटिएको छ। १३ मत बढी भेटिएपछि मतगणना अवरुद्ध बनेको निर्वाचन अधिकृतको कार्यालय कर्जन्हाले जनाएको छ। सिरहा : जिल्लाको कर्जन्हा गाउँपालिकाको मतगणना अवरुद्ध भएको छ। कर्जन्हा ३ मा खसेको मतभन्दा बढी मतपत्र भेटिएपछि मतगणना स्थगीत भएको हो। कर्जन्हा ३ मा १३ सय ९ मत खसेको थियो। तर, मतगणनाका क्रममा भने १३ सय २२ मत भेटिएको छ। १३ मत बढी भेटिएपछि मतगणना अवरुद्ध बनेको निर्वाचन अधिकृतको कार्यालय कर्जन्हाले जनाएको छ। उक्त वडामा माओवादी केन्द्रका वडाध्यक्ष ५ मतले निर्वाचन भएका थिए। तर, मतपत्र बढी भेटिएका कारण एमालेका प्रतिनिधिले फर्जी मतले जितेको भन्दै मतगणना अवरुद्ध गरेको निर्वाचन अधिकृतको कार्यालय कर्जन्हाले जनाएको छ। यस्तै लहान नगरपालिकामा पनि मतगणनाको विषयमा विवाद भएपछि दिउँसो १ बजेबाट नै मतगणना अवरुद्ध छ। लहान नपा ३ मा कांग्रेस वडाध्यक्ष ८ मतले निर्वाचित भएपछि फोरमका प्रतिनिधले मतगणनामा गडबड भएको भन्दै आफ्नो प्रतिनिधिलाई बाहिर बोलाएपछि मतगणना अझै अवरुद्ध छ। विवाद मिलाउन अहिले सर्वदलीय बैठक बसिरहेको छ। यसैबीच औरही गाउँपालिका १ मा संघीय समाजवादी फोरम नेपालका वडाध्यक्ष तुलसी ठाकुर निर्वाचित भएका छन्। यहाँको प्रमुखमा पनि फोरमकै शिवजी यादव सुरुदेखि नै अग्रता लिएका छन्। उनलाई माओवादी केन्द्रका प्रमुख उम्मेदवार सिदार्थ यादव पछ्याउँदै छन्। यसैबीच सिरहा नगरपालिका वडा नम्बर १ को २ सय मत गणना हुँदा संघीय समाजवादी फोरम नेपालका मेयर उम्मेदवार असेश्वर यादव १ सय १४ मत ल्याएर अगाडि छन्। उनका प्रतिस्पर्धी नेपाली कांग्रेसका मेयर डा सुभाषचन्द्र यादव ४४ मत ल्याएर दोस्रो स्थानमा छन्। डा यादव कांग्रेस कोषाध्यक्ष तथा पूर्व शान्ति मन्त्री सितादेवी यादवका छोरा हुन्।"
ढिला गरी जनकपुर उपमहानगरपालिकामा मतगणना सुरु,"जनकपुरधाम : प्रदेश नम्बर २ को प्रस्तावित राजधानीको रुपमा देखिएको जनकपुर उपमहानगरपालिकामा निकै ढिलो गरी मतगणना सुरु भएको छ। २५ वटा वाड रहेको नगरपालिकाको मतगणना महेन्द्रनारायण निधि अडिटोरियम भवनमा भइरहेको छ। मतगणना प्रक्रियालाई छिटो छरितो बनाउन १२ समूहमा मतगणना भनिए पनि हाल चार समूहले मत गणना सुरु गरेका छन्। वडा नम्ब १,२, ३ र ४ को मतगणना सुरु भइसकेको हो। निर्वाचन कार्यालयको व्यवस्थापकीय लापरवाहीका कारण मतगणनामा ढिलाई भएको हो। मतदानपछि सोमबार राति सर्बदलिय बैठक बसेको थियो। पुनः मंगलबार बिहान बैठक बसेर १० बजेदेखि मतगणना सुरु गर्ने निर्णय समेत भएको थियो। तर, सो निर्णय भएको ४ घण्टासम्म मतपत्र पट्याउनमै समय लागेकाले पनि मतगणनामा ढिलाई भएको हो। अर्को तर्फ दलका प्रतिनिधि पनि ढिलागरी उपस्थित हुँदा ढिलाई हुन गएको मुख्य निर्वाचन अधिकृत राधाकृष्ण उप्रेतीले बताएका छन्। कडा सुरक्षा व्यवस्थाबीच भइरहेको मतगणनामा उम्मेदवार र प्रतिनिधीलाई तारजाली भन्दा बाहिर राखिएको छ भने सुरक्षाकर्मीको बाक्लो उपस्थिति रहेको छ। १८ स्थानीय तह मध्ये १० वटामा गएरातिदेखि नै मतगणना सुरु भएकाले परिणाम पनि सार्वजनिक भएका छन्। जसमध्ये हालसम्म ४ वटा वडामा वडाअध्यक्षमा एमालेले अग्रसरता लिएको छ। हंशपुर नगरपालिका १ को वडाध्यक्षमा कामेश्वर कापर, विद्रोही नगरपालिकाको वडा नम्बर १ मा रामवृक्ष ठाकुर, मुखियापट्टी मुसहरनियाको वडा नम्बर १ मा कौशल यादव र वडा नम्बर २ मा नरेश यादव विजयी भएका छन्। त्यसैगरी, गणेशमान चारनाथ नगरपालिका ११ मा वडाअध्यक्षमा माओवादी केन्द्रका सत्यनारायण कुंवर, जनकनन्दनी गाउँपालिका १ मा संघीय समाजवादी फोरमका धमेन्द्र गोइत विजयी भएका छन्।"
राजविराजमा वडा अध्यक्षमा उम्मेदवारी दर्ता,"राजविराज: राजविराज नगरपालिका१५ मा राजपा, नेपालका तर्फबाट वडा अध्यक्षमा जशकरण मण्डलले मंगलबार उम्मेदवारी दर्ता गरेका छन्। राजपाका तर्फबाट वडा अध्यक्षका उम्मेदवार ६१ वर्षीय महन्थी यादवको भदौ ३१ गते मृत्यु भएपछि संशोधित निर्वाचन कार्यक्रम अनुसार मण्डलले मंगलबार मनोनयन दर्ता गरेका हुन्। राजविराज नगरपालिकाको अन्य वडाहरुमा सोमबार नै मतदान सम्पन्न भएको छ।मुख्य निर्वाचन अधिकृतको कार्यालयले जानकारी गराएको निर्वाचन कार्यक्रमअनुसार आगामी बिहीबार विहान सात बजेदेखि साँझ पाँच बजेसम्म मतदान हुनेछ। राजविराज नगरपालिका १५ मा निर्वाचन सम्पन्न भएपछि मात्र मतगणना सुरु हुनेछ। अन्य वडाहरुको मतपेटिका जिल्ला खेलकुद विकास समितको हलमा कडा सुरक्षाका साथ राखिएको छ।"
राजविराजबाहेक सबै स्थानीय तहको मतगणना जारी,"काठमाडौँ: प्रदेश नं २ का १३६ वटा स्थानीय तहका लागि सोमबार भएको निर्वाचनमा राजविराज नगरपालिकाबाहेक सबै स्थानीय तहको मतगणना जारी रहेको निर्वाचन आयोगले जनाएको छ। निर्वाचन आयोगमा रहेको संयुक्त निर्वाचन परिचालन केन्द्र (जेइओसी) बाट प्राप्त पछिल्लो विवरणअनुसार, १३६ स्थानीय तहमध्ये १३५ वटा स्थानीय तहको मतगणना जारी रहेको आयोगका प्रवक्ता नवराज ढकालले जानकारी दिए। राजविराज नगरपालिकाको वडा नं १५ का राष्ट्रिय जनता पार्टीका वडाध्यक्षका उम्मेदवारको निधन भएकाले उक्त वडामा असोज ५ गते मतदान भएपछि मात्रै राजविराज नगरपालिकाको मतगणना कार्य सुरु हुनेछ।"
मतगणना स्थलमा कांग्रेस र एमाले कार्यकर्ताको झडप,रौतहट : मंगलबार साँझ बृन्दावन नगरपालिकाको मतगणना स्थल बाहिर मंगलबार साँझ कांग्रेस र एमाले कार्यकर्ताबीच झडप भएको छ। रौतहट ६ नम्बर क्षेत्रमा संसद रामकुमार भट्टराई मतगणना स्थल प्रवेश गर्न क्रममा कांग्रेसका कार्यकर्ताले ढुंगा प्रहार गरेपनि एमाले र कांग्रेसका कार्यकर्ता बीच झडप भएको हो। सो नगरपालिकाको गणना विश्रामपुर स्थित मावि विद्यालयमा भइरहेको छ। मतगणना प्रभावित पार्न सांसद् भट्टराई आएको भन्दै कांग्रेसका कार्यकर्ताले विरोध गरेको बताइएको छ। झडपमा बृन्दावन नगरपालिका ६ का एमालेका वडा अध्यक्षका उम्मेदवार धमेन्द्र पटेल घाइते भएका छन्। झडपपछि मतगणना रोकिएको निर्वाचन अधिकृत लक्ष्मण घिमिरेले जानकारी दिए। सो स्थानमा ठूलो संख्यामा सुरक्षाकर्मी खटाइएको छ।
"बारामा कांग्रेस पाँच, एमाले र राजपा दुई तहमा अगाडी","बारा: बाराको १६ स्थानीय तहमा सोमबार सम्पन्न निर्वाचनको मतगणनामा जारी छ। प्रारम्भिक मतपरिणाम अनुसार नेपाली कांग्रेस पाच तहमा अघि देखिएको छ भने एमाले र राजपाले दुई दुई तहमा अग्रता हासिल गरेका छन्। निर्वाचन कार्यलयले सार्वजनिक गरेको पछिल्लो मतपरिणाम अनुसार कांग्रेस तीन नगरपालिका र दुई गाउपालिकामा अगाडी रहेको हो। कांग्रेसले अग्रता हासिल गरेको नगरपालिकामा कोल्हवी, सिम्रौनगढ र महागढीमाई रहेको छ। कोल्हवीको प्रमुखमा कांग्रेसका उम्मेदवारले पाँच सय ३३ र एमाले उम्मेदवारले ३ सय ५६ ल्याएका छन्। सिम्रौनगढमा कांग्रेसका उम्मेदवार राजपा भन्दा सात मतले अघि छन्। कांग्रेस तीन सय ६८ मतसहित पहिलो र राजपा तीन सय ६१ मतका साथ दोस्रो स्थानमा छ । महागढीमईमा कांग्रेसले ६ सय ६३ र राजपाले ३ सय ५३ ल्याएको छ। जीतपुरसिमरा उपमहानगरपालिकामा एमाले १००१ मतसहित अग्र स्थानमा रहेको छ। एमालेलाई माओबादीले सात सय दुई मतका साथमा पछ्याईरहेको छ । तेस्रो स्थानमा रहेको कांग्रेसको ६ सय ६७ मत रहेको छ। पचरौता नगरपालिकामा राजपा सात सय ७० र एमाले ६ सय ८० मतसहित पहिलो र दोस्रो स्थानमा छन्। आदर्श कोतवाल गाउपालिकामा एमाले तीन सय मतसहित पहिलो र कांग्रेस एक सय ६४ मतसहित दोस्रो स्थानमा छन्। बारागढी गाउँपालिकामा कांग्रेस ५ सय ४९ मत ल्याएर कांग्रेस अग्र स्थानमा छ। कांग्रेसलाई चार सय ८२ मतका साथ संघीय समाजवादी फोरमले पछ्याइरहेको छ। यसैगरी फेटा गाउँपालिकामा कांग्रेस २ सय ६४ मत ल्याएर अग्रतामा छ भने नेपाल लोकतान्त्रिक फोरम २ सय १४ मतका साथ दोस्रो स्थानमा छ। परवानीपुर गाउँपालिकमा राजपा एक सय ४९ र संघीय समाजवादी फोरम एक सय १० मतका साथ क्रमशः पहिलो र दोस्रो स्थानमा छन्। बाराको कलैया उपमहानगरपालिकासहित अन्य स्थानीय तहमा मतगणना भइरहेपनि प्रारम्भिक परिणाम सार्वजनिक गरिएको छैन। दुई वडामा एमाले बिजयी बाराको पचरौता नगरपालिका वडा नम्बर १ मा नेकपा एमालेका उम्मेदवार जगतनारायण प्रसाद यादवको प्यानल बिजयी भएको छ। यादवले आठ सय १७ मत प्राप्त गर्दा राजपाका वडा अध्यक्षका उम्मेदवार ६ सय ४० मत प्राप्त गरे। यसैगरी जीतपुरसिमरा उपमहानगरपालिका वडा नम्बर २४ मा एमालेका उम्मेदवार ईलिहाज देवानको प्यानल बिजयी भएको छ। देवान निर्वाचित भएसंगै एमालेका कायकर्ताले बिजयी जुलुस निकाल्न थालेका छन्।"
महोत्तरीका सात स्थानीय तहको ताजा मतपरिणाम,महोत्तरी : प्रदेश २ मा सोमबार सम्पन्न स्थानीय तहको मतदानको मतगणना भइरहेको छ । निर्वाचन आयोगले महोत्तरीका सबै स्थानीय तहको शान्तिपुर्ण ढंगले मतगणना जारी रहेको बताएको छ । आयोगले दिएको पछिल्लो मतपरिणाम : जलेश्वर नगरपालिका कांगे्रस मेयर १७१ उपमेयर ७८ लोकतान्त्रीक फोरम मेयरमा २१० उपमेयर ८९ राजपा मेयर ८५ उपमेयर ८१ मनरासिसवा नगरपालिका राजपा मेयर ३२२ माओवादी केन्द्र मेयर २१९ संघीय समाजवादी फोरम मेयर १३० भंगहा नगरपालिका माओवादी केन्द्र मेयर २३१ राजपा मेयर २०६ कांग्रेस मेयर १९९ गौशाला नगरपालिका माओवादी केन्द्र मेयर २७३ उपमेयर २८० नेपाली कांग्रेस मेयर १५९ उपमेयर १२५ संघीय समाजवादी फोरम मेयर १२४ उपमेर १५३ सम्सी गाउँपालिका संघीय समाजवादी फोरम प्रमुख १३० उपप्रमुखमा ९१ कांग्रेस प्रमुख ९४ उपप्रमुख १६४ माओवादी केन्द्र प्रमुख ४४ उपप्रमुख ३३ बलवा नगरपालिका नेपाली कांग्रेस मेयर १४२ उपमेयर १८८ राजपा मेयर १२७ उपमेयर ११८ माओवादी केन्द्र मेयर ११८ उपमेयर १२९ सोनाम गाउँपालिकाको ताजा परिमाण सङ्घीय समाजवादी नेपाल फोरम : मेयर ६१४ र उपमेयर ५१४ मओवादी : मेयर १४८ र उपमेयर १४२ नेपाली कांग्रस : मेयर १०८ र उपमेयर २०३ एमाले : मेयर २९ र उपमेयर ६५ राजपा राष्ट्रिय जनता पार्टी: मेयर ५१ र उपमेयर ४९
"सप्तरीमा कांग्रेस तीन, एमाले, संघीय फोरम र राजपा दुई स्थानमा अगाडि","सप्तरी : प्रदेश२ मा सोमबार सम्पन्न स्थानीय तहको निर्वाचनको मतगणना जारी छ। भर्खर प्राप्त सूचनाअनुसार सुरुङ्गा नगरपालिकाका एमालेका रामनारायण चौधरीले १४२, कांग्रेसका मुक्तिनाथ चौधरीले ५५ र नेपाल लोकतान्त्रिक फोरमका गीता चौधरीले ५४ मत ल्याएका छन्। अन्य स्थानीय तहको भर्खरै मात्र मतगणना सुरु भएको छ। केही बेरमै पहिलो चणको मतगणना सार्वजनिक हुने आयोगका अधिकारीहरुले बताएका छन्।"
जनकपुर उपमहानगरपालिकामा राजपाको अग्रता,"जनकपुरधामः प्रदेश नम्बर २ को प्रस्तावित राजधानीको रुपमा हेरिएको जनकपुर उपमहानगरपालिकामा राजपा नेपालले शुरुवाती अग्रता लिएको छ। मेयर र उपमेयर पदमा कांग्रेससंग कडा प्रतिस्पर्धा हुने आकंलन गरिएको हो। सोही अनुसार २५ वडा मध्ये १,२,३ र ४ वडाको मतगणनामा राजपाको अग्रता देखिएको छ। राजपा नेपालले ४ सय मत गणना हुँदा मेयरमा २२४ र उपमेयरमा १३३ मतप्राप्त गरेको थियो भने कांग्रेस मेयरमा ९७ र उपमेयरमा ४७ मत पाएको थियो। निर्वाचन आयोगको व्यवस्थापकिय त्रृटिका कारण निकै ढिलो गरि दिउँसो २ बजेदेखि जनकपुरको महेन्द्रनारायण निधि सांस्कृतिक संग्रहालयमा सुरु भएको मतगणनामा निकै सुस्त रुपमा गणकहरुले गणना गरिराखेकोले मत परिणाम आउन निकै ढिलाई भईरहेको छ। सर्वदलिय बैठकबाट विहान १० बजेदेखिनै मतगणना गर्ने निर्णय भएपनि आयोगका ढिला सुस्तीले गर्दा अबेर भएको हो। कडा सुरक्षा व्यवस्थाका बिच तारजालिले घेरेको सभाकक्षमा मतगणना भईरहेको छ। १८ स्थानीय तह रहेको धनुषामा ५ वटा स्थानीय तहमा मतगणना सोमबार अबेर रातिदेखीनै सुरु भएर वडाहरुमा नतिजा समेत सार्वजनिक हुन थालिसकेको हो। जिल्लाको गणेशमान चारनाथ नपा ११ मा माओवादी केन्द्रका सत्यनारायण कुंवर आफ्नो प्यानल सहित विजयी भएका हुन्। हंशपुर नगरपालिका १ को वडाध्यक्षमा कामेश्वर कापर, हंशपुर वडा नम्बर २ मा राजपाका उदय साह, विदेह नगरपालिकाको वडा नम्बर १ मा रामवृक्ष ठाकुर, मुखियापट्टी मुसहरनियाको वडा नम्बर १ मा कौशल यादव र वडा नम्बर २ मा नरेश यादव विजयी भएका छन्। त्यसैगरी गणेशमान चारनाथ नगरपालिका ११ मा वडाअध्यक्षमा माओवादी केन्द्रका सत्यनारायण कुंवर, जनकनन्दनी गाउँपालिका १ मा संघिय समाजवादी फोरमका धमेन्द्र गोइत विजयी भएका हुन्। त्यसैगरी सबैला नगरपालिका वडा नम्बर १ मा माओवादी केन्द्रका कपिल राउतको प्यानल विजयी भएको छ। अधिकांश मतदान केन्द्रहरुमा मतदान अधिकृतहरुले संचारकर्मीहरुसंग सम्पर्क नगर्ने, फोन गर्दा पनि नउठाउँने र एकद्धार प्रणालीबाट सूचना दिने कुनै व्यवस्था नभएको कारण मत परणाम थाहा पाउन निकै गाहे भएको हो। बाहिर आएका मत परिणामहरु पनि अधिकारीक नभएको हुंदा फरक फरक रुपमा बाहिर आएका हुन्।जिल्लाभरीमा कुल मतदाता ७५ हजार ५९४ रहेका छन् भने ५३ हजार ५५७ मत स्थानीय तहमा खसेको हो।"
बर्दिबासको १४ नम्बर वडा कांग्रेसले जित्यो,बर्दिबास: महोत्तरीको बर्दिबास नगरपालिकाको १४ नम्बर वडामा नेपाली कांग्रेसका वडा अध्यक्ष भरत हमाल विजयी भएका भएका छन्। मओवादी केन्द्रका निकटम प्रतिद्वन्दी उमेश कुमार महतोलाई हराउँदै हमाल विजयी भएको बर्दिबास नगरपालिका निर्वाचन कार्यालयका प्रमुख अधिकृत मनिराम न्यौपानेले बताए। नेकपा एमालेका गोविन्द पौडेलले ३३७ मत मात्र ल्याएका थिए। महोत्तरीका कांग्रेसको बिजयी सुरुवात भएपछि नेपाली कांग्रेसका कार्यकर्ताहरुले बर्दिबासमा एक आपसलाई अविर लगाएर खुशी याली साटिरहेका छन्।
सप्तरीमा एमालेले खाता खोल्यो,"राजविराज: सप्तकोशी नगरपालिका वडा नम्बर १ मा एमालेका अध्यक्षका उम्मेदवार नारायणप्रसाद आचार्यले प्यानल नै बिजय हासिल गरेका छन्। निर्वाचन अधिकृत राजेन्द्र लम्सालले जानकारी दिएअनुसार उनले ७६६ मत ल्याएर जित हासिल गरेका हुन्। उनका निकटतम प्रतिद्वन्दी माओवादी केन्द्रका ज्ञानेन्द्र विष्टले ३ सय ७६ मत ल्याएका छन्।एमालेका तर्फबाट दलित महिला चन्द्रावती परियार, महिला सदस्य सुशिला चौधरी र खुला सदस्यमा कालुराम विष्ट र नारायण खडकाले पनि आचार्यसँगै जित हात पारेका छन्। प्रमुखमा एमालेका उम्मेदवार उत्तम शर्माले ८१५ र उप प्रमुखमा आशा चौधरीले ८२४ मत ल्याई अग्रता कायम गरेका छन्। माओवादी केन्द्रका प्रमुखका उम्मेदवार ध्रुब कार्कीले ३७६ र उपप्रमुख उम्मेदवार राजकुमारी चौधरीले ३४० तथा नेपाली काँग्रेसका प्रमुखका उम्मेदवार कृष्णप्रसाद ढकालले २२९ र उप प्रमुखका उम्मेदवार रीताकुमारी चौधरीले १८७ मत ल्याएका छन्।"
सप्तकोशी नगरपालिकामा काँग्रेसको अग्रता,"सप्तरी: प्रारम्भिक नतिजा अनुसार नेपाली काँग्रेसले चार, संघीय समाजवादी फोरम र राजपा नेपालले तीन, नेकपा (एमाले) ले २ स्थानमा अग्रता कायम गरेका छन्। सप्तकोशी नगरपालिका प्रमुखमा उत्तम शर्माले ८१५ र उप प्रमुखमा आशा चौधरीले ८२४ मत ल्याई अग्रता कायम गरेका छन्। माओवादी केन्द्रका प्रमुखका उम्मेदवार ध्रुब कार्कीले ३७६ र उपप्रमुखका उम्मेदवार राजकुमारी चौधरीले ३४० मत ल्याएर पछ्याइ रहेका छन्। नेपाली काँग्रेसका प्रमुखका उम्मेदवार कृष्णप्रसाद ढकालले २२९ र उप प्रमुखका उम्मेदवार रीताकुमारी चौधरीले १८७ मत ल्याएका छन्। खडक नगरपालिकामा काँग्रेसका प्रमुखका उम्मेदवार किरणकुमारी भगतले ४९८, राजपाका ननु चौधरी कलवारले ३१८ र एमालेका शत्रुघ्नपसाद साहले २५५ मत ल्याएका छन्। कञ्चनरुप नगरपालिकामा प्रमुखमा काँग्रेसका ललनप्रसाद गुप्ता १८५, नेकपा एमालेका बसन्त मिश्रले १२३ र फोरम नेपालका सुदम्बर यादवले १२० मत ल्याएका छन्।"
काँग्रेस र राजपाको विवादले मतगणना रोकियो,सर्लाही: मतगणनाका क्रममा नेपाली काँग्रेस र राजपा नेपालका कार्यकर्ताबीच विवाद भएपछि सर्लाहीको बलरा नगरपालिकामा मतगणना रोकिएको छ। सर्लाहीका प्रमुख जिल्ला अधिकारी प्रदीपराज कँडेलका अनुसार गणनाका क्रममा काँगे्रस र राजपाका कार्यकर्ताबीच विवाद भएपछि मतदान रोकिएको हो। अहिले त्यहाँ प्रहरीले मतदानस्थल नगरपालिका कार्यालय वरपर जम्मा भएका स्थानीयवासीलाई तितरवितर पारी स्थितिलाई नियन्त्रणमा लिने प्रयास गरिरहेको छ। बलरामा मंगलबार बिहानदेखि मतगणना थालिएको हो।भारतीय सीमावर्ती क्षेत्रमा बलरा संवेदनशील क्षेत्र मानिन्छ।
सिरहाका चार वडाको नतिजा सार्वजनिक : कुन तहमा कसको अग्रता कति ?,"सिरहा : सिरहाका १७ वटै स्थानीय तहमा मतगणना जारी छ। अधिकांश स्थानीय तहमा मतगणना मध्यरातबाटै सुरु भयो भने केही स्थानीय तहमा मंगलबार बिहानबाट मतगणना भइरहेको छ। हालसम्म लहान नगरपालिका २ मा नेपाली कांग्रेसका वडाध्यक्ष सियाराम यादव, कर्जन्हा गाउँपालिका १ मा माओवादी केन्द्रका वडाध्यक्ष मोहन बहादुर खत्रीको प्यानल, धनगढीमाई नपा १ मा एमालेका वडाध्यक्ष सूर्यनारायण महतो र भगवानपुर गाउपालिका १ मा संघीय समाजवादी फोरम नेपालका वडाध्यक्ष बद्रिनारायण यादब निर्वाचित भएका छन्। लहान नगरपालिकामा भने एमालेका मेयर उम्मेदवार मुनी साह ९३१ मत ल्याएर अग्रता लिएका छन् भने उनका निकटम प्रतिस्पर्धी कांग्रेसका मेयर उम्मेदवार अचमितलाल चौधरी ७२५ मत ल्याएर पछ्याउँदै छन्। लहान नगरमा वडा नम्बर २ को मतगणना सकिएको छ भने वडा नम्बर १, ३, ४, ५, ६ र ८ को मतगणना स्थगीत भएको छ। वडा नम्बर ३ मा पुनः मतगणना गर्नुपर्ने भन्दै फोरमका प्रतिनिधि बाहिर निसकेपछि मतगणना स्थगीत भएको सहायक निर्वाचन अधिकृत पवन गुप्ताले जानकारी दिए। यस्तै औरही गाउँपालिकामा संघीय समाजवादी फोरम नेपालका अध्यक्ष उम्मेदवार शिवजी यादवले अग्रता लिएका छन्। ४ सय ४८ मत ल्याएका उनलाई माओवादी केन्द्रका उम्मेदवार सिद्धार्थ यादव २ सय ४१ मत ल्याएर पछ्याइरहेका छन्। नेपाली कांग्रेसको भातृ संगठन तरुण दलका अध्यक्ष रहेका सिदार्थ टिकट नपाएपछि मनोनयन दर्ता गर्ने दिन माओवादी केन्द्रमा प्रवेश गरेर अध्यक्षका टिकट लिएका थिए। यस्तै सखुवा ननकारकट्टी गाउँपालिकामा एमालेका अध्यक्ष उम्मेदवार ५८ मत ल्याएर अग्रस्थानमा छन् भने फोरमका अध्यक्ष उम्मेदवार ४५ मत ल्याई दोस्रो स्थानमा रहेका छन्। यस्तै मिर्चैया नगरपालिकामा माओवादी केन्द्रका मेयर उम्मेदवार श्रवण यादव अगाडी छन्। ३५५ मत ल्याएर अगाडी भएका श्रवणलाई एमालेका मेयर उम्मेदवार १७५ मत ल्याएर पछ्याइरहेका छन्। यस्तै अर्नमा गाउँपालिकामा माओवादी केन्द्र अग्रता लिएको छ। माओवादी अध्यक्षका उम्मेदवार ३८१ मत ल्याएर अगाडी भएका हुन् भने उनका निकटतम प्रतिस्पर्धी एमालेका अध्यक्ष उम्मेदवारले २६९ मत ल्याएका छन्। यस्तै विष्णुपुर गाउँपालिकामा एमाले अगाडि देखिएको छ। १७२ मत ल्याएर एमाले अगाडि छ भने फोरमका अध्यक्ष उम्मेदवार ११४ मत ल्याएर दोस्रा स्थानमा छ। यस्तै नरहामा भने एमालेका अध्यक्ष उम्मेदवार अगाडि देखिएको छ। नरहामा एमालेका अध्यक्ष उम्मेदवार २९५ मत ल्याएका छन् भने उनका निकटम प्रतिस्पर्धी कांग्रेसका अध्यक्ष उम्मेदवार २५३ मत ल्याएर पछ्याउँदै छन्। नवराजपुर गाउँपालिकामा भने नेकपा एमालेका अध्यक्ष उम्मेदवार अगाडि छ। ४७१ मत ल्याएर एमाले अगाडि छ भने उनका निकटम प्रतिस्पर्धी फोरमका अध्यक्ष उम्मेदवार २९१ मत ल्याएर पछ्याइरहेका छन्।"
महोत्तरी गौशलामा माओवादीको अग्रता,महोत्तरी : महोत्तरीको गौशला नगरपालिकामा माओवादी केन्द्रको अग्रता रहेको छ । माओवादीका मेयर उम्मेदवारको २०७ मत रहेको ट भने दोस्रो स्थानमा रहेका स्वतन्त्र उम्मदवार(केटाकेटी चिन्ह)को १२७ मत रहेको छ । त्यसै गी यस नगरमा काग्रेुस तेस्रो स्थानमा रहेको छ । कांग्रेसका मेयर उम्मेदवारको ९९ मत रहेको छ । मेयर उपमेयर माओवादी २०७ २१२ कांग्रेस ९९ ७७ एमाले ६६ ७० राजपा ३७ ८१ स्वतन्त्र(केटाकेटी)१२७ संघीय फोरम ७८ ९४ नयाँ शक्ति २ ३ स्वतन्त्र(घर) ४९
सुरक्षाका लागि तारजालीले घेरेर मतगणना,काठमाण्डौं: प्रदेश नं दुईमा सोमबार सम्पन्न स्थानीय तहको निर्वाचनको मतगणनाका लागि अधिकांश ठाउँमा तारजालीले घेरेर मतपत्रको सुरक्षा गरिएको छ। मतगणनाका क्रममा मतपत्रमा क्षति हुन सक्ने सम्भावनलाई मध्यनजर गर्दै धेरै जसो मतगणनास्थल तारजालीले घेरिएको हो। उम्मेदवार र उनका प्रतिनिधिहरुलाई तारजाली बाहिर राखिएको छ भने कर्मचारीहरुले मतगणना गरिहेका छन्। तारजालीभित्रबाट बाहिर बसेका प्रतिनिधिहरुलाई मतपत्र देखाएर रुजु गर्ने काम भइरहेको छ। स्थानीय तह अन्तर्गत पहिलो चरणको निर्वाचनमा भरतपुर महानगरपालिकाको मतगणनाका क्रममा नेकपा माओवादी केन्द्रका प्रतिनिधिहरुले मतपत्र च्यातेका थिए। महानगरपालिकाको वडा नं १९ मा पुनः मतदान गर्नुपरेको थियो। भरतपुर काण्ड दोहोरिन सक्ने भन्दै निर्वाचन आयोगले नै जिल्लास्थित मुख्य निर्वाचन अधिकृत र निर्वाचन अधिकृतहरुलाई मतपत्रको सुरक्षाको भरपर्दो प्रवन्ध मिलाउन निर्देशन दिएको थियो। प्रदेश नं दुईका आठ जिल्लाका १३६ स्थानीय तहमा सोमबार निर्वाचन भएको थियो। मंगलबार दिउँसो १ बजेसम्म करिव ९० स्थानीय तहमा मतगणना भइरहेको छ। निर्वाचन आयोगले शुक्रबारसम्म सबै मतपरिणाम सार्वजनिक गरिसक्ने जनाएको छ।
राष्ट्रपतिले नै ढिलो गरौं भन्नुहुन्थ्यो,"काठमाडौं : तत्कालीन संविधानसभाका अध्यक्ष सुवास नेम्बाङले एमालेको अडानका कारण नेपालको संविधान जारी हुन सकेको बताएका छन्। संविधानसभाबाट संविधान जारी गर्न अप्ठेरो स्थिति थियो, एमाले संसदीय दलका उपनेतासमेत रहेका नेम्बाङले भने, संविधानको नामका लागि मात्र ३५ भन्दा बढी सुझाव आएको थियो। पहिलो संविधानसभामा त नेपालको नाम नै परिवर्तन गर्नुपर्छ भन्नेहरु पनि थिए। चन्द्रसूर्यलाई अनेक अर्थ लगाउँदै राष्ट्रिय झन्डा फेर्न खोज्नेहरू पनि थिए। उनी दोस्रो संविधानसभामा आएनन्। राष्ट्रिय झन्डाको प्रस्ताव आफूले अघि बढाएको सुनाउँदै उनले त्यही प्रस्ताव पारित भएको खुलासा गरे। संविधान दिवसकै दिन एमाले इलामकाठमाडौं सम्पर्क मञ्चले राजधानीमा दसैंलगायत चाडपर्वको अवसरमा आयोजना गरेको शुभकामना आदानप्रदान कार्यक्रममा उनले संविधान जारी गर्दा क्षणको स्मरण सुनाएका हुन्। उनले यो संविधान सम्झौताको दस्तावेज भएको बताए। यो संविधान निर्माणमा थुप्रै गिभ एन्ड टेक भएका छन्, उनले भने, माओवादीले कार्यकारी राष्ट्रपति भन्थ्यो, एमालेले प्रत्यक्ष निर्वाचित कार्यकारी प्रधानमन्त्री भन्थ्यो। तर, त्यो व्यवस्था भएन। यति दुःख गरेर बनाएको संविधान अहिले कार्यान्वयन चरणमा छ। नेम्वाङले संविधान जारी गर्न प्रथम राष्ट्रपति डा रामवरण यादव केही ढिलाइ गर्न चाहेको समेत खुलासा गरे। राष्ट्रपति नै केही ढिलो गरौं भन्नुहुन्थ्यो। मैले असोज ३ गते संविधान घोषणाका लागि निम्तो गर्न जाँदा उहाँले प्रधानमन्त्रीलाई सोध्छु अनि जवाफ दिन्छु भन्नुभयो, उनले भने, मैले असोज ३ गते पर्खेर बस्छौं भनें। संविधानसभाले सर्वसम्मत रूपमा असोज ३ गतेको प्रस्ताव पारित गरेपछि राष्ट्रपतिले बुझेको उनले सुनाए। तर, राष्ट्रपतिले ४५ मिनेट ढिलो गर्नुभयो। अरूले राष्ट्रपति आउनुहुन्छ त भन्ने प्रश्न गर्न थालेका बेला अन्ततः उहाँ आउनुभयो। उनले संविधान जारी गर्दाका क्षणको स्मरण गर्दै कार्यान्वयनका लागि धेरै काम गर्न बाँकी रहेको टिप्पणी गरे। धेरै कानुन निर्माण हुन बाँकी रहेको उनको भनाइ थियो। कात्तिक ४ गतेभित्र बाँकी कानुन बनाइसक्नुपर्छ, उनले भने, अनिश्चयहरू छन्। नेता नम्वाङले सभामुखको विदेश भ्रमणले कानुन निर्माणमा जटिलता थपिने समेत बताएका छन्। सभामुख ओनसरी घर्ती मगर विदेश भ्रमणमा तर्फ लक्षित गर्दै नेम्वाङले भने, सभामुखको विदेश भ्रमणले संविधानअनुरूपका बाँकी कानुन निर्माण गर्न समस्या देखिएको छ। आगामी माघ ७ गतेभित्र राजनीतिक संक्रमण अन्त्य गर्ने गरी काम गर्नुपर्ने नेम्बाङको भनाइ थियो। पहिलो संविधानसभा संविधान जारी नगरी विघटन भएको थियो भने दोस्रो संविधानसभाले आजकै दिन नेपालको संविधान जारी गरेको थियो। प्रथम राष्ट्रपति डा रामवरण यादवले संविधानसभाबाट संविधान जारी भएको घोषणा गरेका थिए। संविधान जारी गर्नुभन्दा अगाडिदेखि तराईमधेसकेन्द्रित दल र पहिचान पक्षधरले असन्तुष्टि जनाएका थिए। संविधान जारी भएको दिनलाई कालो दिनको संज्ञा दिएका तराईमधेसकेन्द्रित दल यसपटक औपचारिक रुपमा बोलेका छैन्। उनीहरू संविधान कार्यान्वयनकै क्रममा भएका निर्वाचनहरुमा सहभागी भइसकेका छन्। आदिवासी जनजाति महासंघले भने पहिचानको मुद्दा सम्बोधन नभएसम्म असन्तुष्टि कायमै रहने जनाएको छ।"
पर्सामा एमाले र माओवादीले खाता खोले,"वीरगन्जः स्थानीय तह निर्वाचनमा पर्सामा नेकपा एमालेले सबै भन्दा पहिलो जित हात पारेको छ। पर्साको बिन्दवासिनी गाउँपालिका वडा नं १ मा एमालेको प्यानल नै विजयी भएको हो। वडाध्यक्षसहित ५ वटै एमालेका उम्मेदवार विजयी भएका छ्। वडा नम्बर १ को वडा अध्यक्षमा एमालेका सगीर मिया विजयी भएका हुन्। यस्तै सदस्यहरुमा पनि एमालेकै तेरस मुखिया र प्रजापती महतो तथा महिला सदस्यमा सुगान्धी देवी र दलित महिला सदस्यम फूलमती देवी विजयी भएका हुन्। यस्तै पर्साको पटेर्वा सुगौली गाउँपालिकाको वडा नंबर १ मा पनि एमालेको प्यानल विजयी भएको छ । वडा अध्यक्षमा एमालेका उम्मेदवार फरमान मिया अन्सारी चार सय ७६ मत ल्याएर विजयी भएका छन्। उनका निकटम प्रतिद्वन्दी नेपाली कांग्रेसका सुलमान मियाँले तीन सय १५ मत पाए। महिला सदस्यमा लिलादेवि लामा, दलित महिला सदस्यमा पानवा देवि र खुल्ला सदस्यहरुमा असिम मिया चुडीहार र नारायण साह तेली निर्वाचित भएको निर्वाचन अधिकृत रामचन्द्र शर्माले जानकारी दिए। यसैबीच पर्सामा नेकपा माओवादी केन्द्रले पनि जितको खाता खालेको छ। ठोरी गाउँपालिकाको वडा नं १ को अध्यक्षमा माओवादी केन्द्रका उम्मेदवार रामप्रकाश कँुवर विजयी भएका हुन्। कांग्रेस र माओवादी गठबन्धनका तर्फबाट उम्मेदवार बनेका कुँवरले ६ सय आठ मतका साथ विजयी भए। उनका प्रतिद्वन्दी एमालेका मीन बहादुर गुरुङले चार सय ४१ मत प्राप्त गरे। यहाँ कांग्रेसमाओवादी गठबन्धनको प्यानल नै विजयी भएको छ।"
भारतीय राजदूत पुरी नेपालचीन नाका हिल्सामा,"सिमकोट: नेपालका लागि भारतीय राजदूत मञ्जित पुरी नेपालचीन सीमानामा रहेको हिल्सा नाका पुगेका छन्। आकस्मिक भ्रमणका रुपमा हिल्सा पुगेका राजदूत पुरीले भ्रमणलाई नीजि र व्यक्तिगत भेटघाट भएको बताएका छन्। हिल्सासिमकोट सडक आयोजनाको स्थलगत अध्ययन गर्न र चीनको ताक्लाकोटमा रहेको स्थानीय प्रशासनसँग समेत भेटघाट, छलफल गर्न सडक विभागको टोली हिल्सामा रहेका बेला भारतीय राजदूत पुरीले तीन घण्टा हिल्सासहित हुम्लाका विभिन्न क्षेत्रमा बिताएका थिए। राजदूत पुरीको भ्रमण नितान्त व्यक्तिगत भएको नेपालस्थित भारतीय दूतावासका प्रथम सचिव गणेश कर्णले प्रतिक्रिया दिए। उनले जिल्लाको समग्र अवस्था र हिल्सा सिमानाको वस्तुस्थितिका बारेमा राजदूतले चासो राखेको बताए। कैलाश मानसरोवर जाने भारतीय नागरिकको संख्या बर्षैपिच्चे बढ्दै गएको भन्दै दूतावासका प्रथम सचिव कर्णले हुम्ला हुँदै कैलास मानसरोवर जाने बाटोका बारेमा बुझ्न राजदूत हिल्सामा आएको स्पष्ट पारे। सोमबार बिहान ७ बजेर १५ मिनेटमा समिट एरयरको जहाजबाट सिमकोट विमानस्थल पुगेका राजुत पुरी अर्को हेलिकप्टरमार्फत चीन र नेपालको सीमा हिल्सा पुगेका थिए। स्थानीय प्रशासनले कैलास मानसरोवरको भ्रमणका लागि राजदूत आएको हुन सक्ने अड्कल गरेपनि तीन घण्टापछि करिव साढे दश बजे हिल्साबाट सिमकोट हुँदै नेपालगञ्ज फर्किएका थिए। राजदूत आउने कुरा ३ दिन अघि मात्रै भारतीय दूतावासबाट फोन आएको बताएका निमित्त प्रमुख जिल्ला अधिकारी ऋद्धिप्रकाश सिटौलाले भ्रमणको उद्धे्रश्यका बारे कुनै जानकारी नदिएको बताए। सिमिकोट विमानस्थलमा कैलाश मानसरोवर जाने भारतीय पर्यटक र हुम्लाको समसामयिक विषयमा राजदुतसँग कुरा भएको सिटौलाले बताए।"
स्थानीय तहको चुनाव संविधान कार्यान्वयनमा प्रगति,काठमाडौ : जापानले तीन चरणमा भएको स्थानीय तहको निर्वाचन दुई बर्ष अगाडि घोषणा भएको संविधान कार्यान्वयनमा महत्वपूर्ण प्रगति भएको बताएको छ । निर्वाचनका लागि सहयोग गर्दै आएको जापानले अगाामी दिनमा पनि आफनो तर्फबाट गर्न सक्ने सहयोग नेपाल सरकारलाई गर्ने बिश्वास पनि दिलाएको छ । काठमाडौस्थित जापानी राजदूतावासले मंगलबार प्रेस बक्तव्य जारी गरी त्यस्तो बिश्वास दिलाएको हो । जापानले स्थानीय तह निर्वाचनको अनुभव प्रदेश र प्रतिनिधिसभाका निर्वाचनमा प्रतिबिम्बन हुने आशा गरेको छ । स्थानीय तहको निर्वाचन शान्तिपूर्ण र निष्पक्ष रुपमा भएको ठहर गर्दै जापानले त्यसको अनुभव प्रदेश र प्रतिनिधिसभाको निर्वाचनमा प्रतिबिम्बन हुने अपेक्षा गरेको हो । जापानले स्थानीय तहको निर्वाचनमाआफना प्रतिनिधिहरुलाई निर्वाचन पर्यवेक्षण गर्न परिचालन गरेको थियो । स्थानीय तहमा २० बर्षपछि भएको निर्वाचनलाई सफल बनाउन जनताका तर्फबाट पुरयाएको योगदानलाई जापानले सम्मान गरेको छ ।
रौतहटका दुर्इ वडामा कांग्रेस विजयी,गौर: रौतहटको इसनाथ नगरपालिका १ मा नेपाली कांग्रेसका बिगु साह बनिया र बृन्दाबन नगरपालिका १ मा शेष नाजिर हुसैन बिजयी भएका छन्। बनिया ५८२ सय मसहित वडाध्यक्षामा विजयी भएन भने उनका प्रतिदन्द्धी नेपाल लोकतान्त्रिक फोरमका शिव शंकर साहले ३३१ मत प्राप्त गरे। यस्तै बृन्दाबन नगरपालिका १ मा हुशैनले एमालेका उम्मेदवार परवेज आलमलार्इ पराजित गरे। उनले आलम भन्दा ५ सय बढी मत ल्याएर बिजयी भएका हुन्। मंगलवार दिउँसो दुर्इ बजेसम्म कटहरीया नगरपालिकाबाहेक सबै नगरपालिका र गाउँपालिकाहरुमा मतगणना जारी छ।
यसरी मनाइयो तेस्रो संविधान दिवस (फोटो फिचर),"काठमाडौं: सरकारले विशेष कार्यक्रमको आयोजना गरी संविधान दिवस मनाएको छ। तेस्रो संविधान दिवसको अवसमार सैनिक मञ्च टुँडिखेलमा मंगलबार विहान विशेष कार्यक्रमको आयोजना गरिएको थियो। कार्यक्रममा राष्ट्रपति, उपराष्ट्रपति, प्रधानमन्त्री, उपप्रधानमन्त्री, मन्त्रीहरु, संवैधानिक निकायका प्रमुखसहित उच्च सरकारी अधिकारीहरु, कुटनीतिक नियोगका प्रतिनिधिहरुको उपस्थिति थियो। २०७२ असोज ३ गते तत्कालिन राष्ट्रपति रामवरण यादवले संविधान जारी गरेका थिए।"
महोत्तरी भंगाहा नगरपालिकाको मतगणना अपडेट,महोत्तरीको भंगाहा नगरपालिकामा माओवादी केन्द्रको अग्रता कायम गरेका छ । मत गाणनाको प्राप्त पछिल्लो परिणाम अनुसार मेयरका उम्मेदवारले प्राप्त गरेको मत यस प्रकार रहेको छ । माओवादी : २३१ राजपा : २०६ कांग्रेस : १९९ एमाले : १०० संघीय समाजवादी फोरम : ६५
जितपुर सिमरा उपमहानगरपालिकामा एमालेको अग्रता,बाराः बारामा १६ स्थानीय तहमध्ये अहिले १२ तहको मतगणना जारी छ। बाराको जीतपुर सिमरा उपमहानगरपालिकामा अहिले मध्यान्हसम्म नेकपा एमालेले अग्रता कायम गरेको छ। एमालेका तर्फबाट मेयरका उम्मेदवारले २७५ मतका साथ शीर्ष स्थानमा छन् भने एमालेका उम्मेदवारलाई नेपाली कांग्रेसका उम्मेदवारले पछ्याइरहेका छन्। कांग्रेसका उम्मेदवारको २१६ मत छ भने नेकपा माओवादी केन्द्रका उम्मेदवारको १८६ मत रहेको निर्वाचन कार्यालयले जनाएको छ। शान्तिपूर्ण रुपमा मतगणना भइरहेको छ।
वीरगन्ज महानगरमा मतगणना सुरु,वीरगन्ज : प्रदेश नम्बर२ मा सम्पन्न स्थानीय तहको निर्वाचनमा सर्वाधिक चासोमा रहेको एक मात्र महानगर वीरगन्जको मतगणना मंगलबार दिउँसो सवा २ बजेदेखि सुरु भएको छ । वीरगन्जको ठाकुरराम बहुमुखी क्याम्पसको भवनमा तोकिएको मतगणना केन्द्रको कोठा नम्बर २ मा दिउँसो सवा दुई बजेदेखि मतगणना सुरु भएको हो । वडा नम्बर १ बाट वीरगन्ज महानगरको मतगणना सुरु गरिएको छ । बिहान साढे ११ बजेदेखि नै मतगणना सुरु गर्ने निर्णय सर्बदलीय बैठकले गरेपनि मतगणनास्थलमा सीसी क्यामेरा जडान गर्ने क्रममा केही समय लागेको र दलका प्रतिनिधी पनि ढिला गरी आएका कारण दिउँसो मात्र मतगणना सुरु गर्नु परेको मुख्य निर्वाचन अधिकृत विष्णु सुवेदीले बताए । वडा नम्बर १ को मतगणना भइरहेको कोठामा दलका प्रतिनिधीहरुलाइ तारजाली बाहिर राखिएको छ । मतगणनास्थलमा हरेक दलबाट एक जना प्रतिनिधीलाई मात्र बस्न दिइएको छ । मंगलबार बिहान बसेका सर्बदलीय बैठकले १० वटा समूहबाट मतगणना गर्ने निर्णय भएको भएपनि अहिले एउटा समूहले मात्र गणना गरिरहेको छ । केही बेरमै अरु समूहबाट पनि मत गणना व्यवस्था मिलाइने सुवेदीले जानकारी दिए । वडा नम्बर १ पछि ३२ नम्बर वडाको मत गणना हुने छ। सोमबार भएको निर्वाचनमा वीरगन्ज महानगरपालिकाको ३२ वटै वडामा गरी ८४ हजार तीन सय १३ मत मात्र खसेको थियो । वीरगन्ज महानगरपालिकामा कुल एक लाख ८ हजार ५ सय १ मतदाता छन् । सोमबार वीरगन्ज महानगरमा ७३ प्रतिशत मत खसेको मुख्य निर्वाचन अधिकृत सुवेदीले बताए ।
१७ स्थानीय तहमध्ये ११ मा मतगणना जारी,"सप्तरी: सप्तरीका १७ स्थानीय तहमध्ये अहिले ११ तहको मतगणना भइरहेको छ। मतगणना भइरहेको तिलाठी कोहलाडी गरपालिकामा अहिले राष्ट्रिय जनता पार्टी (राजपा)ले अग्रता लिएको छ। पछिल्लो मतपरिणाम अनुसार सप्तकोशी नगरपालिकाको ताजा मतपरिणाम अनुसार नेकपा एमालेका उम्मेदवार अगाडी छन्। एमाले उम्मेदवारले ४६८ मत ल्याएका छन् भने माओवादी उम्मेदवारले २२९मतका साथ दोस्रो स्थानमा छन्। यहाँ कांग्रेसका उम्मेदवार तेस्रोमा छन्। उनले १४८ मत प्राप्त गरेका छन्। सप्तरीकै विष्णुपुर नगरपालिकामा फोरम लोकतान्त्रिकका उम्मेदवारले ३५० मतसहित शीर्ष स्थानमा छन् भने उनलाई स्वतन्त्र उम्मेदवारले पछ्याइरहेका छन्। उनको २४० मत रहेको छ। राजपा १३३ मत ल्याएर तेस्रो स्थानमा छ। खडक नगरपालिकामा कांग्रेसका प्रमुखका उम्मेदवार किरणकुमार भगतले २३५, माओवादी केन्द्रका जयप्रकाश चौधरीले ९४, फोरम लोकतान्त्रिकका मदनकुमार चौधरीले ८९ र एमालेका शत्रुघ्नप्रसाद साहले ८३ मत ल्याएका छन् । तिलाठी कोईलाडी गाउँपालिकामा राजपा, नेपालका अध्यक्षका उम्मेदवार सतिशकुमार सिंहले ११३, नेपाली कांग्रेसका अरुणकुमार मण्डलले ५७ र फोरमका सत्यनारायण मुखियाले ३० मत लयाएका छन् । अग्निसाईर कृष्णासवरण गाउँपालिकामा राजपाका अध्यक्षका उम्मेदवार सत्यनारायण चौधरीले ३५, कांग्रेसका परशुराम चौधरीले २६ र एमालेका बद्रीनारायण चौधरीले २५ मत ल्याएका छन्। विष्णुपुर गाउँपालिकामा फोरम नेपालले अग्रता कायम गरेको छ। फोरम नेपालका अध्यक्षका उम्मेदवार उमेशप्रसाद यादवले तीन सय ५०, स्वतन्त्रका सुरेन्द्र यादवले दुई सय ४०, राजपा नेपालका मुनीलाल खंग खत्वेले १३३ मत प्राप्त गरेका छन । राजविराज नगरपालिका १५ वडा अध्यक्षका उम्मेदवारको मृत्यु भएका कारण स्थगित निर्वाचन आगामी बिहीबारका दिन सम्पनन भएपछि मतगणना सुरु हुने छ। अन्य कञ्चनरुप नपा, शम्भुनाथ नपा, बोदे बर्साइन नपा, छिनन्मस्ता गापा, बेल्ही चपेना गापा, बलान बिहुल गापा, रुपनी गापाको मतगणना सुरु हुन सकेको छैन् । सर्वदलीय बैठक गरी मतगणना सुरु गर्ने तयारी भइरहेको छ।"
रौतहटको ताजा मतपरिणाम यस्तो छ,"रौतहट: रौतहटका तीनवटा नगरपालिका चन्द्रपुर, गौर र गरुडा नगरपालिकाको मतगणना जारी छ। रौतहटको सवैभन्दा बढी मतदाता रहेको चन्द्रपुर नगरपालिकाको १,२, ९ र १० वडाको मत गणना अहिलेजारी छ। साढे ११ बजेसम्मको पछिल्लो परिणाम अनुसार चन्द्रपुरमा माओवादी केन्द्रका मेयरका उम्मेदवार युवराज भट्टराई ४१८ , नेकपा एमालेका उद्धव रेग्मी ३७१ र काग्रेसका रामचन्द्र चौधरीले ३७१ पाएका छन्। यस्तै गरुडा नगरपालिकामा एमालेका मो करिम्उलाहले २१७, काग्रेसका सुनिल यादवले १६०, माओवादीका बिपिन जयसवालले ७३, संघीय समाजवादी फोरमका इन्दुराय यादवले ५९ र राजपाका रामचन्द्र गुप्ताले २४ मत पाएका छन्। यस्तै सदरमुकाम गौरमा राजपाका अजय गुप्ताले २००, एमालेका शम्भु साहले ३१६ र संघीय समाजवादी फोरमका गौरीशंकर यादवले ३७ मत प्राप्त गरेका छन्। रौतहटमा १६ वटा नगरपालिका र २ वटा गाउँपालिकाको मतगणना भइरहेको छ। इसनाथ नगरपालिका १ मा नेपाली का्रग्रेसका बिगु साह बनिया वडा अध्यक्षमा बिजयी भएका छन्। उनले ५८२ सय मत पाएका छन् भने उनका प्रतिदन्द्धी नेपाल लोकतान्त्रिक फोरमका शिव शंकर साह ले ३३१ मत पाएका थिए।"
लहान नगरको मतगणना दुई घण्टादेखि स्थगित,"सिरहा: सिरहाको लहान नगरपालिकाको मतगणना दुई घण्टादेखि स्थगित भएको छ । वडा नम्बर ३ मा थोरै मतको अन्तरले कांग्रेसका वडा अध्यक्ष विजयी भएपछि निकटतम प्रतिस्पर्धी संघीय समाजवादी फोरम नेपालले पुनः मतगणना गर्नुपर्ने भन्दै विरोध गरेपछि मतगणना स्थगित भएको हो। अहिले लहान वडा नम्बर १, ३, ४, ५, ६ र ८ को मतगणना स्थगित भएको निर्वाचन अधिकृतको कार्यालयले जनाएको छ। निर्वाचन सहायक अधिकृत पवन गुप्ताका अनुसार वडा नम्बर ३ मा कांग्रेसका वडाध्यक्ष उम्मेदवारले ८ मतले विजयी भएपछि फोरमका प्रतिनिधिले विवाद गरेका छन्। यता, फोरमले मतगणना भइरहेका सबै स्थलबाट आफ्नो प्रतिनिधिलाई बाहिर बोलाएको छ। फोरम नेता रामचलितर महतोले वडा नम्बर ३ को मतगणना पुनः नगरिएसम्म नमान्ने बताए। उनले भने हामी कुनै पनि हालतमा मान्दैनौं । मतगणना पुनः हुनुपर्छ । होइन भने हाम्रो प्रतिनिधि अब मतगणना स्थलमा बस्दैनन्। लहान नपा २ मा नेपाली कांग्रेसका वडा अध्यक्ष सियाराम यादब विजयी भएका छन्। उनले ३४९ मत ल्याएर विजय भएका हुन् । उनका निकटम प्रतिस्पर्धी फोरमका शिवनारायण महतोले भने २ सय २७ मत पाएका छन्। लहानको अहिलेसम्मको मतपरिणाम अनुसार एमालेका मेयर उम्मेदवार मुनी साहले ९३१ मत ल्याएका छन् भने उनलाई कांग्रेसका उम्मेदवार अचमितलाल चौधरी ७२५ मतका साथ पछ्याइरहेका छन्। संघीय समाजवादी फोरमका उम्मेदवार वैद्यनाथ साहले ७ सय ४ र राप्रपाका उम्मेदवार लगनलाल चौधरीले ६९१ मत ल्याएका छन्।"
"रौटहटको चन्द्रपुरमाओवादी, गरुणाएमाले र गौर नगरपालिकामा राजपाको अग्रता","रौतहट : प्रदेश २ मा सोमबार सम्पन्न स्थानीय तहको निर्वाचनपछि रौतहटका तीनवटा नगरपालिका चन्द्रपुर, गौर र गरुडाको मतगणना जारी छ । रौतहटको सबैभन्दा बढी मतदाता रहेको चन्द्रपुर नगरपालिकाको १, २, ९ र १० वडाको मत गणना भइरहेको निर्वाचन आयोगले जनाएको छ। दिउँसो २ बजे सार्वजनिक परिणाम अनुसार चन्द्रपुरमा मेयरका उम्मेदवार माओवादी केन्द्रका युवराज भट्टराई १००६ , एमालेका उद्धव रेग्मी ७०६ र कांग्रेसका रामचन्द्र चौधरीले ७५१ मत पाएका छन्। गरुडा नगरमा एमालेका मो करिम्उलाहले ३२५, कांग्रेसका सुनिल यादवले १८०, माओवादीका बिपिन जयसवालले ८८ संघीय समाजवादी फोरमका इन्दुराय यादवले ९३ र राजपाका रामचन्द्र गुप्ताले ३९ मत पाएका छन् । यस्तै सदरमुकाम गौरमा राजपा नेपालका अजय गुप्ताले ४०५, एमालेका शम्भु साहले ३५१ संघीय समाजवादी फोरमका गौरीशंकर यादवले ५९ मत प्राप्त गरेका छन् । रौतहटमा १६ वटा नगरपालिका र २ गाउँपालिकाको मतगणना जारी छ।"
मतगणनास्थलमा तालीमप्राप्त कुकुर,राजविराज: सप्तरीको मतगणनास्थलमा सुरक्षा सुदृढीकरण बनाउनका लागि तालीमप्राप्त कुकुर परिचालन गरिएको छ। राजविराज नगरपालिकालगायत मतगणना भइरहेका १८ वटै मतगणना स्थलमा सुरक्षा व्यवस्था चुस्त र दुरुस्त गर्ने उद्देश्यले तालीमप्राप्त कुकुर परिचालन गरिएको प्रहरी उपरीक्षक मुकेशकुमार सिंहले बताए। यसैबीच सप्तरी जिल्लाका छवटा स्थानीय तहको मतगणना सुरु भएको जिल्ला निर्वाचन कार्यालयले जनाएको छ।
बारामा एमालेले खाता खोल्यो,बारा: बाराको पचरौता नगरपालिकाको वडा नम्बर १ मा नेकपा एमाले विजयी भएको छ। वडाअध्यक्षसहित एमालेको प्यानल नै विजयी भएको हो। एमालेका तर्फबाट वडाअध्यक्षका उम्मेदवार जगतनारायण यादवले ८१७ मत प्राप्त गरे। बाराका अन्य स्थानीय तहहरुमा पनि मतगणना भइरहेको छ।
महोत्तरीे बर्दिबासको पछिल्लो मतगणना अपडेट,महोत्तरी : महोत्तरीको बर्दिबास नगरपालिकाको पछिल्लो मत परिणाम अनुसार मेयर र उपमेयरमा नेपाली कांग्रेसले अग्रता कायम गरेका छ । माओवादी दोस्रो स्थानमा रहेको छ भने तेस्रोमा एमाले रहेको छ । मतपरिणाम पार्टी मेयर उपमेयर कांग्रेस ६४६ ४९९ एमाले २५९ ३९६ माओवादी ३२६ ३२० राजपा ५ २
जनप्रतिनिधिलाई विप्लवको,"काठमाडौं तथ्य १ : रोल्पा थवाङ गाउँपालिका अध्यक्ष वीरबहादुर घर्तीलाई नेकपाका कार्यकर्ताले थवाङ २ कोइजवाङस्थित ससुराली घरबाट भदौ २९ गते राति ११ बजे अपहरण गरे । माओवादी केन्द्रबाट निर्वाचित उनलाई ३१ भदौ (शनिबार) को बेलुकी रोल्पा नगरपालिका १०, भनभनेबाट छाडिदिए । तथ्य २ : नुवाकोटको शिवपुरी गाउँपालिका ४, सिक्रेका वडा सदस्य उद्धवबहादुर थापालाई भदौ ३१ गते राति नेकपाका कार्यकर्ताले हातपातसहित मोसो दलेर दुव्र्यवहार गरे । कांग्रेसबाट निर्वाचित उनलाई भ्रष्टाचार गरेको लगायत आरोपमा दुव्र्यवहार गरेका थिए । यी दुई घटना नेत्रविक्रम चन्द नेतृत्वको नेपाल कम्युनिस्ट पार्टीले स्थानीय तहमा जितेका जनप्रतिनिधिमाथि तीन दिनयता गरेका 'दुव्र्यवहार' का घटना हुन् । स्थानीय तहको निर्वाचनलाई सशक्त बहिष्कार गर्दै खारेज गर्ने नीति बनाएको नेकपाले आफ्नो योजना सफल हुन नसकेपछि अहिले जनप्रतिनिधिलाई राजीनामा दिन बाध्य पार्ने योजना अगाडि बढाउन लागेको छ । स्थानीय चुनावको समीक्षा गर्न जनकपुरमा बसेको नेकपाको केन्द्रीय समिति बैठकले अहिले सम्पन्न भएको स्थानीय तह निर्वाचनलाई पार्टीले सामान्य अर्थमा लिन नहुने भन्दै निर्वाचनले उनीहरूकै भाषामा 'पुरानो सत्ता' लाई पुन:स्थापना गराएर लैजाने भएकाले यसलाई रिक्ततामा पुर्याउनुपर्नेमा जोड दिएको छ । जनकपुर बैठकको त्यही नीतिअनुसार उसले अहिले निर्वाचन जितेका जनप्रतिनिधिमाथि 'थे्रट' बढाउन थालेको हो । नेकपाका एक केन्द्रीय नेताले जितेका प्रतिनिधिलाई पार्टीले सञ्चालन गर्ने आगामी संघर्षको विकाससँगै राजीनामा गराउन पहल गर्ने नीति लिएको बताए । निर्वाचन बिथोल्न नसकेपछि जनप्रतिनिधिलाई राजीनामा गराउन पहल गर्ने अर्काे नीति नेत्रविक्रम चन्द नेतृत्वको नेकपाले लिएको छ। 'स्थानीय तह निर्वाचन सामान्य नभएर पुरानो सत्ताको पुन:स्थापनासँग जोडिएकाले यसलाई देशव्यापी अभियानअन्तर्गत खारेज गर्ने र रिक्ततामा पुर्याउने नीति लिने निर्णय पार्टीले गरेको छ,' ती नेताले अन्नपूर्णसँग भने, 'एकीकृत जनजागरण तथा प्रतिरोध अभियानअन्तर्गत रहने गरी नेपाली क्रान्तिलाई अगाडि बढाउने, जितेकालाई राजीनामा गराउन पहल गर्ने र जनसत्ता निर्माणसँग जोडेर लैजाने नीति बनाएका छौं ।' उनले रोल्पाको थवाङलगायत स्थानमा पछिल्ला दिनमा स्थानीय तहमा जितेका प्रतिनिधिमाथि भएको पार्टी 'हस्तक्षेप' त्यही पार्टी केन्द्रीय नीतिकै एउटा योजना भएको बताए । शान्ति प्रक्रियामा आएपछि माओवादी मूल नेतृत्वले 'गद्दारी' गरेको र अझै 'क्रान्ति' आवश्यक रहेको भन्दै नेकपाले 'एकीकृत जनक्रान्ति' को कार्यनीतिक नारा बनाएर संविधान, निर्वाचनलगायत सबै प्रक्रियालाई बहिष्कार गर्दै आएको छ । उसले अहिलेको व्यवस्थाको सट्टा समानान्तर संविधान, समानान्तर जनप्रतिनिधिसभा, जनपरिषद् र सत्ता निर्माण (भलै त्यो कमजोर नै होस्) आफूअनुकूल घोषणा गर्दै आएको छ । अहिले जितेका जनप्रतिनिधिलाई विधिवत् रूपका 'थ्रेट' बढाएर विस्थापित गराउने योजना उसको छ । जितेका जनप्रतिनिधिले आफूले राम्रोसँग कामै गरिनसक्दा पनि भ्रष्टाचारमा संलग्न रहेको, आफूहरूविरुद्ध 'सुराकी' गरेको जस्ता आरोप नेकपाले लगाउन थालिसकेको छ । नुवाकोटको शिवपुरी गाउँपालिका ४, सिक्रेका वडा सदस्य उद्धवबहादुर थापालाई भ्रष्टाचार आरोपमा उनीहरूले मोसो दलेर दुव्र्यवहार गरेका थिए । आफ्नो पकड क्षेत्रबाट जितेका जनप्रतिनिधिलाई क्रमश: थ्रेट बढाएर आफ्नो प्रभाव जमाउने योजना पनि विप्लव नेतृत्वको नेकपाले बनाएको छ । त्यसैअनुरूप उसले आफ्नो बलियो पकड क्षेत्र मानिएको रोल्पाको थवाङ गाउँपालिका अध्यक्षलाई अपहरण गरेर बढाएको देखिन्छ । नेकपाले पारित गरेको 'चुनाव खारेजीको समीक्षा र आगामी कार्ययोजना' शीर्षकको राजनीतिक दस्ताबेजले यही सन्देश बोकेको देखिन्छ । अन्नपूर्णलाई प्राप्त नेकपाको जनकपुर बैठकको उक्त दस्ताबेजमा पार्टीको अबको नीति 'जितेका प्रतिनिधिलाई राजीनामा गराउन पहल गराउने' उल्लेख छ । यसका लागि उसले 'दलाल पुँजीवादी सत्तालाई खारेज गरौं, जनताको सत्ता निर्माण गरौं' भन्ने नारासमेत तय गरेको छ ।'चुनाव खारेज अभियान क्रममा सुराकी गर्ने, राज्यसँग मिलेर दमनमा आउने, गिरफ्तार गराउनेहरूलाई कारबाही गर्ने, जितेका प्रतिनिधिलाई संघर्षको विकाससँगै राजीनामा गराउन पहल गर्ने र राज्यका विभिन्न ओहोदामा रहेर भ्रष्टाचार गर्ने, विभिन्न संस्थाको नामबाट मानव तस्करी, दलाली गर्नेविरुद्ध संघर्ष गर्ने' पार्टीको अबको कार्यक्रमिक योजना हुने नेकपाको दस्ताबेजमा छ । उसले कांग्रेसमाओवादी केन्द्रमाथि दबाब बढी बढाउने पनि संकेत दस्ताबेजमा गरेका छन् । 'कांग्रेस एउटा डिजाइनमा चलेको, माके (माओवादी केन्द्र) भारतको आडविना टिक्न सकिँदैन भन्ने निष्कर्षसहित दलाली गर्न रातदिन जुटेको' भन्दै नेकपाको उक्त दस्ताबेजमा 'माकेसँग कांग्रेसले गरेको गठबन्धन नेपाली राजनीतिको कुरुप प्रदर्शन भएको उल्लेख छ ।"
"प्रदेश २ मा उत्साहजनक मतदान, ७३ प्रतिशत मत खस्यो","लहान : तेस्रो चरण स्थानीय तह निर्वाचनअन्तर्गत तराईका आठ जिल्लामा सोमबार उत्साहजनक रूपमा मतदान सम्पन्न भएको छ ।निर्वाचन आयोगले ७३ प्रतिशत मत खसेको जानकारी दिएको छ । सबैभन्दा थोरै सिरहामा ६५ प्रतिशत हाराहारी मत खसेको छ भने सप्तरीमा ७६ प्रतिशत, धनुषामा ७३ प्रतिशत, महोत्तरीमा ७३ प्रतिशत र रौतहटमा ७५ प्रतिशत मत खसेको छ । छिटपुट घटनाबाहेक आठवटै जिल्लामा मतदान शान्तिपूर्वक तथा उत्साहजनक ढंगले सम्पन्न भएको आयोगले जनाएको छ । दुई नम्बर प्रदेशको एक मात्रै महानगर वीरगन्ज तथा तीन उपमहानगर कलैया, जितपुर सिमरा र जनकपुरमा ७० प्रतिशतभन्दा बढी मत खसेको सम्बन्धित निर्वाचन अधिकृतको कार्यालयले जनाएको छ । जिल्ला निर्वाचन कार्यालय धनुषाका प्रमुख पुष्पा झाका अनुसार आयोग र प्रशासनले सोचेभन्दा बढी शान्तिपूर्वक र उत्साहसाथ मतदान सम्पन्न भएको छ । झाका अनुसार सोमबार अबेरसम्म मतपेटिकाको व्यवस्थापन जारी रहेकाले मंगलबार बिहानबाट मात्रै मतगणना सुरु हुनेछ । सदरमुकामबाहिर कतिपय ठाउँमा अबेर राति नै गणना प्रक्रिया सम्पन्न हुने झाले बताइन् । सिरहाको कल्याणपुर नगरपालिकामा राजपा र माओवादी केन्द्रका कार्यकर्ताबीच केहीबेर झडप भयो । धनुषाको लखौरीमा समेत केही तनाव भए पनि मतदान स्थगन भएको थियो तर पछि सुचारु भयो । रौतहटको केही ठाउँमा दिउँसो अवस्था तनावपूर्ण बनेको थियो तर कुनै अप्रिय घटना हुन पाएन । समयमै सशस्त्र प्रहरी पुगेर झडप नियन्त्रणमा लिएको थियो । हिलोमा एक घन्टा लाइन लागेर मत खसालेकी सिरहा गोलबजार४ की अनितादेवी सदाले भनिन्, अब विकासको वर्षा हुन्छ । भ्रष्टाचार अन्त्य हुन्छ । त्यसैले हिलोमा बसेर पनि मतदान गरेको छु । उनीजस्तै अन्य मतदाता पनि यस्तैखाले प्रतिक्रिया दिन्छन् । हरेक मतदाताको चाहना छ, इमानदार नेताले चुनाव जितोस् । विगतमा नेताहरूले आफ्नै प्रतिबद्धता लत्याए । अब यस्तो नहोस् । जनप्रतिनिधविहीन अवस्थामा भ्रष्टाचार बढेको बताउने मतदाताले जनप्रतिनिधि चयन भएपछि भ्रष्टाचार न्यूनीकरण हुने विश्वास गरेका छन् । सिरहामा ६५ प्रतिशत मत खसेको मुख्य निर्वाचन अधिकृत अमृतबहादुर बस्नेतले जानकारी दिए । उनले महिला र पुरुषको प्रतिशत भने छुट्याउन पाएका छैनन् । यस्तै, सप्तरीमा पनि ७६८ प्रतिशत मत खसेको जिल्ला निर्वाचन अधिकारी महेशकुमार ठाकुरले जानकारी दिए । उनका अनुसार १ लाख ३२ हजार ९ सय ३२ महिला, १ लाख २० हजार ५ सय ४९ पुरुष र ९ जना तेस्रोलिंगीले मत दिएका छन् । रौतहटमा ७५ प्रतिशतभन्दा बढी मत खसेको जिल्ला निर्वाचन कार्यालयले जनाएको छ । जिल्लाको सबै मतदानस्थलमा शान्तिपूर्ण र मतदाताको उत्साहपूर्ण सहभागितामा मतदान सम्पन्न भएको रौतहटका प्रहरी प्रमुख यज्ञविनोद पोखरेलले जानकारी दिए । प्रहरी प्रमुख पोखरेलले भने, मतदान सकिएलगत्तै गणनास्थलमा मतपेटिका ल्याउने काम भइरहेको छ । जिल्ला निर्वाचन कार्यालय रौतहटका प्रमुख राजन श्रीवास्तवले ७५ प्रतिशतभन्दा बढी मत खसेको जानकारी दिए । जिल्लाका १६ नगरपालिका र २ गाउँपालिकाको मतपेटिका मध्यरातसम्म गणनास्थल आइपुग्ने बताइएको छ । सदरमुकाम गौरको मत जिल्ला विकास समितिको हलमा गणना हुनेछ भने चन्द्रपुर नगरको जनज्योति क्याम्पस र गरुडा नगरको नमुना मावि गरुडामा हुनेछ । अन्य नगर तथा गाउँपालिकाको गणना पायक पर्ने उपयुक्त स्थानमा गणना हुने निर्वाचन कार्यालयले जनाएको छ ।"
वाराका तीन स्थानीय तहको मतगणना सुरु,"बारा : वाराका १६ स्थानीय तह मध्ये तीन तहको मतगणना सुरु भएको छ । दुई उपमहानगर, पाँच नगरपालिका र नौ गाउँपालिका रहेको वाराको तीन तहको बिहान साढे पाँच बजेबाट मतगणना सुरु भएको छ । जितपुर सिमरा उपमहानगर, सिम्रौनगढ नगरपालिका,फेटा गाउँपालिका सुरु भएको छ । राति अबेरसम्म मतपेटिका संकलन गर्ने कार्य सकिएपनि सर्वदलीय बैठक भएका कारण बस्न ढिलाइ भएका कारण बिहानबाट मात्रै मतगणना सुरु भएको हो, जितपुर सिमरामा रातभरी बैठक बसेर ५ बजे मात्रै सहमति भई साढे पाँच बजेदेखि मतगणना सुरु गरिएको वाराका प्रजिअ विजय नारायण मानन्धर बताए । अन्य स्थानको पनि सर्वदलीय बैठक बसी मतगणना सुरु गर्ने तयारी भइरहेको प्रजिअ मानन्धरले जानकारी दिए । वारा जिल्लामा कूल ३३४७४६ मतदाता रहेकोमा ७५ प्रतिशत मत खसेको छ ।"
'पाँच दिनभित्रै परिणाम',"काठमाडौं : प्रमुख निर्वाचन आयुक्त डा अयोधीप्रसाद यादवले संविधानअनुसार संघीय संरचनाको पहिलो खुट्किलोका रूपमा रहेको स्थानीय तह निर्वाचन गराउने संवैधानिक दायित्व निर्वाचन आयोगले पूरा गरेको बताएका छन् । तेस्रो चरणअन्तर्गत सोमबार प्रदेश २ को स्थानीय तह निर्वाचन सम्पन्न भएपछि आयोगमा आयोजित पत्रकार सम्मेलनमा प्रमुख आयुक्त डा यादवले भने, 'संविधानअनुसार समयमै तीन चरणको स्थानीय तह निर्वाचन सम्पन्न भएकोमा निर्वाचन आयोगले गर्व अनुभूति गरेको छ ।' राजनीतिक सहमति कायम नहुँदा पटकपटक सरेको प्रदेश २ को निर्वाचन व्यापक सहभागितासाथ शान्तिपूर्ण वातावरणमा सम्पन्न हुनुले लोकतान्त्रिक अभ्यासलाई अगाडि बढाउन जनता दृढ र प्रतिबद्ध रहेको पुष्टि भएको डा यादवले बताए । दलहरूमा विकास भएको असल लोकतान्त्रिक संस्कार तथा दलका नेताकार्यकर्ताको सुझबुझ र जिम्मेवारीपूर्ण व्यवहारले नेपालमा लोकतान्त्रिक अभ्यासको थालनी भएको उनले बताए । स्थानीय तहको निर्वाचन सरकार, निर्वाचन आयोग तथा राजनीतिक दल र उम्मेदवारका लागि पनि ठूलो उपलब्धि भएको उनले दाबी गरे । प्रदेश नं २ को आठ जिल्लाका १३६ स्थानीय तहमा सोमबार सम्पन्न निर्वाचनमा ७३ प्रतिशत मत खसेको आयोगले जानकारी दिएको छ । पहिलो चरणअन्तर्गत प्रदेश नं३, ४ र ६ का ३४ जिल्लामा वैशाख ३१ मा ७१ प्रतिशत मत खसेको थियो । त्यस्तै, दोस्रो चरणअन्तर्गत प्रदेश १, ५ र ७ का ३५ जिल्लामा असार १४ मा सम्पन्न निर्वाचनमा ७२ प्रतिशत मत खसेको थियो । तराईका आठ जिल्लामा बाढीपहिरोका कारण आवागमनमा समस्या पैदा भए पनि निर्वाचन कार्य सहज रूपमा सम्पन्न गर्न सुरक्षाकर्मीले खेलेको भूमिकाको आयुक्त यादवले मुक्तकण्ठले प्रशंसासमेत गरे । मतदान कार्य सम्पन्न भएका मतदान केन्द्रबाट सबैै मतपेटिका सम्बन्धित मुख्य निर्वाचन अधिकृत र निर्वाचन अधिकृतको कार्यालयमा ल्याउने कार्य भइरहेको आयोगले जानकारी दिएको छ । मतदान कार्य सम्पन्न भई मतपेटिकाहरू सम्बन्धित स्थानीय तहको मुख्य निर्वाचन अधिकृत र निर्वाचन अधिकृतको कार्यालयमा प्राप्त भएपछि मतगणना प्रक्रिया अगाडि बढाइनेछ । केही जिल्लामा सोमबार रातिदेखि नै र बाँकीमा मंगलबार बिहानबाट मतगणना सुरु हुने आयोगले जानकारी दिएको छ ।मतगणना कार्य सुरु भएको पाँच दिनभित्र परिणाम आउने व्यवस्थापन मिलाइएको प्रमुख आयुक्त डा यादवले जानकारी दिएका छन् । प्रतिनिधिसभा र प्रदेशसभाको निर्वाचनको तयारी तीव्र तीन चरणको स्थानीय तहको निर्वाचन सम्पन्न भएलगत्तै निर्वाचन आयोग मंसिर १० र २१ गतेको प्रतिनिधिसभा र प्रदेशसभाको निर्वाचन तयारीलाई तीव्र पारेको छ । आयोगले निर्वाचनसम्बन्धी नियमावली र निर्देशिका निर्माणको काम अन्तिम चरणमा पुगेको जनाएको छ । सोमबार आयोगले निर्वाचनका लागि मतपत्र छपाइबारे प्रधानमन्त्री तथा दलका शीर्ष नेतासँग छलफल गरेको छ । प्रधानमन्त्री शेरबहादुर देउवा तथा पूर्वप्रधानमन्त्रीद्वय केपी शर्मा ओली र पुष्पकमल दाहालसँग निर्वाचन आयोगका पदाधिकारीले प्रधानमन्त्री तथा मन्त्रिपरिषद्को कार्यालय, सिंहदरबारमा भेटवार्ता गरी आगामी निर्वाचनको तयारीबारे छलफल भएको हो । भेटका अवसरमा मंसिरमा सञ्चालन हुने प्रतिनिधिसभा सदस्य तथा प्रदेशसभा सदस्य निर्वाचनका लागि तयार गरिने मतपत्रको प्रारम्भिक ढाँचाका सम्बन्धमा छलफल भएको आयोगले जनाएको छ । प्रमुख निर्वाचन आयुक्त डा यादवले निर्वाचन सम्पन्न गर्न छोटो समय उपलब्ध भएको सन्दर्भमा मतपत्र कम समयमै छपाइ गरी मतदान केन्द्रसम्म पुर्याउन सकिने गरी आयोगले मतपत्रको प्रारम्भिक ढाँचा तयार गरेको जानकारी दिए ।"
सप्तरीमा ६ तहको मतगणना सुरु,"राजविराज : सप्तरीको १८ स्थानीय तह मध्ये ६ तहको मतगणना सुरु भएको छ । जिल्ला निर्वाचन अधिकारी महेशकुमार ठाकुरका अनुसार सप्तकोशी नगरपालिका, सुरुङ्गा नगरपालिका, खडग नगरपालिका, अग्नीसाइर कृष्णसवरन गाउँपालिका, तिलाठी कोइलाडी गाउँपालिका र विष्णुपुर गाउँपालिकामा मतगणना सुरु भएको हो । नौ नगरपालिका र नौ गाउँपालिका रहेको सप्तरीमा ७६८ प्रतिशत मत खसेको छ । अधिकारी ठाकुरका अनुसार एक लाख ३२ हजार नौसय ३२ महिला, एक लाख २० हजार पाँच सय ४९ पुरुष र नौ जना तेस्रो लिङ्गी गरी जम्मा दुई लाख ५३ हजार चार सय ९० जनाले मतदान गरे । सप्तकोशी नगरपालिकाको वडा नम्बर १ मा एक हजार नौ सय मत खसेकोमा अहिलेसम्म सात सय २८ को मतगणना भएको छ । एमालेले अग्रता कायम गर्दै प्रमुखमा ३१९, माओबादी केन्द्रले १७९, नेपाली काँग्रेसले १०२ र नेपाल लोकतान्त्रिक फोरमले १०१ मत प्राप्त गरेको छ । विष्णुपुर गाउँपालिकामा तीनसय मत गणना भएको छ । अन्य स्थानमा समेत सर्वदलिय बैठक गरी मतगणना सुरु गर्ने तयारी भइरहेको छ ।"
धनुषाका १८ मध्ये ५ तहको मतगणना जारी,"जनकपुरधाम : धनुषाको १८ वटा स्थानीय तह मध्ये ५ वटामा मतगणना सुरु भएको छ । जनकपुर उपमहानगरपालिकामा सर्वदलीय बैठक राति नै बसेपनि हालसम्म मतगणना सुरु हुन सकेको छैन् । यता, गणेशमान चारनाथ नगरपालिका वडा नम्बर ११ मा माओवादी केन्द्रले खाता खोलेको छ । माओवादी केन्द्रका सत्यनारायण कुवर २०८ मत ल्याई प्यानल सहित विजयी भएका छन् । त्यस्तै काँग्रेसका वाडाध्यक्ष उम्मेदवार विन्देश्वर अमात्य १२९ मत ल्याई दोश्रो र संघीय समाजवादी फोरमका वाडाध्यक्ष उम्मेदवार जय कुमार यादव ९४ मत ल्याई तेश्रो स्थान हाँसिल गरेको छ । ११ नम्बर वाडामा ८ सय ३९ मतदाता रहेकोमा ६ सय ६२ मत खसेको थियो । त्यसैगरी औरही गाउँपालिका, क्षिरेश्वरनाथ नगरपालिका, जनकनन्दनी गापा सहितका स्थानमा मतगणना भईरहेको छ। मतगणना स्थलबाट संचारकर्मीहरुलाई परिणामका विषयमा जानकारी दिन कुनै सम्पर्क कर्मचारीको व्यवस्था नगरिएको र निर्वाचन अधिकृतहरुले समेत फोन सम्पर्क गर्न खोज्दा फोननै नउठाउने गरेपछि मतपरिणामको विषयमा जानकारी लिन गाहे भएको छ ।"
मतपरिणाम सार्वजनिक भएपछि विजयीहरू उत्साहित,जनकपुरधाम : तेस्रो चरणको निर्वाचनको मतपरिणाम सार्वजनिक हुन थालेपछि विजयी उम्मेदवारहरु खुशियाली मनाउन थालेका छन् । धनुषा जिल्लाको १८ वटा स्थानीय तहहरुमध्ये १२ वटामा मतगणना भईरहेको छ । केही वडाको मतपरिणाम समेत सार्वजनिक भइसकेको छ । जिल्लाको गणेशमान चारनाथ नपा ११ मा माओवादी केन्द्रका सत्यनारायण कुंवर प्यानलसहित विजयी भएपछि विहानैदेखी हर्षोउल्लास छाएको छ । हंसपुर नपा १ मा नेकपा एमालेका कामेश्वर कापडी विजयी भएका छन् । जनकनन्दनी गापा १ मा संघिय समाजवादी फोरमका धमेन्द्र गोइत विजयी भएको जानकारी प्राप्त भएको छ ।
"महोत्तरीका ११ तहको मतगणना जारी, ४ को अझै सुरु भएन","बर्दिबास : महोत्तरीको १५ स्थानीय निकाय मध्य ११ स्थानीय निकायमा स्थानीय निर्वाचनको मत गणना कार्य चालिरहेको छ । लोहारपट्टी, औरही, मटिहानीनगरपालिका र पीपरा गाउँपालिका गरि चार स्थानमा मत गणना कार्य अझै सुरु भएको छै । जिल्ला प्रहरी कार्यालय महोत्तरीका एसपी कुवेर कडायतका अनुसार, कर्मचारी कमी, अबेर राती मत पेटीका मत गणना स्थालमा पुगेकोले मत गन्न ढिला भएको छ । सर्व दलिय बैठक पछि मत गणना सुरु हुने छ । जिल्लाको जलेश्वर, गौशाला, बर्दिबास, बलवा, भंगहा, मनरा शिसवा, रामगोपालपुर, एकडारा, महोत्तरी, सम्सी र सोनमामा मतगणना सुरु भइसकेको छ । बर्दिबासमा कांग्रेस, गौशालामा माओवादी, एकडारामा संघीय समाजवादीको अग्रता छ ।"
सर्लाहीमा राजपा र फोरमले खाता खोले,"मलंगवा : सर्लाहीको बलरा नगरपालिका र बरहथवामा नगरपालिकामा क्रमश राजपा र संघीय समाजवादी फोरम नेपालले वडा अध्यक्षमा खाता खोलेको छ । अहिले सर्लाहीको ९ स्थानमा मतगणनाको क्रम जारी रहेको छ । बलराको वडा नं १ मा राजपा र बरहथवामा १ मा फोरमले जित हात पारेको छ । सोमबार रातिबाट मतगणना सुरु भएको सर्लाहीमा हरिवन बाहेक कुनै स्थानको मतपरिणाम सार्वजनिक भएको छैन् हरिवनको ताजा परिणाम अनुसार ५०० मत गणना हुँदा १६९ मतका साथ एमाले अग्रस्थानमा रहेको छ । माओवादीको १४० र काँग्रेसको १११ मत रहेको छ । गोडैतामा राजपा, कौडेनामा नेपाली काँग्रेस, चन्द्र नगरमा राजपा अगाडी रहेको छ । त्यसैगरी हरिपूर्वा नगरपालिकामा भर्खरै मतगणना सुरु भएको छ ।"

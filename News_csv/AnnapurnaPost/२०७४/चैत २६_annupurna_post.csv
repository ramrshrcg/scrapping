शीर्षक,विवरण
उपलब्धिको सार्थकता कार्यान्वयन,"प्रधानमन्त्री केपी ओली तीनदिने भारत भ्रमण सकेर फर्किएलगत्तै यसका उपलब्धिमाथि विमर्श सुरु भएको छ। समग्रतामा यो भ्रमण सकारात्मक र सफल देखिएको छ, सद्भाव र आपसी विश्वास बढाउने दृष्टिकोणले। जुन पृष्ठभूमिमा भ्रमण भएको छ र त्यसलाई भारतले जसरी उच्च प्राथमिकतामा राखेको देखियो, त्यसले भ्रमणको महत्व बढाएको छ र आगामी दिनमा दक्षिण छिमेकसँगको चिसिएको सम्बन्ध सकारात्मक हुँदै जाने प्रस्ट संकेत मिलेको छ। नेपालमा संघीय गणतान्त्रिक संविधान जारी हुदा त्यसलाई नोट मात्रै गरेको भारतले घुमाउरो शैलीमा खुसी व्यक्त गरेको छ। भारतका प्रधानमन्त्री नरेन्द्र मादीले संयुक्त पत्रकार सम्मेलनमा संविधान कार्यान्वयनको चरणमा भएका तीनै तहका निर्वाचनको सफलताले नेपालमा स्वर्णिम अध्याय सुरु भएको भनेर खुसी व्यक्त गरे। मोदी सरकारले गरेको यो रियलाइजेसन सकारात्मक छ र यसबाट नेपालभारत सम्बन्ध विकासमा नयाँ आयाम थपिने अपेक्षा गर्न सकिन्छ। राजनीतिक तहमा सिर्जित असमझदारी र चिसोपना मेटिएसँगै यो भ्रमणका केही महत्वपूर्ण उपलब्धि छन्। जस्तो बेग्लाबेग्लै संयुक्त वक्तव्य जारी गरी भारतले नेपालसँग कृषि क्षेत्रमा सहकार्य गर्ने, रक्सौलकाठमाडौं जोड्ने रेलमार्ग बनाउने, भारत र नेपालबीच नयाँ जलमार्ग विस्तार गर्ने घोषणासमेत गरेको छ। त्यसैगरी सबका साथ सबका विकास को नारा बढाएका मोदीले नेपालको समृद्धिमा सहयोग गर्ने प्रतिबद्धता जनाउनु, संघीयताको संस्थागत विकासमा सहयोग पुर्याउने वचन दिनु, बीरगन्जस्थित एकीकृत चेकपोस्ट्को उद्घाटन संयुक्त रूपमा गरिनु, मोतीहारी (भारत) अमलेखगन्ज (नेपाल) पेट्रोलियम पाइपलाइन परियोजना शिलान्यास कार्यक्रमको दृश्यावलोकन गरिनु आदि भ्रमणका मुख्य उपलब्धि हुन्। यी प्रतिबद्धताको कार्यान्वयनसँगै यी उपलब्धिहरूको सार्थकता प्रमाणित हुनेछ। यद्यपि भ्रमणमा भारतले नेपाललाई जसरी उच्च प्राथमिकतामा राख्दै सद्भाव र आतिथ्य देखायो, सम्बन्धमा न्यानोपना खोज्दै जसरी नवीकरण गर्न खोज्यो, त्यो सकारात्मक छ। चीनपरस्त भनेर आरोपित ओलीले पनि जसरी भ्रमणमा आफूलाई प्रस्तुत गरे, त्यसबाट उनको कूटनीतिक परिपक्वता पनि झल्किएको छ। भारतसँगको नेपाल सम्बन्ध विशिष्ट भएको यथार्थ सबैले बुझेकै विषय हो। प्रधानमन्त्री ओलीले भारतसँग नमुना सम्बन्ध बनाउने चाहना मात्रै व्यक्त गरेनन्, सँगै सम्बन्धको विकास समानता, न्याय, पारस्परिक सम्मान र हितमा आधारित हुनुपर्ने प्रस्ट पारे। ओलीले राजनीतिक तहमै भेटवार्ता र संवाद जारी रहनुपर्ने बताएका छन्। अर्थात् नेपालसँगको सम्बन्धमा ब्युरोक्रेसी हावी हुने खोज्ने प्रवृत्तिप्रतिको आफ्नो असहमति उनले प्रस्ट प्रकट गरेका छन्। यो भ्रमणमा वान टु वान वार्तामा के भए वा यसको रणनीतिक लाभ कसले के लिए, त्यसको विश्लेषण थप हुँदै जाला, यतिबेला सारमा भन्न सकिन्छ भ्रमणले दुई देशबीचको आपसी सद्भाव बढाएको छ। भ्रमणमा अपेक्षाकृत प्राथमिकतामा नपरेका पक्षहरू पनि छन्। जस्तो पञ्चेश्वरमहाकाली, पावर ट्रेड सम्झैता, भारतले एकतर्फी बनाएका बाँध जसका कारण बर्सेनि डुबानको पीडा नेपालीले खेप्नुपर्छ, भारतीय नोटको सटही, हुलाकी राजमार्ग आदि वर्षौंदेखि बढ्न नसकेका परियोजना छन्, जसबारे भ्रमणमा उतिसारो चर्चा भएन। त्यसकारण भारतसँगको सम्बन्धका विगतको अभ्यास हेर्दा अहिले देखिएका उपलब्धिहरूमा हौसिहाल्नुपर्ने अवस्था छैन। यी प्रतिबद्धता र सहमति कुन रूपमा भोलिका दिनमा कार्यान्वयन हुँदै जानेछन्, त्यसकै आधारमा ओली भ्रमणका उपलब्धिहरूको सार्थकता प्रमाणित हुनेछ। अहिलेलाई भने भारतले नेपालसँगको सम्बन्धलाई उच्च प्राथमिकतामा राख्नुलाई सकारात्मक रूपमै लिनुपर्छ। जुन भूरानीतिक अवस्थितिमा हामी छौं, भारतसँगको सम्बन्धमा आपसी सम्मान र सद्भावका आधारमा न्यानोपना खोज्नु नै हितकारी हुनेछ। सारमा मोदीले देखाएको शिष्टाचार र आतिथ्य, समुद्रसँगको पहुचको सुनिश्चितता, रेलमार्ग आदि नयाँ घोषणाले नेपालभारत सम्बन्धमा नयाँ अपेक्षा जन्माएको छ।"
न्यायाधीश नियुक्ति गर्दा राजनीतिक व्यक्ति पनि पर्न सक्छन् : कानुनमन्त्री,"काठमाडौं : कानुन, न्याय तथा संसदीय मामिलामन्त्री शेरबहादुर तामाङले न्यायाधीश नियुक्तिका लागि नयाँ मापदण्ड बनाइने बताएका छन्। मन्त्रालयमा सोमबार पत्रकारसँगको भेटमा उनले त्यसरी नियुक्त न्यायाधीश क्षमता र ज्येष्ठताको आधार हेरी राजनीतिक पृष्ठभूमिको समेत हुने बताए। 'राजनीतिक निर्वाचनमा भोट हालेका योग्य मान्छे छन् भने पनि न्यायाधीशमा नियुक्त हुन सक्छ', उनले भने, तर त्यो नियुक्तिपछि त्यस्ता व्यक्तिले स्वतन्त्र ढंगले काम गर्नुपर्छ।' उनले न्यायाधीशलाई इजलासमा बसेर ढुक्कका साथ फैसला गर्ने वातावरण बनाइने स्पष्ट पारे। मन्त्री तामाङले भ्रष्टाचार निवारण ऐन २०५९ र न्यायपरिषद् ऐनलाई संशोधन गरी सांसद, स्थानीय जनप्रतिनिधि र न्यायाधीशले आफ्नो सम्पत्ति सार्वजनिक गर्ने कानुन बनाउन थालिएको समेत जानकारी दिए। उनले न्यायाधीशको उमेर सम्बन्धमा विवाद नआओस् भन्नाका लागि अहिलेका न्यायधीशका जन्ममितिको फाइल हेरिने बताए। फैसलापछि फैसलाको पूर्णपाठ आउन महिनौँ लाग्ने परम्पराको अन्त्य गरिने उनको भनाइ थियो। न्यायालयमा जनशक्ति थपेर फैसलाको पूर्णपाठ अब १० देखि १५ दिनभित्र उपलब्ध गराउने योजना छ', उनले भने,'फैसला भए पनि पीडितले न्याय नपाउने भन्ने कुराको अन्त्य गरिनेछ। मन्त्री तामाङले विकास आयोजना चाँडो सम्पन्न गर्न त्यससम्बन्धी मुद्दा चाँडो टुङ्याइने बारे पनि छलफल भइरहेको जानकारी दिए।"
दुई तिहाइको प्रावधानले अन्योल,"काठमाडौं : संवैधानिक अंगका पदाधिकारीलाई महाभियोग, अन्तर्राष्ट्रिय सन्धि सम्झौता र संकटकाल अनुमोदन तथा संविधान संशोधन गर्न संघीय संसद्को दुई तिहाइ बहुमत आवश्यक पर्ने संवैधानिक व्यवस्था रहे पनि त्यससम्बन्धी निर्णय दुवै सदनको अलग अलग बैठकबाट गर्ने कि संयुक्त बैठकले गर्ने भन्नेमा अलमल देखिएको छ। प्रतिनिधिसभा नियमावली मस्यौदा गर्न बनेको समिति नै अलमलमा परेपछि त्यसबारे विज्ञहरूको सुझाव लिन थालेको छ। एमाले सांसद कृष्णभक्त पोखरेल नेतृत्वको मस्यौदा समितिले संविधानविद्हरू तीर्थमान शाक्य, माधव पौडेल, डा विपिन अधिकारी र शेरबहादुर केसीसँग त्यसबारे सुझाव लिएको छ। संविधानको धारा २७४ मा संविधान संशोधनसम्बन्धी व्यवस्था छ। उक्त धाराको उपधारा (२) मा संविधान संशोधनसम्बन्धी विधेयक संघीय संसद् (प्रतिनिधिसभा र राष्ट्रियसभा) मध्ये कुनै पनि सदनमा पेस गर्न सकिने भए पनि पारित गर्ने बैठकको विधिबारे स्पष्ट छैन। प्रदेशसभाको सहमति आवश्यक नपर्ने वा उपधारा (५) बमोजिम बहुसंख्यक प्रदेशसभाबाट स्वीकृत भई आएको विधेयक संघीय संसद्का दुवै सदनमा तत्काल कायम रहेका सम्पूर्ण सदस्य संख्याको कम्तीमा दुई तिहाइ बहुमतबाट पारित गर्नुपर्नेछ, धारा २ सय ७४ को उपधारा (८) मा व्यवस्था छ। तर पारित गर्दा दुवै सदनको अलग अलग बैठकबाट गर्ने कि संयुक्त बैठकबाट गर्ने भन्ने स्पष्ट नभएको प्रतिनिधिसभा नियमावली समितिका सदस्यहरूको तर्क छ। संविधानको धारा २ सय ७३ मा राष्ट्रपतिबाट संकटकालीन आदेश जारी गर्न सक्ने व्यवस्था छ। उक्त धाराको उपधारा (३) मा राष्ट्रपतिले उक्त आदेश अनुमोदनका लागि एक महिनाभित्र संघीय संसद्का दुवै सदनमा पेस गर्नुपर्ने र दुवै सदनमा तत्काल कायम रहेका सम्पूर्ण सदस्य संख्याको कम्तिमा दुई तिहाइबाट अनुमोदन गर्नुपर्ने संवैधानिक व्यवस्था छ। महाभियोग, सन्धि सम्झाता, संकटकाल अनुमोदन र संविधान संशोधनमा दुई तिहाइको व्यवस्था संविधानको धारा १ सय १ ले संविधान र कानुन गम्भीर उल्लंघन गरेको आधारमा प्रतिनिधिसभामा तत्काल कायम एक चौथाइ सदस्यले राष्ट्रपति र उपराष्ट्रपतिविरुद्ध महाभियोग प्रस्ताव पेस गर्न सक्ने र त्यस्तो प्रस्ताव संघीय संसद्को दुवै सदनमा तत्काल कायम रहेका सम्पूर्ण सदस्य संख्याको दुई तिहाइबाट पारित गर्नुपर्ने व्यवस्था छ। तर दुवै सदनको अलग अलग कि संयुक्त बैठकबाट भन्नेमा अलमल देखिएको छ। संविधानविद् विपिन अधिकारी भने संघीय संसद्को दुई तिहाइ मतको प्रावधान भनेकै संयुक्त बैठक भनेर सम्झिनुपर्ने तर्क गर्छन्। संघीय सदनको दुई तिहाइ बहुमत भन्ने बित्तिकै संयुक्त बैठक भन्ने बुझ्नुपर्छ, उनी भन्छन्, चलेको चलन त्यही हो। त्यसअनुसार नै नियमावलीमा व्यवस्था हुनुपर्छ। मस्यौदा समिति भने विज्ञहरूको एकीकृत धारणाअनुसार नियमावलीमा व्यवस्था गर्ने पक्षमा छ। उहाँहरू (विज्ञ)ले अन्तर्राष्ट्रिय अभ्यास समेत हेरेर एकीकृत धारणा दिन्छौं भन्नुभएको छ, मस्यौदा समिति सभापति पोखरेलले भने। समितिले दुई तिहाइसम्बन्धी ४ वटा प्रावधानबाहेक अन्य विषयमा मस्यौदा लेखन अन्तिम चरणमा पुर्याएको छ। विज्ञहरुको धारणा आएपछि दुई तिहाइको प्रावधानबारे पनि मस्यौदामा लेखेर अन्तिम रूप दिने तयारीमा छौं, उनले भने। समितिले महिनामा दुई दिन प्रधानमन्त्रीसँग प्रतिनिधिसभामा सिधा प्रश्न गर्ने व्यवस्था नियमावलीमा राखेको छ। समिति सभापति पोखरेलले महिनाको पहिलो र तेस्रो साता प्रधानमन्त्रीसँग सांसदहरूको प्रश्नोत्तर राखिएको बताए। विकास निर्माण र जनसरोकारका विषयमा प्रधानमन्त्रीसँग सिधै सांसदहरूले प्रश्नोत्तर गर्ने व्यवस्था नियमावलीमा राखेका छौं, उनले भने, प्रधानमन्त्रीलाई एक दिनमा १० जना सांसदले प्रश्न गर्न पाउनेछन्। अन्य मन्त्रीसँग पनि प्रश्नोत्तरको व्यवस्था नियमावलीमा राखिएको छ। प्रतिनिधिसभाले बिजनेसमा प्रवेश गर्नुुअघि प्रश्नोत्तरको समय राखिनेछ, उनले भने, यसबाट सरकार र जनप्रतिनिधि तथा जनता र सरकारबीचको सम्बन्ध सुदृढ हुुने र सरकारलाई प्रतिनिधिसभाप्रति उत्तरदायी बनाउन मद्दत पुग्ने विश्वास छ।"
"'नेताहरु परिवार, नातागोता स्वार्थमा मात्रै लागे, देशको स्वार्थमा लाग्न सकेनन् '","भक्तपुर : नेपाल मजदुर किसान पार्टीका अध्यक्ष नारायणमान विजुक्छेले सरकारमा गएको दलले मित्रराष्ट्रहरुलाई चिन्न नसक्नु मुलुककै लागि दुर्भाग्य भएको बताएका छन् । मध्यपुरथिमीको लायकूस्थित आदर्श माध्यमिक विद्यालयको ५३ औँ वार्षिकोत्सव कार्यक्रममा उनले सरकारमा जाने दलकै विदेश नीतिका कारण बेलाबेलामा जनताले दुःख भोग्नुपरेको बताए । अध्यक्ष विजुक्छेले भने , शासक दलका नेता देशको स्वार्थभन्दा आफ्नो स्वार्थमा लिप्त भएका छन्, नेताहरुले परिवार, नातागोता, आसेपासे र पार्टीको स्वार्थमा मात्रै लागे, देशको स्वार्थमा लाग्न सकेनन् ।सरकारमा बसेकाले नै शैक्षिक माफियालाई संरक्षण गरेको आरोप लगाउँदै उनले शैक्षिक माफिया मौलाउँदै गएकाले गरिबका छोराछोरी गुणस्तरीय शिक्षाबाट बञ्चित हुँदै गएको बताए । कार्यक्रममा मध्यपुरथिमी नगरपालिकाका प्रमुख मदनसुन्दर श्रेष्ठले नगरपालिकाले निजी र सामुदायिक विद्यालयबीच रहेको खाडललाई पुर्दै सामुदायिक विद्यालयको शैक्षिक उन्नतिका लागि नगरपालिकाले काम गर्ने बताए । विद्यालयका प्रधानाध्यापक उद्धव सुजखुले विद्यालयको प्रगति प्रतिवेदन प्रस्तुत गरे ।सो अवसरमा विद्यालयको भौतिक तथा शैक्षिक विकासमा उल्लेखनीय योगदान पुयाउने विभिन्न व्यक्ति तथा संस्थालाई सम्मान गरिएको थियो ।"
सदनमा सरकारको आलोचना,"जनकपुरधाम : प्रदेशसभा सदस्यले प्रदेश २ मा सरकारको उपस्थिति शून्य महसुस गरेको बताएका छन्। आइतबार बसेको ११औं प्रदेशसभा बैठकमा विशेष समय लिएर बोल्ने अधिकांश सदस्यले प्रदेश सरकारको कामको गति सुस्त भएकाले जनतामा निराशा उत्पन्न हुन थालेको बताए। एमालेका सुन्दरबहादुर विश्वकर्माले शपथ खाएको ७७ दिन र प्रदेश सरकार गठन भएको ५१ दिन बितिसक्दा पनि शासन, सुशासन र प्रशासनमा जनताले फरक अनुभूति पाउन नसकेको बताए। संघीयताको अनुभूति हुन सकेको छैन्, उनले भने, परिवर्तित व्यवस्थाको फरकपन पाउन सकेका छैनौं। आफ्नो निर्वाचन क्षेत्रमा जाँदा जनताले अहिलेसम्म के के गरिस् भनेर सोध्छन्। हामी अनुत्तरित हुनुपरेको अवस्था छ। यस्तोमा प्रदेश सरकार कहाँ अल्झिएको छ भन्ने प्रश्न मुख्यमन्त्रीज्यूसँग गर्न चाहन्छु। अन्य प्रदेशले नीतिनियमको टुंगो लगाइसके पनि प्रदेश २ मा सरकारले प्रारम्भिक कुरा राजधानी, प्रदेशको नाम र कामकाजको भाषासमेत तोक्न नसक्नु निन्दनीय रहेको उनले बताए। भने, सरकारको गति पर्याप्त भएन, यसलाई गतिशील बनाउनुपर्यो। संघीय समाजवादी फोरमका अशोककुमार यादवले जनतासँग गरेको वाचा पूरा गर्न ढिलाइ भइरहेको बताए। भने, जनतालाई परिवर्तनको अनुभूति गराउन सरकारले यथाशीघ्र ऐनकानुन बनाएर विकासलाई प्राथमिकताका साथ अघि बढाउनुपर्छ। प्रदेश सरकार सञ्चालन भएको दुई महिना अवधिमा १३ महिला तथा बालिका बलात्कृत हुनुपरेको उल्लेख गर्दै प्रदेशसभा सदस्यले महिला हिंसाका घटनामा सरकारले कडाइका साथ कदम चाल्नुपर्ने बताएका थिए। प्रदेशसभा सदस्य रानीकुमारी तिवारीले महिला असुरक्षित हुँदै गएको बताइन्। महिलामाथि हुने हिंसाका घटना न्यूनीकरणका लागि सरकारले कडा कानुन ल्याउनुपर्ने माग उनले गरिन्। प्रदेशसभा सदस्य वीणा यादव पाण्डेले महिला हिंसा नियन्त्रण गर्न प्रदेश सरकारले विशेष अभियान सञ्चालन गर्नुपर्ने बताइन्। भनिन्, महिलामाथि बलात्कारजस्ता जघन्य अपराध गर्ने पीडकलाई यस्तो कारबाही होस् कि यस्तो कु कृत्यका लागि अन्यको पाइला उठ्नै नसकोस्। मुख्यमन्त्रीले महिला सबलीकरणका लागि सयदिने कार्ययोजनामा विशेष कार्यक्रम ल्याए पनि लिंग पहिचानपछिको गर्भपतनलाई रोक्न पहल गर्नुपर्ने उनको भनाइ थियो। एमाले सांसदद्वारा नियमापत्ति प्रदेशसभा बैठकमा विशेष समय लिएर बोल्ने क्रममा प्रधानमन्त्री केपी शर्मा ओलीलाई लक्ष्य गरी अपमानजनक टिप्पणी भएपछि एमाले सांसदले नियमापत्ति जनाएका छन्। माओवादी केन्द्रका जगत यादवले एमाले अध्यक्षसमेत रहेका प्रधानमन्त्री ओलीलाई लक्ष्य गरी अपमानजनक टिप्पणी गरेका थिए। उनले ओलीको बोली भन्ने थेगो प्रयोग गरी विभिन्न विषयमा बोलेका थिए। त्यसप्रति आपति जनाउँदै एमालेका किशोरी साहले यादवलाई सदनमा बोल्दा मर्यादाको ख्याल राख्न सुझाव दिएका थिए। राजपाका मनीष सुमनले प्रधानमन्त्री ओली संघीयताविरोधी रहेको आरोप लगाउँदै अहिलेको अवस्था मधेसको हकमा प्रतिकूल भएको बताएपछि एमाले संसदीय दलका नेता सत्यनारायण मण्डलले नियमापत्ति जनाएका थिए। नेता मण्डलले सदनमा पटकपटक आफ्ना नेताको अपमान हुँदा पनि सभामुखले केही नभनेको भन्दै आक्रोश व्यक्त गरेका थिए। भने, यस्ता आपत्ति र अपमानजनक शब्द रेकर्डिङबाट हटाउनुस्। मण्डलले नियमापत्ति जनाएपछि एमालेका सबै प्रदेशसभा सदस्यले उठेर विरोध जनाएका थिए। सभामुख सरोजकुमार यादवले सुमनलाई समय सकियो भन्दै बस्न लगाएपछि एमाले सांसद शान्त भएका थिए। मुख्यमन्त्री लालबाबु राउतले प्रदेश २ को मुख्य न्यायाधिवक्ताको काम, कर्तव्य र अधिकार तथा सेवाको अन्य सर्तसम्बन्धी कानुनी व्यवस्था गर्न बनेको विधेयक पेस गरेका थिए। बैठक चैत २७ गते बस्ने गरी स्थगन भएको छ।"
अमेरिकी र जापानी राजदूतले छुट्टाछुट्टै भेटे मन्त्री पण्डितलाई,"काठमाडौं : नेपालका लागि अमेरिकी राजदूत अलाइना वी टेपलेज र जापानी राजदूत मासासी ओगावाले स्थानीय तहको विकास, समृद्धि र सुशासनमा सहयोग गर्ने प्रतिवद्धता जनाएका छन्। सोमबार संघीय मामिला तथा सामान्य प्रशासन मन्त्री लालबाबु पण्डितलाई भेटेर उनीहरूले स्थानीय तहको विकास र समृद्धिका साथै पण्डितले थालेको सुशासनको कार्यमा सहयोग गर्ने प्रतिवद्धता जनाएका हुन्। दुवै देशका राजदूतले परराष्ट्र मन्त्रालयको स्वीकृति तथा मन्त्रालयकै अधिकारीको रोहवरमा मन्त्री पण्डितलाई सिंहदरवारस्थित कार्यकक्षमा भेटघाट गरेका थिए। मन्त्री पण्डितसँगको भेटमा अमेरिकी राजदूत टेपलेजले अमेरिकाले नेपालको विकास र समृद्धिको लागि विगतदेखि नै सघाउ पुर्याउँदै आएको र आगामी दिनमा पनि निरन्तरता दिने प्रतिवद्धता जनाएको मन्त्री पण्डितका स्वकीय सचिव ओसिम आलमले जानकारी दिए। यसैगरी भेटमा जापानी राजदूत ओगावाले पनि संघ, प्रदेश र स्थानीय तह गरी तीनै तहको पूर्वाधार निर्माणदेखि विकासका कार्यमा सघाउन तयार रहेको बताएका थिए। मन्त्री पण्डितले पनि अमेरिका र जापान नेपालको असल मित्रराष्ट्र भएको र दुवै राष्ट्रको विकास र प्रगति नेपालको लागि मार्गदर्शक भएको बताएका थिए। मन्त्री पण्डितले दुवै देशबाट नेपालको विकासमा निरन्तर सहयोग बढिरहने विश्वास व्यक्त गरेका थिए। भेटमा दुवै राजदूतले मन्त्री पण्डितले सुशासन कायम गर्न खेलेको भूमिकाको सराहाना गर्दै त्यसलाई निरन्तरता दिने विश्वास व्यक्त गरेको मन्त्रीका स्वकीय सचिव आलमले बताए।"
ओलीले होइन देउवाकै पालामा भारतसँग सम्बन्ध सुमधुर भइसकेको थियो : कांग्रेस,"काठमाडौं : भारतसँग सम्बन्ध ओलीले नभएर नेपाली कांग्रेसले सुधारेको दाबी गरेको छ । सोमबार केन्द्रीय कार्यालय सानेपामा आयोजित पत्रकार सम्मेलनमा कांग्रेसले शेरबहादुर देउवा प्रधानमन्त्री हुँदा नै भारतसँगको सम्बन्ध सुमधुर भएको बताएको छ । कांग्रेसका केन्द्रीय सदस्य डाप्रकाशशरण महतले भारतसँगको सम्बन्ध आफु परराष्ट्रमन्त्री हुँदा नै सुधार भएको दाबी गरे । उनले भने, म नै परराष्ट्रमन्त्री हुँदा नै सम्बन्ध सुमधुर भएको हो, ओलीले सम्बन्ध सुधारेको होइन। उनले ओली प्रधानमन्त्री हुनु भन्दा पहिले नै भारतसँगको सम्बन्ध राम्रो भइसकेको बताए । भने, सुशील कोइराला प्रधानमन्त्री हुँदा सम्बन्धमा चिसोपना आएको थियो, प्रचण्ड प्रधानमन्त्री हुदाँ हामीले सम्बन्ध सुधारका लागि धेरै पहल गयौं, देउवाको पाला सम्बन्ध सुधार भएको हो, ओली प्रधानमन्त्री हुँदा सम्बन्ध सुमधुर भइसकेको थियो । उता कांग्रेसले सरकारद्वारा प्रस्तुत गरिएको श्वेतपत्रलाई लालपत्रको संज्ञा दिएको छ । कांग्रेस प्रवक्ता विश्वप्रकाश शर्माले अर्थमन्त्री डा युवराज खतिवडाद्वारा प्रस्तुत गरिएको श्वेतपत्रलाई निराशाको लालपत्र भएको बताएका छन् । उनले श्वेतपत्रले नेपालको अर्थतन्त्रको बारेका नकारात्मक सन्देश दिएको बताए ।"
'मेलम्ची सुरुङको अन्तिम ब्रेक थ्रु २९ चैतमा',"काठमाडौं : खानेपानी मन्त्री विना मगरले मेलम्ची खानेपानी आयोजना अन्तर्गत सुरुङ खन्ने कामको अन्तिम ब्रेक थ्रु चैत २९ गते हुने बताएकी छन्। नेकपा माओवादी केन्द्र, ७ नम्बर प्रदेशकाठमाडौं संघीय जनसम्पर्क मञ्चले काठमाडौंमा गरेको बधाई तथा शुभकामना कार्यक्रमलाई सम्बोधन गर्दै मन्त्री मगरले निरन्तरको फलोअप र निर्देशनले आयोजना ब्रेक थ्रुको चरणमा पुगेको बताएकी हुन्। मन्त्रालयमा आएपछि मैले सुरुङ खन्ने कामको निरन्तर फ्लोअप गरेँ, प्रगति विवरण लिएँ, उनले भनिन्। कामको प्रगति हेर्दा आगामी दशैंअघि वैकल्पिक मार्गबाट काठमाडौसम्म मेलम्चीको पानी पुर्याउन सकिने उनले बताइन्। जनताको घरदैलोमा स्वच्छ खानेपानी पुर्याउने प्राथमिकता सँगसँगै अन्तर्राष्ट्रिय बजारमा खानेपानी बेचेर आयस्रोत बढाउने विषयमा समेत योजना बनाउने मन्त्री मगरले दाबी गरिन्। हिमश्रृङ्खलाबाट बगेको पानीलाई विदेशमा महंगो मूल्यमा बेच्न सकिन्छ, मन्त्री मगरले भनिन् ,यसरी सोच्दा खानेपानी उद्योग स्थापना हुने, रोजगारी सिर्जना हुने र आयआर्जन बढ्ने हुन्छ। हिमश्रृङ्खलाबाट बगेको पानीको गुणस्तरलाई अन्तर्राष्ट्रिय बजारमा रुचाउने गरिएको उनले बताइन। वर्तमान सरकारमा ७ नम्बर प्रदेशबाट एक्लै मन्त्री भएकाले जनताको धेरै आशा पूरा गर्नु चुनौतिपूर्ण भएपनि स्यावासी पाउने गरी काम गर्ने मन्त्री मगरले बताइन्। कार्यक्रममा बोल्दै नेकपा माओवादी केन्द्र ७ नम्बर प्रदेश इन्चार्ज लेखराज भट्टले मन्त्री मगरलाई सफल पार्न सबैले सहयोग गर्नुपर्ने बताए। भेटघाट गर्ने मन्त्रालयमा भीडभाड गर्दा मन्त्रीलाई काम गर्न अप्ठ्यारो हुन्छ,उनले भने ,पार्टी पद्धतिबाट योजना ल्याएर ७ नम्बर प्रदेशलाई समृद्ध बनाउने गरी काम गर्नुपर्छ। पार्टीका नेता कार्यकर्ताले सिंहदरबारमा दिन बिताउनुभन्दा जनताको घरदैलोमा गएर काम गर्नुपर्ने पूर्वमन्त्री समेत रहेका भट्टले सुझाव दिए। मञ्चका सल्लाहकार संयोजक गोकर्ण भट्टले मन्त्री विना मगर ७ नम्बर प्रदेशका लागि खानेपानी मन्त्री मात्रै नभएर सबै मन्त्रालयको मन्त्री रहेको बताए । संघीय समाजवादी फोरमका केन्द्रीय सदस्य तथा कैलालीका व्यवसायी नासिर अलि बेग माओवादी केन्द्रमा प्रवेश गरेका छन्।"
श्वेतपत्रमा देखाए जस्तो अर्थतन्त्र कमजोर छैन : कांग्रेस,"काठमाडौँ : नेपाली कांग्रेसले श्वेतपत्रमा लेखिए जस्तो नेपालको अर्थतन्त्र कमजोर नभएको जनाएको छ ।कांग्रेसद्वारा सानेपास्थित पार्टी कार्यालयमा सोमबार आयोजित पत्रकार सम्मेलनमा प्रवक्ता विश्वप्रकाश शर्माले सरकारले नैतिक इमान्दारिताभन्दा पर गएर संगतिरहीत सन्दर्भ गाँसेर श्वेतपत्र असन्तुलितरुपमा तथ्यांक प्रस्तुत गरी अबौद्धिक र अव्यवहारिक चरित्र देखाएको टिप्पणी गरे । प्रवक्ता शर्माले भने , राजनीतिकरुपमा हाम्रा भिन्न दार्शनिक वा मुद्दागत द्वन्द्व हुन सक्दछन् र छन् पनि तर आजका राजनीतिक उपलब्धि हामी सबैको साझा प्रयासको प्रतिफल हो, त्यसलाई संस्थागतरुपमा समृद्धिको दिशामा अघि बढाउनु कांग्रेसको कर्तव्य हो । दश वर्षको समयमा देशको अर्थतन्त्र बिग्रँनुमा कांग्रेस मात्र नभई अन्य कम्युनिष्ट पार्टी पनि जिम्मेवार छ, कांग्रेसद्वारा जारीे प्रेस विज्ञप्तिमा भनिएको छ, मुलुकमा छ प्रतिशत आर्थिक वृद्धिदर कायम गर्न कांग्रेसलाई नै अवसर जुरेको छ । मुलुक वाह्य देशप्रतिको परनिर्भरता घट्दै गए पनि त्यसलाई श्वेतपत्रले समेट्न नसकेको उल्लेख गर्दै विज्ञप्तिमा विगतको २५ वर्षमा काँग्रेसले गरेको २२ उपलब्धिलाई समेटेको छ । कांग्रेसको एजेण्डामा चुनाव जितेको आरोप वाम गठबन्धनले नेपाली कांग्रेसको एजेण्डालाई नै लिएर चुनाव जितेको कांग्रेस नेता तथा पूर्वपरराष्ट्रमन्त्री डा प्रकाशशरण महतले आरोप लगाए ।सानेपास्थित पार्टी कार्यालयमा श्वेतपत्र विषयक पत्रकार सम्मेलनमा उनले भने , श्वेतपत्र नेपाली कांग्रेसले अर्थतन्त्र बिगारेको तर्क दिनु सरासर गलत हो । नेता डा महतले एमालेको अहिलेको कार्यकालमा देशको अर्थतन्त्र झनै कमजोर बन्नसक्ने आरोप लगाउँदै शेरबहादुर देउवा प्रधानमन्त्री रहनुहँदा थुप्रै कुराहरुलाई कार्यान्वयनमा पुयाए पनि नयाँ सरकारले त्यसलाई कार्यान्वयन हुन नदिएको बताए । प्रधानमन्त्री केपी शर्मा ओलीले मन्त्रिमण्डललाई आफ्नो पार्टी केन्द्रित मात्र गर्न खोजेको आरोप लगाउँदै सबैलाई हातेमालो गरेर लान नसके देशले निकाश पाउन नसक्ने धारणा व्यक्त गरे ।"
संविधान सर्वाधिक प्रगतिशील : राष्ट्रपति,"काठमाडौ : राष्ट्रपति विद्यादेवी भण्डारीले समावेशी र समानुपातिक प्रतिनिधित्वको व्यवस्थासहित संयुक्त राष्ट्र संघद्वारा प्रतिपादित मानवाधिकारका मान्यतालाई मौलिक अधिकारका रुपमा समावेश गरिएको नेपालको संविधान सर्वाधिक प्रगतिशील भएको बताएकी छन् । राष्ट्रिय मानवाधिकार आयोगले आयोजना गरेको दक्षिण एशियामा मानवाधिकारको स्वीकार्यता तथा दण्डहीनताको सम्बोधन चुनौतीको पहिचान, प्रगतिको मूल्यांकन, अगाडिको बाटो विषयको अन्तर्राष्ट्रिय सम्मेलनलाई सम्बोधन गर्दै उनले द्वन्द्वको शान्तिपूर्ण रुपान्तरणसहित विगतका मानवाधिकारका समस्याको सम्बोधनमा नेपालले अनुभव हासिल गरेको उल्लेख गर्दै सर्वोच्च अदालतले पनि पीडितका हकमा महत्वपूर्ण फैसला गरेको बताइन । संक्रमणकालीन न्यायका सन्दर्भमा विसं २०६३ मा गरिएको बृहत् शान्ति सम्झौताले खाका प्रदान गरेको बताउँदै उनले पीडितले न्याय पाऊन् भन्ने मूल भावनालाई सबैले आत्मसात् गर्नु पर्ने बताइन् । लोकतान्त्रिक मूल्यमान्यता र विधिको शासनबाट मात्र मानवाधिकारको संरक्षणले सार्थकता पाउने उल्लेख गर्दै राष्ट्रपति भण्डारीले भनिन् , सबैको आदर्श लोकतन्त्र, मानवाधिकार तथा लोककल्याणकारी राज्य हो । मानवाधिकार लेख्ने वा बोल्ने मात्र हैन यो प्रत्येक जनताको दिनानुदिन व्यवहारसित गाँसिएको विषय हो भन्दै उनले आर्थिक, समाजिक तथा सांस्कृतिक अधिकार पनि त्यत्ति नै महत्वपूर्ण हुने बताइन् । राष्ट्रपति भण्डारीले आगामी दिनमा दण्डहीनताका लागि ठोस पहल हुने विश्वास व्यक्त गरिन् । कार्यक्रममा मानवाधिकार आयोगका अध्यक्ष अनुपराज शर्माले नवनिर्वाचित सरकारले सत्य तथा मेलमिलाप र बेपत्ता आयोगका लागि आवश्यक कानूनी औजार तथा स्रोत उपलब्ध गराउने र संयुक्त राष्ट्र संघको मानवाधिकार परिषद्मा भर्खरै निर्वाचित नेपालले साधारण जनताको अधिकारका पक्षमा जिम्मेवार भएर लाग्ने र सबैतिर भएको भेदभाव अन्त्य हुने विश्वास व्यक्त गरेका छन् । मानवाधिकार आयोगका पूर्वअध्यक्ष केदारनाथ उपाध्यायले दक्षिण एशियाली मुलुकमा भएका दण्डहीनता र मानवाधिकारका उल्लंघनका घटनालाई न्यूनीकरण गर्दै लैजानुपर्ने बताए । दक्षिण एशियाली तथा एशिया प्रशान्त क्षेत्रका २० देशका मानवाधिकार आयोगका प्रतिनिधिको सहभागिता रहेको तीनदिने सम्मेलनमा मानवाधिकारका विविध पक्षमा बहस तथा अनुभव आदानप्रदान हुने मानवाधिकार आयोगले जनाएको छ । रासस"
दाहालसँग गुनासो राख्दै माओवादी मन्त्री,"काठमाडौं : प्रधानमन्त्री केपी ओलीले सरकारमा एकलौटी निर्णय लिन थालेको भन्दै माओवादी केन्द्रका मन्त्रीहरू असन्तुष्ट बनेका छन् । अन्य मन्त्रालयसँग भएका अधिकार कटौती गर्दै आफ्नै मन्त्रालयमा गाम्नेदेखि एकैपटक ३० सचिव सरुवालगायत निर्णयमा प्रधानमन्त्रीले सरकारमा सहभागी दल र मन्त्रीसँग सामान्य छलफलसमेत गर्न नचाहेको भन्दै माओवादी मन्त्रीहरू असन्तुष्ट बनेका हुन् । प्रधानमन्त्रीको कार्यशैली आफैंलाई सर्वाेपरि ठान्ने र परामर्शबिनै निर्णय लिने खालको भएको गुनासो माओवादी मन्त्रीहरूले गर्न थालेका छन् । २२ चैतमा प्रधानमन्त्रीले मुख्यसचिव लोकदर्शन रेग्मीलाई प्रधानमन्त्री निवास बालुवाटारमा बोलाई ३० सचिव सरुवाको निर्णय गराएका थिए । उनले भारत भ्रमणमा जानुअघि सचिव सरुवाको निर्णय गरेका थिए । उनी भारत पुगेपछि मात्र मन्त्रीहरूले सचिव सरुवा भएको थाहा पाएका थिए । प्रधानमन्त्रीले सामान्य प्रशासन मन्त्रालयका सचिव शंकर कोइराला र मुख्यसचिव रेग्मीलाई राखेर सचिव सरुवाको निर्णय गरेका थिए । उनले पछि मात्र सामान्य प्रशासनमन्त्री लालबाबु पण्डितलाई बोलाई यसबारे जानकारी दिएका थिए । अन्य मन्त्रीलाई भने सचिव सरुवाबारे कुनै जानकारी थिएन । प्रधानमन्त्री ओलीले चैत २० को मन्त्रिपरिषद् बैठकमा भएको एउटा निर्णयका आधारमा सचिव सरुवाको निर्णय गरेका थिए । २० चैतको मन्त्रिपरिषद् बैठकमा मन्त्रालयहरूको व्यवस्थापन र सचिवहरूको व्यवस्था गर्ने सैद्धान्तिक निर्णय भएको थियो । त्यही निर्णयमा टेकेर प्रधानमन्त्रीले सचिव सरुवाको निर्णय गरेको सरकारका प्रवक्ता तथा सञ्चार तथा सूचना प्रविधि राज्यमन्त्री गोकुल बास्कोटाले जानकारी दिएका थिए । प्रधानमन्त्रीले सचिव सरुवा गर्दा विषय विज्ञताकै आधारमा गरे पनि सरकारमा सहभागी गठबन्धन दलसँग सामान्य परामर्श पनि नगरी नगरेकोमा माओवादीको गुनासो रहेको माओवादीका एक मन्त्रीले बताए । गृह, ऊर्जा, वनलगायत माओवादीले सम्हाल्दै आएका मन्त्रालयमा माओवादी मन्त्रीले नै रोजेका सचिव सरुवा गरी प्रधानमन्त्रीले पठाएका छन् । तर सामान्य छलफल समेत गर्न नचाहेर मन्त्रीहरूलाई सचिवमार्फत अंकुश लगाउन खोजेको आशंका माओवादी मन्त्रीहरूले गरेका छन्। क्षमता, अनुभवलगायत विषयमा सरुवा भएर आएका सचिवबारे गुनासो होइन, तर सरुवा गर्दा कम्तीमा गठबन्धन दल वा मन्त्रीहरूसँग सामान्य भए पनि परामर्श भने गर्नुपथ्र्यो भन्ने हाम्रो कुरा हो, माओवादीका ती मन्त्रीले भने, अहिले प्रधानमन्त्रीको कार्यशैली अलिक पेलेर जान खोज्नेजस्तो देखियो, यो अलिक ठीक भएन भन्ने हाम्रो कुरा हो। उनका अनुसार यसबारे माओवादी मन्त्रीहरूले एक चरण अनौपचारिक छलफल समेत गरेका छन् । उनीहरूले पार्टी अध्यक्षलाई पनि प्रधानमन्त्री ओलीको कार्यशैली जानकारी गराउन सामूहिक छलफल गर्न लागेका छन् । आइतबार साँझ नै अध्यक्ष दाहालसँग उनीहरूले सामूहिक भेट गर्ने कार्यक्रम तय भए पनि गृहजिल्ला चितवनमा दाहालको कार्यक्रम लम्बिएकाले सम्भव हुन सकेन । अब सोमबार बिहान भेटने कार्यक्रम बनेको छ, ती मन्त्रीले भने । एमालेमाओवादी केन्द्र पार्टी एकताको चरणमा रहे पनि अहिले नै एकता भई नसकेको, अहिले गठबन्धन सरकार रहेको र पार्टी एकतापछि पनि महाधिवेशनसम्म दुवै पार्टीका अध्यक्षले एकीकृत पार्टीको नेतृत्व गर्ने समझदारी भइसकेको सन्दर्भमा प्रधानमन्त्रीले महŒवपूर्ण निर्णय लिँदा परामर्श गर्नुपर्ने माओवादीको भनाइ छ । यसघि पनि गृह मन्त्रालयबाट राष्ट्रिय अनुसन्धान विभाग प्रधानमन्त्री कार्यालयमातहत लैजाने निर्णयमा पनि प्रधानमन्त्रीले एकलौटी गरेको माओवादीको गुनासो गर्दै आएको थियो ।"
थोरै तर महत्वपूर्ण सम्झौता : प्रम,"काठमाडौं : प्रधानमन्त्री केपी ओलीले आफ्नो भारत भ्रमणलाई बनावटी बनाउनुभन्दा व्यवहारमै देखाउन थोरै तर महत्वपूर्ण सम्झौता गरेको दाबी गरेका छन्। हामीले बाहिर देखाउनकै निम्ति धेरै विषयमा छलफल गरेका छैनौं, भारतको राजकीय भ्रमण पूरा गरी आइतबार साँझ स्वदेश फर्केका प्रधानमन्त्री ओलीले त्रिभुवन अन्तर्राष्ट्रिय विमानस्थलमा पत्रकारसँग भने, तर जुन विषयमा छलफल भयो ती ऐतिहासिक छन्। यिनीहरूलाई कार्यान्वयनमा लैजान दुवै देश गम्भीर भएर लाग्नेछौं। प्रधानमन्त्री ओलीले भ्रमणमा तराई क्षेत्रमा हुने डुबान, पञ्चेश्वर, सुस्ता, नयाँ हवाई रुट, नेपाली ग्यास बुलेटलगायत विषयमा गम्भीर छलफल गरेको जानकारी दिए। उनले भने, यी विषयमा गम्भीर छलफल भएको छ। विषयलाई उछाल्नेभन्दा वार्ताबाट छिट्टै समाधान गर्ने कुरा भएको छ। उनले आफ्नो भारत भ्रमण उपलब्धिमूलक भएको दाबी गरे। भ्रमणले दुई देशबीच विश्वासको वातावरण बनेको छ, उनले भने, हामीबीच खुलस्त कुराकानी भयो। दुई देशबीच विश्वासको वातावरण बनेको छ, यसलाई आगामी दिनमा थप सुधार गर्दै जानुपर्छ। भ्रमणले दुई देशबीच पारस्परिक विश्वास वृद्धि गर्दै सम्बन्धलाई मित्रवत् बनाउँदै लैजाने ओलीले उल्लेख गरेका छन्। कसैले बिगारेन भने दुई देशको सम्बन्ध राम्रो हुँदै जान्छ, विमानस्थलमा उनले भने, हामी बिगार्दैनौं तर कसैले बिगारे हाम्रो के लाग्छ र ? उनले नेपालभारत सम्बन्धबारे प्रकाश पार्दै भने, तस्बिर आफैं बोल्छ, मैले थप केही भन्नु पर्दैन होला। देखाउनकै लागि सम्झौता गरेनौं जुन विषयमा छलफल भए, ती ऐतिहासिक उछाल्नेभन्दा वार्ताबाट छिट्टै समाधान गर्ने विश्वासको वातावरण बनेको कसैले नबिगारे सम्बन्ध राम्रो हुने नेपाली जनमतको भारतले सम्मान गर्यो मित्रताका आधारमा नेपालले वैदेशिक सम्बन्ध अघि बढाउन चाहेको उल्लेख गर्दै ओलीले आफूले भारत भ्रमणका क्रममा यसलाई व्यावहारिक रूपमा जोड दिएको बताए। उनले भने, पारस्परिक हित, एकअर्काको सार्वभौमसत्ता, स्वाभिमानको सम्मानका आधारमा सम्बन्ध हुनुपर्छ भन्ने हाम्रो नीति हो, सोहीअनुसार भारतसँग कुरा गर्यौं। लोकतान्त्रिक प्रक्रियामार्फत नेपाली जनताले दिएको जनमतको भारतले सम्मान गरेको ओलीले दाबी गरे। उनले संयुक्त पत्रकार सम्मेलनका क्रममा भारतीय प्रधानमन्त्री मोदीले नेपालको जनमतको स्वागत गरेको जनाए। ओलीले जलमार्ग, रेलमार्ग र कृषिसम्बन्धी भएका सम्झौता कार्यान्वयन गर्नेगरी दुवै देश अगाडि बढिसकेको उल्लेख गरे। प्रतिबन्धित भारतीय मुद्रा (नोटबन्दी) बारे राखिएको जिज्ञासामा भने ओलीले कुनै जवाफ दिएनन्। ओलीले दिल्ली जानुअघि संसद्मा यस विषयमा कुरा उठाउने बताएका थिए। यसअघि भारतीय विदेशसचिव विजय गोखलेले नोटबन्दीका विषयमा नेपाली पक्षले कुनै चर्चा नगरेको जानकारी दिएका थिए। भ्रमणमा तराई क्षेत्रमा हुने डुबान, पञ्चेश्वर, सुस्ता, नयाँ हवाई रुट, नेपाली ग्यास बुलेटलगायत विषयमा गम्भीर छलफल गरेको प्रधानमन्त्रीले जानकारी दिए। विमानस्थलमा परराष्ट्रमन्त्री प्रदीप ज्ञवालीले भ्रमणका बेला भएका सहमतिबारे विज्ञप्ति वाचन गरेका थिए। विज्ञप्तिमा भारत भ्रमणले दुई देशबीचको सम्बन्धलाई नयाँ उचाइमा पुर्याएको र भएका सम्झौता ऐतिहासिक भएको उल्लेख छ। शनिबार प्रधानमन्त्री ओली र भारतीय प्रधानमन्त्री नरेन्द्र मोदीबीचको द्विपक्षीय भेटपछि १२ बुँदै संयुक्त विज्ञप्ति जारी गरिएको थियो। प्रधानमन्त्री ५४ सदस्यीय भ्रमण दलको नेतृत्व गर्दै शुक्रबार भारत भ्रमण गएका थिए। प्रधानमन्त्री ओलीले भारतीय समकक्षी नरेन्द्र मोदी, त्यहाँका राष्ट्रपति, उपराष्ट्रपति, भारतीय नेता, नागरिक समाज, व्यापारी र कलाकारसँग छुट्टाछुट्टै छलफल गरेका थिए। उनले दिल्लीस्थित नेपाली दूतावासमा प्रवासी नेपालीहरूसँग पनि छलफल गरेका थिए। भारतबाट फर्केका प्रधानमन्त्रीलाई स्वागत गर्न रक्षामन्त्री ईश्वर पोखरेल, सभामुख कृष्णबहादुर महरा, राष्ट्रिय सभा अध्यक्ष, मन्त्रीहरू, संवैधानिक अंगका प्रमुखहरू त्रिभुवन अन्तर्राष्ट्रिय विमानस्थल पुगेका थिए। ओलीलाई विद्यावारिधि प्रधानमन्त्री ओलीलाई भारतको उत्तराखण्डस्थित डागोविन्द वल्लभ कृषि तथा प्रविधि विश्वविद्यालयले मानार्थ विद्यावारिधिको उपाधि प्रदान गरेको छ। भारत भ्रमणको अन्तिम दिन उत्तराखण्ड पुगेका ओलीलाई विश्वविद्यालयले आइतबार डाक्टर अफ साइन्समा मानार्थ विद्यावारिधि प्रदान गरेको हो। प्रधानमन्त्रीले सम्मान ग्रहण गर्नुअघि विश्वविद्यालय प्रांगणमा रुद्राक्षको बिरुवा रोपेका थिए। ओलीले त्यहाँको ब्रिडर सिड प्रोडक्सन सेन्टरको पनि अवलोकन गरेका थिए। भारतको प्रथम प्रधानमन्त्री जवाहरलाल नेहरूको पहलमा स्थापित उक्त विश्वविद्यालयमा कृषि प्रविधिमा अध्ययनअनुसन्धान हुने गर्छ।"
भन्सार र छोटी भन्सार नाकामा विशेष निगरानी बढाउन गृह सचिवको निर्देशन,"काठमाडौं : नवनियुक्त गृह सचिव प्रेमकुमार राईले अहिले पनि भन्सार र छोटी भन्सार नाका छलेर ठूलो परिमाणमा सामानहरू आइरहेको र राजश्व चुहावट हुने क्रम बढेकाले त्यसलाई रोक्न विशेष सतर्कता र निगरानी बढाउनु पर्ने आवश्यकता औल्याएका छन्। गृह सचिव राईले सुशासन र आर्थिक विकासको लागि सशक्त सुरक्षा व्यवस्था आवश्यक पर्ने भएकाले त्यसमा जुट्न मन्त्रालय मातहतका सम्पूर्ण गृह प्रशासन र प्रहरी प्रशासनलाई निर्देशन दिए। सोमबार गृह मन्त्रालयमा पदभार ग्रहण गरेपछि गृह प्रशासनका उच्चपदाधिकारी तथा तीनवटै सुरक्षा निकायका प्रमुखहरूलाई निर्देशन दिँदै गृहसचिव राईले कानुन उल्लंङ्घन गर्ने छुट कसैलाई नभएको र कानुनको पालना नगर्नेहरूलाई कानुनको दायरामा ल्याउनु पर्ने बताए। गृह सचिव राईले राजश्व चुहावट नियन्त्रणमा प्रहरीले ठूलो भूमिका खेल्नु पर्ने आवश्यकता औँल्याए। अहिले पनि कतिपय भन्सारका नाकाबाट सामान नआएर चोर नाकाबाट धेरै सामान आइरहेको छ। चोरी बढेको अवस्था छ', तीनवटै सुरक्षा निकायका प्रमुखलाई निर्देशन दिँदै गृहसचिव राइले भने, 'सीमानाकामा बस्ने प्रहरी र सुरक्षाकर्मीहरूले सक्रियता देखाउन जरुरी छ।' सचिव राइले निजामति र प्रहरी सुरक्षाकर्मीहरू इमान्दारीतापूर्वक आपसी समन्वय गर्दै जनतालाई प्रभावकारी सेवा र सुरक्षा दिन दत्तचित्त भएर लाग्नुपर्ने बताए। सचिव राईले गृह प्रशासनको मुख्य उद्देश्य नै शान्तिसुरक्षा कायम गर्नु, सेवाप्रवाह प्रभावकारी बनाउनु, सबै खालको सिन्डिकेट, कालोबजारी, कार्टेलिङ तस्करी नियन्त्रण गर्नु तथा सबैखाले हत्याहिंसा रोक्नुपर्ने भएकाले त्यसका लागि सबै कर्मचारी र सुरक्षाकर्मीहरू कम्मर कसेर कार्यक्षेत्रमा खट्न निर्देशन दिए। उनले प्रधानमन्त्री र गृहमन्त्रीले ल्याएको सुशासन, भ्रष्टचारमा शून्य सहनशीलता र सेवाप्रवाहका योजनाहरूलाई पूरा गर्ने कार्यमा गृहप्रशासनले अग्रणी भूमिका खेल्नुपर्ने बताए। केही समयअघि मात्रै गृहमन्त्री रामबहादुर थापाले गृह मन्त्रालयको ८२ बुँदे सुधार कार्ययोजना ल्याएका थिए। सचिव राईले मन्त्रीले ल्याएको सो कार्ययोजना पूरा गर्न कर्मचारी र सुरक्षाकर्मी दिनरात नभनी काममा खट्नुपर्ने अवस्था रहेको बताए। गृह प्रशासन भनेको जनतासँग अत्यन्तै नजिक भएर काम गर्नुपर्ने निकाय हो। त्यसैले जनताको सेवालाई केन्द्रविन्दुमा राखेर खट्नुहोस्, गृह सचिव राईले भने। राइले अहिले कर्मचारीबाट सम्पादन भइरहेको कार्यप्रति असन्तुष्टि व्यक्त गर्दै कामचोर प्रवृत्ति त्यागेर राष्ट्रिय हीत र स्वार्थमा केन्द्रित हुन आग्रह गरे। गृह सचिव राईले दुइवटै प्रहरीको संघीय ऐन निर्माण, स्थानीय प्रशासन ऐनको संशोधन जस्ता कार्य छिटो भन्दा छिटो अघि बढाइने बताए। गृहमन्त्रीद्वारा सचिव राईको प्रशंसा गृहमन्त्री रामबहादुर थापाले मन्त्रालयमा आएका नयाँ सचिव राईको प्रशंसा गरेका छन्। मन्त्री थापाले सोमबार सचिवलगायतका उच्चपदाधिकारी सँग छलफल गर्दै गृह सचिव राई राम्रो र इमान्दार भएकाले उनीसँग काम गर्दा सबैलाई सहज हुने बताए। सबैतिरबाट सचिवज्यूको राम्रो प्रशंसा सुनिएको छ। त्यसैले उहाँले अझै राम्रो काम गरेर देखाउनुहुनेछ भन्ने आशा मैले गरेको छु, गृह मन्त्री थापाको भनाई उद्धृत गर्दै मन्त्रालयका एक अधिकारीले अन्नपूर्णसँग भने।"
"सांसदको पोसाक निर्धारण : महिलालाई कोट, पुरुषलाई टोपी","सुर्खेत : संसद् बैठक सुरु भएको करिब दुई महिनापछि कर्णाली प्रदेशका सांसदको औपचारिक पोसाक निर्धारण गरिएको छ। संसद्को कार्यव्यवस्था परामर्श समितिले लामो छलफलपछि पोेसाक निर्धारण गरेको हो। अब कर्णाली प्रदेशका सांसद तोकिएको पोसाकमा संसद् बैठकमा सहभागी हुनुपर्नेछ। संसद्मा पुरुष र महिला सांसदका लागि पोसाकमा कोट तोकिएको छ। यस्तै पुरुष सांसदका लागि भने कालो भादगाउँले टोपी अनिवार्य गरिएको छ। यसअघि संसद्ले कार्यव्यवस्था परामर्श समितिले तोकेको पोसाकलाई अपनाउने निर्णय गरेको थियो। यसअनुसार समितिले आइतबार सांसदको पोसाकबारे टुंगो लगाएको हो। महिला सांसदका लागि कोट निर्धारण गरिएको छ भने ढाकाको धोती वा सारी विकल्पका रूपमा तोकिएको छ। यस्तै पुरुष सांसदका लागि कोट र भादगाउँले कालो टोपी अनिवार्य गरिएको छ। पुरुष सांसदको हकमा दौरासुरुवाल र पाइन्टलाई पनि विकल्पमा दिइएको छ। यस्तै महिला सांसदको हकमा चोली र पाइन्ट विकल्पका रूपमा तोकिएको छ। समितिले निर्धारण गरेको पोसाकका आधारमा सांसदहरू संसद् बैठकमा सहभागी हुनुपर्नेछ। कोटको रङ भने खैरो र हल्का उज्यालो हुने संसद् सचिवालयले जानकारी दिएको छ। कार्यव्यवस्था परामर्श समितिले पोसाकको टुंगो लगाएको कर्णाली प्रदेशका सभामुख राजबहादुर शाहीले जानकारी दिए। हामी पोसाकमा केही लचिलो बनेका छौं, सहज हुने पोसाक निर्धारण गरिएको छ, कार्यव्यवस्था परामर्श समितिका सदस्यसमेत रहेका सांसद धर्मराज रेग्मीले भने, सबै सांसदका लागि कोट तोकेका छौं, पुरुष सांसदका लागि भने टोपी अनिवार्य छ। महिलाका लागि सारी र धोती तथा चोलोमा विकल्प छ। पुरुषले पनि दौरासुरुवाल र पाइन्ट विकल्पमा प्रयोग गर्न सक्नेछन्। पोसाकले सहज हुनुपर्ने भएकाले विकल्प दिइएको रेग्मीले बताए। यस्तै प्रदेशसभाको लोगो पनि टुंगो लागेको छ। कार्यव्यवस्था परामर्श समितिले लोगो टुंग्याएको हो। लोगोमा महिला र पुरुषका हातले संयुक्त रूपमा कर्णाली प्रदेशको नक्सालाई माथि उचालको, बीच भागमा नेपालको झण्डा फहराएको र कर्णाली प्रदेशसभा लेखिएको हुनेछ। कार्यव्यवस्था समितिले टुंगो लगाएको पोसाक र लोगो अब कार्यान्वयनमा आउनेछ। गत माघ २१ गते प्रदेश संसद्को पहिलो बैठक बसेको थियो। अब सोमबार संसद्को दसौं बैठक बस्दै छ। सोमबारको बैठकबाट चारवटा संसदीय समिति गठन हुनेछन्। सोमबारको बैठकमा संसदीय समितिका सदस्यको नाम टुंगो लाग्छ, सदस्यको नाम पारित भएपछि सदस्यहरूबाटै समितिको अध्यक्ष चयन हुनेछन्, सांसद रेग्मीले भने। संसद् नियमावलीअनुसार संसद्मा विधायन तथा प्रदेश मामिला, सामाजिक लेखा, अर्थ तथा प्राकृतिक स्रोत र सामाजिक विकास समिति गठन हुनेछन्। संसद बैठक सोमबार दिउँसो १ बजेका लागि डाकिएको छ।"

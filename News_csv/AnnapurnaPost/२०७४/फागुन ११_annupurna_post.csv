शीर्षक,विवरण
ज्येष्ठ नागरिकलाई सुविधा,"बुधबार सर्वोच्च अदालतले ज्येष्ठ नागरिकलाई स्वास्थ्य संस्था र सार्वजनिक यातायातमा कानुनअनुसार ५० प्रतिशत छुटको व्यवस्था तत्काल कार्यान्वयन गर्न अन्तरिम आदेश दिएको छ। सर्वोच्चले प्रधानमन्त्री तथा मन्त्रिपरिषद् कार्यालय, गृहमन्त्रालय, भौतिक पूर्वाधार तथा यातायात मन्त्रालय, महिला बालबालिका तथा समाज कल्याण मन्त्रालय, नेपाल यातायात व्यवसायी राष्ट्रिय महासंघसहित २० सरकारी निकायका नाममा अन्तरिम आदेश जारी गरेको हो। ज्येष्ठ नागरिकसम्बन्धी ऐन २०६३ मा सरकारले तोकेको स्वास्थ्य संस्थाले ज्येष्ठ नागरिकलाई उपचारमा कम्तीमा ५० प्रतिशत छुट दिने अनिवार्य व्यवस्था गरेको छ। त्यस्तै सो ऐनमा सार्वजनिक यातायातमा कम्तीमा दुई सिट ज्येष्ठ नागरिकका लागि आरक्षण गरिनुपर्ने र उनीहरूलाई भाडामा ५० प्रतिशत छुट दिनुपर्ने व्यवस्था छ। सोही ऐनले ६० वर्ष कटेका नागरिकलाई ज्येष्ठ नागरिकको परिभाषामा राखेको छ। अर्घाखाँची घर भई बुटवल बस्ने ८० वर्षीय नित्यानन्द पाण्डेयले दायर गरेको रिटमा सर्वोच्चले यस्तो आदेश दिएको हो। रिटमा ऐनमा ज्येष्ठ नागरिकलाई यस्ता सुविधाको व्यवस्था भए पनि उचित कार्यान्वयन नभएको जनाइएको थियो। सर्वोच्चकी न्यायाधीश सपना मल्ल प्रधानको एकल इजलासले यस्तो अन्तरिम आदेश दिएको हो। यो अन्तरिम आदेशले ज्येष्ठ नागरिकहरूले कानुनअनुसार पाउने छुटको ग्यारेन्टी भएको कानुन व्यवसायीहरूले जनाएका छन्। वास्तवमा ऐनमा व्यवस्था भएको विषयमा सर्वोच्चमा रिट हालेर त्यसको ग्यारेन्टी गराउनुपर्ने अवस्था नै विडम्बनापूर्ण हो। संविधान र ऐन कानुनमा भएका प्रावधान कार्यान्वयन गर्नुगराउनु सरकारको दायित्व र जिम्मेवारी हो। त्यसमा न्यायालयले हस्तक्षेप गर्नुपर्ने स्थिति आउनाले राज्यको विश्वसनीयतामाथि पनि प्रश्न उठ्छ। त्यसो त हाम्रो राज्य संविधान र ऐन कानुनमा भएका प्रावधान लागू गर्न चुकेको यो विषयमा मात्र होइन। संविधानमा व्यवस्था भएका गाँस, बास, शिक्षा, स्वास्थ्य र सामाजिक सुरक्षालगायत आधारभूत मौलिक हक व्यवहारमा कार्यान्वयन गर्ने विषयमा पनि राज्य नराम्रोसँग चुकेको छ। नेपालको संविधानमा यी आधारभूत मौलिक हकलगायत रोजगारीको हक, समानताको हकलगायत ३१ वटा मौलिक हकको व्यवस्था गरिएको छ। यसलाई राज्यका तर्फबाट जनतामाथि गरिएको सरासर बेइमानी भन्न सकिन्छ। राज्यले पूरा गर्न नसक्ने प्रतिबद्धता जनतासँग गर्नु हुँदैन तर गरिसकेपछि ती कार्यान्वयन गर्न पनि चुक्नु हुँदैन। अझ लोककल्याणकारी राज्यको अवधारणा कल्पना गरिएको संविधान लागू भइसकेपछि पनि ज्येष्ठ नागरिकलाई राज्यले बाचा गरेको सेवा दिन नसक्नु वास्तवमा लज्जाको विषय हो। नयाँ सरकार बनेसँगै र यो सरकारमा संलग्न दलहरूले समाजवाद उन्मुख राज्यसत्ता निर्माण गर्ने बाचा गरेकाले उनीहरूले सर्वसाधारण जनतालाई यस्ता आधारभूत मौलिक हकको प्रत्याभूत गर्न र सामाजिक सुरक्षालाई बलियो बनाउने कठोर कदम चाल्नुपर्ने देखिन्छ। कठोर यस मानेमा कि यी प्रावधान नेपालको संविधानमा त छन् तर गत करिब दुई दशकमा स्थापित नवउदारवादी संरचनाका कारण मौलिक हकका रूपमा व्याख्या गरिएका सेवाहरू पनि बजारको हातमा पुगेका छन्। त्यो बजार राजनीतिलगायत प्रभावका कारण यति बलियो छ कि त्यसलाई विस्थापित गर्न गाह्रो छ। राज्य ज्येष्ठ नागरिकलाई यी सुविधा दिनेलगायत सामाजिक सुरक्षा बलियो बनाउन लाग्नुपर्छ। संविधान र ऐनमा व्यवस्था भएका सुविधा भएका विषयमा न्यायालयको सहयोग खोज्नुपर्ने विडम्बनापूर्ण परिस्थिति नआउने परिस्थिति निर्माण हुनैपर्छ। राज्यको प्रतिबद्धता झूटा र अविश्वसनीय हुनु हुँदैन।"
"गाउँमा सिंहदबार होइन, भ्रष्टाचार मात्र पुग्यो : बाबुराम","लुम्बिनी : नयाँ शक्ति पार्टी, नेपालका संयोजक डाबाबुराम भट्टराईले सिंहदरबारको अधिकारभन्दा भ्रष्टाचार गाउँगाउँमा पुगिरहेको बताएका छन्। पार्टीको संघीय परिषदको चौथो बिस्तारित बैठकको तेस्रो दिन शुक्रबार समूह छलफलपछि उठेका जिज्ञासाहरुको शुक्रबार जवाफ दिँदै संयोजक डा भट्टराईको भनाइ छ। हामीले संघर्ष गरेर ल्याएको संघीयताको कार्यान्वयनबाट सिंहदरबारको अधिकार गाउँगाउँसम्म पुग्नुपर्ने हो, उनले भने, तर, अधिकारभन्दा सिंहदरबारको भ्रष्टाचार गाउँगाउँसम्म पुगिरहेको छ। पूर्वप्रधानमन्त्री समेत रहेका डाभट्टराईले नयाँ शक्तिले स्थानीय तहबाट हुने भ्रष्टाचार रोक्न छायाँ सरकार चलाउने बताए। उनले समृद्धिको नारा नयाँ शक्तिको भए पनि यसको कार्यान्वयन गर्न सरकारमा पुग्नुपर्ने भएकोले तत्कालको लागि प्रचारात्मकरुपले अभियान लैजानै बताए। समृद्धि हाम्रो नारा हो तर, हाम्रै नेतृत्वमा कार्यान्वयनको अवस्था अहिले रहेन, उनले भने, हामी स्थानीय तहमा हुने भ्रष्टाचार रोक्न छायाँ सरकार चलाउने अवधारणामा जान्छौं, र समृद्धिको पक्षमा माहोल बनाउन लागिपर्छौं। उनले नयाँ शक्तिले जितेको ठाउँमा छुट्टै विभाग बनाएर मोडेल काम गर्ने कार्ययोजना ल्याउने बताए। फागुन ९ बाट लुम्बिनीमा सुरु भएको नयाँ शक्तिको संघीय परिषद्को चौथो विस्तारित बैठक शनिबार सम्पन्न हुनेछ। बैठकले १५ जनाको विज्ञ परिषद, ३५ जनाको संरक्षक समिति र १०१ जनाको कार्यकारी समिति बनाउने निर्णय गरेको छ। बैठक समापनपछि लुम्बिनीमा बुद्धको जन्मस्थलमा गएर लुम्बिनी संकल्प गर्ने र बुटवलमा पत्रकार सम्मेलन गरेर बैठकको समापन गर्ने कार्यक्रम रहेको छ।"
सरकारमा जान फोरमका चार सर्त,"काठमाडौं : संविधान संशोधनसहित आफ्ना चारबुँदे माग पूरा गरे आफू एमाले नेतृत्वको सरकारमा सहभागी हुन तयार रहेको संघीय फोरमले जनाएको छ। एमालेले उसलाई सरकारमा सहभागी हुन आग्रह गरेपछि फोरमले चारबुँदे मागका सर्त अघि सारेको हो। स्रोतले दिएको जानकारीअनुसार फोरमले एमालेलाई दिएको चारबुँदे प्रस्तावमा तत्कालीन सरकारसँग ०६४ भदौ १३ मा भएको २२ बुँदे सम्झौता कार्यान्वयन, संविधानको धारा २७४ को उपधारा ७ मा संशोधन, संघीय सीमांकन आयोग गठनसम्बन्धी उपधारा थप गर्ने र प्रदेश २ को सरकारमा एमाले सहभागी हुनुपर्ने छन्। हाम्रा माग पूरा भए सरकारमा संघीय फोरम सहभागी हुन्छ, स्रोतले जानकारी दिएको छ। एमालेले बुधबार फोरमलाई आधिकारिक रूपमा सरकारमा सामेल हुन आग्रह गरेको थियो। बुधबारको छलफलमा एक दुई दिनभित्रै शीर्ष तहमा बैठक गरी एउटा कार्यदलबाट संविधान संशोधनको गृहकार्य गर्ने अनौपचारिक सहमति भए पनि त्यसअनुसार काम नभएकोमा फोरम चिन्तित छ। फोरमका महासचिव रामसहाय यादवले शीर्ष नेतृत्वसहित बैठक बसेर संविधान संशोधनको गृहकार्य अघि बढाउने भनेकोमा केही ढिलो भएको बताए। उनले भने, दुई पार्टीका शीर्ष नेतृत्व र वार्ता कमिटीको बैठक छिट्टै बस्छ। संविधान संशोधन हुनेमा हामी आशावादी छौं। धारा २७४ को उपधारा ७ संशोधन गर्न लागि एमाले लचकदार सम्बद्ध स्रोतका अनुसार संविधानको धारा २७४ को उपधारा ७ संशोधन गर्न एमाले तयार भएको छ। यो उपधाराअनुसार जाँदा बहुसंख्यक प्रदेशसभाले कुनै प्रदेशको सिमाना परिवर्तन वा अनुसूची ६ मा उल्लिखित विषयसँग सम्बन्धित भए त्यस्तो विधेयक अस्वीकृत गरेको सूचना संघीय संसद्को सम्बन्धित सदनलाई दिए विधेयक निष्क्रिय हुनेछ। बहुसंख्यक प्रदेशसभाले पास गर्ने भन्नुको मतलब ७ प्रदेसमध्ये ४ ले अस्वीकृत गर्नासाथ सीमांकन परिवर्तन हुन सक्दैन। प्रदेश २ को समस्यामा अन्य प्रदेशलाई किन सोध्ने भन्ने मधेसवादी दलको प्रश्न रहेको दाबी स्रोतको छ। उपधारा ७ मा प्रस्टसँग मधेसवादी दलले संशोधन गर्नुपर्ने विषयमा, सीमांकन हेरफेर गर्ने अधिकार सम्बन्धित प्रदेशसँग परामर्श गरी प्रतिनिधिसभाको दुईतिहाइले पास गर्ने गरी सीमांकन संशोधनको प्रस्ताव हुनुपर्छ। यसका साथै धारा २७४ मा संघीय सीमांकन आयोग गठन हुनुपर्ने मागसमेत फोरमको छ। सबै कुरा मिले उपप्रधान एवं परराष्ट्रसहित केही मन्त्रालयको नेतृत्व गर्न फोरम तयार रहेको स्रोतले जानकारी दिएको छ। फोरमका चारबुँदे सर्त १ ०६४ भदौ १३ गते भएको २२ बुँदे सम्झौताको कार्यान्वयन, २ संविधानको धारा २७४ को उपधारा ७ मा संशोधन, ३ धारा २७४ मा नै उपधारा थप्दै संघीय सीमांकन आयोगको गठनसम्बन्धी प्रावधान राख्ने र ४ प्रदेश २ को सरकारमा एमाले पनि सहभागी हुनुपर्ने।"
१२ तस्बिरमा प्रधानमन्त्री ओलीको जन्मदिन,"काठमाडौं : प्रधानमन्त्री केपी शर्मा ओलीले ६७ औं जन्मदिन सरकारी निवास बालुवाटारमा मनाएका छन् । प्रधानमन्त्री निवास बालुवाटारमा उनले आफ्नो जन्मदिन मनाएका हुन् । नेकपा एमाले स्थायी कमिटी बैठक सुरु हुनु अघि उनले केक काटेर आफ्नो जन्मदिन मनाएका हुन् । मनाएका हुन्। जन्मदिन मनाउने क्रममा उनकी पत्नी राधिका शाक्य तथा एमालेका नेताहरु सहभागी थिए । प्रधानमन्त्री केपी शर्मा ओलीको ६७ औं जन्मदिनको अवसरमा नेकपा (एमाले) स्थायी समिति, मदन भण्डारी स्पोर्टस एकेडेमीले जन्मदिनको शुभकामना व्यक्त गरेको थियो ।जन्मदिनको अवसरमा विभिन्न कुटनीतिक निकायले शुभकामना दिएका छन् । ओलीलाई भारतीय र चिनियाँ राजदूतले बधाई तथा शुभकामा दिएका छन् । सँगै प्रधानमन्त्री ओलीले विश्वकप छनोट खेल्न शनिबार जिम्बाबे जान लागेको नेपाली क्रिकेट टोलीलाई बिदाई गरेका छन् । बिदाईका विश्वकपमा छनोट भएकोमा सम्मान प्रदान गर्दै ओलीले बिदाई गरेका हुन् । सोही अवसरमा नेपाली क्रिकेट टिमका कप्तान पारस खड्कासहितका क्रिकेटरले ओलीलाई जन्मदिनको शुभकामना दिएका छन् । ओलीले बिहानदेखि साँझसम्म हरेक समूहका लागि फरकफरक केक काटेका छन् । केपी ओलीले बालुवाटारमा मनाए ६७ औं जन्मदिन ओलीलाई 'ह्याप्पी बर्थ डे' भन्न बालुवाटार पुगे चीन र भारतका राजदूत तस्बिर : दीपेन श्रेष्ठप्रधानमन्त्रीको निजी सचिवालय"
"एमाले स्थायी समिति बैठक जारी, मन्त्रीको टुंगो लगाइँदै",काठमाडौं : एमाले स्थायी समितिको शुक्रवारको बैठक विशेष बनेको छ । प्रधानमन्त्री तथा पार्टी अध्यक्ष केपी ओलीको ६६ औं जन्मोत्सवका अवसरमा प्रधानमन्त्री निवास बालुवटारमा बर्थ डे केक काटेर स्थायी समितिको बैठक सुरू भएको थियो । बैठकमा मन्त्री आक्रांक्षी व्यवस्थापनसँगै पार्टी एकाटाबारे छलफल भइरहेको छ । बैठकमा प्रधानमन्त्री ओलीले मन्त्रीहरुको नाम अनुमोदन गराउने तयारी पनि गरेका उनको सचिवालयले जनाएको छ । २००८ साल फागुन १० गते जन्मिएका ओलीको शुक्रवार बैठक सुरु हुनुअघि प्रधानमन्त्री निवास बालुवाटारमै बर्थ डे मनाएकाे थियाे । बिहीबार साँझ निर्धारण गरिएको स्थायी समितिको बैठक एक दिनपछि सार्नुको प्रमुख कारण पनि ओलीको जन्मोत्सव भएको स्रोतले बतायो । नेताहरुलाई केक खुवाएपछि बस्ने स्थायी समिति बैठकमा ओलीले एमालेबाट जाने मन्त्रीहरुको नाम प्रस्ताव गर्ने तयारी गरेका छन् । एमालेले पार्टी एकता र सरकार निर्माणका विषयमा निर्णय गर्ने सम्पूर्ण अधिकार ओलीलाई दिइसकेको छ । ओलीले प्रस्ताव गर्ने मन्त्रीका नामलाई स्थायी समितिले अनुमोदन गरेपछि सपथ गराइनेछ । ओलीले मन्त्रीका लागि नेताहरुको रोष्टर बनाएर नाम छान्ने काम गरिरहेको स्रोतले बतायो । वरिष्ठ नेता माधव नेपाल लगायतका नेताहरुसँग पनि ओलीले मन्त्रीका नामबारे परामर्श गरिरहेका छन् ।
गिरिजाबाबुले भनेजस्तै कांग्रेस बनाउँछौं : महामन्त्री कोइराला,"लमजुङ : नेपाली कांग्रेसका महामन्त्री डा शशांक कोइरालाले कांग्रेस अब संगठित भएर अघि बढ्नुको विकल्प नरहेको बताएका छन्।लमजुङको उदिपुरमा बिहीबार साँझ आयोजित एक कार्यक्रममा बोल्दै डाकोइरालाले यस्तो बताएका हुन्। नेपाली कांग्रेसभित्र विभिन्न असन्तुष्टि सिर्जना भएपनि सबैको चासो कांग्रेसको सुदृढीकरणको लागि भएको उनले दाबी गरे।प्रजातन्त्र सेनानी एवं उदिपुरस्थित जनकल्याण माविका संस्थापक स्व रोहिणीराज त्रिपाठीको शालिक अनावरण गर्न लमजुङ आएका नेता कोइरालाले कांग्रेसलाई फर्केर हेर्दा धेरै योद्धा रहेको भन्दै संगठनलाई पुनःजागरण गरेर अघि बढ्ने प्रतिबद्धता व्यक्त गरे। समानुपातिकको मतको आधारमा पनि कांग्रेसलाई विश्लेषण गर्नुपर्ने भन्दै उनले गिरिजाबाबुले भनेजस्तै कांग्रेसलाई संगठित र पुरानै स्तरमा पुर्याउने दाबी समेत गरे। 'कांग्रेसलाई जनमत पटक्कै नभएको हैन' कोइरालाले भने, 'जनताको चाहना कांग्रेसभित्रको सुदृढीकरण हो, अब नेतृत्वले यसलाई मनन गर्नुपर्छ।'स्व त्रिपाठीको पहलमा प्राविबाट स्थापना भएको उक्त विद्यालयमा अहिले कक्षा ११ सम्म पठनपाठन हुन्छ। विद्यालयमा व्यावसायिक र प्राविधिक शिक्षा सञ्चालनका लागि महायज्ञ सञ्चालन गरिएको छ। रासस"
रिमाल प्रधानमन्त्रीको मुख्य सल्लाहकारमा नियुक्त,काठमाडौं : विष्णुप्रसाद रिमाल प्रधानमन्त्रीको मुख्य सल्लाहकारमा नियुक्त भएका छन् । प्रधानमन्त्री केपी शर्मा ओलीले शुक्रबार बिहान उनलाई मुख्य सल्लाहकारमा नियुक्त गरेका हुन् । महिला तथा बालबालिका मन्त्री थममाया थापाले आजको मन्त्रिपरिषद् बैठकले मन्त्रालय घटाएर १७ वटा बनाइएको र प्रधानमन्त्रीका प्रमुख राजनीतिक सल्लाहकारमा विष्णु रिमाललाई नियुक्त गरिएको जानकारी दिइन् । रिमाल यसअघि अघिल्लोपटक पटक ओली प्रधानमन्त्री हुदाँ पनि सल्लाहकार नै थिए । जिफन्टका अध्यक्ष तथा नेकपा एमालेका पोलिट्ब्युरो सद्स्य समेत रहेका रिमाल कुशल राजनीतिज्ञसमेत मानिन्छन्।
रोकिने भए एमालेका अधिवेशन र सम्मेलन,"काठमाडौँः नेकपा एमाले स्थायी समिति बैठकले नेकपा माओवादी केन्द्रसँगको एकता प्रक्रिया अघि बढेको अवस्थामा पार्टी तथा जनवर्गीय संगठनका सम्मेलन तथा अधिवेशनहरु तत्कालका लागि रोक्ने निर्णय गरेको छ । प्रधानमन्त्रीको सरकारी निवास बालुवाटारमा शुक्रबार बसेको स्थायी समिति बैठकले पार्टी, भातृ तथा जनवर्गीय संगठनका अधिवेशन र सम्मेलनहरु तत्कालका लागि रोक्ने निर्णय गरेको एमालेका सचिव तथा पार्टी प्रवक्ता योगेश भट्टराईले जानकारी दिए । पार्टी, भातृ तथा जनवर्गीय संगठनका तोकिएका र हुनेवाला अधिवेशन र सम्मेलन तत्कालका लागि रोक्ने निर्णय भएको छ, भट्टराईले भने, पार्टी एकतापछि मर्ज गर्नुपर्ने भएकाले ती सबै सम्मेलन र अधिवेशनहरु स्थगित गरेर अघि बढ्ने निर्णय भएको छ । सचिव भट्टराईले पार्टीका प्रशिक्षण, भेला र आन्तरिक गतिविधि भने सुचारु राखिने पनि जानकारी दिए । एकता अनुमोदन एमालेको बैठकले माओवादी केन्द्रसँग फागुन ७ गते भएको सात बुँदे सहमतिलाई सकारात्मकरुपमा लिँदै अनुमोदन पनि गरेको छ । साथै, बैठकले माओवादीसँगको एकता प्रक्रियालाई अघि बढाउन दुई पार्टीबीचका कार्यदललाई पनि निरन्तर सक्रिय गराएर निकट भविष्यमै टुंगोमा पुर्याउने पनि निर्णय गरेको छ ।"
मदन भण्डारी र दरबार हत्याकाण्ड जस्तै अर्को रक्तपात',"काठमाडौँः नेकपा माओवादी केन्द्रका अध्यक्ष पुष्पकमल दाहाल प्रचण्डले नेपालमा फेरि रक्तपात गराउने कोशिश भइरहेको बताएका छन् । रामराज रेग्मीद्वारा लिखित नेपालको इतिहास( एक मार्क्सवादी दुष्टिकोण पुस्तक विमोचन कार्यक्रमलाई शुक्रबार सम्बोधन गर्दै प्रचण्डले नेपालमा वाम गठबन्धनले बहुमत ल्याएसँगै ठुला हत्याकाण्डको षड्यन्त्र भइरहेको बताएका हुन् । जनताको तागतले पराजित भए पनि देशका प्रतिक्रियावादीहरुले अन्तिम लडाइँ लड्न कोशिश गरिरहेका छन् । राणाकालको उदय या राजनीतिक परिवर्तनका क्रममा यस्ता घटना भएका छन्, दाहालले भने, वाम गठबन्धनले नेपालमा ६० प्रतिशत भन्दा धेरै मत ल्याएपछि प्रतिक्रियावादीबाट अन्तिम लडाइँका लागि दरबार हत्याकाण्ड र मदन भण्डारीको हत्या जस्तै हत्यासम्म हुन सक्छन् । वाम गठबन्धन र पार्टी एकताको कुराले देशमा ठुलो तरङ्ग पैदा गरेको बताउँदै दाहालले यो देशका लागि सबैभन्दा भन्दा सकारात्मक र ठुलो कुरा भएको पनि जिकिर गरे । यस्तो बेलामा अनौठा समीकरण देखिन सक्छन् । संघर्षमा जनताको श्रमजीवीको जीत हुने अवस्था, समृद्धि र विकासतर्फ देश गयो भने अर्को कित्तालाई असह्य हुन सक्छ, दाहालले थप खुलाए, नेपालको इतिहास हेर्दा त्यस्ता बिन्दु आउँछन् र आएका छन् । माक्र्सवादी आन्दोलनका विचलन कहाँ छन् भनेर अर्को पक्षले लडाइँ लड्न खोज्छ । यो विषयमा गम्भीर र सकारमात्मक तथा रचानात्मकरुपमा सोच्न आग्रह गर्दछु । वाम गठबन्धनले ६० प्रतिशत मत ल्याएपछि यसलाई रोक्ने र भत्काउने विकल्प राजा महाराजाहरुले खोजिरहेको पनि उनको जिकिर थियो । राजा महाराजा तथा अलौकिक देवत्व प्राप्त गरेका व्यक्तिहरु यो गठबन्धन भत्काउन लागेका छन्, दाहालले भने, यसतर्फ हामी चनाखो हुनु जरुरी भइसकेको छ ।"
विप्लव कार्यकर्ताले जलाए प्रधानमन्त्रीको पुत्ला,"नुवाकोटः नेत्रविक्रम चन्द नेतृत्वको नेकपाका कार्यकर्ताले शुक्रवार नुवाकोट र रसुवामा प्रधानमन्त्री केपी शर्मा ओलीको पुत्ला दहन गरेको छ । पक्राउ परेका आफ्ना कार्यकर्ता तत्काल रिहा गर्न माग गर्दै दलका कार्यकर्ताले शुक्रबार अपरान्ह नुवाकोटको बट्टार र रसुवाको कालिकास्थानमा प्रधानमन्त्री ओलीको पुत्ला दहन गरेका हुन् । सरकारले आफ्ना नेता, कार्यकर्ताहरुलाई पक्राउ र धरपकड गरेको कारण तत्काल विनाशर्त रिहा गर्न दवाव दिदै विप्लवका कार्यकर्ताले बट्टारस्थित नुवाकोट आदर्श बहुमुखी क्याम्पस र रसुवाको कालिकास्थानस्थित कालिका हिमालय क्याम्पस अगाडि नाराजुलुश पुत्ला दहन गरेको हो । नेकपा जिल्ला समिति नुवाकोटका सदस्य अशोक सिलवालले युवा संगठनको तेश्रो राष्ट्रिय सम्मेलन उद्घाटनमा विराटनगर जाने क्रममा पार्टीका स्थायी समिति सदस्य सुदर्शन ओली र पोलिटव्युरो सदस्य पदम राईसहित सयौं नेता कार्यकर्ता पक्राउ गरेको विरोधमा पुत्ला दहन गरिएको बताए । यो दलले शनिवार तथा आइतवार पनि सरकारविरुद्ध विरोध कार्यक्रम गर्ने जनाएको छ । नुवाकोटमा तीन वर्ष अगाडि नेत्रविक्रम चन्दको पार्टी गठन भएदेखि नै आफ्ना गतिविधि तथा कार्यक्रम अर्धभूमिगत शैलिमा गरिरहेको छ ।"
"एमालेले छान्न सकेन मन्त्री, अन्तिम जिम्मा प्रधानमन्त्रीलाई","काठमाडौँः सत्तारुढ दल नेकपा एमालेले सरकारमा जाने मन्त्रीहरु छान्ने जिम्मा प्रधानमन्त्री तथा पार्टी अध्यक्ष केपी शर्मा ओलीलाई दिएको छ । शुक्रबार बिहान प्रधानमन्त्रीको सरकारी निवास बालुवाटारमा बसेको एमाले स्थायी समितिको बैठले आफ्नो भागमा परेका १० मध्ये ८ मन्त्री छान्ने जिम्मा ओलीलाई दिने निर्णय गरेको हो । सरकारमा जाने मन्त्री छान्ने जिम्मा हामीले प्रधानमन्त्रीलाई दिएका छौँ, एमालेका सचिव तथा पार्टी प्रवक्ता योगेश भट्टराईले बैठकपछि बालुवाटारमा सञ्चारकर्मीसँग भने, भूगोलको सन्तुलन, सामाजिक सन्तुलन, पार्टीमा दिएको योगना, योग्यता र क्षमता आदिको मूल्याङ्कन गरी पार्टीका अन्य नेतासँगको परामर्शमा प्रधानमन्त्रीले मन्त्री बनाउने नेता छान्नु हुनेछ । सरकार विस्तारमै केन्द्रित भएको एमाले स्थायी समिति बैठकमा मधेसवादी दललाई पनि सरकारमा ल्याउन छलफल अघि बढाउने निर्णय भएको छ । सरकार विस्तारबारेमा विशेष छलफल भयो । एमाले र माओवादी केन्द्रसँगै संघीय समाजवादी नेपाल र राष्ट्रिय जनता पार्टीसँग पनि सरकार विस्तारका लािग छलफल गर्ने निर्णय भएको छ, सचिव भट्टराईले भने ।"
जन्मनुभन्दा तीन वर्षअघि नै अपराधी ठहर !,"नुवाकोट : एक नागरिक जन्मनु भन्दा तीन वर्ष अघिनै चोरी मुद्दामा दोषी ठहरिएर जेल चलान भएका छन्। पञ्चकन्या गाउँपालिका५ साविक भदु्रटार३ का नौले भनिने सानुवीरे तामाङ जन्मनु भन्दा तीनवर्ष अघि नुवाकोट जिल्ला अदालतबाट चोरी मुद्दामा दोषी ठहर भई कारागार चलान भएको छ। चिरञ्जीवी भन्ने व्यक्तिको जाहेरीले सरकारवादी भएको चोरी मुद्दामा विसं २०१८ साल चैत ६ गते जन्मिएका तामाङविरुद्ध नुवाकोट जिल्ला अदालतको विसं २०१५ साल जेठ १८ को फैसलाले छ (६) महिना कैद र रु दुई हजार ४२३५० जरिवाना सुनाएको भन्दै फैसला कार्यान्वयनको क्रममा उनलाई बुधबार जेल चलान गरिएको छ। अदालतको फैसलाले दोषी ठहर भएका व्यक्ति खोजी गर्ने क्रममा तामाङलाई बुधबार प्रहरीले भदु्रटारस्थित घरबाट पक्राउ गरी सोही दिन अदालतमा उपस्थित गराएको थियो। उनीसँग जरिवानाबापतको रकम असुल गरी कैद भुक्तानीका लागि नुवाकोट कारागार चलान गरेको अदालतका श्रेष्तेदार महिमानसिंह विष्टले जानकारी दिए। दोषी ठहर भएका व्यक्ति यहीँ हो भनेर प्रहरीले उपस्थित गरायो, विष्ट भने, उहाँले पनि गल्ती स्वीकार गरेकाले कारागार पठाएका हौं। जन्मनु भन्दा तीन वर्ष अघिको मुद्दामा दोषी ठहरिएर जेल गएका सानुवीरेका छोरा प्रेमबहादुर तामाङले निर्दोष बुबालाई जेल पठाएको भन्दै प्रहरी र अदालतमा पुगे पनि न्यायिक प्रक्रियबाट अघि बढ्न सुझाव दिएका छन्। राउतवँेशी गाविस८ मा जन्मिएका बुबाले विसं २०४४ मा गाउँखर्क गाविस३ बाट नागरिकता बनाउनुभएको छ, प्रेमबहादुरले भने, २०४६ देखि भदु्रटार आएर बसेका हौं। यता नयाँ मान्छे देखेर नौले भन्ने गरेका थिए, अहिले नाम मिल्यो भनेर प्रहरीले जेल पठायो। निर्दोष व्यक्ति जेलमा जानु परेको भन्दै परिवारले रिहा गर्न आग्रह गरेपनि प्रहरी र अदालतले बन्दीप्रत्यक्षीकरण रिटमार्फत उच्च अदालतमा जान सुझाव दिएका छन्। कमजोर आर्थिक अवस्था र शिक्षाको ज्ञान नभएको तामाङ परिवार अहिले अन्यौलमा परेका छन्। न्यायिक निकायबाट दोषी ठहर भएका तथा अभियुक्त रहेर फरार भएकालाई पक्राउ गर्न नुवाकोट प्रहरीले माघ २८ देखि विशेष अभियान चलाइरहेको छ। जिल्ला प्रहरी प्रमुख वसन्त कुँवरले फरार दोषी तथा अभियुक्तले समातिएपछि बच्न विभिन्न हर्कत अपनाउने गरेको बताए।रासस"
विप्लवको फोनले व्यापारी हैरान,"लहान : विप्लव समूहले चन्दा माग्दै फोन गर्न थालेपछि यहाँका व्यापारी आतंकित बन्न थालेका छन्। विप्लव समूहको चन्दा आतंकबाट हैरान बनेको उनीहरू बताउँछन्। जिल्ला उद्योग वाणिज्य संघ लहानका अध्यक्ष सुनील महतोले विप्लवले चन्दा माग्न थालेपछि व्यापारीहरू आतंकित बनेको बताए। लामो समयदेखि दैनिकजसो फोन गरेर विप्लवका कार्यकर्ता भन्दै चन्दा माग्ने गरेको उनले सुनाए। नेपाली नम्बरबाटै फोन गरेर चन्दा माग्ने गरेको उनको भनाइ छ। फोन गरेर चन्दा माग्नेहरूले आफ्नो नाम भनेका छैनन्, उनले भने, ती नम्बर ब्लक गरेपछि चैनको सास लिन पाएका छौं। स्थानीय प्रशासनकै कमजोरीले गर्दा विप्लवले चन्दा आतंक मच्चाएको उनको आरोप छ। विप्लव कार्यकर्तालाई पक्राउ गरी कारबाही गर्न उनले सम्बन्धित निकायसँग मागसमेत गरे। तराईमधेसका भूमिगत समूहले पनि चन्दा माग्न थालेका छन्। यससँगै भूमिगत समूह बिस्तारै सक्रिय हुन थालेका छन्। सिरहाका एक व्यापारीले भने, विप्लव मात्र होइन, मधेसमा भूमिगत जयकृष्ण गोइत समूहले पनि चन्दा आतंक जारी राखेको छ। चन्दा नदिएपछि बम विस्फोट गराउने गरेको ती व्यापारीले दाबी गरे। केही वर्षअघि भूमिगत समूहको चन्दा आतंक र हत्या, हिंसालगायत आपराधिक क्रियाकलापका कारण सिरहाका सयौं व्यापारी विस्थापित भएका थिए। भूमिगत समूहको प्रभाव घटेपछि केही जिल्ला फर्केका थिए। स्थानीय जनप्रतिनिधिले मधेस आन्दोलनका बेला पलायन भएका व्यापारी फर्काउने प्रतिबद्धता जनाएका थिए, लहानका व्यापारी कौशल रामले भने, शान्तिसुरक्षामा सुधार आउनुको सट्टा फेरि भूमिगत समूह सलबलाउन थालेका छन्। यस्तो अवस्थामा पलायन भएका व्यापारी फर्किन सक्दैनन्। बरु यहाँ रहेका व्यापारी पलायन हुने खतरा बढेको छ। सिरहाका प्रहरी प्रमुख तथा एसपी शेखर कोइरालाले कुनै पनि व्यापारीले चन्दा मागिएको विषयमा जानकारी नदिएको बताए। चन्दा आतंक मच्चाउने व्यक्तिको पहिचान गरी कारबाही गर्ने उनको भनाइ छ। पसलै अगाडि विस्फोट लहानको मुख्य चोकमा बिहीबार दिउँसो बम विस्फोट भएको छ। लहान नगरपालिका १ स्थित शुभलाभ स्टोरको काउन्टरनजिकै प्रेसर कुकर बम विस्फोट भएको हो। विस्फोटबाट पसल सञ्चालक ४५ वर्षीय अनिल अग्रवाल घाइते भएको लहान इलाका प्रहरीका प्रहरी नायब उपरीक्षक गणेश चन्दले जानकारी दिए। उनका अनुसार अग्रवालको टाउको र गर्धनमा गम्भीर चोट लागेको छ। उनी स्थानीय क्लिनिकमा उपचार गराएर घर फर्किसकेका छन्। विस्फोटका कारण काउन्टरको सिसा फुटेको र पसलका केही सामानमा आगो लागेको छ। घटनास्थलमा जयकृष्ण गोइत नेतृत्वको जनतान्त्रिक तराई मुक्ति मोर्चा (क्रान्तिकारी)को पर्चा फेला परेको प्रहरीले जनाएको छ। चन्दा नदिएका कारण विस्फोट गराएको हुन सक्ने प्रहरीको अनुमान छ।"
केन्द्रका योजनामा प्रदेश सरकारले निगरानी गर्छ : मन्त्री सोनल,"जनकपुरधाम : प्रदेश२ मा केन्द्रीय बजेटबाट हाल सञ्चालित विभिन्न ठूलठूला परियोजनाको निगरानी प्रदेश सरकारले गर्ने भएको छ। भौतिक पूर्वाधार विकास मन्त्री जितेन्द्र सोनलले शुक्रबार मन्त्रालयमा सञ्चारकर्मीसँग भेटघाट गरी आफ्नो मन्त्रालयबाट तत्कालै प्राथमिकताका साथ विकास परियोजनाको अनुगमनको कार्य अघि बढाउने जानकारी गराए। यस प्रदेशमा हाल सञ्चालित हुलाकी राजमार्गको काम, सहरी सडक विस्तारको काम, रेल्वे निर्माणलगायतका कामको अवस्था के कस्तो रहेको बारे बुझ्न मन्त्रालयबाट तत्काल अनुगमनको कार्य अघि बढाउने तयारीमा छौं मन्त्री सोनलले भने। हालको अवस्थामा प्रदेश सरकारसँग कुनै योजना र बजेट नभएपनि प्रदेशमा सञ्चालित योजनाहरुलाईनै गुणस्तरीय र सिघ्र रुपमा सम्पन्न गराउनु हाम्रो मन्त्रालयको प्रमुख प्राथमिकता हुनेछ। पछिल्लो समय केन्द्रबाट थुप्रै विकास निर्माणका कार्य सञ्चालन भएपनि प्रभावकारी अनुगमन नहुँदा अधिकांश गुणस्तरहीन र निर्माण व्यवसायीको ढिलासुस्तीले समयमै सम्पन्न हुन नसकेको गुनासो स्थानीय स्तरबाट निकै आएको अवस्थामा मन्त्रालयले सर्वप्रथम भइरहेका कार्यलाई दु्रत गतिमा सञ्चालन गराउने छौं सोनलले भने। प्रदेश सरकारसँग खासै अधिकार नरहेको भनि चौतर्फी व्याख्या भइरहेपनि संविधानमा २१ वटा बुँदामा प्रदेश सरकारलाई दिइएको अधिकारलाई पनि राम्ररी व्यवस्थापन गर्न सके सक्षम प्रदेश निर्माण गर्न सकिन्छ, मन्त्री सोनलले भने। हामी सर्वप्रथम आफुसँग भएका स्रोत साधनको व्यवस्थापनमा लाग्ने छौं। मन्त्री सोनलले भने, प्रदेशसभाबाट स्थायी राजधानी घोषणा नभएसम्म प्रदेश २ को लागि जनकपुरनै अस्थायी राजधानी भएको हुनाले जनकपुर सहित समग्र प्रदेशलाई भव्य र सभ्य बनाउने नीतिका साथ सरकार अघि बढ्ने छ। प्रदेश सरकारलाई काम गर्नका लागि हालसम्म एउटा पनि कानुन नरहेको अवस्थामा शुन्य देखि सुरुवात गर्नुपर्ने भएकोले सबैको सुझाव र सहयोगको अपेक्षा रहेको छ सोनलले थपे। जानकी मन्दिरलाई विश्व सम्पदा सूचीमा सूचीकृत गराउनुलाई सरकारको प्राथमिकतामा राखिनुका साथै गढीमाई, सलहेस फूलबारी, सिम्रौनगढ सहितका धार्मिक पर्यटकीय स्थलहरुको सम्वद्र्धनलाई समेत विशेष जोडका साथ अघि बढाईने योजना रहेको मन्त्री सोनलले जानकारी गराएका छन्।"
एमाले नेतृ धनकुमारीले गरिन् पार्टी परित्याग,"काठमाडौं : एमाले नेतृ धनकुमारी सुनारले पार्टीसँग सम्बन्ध बिच्छेद गरेको घोषणा गरेकी छिन् । शुक्रबार विज्ञप्ति सार्वजनिक गर्दै उनले पार्टीले दलाल, पूँजीपति र भ्रष्टलाई संरक्षण गरेको आरोप लगाउँदै पार्टीसँग सम्बन्ध बिच्छेदको घोषणा गरेकी हुन् । एमाले केन्द्रीय विभागकी सदस्य समेत रहेकी सुनारले पार्टीमा गैर कम्युनिस्ट चरित्र हाबी भएको समेत उल्लेख गरेकी छिन् । अब सर्वहारा श्रमिक जनता र उत्पीडित समुदायको मुक्ति यस पार्टीबाट सम्भव छैन भन्ने मेरो निष्कर्ष रहेकाले आजैबाट नेकपा एमालेसँग सम्बन्ध बिच्छेद गरेको जानकारी गराउँछु ।"
१५१५ दिनमा जनतासँग मुख्यमन्त्री,"विराटनगर : प्रदेश १ को मन्त्रिपरिषद्ले चाँडै लोकप्रिय हुने किसिमका कार्यक्रम अघि सारेको छ। मुख्यमन्त्री तथा मन्त्रिपरिषद् कार्यालयमा बिहीबार अपराह्न बसेको दोस्रो बैठकले पाँचवटा निर्णय गरेको छ। जनतासँग मुख्यमन्त्री र जनतासँग प्रहरी नाम दिइएका दुई कार्यक्रमलाई प्रदेश सरकारले चाँडै चर्चा पाउने ढंगबाट अघि बढाउने तयारी गरेको हो। जनतासँग मुख्यमन्त्री पाक्षिक टेलिफोन संवाद सुरु गर्ने, जनतासँग प्रहरी अभियान चलाउने, कानुन मस्यौदा समिति, भौतिक विकास समिति र सुशासन तथा सदाचार समिति गठन गर्ने निर्णय गरेको मुख्यमन्त्री शेरधन राईले जानकारी दिए। प्रदेशका सर्वसाधारणले आफ्ना समस्या सोझै मुख्यमन्त्रीलाई राख्न पाउनेछन्, मुख्यमन्त्री राईले पत्रकार सम्मेलनमा भने, त्यस्ता समस्या समाधानमा तत्काल पहल गर्नेछु। उनका अनुसार नागरिकको सुरक्षा र सम्मानलाई पहिलो प्राथमिकतामा राखेर काम गर्ने उद्देश्यले जनतासँग प्रहरी अभियान सञ्चालन गर्ने निर्णय गरिएको हो। यो अभियानअन्तर्गत प्रदेशका सबै घरमा स्टिकर टाँसिनेछ, जसमा नजिकको प्रहरी कार्यालय र जिल्ला प्रहरी कार्यालयको फोन नम्बर हुनेछ। कुनै ठाउँमा घटना भए एक घण्टाभित्र प्रहरी घटनास्थल पुग्नेछन्। सहरी क्षेत्रमा भए घटना वा दुर्घटना भएको सूचना प्राप्त गरेको आधा घण्टाभित्र प्रहरी घटनास्थलमा पुग्नेछन्। गााउँमा भए एक घण्टा, उनले भने। एक महिनाभित्रै घरको विवरण लिने र त्यसलगत्तै स्टिकर टाँस्ने तयारी सरकारले गरेको छ। प्रदेश सरकारले आवश्यक कानुनको मस्यौदा तयारीलगायत काम पनि तत्कालै गर्नुपर्ने भएकाले तीनवटा समिति गठन गरिएको उनले सुनाए। आन्तरिक मामिला तथा कानुन मन्त्रालयका सचिवको संयोजकत्वमा कानुन मस्यौदा समिति, भौतिक निर्माण मन्त्रालयका सचिवको संयोजकत्वमा भौतिक विकास समिति र मुख्यमन्त्रीको कार्यालयका सचिवको संयोजकत्वमा सुशासन तथा सदाचार समिति गठन गरिएको हो। मन्त्रिपरिषद्लाई पूर्णता दिने विषयमा पनि तयारी थालिएको उनले जानकारी दिए। प्रदेशको अस्थायी मुकाममा रहेका पूर्वाधारमा अहिले काम भइरहेको र स्थायी राजधानीको विषयमा के हुने भनेर बोल्ने बेला नभएको उनको भनाइ थियो।"
कांग्रेसले देशलाई कङ्गाल बनाए छाड्यो: देव गुरुङ,भक्तपुरः नेकपा माओवादी केन्द्रका नेता एवम् प्रतिनिधिसभा सदस्य देव गुरुङले देशलाई कङ्गाल बनाएर कांग्रेसले सत्ता छाडेको आरोप लगाएका छन् । रफत सञ्चार क्लबले शुक्रबार गरेको साक्षात्कार कार्यक्रममा बोल्दै उनले निर्वाचनपछि पराजय भोगेको कामचलाउ सरकारले दुरगार्मी असर पार्ने निर्णय गर्दै देशलाई आर्थिक रुपमा कङ्गाल पारेको आरोप लगाए । गुरुङले राज्यकोषमा पाँच खर्ब भन्दा बढी रकम जम्मा हुने यो समयमा पनि एक खर्ब रकम घाटामा भएको उल्लेख गरे । उनले आइतवारसम्म मन्त्रीमण्डलले पूर्णता पाउने बताए । माओवादी केन्द्रका तर्फबाट रामबहादुर थापा बादलको नेतृत्वमा सरकारमा जाने बताउँदै उनले आफूलाई पार्टीले मन्त्री बनाए पाएको जिम्मेवारी पुरा गर्ने दाबी गरे। गठबन्धनको सरकार दीर्घकालीन नहुने अवस्था देखिएको उनको बुझाई छ । जनादेश समेत पार्टी एकताको पक्षमा रहेको अवस्थालाई मध्यनजर गर्दै केही भ्रामक आवाज उठेपनि पार्टी तत्काल सरकारमा सहभागी हुने उनले बताए । अबको १५ दिनभित्र दुई पार्टी एकताले पूर्णता पाउने उनले बताए । दलहरुबीच निषेधकोे राजनीतिकले तिब्रता पाएको उनको भनाइ थियो । गुरुङले राष्ट्र र राष्ट्रियताबारे पक्षप्रतिपक्ष नभएर वाम गठबन्धन र कांग्रेस एक ठाउँमा उभिने बताए । सरकारमा मधेशबादी दल समेत समाबेश हुन सक्ने वातावरण तयार भइरहेको उनले बताए । गुरुङले जनअपेक्षा र समयको माग अनुसार संबिधान संशोधन समेत गर्न सकिने बताए । नेपालमा वैदेशिक हस्तक्षेप प्रत्यक्ष नभई आर्थिक हिसाबले तीब्र बढिरहेको संकेत गर्दै उनले विदेशीले सरकारका हरेक निर्णय र नीति आफ्नो पक्षमा पार्न प्रयत्न खोजेकाले अबको सरकार यसबारे गम्भीर हुनुपर्ने बताए ।
विप्लवको पार्टीका जिल्ला सेक्रेटरीसहित तीन पक्राउ,"दाङ : नेत्रविक्रम चन्द विप्लव नेतृत्वको नेपाल कम्युनिष्ट पार्टी दाङका जिल्ला सेक्रेटरीसहित तीनजना पक्राउ परेका छन् । शुक्रबार दाङको घोराहीस्थित तुलसीपुर चोकमा कोणसभा गर्न लाग्दा कार्यक्रममा हस्तक्षप गर्दै प्रहरीले जिल्लाको नेतृत्वमा रहेका नेतालाई पक्राउ गरेको हो । पक्राउ पर्नेहरुमा जिल्ला सेक्रेटरी विक्रम, दलित मुक्ति मोर्चाका सुरज परियार र पार्टीका गढवा गाउँपालिकाका सेक्रेटरी ओमप्रकाश चौधरी छन् । कार्यक्रमको तयारी स्वरुप जम्मा भएका उनीहरुलाई बिना कारण पक्राउ गरिएको नेकपाका राप्ति ब्यूरो इन्चार्ज सुवासको आरोप छ । उनले पक्राउ परेका तीन नेतालाई छिटोभन्दा छिटो रिहा गर्न माग गरेका छन् । आफ्नो पार्टीका नेता तत्काल रिहा नभए कडा संघर्ष गर्ने चेतावनी समेत उनले दिएका छन् ।"
"गृह मोहले माओवादीमा लफडा, प्रचण्ड रिझाउँदै तीन नेता","काठमाडौं: आकर्षक मानिएको गृहमन्त्रालय हत्याउन माओवादी केन्द्रका तीन नेताबीच होडबाजी चलेको छ । एमालेसँगको भागवण्डामा सात मन्त्रालय पाएको माओवादी केन्द्रमा सबैभन्दा धेरै लफडा गृहकै लागि भएको छ । काम गरेर देखाउने अन्य मन्त्रालय पनि भागमा परेको अवस्थामा गृहमन्त्री हुन विशेष गरी तीन नेताबीच तछाँडमछाड भएको छ । नेताहरु रामबहादुर थापाबादल,वर्षमान पुन र जनार्दन शर्माबीच गृह हत्याउने होडबाजी चलेको छ। अनौठो संयोग भनेको गृहका लागि होडबाजी गरिरहेका यी तीनै नेता जनयुद्धका बेला माओवादी लडाकुका कमाण्डर हुन् । थापा जनयुद्धका प्रमुख सैन्य कमाण्डर थिए भने पुन: र शर्मा डेपुटी कमाण्डर थिए । यी तीनैजनाको नेतृत्वमा माओवादी लडाकुले सरकारी सुरक्षाकर्मीसँग भिडन्त गरेका थिए । अहिले उनीहरु नै तीनवटा सुरक्षानिकायको कमाण्ड लिन प्रतिस्पर्धा गरिरहेका छन् । बादलको आँखा पनि गृहमा चितवन निवासी थापाले लामो समय रोल्पा बसेर सशस्त्र युद्ध चलाएका थिए । उनी प्रदेश ३ बाट राष्ट्रिय सभामा निर्वाचित भएका हुन् । अर्का आकांक्षी पुन रोल्पाबाट प्रतिनिधि सभामा निर्वाचित भएका हुन् । शर्मा रुकुमबाट ठ्रलो मतान्तरबाट प्रतिनिधि सभा सदस्यमा निर्वाचित भएका छन् । राष्ट्रिय सभा अध्यक्षका रुपमा चर्चामा रहेका थापाबादलले माओवादीतर्फबाट गृहमन्त्रीसहित सरकारको नेतृत्व गर्ने इच्छा राखेका छन् । त्यहीकारण पनि गृहमन्त्रीको विषय पेचिलो बनेको हो । १० वर्षे जनयुद्धमा फौजीकाण्डको नेतृत्व गरेका थापा अध्यक्ष पुष्पकमल दाहाल प्रचण्डका सहकर्मी हुन् । नेपालमै बसेर जनयुद्धमा फौजी योजना बनाइ प्रहरी चौकी, सैनिक ब्यारेक तथा जिल्ला सदरमुकाम आक्रमण प्रमुख योजनाकार थापा नै हुन् । उनकै फौजी काण्डमा १० वर्षसम्म सशस्त्र जनयुद्ध भएको थियो । उनले प्रमुख कमाण्डर रहेर जनयुद्ध हाँकेका थिए । उनी २०६४ सालको पहिलो संविधान सभामा चितवन२ बाट निर्वाचित भएर रक्षामन्त्री समेत भइसकेका छन् । प्रचण्ड फकाउँदै वर्षमान माओवादीका कुटनीतिक क्षमतामा दक्ष मानिने वर्षमान पुन सबैभन्दा बढी गृहमन्त्रीको लबिङमा छन् । दाहालनिकट पुनले थापालाई राष्ट्रिय सभा अध्यक्ष बनाएर गृहमन्त्री बन्ने सपना अफ्ठेरो अवस्थामा पुगेको छ। यसको कारण भने थापाले गृहमन्त्री दाबी गर्नु नै हो । थापालाई उपप्रधानमन्त्रीसहित अन्य मन्त्रालयमा पठाएर आफु गृहमन्त्री बन्ने लविङमा लागेका हुन् । प्रधानमन्त्री केपी शर्मा ओलीले उपप्रधानमन्त्री नराख्ने संकेत पाएपछि उनलाई अझ अफ्ठयारो परेको हो । बालुवाटारमा बस्ने पुन गृहमन्त्रीकै लबिङका लागि विहानै उठेर टेनिस खेल्ने बाहानामा श्रीमती ओनसरी घर्तीलाई लिएर दाहाल निवास खुमलटार धाउने गरेका छन् । उनी आफु गृहमन्त्री नभए ओनसरीलाई सभामुखमा दोहोर्याउन लागि परेका छन् । सभामुखमा समेत कृष्णबहादुर महरा, गिरीराजमणि पोखरेल, देव गुरुङ, अग्निप्रसाद सापकोटाको समेत नाम आएपछि पुन गृहमन्त्रीको अडानमा छन् । ओनसरीले सभामुख नपाउने अवस्था देखेपछि गृहमन्त्री कुनै पनि हालतमा आफुले पाउनुपर्ने पुनको अडान छ । पुन यसअघि पनि अर्थमन्त्री भइसकेका छन् । जनार्दन पनि गृहको दौडमा उर्जामन्त्री बनेपछि प्रशंसाका पात्र बनेका जर्नादन शर्माले पनि गृहमन्त्रीको दाबी गरेका छन् । शर्माले लोडसेडिङ मुक्त गराउन महत्त्वपूर्ण भूमिका खेलका थिए । उनले आमजनताबाट प्रशंसा पाएका थिए । शेरबहादुर देउवा प्रधानमन्त्रीकालमा छोटो समय शर्मा गृहमन्त्री समेत भएका थिए । गृहमन्त्री हुँदा राम्रो भूमिका निर्वाह गरेको चर्चा चल्न थालेकोको अवस्था उनी विभागीय मन्त्री बनेका थिए । एमाले र माओवादी बीचको पार्टी एकिकरणमा महत्वपूर्ण भुमिका खेलका कारण शर्मा प्रधानमन्त्री ओलीको समेत रोजाईमा रहेका छन् । यति मात्र होइन स्थानीय निर्वाचनमा रुकुमका दुवै जिल्लामा अरु पार्टी क्लिन स्वीप गराउन सफल भएका कारण गृहमन्त्री लागि पार्टी उनको लविङ बलियो छ । तीन जनाले गृहमन्त्रीको लागि बलियो दावी गरेपछि अध्यक्ष दाहालसमेत समस्यामा परेका छन् । वरिष्ठताका हिसाबले थापाको दावी बलियो भएपनि व्यवस्थापन गर्न दाहाललाई गहे भएको छ । पुन गृहमन्त्री नपाए मन्त्रिपरिषदमा नै जाने बार्गेनिङ दाहालसँग गरिरहेका छन् । वरिष्ठताको हिसाबमा थापा र कार्यकुशलताका हिसाबमा शर्मा बलियो देखिएका छन् । अध्यक्षसँगको निकटताको हिसाबमा पुन बलिया छन् । दाहालसँग निकटताको हिसाबले एक नम्बरमा पुन, दुई नम्बरमा थापा र तीन नम्बरमा शर्मा छन् । यसबारेमा पार्टीकी प्रवक्ता पम्फा भुसालले आइतबारसम्ममा मन्त्रीको टुङ्गो लाग्ने जानकारी दिएकी छन् । 'छलफल जारी छ,आइतबार सम्ममा टुङ्गो लाग्छ, एनले भनिन् । गृहमा किन आँखा ? गृहमन्त्रीमा यति धेरै मोह हुनुमा स्रोत साधान परिचालनदेखि सेवा सुविधा र शक्ति प्रमुख कारण हो । गृहको आकर्षण भनेकै प्रहरी परिचालन, प्रमुख जिलाल अधिकरी परिचालन, दैनिक लाखौं रुपैयाँ सुरक्षाका नाममा खर्च गर्न पाउने र आर्थिक सहायता दिने अधिकारदेखि अरू मन्त्रालयको क्षेत्राधिकार समेत हेर्न पाउने भएकाले गृहमा धेरै आँखा पर्ने गरेको छ ।"
कांग्रेस संसदीय दल: शेरबहादुरको विकल्पमा प्रकाशमान कि शशांक ?,"काठमाडौं : नेपाली कांग्रेसका संसदीय दलको बैठक फागुन १२ गते बस्न गइरहेको छ । तीनवटै निर्वाचन गराउन सफल भए पनि कांग्रेस नराम्ररी पराजित भएपछि पार्टी सभापति समेत रहेका संसदीय दलका नेता शेरबहादुर देउवामाथि दबाब बढेका बेला यो बैठक बस्न लागेको हो । संसद् सचिवालयले फागुन २१ गतेका लागि संघीय संसद बैठक डाकेकाले शनिबार हुने बैठकले कांग्रेसको संसदीय दलको नेता चयन गर्ने सम्भावना छ। कोइराला र सिंहको चुनौती संसदीय दलको नेताका सभापति शेरबहादुर देउवालाई महामन्त्री डा सशांक कोइराला र पूर्वमहामन्त्री प्रकाशमान सिंहले चुनौती दिइरहेका छन्। उनीहरु देउवालाई सर्वसम्मत संसदीय दलको नेता हुन नदिने कसरतमा छन्। महामन्त्री कोइराला र पूर्व महामन्त्री सिंहले पनि संसदीय दल नेताका लागि आफूलाई प्रतिस्पर्धीकारुपमा अघि सारिसकेका छन् । देउवाले संसदीय दल र पार्टी समेत राम्रोसँग चलाउन नसकेको आरोप उनीहरुले लगाएका छन् । देउवा नेतृत्वको सरकार हुँदासमेत स्थानीय,प्रदेश र प्रतिनिधि सभामा कांग्रेसले लज्जास्पद पराजय भोगेको उनीहरुले आरोप लगाएका छन् । देउवाले पार्टी र संसदीय दलको नेता दुवै चलाउन नसक्ने ठहरसहित उनीहरुले चुनौती दिएका हुन् । देउवा डडेलधुरामा प्रतिनिधि सभामा निर्वाचित भएका हुन् डा कोइराला पूर्व नवलपरासी क्षेत्र नम्बर १ बाट र सिंह काठमाडौं क्षेत्र नम्बर १ बाट निर्वाचित भएका हुन्। यसकारण देउवालाई समस्या पूर्व महामन्त्री सिंहले आफू संसदीय दलको नेता हुन योग्य भएको बताउँदै आएका छन् । देउवाले विगतमा संसदीय दल राम्रोसँग नचलाएको आरोप सिंहको छ। सिंहले शुक्रबार सिन्धुली पुगेर सभापति देउवाले संसदीय दलको बैठक समेत नियमित राख्न नसकेको आरोप लगाए। सिंहले देउवाले पार्टी 'मोनोपोली' रुपमा सञ्चालन गरिएको अर्को आरोप पनि लगाए। देउवालाई हराउँछु: सिंह सभापति देउवाले यसअघिको संसदीय दलको बैठक त नियमित गर्न सक्नु भएन, अब पनि संसदीय दलको नेता उहाँ हुन सक्नुहुन्न', सिंहले कटाक्ष गर्दै भने । उनले पार्टी सभापति देउवाविरुद्ध आफुले उम्मेदवार दिने पनि घोषणा गरे । देउवाले संसदीय दलको नेतामा दाबी गरेमा आफू प्रतिस्पर्धामा उत्रिएर संसदीय दलको नेता हुने दाबी पनि उनले गरे। 'परम्परागत रुपमै संसदीय दलको नेता बनाए सिङ्गो पार्टीको हितमा हुँदैन', उनले भने । सिंहले कांग्रेस बेलैमा नसुध्रिए संकटमा पर्ने समेत बताए। देउवाले पार्टीलाई गतिशिल बनाउन नसक्दा निर्वाचनमा पराजित हुनु परेको सिंहको ठहर छ। सर्वसम्मतको पक्षमा शशांक कोइरालाले सर्वसम्मति भएमा आफू संसदीय दलको नेता बन्न इच्छुक रहेको बताउँदै आएका छन् । महामन्त्री डा कोइरालाले चितवन पुगेर पार्टी संसदीय दलको नेतामा शेरबहादुर देउवाको विकल्प खोजी गर्ने बताएका हुन्। महामन्त्री कोइरालाले सर्वसम्मत भएमात्रै आफू संसदीय दलको नेता बन्न चाहेको बताए। संसदीय दलको नेताको चुनाव लड्ने योजनामा भने डा कोइराला छैनन्। वामपन्थीको सरकार बनेको अवस्थामा त्यसलाई कडा टक्कर दिने संसदीय दलको नेता हुनु पर्ने उनको भनाई छ। विकल्प खोज्दै रामचन्द्र समुह रामचन्द्र पौडेल पक्षले संसदीय दलको नेतामा देउवालाई चुनौती दिन सके महामन्त्री डा कोइराला नभए सिंहलाई उम्मेदवार बनाउने कसरत गरिरहेको छ। देउवा पनि महामन्त्री डा कोइरालालाई संसदीय दलको जिम्मा दिएर पार्टीको कमान मात्रै हाँक्ने मुडमा रहेको तर निचोडमा पुगिनसकेको उनीनिकट नेताहरु बताउँछन्। देउवा आफूनिकट संसदीय दलको नेताको विषयमा पनि परामर्शमा छन्। समानुपातिकले देउवा बलियो प्रत्यक्षमा बराबर रहेपनि समानुपतिकतर्फबाट संसदीय दलमा देउवा पक्ष हाबी छ। प्रतिनिधि सभाको २७५ सिटमध्ये कांग्रेसले प्रत्यक्षमा २३ र समानुपातिकमा ४० सहित ६३ स्थान जितेको छ । त्यसैगरि ५९ सदस्यीय राष्ट्रिय सभामा १३ सिट कांग्रेसले जितेको छ।"
मन्त्रिपरिषद् बैठक : ३० मन्त्रालय गाभेर १७ बनाइयाे,"काठमाडौं : अब संघीय सरकारमा १७ वटा मन्त्रालय रहने भएका छन्। केन्द्रीकृत शासन प्रणालीअनुसार स्थापना भएका ३० वटा मन्त्रालय गाभिएर १७ बनाइएको छ । शुक्रबार बिहान बसेको मन्त्रिपरिषद् बैठकले मन्त्रालय घटाएर १७ मन्त्रालय बनाइएको महिला तथा बालबालिका मन्त्री थममाया थापाले बताइन् । केन्द्रीय निकाय (प्रधानमन्त्री तथा मन्त्रिपरिषद् कार्यालय) बाहेक ३० वटा मन्त्रालय थिए अब केन्द्रीय निकायसहित १८ वटा प्रमुख निकाय रहने छन्। उद्योग, वाणिज्य तथा आपूर्ति मन्त्रालय गाभिएर एउटै मन्त्रालय बन्ने भएको छ। यसैगरी कृषि, पशु विकास र भूमिसुधार मन्त्रालय गाभिएर कृषि, सहकारी तथा भूमिव्यवस्था मन्त्रालय बन्नेछ। सिँचाइ, ऊर्जा र खानेपानी मन्त्रालय गाभिएर जलस्रोत तथा ऊर्जा मन्त्रालय बनेको छ । यसैगरी वन र वातावरण मन्त्रालय गाभिएर वन तथा वातावरण मन्त्रालय बनेको छ भने महिला, बालबालिका र श्रम तथा रोजगार मन्त्रालय पनि गाभिएको छ। शिक्षा, विज्ञान प्रविधि र युवा तथा खेलकुद मन्त्रालय गाभेर शिक्षा तथा विज्ञान प्रविधि र युवा खेलकुद मन्त्रालय बनाइएको छ भने संघीय मामिला, स्थानीय विकास र सामान्य प्रशासन मन्त्रालय गाभेर संघीय मामिला तथा सामान्य प्रशासन मन्त्रालय बनेको छ। विभिन्न समय बनेका सरकारले यसअघि सुरुमा १८ को संख्यामा रहेको मन्त्रालय बढाउँदै २१, २५, २७ हुँदै ३० वटासम्म पुर्याएका थिए। सरकाद्वारा विभिन्न समयमा गठन गरिएका प्रशासन सुधार आयोग तथा प्रशासन पुन:संरचना समितिले मन्त्रालयको संख्या घटाएर १२ देखि १८ वटासम्म पुर्याउन सरकारलाई सुझाव दिँदै आए पनि कार्यान्वयन हुन सकेको थिएन। अब केन्द्रमा रहने मन्त्रालयहरु यस्ता हुनेछन् ( मन्त्रालय र तिनका कार्य जिम्मेवारीसहित ) १ प्रधानमन्त्री तथा मन्त्रिपरिषद् कार्यालय :शासन व्यवस्थाको सामान्य निर्देशन, नियन्त्रण र सञ्चालन , मन्त्रिपरिषद्को सचिवालय, जनशक्ति व्यवस्थापन २ अर्थ मन्त्रालय : अर्थ नीति तथा योजना ३ उद्योग वाणिज्य तथा अापूर्ति: उद्योग वाणिज्य र अापूर्ति सम्बन्धी कार्य ४ कानुन न्याय तथा संसदीय मामिला मन्त्रालय : ऐन नियम कानुन, संसदीय मामिला ५ कृषि, सहकारी तथा भूमि व्यवस्था मन्त्रालय : कृषि पशुपालन सहकारी तथा भूमिसुकार ६ गृह मन्त्रालय : शान्ति सुरक्षा तथा शान्ति व्यवस्था ७ जल श्रोत तथा उर्जा मन्त्रलाय :सिंचाई, उर्जा, खानेपानी, जल उत्पन्न प्रकोप ८ परराष्ट्र मन्त्रालय : परराष्ट्र मामिला ९ वन तथा वातावरण मन्त्रालय : वन,वातावरण, भुसंरक्षण , जलाधार, जल तथा मौसम विज्ञान १० भौतिक पूर्वाधार तथा यातायात : सडक, यातायात र आवास ११ महिला बालबालिका एवं श्रम तथा रोजगार : महिला जेष्ठ नागरिक, तथा बालबालिका, श्रम तथा रोजगार सम्बन्धी कार्य १२ रक्षा मन्त्रालय : रक्षा सम्बन्धी १३ शिक्षा, विज्ञान, प्रविधि एवं युवा तथा खेलकुद मन्त्रालय : शिक्षा, विज्ञान, युवा , खेलकुद गतिविधि सम्बन्धी कार्य १४ संस्कृति पर्यटन, नागरिक उड्ययन मन्त्रालय : कला संस्कृति, पर्यटन, नागरिक तथा हवाई उड्ययन १५ स्वास्थ्य तथा जनसख्ंया : स्वास्थ्य, जनसंख्या सम्बन्धी कार्य १६ शहरी विकास तथा खानेपानी : शहरी विकास, योजना तथा खानेपानी सम्बन्धी १७ सञ्चार तथा सूचना प्रविधि : सूचना, सञ्चार एवं प्रविधि सम्बन्धी कार्य १८संघीय मामिला तथा सामान्य प्रशासन : स्थानीय, संघीय विकास , कर्मचारी तथा जनशक्ति व्यवस्थापन"
केपी ओलीले बालुवाटारमा मनाए ६७ औं जन्मदिन,"काठमाडौं : प्रधानमन्त्री केपी शर्मा ओलीले ६७ औं जन्मदिन सरकारी निवास बालुवाटारमा मनाएका छन् । प्रधानमन्त्री निवास बालुवाटारमा उनले आफ्नो जन्मदिन मनाएका हुन् । नेकपा एमाले स्थायी कमिटी बैठक सुरु हुनु अघि उनले केक काटेर आफ्नो जन्मदिन मनाएका हुन् । मनाएका हुन्। जन्मदिन मनाउने क्रममा उनकी पत्नी राधिका शाक्य तथा एमालेका नेताहरु सहभागी थिए । प्रधानमन्त्री केपी शर्मा ओलीको ६७ औं जन्मदिनको अवसरमा नेकपा(एमाले) स्थायी समिति, मदन भण्डारी स्पोर्टस एकेडेमीले जन्मदिनको शुभकामना व्यक्त गरेको थियो । जन्मदिनको अवसरमा विभिन्न कुटनीतिक निकायले शुभकामना दिएका छन् । भारतीय राजदूत, चिनियाँ राजदूतले बधाई तथा शुभकामा दिएका थिए ।"
आइतबार सबै मन्त्रीको शपथ हुन्छ : प्रचण्ड,"काठमाडौं : माओवादी केन्द्रका अध्यक्ष पुष्पकमल दाहाल प्रचण्डले आइतबार सबै मन्त्रीले पद तथा गोपनियताको शपथ लिने बताएका छन्। शुक्रबार दिउँसो नेपाल प्रज्ञा प्रतिष्ठानमा पत्रकारसँग कुरा गर्दै प्रचण्डले यस्तो बताएका हुन्। हामीले मन्त्रीको नाम करिबकरिब टुंग्याएका छौँ। एमालेले अझै टुंग्याएको छैन, ऊ छलफलमै छ, एक कार्यक्रममा सहभागी भएर निस्कने क्रममा पत्रकारसँग कुरा गर्दै प्रचण्डले भने, आइतबार सबै मन्त्रीको शपथ हुन्छ। बिहीबार बसेको माओवादी हेडक्वाटर बैठकले मन्त्रीको नाम टुंगो लगाउने जिम्मा प्रचण्डलाई दिएको छ। हेडक्वाटर बैठकले एमाले अध्यक्ष केपी शर्मा ओली नेतृत्वको सरकारमा रामबहादुर थापा बादल को नेतृत्वमा सहभागी हुने निर्णय भने गरिसकेको छ।"
"'देउवाले संसदीय दल चलाउन सकेनन्, अब मेरो पालो'","सिन्धुलीः नेपाली कांग्रेसका केन्द्रीय सदस्य प्रकाशमान सिंहले नेपाली कांग्रेस पार्टी संसदीय दलको विधान परिमार्जन भएपछि मात्र नेतृत्व चयन हुने बताएका छन् । नेपाल प्रेस युनियन सिन्धुलीले कांग्रेस पार्टी कार्यालयमा आज गरेको पत्रकार सम्मेलनमा उनले यसो भनेका हुन् । 'भोलि हुने संसदीय दलको बैठकबाट विधान परिमार्जन गर्ने र त्यसपछि मात्र संसदीय दलको नेतृत्व चयन हुन्छ, सिंहले भने । केन्द्रीय सदस्य सिंहले अहिलेसम्म संसदीय दलको नेतामा कसैले दाबी नगरेको अवस्थामा आफू संसदीय दलको नेता हुन योग्य भएको उनले जिकिर गरे । 'पार्टी सभापति शेरबहादुर देउवाले संसदीय दलको बैठक नियमित गर्न सकेनन्', उनले भने, 'अब संसदीय दलको नेता उहाँ हुन सक्नुहुन्न।' 'पार्टी सभापति शेरबहादुर देउवाले संसदीय दलको बैठक नियमित गर्न सकेनन्', उनले भने, 'अब संसदीय दलको नेता उहाँ हुन सक्नुहुन्न।' पार्टी सभापति देउवाले संसदीय दलको नेतामा दाबी गरेमा आफू प्रतिस्पर्धामा उत्रिएर संसदीय दलको नेता हुने दाबी पनि उनले गरेका छन् । 'परम्परागत रुपमा नै संसदीय दलको नेता बनाए यो सिङ्गो पार्टीको हितमा हुदैन', सिंहले भने । पत्रकारले सोधेको एक प्रश्नको जवाफ उनले कांग्रेस महामन्त्री कोइरालाले सर्वसम्मतिबाट भए मात्र संसदीय दलको नेता बन्न इच्छा व्यक्त गरेको अवस्थामा सर्वसहमति हुन नसक्ने बताए । नेता सिंहले सर्वसहमतिको वातावरण आएमा आफू त्यसमा सहमत हुने र सर्वसहमत नभएमा संसदीय दलको नेता परिवर्तन गर्नु पर्ने उल्लेख गरे ।"
"एमालेलार्इ १०, माओवादीलाई सात मन्त्रालय : गृहका लागि माओवादीभित्र हानथाप","काठमाडौं : एमालेमाओवादीबीच गृहमन्त्रालय माओवादीलाई दिने समझदारी जुटेसँगै गृहमा माओवादीभित्रै लफडा चलेको छ। अध्यक्ष पुष्पकमल दाहालका विश्वासपात्र तथा प्रभावशाली नेताहरूले नै गृहमन्त्रीको दाबी नछाडेपछि दाहाल निर्णयमा पुग्न सकिरहेका छैनन्। माओवादीबाट गृहमा रामबहादुर थापा (बादल), वर्षमान पुन, जनार्दन शर्मासम्मले दाबी प्रस्तुत गरेका छन्। थापालाई उपप्रधान तथा अन्य मन्त्रालय दिएर सरकारको नेतृत्व दिन नेता पुनले अध्यक्ष दाहाललाई सुरुमा दबाब बढाएका थिए। तर, प्रधानमन्त्री केपी ओली र दाहालबीच सकभर उपप्रधानमन्त्री नराखी मन्त्री बनाउने तयारीमा छलफल चलेपछि माओवादीभित्र गृहमा मोह बढेको हो। माओवादीभित्र गृह मोहमा नेताहरूको आन्तरिक द्वन्द्वले पनि प्रभाव पारेको नेताहरू स्वीकार्छन्। थापा विगतमा रक्षा मन्त्रीको जिम्मेवारी सम्हालिसकेका कारण यसपटक गृह आफूले लिएर सरकारको नेतृत्व पार्टीका तर्फबाट गरेर जान चाहन्छन्। तर, पुन थापालाई अन्य मन्त्रालयमा अचेटेर आफैं गृहमन्त्री हुने लबिङमा छन्। उता गृहकै दाबी गरिरहेका अर्का नेता तथा पूर्वगृहमन्त्री जर्नादन शर्मा भने पुनलाई गृहमा रोक्ने तयारीमा थापालाई स्वीकार्ने पक्षमा उभिएपछि माओवादीभित्रको गृह लफडा रोचक बन्न थालेको छ। पुन गृह आफूले नपाए सरकारमै सहभागी नहुने पक्षमा देखिएका छन्। पुन र थापा दुवै अध्यक्षका विश्वासप्राप्त नेता हुन्। सक्रिय राजनीतिकालदेखिकै साथी थापासँग दाहाल सम्बन्ध चिस्याउन चाहँदैनन्। पुन अहिले दाहाललाई सहयोग गर्ने नजिकका नेतामध्येमा पर्छन्। माओवादी स्रोतका अनुसार, पुनले आफूले गृह नपाए संघीय संसद् (प्रतिनिधिसभा) को सभामुखमा श्रीमती तथा पूर्वसभामुख ओनसरी घर्तीलाई दोहोयाउनुपर्ने लबिङमा छन्। तर, सभामखुमा माओवादीभित्रै नेताहरू कृष्णबहादुर महरा, देव गुरुङ, गिरिराजमणि पोखरेल र अग्नि सापकोटाको नाम पनि आउन थालेपछि पुनले गृहमै अडान लिइरहेका छन्। गृह मन्त्रालयमा नेताहरूको मोह देखिनुमा यसभित्रको स्रोत साधान परिचालनदेखि सेवा सुविधा नै प्रमुख कारण हो। गृहको आकर्षण भनेकै प्रहरी परिचालन, जिल्लाका सीडीओ परिचालन, दैनिक लाखौं रुपैयाँसम्म सुरक्षाका नाममा खर्च गर्न पाउने, आर्थिक सहायता दिने अधिकार राख्नेदेखि अरू मन्त्रालयको क्षेत्राधिकार नपरेका क्षेत्रसमेत हेर्न पाउने भएकाले गृहमा नेताहरूको मोह देखिनु स्वाभाविक हो। गृहको यही मोह देखेर नेताहरूलाई मिलाउन नसक्दा बिहीबार बसेको माओवादी केन्द्रीय कार्यालयको विस्तारित बैठकले मन्त्रीहरूको टुंगो लगाउन सकेन। बिहीबारको बैठकमा नेताहरूको रुचि मुखरित हुन थालेपछि बैठकले मन्त्री छान्ने जिम्मा मुख्य तीन नेतालाई दिएको छ। अध्यक्ष दाहाल, वरिष्ठ नेता नारायणकाजी श्रेष्ठ र रामबहादुर थापाले नै अब मन्त्रीहरूको नाम छनोट गर्नेछन्। सात वटै प्रदेश पनि समेटिने, नयाँ र पुराना तथा अनुभवीलाई पनि स्थान दिनेगरी तीन नेताले मन्त्रीको नाम टुंगो लगाउनुहुनेछ, माओवादी नेता देव गुरुङले भने। एमालेले प्रधानमन्त्रीसहित ११ र माओवादी केन्द्रले ७ मन्त्रालय लिने गरी दुई पार्टीबीच समझदारी जुटेपछि सरकारका विषयमा बैठकमा छलफल भएको अर्का नेता हरिबोल गजुरेलले बताए। मन्त्रालयको भागबन्डा दुई अध्यक्षले बिहीबार बिहानको छलफलबाट प्रारम्भिक टुंगो लगाएका हुन्। भागबन्डाअनुसार, अर्थ तथा योजना, परराष्ट्र, रक्षासहितका मन्त्रालय एमालेको भागमा परेको छ। त्यस्तै गृह, जलस्रोत तथा ऊर्जा, सहरी विकास, आवास खानेपानी तथा सरसफाइ मन्त्रालय माओवादीको भागमा परेको छ। मन्त्रालय भागबन्डा करिब समझदारी लागेपछि एमालेमाओवादी दुवै पक्ष आआफ्नो भागमा परेका मन्त्रालयमा मन्त्री छान्न आन्तरिक तयारीमा जुटेका छन्। केन्द्रमा १८ मन्त्रालय राख्नेगरी दुई दलले समझदारी टुंग्याएका छन्। सरकारले अब मन्त्रिपरिषद् बैठक बसेर केन्द्रमा कति मन्त्रालय हुने भन्ने टुंगो लगाउनेछ, त्यसपछि प्रारम्भिक छलफल भएका मन्त्रालयमा दुई अध्यक्षले बसेर अन्तिम टुंगो लगाउनेछन्, माओवादीका अर्का नेता अग्नि सापकोटाले भने। शुक्रबार मन्त्रिपरिषद्ले मन्त्रालयको संख्या टुंग्याउने, त्यसपछि दुई अध्यक्ष बसेर मन्त्रालय भागबन्डा लगाएपछि मात्र सरकार विस्तार गर्ने तयारीमा दुई दल रहेका कारण मन्त्रिपरिषद् विस्तार आइतबार मात्रै हुने सम्भावना रहेको पनि सापकोटाले बताए। कुन मन्त्रालय कसलाई ? एमालेलाई १० मन्त्रालय अर्थ तथा योजना परराष्ट्र रक्षा भौतिक पूर्वाधार तथा यातायात संघीय मामिला तथा सामान्य प्रशासन सूचनासञ्चार तथा विज्ञान प्रविधि कानुन न्याय तथा संसदीय मामिला पर्यटन स्वास्थ्य तथा जनसंख्या शिक्षा तथा खेलकुद माओवादी केन्द्र गृह मन्त्रालय जलस्रोत तथा ऊर्जा सहरी विकास आवास खानेपानी तथा सरसफाइ उद्योग वाणिज्य तथा आपूर्ति वन तथा वातावरण कृषि सहकारी तथा भूमि व्यवस्थापन श्रम तथा रोजगार तथा महिला बालबालिका"
बल्ल प्रदेश पुगे कर्मचारी,"पोखरा : प्रदेश ४ को मुख्यमन्त्री तथा मन्त्रिपरिषद् कार्यालयका लागि खटाइएका १६ मध्ये १४ कर्मचारीले काम सम्हालिसकेका छन्। कार्यालयका सचिव धर्मराज कुइँकेल भन्छन्, अहिले सबै कर्मचारी कार्यालय व्यवस्थापनमा लागिरहेका छौं। आर्थिक मामिला तथा योजना मन्त्रालयमा खटाइएका १० मध्ये ९ कर्मचारी आइसकेका छन्। आन्तरिक मामिला तथा कानुन मन्त्रालयमा पनि खटाइएका १५ मध्ये १४ कर्मचारी आइसकेका छन्। प्रदेश कानुन कसरी बनाउने भन्ने विषयका गृहकार्य गरिरहेका छौं, कर्मचारी साथीहरू त्यसैमा लाग्नुभएको छ, मन्त्री हरिबहादुर चुमानले भने। संविधानले दिएका अधिकार हेरेर निर्माण गर्न सकिने कानुनका मस्यौदा तयार गर्न मन्त्रिपरिषद्ले मन्त्री चुमानकै संयोजकत्वमा समिति बनाएको थियो। भौतिक पूर्वाधार विकास मन्त्रालयमा पनि अधिकांश कर्मचारी आइसकेका छन्। प्रदेश मन्त्रिपरिषद्को कार्यालयका प्रवक्तासमेत रहेका उपसचिव झलक सुवेदीका अनुसार यो प्रदेशमा सरकारले १ सय ३७ कर्मचारी खटाएको थियो। तीमध्ये ९८ जना आइसकेको जानकारी उनले दिए। सरकारले पनि ताकेता गरिरहेका छ, अब सबै जना आउनुहोला, उनले भने। उनकै भनाइमा प्रदेशमा सिर्जना गरिएको दरबन्दीचाहिँ २ सय २० जना कर्मचारीको हो। त्यसमा पदपूर्ति गर्न बाँकी संख्या ८५ छ। प्रदेश सभामा खटाइएका सबै आठै जना कर्मचारी आएर जिम्मेवारी सम्हालिसकेका छन्। सरकारले प्रदेश ४ को भूमि व्यवस्था, कृषि तथा सहकारी मन्त्रालयका लागि भनेर २९ कर्मचारीको दरबन्दी सिर्जना गरेको छ। तर, १८ जनालाई मात्रै मन्त्रालयका लागि खटाएको छ। त्यही पनि ती सबै कर्मचारी मन्त्रालयमा आइसकेका छैनन्। दरबन्दीअनुसार पदपूर्ति गरी खटाउनुपर्ने कर्मचारीको संख्या ११ जना छ भने खटाएकामध्येबाट यहाँ आउन बाँकी कर्मचारीको संख्या पनि त्यति नै छ। अहिले ७ जना कर्मचारीमात्रै मन्त्रालयमा खटिएका छन्। त्यो मन्त्रालयमा शरदचन्द्र श्रेष्ठले सचिवको जिम्मेवारी सम्हालिरहेका छन्। यसअघि उनी क्षेत्रीय कृषि निर्देशनालयमा निर्देशक थिए। मन्त्रालयको अफिस साविकको सहकारी कार्यालयमा राख्न व्यवस्थापन भइरहेको हुँदा उनी पहिलाकै ठाउँबाट जिम्मेवारी सम्हालिरहेका छन्। भन्छन्, कोही कर्मचारी सम्पर्कमा आइसकेका छन्, कोही आउँदै होलान्। मन्त्रालयको मेसोमेलो मिलाउन अझै बाँकी रहेको हुँदा कर्मचारी नआएकै कारण अप्ठेरो परिहालेको अवस्था नरहेको उनले जानकारी दिए। प्रदेशमा खटाइएकामध्ये सबैभन्दा धेरै संख्यामा कर्मचारी आइपुग्न बाँकी रहेको यही कृषि मन्त्रालयमात्रै हो। अन्त भने अधिकांश कर्मचारी आइसकेका छन्।"
"मन्त्रिपरिषद् बैठक बस्दै, आजै सरकारले पूर्णता पाउन सक्ने",काठमाडौं : मन्त्रिपरिषद् बैठक केही बेरमा बस्ने भएको छ । मन्त्रालयको नाम र मन्त्रालयको कार्यभार टुंग्याउन केही बेरमा बैठक बस्न थालेको हो। प्रधानमन्त्री तथा मन्त्रिपरिषद् कार्यालयबाहेक केन्द्रीय सरकारमा १७ वटा मन्त्रालय राख्ने तयारी भएको छ । मन्त्रालयको नाम र कार्यभार टुंग्याउन बैठक बस्न लागेको हो। प्रधानमन्त्री सचिवालयका अनुसार आजै सरकारले पूर्णता पाउन सक्ने बताइएको छ । मन्त्री आंकक्षी व्यवस्थापन गर्दै नेकपा एमाले र नेकपा माओवादी केन्द्रले मन्त्री पठाउने छन् । केन्द्रीकृत शासन प्रणालीअनुसार स्थापना भएका ३० वटा मन्त्रालय गाभिएर १७ वटामा सीमित हुने भएका हुन्। याे पनि पढ्नुहाेस् अब १७ मन्त्रालय
मधेसी सरकारलाई एमालेको समर्थन : प्रतिपक्ष बन्यो कांग्रेस,"जनकपुरधाम : प्रदेश २ मा संघीय फोरमका संसदीय दलका नेता मो लालबाबु राउत नेतृत्वको सरकारलाई प्रमुख प्रतिपक्षी दल एमालेले समर्थन दिएको छ। एमाले, माओवादीसहित दलको समर्थनसँगै सरकारको पक्षमा दुईतिहाईभन्दा बढी मत प्राप्त भएको छ। संविधानको धारा १६८ को २ बमोजिम फोरम र राजपा गठबन्धनको सरकारले विश्वासको मत प्राप्त गरेको घोषणा प्रदेशसभा बैठकबाट गरिएको हो। चौथो ठूलो दल कांग्रेसले भने सरकारको प्रतिपक्षमा मतदान गरेको छ। फोरम र राजपा गठबन्धनबाट मुख्यमन्त्री बनेका राउतले बिहीबार प्रदेशसभामा विश्वासको मत सिद्ध गर्नुपर्ने थियो। बैठकमा प्रमुख विपक्षी एमाले, माओवादी, संघीय समाजवादी पार्टी र स्वतन्त्र सांसद शेष मोहम्मद अब्दुलले पक्षमा मतदान गरेका थिए। प्रदेशसभाका १ सय ७ सांसदमध्ये बैठकमा उपस्थित एक सय सांसद मतदानमा सहभागी थिए। सभामुख तटस्थ बसेका थिए भने ६ सदस्य अनुपस्थित भए। बहुमतसिद्ध गर्नका लागि सरकारलाई ५४ मत आवश्यक थियो। तर सरकारको पक्षमा ८२ मत आयो भने विपक्षमा कांग्रेसका १८ सांसदले मतदान गरे। कांग्रेसका १९ सदस्य भए पनि पर्साबाट निर्वाचित ओमप्रकाश शर्मा अनुपस्थित भएका थिए। प्रदेशसभामा विश्वासको मतका लागि प्रस्ताव राख्दै मुख्यमन्त्री राउतले प्रदेशको समृद्धि, विकास र उन्नतिका लागि पक्षविपक्ष छाडेर एकजुट हुन आग्रह गरेका थिए। म राजनीतिमा नयाँ छु, राज्य सञ्चालनको तालिम पाएको छैन, पारिवारिक पृष्ठभूमि पनि राजनीतिक छैन, बैठकमा उनले भने, त्यसैले प्रदेश सरकारलाई सक्षम बनाउन तपाईंहरू सबैको सहयोगको अपेक्षा गर्छु। वाम गठबन्धनको साथ पाएसँगै प्रदेश २ मा फोरम नेतृत्वको सरकारको पक्षमा दुईतिहाई मत पुगेको छ। मधेसवादी दलको सरकारलाई समर्थन गर्दै एमाले संसदीय दलका नेता सत्यनारायण मण्डलले पार्टी सरकारमा सहभागी नभए पनि सरकारलाई समर्थन गर्ने बताए। उनले भने, हाम्रो पार्टीको उद्देश्य र चाहना जनताको चाहनाभन्दा माथि नभएको हुनाले हामी प्रदेश सरकारलाई विश्वासको मत दिन्छौं। प्रदेशमा संघीयता कार्यान्वयन गर्न स्थिर सरकार चाहिएको हुँदा विश्वासको मत दिएको उनले बताए। माओवादी केन्द्रका संसदीय दलका नेता भरत साहले स्थायी सरकार भए मात्र प्रदेश बलियो हुन सक्ने भएकाले विश्वासको मतको पक्षमा आफ्नो पार्टीले मतदान गरेको बताए। साहले भने, वाम गठबन्धनको सहयोग सरकारलाई प्राप्त भए पनि यो सहयोग पाँच वर्षका लागि नभई सरकारको गुण र दोषको आधारमा परिवर्तन हुन सक्ने कुरा मुख्यमन्त्रीज्यूले मनन गर्नुहोला। प्रतिपक्षी दल बन्न पुगेको कांग्रेसका संसदीय दलका नेता रामसरोज यादवले जिम्मेवार प्रतिपक्षको भूमिका निर्वाह गर्ने बताए। प्रतिपक्षबिनाको सरकार तानाशाह बन्न सक्ने भएकाले हाम्रो पार्टीले प्रतिपक्षमा बस्ने निर्णय गरेको हो। पछिल्लो चुनावमा कांग्रेसले मधेसकेन्द्रित दलका नेताहरूलाई सहयोग र समर्थन गरेको थियो, उनले भने, तर कांग्रेसको प्रेम एकतर्फी मात्र भयो, त्यसैले यसपटक विपक्षमा बस्ने निर्णय गरेका हौं। प्रदेशसभा बैठकमा विश्वासको मत प्राप्त गर्न मुख्यमन्त्री राउतले पेस गरेको प्रस्तावमाथिको छलफलमा १२ प्रदेशसभा सदस्यले आफ्नो धारणा राखेका थिए। बैठकमा एमालेकी अनिताकुमारी यादव, त्रिलोकी प्रसाद, कुन्दनप्रसाद कुशवाह, मो समिम र रामकुमार यादव अनुपस्थित थिए। प्रदेशसभा बैठक फागुन २५ गतेसम्मका लागि स्थगित गरिएको हो।"
किन रोकियो सरकार विस्तार,"बुटवल : मन्त्रालय व्यवस्थापनको काम नसकिएपछि प्रदेश ५ को सरकार विस्तार पछि धकेलिएको छ। मन्त्रालयमा आउनुपर्ने कर्मचारी समयमा नआएको तथा नयाँ भवनमा पूर्वाधारको काम नसकिएकाले तत्काल मन्त्री थप नहुने भएको हो। मुख्यमन्त्री शंकर पोखरेलले पूर्वाधार व्यवस्थापनपछि मात्रै सरकार विस्तार गर्ने जानकारी दिए। भौतिक पूर्वाधारको व्यवस्थापनपछि सरकार विस्तार हुन्छ, उनले भने। एउटा मन्त्रालयबाहेक अन्यको भवन व्यवस्थापन भए पनि कुन भवनमा कुन मन्त्रालय राख्ने विषय अझै टुंगिएको छैैन। मुख्यमन्त्री तथा मन्त्रिपरिषद् कार्यालय रहेको भवनमा पाँच मन्त्रालय राख्ने तयारी छ। तत्कालका लागि ६ वटै मन्त्रालयका बोर्ड झुन्ड्याइएको छ। प्रदेश ५ मा मुख्यमन्त्रीसहित सात सदस्यीय मन्त्रिमण्डल बन्ने तय भइसकेको छ। सरकार विस्तारका लागि पार्टीगत रूपमा कुन मन्त्रालय कसले पाउने भन्ने टुंगो लागिसकेको छ। केन्द्रमा भएको सहमतिअनुसार एमालेले ४ र माओवादी केन्द्रले २ मन्त्रालय पाउने छन्। प्रदेश सरकारले दुई मन्त्री थप गर्दै नौ मन्त्रालय बनाउने विषयमा अहिले छलफल गरिरहेको छ। मन्त्रालय राख्न भवन तयार छ तर कुन मन्त्रालय कुन स्थानमा राख्दा सहज हुन्छ भन्ने अझै टुंगो लागेको छैन, सरकारका प्रवक्ता बैजनाथ चौधरी भने, भवन व्यवस्थापन हुनासाथ सरकार हुने भएकाले यसका लागि अझै एक साता लाग्छ। मुख्यमन्त्री पोखरेलले शपथग्रहणसँगै तीन सदस्यीय मन्त्रिमण्डल बनाएका थिए। माओवादी केन्द्रका संसदीय दलका नेता कुलप्रसाद केसी र एमालेका बैजनाथ चौैधरीले क्रमशः आन्तरिक मामिला तथा कानुन र भौतिक पूर्वाधार मन्त्रालय सम्हालेका छन्। मुख्यमन्त्रीको पदभार ग्रहणसँगै पोखरेलले मन्त्रालय राख्ने भवनको खोजी सुरु गरेका थिए। हाल मन्त्रालय राखिएको दरबारमार्गको छ तले पनि मन्त्रालयका आवश्यक फर्निचर व्यवस्थापन भइसकेको छैन। मुख्यमन्त्रीसहित दुई मन्त्री हाजिर हुँदासम्म मन्त्रालय व्यवस्थापन गर्न कर्मचारी आएका छैैनन्। प्रदेश ५ का लागि खटिएका १ सय ७४ कर्मचारीमध्ये जम्मा ३० प्रतिशतमात्रै हाजिरी भएको बताइएको छ। मन्त्री कार्यकक्षमा पुग्दासमेत सचिवको अत्तोपत्तो छैन। भौतिक पूर्वाधार मन्त्रालयका सचिव अझैै आउनुभएको छैन, प्रमुख सचिव शंकर पाठकले भने, मुख्यमन्त्री तथा मन्त्रिपरिषद् कार्यालयका सचिवले काजमा काम गर्नुभएको छ। प्रदेशको आर्थिक मामिला तथा योजना मन्त्रालयमा १८ दरबन्दीमध्ये १० कर्मचारी आएका छन्। मन्त्रालयका सचिव थानेश्वर गौैतमले चार जना कर्मचारी आइनपुगेको जानकारी दिए। मन्त्रालयमा दरबन्दीअनुसार अझैै चार कर्मचारी खटाइएको छैन। कार्यालय सुचारु गरेका मन्त्रालयले ऐन, कानुनको मस्यौदा तयार गर्न सुरु गरेका छन्। प्रदेश सरकारका लागि यातायातका साधन र तल्लो तहका कर्मचारीको अभाव खड्किएको छ। केन्द्रबाट ११ वटा गाडी आए पनि कतिपय कामै नलाग्ने थोत्रा भएको प्रमुख सचिव पाठकले बताए। चलाउनै नमिल्ने खालका गाडी आएका छन। त्यस्ता गाडी राख्नु कि फिर्ता गर्नु भन्ने अवस्था छ, उनले भने। गाडीका चालक र कार्यालय सहयोगी नहुँदा समस्या भएको उनले जानकारी दिए।"
नगरकार्यपालिका बैठक शुक्लाफाँटामा,"महेन्द्रनगर : पर्यटकीय क्षेत्रको प्रवद्र्धनका लागि भन्दै भीमदत्त नगरपालिकाले नगरकार्यपालिकाको बैठक शुक्लाफाँटा राष्ट्रिय निकुञ्जमा आयोजना गरेको छ। बिहीबार भीमदत्त नगरपालिकाले नगरकार्यपालिकाको १२औं बैठक शुक्लाफाँटा राष्ट्रिय निकुञ्जको घाँसेमैदान क्षेत्रमा आयोजना गरेको हो। शुक्लाफाँटा राष्ट्रिय निकुञ्जबारे नगर कार्यपालिकाका सदस्यलाई समेत जानकारी दिन र स्थलगत रूपमा शुक्लाफाँटाको अवलोकन गरी शुक्लाफाँटामा पर्यटन केन्द्रित योजना बनाउन सहज होस् भनेर बैठक आयोजना गरिएको भीमदत्त नगरपालिकाका मेयर सुरेन्द्र विष्टले जानकारी दिए। हामी जनप्रतिनिधिले समेत पर्यटकीय क्षेत्रबारे ज्ञान लिनु जरुरी छ, उनले भने, अब भीमदत्त नगरपालिकाले पर्यटकीय क्षेत्रको प्रवद्र्धन र प्रचारप्रसारमा समेत ध्यान केन्द्रित गर्नेछ। बिहीबार बसेको १२औं कार्यपालिका बैठकले विभिन्न विधामा आठवटा पुरस्कार स्थापना गर्ने निर्णय गरेको छ। भीमदत्त नगरपालिकाले प्रदेश ७ का सहिद, विभूति, साहित्यकार, पत्रकारलगायत विभिन्न क्षेत्रमा योगदान पुयाउने व्यक्तित्वलाई पुरस्कार प्रदान गर्न आठ विधाका पुरस्कार प्रदान गर्ने निर्णय गरेको छ। भीमदत्त नगरपालिकाले सहिद दशरथ चन्द पुरस्कार, सहिद भीमदत्त पन्त पुरस्कार, सहिद गोविन्द गौतम पुरस्कार स्थापना गरेको छ। यस्तै जयपृथ्वी पुरस्कार, पहलमानसिंह स्वाँर पुरस्कार, वाकावीर पुरस्कार, रामबहादुर चन्द पत्रकारिता पुरस्कार र द्वारिकादेवी ठकुरानी पुरस्कारको स्थापना गरेको हो। १२औं नगर कार्यपालिका बैठकले विभिन्न आठ विधामा पुरस्कार स्थापना गर्ने निर्णय गरेको छ, भीमदत्त नगरपालिकाका प्रवक्ता एवं वडा नं १८ का अध्यक्ष राजेन्द्र पाण्डेयले भने, यसका लागि आवश्यक कार्यविधि र छनोट समिति निर्माण गरेर पुरस्कार प्रदान गर्न सुरु गरिनेछ। सहिद दशरचन्द, भीमदत्त र गोविन्द गौतम पुरस्कारको राशि १५ हजार र अन्य पुरस्कारको राशि ११ हजार एक रुपैयाँ रहने भीमदत्त नगरपालिकाले जानकारी दिएको छ।"
एमालेमाओवादी कार्यदलले काम थाले,"काठमाडौं : पार्टी एकताको अन्तरिम विधान र राजनीतिक दस्तावेज तयार पार्न एमालेमाओवादी केन्द्रद्वारा गठित कार्यदलले काम सुरु गरेका छन्। ७ फागुनमा दुई पार्टीले पार्टी एकतामा सहमत हुँदै अन्तरिम विधान र राजनीतिक प्रतिवेदनका आधारमा पार्टी सञ्चालन गर्ने नीति बनाउँदै दुई छुट्टाछुट्टै कार्यदल गठन गरेका थिए। दुवै कार्यदललाई बिहीबार बिहान एमाले अध्यक्ष तथा प्रधानमन्त्री केपी ओली र माओवादी केन्द्रका अध्यक्ष पुष्पकमल दाहालले पार्टी एकताको काम छिटो सक्नुपर्ने भन्दै तदारुकताका साथ सहमतिको स्पिरिटमा रहेर काम गर्न निर्देशन दिएका थिए। दुवैले माक्र्सवादलेनिनवादलाई मार्गनिर्देशक सिद्धान्त बनाउँदै दुवै पार्टीले अँगाल्दै आएका जबज र एक्काइसौं शताब्दीको जनवाद र माओवादको विषय महाधिवेसनबाट टुंगो लगाउने गरि पार्टी एकतामा समझदारी जुटाएका थिए। एकीकृत पार्टीको अन्तरिम राजनीतिक प्रतिवेदन तयार पार्न माधव नेपाल, भीम रावल, प्रदीप ज्ञवाली, रघुजी पन्त, नारायणकाजी श्रेष्ठ, देव गुरुङ, शक्ति बस्नेत, पम्फा भुषाल र देवेन्द्र पौडेल र अन्तरिम विधान तथा संगठनात्मक ढाँचा तयार पार्न रामबहादुर थापा, ईश्वर पोखरेल, विष्णु पौडेल, वर्षमान पुन, सुरेन्द्र पाण्डे, वेदुराम भुषाल, रघुवीर महासेठ, गिरिराजमणि पोखरेल, मातृका यादव, जर्नादन शर्मा र वेदुराम भुषाल रहेको कार्यदल गठन गरेका थिए। बिहीबार प्रधानमन्त्री निवास बालुवाटारमा बसेको दुवै कार्यदलको संयुक्त बैठकले कार्यदलका संयोजक चयन गर्नेदेखि पार्टी एकताको काम छिटो सक्ने विषयमा छलफल गरेको माओवादी केन्द्रका नेता नारायणकाजी श्रेष्ठले बताए। अन्तरिम राजनीतिक प्रतिवेदन तयार पार्ने कार्यदल माधव नेपाल र अन्तरिम विधान तयार पार्न गठित कार्यदल रामबहादुर थापाको संयोजकत्व चयन भएको छ। कार्यदलले अब १५ दिनभित्र प्रतिवेदन तयार पार्ने जिम्मेवारी पाएको छ। पार्टी एकता ढिलोमा चैत पहिलो साताभित्र गर्ने गरी कार्यदलले काम गर्ने पनि नेताहरूले बताएका छन्। कार्यदलले बढीमा १५ दिनमा आफ्नो प्रतिवेदन तयार पार्छ। त्यसपछि अध्ययन गर्ने र निष्कर्षमा पुग्दा ढिलोमा चैत पहिलो साताभित्र पार्टी एकता हुने देखिन्छ, श्रेष्ठले भने। १९ फागुनमा संयुक्त बैठक बैठकले १९ फागुनमा दुवै पार्टीका सांसदको संयुक्त बैठक बस्ने निर्णय गरेको छ। २१ फागुनमा संसद बैठक सुरु हुने भएकाले संसद् बैठकमा आफ्ना सांसदले निर्वाह गर्नुपर्ने भूमिकाबारे सांसदलाई प्रशिक्षित गर्न १९ फागुनमा दुवै पार्टीका सांसदको संयुक्त बैठक बस्ने पनि नेता श्रेष्ठले बताए।"
जनप्रतिनिधिको तलबभत्तामा द्विविधा,"बर्दिया : प्रदेश कानुन अभावमा जिल्लाका स्थानीय तहका जनप्रतिनिधिलाई तलबभत्ताबारे द्विविधा सिर्जना भएको छ। स्थानीय सरकार सञ्चालन ऐन ०७४ ले प्रदेश सरकारले कानुन बनाएर जनप्रतिनिधिको सुविधा तोक्ने व्यवस्था गरेको छ। प्रदेश कानुनको अभावमा जिल्लाका केही स्थानीय तहले आफूखुसी तलबभत्ता वितरण गरेका छन् भने केहीले सुरुमा वितरण गरे पनि अहिले निरन्तरता दिन सकेका छैनन्। धेरै स्थानीय तह के गर्ने भन्नेमा अहिले अलमलमा छन्। गुलरिया नगरपालिकाले मेयर, उपमेयरलगायत कार्यपालिकाका सदस्यलाई केही महिनाको तलब वितरण गरेको छ। नगरपालिकाका प्रशासकीय अधिकृत रामचन्द्र पौडेलले कार्यपालिका निर्णयको आधारमा जनप्रतिनिधिलाई तलब बाँडेको जानकारी दिए। मेयरलाई मासिक ३० हजार, उपमेयरलाई २५ हजार, वडाध्यक्षलाई २० हजार र कार्यपालिकाका मनोनीत तथा खुलाबाट आएका ८ जनालाई १० हजारका दरले तलब दिने कार्यपालिकाले निर्णय गरेका थियो, उनले भने। प्रदेश कानुन अभावमा कात्तिक महिनादेखि तलब बाँड्ने प्रक्रिया रोकेको प्रशासकीय अधिकृत पौडेलले बताए। जनप्रतिनिधिलाई तलबलगायत सुविधाका लागि वार्षिक ५८ लाख रुपैयाँ परिषद्बाट विनियोजन गरिएको छ। अपुग रकम खर्च गरे आगामी परिषद्मा अनुमोदन गराउनुपर्छ, उनले भने। कामको व्यस्तता, साधनस्रोतको उपलब्धताका आधारमा जनप्रतिनिधिलाई सुविधा उपलब्ध गराउँदा राम्रो हुने उनको सुझाव छ। ठाकुरबाबा नगरपालिकाका मेयर घननारायण श्रेष्ठले प्रदेश कानुन जारी नहुँदा जनप्रतिनिधिलाई तलब नखुवाएको बताए। उनले भने, जनप्रतिनिधिबाट तलब माग भइरहेको छ, तर प्रदेशले कानुन जारी नगर्दासम्म तलबसुविधा दिने काम रोकेका छौं। जनप्रतिनिधिले सुविधा नपाउँदा समस्या भइरहेको उनले बताए। नगरपालिकाले शाखा प्रमुखलाई ४ वटा मोटरसाइकल र नगरपालिकालाई २ वटा ट्रयाक्टर खरिद गरेको छ। एउटा रोलर खरिद गर्ने प्रक्रियामा छ। राजापुर नगरपालिकाले पनि जनप्रतिनिधिलाई तलबभत्ताका लागि कानुन पर्खेको छ। मेयर शिवप्रसाद थारूले भने, प्रदेश कानुन नबन्दा तलब दिएका छैनांै, मेयर थारूले भने, बैठकभत्ताबाहेक कुनै सुविधा जनप्रतिनिधिले पाएका छैनन्। नगरपालिकाले १० वटा वडा कार्यालयलाई मोटरसाइकल खरिद गरेको छ। एउटा स्कुटी र ४ वटा बाइक नगरपालिकाको कार्यालयलाई लिएका छौं, उनले भने। पुरानो गाडी प्रयोग गरिरहेका मेयर थारूले विकास निर्माणको काम गर्न नयाँ गाडी नकुदाउने बताए।"
पार्टीबाट निष्कासित भएपछि गोपाल किरातीले भने: कथित कारबाहीका लागि प्रचण्ड कम्पनीलाई धन्यवाद,"काठमाडौं : बिहीबार साँझ बसेको माओवादी केन्द्र कार्यालय बैठकले पार्टीबाट निष्कासित गरेकोप्रति नेता गोपाल किरातीले आपत्ति जनाएका छन्। शुक्रबार बिहानै विज्ञप्ति सार्वजनिक गर्दै किरातीले आपत्ति जनाएका हुन्। बैठकले पार्टीका तीन नेता गोपाल किराती, विश्वभक्त दुलाल आहुती र लोकेन्द्र विष्ट मगरलाई कारबाही गर्दै पार्टीबाट निष्काशित गर्ने निर्णय गरेको थियो। पढ्नुहाेस् : गोपाल किराती, विश्वभक्त दुलाल र लोकेन्द्र विस्ट माओवादीबाट निष्काशित सञ्चारमाध्यम अनुसार दक्षिणन्थी काण्डको भण्डाफोर गर्दै नेकपा (माओवादी केन्द्र) पुनर्गगठनको आव्हान गरिएको क्रान्तिकारी निर्णयलाई अभियोग ठानेर पुष्पकमल दाहाल एण्ड कम्पनिले हामीलाई कथित कार्वाही गरेकोमा त्यस कम्पनिलाई धन्यवाद नै दिनुपर्छ, किरातीले सार्वजनिक गरेको विज्ञप्तिमा भनिएको छ, किनकी उक्त कार्वाही माओवादको विज्ञान र पहिचान मुद्दामाथिको कार्वाही हो भन्ने तथ्य स्वतः प्रमाणित हुनुको साथसाथै दाहाल एण्ड कम्पनिमा निहित एकमनवादको पराकाष्ठा समेत हो। उनले प्रचण्डले माओवादी पुर्नगठन गर्नुपर्ने कारणबारे एक पटकपनि सुनुवाइको मौका नदिउको प्रति समेत आपत्ति जनाएका छन्। माओवादी केन्द्र पुनर्गगठन गर्नुपर्ने कारणबारे एक पटक पनि सुनुवाईको मौका नदिइकन कथित कार्वाही दाहाल कम्पनिकै विनाशको वर्खिलाप समेत हो, विज्ञप्तिमा थप भनिएको छ, अतः जो चोर, उसैको ठूलो स्वर भने झैं मार्क्सवादलेनिनवादमाओवादको सिद्धान्त र पहिचानको मुद्दा बेचेर खानेहरुले नै त्यो सिद्धान्त र मुद्दामा दृढ हामीलाई कार्वाहीको दुस्प्रचार गर्नु कायरताको परिचायक मात्र हो। सँगै प्रचण्डसहितका नेता एमालेकरण भइसकेकाले माओवादीमा नभएको भन्दै किरातीले अब प्रतिक्रान्तिकारी हर्कतविरुद्ध सबैलाई जुट्न समेत आह्वान गरेका छन्। एमालेकरण भइसकेको दाहाल एण्ड कम्पनि माओवादी केन्द्रमा नरहेको स्पष्ट गर्दै त्यस कम्पनिको प्रतिक्रान्तिकारी हर्कत विरुद्ध विरोधको झण्ड उठाउन पार्टी, वाईसीएल, जबस र मोर्चा संगठनका इमान्दार कमरेडहरुलाई जोडदार आव्हान गर्दछु, किरातीले थप भनेका छन्, पार्टी पुनर्गठनमा सहयोग गर्न सबै देशवासीमा विशेष अपिल गर्दछु। पढ्नुहाेस्: माओवादी केन्द्र पुनर्गठन गर्ने गोपाल किरातीको घोषणा"
'मधेसी दललाई सत्तामा ल्याउनु गलत',"काठमाडौं : संघीय फोरम र राजपालाई सरकारमा सहभागी हुन एमालेले गरेको आग्रह जनमतविपरीत रहेको धारणा वामपन्थी नेताहरूले व्यक्त गरेका छन्।संविधान जारीदेखि कार्यान्वयनसम्म एमालेले लिएको राष्ट्रवादी अडानकै कारण उसले संविधान कार्यान्वयनको मापदण्ड मानिएको स्थानीय तह, प्रदेशसभा र संघीय संसद्मा बहुमत पाउन सफल भएको उनीहरू बताउँछन्। एमाले अध्यक्ष तथा प्रधानमन्त्री केपी ओली र माओवादी केन्द्र अध्यक्ष पुष्पकमल दाहालले एक सातायता पटकपटक संघीय फोरमका अध्यक्ष उपेन्द्र यादव र राजपाका अध्यक्ष महन्थ ठाकुरसँग भेटवार्ता गर्दै सरकारमा सहभागी हुन आग्रह गरिरहेका छन्। प्रदेश २ का मुख्यमन्त्री लालबाबु राउतले प्रदेशसभामा विश्वासको मत लिँदा एमालेले समर्थन जनाएको छ। आफ्नो समर्थनले संघीय फोरम ओली नेतृत्वको सरकारमा सहभागी हुने विश्वास एमालेका नेताहरूको छ। कम्युनिस्ट पार्टी (क्रान्तिकारी)का अध्यक्ष मोहन वैद्य किरणले संविधान जारीदेखि कार्यान्वयन प्रक्रियासम्म मधेसवादी दलहरूसँग कुनै सहकार्य गर्न अस्वीकार गरेको एमालेले अहिले एकाएक सत्तामा आउन आग्रह गर्नुले उसको राष्ट्रवादी अडान देखावटीमात्र भएको बताए। उनले भने, एमालेको केही वर्ष यताको भूमिका कतिपय अर्थमा सकारात्मक भए पनि आग्रहले समग्रमा ऊ के हो भन्ने पुष्टि गर्छ। केही घटना र प्रसंगको गहिरो अध्ययन नगरेसम्म ठोकुवा गरेर भन्ने स्थिति नरहेको उनले बताए। नेमकिपा अध्यक्ष नारायणमान बिजुक्छे (रोहित)ले कम्युनिस्ट वा वामपन्थी पार्टी नभएकाले आफ्नो स्वार्थअनुकूल एमालेले व्याख्या र विश्लेषण गर्ने आरोप लगाए। एमाले भाइ कांग्रेस भएकाले सत्तामा जान गल्ती गर्ने र सच्याउने कामलार्ई निरन्तरता दिँदै आएको छ, उनले भने, यस्तो कार्य एउटा राष्ट्रिय पार्टीलाई सुहाउँदो कुरा हुन सक्दैन। संघीय फोरमकी नेत्री रेणु यादवले सत्तामा जान एमालेसँग निकटताभन्दा पनि प्रदेश २ को सरकार सर्वसम्मत गराउँदै अघि बढाउन आफ्नो पार्टीले गरेको आग्रहमा एमालेले समर्थन गर्नु सकारात्मक भएको बताइन्। उनले भनिन्, एमालेले प्रदेश २ को सरकारलाई दिएको मत सहयोगभन्दा पनि सपोर्टका रूपमा लिनुपर्छ। संघीय फोरम र एमालेबीच शीर्ष नेतृत्व स्तरमा वार्ता चलिरहेको जानकारी दिँदै उनले भनिन्, वार्ताको उद्देश्य सत्ताभन्दा पनि संविधान संशोधन हो। संशोधनमा एमालेले गर्ने सम्बोधनमा धेरै कुरा निर्भर हुन्छ। उसले संविधान संशोधनको ग्यारेन्टी सहितको आधार र प्रक्रिया सम्बोधन गर्नु पर्छ। संशोधन गरे एमालेले विश्वासघात र गल्ती गर्छ : सिंह नेकपा (मसाल)का महामन्त्री मोहनविक्रम सिंहले संघीय फोरमलाई सरकारमा ल्याउन ओली सरकारले पहिलेको अडानविपरीत संविधान संशोधन गर्ने नीति अपनाए जनताप्रति विश्वासघात र गम्भीर गल्ती हुने बताए। उनले भने, यस्ता कुनै पनि गल्ती एमालेले गरे आफ्नो पार्टीले प्रतिकार गर्नेछ। सिंहले बिहीबार जारी गरेको विज्ञप्तिमा उल्लेख छ, दोस्रो संविधान संशोधनतताका एमालेले दृृढ नीति अपनाउँदै राष्ट्रवादी चरित्र प्रदर्शन गरेको थियो। एमालेले दोस्रो संशोधन, भारतीय नाकाबन्दी, भारतका हस्तक्षेपकारी नीतिविरुद्ध र चीनसँग सम्बन्ध विस्तारका पक्षमा स्पष्ट अडान लिएको थियो। एमाले र माओवादीका ती नीति र भूमिकाको हाम्रो पार्टीले समर्थन गरेको थियो। तिनै नीति र भूमिकाका कारण उनीहरूले चुनावमा जनताबाट अत्यधिक समर्थन पाए। उनीहरूका ती नीति र अडानमा विचलन नआउने अपेक्षा राखेका छौं। पहिलो संशोधनका बेला ओली सरकारले सम्झौतापरस्त नीति लिएर अपनाएर त्यसलाई पारित गराएको र भविष्यमा त्यस्तो नीतिले निरन्तरता नपाउन् भनेर नेता सिंहले एमालेलाई सचेत गराएका छन्। विज्ञप्तिमा संविधान संशोधन सामान्य प्रक्रिया भएको र आवश्यकतानुसार त्यस प्रकारका कैयौं संशोधन गर्दै जानुपर्ने भए पनि मधेसवादीहरूले जोड दिइरहेका संशोधनको प्रकृति राष्ट्रघाती प्रकारको रहेको पार्टीले ठहर रहेको धारणा उनले व्यक्त गरेका छन्।"
अब १७ मन्त्रालय,"काठमाडौं : अब संघीय सरकारमा बढीमा १७ वटा मन्त्रालय रहने भएका छन्। केन्द्रीकृत शासन प्रणालीअनुसार स्थापना भएका ३० वटा मन्त्रालय गाभिएर १७ वटामा सीमित हुने भएका हुन्। अहिले केन्द्रीय निकाय (प्रधानमन्त्री तथा मन्त्रिपरिषद् कार्यालय) बाहेक ३० वटा मन्त्रालय छन्। अब केन्द्रीय निकायसहित १८ वटा प्रमुख निकाय रहने छन्। मन्त्रालय गाभिएसगै एक दर्जन सचिव फाजिल (जिम्मेवारीविहीन) हुने भएका छन्। जनसंख्या तथा वातावरणमन्त्री लालबाबु पण्डितले अब मन्त्रालयको संख्या बढीमा १७ वटासम्म रहने बताए। सम्भवतः अब बस्ने मन्त्रिपरिषद् बैठकले संघीय सरकारमा रहने मन्त्रालयको अन्तिम टुंगो लगाउने उनले जानकारी दिए। १७ वटा मन्त्रालय र तिनका कार्य, जिम्मेवारीसमेत निर्धारण गरी प्रधानमन्त्री कार्यालयले मन्त्रिपरिषद्मा अन्तिम प्रस्ताव पेस गर्ने तयारी गरेको छ। उद्योग, वाणिज्य तथा आपूर्ति मन्त्रालय गाभिएर एउटै मन्त्रालय बन्ने भएको छ। यसैगरी कृषि, पशु विकास र भूमिसुधार मन्त्रालय गाभिएर कृषि, सहकारी तथा भूमिव्यवस्था मन्त्रालय बन्नेछ। सिँचाइ, ऊर्जा र खानेपानी मन्त्रालय गाभिएर जलस्रोत तथा ऊर्जा मन्त्रालय बन्ने भएको छ। यसैगरी वन र वातावरण मन्त्रालय गाभिएर वन तथा वातावरण मन्त्रालय बन्ने भएको छ भने महिला, बालबालिका र श्रम तथा रोजगार मन्त्रालय पनि गाभिएको छ। शिक्षा, विज्ञान प्रविधि र युवा तथा खेलकुद मन्त्रालय गाभेर शिक्षा तथा विज्ञान प्रविधि र युवा खेलकुद मन्त्रालय बनाउन लागिएको छ भने संघीय मामिला, स्थानीय विकास र सामान्य प्रशासन मन्त्रालय गाभेर संघीय मामिला तथा सामान्य प्रशासन मन्त्रालय बन्ने भएको छ। अब बस्ने मन्त्रिपरिषद् बैठकले संघीय सरकारमा रहने मन्त्रालयको अन्तिम टुंगो लगाउने। मन्त्रालय गाभिएसगै दर्जन बढी सचिव एकैपटक जिम्मेवारीविहीन हुने भएका छन्। प्रधानमन्त्री कार्यालयका अनुसार गाभिएका केही मन्त्रालयमा दुई जनासम्म सचिव राखेर समायोजन गर्ने तयारी पनि थालिएको छ। विभिन्न संवैधानिक आयोग गठन नहुँदासम्म सचिवलाई फाजिलमा राख्ने या एउटै मन्त्रालयमा दुई जनासम्म राख्ने भन्ने विकल्पबारे छलफल भइरहेको प्रधानमन्त्री कार्यालयका एक सचिवले जानकारी दिए। विभिन्न समय बनेका सरकारले यसअघि सुरुमा १८ को संख्यामा रहेको मन्त्रालय बढाउँदै २१, २५, २७ हुँदै ३० वटासम्म पुयाएका थिए। सरकाद्वारा विभिन्न समयमा गठन गरिएका प्रशासन सुधार आयोग तथा प्रशासन पुनःसंरचना समितिले मन्त्रालयको संख्या घटाएर १२ देखि १८ वटासम्म पुयाउन सरकारलाई सुझाव दिँदै आए पनि कार्यान्वयन हुन सकेको थिएन।"
मन्त्रिपरिषद् बैठकपछि एमाले स्थायी कमिटी बैठक बस्ने,"काठमाडौं : नेकपा एमाले स्थायी कमिटी बैठक केहीबेरमा बस्ने भएको छ । मन्त्रिपरिषद् बैठकपटि एमाले स्थायी कमिटी बैठक बस्ने तयारी गरेको एमाले नेता कृष्णगोपाल श्रेष्ठले बताए । अहिले मन्त्रिपरिषद्को बैठक बसिरहेको छ । एमालेको स्थायी कमिटीले पार्टी एकता र सरकार निर्माणबारे टुंग्याउने नेता श्रेष्ठले जानकारी दिए । बिहान नाै बजे बैठक बस्ने भने पनि नेताहरु अाउने क्रम जारी रहेकाे छ । याे पनि पढ्नुहाेस् एमालेलार्इ १०, माओवादीलाई सात मन्त्रालय : गृहका लागि माओवादीभित्र हानथाप"

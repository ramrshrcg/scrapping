शीर्षक,विवरण
मोदीको चिन्ता,"छिमेकको शान्ति, समृद्धि र स्थायित्वको चाहना अक्सर स्वाभाविक चाहना हुने गर्छन् हरेक मुलुकमा । नेपालका दुई विशाल छिमेकी मुलुक भारत र चीनले सिद्धान्ततः नेपालको स्थायित्व, शान्ति र समृद्धि नै उनीहरूको निहित स्वार्थ' हो भन्नेसम्मको अभिव्यक्ति दिँदै आएका छन् । पक्कै पनि उनीहरूका अभिव्यक्ति र नीतिगत चाहना' लाई व्यवहारको कसीमा राखेर हेरिनुपर्छ । भर्खरै नेपालले चीनले अघि सारेको उसको रणनीतिक अवधारणा वन बेल्ट वन रोड' प्रस्तावमा हस्ताक्षर गरेको छ । त्यसको अर्थ हो आगामी वर्षहरूमा नेपाल र चीनबीच विकास, भौतिक परियोजना निर्माण, रेल मार्ग, सडक, ऊर्जा तथा विद्युत् ग्रीड आदि क्षेत्रमा सहकार्य बढ्नेछन् । सिद्धान्ततः नेपालले राष्ट्र एकीकरण अर्थात पृथ्वीनारायण शाहको पालादेखि नै आफूलाई दुई ढुंगाबीचको तरुल' मानी सन्तुलित र व्यावहारिकता मिश्रित विदेश नीति अपनाउँदै आएको छ । तर यता आएर खासगरी माओवादी सशस्त्र विद्रोहपछिको अवस्थामा आन्तरिक राजनीतिमा देखिँदो वैदेशिक हस्तक्षेप भोगिरहेको छ । नेपाल अहिले राजनीतिक अस्थिरता मात्र हैन असफलतातर्फ उन्मुख हुन थालेको अड्कलबाजी मुलुकभित्र र बाहिर हुन थालेको छ । यसै परिपेक्ष्यमा भारतीय प्रधानमन्त्री नरेन्द्र मोदीले बुद्धको जन्मस्थान नेपालको परिस्थिति भयावह रहेको र त्यसबाट उसले कहिले निकास पाउने हो भन्न कठिन रहेको अभिव्यक्ति दिएका छन् । त्यो अभिव्यक्ति यथार्थभन्दा टाढा छैन । तर नेपालमा त्यो परिस्थिति आउनमा भारतको आफ्नै कति हात छ, खासगरी त्यहाँको राजनीतिक हस्तक्षेप र आन्तरिक मामिलाको माइक्रो म्यानेज्मेन्ट' बाट, त्यसको इमानदार विश्लेषण गरी आवश्यक सुधारात्मक कदम चालेमा नेपालले ज्यादा लामो समय अनिश्चितता खेप्नुपर्ने छैन । नेपालको बेथितिको जरोमा भारतीय प्रशासक (त्यहाँको विदेश मन्त्रालय) र सशस्त्र विद्रोहमा रहेका माओवादी नेतृत्वबीचको साँठगाँठ र सहकार्य छ । बाह्रबुँदेले नेपालका ठूला राजनीतिक दल, खासगरी नेपाली कांग्रेस र एमालेलाई माओवादीका अनुयायी या बी टीम' बनायो भने अर्कोतिर भारतीय बाबुहरू' को आदेशपालक । नेपाली जनतासँग नेपाली राजनीतिको सम्बन्ध तोडियो । जनतासँग सम्बन्ध नरहेको, राष्ट्रिय स्वाभिमान र स्वतन्त्रताप्रति संवेदनशीलता गुमाएको नेतृत्व र राजनीति प्रजातान्त्रिक व्यवस्थाको लक्षण हुँदैन । राजनीतिक नेतृत्वले जनताको सम्मान र विश्वसनियता गुमाएपछि कूटनीतिक सन्तुलन प्रभावित हुन्छ नै । अहिले छिमेक र नेपाली जनताको नजरमा नेपाली नेतृत्वबारे त्यस्तै किसिमका आशंका छन् । त्यस अर्थमा मोदीका अभिव्यक्ति र चिन्तासँग नेपाली जनता निकै हदसम्म सहमत भए पनि यहाँको राजनीति र समग्र परिस्थितिलाई यो अवस्थामा पुर्याउन दिल्लीको हात थिएन भन्न सकिन्न । त्यो पाटोलाई मोदीले सम्बोधन गरेमा नेपाली जनताले नेपाली नेतालाई तत्काल वाध्य बनाउनेछन्, सुध्रिन र स्थिति सुधार्न ।"
"नवलपरासीको मतपत्र भक्तपुरमा भेटियो, छानविन गर्न नेमकिपाको माग",भक्तपुरः भक्तपुरमा नवलपरासीको मतपत्र भेटिएको छ। चाँगुनारायण नगरपालिका वडा नम्बर ६ स्थित नगरकोट गाविसकाे पुरानो भवनमा रहेको मतदान केन्द्रमा नवलपरासीको मतपत्र भेटिएको हो। नेमकिपाका वडा नम्बर ६ का उम्मेदवार कुमार थिङले २० मत खसिसकेपछि नेमकिपाको चुनाव चिन्ह मादल नभेटिएपछि नवलपरासीको मतपत्र भक्तपुर आएको भेटिएको बताउनुभयो। नेमकिपाका सचिव प्रेम सुवालले नवलपरासीको मतपत्र कसरी भक्तपुर आयो भन्नेबारे छानविन गर्नु पर्ने माग गर्नु भएको छ। सुवालले भक्तपुरमा नवलपरासीको मतपत्र आउनुमा निर्वाचन आयोगको गम्भीर त्रुटी भएको बताउनु भयो। नवलपरासीको मतपत्र भेटिएपछि उक्त मतपत्र भने निर्वाचन अधिकृतहरुले त्यसलाई छुट्याएर राखेका छन्।
भोट हालेपछि ओलीले भनेदोस्रो चरणको निर्वाचनबारे पछि कुरा गरौंला,"भक्तपुरः नेकपा एमालेका अध्यक्ष एवं पूर्वप्रधानमन्त्री केपी शर्मा ओलीले स्थानीय तहको निर्वाचनमा सरकारले केही ठाउँमा बल प्रयोग गरेको आरोप लगाउनु भएको छ। भक्तपुरको सुर्यविनायक नगरपालिकाको बालकोटस्थित महेन्द्र शान्ति विद्यालय केन्द्रमा पुगेर मतदान गरेपछि पत्रकारहरुसँग कुराकानी गर्दै ओलीले सरकारले निर्वाचनमा केही ठाउँहरुमा बलमिच्याईँ गरेर राम्रो काम नगरेको आरोप लगाउनु भएको हो। ओलीले दोलखा, दैलेखलगायत केही ठाउँमा सरकारले बल प्रयोग गरेर बुथ कब्जा गर्ने प्रयास गरेको बताउनुभयो। ओलीले दोलखा लगायतका स्थानमा भएका घटनबारे आफूहरुले निर्वाचन आयोगसँग कुराकानी गरेको बताउनुभयो। ओली मतदानका लागि मध्यान्ह १२ बजेतिर बालकोटस्थित महेन्द्र शान्ति विद्यालय केन्द्रमा पुग्नु भएको थियो। दोस्रो चरणको निर्वाचनबारे पत्रकारहरुले सोधेको प्रश्नमा अध्यक्ष ओली दोस्रो चरणको निर्वाचनबारे पछि कुरा गरौंला भन्नु भएको थियो। ओलीले भन्नुभयो,पहिलो चरणको निर्वाचन हुँदैछ। अहिले नै दोस्रो चरणको निर्वाचनबारे बोल्नु ठिक हुन्न। त्यसबारे पछि कुरा गरौंला।"
"११५ वर्षीया वृद्धाले हालिन् भाेट, भन्छिन्अब विकास हुन्छ","नुवाकोटः नुवाकोटमा एक सय १५ वर्षीया वृद्धाले मतदान गर्नु भएको छ। नुवाकोटको पूर्वी भेगमा रहेको ककनी गाउँपालिका वडा नम्बर८ मा ११५ वर्षीया वृद्धा बाटुली लामिछानेले आइतवार स्थानीय तहको निर्वाचनमा मतदान गर्नुभएको हो। उहाँले ककनीगाउँपालिका८ मात्रागाउँमा रहेको अरुणोदय मावि मतदान केन्द्रमा पुगेर मतदान गर्नुभएको हो। उहाँले छोरा नेत्रप्रसाद लामिछानेको सहयोगमा मतदान गर्नुभएको मतदान अधिकृत रामस्नेही मण्डलले जानकारी दिनुभयो। विसं १९५९ साल चैत्र १० गते जन्मनुभएकी लामिछानेले मत दिएपछि मुलुकमा शान्ति र विकास आउने आशा गरेको बताउनुभयो। नुवाकोटको पूर्वी भेगमा रहेको दुर्गम दुप्चेश्वर गाउँपालिका वडा नम्बर ५ का १०४ वर्षीया तुलसीकुमारी खत्रीले मतदान गरी महादेव मावि मतदान केन्द्रको शुभारम्भ गर्नुभयो। यस्तै, सूर्यगढी गाउँपालिका३ का १०१ वर्षीय अनन्तप्रसाद अधिकारीले मतदान गर्नुभयो। मतदान अधिकृत सिंहबहादुर तामाङका अनुसार बागेश्वरी मावि मतदान केन्द्रबाट अधिकारीले मतदान गरी शुभारम्भ गरिएको हो ।"
शान्तिपूर्ण र उत्साहजनक रुपमा ७१ प्रतिशत मतदान,"काठमाडौ: तीन वटा प्रदेशका ३४ जिल्लामा रहेका दुई सय ८१ स्थानीय तहमा ७१ प्रतिशत मतदान भएको निर्वाचन आयोगले जनाएको छ । राजनीतिक दलका प्रतिनिधिको रोहवर वा उपस्थितिमा मतदाताले गोप्य मतदान मार्फत व्यक्त जनादेश अव मतपेटिकामा संङग्रहीत भएको प्रमुख निर्वाचन आयुक्त अयोधीप्रसाद यादवले बताउनुभयो । निर्वाचन परिणामप्रति बिश्वास गर्न,मतदाताको मतादेशलाई पूर्ण सम्मान गर्न समस्त राजनीतिक दल,उम्मेदवारहरुलाई निर्वाचन आयोगले अपिल गरेको छ । मतदाताले व्यक्त गरेको मतलाई लिएर उत्तेजनामा नआउन,संयमता प्रदर्शन गर्न रलोकतान्त्रिक पद्धति र प्रक्रियाप्रतिको प्रतिबद्धतालाई पुन अभिव्यक्त गर्न आयोगले सबै सरोकारवालासँग अनुरोध गरेको छ । निर्वाचन आयोगमा आयोजित पत्रकार सम्मेलनमा छिटपुट घटना बाहेक शान्तिपूर्ण,उत्साहजनक र मतदाताको व्यापक सहभागितामा निर्वाचन भएको जानकारी गराउँदै यादवले तीन वटा केन्द्रको मतदान स्थगित भएको बताउनुभयो । काभ्रेको नमोबुद्ध नगरपालिका वडा नम्बर ४ र कालिकोटको कालिका गाउँपालिका बालाचौर आधारभुत बिद्यालयमा रहेको मतदान केन्द्र र दोलखाको मेलुङ गाउँपालिका अन्तर्गत सत्यश्वर माविमा रहेको मतदान केन्द्रमा मतदान स्थगित भएको हो । सिन्धुपाल्चोकस्थित सम्वाददाता युवराजपुरीका अनुसार भोटसीपा गाउँपालिकाको चण्डेश्वरी माद्यामिक विद्यालयमा रहेको केन्द्रमा पनि मतदान स्थगित भएको छ । असक्तहरुलाई मतदान गराउने बिषयमा राजनीतिक दलहरु वीच विवाद भएपछि सो केन्द्रमा मतदान स्थगित भएको हो । सो केन्द्रमा सात सय जना मतदाताले मतदान गरीसकेपछि स्थगित भएको छ । मतदानपछि प्रमुख निर्वाचन आयुक्त अयोधीप्रसाद यादवले पत्रकार सम्मेलनमा व्यक्त गर्नु भएका जानकारी यहाँ प्रस्तुत गरिएको छ । (२०७४ बैशाख ३१ गते (१४ मे, २०१७) सम्पन्न भएको स्थानीय तह निर्वाचन को विषयमा माननीय प्रमुख निर्वाचन आयुक्त डा अयोधीप्रसाद यादवले २०७४ वैशाख ३१ गते आइतबार मिडिया सेन्टरमा आयोजित विशेष समारोहमा दिनुभएको वक्तव्य ) आदरणीय मतदाता बुवा, आमा, दिदी बहिनी तथा दाजुभाइहरू, १ स्थानीय तहको पहिलो चरणअन्तर्गत आज वैशाख ३१ गते आइतबार तीन प्रदेशका ३४ जिल्लाका २८१ स्थानीय तहका लागि भएको मतदान कार्य छिटफुट घटनाबाहेक शान्तिपूर्ण, उत्साहजनक र मतदाताको व्यापक सहभागितामा सम्पन्न भएको छ । मतदाता महानुभावहरूले लोकतान्त्रिक अभ्यासमा देखाउनु भएको यस व्यापक सहभागिताप्रति आयोग हार्दिक धन्यवाद ज्ञापन गर्दछ । २ २८३ स्थानीय तहका लागि भएको मतदान कार्य अन्तर्गत आज २८१ स्थानमा मात्रै मतदान भएको थियो । मनाङ जिल्लाको नारपू गाउँपालिका र डोल्पा जिल्लाको शेफोक्सुण्डो गाउँपालिकामा यसअघि नै निर्विरोध निर्वाचन भइसकेको जानकारी गराउँदछु । आज सम्पन्न मतदान कार्यमा ३४ जिल्लाबाट प्राप्त प्रारम्भिक विवरण अनुसार कम्तीमा ७१ प्रतिशत मतदान भएको छ । काठमाडौं उपत्यकासहित ३४ वटै जिल्लाका शहरदेखि गाउँ बस्तीमा रहेका मतदान केन्द्रहरूमा मतदाताहरू बिहान ७ बज्नुअघिदेखि नै मतदान केन्द्रअघि पङ्क्तिबद्ध भएर बस्नु भएको थियो । मतदानमा युवा पुस्तादेखि जेष्ठ नागरिक, अपाङ्गता भएका व्यक्ति, किरियापुत्री, दृष्टिविहीनसम्मले निकै उत्सुकतापूर्वक सहभागिता जनाउनुभएको थियो । यस सहभागिताले जेठ ३१ गते हुने दोस्रो चरणको निर्वाचनमा सहभागी हुनुहुने मतदातालाई पनि उत्साहित बनाउने छ भन्ने विश्वास आयोगले लिएको छ । ३ मतदान कार्य सम्पन्न भएपछि सबैै मतपेटिका सम्बन्धित मुख्य निर्वाचन अधिकृत र निर्वाचन अधिकृतको कार्यालयमा ल्याउने कार्य भइरहेको छ । हिमाली तथा पहाडी जिल्लाका विकट मतदान केन्द्रबाट मतपेटिका सङ्कलन गर्नका लागि आयोगले हेलिकप्टरको व्यवस्था गरेको जानकारी सम्बद्ध सबैलाई गराउन चाहन्छु । मतदान कार्य सम्पन्न भएका स्थानीय तहका मतपेटिकाहरू सम्बन्धित स्थानीय निकायको मुख्य निर्वाचन अधिकृत र निर्वाचन अधिकृतको कार्यालयमा प्राप्त भएपछि मतगणना प्रक्रिया अगाडि बढाइने छ । मतपेटिका प्राप्त भएपछि मुख्य निर्वाचन अधिकृत र निर्वाचन अधिकृतहरुले मतगणना गर्ने विषयमा राजनीतिक दलहरुसँग समन्वय गरी मतगणनाको मिति र समय तोक्नु हुने छ । आफ्नो तयारी पूरा भएपछि उहाँहरुले आजै राति वा भोलिबिहानबाट मतगणना सुरु गर्नु हुने छ र मतपरिणाम सहज तरिकाले सार्वजनिक गर्नुहुने छ । ४ गाउँपालिकाका अध्यक्ष तथा उपाध्यक्ष, नगरपालिकाका प्रमुख तथा उपप्रमुख, वडा अध्यक्ष, वडा सदस्य, महिला वडा सदस्य र दलित वडा सदस्य पदका लागि भएको निर्वाचनमा विशेष गरी महिला, दलित, अल्पसंख्यक समुदायको सहभागिता निकै उत्साहप्रद रहेकोमा आयोग हर्षित छ । आयोगको आफ्नो तयारी र निर्वाचन व्यवस्थापनको कमी कमजोरीले कुनै मतदान केन्द्रमा गम्भीर समस्या उत्पन्न भएन र सहज ढंगले मतदान कार्य अगाडि बढाउन आयोग सफल भएको छ । मतदान कार्यमा अत्यन्तै कठिन परिश्रम गरी अहोरात्र खटेर मतदान कार्य सफल बनाउन जुट्नुभएका मुख्य निर्वाचन अधिकृत, निर्वाचन अधिकृत, मतदान अधिृकत र अन्य कर्मचारी तथा सुरक्षाकर्मीलगायत सवै धन्यवादका पात्र हुनुहुन्छ । आदरणीय महानुभावहरू ५ राजनीतिक दलका प्रतिनिधिहरुको रोहवर वा उपस्थितिमा मतदाताले गोप्य मतदानमार्फत व्यक्त गर्नुभएको जनादेश अब मतपेटिकामा सङ्ग्रहीत भएको छ । निर्वाचन परिणामप्रति विश्वास व्यक्त गर्न, मतदाताको मतादेशलाई पूर्ण सम्मान गर्न समस्त राजनीतिक दल, उम्मेदवारहरुसँग निर्वाचन आयोग हार्दिक अपिल पनि गर्दछ । साथै मतदाताले व्यक्त गरेको मतलाई लिएर उत्तेजनामा नआउन, संयमता प्रदर्शन गर्न र लोकतान्त्रिक पद्धति र प्रक्रियाप्रतिको प्रतिवद्धतालाई पुनः अभिव्यक्त गर्न आयोग सबै सरोकारवालासँग अनुरोध गर्दछ । ६ आयोगले नचाहँदा नचाहँदै पनि तीनवटा मतदान केन्द्रमा मतदान कार्य स्थगित भएको छ । काभ्रे जिल्लाको नमोबुद्ध नगरपालिका वडा नं ४ को मतदान केन्द्र र कालिकोटको कालिका गाउँपालिकाको बालाचौर आधारभूत विद्यालयमा रहेको मतदान केन्द्रको मतदान कार्य स्थगित भएको र दोलखा जिल्लाको मेलुङ गाउँपालिकाअन्तर्गत सत्येश्वर माविमा रहेको मतदान केन्द्रमा सुरक्षार्थ सुरक्षाकर्मीको कारबाहीमा एक जनाको निधन भएको घटनाप्रति आयोग दुःख व्यक्त गर्दछ । सो केन्द्रको मतदान कार्य पनि स्थगित भएको छ । ती मतदान केन्द्रहरुमा आयोगले तोकेको मिति र समयमा पुनः मतदान कार्य हुने जानकारी गराउँछु । ७ मतदाता परिचयपत्रको प्रयोगले निर्वाचनलाई स्वच्छ, निष्पक्ष र विश्वसनीय बनाउन आयोगलाई सहयोग पुगेको छ । मतपत्र ठूलो हुनु, छोटो समयमा तयारी गर्नु मतदाता शिक्षा प्रदान गर्न समय कम हुनु, बेलैमा राजनीतिक सहमति कायम नहुँदा उत्पन्न अन्योलबीच भएको तयारीप्रति आयोग सन्तोष व्यक्त गर्दछ । ८ मतदान कार्यलाई सफल बनाउन सहयोग पुयाउने नेपाल सरकार, मित्र राष्ट्र, दातृ निकाय तथा विकास साझेदार संस्था तथा अन्तर्राष्ट्रिय समुदायको सहयोग र सद्भावप्रति आयोग पुनः धन्यवाद दिन चाहन्छ । आदरणीय पत्रकार मित्रहरु ९ आज सम्पन्न भएको मतदान कार्यलाई सफल बनाउन आम सञ्चार जगत्ले खेलेको भूमिकाप्रति आयोग हृदयदेखि नै धन्यवाद दिन चाहन्छ । मतदान कार्य भइरहँदा कतिपय सञ्चार माध्यमले हिंसालाई मात्र प्रोत्साहन पुग्ने गरी समाचार दिने कार्य भएको पनि आयोगलाई जानकारीमा आएको छ । समग्रमा, सञ्चारकर्मी मित्रहरुले देखाउनु भएको जाँगर, उत्साह र लगनशीलताको आयोग प्रशंसा नगरी रहन सक्दैन । विभिन्न ठाउँबाट प्रत्यक्ष प्रशारणमार्फत मतदातालाई सुसूचित पार्ने कार्यमा तपाईहरु दिनभर खट्नु भएको छ । धेरै असुविधा भोगेर पनि तपाईहरुले पुयाउनु भएको योगदानको आयोग उच्च सम्मान गर्दछ । धन्यवाद"
स्थानीय चुनाव ऐतिहासिकः रामचन्द्र पौडेल,दमौलीः नेपाली कांग्रेसका वरिष्ठ नेता रामचन्द्र पौडेलले झण्डै दुई दशकपछि भएको स्थानीय तह निर्वाचनले देशमा आशा जगाएको बताउनु भएको छ । आफ्नो गृह जिल्ला तनहुँस्थित सत्यवती मावि मतदान केन्द्रमा मतदान गरेपछि अन्नपूर्णसँग कुरा गर्दै पौडेलले पहिलो चरणको चुनावले संविधान कार्यान्वयन तथा विकासको चाहनालाई सम्बोधन गरेको बताउनु भयो । पहिलो पटक स्थानीय तहमा सिंहदरबारको अधिकार आएको भन्दै उहाँले आइतबारको दिन ऐतिहासिक भएको उल्लेख गर्नुभयो । न्यायपालिका र विधायिकाको अधिकार पनि स्थानीय तहले प्रयोग गर्न लागेको बताउदै उहाँले आफू स्थानीय विकास मन्त्री रहँदा स्थानीय सरकारको हुनुपर्छ भनेकामा बल्ल साकार भएको उल्लेख गर्नुभयो। वरिष्ठ नेता पौडेलले दोश्रो चरणको निर्वाचन पनि शान्तिपूर्ण ढंगले हुने विश्वास व्यक्त गरे । तराई मधेसका दलहरुसँग यसबारेमा वार्ता भइरहेको भन्दै पौडेलले संविधान संसोधन पनि हुने र सारा देश दोश्रो चरणको चुनावमा जाने बताउनुभयो। तनहुँमा रहेका शीर्ष नेताहरुले पनि आफ्नो मतदान केन्द्रबाट मतदान गर्नु भएको छ। वनमन्त्री शंकर भण्डारीले भानुको पूर्कोट तथा पूर्व गृह मन्त्री गोविन्दराज जोशीले भानुको मानेचौकामा मतदान गर्नु भएको छ । यसैगरी एमालेका पूर्व मन्त्री किरण गुरुङले भीमादमा मत खसालेका खसाल्नु भएको छ।
"दोलखामा काँग्रेस र एमाले कार्यकर्ताबीच झडप, प्रहरीकाे गाेली लागेर एकको मृत्यु",दाेलखा: दोलखाको मेलुङ गाउपालिकाको पोवटी मतदान केन्द्रमा प्रहरीको गोली लागेर नकुल भुजेलको मृत्यु भएको छ । सो घटनामा परी काँग्रेस कार्यकर्ता सुर्यप्रसाद न्यौपानेको टाउकोमा गम्भीर चोट लागेको छ । काँग्रेस र एमाले कार्यकर्ता वीच विवाद हुँदा झडप भएको थियो । झडपलाई नियन्त्रणमा लिन प्रहरीले गोली चलाउनु परेको थियो । प्रहरीले गोली चलाएपछि काँग्रेस र माओवादी केन्द्रका कार्यकर्ता मतदानकेन्द्र छोडेर हिडेका छन । घटनापछि सो मतदान केन्द्रमा मतदान स्थगित भएको छ । मेलुङमा काँग्रेस र माओवादी केन्द्रबीच गठबन्धन छ भने एमाले एकल चुनावी प्रतिस्पर्धामा छ। यसअघि बैतेश्वर गाउँपालिकाको वडा नम्बर २ मा एमालेका कार्यकर्ताको खुकुरी प्रहारबाट आठ जना काँग्रेस कार्यकर्ता घाइते भएका छन । गम्भीर घाइते एक जनालाई थप उपचारका लागि चरिकोटस्थित जिल्ला अस्पताल पुरयाइएको छ । तामाकोशी गाउँपालिका वडा नम्बर २ मा एमाले कार्यकर्ताको खुकुरी प्रहारबाट काँग्रेस कार्यकर्ता अच्युत कार्की गम्भीर घाइते भएका छन । काँग्रेसका कार्यकर्ताको कुटपिटबाट दुई जना एमाले कार्यकर्ता घाइते भएका छन । तामाकोशी गाउँपालिका वडा नम्बर ५ स्थित सहरेमा प्रहरीले गोली चलाउँदा महिला लिला खडका घाइते भएकी छन । प्रमुख जिल्ला अधिकारी यज्ञराज बोहोराका अनुसार तनावलाई नियन्त्रणमा लिन हवाइ फायर गरिएको हो ।
किरियापुत्री तीन दाजुभाइले गरे मतदान,"नुवाकोटः नुवाकोटमा किरियापुत्रीले मतदान गरेका छन्। विदुर नगरपालिका वडा नम्बर१२, गौरीवेशीमा रहेको महेन्द्र मावि मतदान केन्द्र पुगेर तीन जना किरियापुत्री दाजुभाइले मतदान गरेका हुन्। आफ्ना बाबु धनकृष्ण सुनारको निधन भएको चौथो दिन परेको मतदानमा पदमवहादुर, चिलवहादुर र रामकुमार सुनारले मतदान केन्द्र पुगेर अपरान्ह मतदान गरेका गर्नु भएको हो।"
दोस्रो चरणको निर्वाचनमा जुट्न कार्यवाहक राष्ट्रपतिको अपिल,"काठमाडौ: कार्यवाहक राष्ट्रपति नन्दबहादुर पुन पासाङले सरकार,राजनीतिक दललाई आपसी सम्वाद,सहमति र सहकार्यको माध्यमबाट समस्या समाधान गरी दोस्रो चरणको निर्वाचनमा जुटन अपिल गर्नु भएको छ । स्थानीय तहको पहिलो चरणको निर्वाचन सम्पन्न हुनुलाई संविधान कार्यान्वयनको ऐतिहासिक सफलताको संज्ञा दिदै उहाँले दोस्रो चरणको निर्वाचन पनि महाउत्सवकै रुपमा सम्पन्न हुने बिश्वास व्यक्त गर्नु भएको छ । स्थानीय तहको पहिलो चरणको निर्वाचन महाउत्सवको रुपमा जसरी सम्पन्न भयो, त्यसैगरी दोस्रो चरणको निर्वाचन पनि साँच्चीकै महाउत्सवकै रुपमा सम्पन्न हुने विश्वास लिएको छु । सरकार, राजनीतिक दललहरु आपसी संवाद, सहमति र सहकार्यको माध्यामबाट समस्याहरु समाधान गर्दै दोस्रो चरणको निर्वाचनमा जुट्नेमा विश्वस्तता व्यक्त गर्दछु स्थानीय तहको निर्वाचनपछि उहाँले जारी गर्नु भएको धन्यवाद सन्देशमा भनिएको छ नयाँ संविधानको पूर्ण कार्यान्वयनका लागि २०७४ माघ ७ गतेभित्र संघ, प्रदेश र स्थानीय तहको निर्वाचन सम्पन्न गरिसक्नुपर्नेछ । संघीय शासन व्यवस्थामा रहेको तीन तह संघ, प्रदेश र स्थानीयमध्ये स्थानीय तहको पहिलो चरणको निर्वाचन सम्पन्न हुनु संविधान कार्यान्वयनका लागि ऐतिहासिक सफलता हो । नेपाली जनताको लामो वलिदानीपूर्ण संघर्षबाट प्राप्त नयाँ संविधान कार्यान्वयनको ऐतिहासिक खुट्कीलो स्थानीय तहको पहिलो चरणको निर्वाचन मतदाताहरुको भव्यतम सहभागीता र उल्लासमय वातावरणमा सम्पन्न भएको उल्लेख गर्दै उहाँले सन्देशमा भन्नु भएको छआजको ऐतिहासिक दिन हामी नेपालीहरुका लागि ज्यादै गौरवपूर्ण दिन हो । स्थानीय तह देशको समृद्धि र सुदृढ् लोकन्त्रको आधार स्तम्भ भएकोले यस निर्वाचनले लोकतन्त्रलाई सुदृढ् गर्नुका साथै समृद्धिको ढोकासमेत खोल्ने छ । सिंहदबारमा केन्द्रित अधिकार र स्रोत साधनलाई जनताको घर आँगनमा पुयाउन आफ्नो शासन आफै गर्ने स्थानीय तहको पहिलो चरणको निर्वाचनलाई महाउत्सवको रुपमा लिएर सहभागी भई आफ्नो सार्वभौम मताधिकारको प्रयोग गर्नेसम्पूर्ण मतदाताहरुलाई उहाँले बधाई तथा धन्यवाद दिनु भएको छ । निर्वाचन शान्तिपूर्ण एवम् ऐतिहासिक रुपमा सम्पन्न भएकोमा नेपाल सरकार, निर्वाचन आयोग, राष्ट्रसेवक कर्मचारी, सुरक्षा निकाय, राजनीतिक दल, सञ्चाकर्मी, पर्यवेक्षक र स्वयमसेवकलगायत सबैलाई धन्यवाद ज्ञापन गर्दछु सन्देशमा भनिएको छ ।"
३४ जिल्लामा ६० प्रतिशत मत खस्योः निर्वाचन आयोग,काठमाडौंः स्थानीय तहको पहिलो चरणको निर्वाचन अन्तर्गत ३४ जिल्लामा भइरहेको निर्वाचनमा करिब ६० प्रतिशत मत खसेको निर्वाचन आयोगले जनाएको छ। निर्वाचन आयोगका सचिव गोपीनाथ मैनालीका अनुसार अहिलेसम्म करिब ६० प्रतिशत मत खसेको छ। उहाँले सबै ठाउँमा शान्तिपूर्ण वातावरणमा मतदान भइरहेको बताउनुभयो। मैनालीका अनुसार निर्वाचनमा मतदाताको उत्साहजनक सहभागिता रहेको छ। काभ्रेको नमोबुद्ध नगरपालिका वडा नम्बर४ मेथिनकोट मतदान केन्द्रमा मात्रै निर्वाचन स्थगित भएको सचिव मैनालीले जानकारी दिनुभयो। उहाँका अनुसार स्थगित भएको मेथिनकोटमा कहिले निर्वाचन गर्ने भन्नेबारे निर्वाचन आयोगले छिट्टै निर्णय गर्नेछ।
एमालेमाओवादी झडपमा तीन राउण्ड हवाइफायर,सिन्धुपाल्चोक : मेलम्ची नगरपालिकाको जागेश्वरी आधारभुत बिद्यालय मतदान केन्द्रमा एमाले र माओवादी केन्द्रका कार्यकर्ता वीच झडप हुँदा प्रहरीले तीन राउण्ड हवाइ फायर गरेको छ। एमाले र माओवादीका केन्द्रका कार्यकर्ता वीच विवाद झडपमा परिणत भएपछि प्रहरीले हवाई फायर गर्नु परेको मेलम्ची इलाका प्रहरीका कार्यालयका प्रहरी निरिक्षक नवराज ढुंगानाले जानकारी दिनुभयो। झडपपछि सो केन्द्रमा मतदान स्थगित गरिएको छ। सिन्धुपाल्चोकका अन्य मतदान केन्द्रमा भने शान्तिपूर्ण रुपमा मतदान भइरहेको छ ।
उम्मेदवारकै पति मतदानबाट बञ्चित,"लंकु (चितवन): स्थानीय तह निर्वाचन अन्तर्गत आइतबार देशका ३४ जिल्लामा मतदाताले प्रतिनिधि चयनका लागि मतदान गरेका छन्। चितवनको भरतपुर महानगरपालिकामा एक जना उम्मेदवारकै पति भने मतदानबाट बञ्चित हुनुभएको छ। नेकपा माओवादी केन्द्रबाट भरतपुर महानगरपालिका वडा नम्बर चारको दलित महिला सदस्य पदकी उम्मेदवार लक्ष्मी नेपालीका पति फणिन्द्रबहादुर नेपाली मतदानबाट बञ्चित हुनुभएको हो। लक्ष्मी माध्यमिक विद्यालय लंकु मतदान केन्द्र अगाडि आइतबार दिउँसो भेटिनु भएका नेपालीले निर्वाचन आयोगको लापरबाहीका कारण आफू मतदानबाट बञ्चित हुनु परेको बताउनुभयो। मैले तीन महिनाअघि यही लक्ष्मी माध्यमिक विद्यालयमा आएर मतदाता परिचयपत्रको लागि फोटो खिचाएको थिएँ नेपालीले भन्नुभयो,मसँगै मतदाता परिचयपत्रको लागि फोटो खिचाएकी मेरी छोरीको परिचयपत्र यही केन्द्रमा आयो, तर मेरो परिचयपत्र भने रत्ननगर नगरपालिकाको मोहना माध्यमिक विद्यालय, मोहनामा पठाइएको रहेछ। मतदाता परिचयपत्र लिन शनिबार लक्ष्मी माध्यमिक विद्यालय पुगेका नेपालीले छोरीकोमात्र परिचयपत्र पाएपछि सोधखोज गर्दा निर्वाचन आयोगले उहाँको परिचयपत्र रत्ननगरको मोहना माध्यमिक विद्यालय मतदान केन्द्रमा पठाएको पत्ता लाग्यो। सँगै फोटो खिचाएका हामी बाबुछोरीमध्ये छोरीको परिचयपत्र यहीँ आउने र मेरो नआउने भएपछि निर्वाचन आयोग काठमाडौँमा फोन गरेर बुझेँ मतदानबाट बञ्चित भएपछि चिन्तित देखिनु भएका नेपालीले भन्नुभयो, आयोगका कर्मचारीले तपाईँको परिचयपत्र रत्ननगरमा पुगेको छ भनेपछि शनिबार मोहना पुगेर परिचयपत्र ल्याएँ। आज सवारी साधन चलेनन्। हिँडेर १५ किलोमिटरभन्दा टाढा मोहना पुग्न सकिनँ। भरतपुर महानगरपालिका४ निवासी नेपालीको नागरिकता नम्बर १११९ रहेको छ। मतदाता परिचयपत्रमा नेपाली नागरिकता नम्बर त्यही उल्लेख भएपनि ठेगाना भने रत्ननगर नगरपालिका ९ लेखिएको छ। सोही ठेगानाको आधारमा नेपालीले मतदान गर्नुपर्ने मतदान केन्द्र मोहना माध्यमिक विद्यालयमा तोकिएको छ । नेपालीले मतदाता परिचयपत्रको लागि फोटो खिचाउँदा उहाँको ठेगाना भरतपुर ६ नै उल्लेख छ। उहाँले प्राप्त गर्नुभएको मतदाता परिचयपत्रमा मतदाता नम्बर १९५५४६९१ र मतदाता क्रमसंख्या ५५८ रहेको छ। साविक भरतपुर उपमहानगरपालिकाको ६ नम्बर वडा महानगरपालिकापछि वडा समायोजनका क्रममा चार नम्बर वडा बनेको हो। चार नम्बर वडाको लागि दलित महिला सदस्यमा उम्मेदवार बन्नु भएकी पत्नीलाई भोट दिन नपाउँदा निरास देखिनु भएका नेपालीले भन्नुभयो, मैले रत्ननगर पुगेर भोट हाल्ने सम्भावना रहेन। मेरी श्रीमती एक भोटले चुनाव हार्नुपयो भने त्यसको जिम्मेवारी कसले लिने? चितवनमा ७० प्रतिशत मत खस्यो स्थानीय तहको निर्वाचनमा चितवनमा ७० प्रतिशत मत खसेको छ। एक महानगरपालिका, पाँच नगरपालिका र एक गाउँपालिकाबाट पाँच सय चार जना जनप्रतिनिधि चुन्न आइतबार भएको मतदान शान्तिपूर्णरुपमा सम्पन्न भएको छ। जिल्लाका एक सय ६१ मतदानस्थलमा रहेका तीन सय ७६ मतदान केन्द्रबाट मतदाताले शान्तिपूर्णरुपमा मतदान गरेका छन्। जिल्लामा ७० प्रतिशतभन्दा बढी मत खसेको अनुमान गरिएको छ । चितवनमा कूल मतदाता संख्या तीन लाख १३ हजार दुई रहेको छ । सात वटा स्थानीय तह अन्तर्गत कूल ९८ वडा रहेका छन् । चितवनमा सात वटा स्थानीय तहका पाँच सय चार पदका लागि दुई हजार दुई सय तीन जनाको उम्मेदवारी परेको छ । भरतपुर महानगरपालिकामा एक सय ४७ पदका लागि ६ सय ८५ जनाको उम्मेदवारी परेको छ । मतदान सकिएपछि भरतपुरस्थित कभर्ड हलमा मतगणना हुने जिल्ला निर्वाचन कार्यालयले जनाएको छ ।"
शीर्ष नेता कसले कहाँ मतदान गरे ? (फोटोसहित),"काठमाडौं : शंका र उपशंकाका बीच आइतबार स्थानीय तहको पहिलो चरणको मतदान सम्पन्न भएको छ। तीन प्रदेशका ३४ जिल्लाका अधिकांश ठाउँमा शान्तिपूर्ण निर्वाचन सम्पन्न भएको निर्वाचन आयोगले जानकारी दिएको छ। स्थानीय तहको निर्वाचन भए पनि जसको प्रभाव राष्ट्रिय राजनीतिमा प्रष्टसँग देखिएको छ। सर्वसाधारण उत्साहका साथ मतदान केन्द्रमा पुग्दा प्रधानमन्त्री, प्रमुख प्रतिपक्षी दलका नेता र विभिन्न राजनीतिक दलका शीर्ष नेताले उत्साहका साथ मतदान गरेका छन्। आइतबार बिहान ७ बजेबाट सुरु भएको मतदान साँझ पाँच बजे सम्पन्न भएको हो। प्रधानमन्त्री प्रचण्ड चितवनमा प्रधानमन्त्री पुष्पकमल दाहाल प्रचण्ड ले चितवनामा मतदान गर्नुभएको छ। प्रधानमन्त्री प्रचण्डले भरतपुर महानगरपालिका ४ स्थित लंकु माध्यमिक विद्यालयको मतदान केन्द्र ख केन्द्रबाट मतदान गर्नुभएको हो। मतदानपछि उहाँले अपेक्षा गरेभन्दा बढी सफल हुने विश्वास समेत ब्यक्त गर्नुभयो। आवश्यकता अनुसार काँग्रेस संग तालमेल गरेको उहाँले बताउनुभयो। प्रधानमन्त्री दाहालले बिहान सात बजे सबैभन्दा पहिला मत हालेर मतदान प्रकृया सुरु गर्नुभएको हो। यसपटक छोरी रेणु दाहाल महानगर प्रमुख पदको उम्मेदवार बन्नुभएको छ। एमाले अध्यक्ष ओली बालकोटमा नेकपा एमालेका अध्यक्ष एवं पूर्वप्रधानमन्त्री केपी शर्मा ओलीले भक्तपुरको सुर्यविनायक नगरपालिकाको बालकोटस्थित महेन्द्र शान्ति विद्यालय केन्द्रमा मतदान गर्नु भएको छ। प्रमुख प्रतिपक्षी दलका नेता समेत रहनु भएका ओली मतदानका लागि मध्यान्ह १२ बजेतिर बालकोटस्थित महेन्द्र शान्ति विद्यालय केन्द्रमा पुग्नु भएको थियो। नयाँ शक्तिका संयोजक बाबुराम गोरखामा नयाँ शक्तिका संयोजक बाबुराम भट्टराईले गोरखाको पालुंटार नगरपालिका १ अन्नपूर्ण मावि मतदान केन्द्रमा मतदान गर्नु भएको छ। पूर्वप्रधानमन्त्री समेत रहनु भएका भट्टराईले आफ्नै गृहजिल्लाको मतदाता हुनुहुन्छ। भट्राईकै मतदान केन्द्रमा नेपाली काँग्रेसका केन्द्रीय सदस्य सुरेन्द्रराज पाण्डेले पनि मतदान गर्नुभएको छ भने काँग्रेस केन्द्रीय सदस्य चीनकाजी श्रेष्ठले आरुघाट गाउँपालिकामा पुगेर मतदान गर्नुभयो। रामचन्द्र पौडेल तनहुँमा नेपाली कांग्रेसका वरिष्ठ नेता रामचन्द्र पौडेलले गृह जिल्ला तनहुँस्थित सत्यवती मावि मतदान केन्द्रमा मतदान गर्नु भएको छ। मतदानपछि बोल्दै पौडेलले पहिलो पटक स्थानीय तहमा सिंहदरबारको अधिकार आएको बताउनु भयो। वनमन्त्री शंकर भण्डारीले भानुको पूर्कोट तथा पूर्व गृह मन्त्री गोविन्दराज जोशीले भानुको मानेचौकामा मत दिनुभएको छ। नेपाली कांग्रेसका नेता एवम् पूर्वमन्त्री प्रकाशमान सिंहले काठमाडौको पकनाजोलस्थित नेपाल युवक मावि मतदान केन्द्रबाट मतदान गर्नु भएको छ। नेता सिंह आइतबार दिउँसो मतदान केन्द्रमा पुगेर मतदान गर्नु भएको हो। कमल थापा हेटौंडामा राष्ट्रिय प्रजातन्त्र पार्टीका अध्यक्ष कमल थापाले हेटौँडा ५ स्थित बालज्योती मतदान केन्द्रमा मतदान गर्नुभएको छ। आइतबार बिहान ७ : ३० बजे उहाँले मतदान गर्नुभएको हो। राप्रपाबाट हेटौडाको मेयरमा मधु अधिकारी उम्मेदवार हुनुहुन्छ। नारायणकाजी श्रेष्ठ गोरखामा पूर्व परराष्ट्रमन्त्री एवम् माओवादी केन्द्रका नेता नारायणकाजी श्रेष्ठले गोरखाको सिरानचोक गाउँपालिका ८ स्थित परोपकार आदर्श मावि जौवारी केन्द्रबाट मतदान गर्नुभएको छ। किशोर थापा बल्खुमा पत्रकार रविन्द्र मिश्र नेतृत्वको साझा पार्टीका तर्फबाट काठमाडौं महानगरपालिकाको स्वतन्त्र मेयर उम्मेदवार किशोर थापाले बल्खुबाट मतदान गर्नु भएको छ। पूर्वसचिव समेत रहनु भएका थापालाई साझा पार्टीले काठमाडौंको मेयरमा उम्मेदवार उठाएको हो। थापा शहरी विकासका विज्ञ मानिनु हुन्छ। वैकल्पिक शक्ति साझा पार्टीले थापालाई मेयर उम्मेदवार बनाएको हो।"
ठिमी नगरपालिकाको निर्वाचन केन्द्र नजिकै बम विष्फोट,"भक्तपुर : भक्तपुरको गट्ठाघरस्थित मध्यपुर ठिमी नगरपालिका ३ बस स्टेनमा छउेउमा बम विस्फोट भएको छ । नेकपा एमालेका मेयर प्रत्याशी मदनचन्द्र श्रेष्ठको घर अगाडि अज्ञात समूहले राखेको बमलाई नेपाली सेनाको बम डिस्पोजल टोलीले विस्फोट गराएको हो। मध्यपुर नगरपालिकाका मेयर उम्मेदवार श्रेष्ठले निर्वाचन विथोल्ने लक्ष्यले बम राखिएको बताएका छन्। एउटा बम विस्फोट गराए लगत्तै सेनाले अर्को बम विस्फोट गराएको छ । उक्त क्षेत्रका स्थानीयवासीमा आतंक फैलिएको छ। बम विस्फोट भएको स्थल भन्दा दुई सय मिटर टाढा नजप्रेमी मावि कौशलटारमा मतदान केन्द्र रहेको छ । बम विस्फोट स्थलमा सेना, प्रहरी, मानवअधिकार्मीको टोली उपस्थित भएका छन्।"
"नुवाकाेटमा मतदान केन्द्र नजिकै बम विष्फोट, एक जना पक्राउ","नुवाकोट: नुवाकोटको पूर्वी भेगमा रहेको वेलकोटगढी नगरपालिकाको एक मतदान केन्द नजिकै बम विष्फोट भएको छ । सदरमुकाम विदुरदेखि २३ किलोमिटर पूर्वमा रहेको वेलकोटगढी नगरपालिका वडा नम्बर ४ ढाडाखर्कस्थित पन्चासे मावि मतदान केन्द्र नजिकै मध्यान्ह बम विष्फोट भएको नुवाकोट प्रहरीले जनाएको छ। बम विष्फोटमा संलग्न रहेकाे आशंकामा स्थानीय २२ वर्षीय तीर्थराम तामाङलाई पक्राउ गरेको जिल्ला प्रहरी प्रमुख प्रहरी उपरीक्षक देवबहादुर बाेहराले जानकारी दिनुभयो । तामाङ विप्लव नेतृत्वको नेपाल कम्युनिष्ट पार्टीको कार्यकर्ता भएको आशंकामा अनुसन्धान भइरहेको छ । विष्फोट भएको बम सकेट भएको स्थानीयवासीले जनाएका छन्। उत्साहपूर्ण रुपमा मतदान भइरहेको अवस्थामा मतदान केन्द्रदेखि चारसय मिटर टाढा भएको बम विष्फोटले कुनै पनि क्षति नपुर्याएको नुवाकोटका प्रमुख जिल्ला अधिकारी विष्णुप्रसाद पोखरेलले जानकारी दिनुभयो। निर्भयका साथ मतदान गर्न प्रजिअ पोखरेलले मतदातालाई आग्रह गर्नुभएको छ । ५० प्रतिशत खस्यो मत विदुर र वेलकोटगढी नगरपालिका र १० गाउँपालिकासहित १२ स्थानीय तह रहेको नुवाकोटमा स्थानीय तहमा आफ्ना जनप्रतिनिधि चयनका लागि मतदाताहरु निकै उत्साहित भएर मतदान गरेका छन् । आइतवार मध्यान्हसम्म नुवाकोटमा दुई लाख ८५ हजार सातसय ८२ मतदातामध्ये ५० प्रतिशतले मतदान गरेको जिल्ला निर्वाचन कार्यालय नुवाकोटले जनाएको छ । १८ वर्ष उमेर पुगेर मतदाता नामावलीमा नाम भएका महिला, वृद्धवृद्धा, अपांग, अशक्तले दुई दशकपछि हुन गइरहेको स्थानीय तहको निर्वाचनमा निकै रुचिका साथ मतदान गरेको चन्द्रज्योति मावि मतदान केन्द्रका मतदान अधिकृत उमानाथ भण्डारीले वताउनुभयो । आफ्नो अधिकार सुनिश्चित गर्न र आफुले चाहेका उम्मेदवारलाई जिताउन आफुले मतदान अर्थात् आत्मदान गरेको विदुर नगरपालिका वडा नं ५ पिपलटारका देृष्टविहीन मतदाता दीपक माझीले वताउनुभयो । उहाँले आफ्नी पत्नीलाई सहयोगी राखेर मतदान गर्नुभयो । नुवाकोटमा कायम एकसय २९ मतदान स्थलमा रहेको दुई सय ४० मतदान केन्द्रमा शान्तिपुर्ण रुपमा मतदाताले मतदान गरेको जिल्ला निर्वाचन कार्यालय नुवाकोटले जनाएको छ । मतदान समय वेलुकी पांच वजेसम्म नुवाकोटमा कुल मतदातामध्ये ८० प्रतिशत मत खस्ने आंकलन गरिएको पर्यवेक्षकहरुले वताएका छन् । पाँच गाउँपालिका रहेको रसुवामासमेत आइतवार मध्यान्हसम्म ४५ प्रतिशत मत खसेको छ ।"
काभ्रेमा गोली चल्दा एकको मृत्यु,"काभ्रे : काभ्रेको नमोबुद्ध नगरपालिका४ भकुण्डेबेसी, मेथिन्कोटमा गोली लागी माओवादी केन्द्रका कार्यकर्ताको मृत्यु भएको छ । शनिबार राती साढे १० बजे गोली लागेर माओवादी केन्द्रका स्थानीय कार्यकर्ता नवराज पाठकको हत्या भएको हो । निर्वाचनको ९ घण्टा अगाडि भएको घटनाले मतदाता सुरक्षाको चिन्तामा परेका छन् । प्रहरीको गाेलीबाट पाठककाे मृत्यु भएको भनिएको छ । नेकपा माओवादी केन्द्र नमोबुद्व नगरपालिका सहइन्चार्ज हरि तिमल्सिनाले माओवादीको जित सुनिश्चित देखेर विरोधीहरुको योजनामा गोली चलाइएको आरोप लगाउनु भएको छ । केही युवाहरु निर्वाचन बारे छलफल गरी बसिरहेका बेला प्रहरीले गोली चलाउँदा पाठकको मृत्यु भएको तिमल्सेनाले जानकारी दिनुभयो । पाठकको उपचारको क्रममा धुलिखेल अस्पतालमा मृत्यु भएको जिल्ला प्रहरी कार्यालय काभ्रेले जनाएको छ । स्थानीयहरुले सशस्त्र प्रहरीले चलाएको गोलिबाट मृत्यु भएको बताएपनि प्रहरी प्रशासनले भने त्यसलाई स्वीकारेको छैन । घटना बारे अनुसन्धान भरहेको साहायक प्रमुख जिल्ला अधिकारी भिमकान्त शर्माले बताउनुभयो । कसले र किन गोली चलायो भन्नेबारे अनुसन्धान भइरहेको उहाँको भनाई छ ।"
माओवादी केन्द्रका उम्मेदवारको अपहरण,चितवन: माओवादी केन्द्रका राप्ती नगरपालिका वडा नं ९ का वडा अध्यक्षका उम्मेदवार प्रेमबहादुर रिमाललाई गएराति अज्ञात समूहले अपहरण गरेको छ। केन्द्रले विप्लव निकट नेपाल कम्युनिस्ट पार्टीका कार्यकर्ताले अपहरण गरेको दाबी गरेको छ। माओवादी केन्द्रका जिल्ला इन्चार्ज ईश्वरी भट्टराईले विप्लव निकट नेपाल कम्युनिस्ट पार्टीले अपहरण गरेको पुष्टि भएको बताउनुभयो । ७० वर्षीय रिमाललाई उम्मेदवारी नदिन भन्दाभन्दै उम्मेदवारी दिएको भन्दै सो पार्टीले अपहरण गरेको परिवारलाई उद्धृत गर्दै भट्टराईले बताउनुभयो। यता प्रहरीले भने सो पार्टीले अपहरण गरेनगरेको पुष्टि भइनसकेको जनाएको छ। प्रहरी उपरीक्षक दिपक थापाले खोजी र अनुसन्धान भइरहेकाले सोही पार्टीले अपहरण गरेको वा नगरेको यकिन हुन नसकेको बताउनुभयो। यता गएराति माओवादी केन्द्रका विरुद्धमा पर्चा छरेको भन्दै भरतपुर महानगरपालिकाको नेकपा (एमाले)का वडा नं ६ का वडाध्यक्षका उम्मेदवार खिलाप्रसाद न्यौपानेसहित ३१ जनालाई प्रहरीले पक्राउ गरेको छ। प्रहरी उपरीक्षक थापाका अनुसार जनताको २४ यक्ष प्रश्न माओवादी केन्द्रलाई भन्ने पर्चा छर्दै गरेको अवस्थामा उनीहरुलाई भरतपुर महानगरपालिकाका विभिन्न ठाउँबाट पक्राउ गरिएको हो। अनुसन्धानपछि उनीहरुलाई निर्वाचनका लागि आज छाडिने बताउनुभयो। जिल्लामा शान्तिपूर्ण मतदान भइरहेको छ। रासस
अपेक्षा भन्दा बढी मतदान हुने प्रधानमन्त्री अपेक्षा,काठमाडौं : प्रधानमन्त्री पुष्पकमल दाहाल प्रचण्डले अपेक्षा भन्दा बढी मतदान हुने बताउनु भएको छ । चितवनको भरतपुर महानगरपालिकामा मतदान गरेपछि प्रधानमन्त्री प्रचण्डले उत्साहजनक मतदान भइरहेको जानकारी गराउँदै प्रधानमन्त्री प्रचण्डले अपेक्षा गरिए भन्दा बढी मतदान हुने बताउनु भएको हो । 'अधिकारसम्पन्न स्थानीय तहको पहिलो र ऐतिहासिक निर्वाचनमा जनताको उत्साहजनक सहभागीता देखिएको छ । अपेक्षा गरिएभन्दा बढी मतदान हुने देखिएको छ'प्रधानमन्त्री प्रचण्डले भन्नुभयो भरतपुरमा महानगरपालिकामा छोरी रेणु दाहाललाई मेयरमा काँग्रेसले समर्थन गरेको छ । काँग्रेस माओवादीको गठबन्धन अनुसार काँग्रेसका तर्फबाट उपमेयरमा उम्मेदवारी दिनु भएकी पार्वती शाहलाई प्रधानमन्त्री प्रचण्डसहित माओवादी केन्द्रका नेता कार्यकर्ताले रुख चिन्हमा मतदान गर्नु भएकोछ । निर्वाचनमा तालमेल हुनु स्वभाविक होप्रधानमन्त्री प्रचण्डले रुख चिन्हमा मतदान गरेको बारेमा संक्षिप्त प्रतिक्रिया दिदै प्रधानमन्त्री प्रचण्डले भन्नुभयो ।
प्रधानमन्त्रीद्वारा चितवनमा मतदान,चितवन : प्रधानमन्त्री पुष्पकमल दाहालले चितवनामा मतदान गर्नुभएको छ । चितवनमा पहिलो मतदाताको रुपमा उहाँले मतदान गर्नुभएको हो । भरतपुर नगरपालिकाको मेयर पदमा दाहाल पुत्री रेणु दाहाल उम्मेदवार हुनुहुुन्छ । रेणुलाई नेपाली कांग्रेसलेसमेत मतदान गर्ने भएको छ । त्यस्तै दाहालले उपमेयर पदमा नेपाली कांग्रेसका तर्फबाट उम्मेदवार बन्नुभएकी पार्वती शाहीलाई मतदान गर्नुभएको छ । माओवादी र कांग्रेसबीच समझदारी भएअनुरुप दाहालले उपमेयरमा नेपाली कांग्रेसलाई भोट हाल्नुभएको हो । दाहालले भरतपुर महानगरपालिका ४ स्थित लंकु माध्यमिक विद्यालयको ख केन्द्रबाट मा मतदान गर्नुभएको हो । शनिवार नै चितवन आउनुभएका प्रधानमन्त्री प्रचण्डले ऐतिहासिक निर्वाचन भएकोले सहभागी हुन सबैलाई आग्रह गर्नुभएको छ । आफुले अपेक्षा गरेभन्दा बढी सफल हुने विश्वास समेत ब्यक्त गर्नुभयो । आवश्यकता अनुसार काँग्रेस संग तालमेल गरेको उहाँले बताउनुभयो । प्रधानमन्त्री दाहालले बिहान सात बजे सबैभन्दा पहिला मत हालेर मतदान प्रकृया सुरु गर्नुभएको हो । चितवनमा मतदाताहरु उत्साहित भएका छन । यसपटक छोरी रेणु दाहाल महानगर प्रमुख पदको उम्मेदवार बन्नुभएको छ । मतदान गरेपछि प्रधानमन्त्री पत्नी सिताले मतदान गर्ने शान्तिपुर राप्राविको जानुभएको छ । प्रधानमन्त्री दाहाल आजै नै राजधानी फर्कनुहुनेछ ।
३४ जिल्लामा एकसाथ मतदान सुरु,"काठमाडौं : करिब २० वर्षको प्रतिक्षापछि स्थानीय तहको पहिलो चरणको निर्वाचनको मतदान बिहान ७ बजेबाट सुरु भएको छ । सिंहदरबारको अधिकारलाई गाउँगाउँमा पुर्याउने भनिएको पहिलो चरणको निर्वाचनमा ३४ जिल्लामा भइराखेको छ । सरकारले निर्वाचन आयोगसँगको समन्वयमा आज पहिलो चरणमा ३, ४ र ६ नम्बर प्रदेशका २ सय ८३ स्थानीय तहका लागि मतदान गर्दै छ । २०५४ सालमा भएको स्थानीय चुनावपछि विभिन्न कारणले २० वर्षसम्म चुनाव हुन सकेको थिएन । १३ हजार ५६५ पदका लागि झण्डै ५० हजार उम्मेदवार चुनावी मैदानमा छन् । जनयुद्ध, जनआन्दोलनपछिको उपलब्धि गणतन्त्र स्थापना, संविधानसभा निर्वाचन र सोही संविधानसभाबाट जारी नयाँ संविधानमा भएको व्यवस्था अनुसार पहिलो पटक स्थानीय तहको निर्वाचन भएको हो । निर्वाचनमा पहिलो पटक संविधानमा भउको व्यवस्था अनुसार ठूलो संख्यामा महिला र दलित जनप्रतिनिधि छनोट हुँदै छन् । निर्वाचन आयोगले मतदानको समय बिहान ७ बजेदेखि साँझ ५ बजेसम्मलाई तोकेको छ । गृहमन्त्रालयका अनुसार प्रदेश नम्बर ३, ४ र ६ को निर्वाचनको सुरक्षाका लागि नेपाल प्रहरी, सशस्त्र प्रहरी, राष्ट्रिय अनुसन्धान र म्यादी प्रहरी गरि ६९ हजार ५ सय ५७ सुरक्षाकर्मी परिचालन गरिएको छ । निर्वाचन सुरक्षामा नेपाली सेना समेत परिचालन गरिएको छ । सेना भने ब्याक फोर्सका रुपमा बाहिरि घेरामा हुनेछन्।"
किरियापुत्री पनि मतदानमा सहभागी,गमगढी : आइतबार बिहान ७ बजे बाट सुरु भएको मतदानमा किरियापुत्री समेत सहभागी भएका छन्। छायाँनाथ रारा नगरपालिका ४ मालिका प्राथामिक विद्यालयको मतदान केन्द्रमा दुई किरियापुत्रीले मतदान गरेका हुन्। छाँयानाथ नगरपालिका४ निबासी उर्गिन भण्डारीको श्रीमती दुधकली भण्डारीको मृत्युपछि ६ दिनदेखि किरियामा बसेका उनका छोरा देवीसिंह भण्डारीले श्री मालिका आधारभूत विद्यालय सेतिबाडामा बिहान ७ : ४५ बजे मतदान गरेको जिल्ला निर्वाचन कार्यालय मुगका निमित्त कार्यालय प्रमुख राजीमान बुढाले जानकारी दिनुभयो। सँगै एक एक सय चार वर्षीय वृद्धले समते मतदान गर्नु भएको छ। खत्याड गाँउपालिका३ का एक सय चार वर्षीय जमिल बानियाँले बिहान ७ बजे कालिका माध्यमिक विद्यालय बुगाको मतदान केन्द्रमा आफनो नातिको सहायतामा मतदान गर्नु भएको हो। २७ हजार ३ सय ३५ मतदाता संख्या रहेको जिल्लाको एक नगरपालिका र तीन गाँउपालिकाको ६० मतदान केन्द्रमा बिहान ७ बजे बाट मतदान सुरु भएपनि खत्याड गाँउपालिकाको३ आँब मतदान केन्द्रम भने परिचय पत्र विना मतदान गर्न खोज्दा नेपाली कांग्रेस र नेकपा एमालेका कार्यक्रताबीच झडप भएको छ। कांग्रेस र एमाले कार्यकर्ताबीच झडपको स्थिति सिर्जना भएपछि प्रहरीले पाँच राउण्ड हवाई फायर समेत गरेको छ। हवाई फायरपछि १५ मिनेट स्थगित भएको मदतान पुन सञ्चालनमा आएको छ।
२० वर्षपछि फर्किएको खुसी,"काठमाडौं : आइतबार हुने स्थानीय तहको निर्वाचनले २० वर्षपछि खुसी फर्किएको मतदाताले बताएका छन् । संविधानसभाबाट निर्मित संविधान कार्यान्वयनका क्रममा संघीयतामा स्थानीय सरकारबाट सेवा पाउने र समग्र विकासको ढोका खुल्ने भएकाले खुसी फर्किएको उनीहरूको भनाइ छ । २० वर्षपछि हुन लागेको पहिलो चरणको स्थानीय निर्वाचनमा दलभन्दा व्यक्ति छनोट गर्नुपर्नेमा मतदाताको जोड छ । मतदानका लागि नुवाकोटको बेलकोटगढी नगरपालिका ८ मा भोट हाल्न काठमाडौंबाट पुगेका डा विष्णु दाहालले भन्नुभयो, निर्वाचन त गाउँमा बढी लागेको यहाँका नागरिकमा देखिएको उत्साहले बतायो । पार्टीका उम्मेदवारलाई भन्दा राम्रो उम्मेदवारलाई छनोट गर्नेको संख्या बढी पाएँ ।' २० वर्षमा हजारौं नयाँ पुस्ता बेरोजगार भइरहेकोमा उनीहरूको वृत्ति विकाससँगै नेतृत्व गर्ने अवसरलाई उहाँले खुसी र उत्साहका रूपमा लिनुभएको छ । पार्टीकै कार्यकर्तामा पनि भोट क्रस हुने अवस्था विश्लेषण गर्दा युवा पुस्ता अब हाम्रोभन्दा राम्रो उम्मेदवार' मा केन्द्रित भएको पाएको छु । यसले देश विकासको ढोका खोल्नेछ', नेपाल संस्कृत विश्वविद्यालयको अनुसन्धान केन्द्रका कार्यकारी निर्देशकसमेत रहेका दाहालले थप्नुभयो, संविधानले स्थानीय सरकारलाई दर्जनौं अधिकार दिएकाले पनि सकारात्मक पाटो बढी देखिन्छ ।' निर्वाचन आइतबार हुने पक्का भएकोमा अधिकांश मतदाता खुसी रहेको बूढानीलकण्ठ नगरपालिकाकी मतदाता हुमादेवी अर्यालको भनाइ छ । झन्डै दुई दसक कर्मचारीले स्थानीय निकाय धानेका थिए । त्यसबीच विकास निर्माणका काम हुन नसकेकाले जनप्रतिनिधि आउनु स्वागतयोग्य कुरा भएको उहाँको भनाइ छ । ६९ वर्षीया अर्यालले अबको स्थानीय तहमा कर्मचारीबाट सेवा प्रवाहमा ढिलासुस्ती नहुने आशा गर्नुभएको छ । विगतका निर्वाचनमा भोट माग्न मात्र गाउँघर पुग्ने र जिते वा हारेपछि फर्किएर नआउने परिपाटीबाट मतदाता दिक्क भएका छन् । नेताले जनताको सेवा राम्ररी गरून्, जनतालाई नबिर्सिऊन्', उहाँले भन्नुभयो । प्रदेश नं ३, ४ र ६ मा आइतबार पहिलो चरणको स्थानीय निर्वाचन भइरहेको छ । मतदाता दोस्रो चरणमा हुने भनिएका बाँकी १, २, ५ र ७ नम्बर प्रदेशमा पनि पहिलोजस्तै निर्वाचन भए मात्र देशवासीमा खुसीको लहर आउने अपेक्षामा छन् । भक्तपुरस्थित सूर्यविनायक नगरपालिका १ बालकोटका रुद्र दंगाल पहिलोपटक स्थानीय तहको निर्वाचनमा भोट हाल्दै हुनुहुन्छ । १२ बर्से जात्रा आउँदा त कत्रो महत्वव हुन्छ, यो त २० वर्षमा आएको हो । खुसी हुनु स्वाभाविकै हो । म त यसलाई ठूलो चाड मान्छु', दोस्रो चरणमा पनि पहिलोजस्तै वातावरण बन्नुपर्नेमा जोड दिँदै उहाँले थप्नुभयो, गर्व गर्न लायक स्थानीय सरकार बनून् । तलदेखि माथि विकास हुँदै जाओस् ।' स्थानीय सरकारबाट नागरिकले शिक्षा, स्वास्थ्य, राजनीतिक, सामाजिक, आर्थिक सबै क्षेत्रमा विकास चाहेका छन् । जीवनसँग जोडिएका सबै क्षेत्रमा परिवर्तन देखियोस् जसले जनताको जीवनस्तर सुधारिनेछ', उहाँले भन्नुभयो । प्रजातन्त्र, लोकतन्त्र र गणतन्त्र आउँदा अब विकास होला भन्दै बाटो हेरेको तर कहिल्यै नभएको कागेश्वरी मनोहरा नगरपालिका ८ का केशव ढकालले बताउनुभयो । पञ्चायती शासन सकिएका यतिका वर्ष त विकास भएन । अब त विकास पक्कै हुन्छ', उहाँले भन्नुभयो, अबको पाँच वर्षमा धेरै अपेक्षा गर्दिनँ तर कम्तीमा हिलो र धुलो बाटो हिँड्नु नपरोस् । खानेपानीको चिन्ता नहोस् । दैनिक उपभोग्य सामग्रीको अभाव र महँगी नहोस् । विष हालेका खाद्यान्न खाएर अनेकथरी रोग नलागून् ।'"
मुगुमा हवाई फायर,मुगु : खट्यार गाउँपालिका वडा नम्बर ५ स्थित आब गाउँमा एमाले र कांग्रेस कार्यकर्ताबीच झडप भएको छ । झडप हुँदा प्रहरीले दुई राउन्ड हवाइ फायर गरेको छ । अपांगलाई आफ्नो मत आफ्नो विश्वासी पात्रलाई वारेसी दिने क्रममा एमाले र कांग्रेसका कार्यकर्तबीच विवाद भएको थियो । निमित्त निर्वाचन अधिकारी राजिमान बुढाले केहीबेर मतदान रोकिएपनि अहिले मतदान सुरु भइसकेको जानकारी दिनुभयो ।
उत्साहका साथ मतदानमा होमिए मतदाता(फाेटाे फिचरसहित),"काठमाडौँ : सङ्घीय लोकतान्त्रिक गणतन्त्र स्थापना भएपछि ऐतिहासिक एवम् पहिलो स्थानीय तहको पहिलो चरणको निर्वाचनको मतदान अहिले ७ बजेदेखि सुरु भएको छ । लामो प्रतीक्षा, धैर्यता र व्यग्रतापछि आम मतदाताले आफूले मन पराएका आफ्ना घर आँगनमा उम्मेदवारलाई स्थानीय सरकारको नेतृत्वमा पुयाउन मतदान गर्दैछन् । विसं २०५९ पछि स्थानीय निकाय जनप्रतिनिधिविहीन छ । मतदाताहरु अधिकांश मतदान केन्द्रमा झिसमिसेदेखि नै उत्साहका साथ मतदानका लागि प्रतीक्षारत देखिन्थे । प्रदेश नं ३, ४ र ६ अन्तर्गतका ३४ जिल्लाका २८३ स्थानीय तहमा छ हजार ६४२ मतदान केन्द्रमा ४९ लाख ५६ हजार ९२५ मतदाताले मतदान गर्नेछन् । मतदान साँझ ५ बजेसम्म हुनेछ । अधिकार सम्पन्न स्थानीय सरकार चयन गर्न मतदाता उत्साहपूर्वक मतदानका लागि लामबद्ध छन् । निर्वाचनले सिंहदरबारमा केन्द्रित अधिकार स्थानीय तहमा वैधानिक रुपमा हस्तान्तरण हुनेछ । यस निर्वाचनअन्तर्गत गाउँपालिकाको अध्यक्ष, उपाध्यक्ष, नगरपालिकाको प्रमुख, उपप्रमुख र वडा अध्यक्ष, दुई खुला वडा सदस्य, महिला वडा सदस्य र दलित महिला वडा सदस्य निर्वाचन हुनेछन् । निर्वाचन गोप्य मतदानको प्रक्रियाद्वारा एक पद एक मतको आधारमा बहुमतीय निर्वाचन प्रणालीमा भएको हो । निर्वाचन चार महानगरपालिका, एक उपमहानगरपालिका, ९२ नगरपालिका प्रमुख उपप्रमुख तथा १८६ गाउँपालिकाका अध्यक्ष तथा उपाध्यक्षका लागि हुँदैछ । निर्वाचनबाट कुल दुई हजार ५९८ वडामा पाँचजनाका दरले १३ हजार ५५६ प्रतिनिधि निर्वाचित हुनेछन् । निर्वाचनमा कुल ४९ हजार ३३७ उम्मेदवार चुनावी प्रतिस्पर्धाको मैदानमा उत्रेका छन् । निर्वाचनमा १६० महिला र १६९ पुरुष गरी ३२९ जना उम्मेदवार निर्विरोध निर्वाचित भइसकेको आयोगले जनाएको छ । प्रदेश नं १, २, ५ र ७ मा स्थानीय तहको निर्वाचन दोस्रो चरणमा अगामी जेठ ३१ गते हुँदैछ । गृहमन्त्रालयका अनुसार पहिलो चरणको निर्वाचनमा नेपाल प्रहरी, सशस्त्र प्रहरी, म्यादी प्रहरी र अनुसन्धान प्रहरी गरी जम्मा ६४ हजार प्रहरी परिचालन गरिएको छ । यसबाहेक नेपाली सेनाले पहिलो चरणको निर्वाचनको सुरक्षाका लागि करिब ३१ हजार सेना खटाएको छ भने काठमाडौँ, हेटौँडा, पोखरा र सुर्खेतमा निर्वाचनका लागि हेलिकप्टर तयारी अवस्थामा राखेको जनाएको छ । रासस"
बाफरेबाफरेकत्रो मतपत्र (फोटोफिचर),"काठमाडौं : आज विभिन्न तीन प्रदेशका ३४ जिल्लामा उत्साहका साथ मतदान भइरहेको छ। मतपत्र धेरै ठूलो भएकाले मतदातामा अन्योलता देखिन्छ। धेरै मतदाताले मतपत्र ठूलो हुँदा मतदान गर्न धेरै समय लगाएका छन्। सबैभन्दा ठूलो मतपत्र भने काठमाडौंको छ। काठमाडौंको मतपत्रमा ६८ लहर रहेका छन्। दुई खण्डमा विभाजित मतपत्र ७१ सेन्टिमिटर लामो, ५१ सेन्टिमिटर चौढाई भएको छ। काठमाडौंको मतपत्रमा भएका चार सय ७६ कोठाबाट सात कोठामा मात्र मतदान गर्नुपर्ने चुनौती मतदाता सामू छ। तस्बिर : विकास कार्की, रजेन्द्र केसी, अशोक दुलाल र सहदेव चौधरी"
पूर्वराजा ज्ञानेन्द्र मतदानमा सहभागी हुनु भएन,काठमाडौं: पूर्वराजा ज्ञानेन्द्र शाहले स्थानीय तहको आइतवार भइरहेको निर्वाचनमा आफूलाई सहभागी गराउनु भएन। उहाँले आफ्नाका लागि सबै समान रहेको भन्दै आफू मतदानमा सहभागी नहुने स्पष्ट पार्नु भएको हो। उहाँले आफू मतदानमा सहभागी नहुने जानकारी शनिवार नै सामाजिक सञ्जाल मार्फत सार्वजनिक गराउनु भएको हो ।
"दोलखामा काँग्रेसएमाले कार्यकर्ताबीच झडप: आठ राउण्ड गोली प्रहार, ११ जना घाइते","चरिकोट: दोलखामा काँग्रेस र एमालेका कार्यकर्ताबीच झडप हुँदा ११ जना घाइते भएका छन्। झडपमा काँग्रेसका ९ र एमालेका दुई जना कार्यकर्ता घाइते भएका छन्। काँग्रेस र एमालेका कार्यकर्ताको झडपलाई सामान्य बनाउन प्रहरीले आठ राउण्ड गोली चलाएको थियाे। बैतेश्वर गाउँपालिकाको वडा नम्बर२ मा एमालेका कार्यकर्ताको खुकुरी प्रहारबाट आठ जना काँग्रेस कार्यकर्ता घाइते भएका छन्। गम्भीर घाइते एक जनालाई थप उपचारका लागि चरिकोटस्थित जिल्ला अस्पताल पुर्याइएको छ। यस्तै, तामाकोशी गाउँपालिका वडा नम्बर २ मा एमाले कार्यकर्ताको खुकुरी प्रहारबाट काँग्रेस कार्यकर्ता अच्युत कार्की गम्भीर घाइते भएका छन्। काँग्रेसका कार्यकर्ताको कुटपिटबाट दुई जना एमाले कार्यकर्ता घाइते भएका छन्। तामाकोशी गाउँपालिका वडा नम्बर५ स्थित शहरेमा प्रहरीले गोली चलाउँदा महिला लिला खडका घाइते भएकी छन्। प्रमुख जिल्ला अधिकारी यज्ञराज बोहोराका अनुसार तनावलाई नियन्त्रणमा लिन हवाइ फायर गरिएको हो। शहरेमा मतदान स्थगित भएको छ । मतदानलाई पुन सञ्चालनमा ल्याउन मतदान अधिकृत र राजनीतिक दलहरुबीच छलफल भइरहेको छ। दोलखाका अन्य ठाउँमा भने शान्तिपूर्ण मतदान भइरहेको छ। एमाले र माओवादीका कार्यकर्ताबीच झडप भएको जुगुमा पनि शान्तिपूर्ण निर्वाचन भइरहेको छ।"

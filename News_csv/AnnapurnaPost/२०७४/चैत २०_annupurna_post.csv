शीर्षक,विवरण
सरकार गम्भीर बन,"जिल्लाका स्वास्थ्य संस्थामा पठाउने औषधि खरिद प्रक्रिया रोकिएको छ। दुर्गम जिल्लामा बिरामीले सिटामोलजस्तो सहज उपलब्ध हुनुपर्ने औषधि पनि नपाएको समाचारले स्वास्थ्य क्षेत्रमा सरकारले आवश्यक पूर्वतयारी नगरेको प्रस्ट भएको छ। जनताले आधारभूत औषधि पनि नपाउने अवस्था आकस्मिक हुन सक्दैन। यी सबै परिस्थितिले सरकार औषधि वितरण सम्बन्धमा सजग छैन भन्ने देखाउँछ। स्वास्थ्यजस्तो अति जरुरी विषयमा सरकार गम्भीर नहुनु अस्वीकार्य हुन्छ। औषधि अभावको मुख्य कारणमध्ये खरिद प्रणालीमा आएको समस्यालाई कारक बताइएको छ। सरकारले विनियोजन गरेको रकम पनि स्वास्थ्य सेवा विभागका महानिर्देशकको नियुक्ति नभएकाले र निमित्त महानिर्देशकले पाँच लाखभन्दा बढी रकम प्रचलनको अधिकार नभएकाले औषधि खरिद प्रक्रिया रोकिन पुगेको छ। यद्यपि निमित्त महानिर्देशकलाई रकम प्रचलनमा कानुनी अड्चन नभएको जानकार बताउँछन्। यो सिंगो प्रक्रियाले दुईवटा पक्षको संकेत गर्दछन्। एक निवृत्ति र नियुक्तिजस्तो नियमित प्रक्रियामा पनि सरकार गम्भीर छैन। जसले गर्दा एक व्यक्तिको नियुक्ति हुन नसक्दा बहुसंख्यक जनता औषधि अभावको मारमा परेका छन्। दोस्रो आइसकेको समस्या निराकरण गर्न सरकार र कर्मचारीतन्त्र दुवै गम्भीर छैनन्। केवल समस्या देखाएर संकट पार लाग्दैन। कर्तव्य निर्वाह गर्न अधिकारप्राप्त व्यक्तिले आवश्यक स्थितिमा कठोर निर्णय गर्ने तदारुकता देखाउनुपर्दछ। कर्मचारीतन्त्रमा त्यो तदारुकता नदेखिनु विडम्बना हो। स्वास्थ्य सेवा बाँच्न पाउने अधिकारसँग जोडिन्छ। बाँच्न पाउने अधिकार आधारभूत मानव अधिकार हो। नेपालको संविधानले आधारभूत स्वास्थ्य सेवालाई मौलिक हकका रूपमा लिपिबद्ध गरेको छ। मानव अधिकारका तमाम सन्धिहरूमा हस्ताक्षर गर्दैमा राज्यले मानव अधिकारको प्रत्याभूति गरेको हुँदैन। कार्यान्वयन नगरिएका अधिकारहरू केवल कागजका अक्षर साबित हुन्छन्। कागजका अक्षरले संकट टार्दैन। मानव अधिकारसँग जोडिएको सेवा प्रवाहमा एक सामान्य कर्मचारीको अनुपस्थितिकै कारण अवरोध आउनु संस्थागत अभ्यासको असफलता हो। राज्य सफल हुनु र नहुनुमा संस्थाहरूको सफलता सबैभन्दा बढी जिम्मेवार हुन्छन्। संस्था भनेको केवल संरचना होइन। राज्ययन्त्रका संस्थाहरूको मूल्यांकन कार्यगत तहबाट गरिन्छ। औषधि वितरणमा स्वास्थ्य सेवा विभाग र क्षेत्रीय निर्देशनालयको असफलता स्वास्थ्य सेवा प्रवाहमा आउन सक्ने सम्भावित अन्य समस्याको संकेत हो। यही र यस्तै प्रवृत्ति रहने हो भने राज्ययन्त्रका अन्य संस्था पनि कमजोर हुँदै जानेछन्। राज्ययन्त्रका संस्थाहरूको असफलताले जनमानसमा सरकारको अनुपस्थिति बढाउँछ। जहाँजहाँ सरकार अनुपस्थित हुन्छ त्यहाँत्यहाँ गैरसरकारी क्षेत्रको प्रभाव बढ्छ। गैरसरकारी माध्यम सधैंभरि र सबै क्षेत्रमा उपयुक्त हुँदैन। स्वास्थ्य सेवाजस्तो मौलिक हकमा गैरसरकारी क्षेत्रको प्रभुत्व स्थापित हुन नदिने हो भने सरकार बेलैमा गम्भीर हुन जरुरी छ। सेवा प्रवाहको अर्को आयाम लोकतन्त्र स्थापनासँग पनि जोडिन्छ। यो सरकार नयाँ संविधान निर्माणपछि स्थापित पहिलो सरकार हो। त्यसैले लोकतन्त्रको स्थापना र प्रणालीगत संस्कार निर्माण यसको सबैभन्दा ठूलो कार्यभार हो। लोकतन्त्र भनेको सरकारसँग नागरिकको प्रत्यक्ष संवाद हुनु हो। जति बढी चुस्त, दुरुस्त र स्पष्ट ढंगले सरकारले सेवा प्रवाह गर्न सक्छ त्यति नै लोकतन्त्रको जग बलियो हुन्छ। ससाना छिद्रको उपयोग गरेर सेवा प्रवाहमा अवरोध ल्याउने नियतवश कार्य पनि हुन सक्छ। त्यसबारे पनि सरकार सचेत हुन जरुरी छ। प्रधानमन्त्रीले केवल सपनाको निख्लो वितरण गरेर जनताले लोकतन्त्रको अनुभूति गर्न सक्दैनन्। सरकार स्वास्थ्य सेवाजस्तो अति जरुरी विषयमा गम्भीर हुन जरुरी छ। संस्थागत अभ्यासलाई बलियो बनाउने हो र सेवा प्रवाहलाई प्रभावकारी बनाउने हो भने सरकार आवश्यक पर्दा कर्मचारीतन्त्रमा हस्तक्षेप गर्नसमेत तयार हुनुपर्छ।"
रगत चेकजाँच गरेरमात्र विवाह,"लिबाङ (रोल्पा ): प्रवासीसँग विवाह गर्नुपूर्व रगत चेकजाँच गरेर मात्र विवाह गर्न एचआइभी एड्स संक्रमित महिलाले सुझाव दिएका छन् ।विवाहपूर्व होस् वा विवाहपश्चात् एड्स संक्रमित बनेका श्रीमानका कारण आफूहरु पनि एचआइभी एड्स संक्रमणको शिकार बन्नुपरेपछि उनीहरुले यस्तो सुझाव दिएका हुन् । हामीले त श्रीमान्का कारण सजाय पायौँ तर तपाइँहरु सुरुमै सचेत बन्नुपर्छ, उनीहरुले एउटै आवाजमा भने । रोल्पा नगरपालिकाकी २५ वर्षीया युवती श्रीमानका कारण एचआइभी एड्स संक्रमित बनेकी छन् । परिवारको मन्जुरीमा उनको विवाह भएको थियो । रोजगारीका शिलशिलामा भारतमा बस्दै आएका युवासँग विवाह गरिदिए छोरीले सुख पाउली भनेर बाआमाले दिनुभयो तर विवाह भएको केही वर्षपछि ममा पनि एचआइभी संक्रमण देखियो, हाल म पनि संक्रमित भएर बाँचिरहेकी छु उनले भनिन् । यस्तै, फगाम, रोल्पाकी ३९ वर्षीया एक महिला पनि श्रीमानका कारण एचआइभी एड्स संक्रमित भएकी छन् । उनमात्र होइन उनको श्रीमान्का कारण उनको गर्भबाट जन्मिएका दुई सन्तानसमेत एचआइभी एड्सको शिकार बनिरहेका छन् । केही वर्ष पहिले उनका श्रीमानको निधन भएपछि त यो परिवारलाई जीवन धान्न नै हम्मेहम्मे पर्दै आएको छ । यस्तै, माडी गाउँपालिकाको बूढा परिवारकी ३८ वर्षीया एक महिलालाई गएको माघ महिनामा सुत्केरी हुने क्रममा रगत जाँचका क्रममा एचआइभी एड्स संक्रमण देखियो । उनमा संक्रमण देखिएपछि श्रीमान्को पनि रगत चेकजाँच भयो । सो क्रममा श्रीमान् पनि एचआइभी एड्स संक्रमित भएको पुष्टि भयो । त्यतिमात्र होइन उहाँको गर्भबाट जन्मिएको नवजात शिशुमा पनि एचआइभी एड्स संक्रमण देखिएपछि उहाँको सिंगो परिवार नै एचआइभी एड्सको शिकार बनेर बाँचिरहेको छ । यो जोडी आजभन्दा करीब साढे एक वर्ष पहिलेमात्र विवाह बन्धनमा बाँधिएको थियो । वैदेशिक रोजगारीबाट फर्किएका युवकसँग सुखी जीवन बिताउने सुन्दर सपना देखेर विवाह बन्धनमा बाँधिएकी बूढालाई श्रीमानका कारण आफू र आफ्नो सन्तानसमेत एचआइभी एड्स संक्रमण बन्नुपरेपछि नैराश्यता उत्पन्न हुनेमात्र होइन जीवनदेखि नै घृणा लाग्न थालेको छ । उनी निर्दोष छन् । तर पनि संक्रमित भएकै कारण उनले समाजमा तिरस्कृत भएर बाँच्नु परेको छ । समाजले छिछिदुर्दुर् गर्दा मन रुन्छ । श्रीमानका कारण आज समाजमा शिर झुकाएर बाँच्नुपर्ने दिन आयो आँशुका धारा बगाउँदै उयनले भनिन् । निर्दोष हुँदाहुँदै पनि समाजबाट तिरस्कृत भएर बाँच्नु पर्दाको पीडा सायद अन्य व्यक्तिले अनूभूतिसम्म गर्न सक्दैनन् होला उनले भक्कानिँदै भनिन् । यसरी आफू गलत चरित्रको नहँुदा नहुँदै र परपुरुषसँग शारीरिक सम्पर्कमा नजाँदा नजाँदै पनि एचआइभी एड्स संक्रमित भएर बाँच्नुपरेको हुँदा अबका दिनमा विवाह बन्धनमा बाँधिन चाहने सबै युवायुवतीले विवाहपूर्व वा शारीरिक सम्पर्कमा जानु अगाडि प्रवासीमा एचआइभी एड्स संक्रमण भए नभएको पत्ता लगाउन रगत जाँच गरेरमात्र विवाह गर्नुपर्ने बूढाले बताएकी हुन् । आफूले विवाहपूर्व श्रीमानको रगत चेकजाँच गरेर विवाह गरेको भए आज आफ्नो यो अवस्था नहुँने बताउँदै उनले विवाह बन्धनमा बाँधिनुभन्दा पहिले नै रगत चेकजाँच गर्नुपर्ने सुझाव दिएकी छन्। करीब १८ वर्ष भारतको गढवालतिर रोजगारीमा बिताएर फर्किएका उनका श्रीमान्लाई समेत आफू एचआइभी एड्स संक्रमित भएकोबारे कुनै किसिमको जानकारी थिएन । तर हतारको निर्णयले उनलाई जीवनभर पछुताउनुबाहेक केही बाँकी छैन । अन्तमा आफूले असुरक्षित यौन सम्पर्क राखेका कारण संक्रमित बनेको उनले स्वीकारी सकेका छन् भने संक्रमित बनेर बाँच्नु परेकोमा उनलाई पनि निकै पश्चाताप परिरहेको छ । रोल्पा प्लसका अध्यक्ष राधा विकका अनुसार रोल्पामा यी जोडीमा मात्र होइन विवाह पछि वा विवाह अघि गरेर हालसम्म करीब २७ जना महिलामा श्रीमानका कारण एचआइभी एड्स संक्रमण देखिएको छ । यसैगरी, जिल्लामा करीब छ जोडीबाट जन्मिएका सन्तानसमेत एचआइभी संक्रमित भएको तथ्य बाहिर आइसकेको छ । अविवाहित युवा तथा बाँकी जिन्दगी सुन्दर बनाउने सपना देखाएर विदेशिएका श्रीमान् एचआइभी एड्स संक्रमित भएर घर फर्कनु र यस्को असर श्रीमती वा छोराछोरीमा पर्न जानुले पनि पछिल्लो पुस्तालाई सचेत बन्न जरुरी देखिन्छ व्यापारी रीता देवकोटाले भनिन् । उनका अनुसार श्रीमानको कुकर्मको सजाय श्रीमती वा सन्तानले पाउनुभन्दा पहिले वा प्रवासीसँग शारीरिक सम्पर्कमा रहनुभन्दा पहिले रगत चेकजाँच गर्नसके पनि एचआइभी एड्सको संक्रमणबाट बच्न सकिन्छ । यस विषयमा सबै युवायुवती तथा प्रवासीका श्रीमान् श्रीमतीसमेत सचेत बन्न उनको सुझाव छ"
संसद्मा प्रधानमन्त्री ओलीको सम्बोधन (लाइभ),काठमाडौं : प्रधानमन्त्री केपी शर्मा ओलीले प्रतिनिधिसभा बैठकमा सम्बोधन गरेका छन् । संसदमा उठेका प्रश्नको जवाफ दिँदै प्रधानमन्त्री ओलीले सम्बोधनको सुरुवात गरेका छन् । उनले संविधानको कार्यान्वयनका क्रममा सबै तहको सरकार गठन भएकाले अब विकासमा अघि बढ्ने प्रतिबद्धता जनाएका छन् । नेपाल र भारतको सम्बन्ध कसैले बिगारेर बिग्रिदैन : प्रधानमन्त्री ओली
नेपाल र भारतको सम्बन्ध कसैले बिगारेर बिग्रिदैन : प्रधानमन्त्री ओली,"काठमाडौ : प्रधानमन्त्री केपी शर्मा ओलीले नेपाल र भारतको सम्बन्ध कसैले बिगारेर नबिग्रने बताएका छन्। भारत भ्रमणअघि मंगलबार प्रतिनिधिसभा बैठकमा जानकारी गराउँदै ओलीले यस्तो बताएका हुन्। संसदमा सम्बोधन गर्दै नेपाल भारतको सम्बन्ध बहुआयमिक र मैत्रीपूर्ण भएकाले कसैले बिर्गान नसक्ने दाबी गरे। नेपाल र भारतका बीचमा सदियौँदेखि बहुआयामीक सम्बन्ध छ। त्यो सम्बन्ध मैत्रीपूर्ण छ। कहिलेकहिले कसैकसैले बिर्गान खोजे पनि त्यो बिगार्न सजिलो छैन, प्रधानमन्त्री ओलीले भने, खासगरी हामीले हाम्रा भावना र समस्या स्पष्ट ढंगले मैत्रीपूर्ण ढंगले राख्यौँ भने हाम्रा हितलाई उसले सुन्नुपर्छ। प्रधानमन्त्री ओलीले छिमेकी भारत र चीन दुबैसँग नेपालको सम्बन्ध मित्रता पूर्ण र सन्तुलित रहेको समेत बताए। प्रधानमन्त्री ओलीले एक आपसको पारस्परिक सम्बन्ध व्यवहारमा कार्यान्वयन भए मात्र मित्रता हुने उल्लेख गरेका छन् । पारस्परिक सम्बन्धको आधार व्यवाहारमा कार्यान्वयन हुनुपर्छ, अनिमात्र छिमेकीसँगको मित्रता अन्त्यत मित्रतापूर्ण हुन्छ, प्रधानमन्त्री ओलीले भने, छिमेक नीति भनेकै मित्रतापूर्ण सम्बन्ध हो । मित्रता कसरी हुन्छ ? समानताका आधारमा । आपसी सहयोगका आधारमा हुन्छ । संयुक्त राष्ट्रसंघको वडापत्रमा उल्लेख भए अनुसार हुन्छ। उनले अन्तराष्ट्रिय उत्तरदायित्व र कर्तव्य, नेपाल पक्ष भएका सन्धि सम्झौता, पक्ष नभएका सन्धि सम्झौता जेजेमा पनि परिस्थिति अनुसार सम्बन्ध अघि बढ्ने प्रष्ट पारे । हाम्रा दुवै छिमेकी मित्रराष्ट्र भारत र चीनसँग हाम्रो सम्बन्ध राम्रो छ । यो सम्बन्ध अझ सुदृढ र प्रगाण बन्दै जान्छ, प्रधानमन्त्री ओलीले आफ्नो भारत भ्रमणबारे सांसदमा जानकारी गराउँदै भने, भारतका प्रधानमन्त्री नरेन्द्र मोदीले भारतको राजकीय भ्रमणमा निम्ति चैत २३ देखि २५ गते अर्थात् अप्रिल ६ देखि ८ सम्म तीनदिने तिम्तो पठाउनु भएको छ । त्यो भ्रमणको नेपाल सरकारले स्वीकार गरेको छ । ओलीले यसअघि पनि आफू प्रधानमन्त्री भएर भारत जाँदा सम्झौतामा जोड नदिएको सम्झदै अब पनि त्यही हुने प्रष्ट पारे । यसअघि पनि म प्रधानमन्त्री भएको बेला मेरो भारत भ्रमणमा मैले सम्झौतालाई प्राथमिकतामा राखिन, त्यसबेला देशको हितका पक्षमा सम्झौता भए, प्रधानमन्त्री ओलीले भने, यस पटक पनि म नयाँ सम्झौताको चाङ लगाउँदिन । भएका सम्झौतालाई कसरी प्रभावकारी गर्ने भन्ने विषयमा भ्रमण केन्द्रित हुनेछ । उनले भइसकेका सम्झौतामा हाम्रा सहयोगका क्षेत्रमा कसरी उपलब्धि हासिल गर्न सकिन्छ र तिनलाई अध्यावधिक कसरी गर्न सकिन्छ भन्नेतर्फ विशेष पहल गर्ने बताए । सँगै नेपालको कृषि क्षेत्र, जलमार्ग, रेलमार्ग, कृषि क्षेत्रका पारस्परिक सहयोग र अनुभवको आदानप्रदान, आधुनिकीकरण र व्यवसायिकरणका विषयमा छलफल हुने बताए । (लाइभ)"
"नेता पक्रिएपछि विप्लवको बन्द, यातायात ठप्प","नुवाकोटः पक्राउ परेका आफ्ना नेताको रिहाई माग गर्दै नुवाकोटमा नेत्रविक्रम चन्द विप्लव नेतृत्वको नेपाल कम्युनिष्ट पार्टीका कार्यकर्ताले मंगलवार गरेको बन्दको आंशिक प्रभाव परेको छ । नुवाकोटका जननिर्वाचित जनप्रतिनिधिलाई तत्काल पदबाट राजीनामा दिन उर्दी जारी गरेपछि पार्टीका नुवाकोट प्रमुखलाई प्रहरीले पक्राउ गरेको विरोधमा बन्द गरेको हो । विप्लव नेतृत्वको नेकपाले चैत पहिलो साता निर्वाचित जनप्रतिनिधिलाई पदबाट राजीनामा दिन उर्दी जारी गरेपछि प्रहरीले वुधबार दलका नुवाकोट प्रमुख विन्तोष सिलवाल अशोकलाई पक्राउ गरेको थियो । त्यसैको विरोधमा नुवाकोट बन्द गरिएको हो । बन्दका कारण नुवाकोटमा लामो तथा छोटो दुरीका कुनै पनि यातायातका साधन चलेनन् । स्थानीय बिदुर, बट्टार, त्रिशूली, देवीघाटलगायतका बजार खुले भने यात्रुवाहक गाडी नचले पनि स्थानीयबजारमा सामान बोेकेका गाडीहरु गुडेका थिए । बन्दका कारण लामो दुरीको पासाङल्हामु मार्गको त्रिशूलीकाठमाडौ, त्रिशूलीधुन्चे, त्रिशूलीगल्छी तथा त्रिशूलीछहरेशिवपुरी सडकमार्गमा यात्रुबाहक यातायात नगुडेपछि यात्रुहरुलाई समस्या परेको छ । बन्दका क्रममा अप्रिय घटना नभएपनि पासाङ ल्हामु सडकमार्ग अन्तर्गत बेलकोटगढी नगरपालिका११ अमारेमा शंकास्पद बस्तु भेटिएपछि सवारी आवागमन बन्द भएको थियो । त्यसपछि नेपाली सेनाको बम डिस्पोजल टोली बिदुरबाट बेलकोट पुगेर शंकास्पद वस्तु डिस्पोजल गरेको नेपाली सेनाको श्रीनाथ गणका गणपति प्रमुख सेनानी अन्जनकुमार रुपाखेतिले जानकारी दिए ।"
भारत भ्रमणमा पञ्चेश्वरको विषयमा कुराकानी हुन्छ : प्रधानमन्त्री ओली,"काठमाडौ : प्रधानमन्त्री केपी शर्मा ओलीले पञ्चेश्वरको सम्बन्ध प्रभावकारी ढंगबाट काम अघि बढाउने बिषयमा भारतमा छलफल हुने बताएका छन् । पञ्चेश्वरको सम्बन्धमा प्रभावकारी कुरा हुने छ, प्रधानमन्त्री ओलीले भने, भ्रमणमा भारतसँग समानता र परास्परिक लाभ, सम्मानको साथ लाभदायी रुपमा सम्बन्ध विस्तारको विषयमा छलफल हुनेछ । भ्रमणका क्रममा हुलाकी सडक, सीमापार रेल परियोजना लगायतका विषयमा कुराकानी हुने बताए । भारतले भूकम्प पुर्ननिर्माणमा गरेका प्रतिबद्धता पूरा नभएका विषयमा सचेत गराउने उनको भनाइ छ । भूकम्प पुनर्निमाणमा केही कमी रहेका छन्, प्रतिबद्धता अनुसार अघि बढ्नु पर्छ भन्ने विषयमा कुराकानी गर्छु , ओलीले भने, पुनर्निर्माणमा भारतले जिम्मा लिएका कामका सम्बन्धमा गम्भीर कुराकानी गर्ने छु । उनले नेपालमा विभिन्न परियोजनाबाट सहुलियत पूर्णरुपमा लिन सक्ने विषयमा छलफल गर्ने प्रष्ट पारे । ओलीले बाढी समस्या, पारवाहक थप सहयोग, महाकाली पुलको पुर्निनर्माण कुरामा प्राथमिकता साथ छलफल हुने बताए । उनले ग्याँस बुलेटको समस्याका विषयमा कुराकानी हुने विश्वास दिलाएका छन् । प्रधानमन्त्रीले सार्क शिखर सम्मेलन र विमिस्टेक सम्मेलन गर्ने विषयमा छलफल गर्ने बताए । हामी सार्कको अध्यक्ष र विमिस्टकको अध्यक्ष छौँ । विस्मेट सम्मेलन नेपालमा गर्नुपर्छ । सार्क सम्मेलन रोकिएको छ, त्यसलाई यथाशक्य छिटो गर्नुपर्छ, उनले भने । उनले क्षेत्रीय संगठन अर्थ र महत्वमा विषयमा सकारात्मक भूमिका निर्वाह गर्ने बताए । त्यस्ता संगठन वार्ताको थलो बन्न सक्छन्, तनाव व्यवस्थापन गर्न सक्छौँ, यस्ता संगठनलाई सक्रिय बनाउनु पर्छ, भविष्यमा खतरामा पर्न दिनु हुदैन, ओलीले भने ।"
प्रदेशको नामकरण गर्न दबाब,"बुटवल : प्रदेश ५ को नामकरण गर्न सांसदले दबाब दिएका छन्। सदन सुचारु भएको दुई महिनासम्म पनि प्रदेशको नामकरण नभएको भन्दै उनीहरूले पहिचान दिन ढिलाइ नगर्न सरकारलाई आग्रह गरेका हुन्। प्रदेशको नामकरण तथा स्थायी राजधानी तोक्ने प्रस्ताव सरकारले संसद्मा प्रस्ताव दर्ता गराउनुपर्छ। संविधानत ः प्रदेशसभाको दुईतिहाइ मतले मात्रै नाम र राजधानी तोक्न सक्छ। प्रदेश सांसद विष्णु पन्थीले नामसहितको परिचय दिन ढिलाइ गर्न नहुने बताए। प्रदेशको नामकरणमा ढिलाइ गर्नु हँुदैन। यसलाई पहिचान दिएर समृद्ध बनाउने अभियानमा लाग्नुपर्छ, उनले भने। संसद्को विशेष समयमा सांसदले प्रदेशको नामकरण गर्न माग गर्दै आएका छन्। सांसद रमा अर्यालले स्थायी राजधानी तोक्ने काम पछि गरे पनि नामकरणमा ढिलाइ नगर्न आग्रह गरिन्। सरकारले नामसम्बन्धी प्रस्ताव चाँडै संसद्मा ल्याउनुपर्छ, अर्यालले भनिन्। अर्घाखाँचीकी सांसद जाल्पा भुसालले पनि नामकरणमा जोड दिएकी छन्। उनले संसद् बैठकमा प्रदेश ५ भन्ने दिनको अन्त्य गर्न सभामुखमार्फत सरकारलाई आग्रह गरेकी हुन्। प्रदेश ५ को नामकरणलाई लिएर नागरिक स्तरमा पनि बहस सुरु भएको छ। विश्वमै परिचित लुम्बिनी प्रदेशको उपयुक्त नाम हुने धेरैको तर्क छ। कतिपयले बुद्धभूमि नामकरण गर्न सरकारलाई सुझाव दिएका छन्। संघीय समाजवादी फोरमका सचेतक सन्तोष पाण्डेले संसद्मै विशेष समय लिएर प्रदेशको नाम लुम्बिनी राख्नुपर्ने माग गरेका थिए। नाममा करिब सहमति रहेको मुख्यमन्त्री शंकर पोखरेलको भनाइ छ। तापनि उनी तत्काल यी विषय संसद्मा लैजाने पक्षमा छैनन्। राजधानीको विषयमा जनता विभाजित हुँदा प्रदेशको विकासमा असर पुग्न सक्ने भन्दै उनले सहमतिबाटै यी विषय टुंग्याउने रणनीति बनाएका छन्। सरकारका प्रवक्ता तथा भौतिक पूर्वाधार विकासमन्त्री बैजनाथ चौधरीले प्रदेशको नामकरण र राजधानीसम्बन्धी विषय एकै पटक टुंगो लाग्ने बताए। दुवै कुरा दुईतिहाइ मतद्वारा पारित हुने भएकाले एकैपटक प्रस्ताव लैजाने पक्षमा सरकार छ, उनले भने। राजधानी, नामकरण तथा अन्य विषयमा दलसँग छलफल सुरु भएको मन्त्री चौधरीले बताए। कांग्रेसले संसदीय दलको नेता चयन गर्न नसक्दा कतिपय एजेन्डामा छललफल हुन नसकेको उनको भनाइ छ। कांग्रेसले केही दिनअघि मात्रै संसदीय दलको नेतामा बलदेव पोखरेल शर्मालाई चयन गरेको छ लोगोमा १२ प्रतिस्पर्धी सांसदले प्रदेशको पहिचान गराउने लोगो दिन माग गरिरहेका बेला प्रदेशसभा सचिवालयले लोगोको टुंगो लगाउन प्रक्रिया अघि बढाइसकेको छ। लोगो निर्माण गर्न खुला प्रतिस्पर्धा गराइएकोमा १२ जनाले लोगोसहित आवेदन दिएका छन्। लोगोमा रुकुमको सिस्ने हिमाल, लुम्बिनीको शान्ति दीपसहित जौको बाला र प्रदेशका १२ जिल्लाको सांस्कृतिक पहिचान झल्किने चित्र राखिनेछ। संसद् सचिवालयका सचिव डा मानबहादुर विकले लोगोको अन्तिम टुंगो लगाउने अधिकार सभामुखलाई रहेको जानकारी दिए। कार्यपरामर्श समितिले सभामुखलाई लोगोको टुंगो लगाउने अधिकार दिएको छ, उनले भने। छनोट हुनेलाई २५ हजार पुरस्कार प्रदान गरिने संसद् सचिवालयले जनाएको छ।"
भारत भ्रमणमा देशको शिर निहुरिने काम गर्दिनँ : प्रधानमन्त्री ओली,"काठमाडौं : भारत भ्रमणअघि संसदमा जानकारी गराउँदै प्रधानमन्त्री केपी शर्मा ओलीले भ्रमणका क्रममा देशको शिर निहुर्याउने गरी कुनै पनि सम्झौता नगर्ने बताएका छन्। मैले यसअघि पनि भनिसके चैत २३ देखि २५ गतेसम्म भारत भ्रमण गर्दै छु मंगलबार प्रतिनिधिसभा बैठकमा भारत भ्रमणबारे जानकारी गराउँदै प्रधानमन्त्री ओलीले भने, एउटा कुरा म भन्छु, देशलाई अप्ठेरो पर्ने, देशको शिर निहुरिने, देशले जल्जाबोधन गर्ने, देशलाई नोक्सान पर्ने कुनै काम भ्रमणका क्रममा हुँदैन र गरिँदैन। देशको शिर उठ्ने र देशलाई लाभ हुने काम मात्रै गरिने छ। प्रधानमन्त्री ओलीले नेपाल र भारतको सम्बन्ध कसैले बिगारेर नबिग्रने बताए। उनले संसदमा सम्बोधन गर्दै नेपाल भारतको सम्बन्ध बहुआयमिक र मैत्रीपूर्ण भएकाले कसैले बिर्गान नसक्ने दाबी गरेका हुन्। नेपाल र भारतका बीचमा सदियौँदेखि बहुआयामीक सम्बन्ध छ। त्यो सम्बन्ध मैत्रीपूर्ण छ। कहिलेकहिले कसैकसैले बिर्गान खोजे पनि त्यो बिगार्न सजिलो छैन, प्रधानमन्त्री ओलीले भने, खासगरी हामीले हाम्रा भावना र समस्या स्पष्ट ढंगले मैत्रीपूर्ण ढंगले राख्यौँ भने हाम्रा हितलाई उसले सुन्नुपर्छ। प्रधानमन्त्री ओलीले छिमेकी भारत र चीन दुबैसँग नेपालको सम्बन्ध मित्रता पूर्ण र सन्तुलित रहेको समेत बताए।प्रधानमन्त्री ओलीले एक आपसको पारस्परिक सम्बन्ध व्यवहारमा कार्यान्वयन भए मात्र मित्रता हुने उल्लेख गरेका छन् । पारस्परिक सम्बन्धको आधार व्यवाहारमा कार्यान्वयन हुनुपर्छ, अनिमात्र छिमेकीसँगको मित्रता अन्त्यत मित्रतापूर्ण हुन्छ, प्रधानमन्त्री ओलीले भने, छिमेक नीति भनेकै मित्रतापूर्ण सम्बन्ध हो । मित्रता कसरी हुन्छ ? समानताका आधारमा । आपसी सहयोगका आधारमा हुन्छ । संयुक्त राष्ट्रसंघको वडापत्रमा उल्लेख भए अनुसार हुन्छ। उनले अन्तराष्ट्रिय उत्तरदायित्व र कर्तव्य, नेपाल पक्ष भएका सन्धि सम्झौता, पक्ष नभएका सन्धि सम्झौता जेजेमा पनि परिस्थिति अनुसार सम्बन्ध अघि बढ्ने प्रष्ट पारे । हाम्रा दुवै छिमेकी मित्रराष्ट्र भारत र चीनसँग हाम्रो सम्बन्ध राम्रो छ । यो सम्बन्ध अझ सुदृढ र प्रगाण बन्दै जान्छ, प्रधानमन्त्री ओलीले भने । ओलीले यसअघि पनि आफू प्रधानमन्त्री भएर भारत जाँदा सम्झौतामा जोड नदिएको सम्झदै अब पनि त्यही हुने प्रष्ट पारे । यसअघि पनि म प्रधानमन्त्री भएको बेला मेरो भारत भ्रमणमा मैले सम्झौतालाई प्राथमिकतामा राखिन, त्यसबेला देशको हितका पक्षमा सम्झौता भए, प्रधानमन्त्री ओलीले भने, यस पटक पनि म नयाँ सम्झौताको चाङ लगाउँदिन । भएका सम्झौतालाई कसरी प्रभावकारी गर्ने भन्ने विषयमा भ्रमण केन्द्रित हुनेछ । उनले भइसकेका सम्झौतामा हाम्रा सहयोगका क्षेत्रमा कसरी उपलब्धि हासिल गर्न सकिन्छ र तिनलाई अध्यावधिक कसरी गर्न सकिन्छ भन्नेतर्फ विशेष पहल गर्ने बताए । सँगै नेपालको कृषि क्षेत्र, जलमार्ग, रेलमार्ग, कृषि क्षेत्रका पारस्परिक सहयोग र अनुभवको आदानप्रदान, आधुनिकीकरण र व्यवसायिकरणका विषयमा छलफल हुने बताए ।"
रातो पासपोर्ट बेच्नेमा महिला सांसद अगाडि,"काठमाडौं : सांसद प्रेम सुवालले रातो पासपोर्ट बेच्नेमा महिला सांसद अगाडि रहेको बताएका छन्। मंगलबार प्रतिनिधिसभा बैठकमा बोल्दै नेपाल मजदुर किसान पार्टीका सांसद सुवालले यस्तो बताएका हुन्। अहिले महिला प्रतिनिधित्व ४१ प्रतिशत पुगेको तथ्यांक प्रकाशित छ, सुवालले भने, रातो पासपोर्ट बेच्नेमा महिला अगाडि रहेको फेला पार्यौँ। सँगै उनले जनप्रतिनिधिले नै नेपाली चेली बेचेर भारतको वेश्यालयमा पुर्याउने गरेको भन्दै त्यस्ता जनप्रतिनिधिलाई कारबाही हुनुपर्ने माग गरे। वडा अध्यक्षले नै महिलालाई भारतको वेश्यालयमा बेचेको पनि पायौँ, यी सबै विषयको छानबिन आवश्यक छ, उनले भने। उनले भूकम्प गएको तीन वर्ष बितिसक्दा समेत पीडितले तेस्रो किस्ता नपाएको भन्दै सरकारप्रति आक्रोश व्यक्त गरे। भूकम्प गएको तीन वर्ष बित्यो। तर, सात लाखले पहिलो किस्ता, दुई लाखले दोस्रो किस्ता पाउँदा ७० हजारले मात्र तेस्रो किस्ता पाए, किन यस्तो भयो ?, उनले प्रश्न गर्दै भने, दुई लाख गुनासो सुनुवाइ भएको छैन, त्यो कहिले सुनुवाइ हुन्छ ? उनले ३० वर्ष अघि मात्र नेपालले चालम निर्यात गर्दै आएको तर, अहिले हरेक कुरा आयात गर्नुपर्ने आवस्था आएकोप्रति सरकारको ध्यानाकर्षण गराए। सँगै उनले सडक विस्तारका नाममा एतिहासिक बस्ती नै सखाप पार्ने काम नगर्न समेत सरकारलाई सुझाव दिए।"
वैशाख ९ गते एमालेमाओवादी एकता,"काठमाडौँः नेपालका दुई वाम घटक नेकपा एमाले र नेकपा माओवादी केन्द्रबीच आगामी वैशाख ९ गते एकता हुने भएको छ । नेपाल कम्युनिस्ट पार्टीको स्थापना दिवसको अवसर पारेर दुई पार्टीबीच एकताको टुंगो गरिएको हो । मंगलबार साँझ प्रधानमन्त्रीको सरकारी निवास बालुवाटारमा बसेको दुई पार्टीको एकता संयोजन समिति बैठकमा एकताको मितिबारे सहमति भएको हो । पार्टी एकताका लागि गठित दुई कार्यदलले आफ्नो प्रतिवेदन बुझाएपछि बसेको एकता संयोजन समितिको बैठकले नमिलेका केही कुराहरुबारे छलफल पनि गरेको थियो । संयोजन समितिको बैठकपछि एमाले अध्यक्ष केपी ओली र माओवादी केन्द्रका अध्यक्ष पुष्पकमल दाहालबीच एक्ला एक्लै केहीबेर छलफल पनि भएको छ । बैठकपछि बाहिरिँदै एमालेका वरिष्ठ नेता माधवकुमार नेपालले अब करिब सबै कुरा मिलिसकेको बताउँदै दुवै कार्यदले वैशाख ९ मै एकता गर्न प्रस्ताव गरेको जानकारी दिए । त्यसैगरी एमाले महासचिव इश्वर पोखरेलले दुवै प्रतिवेदनमा वैशाख ९ गते नै एकता गर्नुपर्ने प्रस्ताव गरिएको जानकारी दिए । दुवै प्रतिवेदनमा नेपाल कम्युनिष्ट पार्टी स्थापनाको दिन (वैशाख ९) मा पार्टी एकीकरण गर्न उचित हुने सर्वसम्मत सुझाव दिइएको छ, उनले भने, चैत २२ गते बस्ने एकता संयोजन समितिको बैठकले एकीकरणको मिति लगायत विषयमा औपचारिक निर्णय गर्नेछ । दुवै कार्यदलको प्रस्ताव पछि दुई शीर्ष नेताले पनि सकारात्मक प्रतिक्रिया दिँदै कम्युनिस्ट पार्टी नै नाम राखेकाले कार्यदलले भनेको मितिलाई ग्रहण गरेका छन् । उनीहरु दुवैले बैठकमा भनेको कुरा उधृत गर्दे एक नेताले भने, तपाईँहरुले प्रस्ताव गरेको मिति हामी ग्रहण गर्छौँ, पार्टीको नाम पनि नेपाल कम्युनिष्ट पार्टी भएकाले स्थापनाकै दिन एकता हुन्छ । दुई दलबीच विवादको विषय बनेका जनयुद्ध र चुनाव चिन्ह सूर्यमा पनि करिब सहमति जुटिसकेको छ । एमाले नेता माधवकुमार नेपाल संयोजक रहेको राजनीतिक प्रविदेनसम्बन्धी कार्यदले जनयुद्ध शब्दलाई सम्बोधन गरिसकेको छ । माओवादी केन्द्रकी प्रवक्ता पम्फा भुसालले राजनीतिक प्रतिवेदनमै जनयुद्ध शब्द आइसकेकाले यसमा कुनै विवाद नै नरहेको बताइन् । माओवादीले पनि एमालेको सूर्य चिन्हलाई यसअघिको निर्वाचनमै स्वीकार गरिसकेको छ । प्रधानमन्त्री तथा एमाले अध्यक्ष तीन दिने भारत भ्रमणमा जानुअघि बिहीबार बस्ने एकता संयोजन समितिको बैठकमा एकताको मितिसहित सबै विषयमा औपचारिक निर्णय हुने भएको छ । ओली दुई पार्टीको एकता मिति घोषणा गरेर मात्रै दिल्ली उड्ने तयारीमा लागेका छन् । प्रतिवेदन बुझाएसँगै दुईवटा कार्यदल स्वतः भंग भएका छन् । तर, दुवैले बुझाएको प्रतिवेदन पढ्ने जिम्मेवारी भने संयोजन समितिले दिएको छ । दुई कार्यदलले एकअर्काको प्रतिवेदन भोलिसम्ममा पढेर बेलुका शीर्ष नेतालाई आवश्यक सुझाव दिनेछन्, एमाले नेता नेपालले भने, त्यसपछि पर्सी बस्ने संयोजन समितिले सबै विषय बस्तुलाई एकमुष्ट टुंगोमा पुर्याउनेछ ।"
एमालेमाओवादी एकताः दुवै कार्यदलले बुझाए प्रतिवेदन,"काठमाडौँः नेकपा एमाले र नेकपा माओावदी केन्द्रबीच एकताका लागि बनाइएका दुई कार्यदलले मंगलबार आफ्नो प्रतिवेदन शीर्ष नेतालाई बुझाएका छन् । प्रधानमन्त्रीको सरकारी निवास बालुवाटारमा एकता संयोजन समितिको बैठक बस्नुअघि दुवै कार्यदलले एमाले अध्यक्ष केपी शर्मा ओली र माओवादी केन्द्रका अध्यक्ष पुष्पकमल दाहाल प्रचण्डलाई प्रतिवेदन बुझाएका हुन् । दुई दलको एकताका लागि एमाले नेता तथा पूर्वप्रधानमन्त्री माधवकुमार नेपाल नेतृत्वमा अन्तरिम राजनीतिक प्रतिवेदन बनाउन र माओवादी नेता तथा गृहमन्त्री रामबहादुर थापाको नेतृत्वमा अन्तरिम विधान बनाउन कार्यदल बनाइएको थियो । कार्यदलमा तयार भएको मस्यौदामा आइतबार सदस्यले सुझाव दिएको कार्यदलका सदस्य तथा एमाले नेता सुवास नेम्बाङले जानकारी दिए । तर, दुई दलले एकताका लागि धेरै कुरा मिलाउन बाँकी रहेको अवस्थामा प्रतिवेदन बुझाएका ुहन् । दुई पार्टीबीच सबैभन्दा जटिल नेता व्यवस्थापन देखिएको छ । स्थायी समिति, पोलिटब्युरो र केन्द्रीय समितिमा पर्ने नेताको भागबन्डामा सहमति जुट्न सकेको छैन । एकीकृत पार्टीको अन्तरिम विधान तथा संगठनात्मक ढाँचा निर्माण कार्यदलले २९९ सदस्यीय केन्द्रीय समिति, ९९ सदस्यीय पोलिटब्युरो र ३३ सदस्यीय स्थायी समिति बनाउने गरी प्रस्ताव तयार पारेको छ। तर त्यसअनुसार केन्द्रीय समितिदेखि स्थायी समितिसम्म दुई पक्षका नेताहरूको व्यवस्थापन मिलाउन दुवै पार्टी अध्यक्षसामु चुनौती देखिएको छ । त्यसैगरी नयाँ पार्टीको चुनाव चिन्हमा पनि विवाद छ । एमालेले सूर्यलाई यथावत राख्न भनेको छ भने माओवादीले सूर्य्भित्र हँसिया हथौडा घुसाउनुपर्ने अडान लिएको छ । दुई पार्टीबीच जनयुद्ध शब्दलाई लिएर पनि विवाद छ । प्रधानमन्त्री केपी शर्मा ओली यही २३ गते भारतको तीन दिने भ्रमणमा जाँदैछन् । ओली फर्केपछि वैशाखमा एकता गर्ने कोशिश पनि भइरहेको छ । त्यसैका लागि मंगलबार दुई पार्टीको एकताका लागि एकता संयोजन समिति बैठक बालुवाटारमा बसेको हो ।"
पार्टी एकता वैशाख ९ मा,"चितवन : माओवादी केन्द्रका अध्यक्ष पुष्पकमल दाहाल प्रचण्ड ले वैशाख ९ गते पार्टी एकता घोषणा हुने बताएका छन् । चितवनमा सहकारी संग्रालयको शिलान्यास गर्दै अध्यक्ष दाहालले प्रधानमन्त्री ओली भारत जानु अघि एकता गर्ने भनिएको भएपनि कार्यदलको सुझावको आधारमा वैशाख ९ गते कम्युनिष्ट पार्टीको स्थापना दिवसको अवसरमा पार्टी एकता गरिने भएको बताएका हुन् । उनले भने, प्रधानमन्त्री भारत जानु भन्दा पहिला एकता गर्ने भनिएको थियो , वैशाख ९ गते कम्युनिष्ट पार्टीको स्थापना दिवस पर्छ , त्यही दिन एकताको घोषणा हुन्छ । उनले आज कार्यदलले एकता संयोजन समितिलाई प्रतिवेदन बुझाएपछि केही दिन छलफलको लागि समय लाग्ने बताए । अध्यक्ष दाहालले एकता बराबरी सिद्धान्तका आधारमा सम्मानजनक रुपमा हुनुपर्ने बताए । उनले दुई ठूला कम्युनिष्ट पार्टीबीच एकता हुने भएको बराबरीको हैसियतमा हुनुपर्नेमा जोड दिए । दुई धाराबीच एकता हुँदैछ, त्यसकारण प्रतिशतको आधारमा होइन, बराबरीको सिद्धान्तमा हुनुपर्छ भन्ने सामान्य कुरा हो अध्यक्ष दाहालले भने । उनले निर्वाचन लगतै एकता गर्ने भनिएको भएपनि सरकार निर्माण लगायतका कामले ढिलाई भएको बताए । उनले पार्टी एकतामा कुनै समस्या नरहेको दाबी गरे । उनले प्रधानमन्त्रीको भारत भ्रमणमा नयाँ एजेण्डामा छलफल र सम्झौता नहुने बताए । नयाँ एजेण्डामा छलफल हुँदैन, दुई देश बीचको सम्बन्ध न्यानो बनाउने र पुराना एजेण्डामा छलफल मात्रै हुन्छन अध्यक्ष प्रचण्डले भने।"
संसदमा राजेन्द्र लिंदेनको प्रश्न : धर्मको नाम लिँदा किन तर्सिनुपर्ने ?,"काठमाडौं : राष्ट्रिय प्रजातन्त्र पार्टीका सांसद राजेन्द्र लिंदेनले धर्मको नाम लिँदा तर्सिनुपर्ने अवस्था आएको भन्दै आपत्ति जनाएका छन् । सरकारले सार्वजनिक बिदा कटौतीको नाममा धार्मिक बिदा कटौती गरेपछि यस्तो अवस्था आएको भन्दै उनले आपत्ति जनाएका हुन् । पछिल्ला दिनमा धर्मको नाम लिँदा तर्सिनुपर्ने अवस्था आएको छ, यो अवस्था सरकारकै कारण आएको हो, सांसद लिंदेनले भने, हाम्रो राष्ट्रिय पहिचान र एकता दिवस राज्य नै लागेर विस्थापित गर्दै जानु गलत हो । उनले धार्मिक बिदाका नाममा रामनवमी, राष्ट्रिय एकता दिवस कटौती गरेकोप्रति दुःख व्यक्त गर्दै निर्णयमा पुर्नविचार गर्न समेत माग गरे । सरकारले राष्ट्रिय एकता दिवस, कृष्ण जन्माष्टमी, रामनवमी जस्ता पर्व कटौती गरेको छ । म दुःख व्यक्त गर्न चाहन्छु, उनले भने, सरकारले गरेका यी निर्णयमा पुर्नविचार गरोस भन्ने माग गर्छु । उनले सरकारका यस्ता निर्णयले देशमा धार्मिक गुरु र धार्मिक संघसंस्थामाथि आक्रमण सुरु भएको भन्दै आपत्ति समेत जनाएका छन् । सँगै उनले गतवर्षको वर्षायाममा बाढीले झापालाई डुबाउने मेची र बिरिङ नदीलाई नियन्त्रण गर्न सरकारले रकम विनियोजन गर्नुपर्ने माग गरेका छन् ।"
विप्लवको पार्टीका जिल्ला इन्चार्ज पक्राउ,"गोरखा : नेत्रविक्रम चन्द(विप्लव) नेतृत्वको नेपाल कम्युनिष्ट पार्टीका गोरखा जिल्ला इन्चार्ज योगेन्द्र कुमाल पक्राउ परेका छन् । गोरखा नगरपालिका १२ स्याउलीबजारका उनकै छिमेक रामबाबु कुमालको घरबाट इन्चार्ज कुमाललाई मंगलबार साँझ आठबजेतिर पक्राउ गरेको जिल्ला प्रहरी प्रमुख एसपी प्रकास अधिकारीले जानकारी दिए । कतैबाट आउँदै गर्दा गाडीबाट झरेर स्याउलीबजारको रामबाबु कुमालको घरमा जाने बित्तिकै फलो गरिरहेका हाम्रा प्रहरीले समाते, एसपी अधिकारीले भने अरु पनि खोजीको सूचिमा छन् । क्रमश समातिन्छन् । उनीलाई केहीदिन अघि दर्बुङमा रहेको एनसेल मोबाइल टावरमा आगजनी गरेको अभियोग लगाइएको छ । साथै सोमबार राती मसेलमो डोजरमा आगो लगाएको आरोप पनि लगाइएको एसपी अधिकारीले बताए।"
सुवेदीको निधनमा प्रधानमन्त्रीद्वारा दुःख व्यक्त,"काठमाडौ : प्रधानमन्त्री केपी शर्मा ओलीले बरिष्ठ कलाकार मदनकृष्ण श्रेष्ठकी जीवन संगिनी यशोदा सुवेदी (श्रेष्ठ) को निधनप्रति दुःख व्यक्त गरेका छन्। उनले ट्वीटमार्फत शोकसन्देश जारी गर्दै सुवेदीको निधनप्रति दुःख व्यक्त गरेका हुन् । कलाकार मदनकृष्णको सफल कलायात्रा र समाजसेवाकी अनन्य सहयोगी स्व सुवेदीप्रति श्रद्धाञ्जलि अर्पण गर्दछु, उनले भनेका छन्, शोकमा पर्नुभएका मदनकृष्ण र परिवारजनमा गहिरो समवेदना व्यक्त गर्दछु । ६७ वर्षीया सुवेदीको सोमबार राति निधन भएको थियो । उनी लामो समयदेखि क्यान्सर रोगबाट पीडित थिइन् ।"
"एमाले भन्छ: जनक्रान्ति, माओवादी भन्छ: जनयुद्ध","काठमाडौँ: नेकपा एमाले र माओवादी केन्द्रबीचको एकता अन्तिम अवस्था पुगेको छ । प्रधानमन्त्री केपी शर्मा ओली भारत जानुअघि नै एकता गर्ने भन्दै दुई दलबीच छलफल जारी छ । मंगलबार मात्रै वाम एकताका लागि बनेका दुई कार्यदलले शीर्ष नेताहरु केपी शर्मा ओली र पुष्पकमल दाहाल प्रचण्डलाई प्रतिवेदन बुझाएका छन् । आजै एकता संयोजन समितिको बैठक पनि प्रधानमन्त्रीको सरकारी निवास बालुवाटारमा बसिरहेको छ । पार्टी एकताको रस्साकस्सीबीच यही चैत २३ गते प्रधानमन्त्री ओली भारत भ्रमणमा जाँदैछन् । एकताको विधान निर्माण र सांगठानिक संरचना तय गर्न बनाइएका दुवै कार्यदलले काम सकेर प्रतिवेदन बुझाएका छन् । जनयुद्ध कि जनक्रान्ति ? नयाँ पार्टीको विधान निर्माणको काम सकिएको अवस्था छ । विधानको प्रस्तावनामा जनयुद्ध शब्दलाई लिएर दुई दलबीच सहमति जुट्न सकेको छैन । माओवादीले जनयुद्ध राख्नुपर्ने अडान राखेको छ भने एमाले 'जनक्रान्ति' राख्ने प्रस्ताव गरेको छ । जनयुद्धकै जगमा माओवादी आजको अवस्था आइपुगेकाले यो शब्द छोड्न माओवादीपक्ष तयार छैन भने जनयुद्धको सधैँ विरोधमा रहेको एमाले यसलाई विधानमा राख्ने पक्षमा छैन । माओवादीले छोड्दै छोडदैन, एमाले मान्दै मान्दैन । जनयुद्ध शब्दलाई एकताका क्रममा कसरी व्यवस्थापन गरिएला ? यो कुरा दुई शीर्ष नेताले टुंगो लाउने भएका छन् । आआफ्नो अडान कार्यदलका सदस्य बेदुराम भुसालले विधानको प्रस्तावनामा जनयुद्ध शब्द राख्ने नराख्ने विषयमा सहमति हुन नसकेको बताए । एमाले पोलिटव्यूरो सदस्य समेत रहेका भुसालले जनक्रान्ति शब्द राखेपछि जनयुद्ध राख्नु आवश्यक नरहेको तर्क गरे । नेकपा माओवादी केन्द्रकी प्रवक्ता पम्फा भुसालले जनयुद्ध शब्दलाई लिएर धेरै ठुलो विवाद नरहेको बताइन् । नयाँ पार्टीको विधानको प्रस्तावनमा राख्ने शब्दलाई लिएर केही बहस भएको बताउँदै उनले शीर्ष नेताहरुले यसलाई मिलाउने बताइन् । राजनीतिक प्रतिवेदनमा जनयुद्ध शब्द समेटिइसकेको छ, यसमा ठुलो विवाद छैन, उनले भनिन्, राजनीतिक प्रतिवेदनमा जनयुद्ध शब्द आइसकेकाले नयाँ दलको विधानको प्रस्तावनमा पनि यो शब्द समेटिन्छ, यसलाई शीर्ष नेताले मिलाउनुहुन्छ । माओवादी केन्द्रनिकट वाईसीएलका अध्यक्ष दीप शिखाले जनयुद्ध शब्द विधानको प्रस्तावनामा राख्न नमान्नुलाई एकता भाड्ने षडयन्त्रको संज्ञा दिएका छन् । उनले सामाजिक सञ्जालमा जनयुद्ध नराख्ने कुरा प्रति आक्रोश पाखेका छन् । 'जनयुद्दलाई मान्नु त परै जाओस, विधानको प्रस्तावनामा पनि राख्न तयार नहुनु भनेको एकता भाँड्नु हो', उनले भनेका छन्, 'बल हुँदा ढाडे र साँढे बन्दाको परिणामबारे एमाले र माओवादीका नेताहरूलाई राम्रैसँग थाहा छ । नमात्तिएस्, मंहगो पर्ला ?' बराबर हैसियत ? नेताको व्यवस्थापन र चुनाव चिन्हको विषयमा समेत दुई दलका लागि पेचिलो बनेको छ । माओवादीले एकता समानताको सिद्धान्तमा हुनुपर्ने बताइरहेको छ, अर्थात केन्द्रीय समितिमा बराबरी हैसियत । एमालेले स्थानीय निर्वाचन, प्रदेश सभा र प्रतिनिधि सभामा आएको परिणामका आधार भागवण्डा हुने बताइरहेको छ । उता माओवादी केन्द्रका अध्यक्ष पुष्पकमल दाहाल समेत बराबरी र समानताको सिद्धान्तको आधारमा पार्टी एकता गर्नुपर्ने भाषण गर्दै हिँडिरहेका छन् । २९९ सदस्यीय समिति २९९ जनाको केन्द्रीय समिति, ९९ जनाको पोलिटब्यूरो र ३३ जनाको स्थायी समिति बनाउने मस्यौदामा एमालेमाओवादी सहमति भइसकेको छ । चुनाव चिन्हमा सम्बन्धमा समिति जुट्न सकेको छैन । एमाले सूर्य चिन्ह नै हुनुपर्ने अडानमा छ भने माओवादी सूर्यभित्र हँसिया हथौडा राख्नुपर्ने पक्षमा उभिएको छ । सूर्यमा पनि विवाद सूर्य चिन्हको विषयमा भने एमाले अध्यक्ष ओली र माओवादी अध्यक्ष दाहालबीच प्रदेश सभा र प्रतिनिधि सभा निर्वाचन पहिले नै करिब करिब सहमति भएको थियो । 'चुनावचिन्ह र नेता व्यवस्थापनका कुरा तपशील हुन र मुख्य कुरा जनयुद्ध शब्द नै हो', माओवादीका एक नेताले भने, 'जनयुद्ध शब्दबिना माओवादी आफ्नो अस्तित्व समाप्त भएको ठान्छ । यस्तोमा एमाले जनयुद्ध शब्द राख्ने पक्षमा देखिएन ।' शीर्ष नेताले मिलाउलान् ? असहमतिका विषयसहित कार्यदलले एकता संयोजन समितिलाई राजनीतिक प्रतिवेदन बुझाएको छ । एमाले र माओवादी केन्द्रबीच एकताका लागि बनाइएका दुई कार्यदलले मंगलबार आफ्नो प्रतिवेदन शीर्ष नेतालाई बुझाएका हुन् । प्रधानमन्त्रीको सरकारी निवास बालुवाटारमा एकता संयोजन समितिको बैठक बस्नुअघि दुवै कार्यदलले एमाले अध्यक्ष केपी शर्मा ओली र माओवादी केन्द्रका अध्यक्ष पुष्पकमल दाहाल प्रचण्डलाई प्रतिवेदन बुझाएका हुन् । दुई दलको एकताका लागि एमाले नेता तथा पूर्वप्रधानमन्त्री माधवकुमार नेपाल नेतृत्वमा अन्तरिम राजनीतिक प्रतिवेदन बनाउन र माओवादी नेता तथा गृहमन्त्री रामबहादुर थापाको नेतृत्वमा अन्तरिम विधान बनाउन कार्यदल बनाइएको थियो ।कार्यदलले एकता महाधिवेशन अघिसम्मका लागि मार्गदर्शक सिद्धान्त, एकीकृत पार्टीको राजनीतिक कार्यदिशा, रणनीतिक लक्ष्यलगायत मूलभूत विषय टुंगो लगाएको छ । के छ प्रतिवेदनमा ? प्रतिवेदनमा अन्तर्राष्ट्रिय कम्युनिस्ट आन्दोलनको समीक्षा, अबको कार्यभार र कार्यदिशा, समाजवादसम्म पुग्ने बाटोलगायत विषय समेटिएको छ । एकता संयोजक समितिमा बाँकी विषयमा सहमति हुने बताइएको छ। एकता संयोजन समितिलेसमेत टुङ्गो लगाउन नसकेका विषयमा दुई अध्यक्षले मिलाउने छन् । अध्यक्षमार्फत् टुङ्गो नलागेका विषयमा महाधिवेशनमा छिनोफानो हुनेछन् । एमालेको मार्गदर्शक सिद्धान्त जनताको बहुदलीय जनवाद(जबज) र माओवादीको २१ औँ शताब्दीको जनवादको विषयमा महाधिवेशनमा टुङ्गाउने सहमति भएको छ । वैशाख ९ मा एकता आगामी बैशाख ९ गते कम्यूनिष्ट पार्टीको स्थापना दिवसको अवसरमा पार्टी एकताको घोषणा हुने माओवादी केन्द्रका अध्यक्ष दाहालले चितवन पुगेर जानकारी दिएका छन् । एमाले अध्यक्ष एवं प्रधानमन्त्री ओलीले भने भारत भ्रमण पहिला नै एकता गर्ने इच्छा प्रकट गरेका थिए । सम्बन्धित समाचार एमालेमाओवादी एकताः दुवै कार्यदलले बुझाए प्रतिवेदन"
"बोल्ने मात्र होइन, गरेर देखाउँछु : गृहमन्त्री थापा","काठमाडौं : गृहमन्त्री रामबहादुर थापा बादल ले सोमबार ८२ बुँदे गृह प्रशासन सुधार कार्ययोजना सार्वजनिक गरेका छन् । शान्ति सुरक्षाका लागि ड्रोन क्यामराबाट सीमा सुरक्षा निगरानीदेखि अपराध नियन्त्रण गर्न स्पेसल टाक्स फोर्स (एसटिएफ) सम्मका योजना ल्याइएका छन् । मन्त्रालयमा सोमबार पत्रकार सम्मेलन आयोजना गरी मन्त्री थापाले कार्ययोजना सार्वजनिक गरेका हुन् । १० वटा विषयमा आधारित रहेको कार्ययोजनामा नीतिगत र कानुनी सुधार, संगठनात्मक सुधार र रुपान्तरण, जनशक्ति व्यवस्थापन, सेवाप्रवाह र सुशासन, सुरक्षा व्यवस्थाको प्रभावकारिता, सूचनाप्रविधिमा आधारित गृह प्रशासन, अध्यागमन र सीमा प्रशासनको सुदृढीकरण, विपद् जोखिम न्यूनीकरणमा क्षमता अभिवृद्धि, अनुशासनसदाचार प्रवद्र्धन, कार्ययोजना कार्यान्वयन अनुगमन र मूल्यांकन समावेश छन् । गृह मातहतका ऐन र नियमलाई समेत परिमार्जन गरिने विषय कार्ययोजनामा समावेश छ । तीन महिनादेखि एक वर्षभित्र आन्तरिक सुरक्षा तथा व्यवस्थापन, संघीय प्रहरी, सशस्त्र प्रहरी, नागरिकता, अध्यागमन, संघसंस्था दर्ता, जनमतसंग्रह, शोषण विरुद्धको हक र हातहतियार तथा खरखजाना ऐनलगायत ऐनलाई समयानुकूल परिमार्जित गरिने विषय कार्ययोजनामा उल्लेख छ । विशिष्ट व्यक्तिको सुरक्षामा खटिने सुरक्षाकर्मीसम्बन्धी स्पष्ट नीति तयार गरी लागू गर्ने र यो नीति सबै सुरक्षा निकायले मान्नुपर्ने भनिएको छ । सुरक्षा निकायको संयुक्त परिचालनसम्बन्धी कार्यविधि तयार गरी लागू गर्ने, विभूषणपदकहरूको समेत मापदण्ड बनाएर मात्रै वितरण गरिने पनि उल्लेख छ । कार्ययोजना सार्वजनिक गर्ने क्रममा गृहमन्त्री थापाले नेपालको अध्यागमन सुरक्षा ज्यादै कमजोर रहेको औंल्याए । अध्यागमन नीति र विदेशी नागरिक अनुगमनसम्बन्धी निर्देशिका तयार गरी कार्यान्वयन गर्ने उनको योजना छ । अब क्षेत्रीय प्रशासन कार्यालय खारेज गरी सीमा प्रशासनलाई इलाका प्रशासनले हेर्ने जिम्मेवारी सुम्पिने उनको योजना छ । असार मसान्तभित्र प्रहरी र प्रदेश प्रहरीको संगठनात्मक संरचना तयार गरी प्रत्येक स्थानीय तहमा कम्तीमा एक प्रहरी इकाइ रहने गरी संगठन तथा व्यवस्थापन सर्वेक्षण गरिनेछ । गृहमन्त्री थापाले भने, सिन्डिकेट जसरी पनि तोडिन्छ । मैले सुनेको छु सिन्डिकेटवालाहरू हेरौंला भन्दै हिँडेका छन् रे ! अब बोल्ने मात्रै होइन काम गरेर पनि देखाउँछु । असारभित्रै विद्युतीय र अन्य माध्यमबाट प्राप्त उजुरी तथा गुनासो तत्काल सम्बोधन गर्न उजुरी गुनासो व्यवस्थापन शाखा स्थापना गर्ने उल्लेख कार्ययोजनामा छ । असोज मसान्तभित्र विशिष्ट प्रकृतिका संगठित अपराध निगरानी र नियन्त्रणका लागि एसटिएफ गठन गरिनेछ । भ्रष्टाचारी, दलाली, हुण्डी कारोबारी र तस्करहरूको नियन्त्रण गर्न केन्द्रबाटै पहल थालिनेछ, गृहमन्त्रीले भने, मुलुकभित्र जरो गाडेको भ्रष्टाचार, तस्करी र कालोबजारीलाई नियन्त्रण गर्नु आवश्यक छ । देशको अर्थतन्त्र लुट्न पाइँदैन । नियन्त्रणका लागि सबै तह र तप्काबाट लाग्नुपर्छ । कार्ययोजना सार्वजनिक गर्ने क्रममा मन्त्री थापा यातायातमा सिन्डिकेट गर्नेप्रति खरो रूपमा प्रस्तुत भए । उनले भने, सिन्डिकेट जसरी पनि तोडिन्छ । मैले सुनेको छु सिन्डिकेटवालाहरू हेरौंला भन्दै हिँडेका छन् रे ! अब बोल्ने मात्रै होइन काम गरेर पनि देखाउँछु । जेल यातनागृह नभएर सुधारगृहका रूपमा रुपान्तरण गर्न गृह प्रशासन दृढ भएर लाग्ने पनि उनले बताए । जेलर र प्रहरीकै मिलेमतोमा जेलभित्रै कैदीबन्दीले अपराध गर्दै आएको उल्लेख गर्दै बादलले भने, जेलभित्रका नाइके बाहिर निस्किएर मर्सिडिज गाडी चढेर हिँड्छन् रे ! जेलभित्र एक किलो चिनीकै दुई सय रुपैयाँ लिन्छन् रे ! यो कसरी सम्भव छ ? अपराधीले जेलमा जेलरलाई हप्ता बुझाउँछन् रे ! अब त्यो हुँदैन । सबै सुधार हुन्छ । उनले जेलभित्र राखिएका नाइकेहरूको सरुवा व्यवस्थापनसमेत समयसीमा बाँधेर गरिने बताए । उनले देश लुट्ने गिरोह नेपालबाहिर मात्रै नभएर भित्र पनि रहेको उल्लेख गर्दै उनले हुण्डी कारोबारीलाई कारबाही गर्न गृहप्रशासन कठोर रूपमा उत्रने बताए । बादलले धर्मका नाममा समेत मुलुकलाई अस्थिरतातर्फ धकेल्ने तत्व हाबी भएकोसमेत सुनाए । उनले भने, मैले सुनेको छु । सन् २०२५ सम्म नेपालमा भएका सबै मठमन्दिर भत्काएर चर्च बनाउने योजना छ रे ! जातजातिको नाममा होस् वा अखण्डताको नाममा होस् वा धर्मको नाममा मुलुकलाई विखण्डित गराउने तत्व हाबी भइरहेका छन् । त्यसलाई नियन्त्रण गर्न गृह प्रशासन कठोर भएर लाग्छ । कार्ययोजनामा साना हातहतियारको अवैध ओसारपसार र प्रयोगमा नियन्त्रणका लागि विशेष कार्यदल बनाएर परिचालन गरिने उल्लेख छ । काठमाडौं उपत्यकालगायत प्रमुख सहर र सबै कारागारमा सीसीटीभी जडान गरी २४ सै घण्टा निगरानी, ट्राफिक व्यवस्थापनमा इन्टलिजेन्स ट्राफिक लाइट सिस्टम, असोज मसान्तभित्र पाँच सय कैदीबन्दी भएको कारागारमा पुर्पक्षमा बसेका कैदीहरूलाई भिडियो कन्फरेन्स कलको सुविधा, प्रत्येक प्रदेश र त्रिभुवन अन्तर्राष्ट्रिय विमानस्थलस्थित अध्यागमन कार्यालयमा ०७५ चैत मसान्तभित्र अध्यागमन कार्यालय, नाकामा आगमन र प्रस्थान विन्दुमा बायोमेट्रिक सुविधा, स्वचालित ईगेटमार्फत सीमा सुरक्षा व्यवस्थापन कार्ययोजनामा छ । थापाले विमानस्थलबाट टनका टन सुन तस्करी भइरहेको बताउँदै भने, सुन मात्रै होइन मानवबेचबिखन र लागुऔषध ओसारपसार नियन्त्रणका लागि सबै सुरक्षा निकाय एक भएर लाग्नुपर्ने अवस्था छ । मन्त्रालयले वैशाखदेखि २५ हजार भन्दा बढी कार्यालय खर्चलाई वेबसाइटबाट सार्वजनिक गर्ने जनाइएको छ । गृह मातहतका सवारीसाधनको रेकर्ड राखी अनधिकृत रूपमा सञ्चालनमा रहेका सवारीसाधन फिर्ता ल्याइने गृहले जनाएको छ । विकट ठाउँबाट घाइतेको उद्धार गर्न हेलिकोप्टर आवश्यक देखिएको भन्दै गृह, प्रहरी र सशस्त्र प्रहरीलाई तीनवटा हेलिकोप्टर खरिद गर्ने योजना पनि गृहमन्त्री थापाले ल्याएका छन् ।"
बेपत्ता भनिएका विप्लवका कार्यकर्ता प्रहरी हिरासतमा,"धरान : जिल्ला अदालत सुनसरीबाट पक्राउ गरी बेपत्ता पारिएको भनिएका नेत्रविक्रम चन्द नेतृत्वको नेकपाका ५ कार्यकर्ता जिल्ला प्रहरी कार्यालय झापाको हिरासतमा रहेको बुझिएको छ। आइतबार जिल्ला अदालत सुनसरी परिसरबाट पक्राउ परेका उनीहरूलाई जिल्ला प्रहरी कार्यालय सुनसरीको गाडिमा राखी झापा प्रहरीलाई बुझाइएको थियो। सुनसरीका विभिन्न स्थानमा आगजनी गरेको आरोपमा पक्राउ परेका नेकपाका कार्यकर्ता सुरज राई, रोशन ढकाल, लक्षमण कार्की, सुरेशकुमार राई र मोहन कार्कीलाई जिल्ला अदालत सुनसरीले बन्दी प्रत्यक्षीकरण रिट माथि सुनवाई गर्दै रिहा गर्ने आदेश दिए लगतै आइतबार प्रहरीले अदालत परिसरबाटै पक्राउ गरेको थियो। अदालत परिसरबाट पक्राउ परेका पाँचै जना कार्यकर्तालाई सादा पोशाकमा आएका प्रहरीले पक्राउ गरेका थिए। परिवार र पार्टीलाई समेत जानकारी नदिइ झापा प्रहरीले हिरासतमा लिएपछि पीडितका परिवारले बेपत्ता पारेको आरोप लगाएको थियो। पढ्नुस् ः विप्लवका ५ कार्यकर्ता बेपत्ता पारिएको आशंका अदालत परिसरबाट पाँचै जनालाई पक्राउ गरी झापा जिल्ला प्रहरी कार्यालय लगिएको भए पनि झापा प्रहरीले भने झिलझिलेबाट सोमबार पक्राउ गरेको बताएको छ। झापाका प्रहरी प्रमुख बिष्णु केसीले गैह्रकानुनी क्रियाकलाप गरेको अभियोगमा नेकपाका पाँचजना कार्यकर्तालाई सार्वजनीक अपराध ऐन अन्तर्गत मुद्दा चलाएको बताएका छन्। उनले सुनसरी अदालत परिसरबाट पक्राउ गरिएको विषयमा आफूलाई केही जानकारी नभएको बताए। राष्ट्रिय मानव अधिकार आयोगको बिराटनगर कार्यालयका अधिकृत सन्तोष आर्चायले पक्राउ परेका नेकपाका पाँचै जना कार्यकर्ताको अवस्था सार्वजनिक गर्न माग गरेका छन्। यता अदालतको आदेशको अपहेलना गरेको भन्दै अधिवक्ता निराजन ओझाले सुनसरीका प्रमुख जिल्ला अधिकारी गोपालप्रसाद पराजुली र प्रहरी प्रमुख नारायणप्रसाद चिमरिया विरुद्ध जिल्ला अदालत सुनसरीमा रिट निवेदन दर्ता गराएका छन्।"
विप्लवका ५ कार्यकर्ता बेपत्ता पारिएको आशंका,"काठमाडौं : नेपाल कम्युनिस्ट पार्टीका पाँच कार्यकर्तालाई जिल्ला अदालत सुनसरीको प्रवेशद्वारबाट नेपाल प्रहरीले नियन्त्रणमा लिई अवस्था सार्वजनिक नगरेको भन्दै राष्ट्रिय मानवअधिकार आयोगले चासो व्यक्त गरेको छ । अदालतको ढोकाबाटै नियन्त्रणमा लिएको भनिएका सुरज राई, रोशन ढकाल, लक्ष्मण कार्की, सुरेशकुमार राई र मोहन कार्कीलाई सार्वजनिक गर्न आयोगले आग्रह गरेको छ । उसले मानवअधिकारको सम्मान र संरक्षण गर्न सुरक्षा निकायको ध्यानाकर्षण गरेको छ । आयोगले ती व्यक्ति ०७४ चैत १८ गते बन्दीप्रत्यक्षीकरणको आदेशले सुनसरी जिल्ला अदालतबाट रिहा भएलगत्तै साँझ ६ः२० बजे नेपाल प्रहरीले नियन्त्रणमा लिएको बुझिन आएको विज्ञप्तिमा उल्लेख छ । यससम्बन्धमा आयोगको टोलीले जिल्ला प्रहरी कार्यालय सुनसरीका प्रहरी नायब उपरीक्षक नारायण चिमरियासँग बुझ्दा उनीहरूलाई जिल्ला प्रहरी कार्यालय झापाले पक्राउ गरेको भनी जानकारी गराइएको तर झापा जिल्ला प्रहरी प्रमुख विष्णुकुमार केसीले भने उनीहरूलाई पक्राउ नगरेको भन्दै आयोग टोलीलाई जानकारी दिएका कारण उनीहरूको अवस्था बेपत्ता रहेको बुझिएको आयोगले जारी गरेको प्रेस विज्ञिप्तिमा उल्लेख छ । यस विषयमा लिखित जानकारी माग गरी आयोगको विराटनगर कार्यालयले सोमबारै सम्बन्धित सुरक्षा निकायसँग पत्राचारसमेत गरेको आयोगले जनाएको छ । कुनै पनि व्यक्तिलाई प्रदान गरेको न्यायसम्बन्धी हकको प्रचलनमा अवरोध नगर्न, मौलिक हक प्रचलनको सुनिश्चिततासहित अदालतको आदेशको सम्मान गरी पक्राउ परेका व्यक्तिको अवस्था अविलम्ब सार्वजनिक गर्न र घटनाको जानकारी गराउन आयोगले सम्बन्धित प्रहरी कार्यालयलाई आग्रह गरेको छ । व्यक्तिको मानवअधिकारको सम्मान र संरक्षणको सुनिश्चितताका लागि मातहतका निकायलाई निर्देशन दिन नेपाल सरकार र नेपाल प्रहरीलाई विशेष आग्रह गर्दछ, आयोगकका प्रवक्ता मोहना अन्सारीद्वारा जारी विज्ञप्तिमा भनिएको छ । आयोग अध्यक्ष अनुपराज शर्माले सुनसरी प्रहरीले बन्दीको जिम्मा झापा प्रहरीलाई दिएको तर झापामा बुझ्दा नियन्त्रणमा नरहेको बताएको जानकारी दिए । आयोग अध्यक्ष शर्माले भने, उसो भए उनीहरू कहाँ छन् त ? यो गम्भीर विषय हो ।"
"मेयरले भाइलाई बनाए उपभोक्ता अध्यक्ष, वडाअध्यक्ष अनशनमा","मलंगवा : बलरा नगरपालिकाका मेयर अभयकुमार सिंहले भाइलाई उपभोक्ता समितिका अध्यक्ष बनाएपछि असन्तुष्टि बढेको छ। कांग्रेसबाट निर्वाचित वडाध्यक्षले नगरपालिका कार्यालयमा सोमबार तालाबन्दी गरी रिले अनशन सुरु गरेका छन्। मेयर सिंहले ९ किलोमिटर सडक निर्माणका लागि कान्छो भाइ पंकजकुमारलाई अध्यक्ष बनाएको जनाइएको छ। उपभोक्ता समितिका अध्यक्ष परिवर्तन गर्नुपर्ने र विकास निर्माणका काममा पारदर्शिता हुनुपर्ने मागसहित तालाबन्दी गरिएको वडा नम्बर ९ का अध्यक्ष रामदरेश दासले बताए। मेयरले भाइलाई ८० लाख लागतको सडक निर्माण उपभोक्ता निर्माण समितिका अध्यक्ष बनाएको उनले सुनाए। अनियमितता गर्नका लागि मेयरले भाइलाई अध्यक्ष बनाएको वडाध्यक्षको आरोप छ। मेयरले वृद्धभत्तामा पनि अनियमितता गरेको आरोप उनीहरूले लगाएका छन्। मृतकका नाममा पैसा निकालेको आन्दोलनरत पक्षको आरोप छ। उनीहरूका अनुसार कृषि सडक निर्माणका लागि ठेक्का लागे पनि मेयरले पैसा खाने दाउमा त्यसमै पैसा हालेको दासको आरोप छ। वडाध्यक्षहरूलाई बाइपास गरेर मेयरले भाइलाई अध्यक्ष बनाएका छन्, अनशनमा बसेका कौशलकिशोर सिंहले भने, सडक निर्माणबार वडाध्यक्षलाई एक शब्द सोधिएको पनि छैन। भ्रष्टाचार गर्ने नियतले उपभोक्ता समिति गठन गरिएको जिकिर उनले गरे। उपभोक्ता समिति भंग गर्न ७ दिनको अल्टिमेटम दिए पनि मेयरले अस्वीकार गरेपछि बाध्य भएर कार्यालयमा तालाबन्दी र रिले अनशन सुरु गरिएको सिंहले बताए। २५ दिनसम्म रिले अनशन गर्छु, उनले भने, त्यसपछि पनि सुनवाइ नभए आमरण अनशन बस्छु। पहिलो दिन पाँच जना अनशन बसेका छन्। नगरपालिकाको योजना रहेकाले आफूले स्थानीयलाई राखेर उपभोक्ता समिति बनाएको मेयर सिंहको भनाइ छ। गाउँलेले उपभोक्ता समिति बनाएका हुन्। मैले एकतर्फी रूपमा उपभोक्ता समिति बनाएको भए गाउँलेले काम गर्न दिँदैनथे, उनले भने, त्यसमाथि पंकज मेरा लागि भाइ नभएर जनता हो। मसँग छुट्टिएको २० वर्ष भयो। उनका अनुसार ९ किलोमिटर सडकमा ६ किलोमिटरमा माटो भर्ने काम भइसकेको छ। अब बस्तीमा मात्र काम बाँकी रहेको उनको भनाइ छ। बस्तीमा पनि घर भएकाले ढिलाइ भएको हो। अहिले निर्माणाधीन सडक कृषि सडक योजनामा परेको २६ वर्ष पुग्दा पनि सम्पन्न नभएपछि आफूले बनाउन थालेको उनले बताए। जनताकै मागबमोजिम आफूले सडक निर्माण गरेको उनले बताए। मैले कुनै अनियमितता गरेको रहेछु भने कारबाही भोग्न तयार छु, उनले भने, वडाध्यक्षलाई वडाको विकासका लागि ७५ लाख रुपैयाँ दिएको छु। अहिलेसम्म कसैले केही काम गर्न सकेका छैनन्।"

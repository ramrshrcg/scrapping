शीर्षक,विवरण
'संसद्' राजनीति,"संसद् वर्षमा न्यूनतम कति दिन र अधिवेशन बस्ने अनि एउटा अधिवेशन र अर्कोको बीचमा न्यूनतम अन्तर कति हुने जस्ता विषय संविधान र संसदीय नियमावली तथा अभ्यासमा स्पष्ट छन् । दुर्भाग्य नेपालमा संसद्को छवि र कार्य सम्पादनमा गिरावट, आसनको निष्पक्षतामा ग्रहण जस्ता दुःखद् प्रवृत्तिहरू देखा परेका छन्, प्रतिनिधिसभा पुनर्बहाली भएयता । सदनहरू नियमले भन्दा अपवादले चलेका छन्, कहिले नियम निलम्बन त कहिले कथित 'फास्ट ट्र्याक' प्रक्रियाबाट । महँगाइ, सार्वजनिक र राष्ट्रिय सुरक्षा, बालबालिका अपहरण र नेताहरूको रहस्यमय विदेश भ्रमणबारे सायदै संसद्मा चर्चा हुने गरेको छ । अर्थात् संसद् जनताको प्रतिनिधि थलो नभएर विशुद्धरूपमा केही पार्टी र अध्यक्षको राजनीतिक अभीष्ट हासिल गर्ने यन्त्रमा परिणत भएको छ । वैशाख ३१ मा पहिलो चरण सम्पन्न हुने गरी निर्धारित गरिएको स्थानीय तह निर्वाचनको मनोनयनको अन्तिम दिन अर्थात् मंगलबारभन्दा पहिले संविधान संशोधन या कमसेकम त्यसमा छलफल अपेक्षा गरिएकै बेला सभामुखले २१ गतेसम्मको लागि संसद् बैठक स्थगित गरेकी छन् । अर्थात् संविधान संशोधन र मधेसी मोर्चाको निर्वाचनमा सहभागिताबीच अन्तरसम्बन्ध छ भने अब त्यो संशोधन अनिश्चित बनेको छ । सम्भवतः सरकार त्यसपूर्व केही सांसद या मन्त्रीहरूको 'किनबेच' या उनीहरूसँग 'लेनदेन' मिलेपछि मात्र संसद् बोलाउनेतर्फ लाग्नेछ । संसद्लाई क्षणिक स्वार्थ र एउटा षड्यन्त्रको पाटोका रूपमा बन्द गर्ने निर्णयले संसदीय व्यवस्था या संसद्को सर्वोच्चता स्थापित गर्न सक्तैन । संसद् सभामुखको चाहनाबाट हैन, परम्परा, नियम र संविधानबाट चल्नुपर्ने हुन्छ । तर त्यस अर्थमा नेपाल अपवाद बनेको छ । सुवास नेम्बाङको कृपामा संकल्प प्रस्तावबाट संविधान संशोधन हुने र त्यसबेला निर्वाचन हुन बाँकी नै रहेको पहिलो संविधानसभालाई पहिलो बैठकबाटै राजसंस्था उन्मूलन गर्नु भन्ने असंवैधानिक निर्देशन ब्युँताइएको प्रतिनिधि सभाको आसनबाट गएपछि बनेका परम्पराले संसद्का मर्यादा र मान्यता भताभुंग भएका छन् । वैशाख २१ गते संसद् बस्ला या त्यसले संविधान संशोधन आदि महत्वपूर्ण विषयलाई अघि बढाउला या कुनै दलको घोषित या अघोषित स्वार्थ साधनाको हतियारका रूपमा काम गर्ला अब ? हेर्न बाँकी छ । तर त्यस्तो कुपरम्पराले संसद् सम्मानित रहने छैन ।"
महाअभियोग न्यायालयमाथिको आक्रमण हो: अध्यक्ष लोहनी,"काठमाडौँ: एकीकृत राष्ट्रिय प्रजातन्त्र पार्टी (राष्ट्रवादी) का अध्यक्ष डा प्रकाशचन्द्र लोहनीले प्रधानन्यायाधीशलाई महाअभियोग लगाउने विषय स्वतन्त्र न्यायालयमाथिको आक्रमण भएको टिप्पणी गर्नुभएको छ। अन्तर्राष्ट्रिय मजदुर दिवसका उपलक्ष्यमा पार्टी निकट ट्रेड युनियनले आयोजना गरेको अन्तक्र्रियामा उहाँले मुलुकमा राज्य व्यवस्थापनको समस्या समाधान गर्न नसकेर बिना प्रसङ्ग प्रधानन्यायाधीशलाई महाअभियोग लगाइएकोमा यसले राजनीतिक अस्थिरता बढ्ने र भ्रष्टाचारीलाई संरक्षण पुग्ने बताउनुभयो। अध्यक्ष लोहनीले देशमा स्थानीय तहको चुनाव बिथोल्ने अभिप्रायका साथ ल्याइएको यो महाअभियोग प्रस्तावले राष्ट्र र जनतालाई अस्थिरतातर्फ धकेल्ने छ भन्नुभयो। पार्टीका वरिष्ठ नेता केशरबहादुर विष्टले मुलुकमा बढ्दै गएको अस्थिरता र वैदेशिक हस्तक्षेप विरुद्ध राष्ट्रवादी शक्ति एकजुट हुनुपर्नेमा जोड दिनुभयो। यसैबीच नेपाल यातायात महिला चालक समूहले अन्तर्राष्ट्रिय मजदुर दिवसका उपलक्ष्यमा रक्तदान तथा अन्तक्र्रिया कार्यक्रम सम्पन्न गरेको छ। सो अवसरमा राष्ट्रिय महिला आयोगका काव अध्यक्ष भगवती घिमिरेले सामाजिक रुपान्तरणका लागि महिला सशक्तीकरणको महत्वपूर्ण भूमिका रहेको उल्लेख गर्दै आयोगले महिला वर्गको हक, हित तथा अधिकार स्थापनका लागि कार्य गरिरहेको बताउनुभयो। केन्डर हाउसकी सञ्चालिका एवम् समाजसेवी लक्ष्मी तामाङले शिक्षा, स्वास्थ्य र एकल महिलाको सहयोगका लागि आफ्नो संस्था क्रियाशील रहेको जानकारी दिनुभयो। समूहकी अध्यक्ष मीनाचन्द ठकुरी, व्यवसायी देवी कार्की र दिलमाया श्रेष्ठलगायतले राज्यका प्रत्येक निकायमा संविधानअनुसार महिला सहभागिता सुनिश्चित गर्नुपर्नेमा जोड दिनुभयो। रासस"
समर्थन फिर्ता लिदै राप्रपा सरकारबाट बाहिरियो,"काठमाडौं: राष्ट्रिय प्रजातन्त्र पार्टी (राप्रपा)ले सोमबार सरकार छोड्ने निर्णय गरेको छ। केन्द्रीय कार्यालय धुम्बाराहीमा बसेको कार्यसम्पादन समितिको बैठकले सो पार्टीले सरकारबाट बाहिरिने निर्णय गरेको हो । प्रधानन्यायाधीश सुशीला कार्कीविरुद्ध सत्तारुढ नेपाली कांग्रेस र नेकपा (माओवादी केन्द्र) का दुई सय ४९ सांसदको हस्ताक्षरसहित संसद् सचिवालयमा महाअघियोगको प्रस्ताव दर्ता गरे लगत्तै राप्रपाले सरकारबार बाहिरिने निर्णय गरेको हो। प्रधानन्यायधिश सुशीला कार्की बिरुद्ध संसदमा दर्ता गराईको महाअभियोग प्रस्तावको बिरोध स्वरुप सरकारबाट अलग हुने निर्णय गरिएको जानकारी गराउँदै बैठकपछि राप्रपा अध्यक्ष कमल थापाले पत्रकार सम्मेलन गरी संसदमा दर्ता भएको संविधान संशोधन बिधेयकको पक्षमा दृढतापूर्वक खडा हुने बताउनुभयो । शक्तिपृथकीकरण माथि गम्भीर आघात पुग्ने र न्यायिक स्वतन्त्रता माथि हस्तक्षेप हुने गरी महाअभियोग प्रस्ताव गर्ने काँग्रेस र माओवादी गठबन्धनको निर्णयलाई अध्यक्ष थापाले अपरिपक्व र हतास मनस्थितिको संज्ञा दिनु भएको छ । महाअभियोग प्रस्तावलाई अनुपयुक्त र औचित्यहीन रहेको भन्दै अध्यक्ष थापाले यसले निर्वाचनको वातावरण विगार्ने र बिधिको शासनमा नकारात्मक असर पर्ने बताउनुभयो । महाअभियोगको प्रस्ताव फिर्ता लिएर मुलुकलाई थप अस्थिरता र संकटबाट जोगाउन अध्यक्ष थापाले काँग्रेस माओवादी केन्द्र गठबन्धनलाई आब्हान पनि गर्नुभयो । प्रधानन्यायधिश सुशीला कार्की विरुद्ध महाअभियोग प्रस्ताव काँग्रेस माओवादी केन्द्र गठबन्धनले संसदमा दर्ता गराएपछि राप्रपा असन्तुष्ट रहदै आएको थियो । महाअभियोग प्रस्तावलाई अनैतिक,न्यायिक स्वतन्त्रता माथिको हस्तक्षेप भन्दै बिरोध जनाउदै आएको थियो । सो पार्टीले सरकारबाट बाहिरिने गरी गरेको निर्णय प्रधानमन्त्री पुष्पकमल दाहाललाई जानकारी गराइसकेको छ । माओवादी केन्द्रका अध्यक्ष पुष्पकमल दाहाल 'प्रचण्ड' नेतृत्वको सरकारमा राप्रपाबाट उपप्रधान, संघीय मामिला तथा स्थानीय विकास मन्त्री कमल थापासहित चार मन्त्री सहभागी हुनुहुन्थ्यो। प्रधानन्यायाधीशविरुद्ध महाअभियोग दर्ता हुनु आपत्ति जनक र दर्भाग्यपूर्ण भएको भन्दै ट्वीटरबाटै राप्रपाका अध्यक्ष थापाले आपत्ति जनाउनु भएको थियो। प्रधानन्यायाधीश सुशीला कार्कीविरुद्ध कांग्रेस माओवादीले महाअभियोग दर्ता गर्नु आपत्तिजनक र दुर्भाग्यपूर्ण छ। न्यायिक स्वतन्त्रतामाथि गम्भीर आक्रमण,' थापाले ट्वीटमा भन्नु भएको थियो। पशुपति शम्शेर राणा नेतृत्वको राष्ट्रिय प्रजातन्त्र पार्टी र थापा नेतृत्वको राष्ट्रिय प्रजातन्त्र पार्टी नेपालबीच गत मंसिर ६ गते एकता भएपछि कमल थापा उपप्रधानमन्त्री भएर प्रचण्ड सरकारमा सहभागी हुनुभएको थियो। प्रधानमन्त्री प्रचण्डले थापा र राप्रपाका अर्का नेता दिलनाथ गिरीलाई मन्त्री बनाउन स्थानीय विकास मन्त्रालय सम्हाल्नु भएका माओवादी नेता हितराज पाण्डे र संस्कृति, पर्यटन तथा नागरिक उड्ययन मन्त्रालय सम्हाल्नु भएका कांग्रेस नेता जीवनबहादुर शाहीलाई हटाउनु भएको थियो। संसद् सचिवालयमा प्रधानन्यायाधीशविरुद्ध महाअभियोग प्रस्ताव दर्ता भएलगत्तै असन्तुष्टि जनाउदै गृहमन्त्री बिमलेन्द्र निधिले भने राजीनामा दिइसक्नु भएको छ। २०७४ बैशाख १८ राष्ट्रिय प्रजातन्त्र पार्टीका अध्यक्ष कमल थापाको अध्यक्षतामा बसेको पार्टीको केन्द्रिय कार्य सम्पादन समितिको बैठकको निर्णय सर्वोच्च अदालतका सम्माननिय प्रधानन्यायधिश सुशीला कार्की बिरुद्ध नेपाली कांग्रेस र नेकपा (माओवादी केन्द्र)ले अप्रत्याशित रुपमा महाभियोग प्रस्ताव संसदमा दर्ता गर्नु अत्यन्त आपत्तिजनक र दुर्भाग्यपूर्ण रहेको छ । यस कार्यबाट प्रजातन्त्रको एक महत्वपुर्ण स्तम्भ मानिने न्यायपालिकाको स्वतन्त्र अस्तित्व एवं शक्ति पृथकिकरणको मर्म माथि गंभीर आघात पुगेको छ । न्यायपालिकाबाट भएका वा हुन सक्ने अनुमानित फैसलालाई आधार बनाएर महाभियोग लगाईनुले न्यायिक स्वतन्त्रता र सर्वोच्चतालाई चुनौति दिने र कमजोर बनाउने काम भएको छ । यो नितान्त अपरिपक्व र हतास मनस्थितिमा गरिएको गैरजिम्मेवार कार्य हो । राष्ट्रिय प्रजातन्त्र पार्टी यस कार्यको भत्सर्ना र बिरोध गर्दछ । राप्रपा यो प्रस्तावको विपक्षमा दृढतापुर्वक खडा हुनेछ । स्थानिय चुनाव हुन लागि रहेको ऐतिहासिक महत्वको यस घडिमा बदनियतपूर्वक ल्याईएको अनुपयुक्त र औचित्यहिन महाअभियोग प्रस्तावले चुनावको वातावरण, विधिको शासन र मुलुकको समग्र परिस्थिति माथि दूरगामी र नकारात्मक प्रभाव पर्ने टडकारो संभावना छ । त्यसर्थ, तत्काल महाभियोग प्रस्ताव फिर्ता लिएर मुलुकलाई थप अस्थिरता र संकटबाट जोगाउन नेपाली कांग्रेस र नेकपा (माओवादी केन्द्र) संग राप्रपा आग्रह गर्दछ । संबिधानको कार्यान्वन तथा मधेसी मोर्चा समेतलाई सहभागी हुने वातावरण तयार गरि निर्धारित मितिमा स्थानीय चुनाव सुनिश्चित गर्न राप्रपाले निरन्तर सकारात्मक एवं रचनात्मक सहयोग पुयाउने छ । यसै क्रममा संसदमा पेश भएको संबिधान संशोधन विधेयकलाई राप्रपाले समर्थन गर्नेछ । साथै, महाभियोग प्रस्तावको बिरोध गर्दै नेकपा(माओवदी केन्द्र) का अध्यक्ष पुष्पकमल दाहाल प्रचण्डको नेतृत्वमा गठित वर्तमान मन्त्रिपरिषदबाट राप्रपा अलग हुने तथा सरकारलाई दिएको समर्थन फिर्ता लिने बैठकले निर्णय गरेको छ । सुशील कुमार श्रेष्ठ प्रवक्ता राप्रपा"
प्रधानन्यायाधीशले प्रधानमन्त्रीसँग भेटन अस्वीकार गरेको खुलासा,"काठमाडौं : प्रधानन्यायाधिश सुशीला कार्कीले प्रधानमन्त्री पुष्पकमल दाहाल प्रचण्डलाई भेटन अस्वीकार गर्नु भएको खुलासा भएको छ । प्रधानमन्त्री प्रचण्डले सोमबार बालुवाटारमा भएको माओवादी केन्द्रका नेताहरुको बैठकमा प्रधानन्यायाधीश कार्कीले कार्यपालिकाको अधिकार माथि हस्तक्षेप गर्न थालेपछि आफूले भेटेर छलफल गर्न चाहेपनि भेटन अस्वीकार गरेको खुलासा गर्नु भएको हो । माओवादी केन्द्रका नेता बर्षमान पुनले भेटने प्रयास गरेपनि उहाँसँग पनि प्रधानन्यायाधीश कार्कीले भटेन अस्वीकार गर्नु भएको पनि बैठकमा प्रधानमन्त्री प्रचण्डले जानकारी गराउनु भएको एक नेताले बताउनुभयो । माओवादी केन्द्रका नेता नारायणकाजी श्रेष्ठसँग भने प्रधानन्यायधिश कार्कीले भेटनु भएको थियो । उहाँसँग पनि राम्रो कुराकानी भएनप्रधानमन्त्री प्रचण्डले बैठकमा भन्नुभयो। प्रधानन्यायधिश कार्कीले कार्यपालिकाका अधिकार माथि हस्तक्षेप गरेको र स्थानीय तहको निर्वाचन नै हुन नदिन खोजेका कारण महाअभियोगको प्रस्ताव दर्ता गराउनु परेको प्रधानमन्त्री प्रचण्डले बैठकलाई जानकारी गराउनु भयो। प्रधानन्यायधिश डीआइजी नवराज सिलवालको पक्षमा किन लाग्नुभयो ? यो अनुसन्धानको बिषय छ । कसैको परिवन्दमा पर्नु भयो कि ? प्रधानमन्त्री प्रचण्डले बैठकमा जिज्ञासा राख्नु भएको थियो । काँग्रेस र माओवादी केन्द्रका दुई सय ४९ जना साँसदहरुले आइतवार व्यवस्थापिका संसदमा प्रधानन्यायधिश कार्की बिरुद्ध महाअभियोग प्रस्ताव दर्ता गराउनु भएको थियो । सोधपुछका लागि बोलाउँदा सिलवाल नआउनु,सोधपुछका लागि बोलाउँदा पनि गिरफतार गरेको भनेर सर्वोच्चमा रिट हाल्न लगाएर छोडन आदेश दिनुले आफूलाई गम्भीर बनाएको प्रधानमन्त्री प्रचण्डले बैठकलाई जानकारी गराउनु भएको थियो । सरकार र चुनाव दुवै संकटमा पर्ने स्थिति आएपछि महाअभियोग प्रस्ताव दर्ता गराउनु परेको हो प्रधानमन्त्री प्रचण्डको भनाई उघृत गर्दै माओवादी केन्द्रका नेता मणि थापाले अन्नपूर्णसँग भन्नुभयो माओवादी नेतृत्वको सरकारबाट चुनाव गराउन नदिने डिजाइन हो कि भन्ने आशंका पनि पैदा भएको थियो । महाअभियोग प्रस्ताव शक्तिपृथकीकरण,कार्यपालिका,न्यायपालिका र व्यवस्थापिका वीचको क्षेत्राधिकारको सवाल भएको पनि प्रधानमन्त्री प्रचण्डले बताउनुभयो । महाअभियोग अदालतविरुद्ध लक्षित नभएको,प्रधानन्यायधिशको व्यक्तिगत कार्यशैली र आचरणसँग सम्बन्धित भएको,न्यायालयलाई थप पारदर्शी,जवाफदेही र प्रभावकारी बन्ने धारणा प्रधानमन्त्री प्रचण्डले बैठकलाई जानकारी गराउनु भएको प्रवक्ता पम्फा भुसालले बताउनुभयो । बैठकमा मन्त्री भइसकेका माओवादी केन्द्रका साँसद नेताहरुले आफूहरुले थाहै नपाईकन एक्कासी महाअभियोग प्रस्ताव ल्याइएको प्रति आश्चर्य व्यक्त गर्नु भएको थियो । नेताहरुले प्रधानमन्त्री प्रचण्डलाई महाअभियोग प्रस्ताव र विकसित पछिल्लो राजनीतिक घटनाक्रमका बारेमा राष्ट्रका नाममा सम्बोधन गर्न वा पत्रकार सम्मेलन गरी जानकारी गराउन सुझाव दिनु भएको छ । माओवादी केन्द्रका पूर्व साँसद बालकृष्ण ढुंगेललाई पक्राउ गर्न आदेश दिने र मैना सुनुवार हत्याकाण्डमा तीन सैनिक अधिकृतलाई दण्डसजाय सुनाउने काभ्रे जिल्ला अदालतको फैसलालाई पनि माओवादी केन्द्रले सत्यनिरुपण तथा मेलमिलाप आयोगको क्षेत्राधिकारलाई न्यायालयले तोडेको रुपमा बिश्लेषण गरेको छ ।"
सुशीला कार्कीबारे जयप्रकाश गुप्ताको टिप्पणी :,"लोकमानसिंह कार्की र सुशीला कार्की दुवैको विशेषाधिकार हनन प्रकरणमा दर्ताको तरिका र दर्ताकर्ताको नियत एउटै होइन र ? पहिलोमा एमाले र माओवादी नेताहरू आफू जोगिन प्रस्ताव ल्याएको हैन र? केही घन्टामात्र ढिलो भए लोकमानले एमाले र माओवादीका केही नेतालाई बाँकी राख्थे ? के त्यसैले गर्दा लोकमान प्रकरणमा एमाले र माओवादी मिलेका थिएनन् र? उबखत त विचरा कांग्रेसलाई त थाहासम्म हुन दिएनन् । सुशीला बिरुद्ध प्रस्ताव नल्याएको भए चाँडै उनले डीआइजी नवराज सिलवाललाई फुली लगाइदिन्थिन्। वरिष्टतम् न्यायाधीश गोपाल पराजुलीको पालो नआई यिनले पदमुक्त गर्ने थिइन्। सत्य यही हो। के फरक भो त? लोकमान प्रकरणमा विशेषाधिकार हननका प्रस्तावकलाई महान देख्नेहरूले सुशीला प्रकरणमा प्रस्तावकलाई किन पाजी भन्ने ? एमाले साखुल्य भएछ । के एमालेले सर्वोच्चका न्यायाधीशका उपर संसदमा यस्तै प्रस्ताव ल्याएको होइन र? न्याय सम्पादनको क्षमता र न्यायिक चरित्र रहे नरहेको बिषयमा सुशीला कार्कीको मूल्यांकन भविष्यमा हुने नै छ। उनले गरेका फैसलाहरू नै दसी र प्रमाण हुनेछन्। मैले उनलाई चिने र भोगेअनुसार मैले भन्नु नै पर्दछ कि उनी प्रतिशोधकि दावाग्नि थिइन्। न्यायाधीशको मुखुण्डोभित्र प्रतिशोधको सम्पादन गर्नमा सुशीला अतुलनीय रहिन्। आज पर्यन्तको न्यायिक इतिहासमा यत्रो असम्मान र अवसादका साथ कसैले पनि पदबाट हट्नु परेको थिएन। यिनले नियतिको क्रुर दण्ड भोग्नु पर्यो। यिनले लिएको प्रतिशोधका कारणले राजनीतिको शवशैयामा पुगेको मेरो आत्माको तडपले दैवबाट यिनी दण्डित हुनु परेको हो। सुशीलाले दैवी दण्ड ""डिभाइन जस्टिस "" पाएकी हुन् । (जय प्रकाश आनन्दको फेसबुकबाट)"
महाअभियोग प्रस्ताव न्यायपालिका माथिको ठाडो हस्तक्षेप,"काठमाडौ : नेकपा एमालेले प्रधानन्यायधिश सुशीला कार्की विरुद्ध संसदमा दर्ता भएको महाअभियोगको प्रस्ताव बिधिको शासन र स्वतन्त्र न्यायपालिकामाथिको ठाडो हस्तक्षेप भएको ठहर गरेको छ । सो पार्टीको स्थायी समितिको सोमबार बसेको बैठकले महाअभियोग प्रस्तावलाई पूर्वाग्रह र दुरासयपूर्ण रहेको बताएको छ । नेपाली कांग्रेस र नेकपा (माओवादी केन्द्र) का व्यवस्थापिकासंसद्का केही सदस्यहरुले प्रधानन्यायाधीश सुशीला कार्कीका विरुद्ध हिजो संसद्मा दर्ता गरेको महाअभियोगको प्रस्तावप्रति हाम्रो गम्भीर ध्यानाकर्षण भएको छ । पूर्वाग्रह र दुरासयपूर्ण उक्त प्रस्ताव विधिको शासन र स्वतन्त्र न्यायलयमाथिको ठाडो हस्तक्षेप हो भन्ने हाम्रो ठहर छ बैठकपछि एमालेको प्रचार विभाग प्रमुख योगेश भट्टराईले जारी गर्नु भएको प्रेस बक्तव्यमा भनिएको छ यो प्रस्ताव लोकतान्त्रिक व्यवस्थाअन्तरर्गतको संविधानले व्यवस्था गरेको शक्ति पृथकीकरणको सिद्धान्तका विरुद्धमा मात्र छैन, यसले नेपाली कांग्रेस र माओवादी केन्द्रको स्वेच्छचारिताको पराकाष्टासमेत प्रकट गरेको छ । एमालेले महाअभियोग प्रस्ताव फिर्ता लिन जोडदार माग गरेको छ । सर्वसत्तावादी तथा अधिनायकवादी शैलीमा एकजना निर्भिक, दक्ष तथा कर्तव्यपरायण प्रधानन्यायाधीशका विरुद्ध दर्ता गरिएको महाअभियोग प्रस्तावको निन्दा तथा भत्र्सना गर्दै उक्त प्रस्ताव तत्काल फिर्ता लिन हाम्रो पार्टी जोडदार माग गर्दछ बक्तव्यमा भनिएको छ । एमालेले बैशाख १९ गते प्रदेश नम्बर ३, ४ र ६ का सबै स्थानीय तहमा भव्य र व्यापक तयारीसहित उत्साहका साथ निर्धारित समयमा उम्मेदवारको मनोनयन दर्ता गर्न मातहत कमिटी तथा उम्मेदवारलाई निर्देशित गरेको छ । स्थानीय तहका उम्मेद्वारहरुको सन्दर्भमा उपमहानगरपालिका र महानगरपालिकाका प्रमुख तथा उपप्रमुख चयनका लागि बैठक जारी रहेको भट्टराईले जानकारी गराउनु भएको छ ।"
ओलीसँग चार बुँदामा सहमति खोज्ने प्रधानमन्त्रीको प्रयास,"काठमाडौ : प्रधानमन्त्री पुष्पकमल दाहाल प्रचण्डले प्रमुख प्रतिपक्षी दल नेकपा एमालेका अध्यक्ष केपी ओली समक्ष चार बुँदामा सहमतिको प्रयास गर्नु भएको छ । संविधान संशोधन विधेयक,प्रधानन्यायधिश सुशीला कार्की बिरुद्ध संसदमा दर्ता भएको महाअभियोग प्रस्ताव,बैशाख ३१ र जेठ ३१ का लागि घोषित स्थानीय तहको निर्वाचन र जेठ १५ गते ल्याउनु पर्ने बजेट ल्याउनु पर्ने सम्बैधानिक बाध्यताका बारेमा अध्यक्ष ओलीसँग छलफल भएको प्रधानमन्त्री प्रचण्डको नीजि सचिवालयले जनाएको छ । संविधान संशोधनको औचित्य माथि प्रश्न उठाउँदै अध्यक्ष ओलीले प्रधानन्यायधिश कार्की माथि दर्ता गरिएको महाअभियोग प्रस्ताव न्यायालय माथिको हस्तक्षेप भएको,दोस्रो चरणको निर्वाचन भन्दा अगाडि बजेट ल्याउन नमिल्ने पूरानै तर्क दोहोरयाउनु भएको थियो । सभामुख ओनसरी घर्तीको कार्यकक्ष सिंहदरवारमा ओलीसँग खुलेर कुराकानी भएको प्रधानमन्त्री प्रचण्डको नीजि सचिवालयले जनाएको छ । प्रधानमन्त्री प्रचण्डले अध्यक्ष ओलीलाई बैशाख ३१ गतेका लागि घोषित स्थानीय तहको निर्वाचन कुनै हालतमा पनि नरोकिने बिश्वास दिलाउने प्रयास गर्नु भएको थियो । निर्वाचनलाई सबै राजनीतिक दलले उत्सवका रुपमा सम्पन्न गर्नु पर्नेमा प्रधानमन्त्री प्रचण्डले जोड दिनु भएको थियो ।"
महाअभियोग फिर्ता नभए आन्दोलन गर्ने राजावादीको चेतावनी,"काठमाडौं : राजसंस्थावादी वृहत राजनीतिक मोर्चाले प्रधानन्यायाधीश सुशीला कार्कीमाथि पेस गरेको महाअभियोग प्रस्ताव तत्काल खारेज नगरिए कडा आन्दोल गर्ने चेतावनी दिएको छ। मोर्चाले सोमबार रिपोर्टर्स क्लब नेपालामा पत्रकार सम्मेलन गरेर उक्त चेतावनी दिएको हो। स्वतन्त्र संवैधानिक निकायमाथि वर्तमान नेतृत्व पूर्वाग्रही रुपमा प्रस्तुत भएको आरोप लगाउदै प्रधानन्यायाधीश कार्कीमाथिको महाअभियोग प्रस्ताव खारेजीको माग गरेको हो। मोर्चामा आवद्ध लोक कल्याणकारी जनता पार्टीका अध्यक्ष किशोरी महतोले प्रधानन्यायाधीश कार्कीविरुद्ध संसदमा दर्ता भएको महाअभियोग प्रस्ताव तत्काल् खारेज नगरिए कडा आन्दोलन गर्ने चेतावनी दिनुभयो। प्रमुख राजनीतिक दल र निर्वाचन आयोगले आफूलाई निर्वाचन चिन्ह नदिएकोमा आपत्ति जनाउँदै मोर्चाले निर्वाचन सशक्त रुपमा बहिष्कार गर्ने चेतावनी दिएको छ। उहाँले भन्नुभयो, हामीलाई राष्ट्रिय दलको मान्यता दिएको छैन्, निर्वाचनमा भाग लिने अवसरबाट बञ्चित गरेको छ, यो हामी माथिको अन्याय हो। त्यस्तै कार्यक्रममा विश्व हिन्दु महासंघ अन्तर्राष्ट्रियका महासचिव अस्मिता भण्डारीले राप्रपा अध्यक्ष कमल थापाका पछिल्ला अभिव्यक्तिलाई दुई अर्थ लाग्न अर्थात् दुई चरित्रका भएको बताउनु भयो। राप्रपाको वर्तमान राजनीतिक हैसियत बनाउने राजसंस्था भएको बताउँदै भण्डारीले भन्नुभयो, दानापानी उस्कै खाने, दुध अन्तै दिने गाई हुनुको कुनै अर्थ छैन्। स्वतन्त्र न्यायापालिकामाथि वर्तमान नेतृत्व पूर्वाग्रही रुपमा खनिएको बताउदै भण्डारीले प्रधानन्यायाधीश कार्कीमाथि लगाइएको महाअभियोग प्रस्ताव तत्काल खारेज गर्न सरकारलाई आग्रह समेत गर्नुभयो। भण्डारीले देश चलाउनका लागि वर्तमान दलहरू असफल भएको आरोप लगाउँदै राजसंस्थालाई कुनै न कुनै रुपमा पुर्नस्थापना गर्नुपर्नेमा विश्वहिन्दु महासंघ लागिरहेको स्पष्ट पार्नुभयो। कार्यक्रममा हाम्रो नेपाल पार्टीका अध्यक्ष भैरव कार्कीले प्रधानन्यायाधीश कार्कीमाथिको महाअभियोग प्रस्ताव तत्काल फिर्ता गर्नुपर्ने माग गर्नुभयो। कार्यक्रममा नेपाल समता पार्टीका पासाङ गोपर्मा, मितेरी पार्टी नेपालका अध्यक्ष घनेन्द्र बहादुर बस्नेत, नेपाल राष्ट्रवादी पार्टीका अध्यक्ष दोर्जे लामा, राष्ट्रिय नागरिक पार्टीका अध्यक्ष सिदार्थ अधिकारी, नेपाली समता पार्टीका अध्यक्ष पासाङ गोर्पमा र महासचिव विक्रम कुँवरलगायतले विचार राख्नु भएको थियो।"
"माओवादी षड्यन्त्रकारी, एमाले फासीवादी र कांग्रेस अकर्मण्यतावादी : बाबुराम","काठमाडौं : बाबुराम भट्टराई नेतृत्वको नयाँ शक्ति नेपालले स्थानीय तह निर्वाचनका लागि आफनो घोषणापत्र सार्वजनिक गरेको छ। पार्टीका संयोजक भट्टराईले सोमबार सार्वजनिक गर्नु भएको घोषणापत्रमा माओवादी केन्द्रलाई षडयन्त्रकारी, एमालेलाई सामाजिक फासीवादी र कांग्रेस अकर्मण्यतावादी रहेको विश्लेषण गरिएको छ। आफनो आँखा चुनाव चिन्ह नपाएपछि सो पार्टीले संघीय समाजवादी फोरमसँग गठबन्धन बनाएर मशाल चिन्हमा चुनावमा सहभागी हुने निर्णय गरेको छ।"
राजनीतिमा तरंग : सुरक्षामा उच्च सतर्कता,"काठमाडौं : प्रधानन्यायधिश सुशीला कार्कीमाथि महाअभियोग प्रस्ताव संसदमा दर्ता भएपछि विकसित राजनीतिक घटनाक्रमले मुलुकको राजनीतिलाई तरंगित बनाइदिएको छ । स्थानीय तहको निर्वाचन हुनु भन्दा दुई साता अगाडि भएका घटनाक्रमले तोकिएको मितिमा निर्वाचन हुने वा नहुने अनिश्चिता बढाइदिएको छ । तीन पूर्व प्रहरी महानिरीक्षकसहित नौ जनालाई सुडान घोटाला प्रकरणमा दण्डसजाय गर्ने फैसला,प्रधानन्यायधिश कार्की माथिको महाभियोग प्रस्ताव र गृहमन्त्री बिमलेन्द्र निधिले पदबाट दिएको राजीनामाले मुलुकको राजनीतिलाई तरंगित बनाइदिएको हो । नेपाली सेनासहित सुरक्षा निकाय पनि उच्चसुरक्षा सतर्कता अपनाउने अवस्थामा छन । जंगी अडडाले आइतवार राती निकालेको विज्ञप्तिमा बर्तमान परिस्थितिबाट उत्पन्न हुन सक्ने सुरक्षा चुनौतीको समीक्षा गर्दै आवश्यक सुरक्षा सतर्कता अपनाउने निर्णय गरिएको उल्लेख छ । प्रमुख राजनीतिक दलहरु नेपाली काँग्रेस,नेकपा एमाले र नेकपा माओवादी केन्द्र,राष्ट्रिय प्रजातन्त्र पार्टी विकसित राजनीतिक घटनाक्रमको समीक्षा गर्न बैठक बसिरहेका छन । उनीहरु विकसित राजनीतिक घटनाक्रमका बारेमा आफनो धारणा बनाइरहेका छन । राजनीतिक ध्रुवीकरण पनि तीब्र बनिरहेको छ । राष्ट्रपति बिद्यादेवी भण्डारीलाई प्रधानमन्त्री पुष्पकमल दाहाल प्रचण्डले सोमबार भेटेर प्रधानन्यायधिश सुशीला कार्की माथि दर्ता गरिएको महाअभियोग प्रस्ताव,स्थानीय तहको निर्वाचन,गृहमन्त्री विमलेन्द्र निधिले दिएको राजीनामाका बारेमा जानकारी गराउनु भएको छ । कार्यकारी सरकारको अधिकार न्यायालयले खोस्न खोजेको आरोप लगाउदै काँग्रेस र माओवादी केन्द्रका दुई सय ४९ जना साँसदले हस्ताक्षर गरी प्रधानन्यायधिश विरुद्ध महाअभियोग प्रस्ताव आइतवार दर्ता गरिएको थियो । माओवादी केन्द्रका पूर्व साँसद बालकृष्ण ढुंगेललाई पक्राउ गर्न आदेश दिएको र मैना सुनुवार हत्याकाण्डमा मुछिएका सैनिक अधिकृतहरुलाई काभ्रे जिल्ला अदालतले सजायको फैसला सुनाएको घटनालाई शान्ति प्रक्रिया विथोल्न खोजेको रुपमा काँग्रेस र माओवादी केन्द्र गठबन्धनले बिश्लेषण गरेको छ । माओवादी केन्द्रका एक बरिष्ठ नेताले अन्नपूर्णसँग भने लडाईमा आफै सकिने अवस्था आएपछि प्रतिवाद गर्ने र सिध्याउने कदम चालिनु स्वभाविक हुन्छ । प्रधानन्यायधिश सुशीला कार्कीले सरकारका कार्यकारी अधिकार खोसेर सरकारलाई नैतिक रुपमा संकटमा ल्याइदिन खोजेपछि बाध्य भएर महाअभियोग प्रस्ताव दर्ता गराउनु परेको हो ।"
क्रान्तिकारीले मनायो मित्रमणी स्मृति दिवस,काठमाडौं : माओवादी केन्द्र निकट अखिल(क्रान्तिकारी)ले देशभर ३२ औं मित्रमणी आचार्य स्मृति दिवस मनाएको छ। सोमबार राजधानीमा आयोजित कार्यक्रममा अखिल(क्रान्तिकारी)का वरिष्ठ उपाध्यक्ष रञ्जित तामाङले विद्यार्थी आन्दोलनका महान सहिद मित्रमणी आचार्यले देखाएको वाटो कहिल्यै नभुल्ने प्रतिवद्धता जनाउनु भयो। उपाध्यक्ष तामाङले शैक्षिक व्यापारिकरण र माफियाकरणका विरुद्धको सम्झौता हिन संघर्ष नै आचार्यप्रतिको सच्चा श्रद्धाञ्जली हुने बताउनुभयो ।कार्यक्रममा विद्यार्थी नेता डिवि साउद र पवन कार्कीले आचार्यको जीवनी वारे प्रकाश पारेका थिए। पंचायतकालका चर्चित विद्यार्थी नेता आचार्यलाई २०४२ साल वैशाख १८ गते हत्या गरिएको थियोे ।पक्लिहवा क्याम्पस र रामपुर क्याम्पसको स्ववियु सभापतिको जिम्मेवारी समेत सम्हालिसकेका आचार्य त्यसवेलाका निकै लोकप्रिय विद्यार्थी नेता रहेको अखिल क्रान्तिकारीले बताएको छ ।
यसकारण दिए निधिले राजीनामा,"काठमाडौं : लामो समयदेखि अपमानित महसुश गर्दै आएका र आफ्नै पार्टी नेपाली कांग्रेस सभापति शेरबहादुर देउवासँग टाढिँदै गएका उपप्रधानमन्त्री तथा गृहमन्त्री विमलेन्द्र निधिले पदबाट राजीनामा दिनुभएको छ । आइतबार संसद्मा प्रधानन्यायाधीश सुशीला कार्कीविरुद्ध दर्ता भएको महाभियोग प्रस्तावप्रति असन्तुष्टि जनाउँदै निधिले राजीनामा दिनुभएको हो । प्रधानन्यायाधीशविरुद्ध दर्ता महाभियोगप्रति असन्तुष्टि जनाउँदै राजीनामा दिएको दाबी गरे पनि निधिले त्यसलाई अवसरका रूपमा प्रयोग गरेको दाबी स्रोतले गरेको छ । स्रोतका अनुसार कांग्रेस सभापति शेरबहादुर देउवा र प्रधानमन्त्री पुष्पकमल दाहालसमेत निधिको कार्यशैलीप्रति असन्तुष्ट हुनुहुन्थ्यो । निर्वाचन सुरक्षाका विषयमा ध्यान नदिएको, गृह प्रशासनलाई बेवास्ता गरेको, पार्टीका कतिपय निर्देशनलाई बेवास्ता गरेको र पार्टी सभापतिसँग द्वेषभावना राखेको आरोप उहाँमाथि लाग्दै आएको थियो । कांग्रेस, मधेसी मोर्चा र गृह प्रशासनभित्र समेत अलोकप्रिय बनेपछि निधि केही दिनदेखि तनावमा हुनुहुन्थ्यो । मेचीमहाकाली अभियानका बेला निधिकै कारण सप्तरीमा हिंसा भड्किएको भन्दै एमालेले उहाँको राजीनामा माग गरेको थियो । उपप्रधानमन्त्री कमल थापासँग बरियता विवाद भएपछि केही दिन मन्त्रिपरिषद् बैठकसमेत बहिष्कार गर्नुभएका निधिले सुरक्षित अवतरण खोज्दै आउनुभएको थियो । पार्टीबाट समेत आलोचित भएपछि निधि राजीनामा दिने उपयुक्त समय खोज्दै हुनुहुन्थ्यो', कांग्रेसका एक केन्द्रीय सदस्यले अन्नपूर्णसँग भने, प्रधानन्यायाधीशविरुद्ध दर्ता भएको महाभियोगको विषयलाई अवसरका रूपमा निधिले प्रयोग गरे ।' निधिले गृहमन्त्री रहँदा पार्टी सभापति देउवालाई प्रतिस्पर्धीझैं व्यवहार गरेपछि देउवा असन्तुष्ट हुनुहुन्थ्यो । प्रहरी महानिरीक्षक नियुक्त गर्नेबारे समेत निधिले पार्टी लाइनलाई बेवास्ता गरेपछि कांग्रेस नेतृत्व उहाँप्रति क्रुद्ध थियो । प्रहरी महानिरीक्षक नियुक्तिका विषयमा निधिले पार्टीलाइन क्रस गरेर अभिव्यक्ति दिएपछि देउवा उहाँप्रति थप सशंकित हुनुभएको थियो । कांग्रेस सभापति देउवा र प्रधानमन्त्री दाहाल दुवै गृहमन्त्रीले राजीनामा दिऊन् भन्ने चाहनुहुन्थ्यो । गृहमन्त्री निधिले मन्त्रिपरिषद् बहिष्कार गरेका बेला प्रधानमन्त्री दाहालले प्रधानसेनापति राजेन्द्र क्षेत्रीसहित अन्य तीनैवटा सुरक्षा निकायका प्रमुखलाई बोलाएर निर्वाचनकेन्द्रित सुरक्षामा विशेष ध्यान दिन निर्देशन दिनुभएको थियो ।"
"यो महाअभियोग होइन, दुर्घटनाबाट देश जोगाउने अभियान हो : मीन विश्वकर्मा","काठमाडौं : प्रधानन्यायाधीश सुशीला कार्कीविरुद्ध महाअभियोग लगाउने प्रस्तावक एवम् नेपाली कांग्रेसका नेता मीन विश्कर्माले महान्यायाधीश सुशीला कार्कीविरुद्धको महाअभियोग प्रस्ताव संसदबाट पारित हुने दाबी गर्नु भएको छ। सोमबार रिपोर्टर्स क्लब नेपालले गरेको साक्षात्कारमा बोल्दै विश्वकर्माले महाअभियोग प्रस्ताव पारित हुने स्पष्ट पार्नुभयो। हामीले प्रस्ताव दर्ता गराएका छौं, अबको ६ दिनभित्र प्रक्रिया सुरु हुन्छ, यो बीचमा सबै वास्तविकता बाहिर आउनेछन्, विश्वकर्माले भन्नुभयो, हामीले प्रधानन्यायाधीशलाई महाअभियोग लगाएका होइनौँ, स्टेरिङ् फेल भएको देशको गाडीलाई दुर्घट्नाबाट जोगाएका हौं। कांग्रेस सांसद् एवम् प्रधानन्यायाधीश सुशीला कार्कीविरुद्धको महाअभियोग प्रस्तावका प्रस्तावक समेत रहेका विश्वकर्माले भन्नुभयो, कार्यपालिकाको क्षेत्राधिकारमाथि हस्तक्षेप गर्ने, कार्यसम्पादन क्षमताको अभाव, व्यक्तिगत आशयबाट प्रभावित भई फैसला गर्ने, न्यायाधीशमाथि फरकफरक व्यवहार गर्ने, न्यायालयमा गुटबन्दी गर्ने, यो त कस्तो भयो भने म्याच फिक्सिङ्जस्तो भयो। सरकारले डीआइजी जयबहादुर चन्दलाई आइजीपीमा नियुक्त गरेपछि अर्का डीआएजी नवराज सिलवाल सर्वोच्च अदालत गएको घट्ना उल्लेख गर्दै विश्वकर्माले भन्नुभयो, सर्वोच्च अदालतले चन्दको नियुक्ति रद्द गर्यो र सिलवाललाई आइजीपी बनाउन भन्यो, यी विषयहरुमा निर्णय लिँदा प्रधानन्यायाधीश कार्कीले मुद्दाको सुनुवाइ आफू निकटका न्यायाधीशकोमा पार्ने र अतिशय नै सिलवालको बचाउ गर्ने काम गर्नु ठिक देखिएन। विश्वकर्माले निर्वाचनको मुखैमा आइपुग्दा देशको शान्ति, सुरक्षा र अमनचयन कस्तो हुने हो भनेर चौतर्फी सन्त्रास छाइरहेको बेला सरकारले नियमसंगत ढंगले प्रहरी बढुवा नियामावली अनुसार नै आइजीपी नियुक्त गर्दा अड्काउने काम गरेको आरोप लगाउनु भयो।"
कमजोर कूटनीति,"दसवर्षे द्वन्द्व, राजतन्त्र उन्मूलन, गणतन्त्र स्थापना, दुईवटा संविधानसभा निर्वाचन, महाभूकम्प हुँदै संविधान निर्माणसम्म आउँदा लामो संक्रमणकाल मुलुकले झेल्यो । त्यसको प्रत्यक्ष असर विदेशनीतिमा पनि परेको छ । राजनीतिक र प्रशासनिक नेतृत्वलाई महसुस भए पनि कूटनीति सञ्चालनमा देखिएका कमजोरी सुधार्न खासै ध्यान दिइएको छैन । मुलुकको आन्तरिक संक्रमण चुलिँदा परराष्ट्र नीतिको प्रभावकारी सञ्चालनलाई प्रमुख राजनीतिक दलले आफ्नो प्राथमिकतामा राखेका छैनन् वा बेवास्ता गरिरहेछन् । भौगोलिक अखण्डता र सार्वभौमसत्ताको आपसी सम्मान, एकअर्काको आन्तरिक मामिलामा अहस्तक्षेप, पञ्चशील, असंलग्नता, परस्पर समानताको उचित सम्मान, विवादको शान्तिपूर्ण समाधान, अरूमाथि आक्रमण नगर्ने र साझा हितका सवालमा सहकार्य गर्नु, अन्तर्राष्ट्रिय कानुन तथा विश्व शान्तिका मूल्यलाई अवलम्बन गर्नु विदेशनीतिका आधारभूत सिद्धान्तभित्र पर्छन् । तर, एक दशकयताको परिस्थिति हेर्दा नेपालको स्वतन्त्रता, आत्मसम्मान र सार्वभौमिकतामाथि प्रश्न उठाउने गरी वैदेशिक हस्तक्षेप बढ्दो छ । विदेशनीतिको प्रभावकारी सञ्चालनका लागि राजनीतिक दलको स्पष्ट साझा धारणा बन्न नसक्नु नै विदेशीनीति सञ्चालनको सबैभन्दा ठूलो समस्या रहेको जानकारहरूको टिप्पणी छ । नेपालको विदेशनीति सञ्चालनमा छिमेक सम्बन्धले प्रमुख स्थान ओगट्ने गरेको छ । चीन र भारतको बीचमा रहेको सानो भूपरिवेष्टित मुलुक नेपालको छिमेक सम्बन्ध सन्तुलित देखिँदैन । राजनीतिक दलहरूले सत्तामा रहँदा एक छिमेकीका विरुद्ध अर्को छिमेकी प्रयोग गर्ने प्रवृत्तिले कूटनीतिक सम्बन्ध अन्योलमा पार्ने गरेको छ । समग्र मुलुक सञ्चालनको गुप्त साँचो भारतसँग रहेको मानसिकता दलहरूमा देखिएको राजनीतिक व्यक्तित्वहरूले नै पटकपटक सार्वजनिक गर्ने गरेका छन् । कहिले भारतलाई जबर्जस्त हस्तक्षेप गर्न डाकिएको छ भने कहिले भारत आफैंले सक्रिय रूपमा यहाँका राजनीतिक मामिलामा हस्तक्षेप गर्ने गरेको छ । पूर्वपरराष्ट्रमन्त्री नरेन्द्रविक्रम शाह बाहिरी रूपमा भारतले नेपाललाई स्वतन्त्र र सार्वभौम मुलुकका रूपमा स्वीकारे पनि व्यवहारमा पराधीन देशसरह व्यवहार गर्ने गरेको छ । सन् १९५० को सन्धिमा हस्ताक्षर भएको समयलाई उनीहरूले नेपालसँगको सम्बन्धमा स्वर्ण युग मान्नुको कारण यही हो', शाह भन्छन् । सन् १९५० यता भारतको नेपालसँगको व्यवहार, प्रवृत्ति र सोच परिवर्तन नभएको उनको विश्लेषण छ । नेपालको सरासर हित विपरीतका तर भारतको स्वार्थपूर्ति हुने सवालमा हामीलाई अनेक ढंगले गलाएर, थकाएर अन्तिममा मनाएर छोड्ने भारतीय प्रवृत्ति अहिले पनि छ', उनी टिप्पणी गर्छन्। भारतीय हस्तक्षेपको यो मुहार सबैभन्दा टड्कारो देखियो २०७२ सालमा संविधानसभाबाट नयाँ संविधान जारी गर्दा । आफूलाई क्रस गरेर संविधान जारी गरेको रोष भारतले नाकाबन्दीमार्फत व्यक्त गर्यो । त्यति बेला भारतीय हस्तक्षेप र नाकाबन्दीविरुद्ध दलहरूको समान धारणा बन्यो । आन्दोलित मधेसी मोर्चाबाहेक सबै दलले भारतको नाकाबन्दीको प्रतिवाद गरे । तर, संविधान संशोधन गर्न भारतले दिएको दबाबमा भने दलहरूबीच समान धारणा बन्न सकेन । पूर्व परराष्ट्र सचिव मधुरमण आचार्य नेपालको अन्तर्राष्ट्रिय साख गिर्नुमा राजनीतिक दलहरूको विदेशनीति स्पष्ट नहुनु मुख्य कारण रहेको बताउँछन् । दसवर्षे द्वन्द्वपछिको देशको संक्रमणकालीन परिस्थितिमा दलहरूले विदेशनीतिको प्रभावकारी सञ्चालनलाई प्राथमिकतामा राखेनन्', उनी भन्छन्, विदेशनीतिलाई दलहरूले राजनीतिकरण गरे, जुन मुलुकको हितमा छैन ।' विदेशी दातादेखि आएनजीओसम्मलाई धेरै स्पेस दिँदा त्यसको गम्भीर असर विदेशनीति सञ्चालनमा परेको आचार्यको टिप्पणी छ । २०६३ यता विदेशनीति सञ्चालनमा एक किसिमले पारदर्शिता देखिएको भने उनी सकारात्मक छन् । नेपालको संविधानजस्तो आन्तरिक राजनीतिक विषय नेपाल र भारतबीचका संयुक्त वक्तव्यमा आउनु दुःखद भएको कूटनीतिज्ञहरूको गुनासो छ । त्यस्तै अर्को छिमेकी चीनको उदयबाट लाभ लिन नेपालले के गर्नुपर्छ भन्नेमा दलहरू स्पष्ट छैनन् । चीनले आर्थिक विकासका लागि विश्वका विभिन्न मुलुकबीच सहकार्य गर्न अघि बढाएको वान बेल्ट वान रोड' अवधारणामा नेपाल साझेदार बन्ने वा नबन्नेमा सत्तासाझेदार दल नै विभाजित देखिन्छन् । यस अवधारणामा सहभागी भएर नेपाललाई लाभ, हानि के हुन्छ भन्नेबारे पर्याप्त अध्ययन नभएको देखिन्छ । विदेशनीति सम्बन्धमा राजनीतिक दलमा एकमत नभएको र फितलो व्यवस्थापनका कारणले नेपालको कूटनीतिक अभ्यास झन् पछि झन् कमजोर भइरहेको छ । पूर्वपरराष्ट्रमन्त्री शाह २०६३ यता दलहरूले मुलुकमा आफैंले हस्तक्षेप निम्त्याएको बताउँछन् । भारतलगायत अरू मुलुकले आफ्नो स्वार्थ हेरेर नेपालसँगको सम्बन्ध अघि बढाउने हुन् । उनीहरूले हाम्रो हित हेर्दैनन् । हाम्रो हित हामी आफैंले ख्याल गर्नुपर्छ र विदेशनीति त्यहीअनुसार सञ्चालन गर्नुपर्छ', उनले भने । दातामुखी विकासको अवधारणाका कारण देशका नीतिनियम निर्माणमा विदेशी आईएनजीओ तथा दातृ निकायको प्रभाव पर्न थालेको छ । प्रमुख नेता, सभासद् र दललाई हातमा लिएर यहाँका नीति, निर्णय र कानुनमा आफ्नो स्वार्थ लाद्न विदेशी मुलुक सफल भएका अनेक उदाहरण छन् । आफ्नो सुरक्षा चासो, स्वतन्त्रता, सार्वभौमिकताका विषयमा जोकसैको हस्तक्षेपको पनि नेपालले सशक्त प्रतिवाद गर्नुपर्ने हो तर व्यवहारमा त्यसो हुन सकिरहेको छैन । नेपालको विदेशनीति सञ्चालनमा विकास तथा पर्यटन कूटनीति या आर्थिक कूटनीतितर्फ अघि बढ्न ठोस नीति या कार्ययोजना बनाइएको छैन । मुलुकको जलस्रोत र प्राकृतिक सम्पदाको उपयोगमार्फत आर्थिक विकास गर्ने प्रचुर सम्भावनालाई विदेशनीतिको सफल कार्यान्वयनले ठूलो योगदान दिने विषयलार्य बेवास्ता गरिएको छ । मुलुकको प्रतिष्ठा र इज्जतलाई अन्तर्राष्ट्रिय तहमा बढावा दिन परराष्ट्र मन्त्रालय र विदेशस्थित नेपाली दूतावासको भूमिका प्रधान रहन्छ । विदेशनीति सञ्चालनका सन्दर्भमा सरकार र दलहरू स्पष्ट नहुँदा त्यसको असर परराष्ट्र मन्त्रालय र विदेशस्थित दूतावासमा समेत परिरहेछ । अन्तर्राष्ट्रिय अभ्यासमा विदेश सेवालाई अन्य सेवाभन्दा विशिष्ट मानेर यसको सबलीकरणमा ध्यान दिने गरिए पनि नेपालको हकमा विदेश सेवाको भूमिकालाई अवमूल्यन गरेको देखिन्छ । मुलुकको परराष्ट्रनीति सञ्चालनको फोकल प्वाइन्ट'का रूपमा रहेको परराष्ट्र मन्त्रालय संस्थागत रूपमा कमजोर अवस्थामा छ । यसको संस्थागत विकासमा राज्यले खासै ध्यान दिएको छैन । राजदूत नियुक्तिमा परराष्ट्र सेवालाई प्राथमिकता दिइनुपर्ने हो । राजनीतिक कोटामा ५० प्रतिशत र परराष्ट्र सेवाबाट ५० प्रतिशत राजदूत नियुक्ति गर्ने भनिए पनि व्यवहारमा कार्यान्वयन गर्न दलहरू हिच्किचाएको देखिन्छ । विदेश सम्बन्ध र कूटनीतिबारे कुनै पृष्ठभूमि र जानकारी नभएका व्यक्ति राजनीतिक दलका कोटामा राजदूत नियुक्त भइरहेका छन् । परराष्ट्र मन्त्रालयलाई विदेशीसँग सहजीकरण गर्ने साधारण सरकारी निकाय'का रूरुपमा परिणत गरिनु दुःखद हो । विदेशनीति सञ्चालनमा राजदूतको भूमिका महत्ववपूर्ण हुन्छ । विदेशस्थित नेपाली राजदूतको कार्यसम्पादन मूल्यांकन गर्ने परिपाटी सुरु गरिए पनि त्यसको प्रभावकारिता देखिएको छैन । देशको हितमा राम्रो काम गर्ने राजदूतलाई पुरस्कृत गर्ने र काम नगर्ने राजदूतलाई नसिहत दिने परम्परा थालिनुपर्नेमा जोड दिइएको छ । परराष्ट्रका सहसचिवस्तरका कर्मचारीहरूमा राजनीतिक दलका ढोका चहारेर भए पनि राजदूत बन्न मरिहत्ते गर्ने प्रवृत्ति देखिन्छ । भूराजनीति' पुस्तकका लेखक गोपाल खनाल परराष्ट्र सेवाका कर्मचारीहरू जागिरे मानसिकतामा रहेको उल्लेख गर्छन् । देशका लागि काम गरौं र केही योगदान गरौं भन्दा पनि उनीहरू कसरी आकर्षक ठाउँमा पोस्टिङमा जाने भन्नेमा बढी केन्द्रित हुन्छन्', उनी भन्छन् । सरकारले बदलिँदो राष्ट्रिय, क्षेत्रीय र विश्व परिवेश अनुकूल नेपालको विदेशनीतिलाई अघि बढाउन परराष्ट्रमन्त्रीको संयोजकत्वमा पूर्वराजदूत, पूर्वमन्त्री तथा विज्ञसहितको कार्यदल बनाएको छ । विगतमा संसद् र सरकारले बनाएका विदेशनीति पुनरावलोकनसम्बन्धी प्रतिवेदन कार्यान्वयन नभई थन्किएको तीतो यथार्थका बीच नयाँ समिति बन्नु ठूलो होइन । विदेशनीतिको पुनरावलोकन गर्न गठित कार्यदलले काम अघि बढाइसकेको छ । चार महिना कार्यकाल रहेको कार्यदलले सरकार परिवर्तन भए निरन्तरता नपाउन सक्छ । प्रमुख कूटनीतिक घटना २०७४ वैशाखराष्ट्रपति विद्यादेवी भण्डारीद्वारा भारतको राजकीय भ्रमण । २०७४ वैशाखनेपालचीन पहिलो संयुक्त सैन्य तालिम समापन । २०७३ चैतप्रधानमन्त्री दाहालको अनौपचारिक चीन भ्रमण । २०७३ फागुनलगानी सम्मेलनमा विदेशी दाताबाट अर्बौंको प्रतिबद्धता । २०७३ कात्तिकभारतीय राष्ट्रपति प्रणव मुखर्जीको नेपाल भ्रमण । २०७३ असोजचिनियाँ राष्ट्रपति सी जिनपिङको प्रस्तावित नेपाल यात्रा रद्द । २०७३ भदौप्रधानमन्त्री पुष्पकमल दाहालको भारत यात्रा । २०७३ असोजप्रधानमन्त्री दाहालद्वारा चिनियाँ राष्ट्रपति र भारतीय प्रधानमन्त्रीसँग भारतको गोवामा सामूहिक भेट । त्रिदेशीय साझेदारीको प्रस्ताव । २०७३ वैशाखराष्ट्रपति भण्डारीको निर्धारित भारत भ्रमण रद्द । २०७२ चैतप्रधानमन्त्री केपी शर्मा ओलीको चीन यात्रा, पारवहनलगायत ऐतिहासिक १० सम्झौता । २०७२ चैतभारत र युरोपेली युनियनद्वारा संयुक्त वक्तव्यमा नेपालको संविधानबारे उल्लेख । नेपालद्वारा विरोध । २०७२ फागुनभारतद्वारा नेपालमाथि लगाइएको पाँचमहिने नाकाबन्दी फिर्ता । २०७२ फागुनप्रधानमन्त्री ओलीको भारत यात्रा । २०७२ मंसिरभारतको माथिल्लो सदन राज्यसभामा नेपालमा भारतको नाकाबन्दीबारे बहस । २०७२ मंसिरभारत र बेलायतद्वारा संयुक्त वक्तव्यमा नेपालको संविधानबारे उल्लेख । नेपालद्वारा विरोध । २०७२ असोजभारतीय प्रधानमन्त्रीका विशेष दूत एस जयशंकरको भ्रमण, तत्काल संविधान जारी नगर्न शीर्ष नेतालाई दबाब । २०७२ असोजनेपालको संविधान जारी भएलगत्तै भारतद्वारा नाकाबन्दी सुरु । २०७२ असोजतत्कालीन संयुक्त राष्ट्रसंघ महासचिव वान की मुनद्वारा नेपालमाथिको भारतीय नाकाबन्दीको घुमाउरो रूपमा विरोध । २०७२ असारनेपालको पुनर्निर्माण सम्मेलनमा दाताबाट ४८ बिलियन अमेरिकी डलरको सहयोग प्रतिबद्धता । २०७२ असारतत्कालीन प्रधानमन्त्री सुशील कोइरालाद्वारा भारतीय प्रधानमन्त्री मोदी र चिनियाँ उच्च अधिकारीसँग लिपुलेक सहमतिको विरोध । २०७२ वैशाखभूकम्पपछि छिमेकी चीन र भारत तथा पश्चिमा मुलुकद्वारा राहत र उद्धारमा सहयोग । २०७२ वैशाखनेपालको सार्वभौमसत्तालाई चुनौती दिँदै भारत र चीनद्वारा नेपाली भूमि लिपुलेकलाई व्यापारिक मार्गका रूपमा प्रयोग गर्ने सहमति, नेपालद्वारा विरोध । २०७१ पुसनेपालमा धर्म परिवर्तनको पक्षमा वकालत गरेको आरोपपछि बेलायती तत्कालीन राजदूतद्वारा राजीनामा । २०७१ मंसिरचीनले अघि बढाएको सिल्क रोड इकोनोमिक बेल्ट' अवधारणमा सदस्य बन्न सैद्धान्तिक सहमतिपत्रमा नेपालद्वारा हस्ताक्षर । २०७१ मंसिर१८औं सार्क शिखर सम्मेलन सफलतापूर्वक नेपालमा सम्पन्न । २०७१ भदौभारतीय प्रधानमन्त्री नरेन्द्र मोदीको नेपाल भ्रमण । २०७१ भदौनेपालभारत ऊर्जा व्यापार सम्झौता तथा माथिल्लो कर्णाली जलविद्युत् आयोजनाको परियोजना विकास सम्झौतामा हस्ताक्षर । २०७१ साउननेपालभारत विदेशमन्त्रीस्तरीय संयुक्त आयोगको बैठक २३ वर्षपछि आयोजना । २०७० साउनचिनियाँ जनमुक्ति सेनाका प्रमुख चेन विङ्देको भ्रमणमा नेपाली सेनाका लागि २० मिलियन युआनको सहायता घोषणा । उत्तरी छिमेकबाट पहिलोपटक सेनालाई यति ठूलो सहायता । २०६८ मंसिरसंयुक्त राष्ट्रसंघीय मानवअधिकार उच्चायुक्तको कार्यालय नेपालको बहिर्गमन । २०६८ भदौतत्कालीन परराष्ट्रमन्त्री नारायणकाजी श्रेष्ठद्वारा कूटनीतिक आचारसंहित परिमार्जन प्रस्ताव । प्रधानमन्त्री डा बाबुराम भट्टराईद्वारा अस्वीकार । २०६८ पुसचिनियाँ प्रधानमन्त्री वेन चियापाओको पाँचघन्टे नेपाल भ्रमण । पोखरा विमानस्थललगायत विभिन्न परियोजनामा चिनियाँ सहयोगसम्बन्धी सम्झौता । २०६८ मंसिरसुरक्षाको कारण देखाउँदै तत्कालीन चिनियाँ प्रधानमन्त्री वेन चियापाओको नेपाल भ्रमण स्थगन । २०६८ कात्तिकप्रधानमन्त्री डा बाबुराम भट्टराईको भारत भ्रमण । द्विपक्षीय लगानी सुरक्षण तथा प्रवद्र्धन (बिप्पा) सम्झौतामा हस्ताक्षर । सम्झौताको नेपालमा तीव्र विरोध । २०६७ पुसमाओवादीका योग्य लडाकुको समायोजन प्रक्रियासँगै राष्ट्रसंघीय मिसन अनमिनको नेपालबाट बहिर्गमन । २०६७ पुसनेपालद्वारा इतिहासमा पहिलोपटक मेसिन रिडेबल पासपोर्ट (एमआरपी) जारी गर्न सुरु । २०६६ पुसराष्ट्रसंघीय मिसन अनमिनद्वारा माओवादीका नाबालक लडाकुको बहिर्गमन प्रक्रिया सुरु । २०६६ असारविश्वेन्द्र पासवानसहित ६ सांसदले दलाई लामासँग भारतको धर्मशालामा भेटवार्ता गरेपछि चीन नेपाल सरकारसँग रुष्ट । २०६६ वैशाखकटवाल प्रकरणमा प्रधानमन्त्रीको राजीनामा । भारतीय दबाबमा राजीनामा दिनु परेको प्रचण्डको भनाइ । २०६५ कात्तिकसरकारद्वारा कूटनीतिक आचारसंहिता लागू । २०६५ मंसिरचीनद्वारा शान्ति तथा मैत्री सन्धि पुनरावलोकनको प्रस्ताव । २०६५ चैत श्रीलंकाली तत्कालीन राष्ट्रपति महिन्दा राजापाक्षेको नेपाल भ्रमण । २०६५ असोजगणतन्त्र नेपालका पहिलो प्रधानमन्त्री पुष्पकमल दाहालको चीन भ्रमण । त्यसको एक महिनापछि भारत भ्रमण । २०६५ कात्तिकराष्ट्रसंघका तत्कालीन महासचिव वान की मुनद्वारा नेपाल भ्रमण । २०६५ जेठभारत, अमेरिका र ईयूको समर्थनमा नेपाल संघीय लोकतान्त्रिक गणतन्त्र घोषित । चीनद्वारा नेपालका प्रमुख राजनीतिक शक्तिसँग सम्बन्ध विस्तार । २०६४ चैतसंविधानसभाको पहिलो निर्वाचनलाई अन्तर्राष्ट्रिय मान्यता । २०६४ फागुनतत्कालीन भारतीय राजदूत शिवशंकर मुखर्जीको मध्यस्थतामा सरकार र मधेसवादी दलबीच आठबुँदे सहमतिपछि पहिलो मधेस आन्दोलन अन्त्य । २०६३ चैतअनमिनद्वारा नेपाली सेना तथा विद्रोही माओवादीका हतियार निरीक्षण सुरु । २०६३ माघशान्तिप्रक्रिया सहजीकरणका लागि राष्ट्रसंघीय राजनीतिक मिसन (अनमिन)को आगमन । २०६३ चैतभुटानी शरणार्थीहरूको तेस्रो देश पुनर्बास प्रक्रिया अघि बढाउन सरकार र पश्चिमा मुलुकबीच सहमति । पश्चिमा मुलुकतिर शरणार्थी पठाउने प्रक्रिया सुरु । २०६३ जेठराजसंस्थाविरुद्धको आन्दोलनमा भारतसहित विदेशी शक्तिको समर्थन ।"
पार्टी फुटाउन करोडौंको खेल : ओली,"काठमाडौं : प्रमुख प्रतिपक्षी दल एमालेका नेता केपी शर्मा ओलीले संविधान संशोधन अनुमोदन गराउने नाममा सरकारले राज्यशक्तिको चरम दुरुपयोग गरेको आरोप लगाउनुभएको छ ।पार्टी संसदीय दलको बैठकमा आइतबार उहाँले भन्नुभयो, 'अहिले हामी देखिरहेका छौं । पार्टी छाड्नुस्फुटाउनुस् तपाईंलाई बन मन्त्री, तपाईंलाई सहरी मन्त्री, तपाईंलाई विकासमन्त्री, तपाईंलाई उपप्रधानमन्त्री दिन्छु, आउनुस् भनिराख्या छन् ।''पार्टी छाडे पनि केही हुँदैन । यति करोड दिन्छु भन्दै सरकार देश बनाउने, चुनाव गराउने संविधान कार्यान्वयन गराउने नभएर पार्टीहरू ध्वस्त पार्ने, भ्रष्टाचार गर्ने, अनैतिक काम गर्ने काम भइरहेको छ', ओलीले भन्नुभयो ।ओलीले प्रश्न गर्नुभयो,'करोडकरोड दिन्छु भन्छ सरकार, कहाँबाट ल्यायो त्यो पैसा ? 'पैसा दिएर अर्काे पार्टी फुटाउँछु भन्ने सरकारले यो गर्न पाउँछ कि पाउँदैन ? भन्ने प्रश्न उहाँले गर्दै भन्नुभयो, 'राज्यले यस्तो गर्न पाउने कि नपाउने ? त्यसैले यो सरकार भ्रष्ट र अनैतिक हो।' पराइको हितमा आफ्नो राष्ट्रिय हितलाई धोका दिने वर्तमान सरकार आज सांसदहरू खोज्न देशका विभिन्न भागमा लागिरहेको आरोप ओलीले लगाउनुभयो ।सरकारले यस्तो अनैतिक कार्यप्रति माफी माग्नुपर्ने उहाँले बताउनुभयो। मन्त्री दिन्छु पार्टी फुटा भन्ने ? सरकारले यस्तो अनैतिक काम गर्न पाउँछ भन्ने प्रश्न गर्दै ओलीले आवश्यक पर्दा आफूले प्रमाण पेस गर्ने दाबी पनि गर्नुभयो। लोकतन्त्रको रक्षा एमालेकै काँधमा आइलागेको धारणा उहाँको थियो ।'कांग्रेस बेहाल भएकै कारण कुनै दलबीच परसम्म देख्नै सकिरहेको छैन । देख्न चाहिरहेकै छैन । ऊ संकीर्ण, क्षणिक, आवधिक, तात्कालिक स्वार्थमा यति धेरै लागेको छ । ऊ यति जेलिएको छ अलि परसम्म देख्नै सक्दैन', उहाँले भन्नुभयो । माओवादी केन्द्रलाई लक्षित गर्दै उहाँले भन्नुभयो, 'ऊ तत्कालीन लाभ के हुन्छ, क्षणिक हित के हुन्छ, त्यसैमा केन्द्रित हुन्छ । हामी सबैलाई थाहा छ, संशोधनको प्रस्ताव सत्ता पक्षले दर्ता गरेको छ । हिजो हामीले पनि त्यसमाथि संशोधनहरू हालेका छौं ।'"
महाअभियोगले निर्वाचनलाई असर नपार्ने प्रधानमन्त्रीको घोषणा,"काठमाडौं : प्रधानमन्त्री पुष्पकमल दाहाल प्रचण्डले बैशाख ३१ गते हुने पहिलो चरणको निर्वाचनमा मधेशकेन्द्रित दलहरु पनि सहभागी हुने बताउनु भएको छ । प्रधानन्यायाधीश सुशीला कार्कीबिरुद्ध व्यवस्थापिका संसदमा आइतबार कांग्रेस र माओवादी केन्द्रका दुई सय ४९ जना सांसदहरुको हस्ताक्षरसहित महाअभियोग प्रस्ताव दर्ता गराएपछि उत्पन्न भएको नयाँ राजनीतिक परिस्थितिमा प्रधानमन्त्री प्रचण्डले त्यस्तो धारणा व्यक्त गर्नु भएको हो । महाअभियोग प्रस्ताव दर्ता भएपछि राजनीतिमा एक खालको तरंग आएको छ । तर महाअभियोगको आफनो प्रक्रिया छ,त्यो संसदीय प्रक्रियामा जान्छ । यसले निर्वाचनमा कुनै असर गर्दैन प्रधानमन्त्री प्रचण्डले सोमबार लाजिम्पाटमा विभिन्न पार्टी परित्याग गरेका नेता कार्यकर्तालाई आफनो पार्टीमा प्रवेश गराउने क्रममा भन्नुभयो । निर्वाचन आयोगले पहिलो चरणको निर्वाचनका लागि मंगलवार उम्मेदवारी दर्ता गर्ने कार्यक्रम सार्वजनिक गरेको छ । मनोनयन दर्ता हुन्छ र बैशाख ३१ गते पहिलो चरणको निर्वाचन हुन्छ । यसमा कुनै भ्रम पाल्न जरुरी छैन । तपाईहरु पनि सबै भ्रममा नपरी मनोनयनमा सहभागी हुनुहोसप्रधानमन्त्री प्रचण्डले भन्नुभयो मनोनयन दर्ता भएपछि निर्वाचनबारे सबै अन्यौल हटछ्,तपाईहरु सबै निर्वाचनमा होमिनुस । प्रधानमन्त्री प्रचण्डले पहिलो चरणको निर्वाचन भन्दा पहिले संविधान संशोधन नहुने पनि प्रष्ट पार्नु भएको छ । पहिलो चरणको निर्वाचनसम्म संविधान संशोधन बिधेयक अघि नबढे पनि यसले निर्वाचनलाई कुनै असर गर्दैन । मधेशी मोर्चा पनि पहिलो चरणको निर्वाचनमा सहभागी हुन्छ । स्वस्थ ढंगले निर्वाचनमा प्रतिस्पर्धा गरौ प्रधानमन्त्री प्रचण्डले भन्नुभयो ।"
कार्यपालिकामाथि हस्तक्षेप गरेका कारण महाअभियोग प्रस्ताव : काँग्रेस,"काठमाडौं : नेपाली काँग्रेसले कार्यपालिका माथि न्यायपालिकाले हस्तक्षेप गरेका कारण प्रधानन्यायधिश सुशीला कार्कीविरुद्ध अविश्वास प्रस्ताव संसदमा दर्ता गराउनु परेको बताएको छ । पार्टी केन्द्रीय कार्यालय सानेपामा बैठकपछि आयोजित पत्रकार सम्मेलनमा काँग्रेस नेताहरुले न्यायालयका गरिमा र क्षेत्राधिकार भन्दा बाहिर गएका कारण प्रधानन्याधीशमाथि महाअभियोग प्रस्ताव संसदमा दर्ता गराउनु परेको प्रष्याउनु भएको छ । पत्रकार सम्मेलनमा काँगेस नेताद्वय कृष्ण सिटौला र रमेश लेखकले गृहमन्त्री बिमलेन्द्र निधिले दिएको राजीनामालाई आन्तरिक बिषयको संज्ञा दिनु भएको छ । यसबारेमा प्रधानमन्त्री पुष्पकमल दाहाल प्रचण्ड र पार्टी सभापति शेरबहादुर देउवाले टुंगो लगाउने उहाँहरुले जानकारी दिनुभयो । यो ठूलो बहस गर्नु पर्ने बिषय होइन, काँग्रेस नेताहरुको भनाइ थियो । पत्रकार भेटघाटमा नेताहरुले प्रधानन्यायाधीशले स्वतन्त्र न्यायपालिकको सिद्धान्त विपरीत नियतबस अदालतका निर्णय गरेको र सरकारको कार्यकारिणी अधिकारमाथि हस्तक्षेप गरेको आरोप लगाउनुभएको छ । कार्यक्रममा काँग्रेस महामन्त्री डा शशाङ्क कोइरालाले आफ्नो पार्टी सदैव स्वतन्त्र र निष्पक्ष न्यायपालिकाको पक्षमा रहेको बताउँदै स्वतन्त्र न्यायपालिकाको गरिमा जोगाउन प्रधानन्यायाधीशविरुद्ध महाअभियोग दर्ता भएको धारणा व्यक्त गर्नुभयो । काँग्रेस नेतासमेत रहनुभएका उपप्रधानमन्त्री एवम् गृहमन्त्री विमलेन्द्र निधिको राजीनामापछि को गृहमन्त्री हुन्छ भन्ने जिज्ञासामा महामन्त्री कोइरालाले त्यसबारेमा शीर्ष नेता बसी टुङ्गो लगाउने जानकारी गराउनुभयो । पत्रकार सम्मेलनमा महामन्त्री शशांक कोइरालाले संविधान संशोधनको प्रस्ताव संसदमा रहेको र प्रक्रिया पुगेपछि संशोधन हुने विश्वास व्यक्त गर्नुभयो । पहिलो चरणको चुनाव प्रभावित नहुने पनि उहाँले स्पष्ट पार्नु भयो । पूर्व महामन्त्री कृष्णप्रसाद सिटौलाले संविधान संशोधन प्रस्ताव प्रक्रियाबाट टुंगोमा पुग्ने बताउदै भन्नुभयो,संविधान संशोधन पारित गर्ने प्रक्रिया जारी रहनेछ तर पारित नभए पनि चुनाव भने रोकिने छैन । उहाँले बैशाख ३१ गतेका लागि निर्धारित तीनवटा प्रदेशको चुनाव नरोकिने पनि स्पष्ट पार्नुभयो । कांग्रेसका केन्द्रीय सदस्य रमेश लेखकले पहिलो चरणको निर्वाचनका लागि नेपाली कांग्रेसले गरेको तयारीका बारेमा जानकारी दिनुभयो । उहाँले कांग्रेस निर्धारित मितिमा नै निर्वाचन सम्पन्न गर्न प्रतिबद्ध रहेको बताउनुभयो । लेखकले भन्नुभयो,धेरै ठाँउमा उमेदवारहरु पनि तय भैसकेका छन । लेखकका अनुसार बढी आकांक्षी देखिएका स्थानमा पार्टीले आजसम्म उमेदवारको चयन गर्नेछ र भोलि निर्धारित समयमा कांग्रेसका उमेदवारहरुले मनोनयनपत्र दर्ता गर्नेछन् ।"
माओवादी केन्द्रको बैठकमा ओलीको फोन आएपछि प्रधानमन्त्री जुरुक्कै उठेर हिँडनुभयो,"काठमाडौं : प्रधानमन्त्री पुष्पकमल दाहाल प्रचण्ड नेकपा माओवादी केन्द्रका नेतालाई विकसित राजनीतिक घटनाक्रमका बारेमा बिफ्रिङ गरिरहनु भएको थियो । त्यही समयमा प्रमुख प्रतिपक्षी दल नेकपा (एमाले)का अध्यक्ष केपी शर्मा ओलीको फोन आयो । दुई नेताबीच टेलिफोनमा कुराकानी भयो र तत्कालै भेट्ने निष्कर्षमा पुग्नुभयो । दुई नेताले भेट्ने स्थल सभामखु ओनसरी घर्तीको सिंहदरवारस्थित कार्यकक्षलाई चयन गर्नुभयो । प्रधानमन्त्री प्रचण्डले पार्टीका नेताहरुलाई भन्नुभयो, तपाईहरु खाना खानुस, म केपीजीलाई भेटेर आउँछु । नेता मणि थापाले समसामयिक राजनीतिक घटनाक्रमका बारेमा बिफ्रिङ नसकिँदै प्रधानमन्त्रीएमाले अध्यक्ष ओलीलाई भेट्न जानु भएको जानकारी दिनुभयो। प्रधानमन्त्री प्रचण्ड फेरि बालुवाटार फर्किनुभएको छ । प्रधानमन्त्री प्रचण्डको निजी सचिवालयका अनुसार दुई बजे लाजिम्पाटमा हुने पार्टी प्रवेश कार्यक्रममा सहभागी हुने कार्यक्रम तय गरिएको छ । एमाले अध्यक्ष ओलीसँगको भेटवार्तामा भएको छलफलका आधारमा पार्टीमा निर्णय गराउने उद्देश्यले प्रधानमन्त्री प्रचण्डले आफ्नो पार्टीका नेतालाई ३ बजे बालुवाटारमा बोलाउनु भएको छ । नेता दीनानाथ शर्माका अनुसार ३ बजे पुन: बैठक बस्ने गरी स्थगित भएको हो ।"
एमालेको घोषणापत्र : १० वर्षमा नेपालीको प्रतिव्यक्ति आय पाँच हजार डलर(पूर्णपाठ),काठमाडौं : एमालेले स्थानीय तहको निर्वाचन घोषणापत्र सार्वजनिक गरेको छ । पार्टी मुख्यालय धुम्बाराहीमा आयोजित विशेष समारोहबीच अध्यक्ष केपी शर्मा ओली घोषणापत्र सार्वजनिक गरिरहनु भएको छ । घोषणापत्रमा महत्वकांक्षी लक्ष्य समेटिएका छन् । अध्यक्ष ओलीले १० वर्षमा नेपालीको प्रतिव्यक्ति आय पाँच हजर डर बनाउने र २५ वर्षमा त्यसलाई बढाएर १५ हजार डलर पुर्याउने घोषणा गर्नुभएको छ । सँगै नेपाललाई पाँच वर्षमै विश्वकै विकशित राष्ट्र बनाउने घोषणा समेत एमालेले गरेको छ।
"कांग्रेस, एमालेसहित विभिन्न दलका नेता माओवादीमा प्रवेश","काठमाडौं : विभिन्न दलका जिल्ला स्तरका नेता सोमबार नेकपा (माओवादी केन्द्र) मा प्रवेश गरेका छन्। सोमबार प्रधानमन्त्रीको निजी निवास लाजिम्पाटमा आयोजित विशेष कार्यक्रमका बीच नेपाली कांग्रेस सिन्धुपाल्चोकका नेता बुद्धराज बस्नेत र एमालेकी नेतृ दुर्गा नेपाल, संघीय समाजवादीका रामसिंह लामा, ताम्सालिङ नेपाल राष्ट्रिय दलका राजन योञ्जनसहितका दर्जनौं नेता माओवादी केन्द्रमा प्रवेश गरेका हुन्। माओवादी केन्द्र प्रवेश गर्ने नेताहरुलाई प्रधानमन्त्री एवं माओवादी केन्द्रका अध्यक्ष पुष्पकमल दाहाल प्रचण्डले स्वागत गर्नुभयो। हिजो महाअभियोग दर्ता भएपछि राजनीतिमा एक खालको तरङ्ग आएको छ। तर, महाअभियोगको आफ्नो प्रक्रिया छ, त्यो संसदीय प्रक्रियामा जान्छ, प्रधानमन्त्री प्रचण्डले भन्नुभयो, यसले निर्वाचनमा कुनै असर गर्दैन। भोलि मनोनयन दर्ता हुन्छ र ३१ गते पहिलो चरणको निर्वाचन हुन्छ, यसमा कुनै भ्रम पाल्न जरुरी छैन। तपाईहरु पनि सबै भ्रममा नपरी भोलिको मनोनयनमा सहभागी हुनुहोस्। निर्वाचनलाई उत्सवका रुपमा मनाउन अपील गर्नु भएको छ। मनोनय दर्ता भएपछि भोलिबाट निर्वाचनबारे सबै अन्यौल हट्छ, तपाईहरु सबै निर्वाचनमा होमिनुस्, महाअभियोगले निर्वाचनमा कुनै असर गर्दैन, प्रधानमन्त्री प्रचण्डले भन्नुभयो, पहिलो चरणको निर्वाचनसम्म संशोधन विद्येयक अघि नबढे पनि यसले चुनावलाई कुनै असर पर्दैन, मधेशी मोर्चा पनि पहिलो चरणको निर्वाचनमा सहभागी हुन्छ। स्वस्थ ढंगले निर्वाचनमा प्रतिस्पर्धा गरौं।"
राष्ट्रपति र प्रधानमन्त्रीबीच भेटवार्ता,"काठमाडौँ : राष्ट्रपति विद्यादेवी भण्डारीसँग प्रधानमन्त्री पुष्पकमल दाहाल प्रचण्डले समसामयिक राजनीतिक घटनाक्रमका विषयमा छलफल गर्नुभएको छ । राष्ट्रपति भवन शीतलनिवासमा आज भएको भेटवार्तामा उहाँहरुबीच पछिल्लो राजनीतिक घटनाक्रम, स्थानीय तहको निर्वाचन र प्रधानन्यायाधीश सुशीला कार्कीको महाअभियोगका विषयमा छलफल भएको थियो । सो अवसरमा राष्ट्रपति भण्डारीले निर्वाचन र प्रधानन्यायाधीशको महाअभियोगका विषयमा जिज्ञासा राख्नुभएको थियो । जवाफमा प्रधानमन्त्री प्रचण्डले घोषित वैशाख ३१ गतेको निर्वाचन समयमै हुने बताउनुभएको थियो । घोषित निर्वाचन नरोकिने र पछिल्ला राजनीतिक घटनाक्रमले कुनै असर पार्दैन' प्रधानमन्त्रीलाई उद्धृत गर्दै उहाँका सल्लाहकार गोविन्द आचार्यले जानकारी दिनुभयो । राष्ट्रपतिले प्रधानन्यायाधीशका सम्बन्धमा राख्नुभएको जिज्ञासामा प्रधानमन्त्रीले व्यवस्थापिकासंसद्भित्रको लोकतान्त्रिक विषय भएको स्पष्ट गराउनुभएको आचार्यले बताउनुभयो । करिब डेढ घन्टा भएको भेटवार्तामा अन्य समसामयिक विषयमा छलफल भएको थियो । रासस"

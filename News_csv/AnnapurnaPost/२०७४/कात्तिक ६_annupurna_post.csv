शीर्षक,विवरण
पौडेल अन्नपूर्ण मिडिया नेटवर्कका प्रबन्ध निर्देशक,"काठमाडौं : अन्नपूर्ण मिडिया नेटवर्क (एएमएन) को प्रबन्ध निर्देशकका रूपमा लक्ष्मी पौडेल नियुक्त भएका छन् । यसअघि पौडेल एएमएन अन्तर्गतको टेलिभिजन एपीवानका प्रबन्ध निर्देशक थिए । मिडिया गु्रपकै प्रबन्ध निर्देशकका रूपमा उनको जिम्मेवारी थपिएको हो । त्यसैगरी, अन्नपूर्ण मिडिया नेटवर्क (एएमएन) का सीईओ सञ्जयचन्द्र बस्नेतलाई कर्पोरेट फाइनान्स हेर्ने गरी सिम्रिक गु्रपको भाइस प्रिसिडेन्ट नियुक्त गरिएको छ ।आइतबार तीनकुनेस्थित कार्यालयमा एएमएनका अध्यक्ष क्याप्टेन रामेश्वर थापाले पौडेल प्रबन्ध निर्देशक र बस्नेत सिम्रिक गु्रपको भाइस प्रेसिडेन्ट (कर्पोरेट फाइनान्स) नियुक्त भएको घोषणा गरेका थिए । उनले पौडेल र बस्नेतलाई बधाई ज्ञापन गर्दै खादा लगाएर स्वागत गरेका थिए । एएमएनका गु्रप एडिटर विजयकुमारले पनि पौडेल र बस्नेतलाई खादा लगाएर बधाई ज्ञापन गरेका थिए । नया जिम्मेवारी पाएपछि एएमएन गु्रपका प्रबन्ध निर्देशक पौडेलले यसलाई चुनौती र अवसरका रूपमा लिएको बताए । छापा, विद्युतीय सञ्चार टिभी, रेडियो, अनलाइन सबैमार्फत एकीकृत ढंगले सूचना र मनोरञ्जनलाई पाठक, श्रोता र दर्शकसमक्ष प्रभावकारी ढंगले समयमै पुयाउने उद्देश्य पूरा गर्न दृढतासाथ लाग्नेछु, उनले भने, यसलाई मैले चुनौतीसँगै अवसरका रूपमा लिएको छु ।"
कार्यान्वयनको चुनौती,"चुनाव महगिँदै गएको छ । स्थानीय तहको तीनै चरणका चुनावले यो तथ्य पुष्टि गरेका छन् । प्रचारको तडकभडक शैली र महँगो चुनावलाई नियन्त्रण गर्न निर्वाचन आयोगले फेरि अग्रसरता देखाएको छ । प्रतिनिधिसभा र प्रदेशसभाको निर्वाचन नजिकिँदै गर्दा आयोगले पुन: प्रचारप्रसारमा प्रयोग हुने छपाइ सामग्रीमा रोक लगाउने निर्णय गरेको छ । प्रचारमा प्रयोग भएका चुनाव चिह्न अंकित टोपी, स्टिकर, टीसर्ट, झोला, ट्याटु, गम्छाजस्ता सामग्रीको उत्पादन, वितरण र प्रयोगलाई निषेध गर्ने आयोगको निर्णय स्वागतयोग्य छ । तर, प्रश्न कार्र्यान्वयनको हो । सरकारदलहरूले पटक पटक आचारसंहिता उल्लंघन गर्दा निरीह देखिएको आयोगसामु पछिल्लो निर्णयको प्रभावकारी कार्यान्वयन चुनौतीपूर्ण छ । स्थानीय तह निर्वाचनको पहिलो चरणमा टोपी, टिसर्टलगायत चुनावी सामग्री अधिक प्रयोग भएपछि दोस्रो चरणमा आयोगले रोक लगाउने निर्णय गरेको थियो । तर, त्यो निर्णय कागजमा सीमित रह्यो । दलले प्रचार प्रसारका क्रममा यसखाले सामग्रीको अत्यधिक प्रयोग गरे । सहरमा जताततै फोहोर हुने गरी चुनाव चिह्नअंकित ध्वजा र पताका टाँगे । तर, आयोगले त्यसमा कुनै लगाम कस्न सकेन । त्यसकारण आयोगले स्थानीय चुनावमा भएका कमीकमजोरी सच्याउँदै अनुगमन र नियमन कडाइसाथ गर्न सक्नुपर्छ । अनि मात्रै निर्णयको सार्थकता रहन्छ । निर्वाचन स्वच्छ, स्वतन्त्र, निष्पक्ष, पारदर्शी र मितव्ययी बनाउन आयोगको निर्णय उचित छ । देशभरका ७७ जिल्लाका मुख्य निर्वाचन अधिकृतनिर्वाचन अधिकृत, प्रजिअ, क्षेत्रीयजिल्ला निर्वाचन अधिकारीलाई आयोगले आइतबार पत्र पठाई राजनीतिक दल तथा उम्मेदवारले निर्वाचन प्रचारप्रसारमा निर्वाचन आचारसंहिताविपरीत हुने सामग्री उत्पादन, बिक्री वितरण र प्रयोगमा कडाइसाथ रोकथाम र नियन्त्रण गर्न निर्देशन दिएको छ । यसको बलियो कार्यान्वनयका लागि आयोगसँगै राजनीतिक दल र तिनका कार्यकर्ता पनि जिम्मेवार हुनुपर्छ । आयोगले अब पनि आचारसंहिता उल्लंघन गर्ने दल वा नेतालाई औपचारिकता पूरा गर्दै स्पष्टीकरण मात्रै सोध्ने होइन, आवश्यक कारबाही गर्न सक्नुपर्छ । यसर्थ चुनावको भड्किलो शैलीलाई रोक्न एक त दल स्वयं सचेत हुनु आवश्यक छ भने त्यसको नियमन गर्ने निर्वाचन आयोग थप सजग हुनु जरुरी छ । निर्वाचन आयोग अधिकार सम्पन्न संवैधानिक निकाय हो । चुनाव निष्पक्ष बनाउन आयोगको भूमिका महत्वपूर्ण हुन्छ । आयोगले गर्ने हरेक निर्णयलाई दलले महत्वसाथ लिँदै कार्यान्वयन नगर्ने हो भने चुनावको निष्पक्षतामाथि प्रश्न उठ्न सक्छ । पछिल्लो समय दल र सरकारकै चुनावी आचारसंहिताविपरीत गतिविधिले त्यस्तो प्रश्न खडा गरेको छ । अघिल्लो पटक मन्त्रिपरिषद् विस्तार गर्दा आचारसंहिता उल्लंघन भयो भनेर पत्र काटेको आयोगले दोस्रो पटक विस्तार गर्न नियम मिचिएको देखेन । आयोगका द्वैध र कमजोर प्रस्तुतिका कारण यसको निष्पक्षतामाथि उब्जिएका छन् । ग्रामीण क्षेत्रमा आयोगको उपस्थिति कमजोर हुन्छ । उसको अनुगमन कसरी परिचालन हुन्छ ? यो आयोगका लागि अर्को चुनौती हुन सक्छ । विगतका नजिरले पनि कागजमा गरेका निर्णय व्यवहारमा परिपालना पूर्ण रूपमा हुन सकेका छैनन् भन्ने देखाउँछन् । दलहरू आयोगले तोकेको खर्चको सीमामा बसेका छैनन् । मतदाता प्रभावित गर्ने गरी निर्वाचन खर्च हुँदै आएको छ । पैसा नभएका कारण निर्वाचन लड्न सकिँदैन भन्ने सोच आमनेताकार्यकर्तामा विकास भएको छ । यो सन्दर्भमा आयोगले भड्किला प्रचार सामग्रीमाथि रोक लगाउन ठूलै मिहिनेत गर्नुपर्ने देखिन्छ ।"
केही सीप नचलेपछि बाबुराम कांग्रेससँग मिले : श्रेष्ठ,"गोरखा : गोरखा क्षेत्र २ का प्रतिनिधि सभा निर्वाचनका उम्मेद्वार पूर्वउप्रधानमन्त्री तथा माओवादी नेता नारायणकाजी श्रेष्ठले वाम एकता भइछाड्ने दाबी गरेका छन्। सोमबार गोरखाका पत्रकारसंगको भेटघाटमा उनले बाम एकताप्रति भ्रम र आशंका नपाल्न आग्रह गरे। वाम एकता हुन्छ, हुन्छ यसमा कसैले द्विविधा नराखे हुन्छ, उनले भने, यो वाम एकता मात्र नभै क्रान्तिको बाँकी कार्यभार पूरा गर्ने उद्देश्य समेत पूरा गर्नेछ। अहिले भने निर्वाचनमा स्पष्ट बहुमत प्राप्त गरी स्थायी सरकार बनाउने र राजनीतिक स्थिरता कायम गर्ने उद्देश्यसहित वामगठबन्धन गरिएको हो। वाम गठबन्धनले देशलाई १० बर्षभित्र कायापलट गर्ने उनले बताए। बाबुराम भट्टराई कसैसंग मिल्न नसकेर अन्तिम विकल्पस्वरुप कांग्रेस रोजेको आरोप श्रेष्ठको छ। बाबुरामजी कम्युनिष्ट पार्टी चाहिँदैन, माक्र्सवाद, लेनिनवाद, माओवाद चाहिँदैन भनेर माओवादी पार्टी छोडेर जानुभयो। नयाँशक्तिको चालढाल देखिसकेपछि उपेन्द्र यादवको पार्टीसंग मिल्न जानुभयो, उपेन्द्रजीहरु मिल्न चाहेनन्। चुनाव चिन्ह मात्रै भए पनि हुन्छ भनेर मसाल चिन्ह माग्नु भयो। स्थानीय चुनावमा परिणाम देख्नुभयो श्रेष्ठले भने, त्यसपछि हामी एमाले र माओवादी मिल्ने तयारी गरिरहेको थियो, म पनि मिल्छु भनेर आउनु भयो। उहाँले यस्तो प्रस्ताव राख्नुभयो, त्यो हाम्रो गठबन्धनले स्वीकार गरेन्। त्यहाँबाट फेरि कांग्रेससँग मिल्न जानुभयो। यो उहाँको स्पष्ट प्रवृत्ति हो।"
पुनर्निर्माणको गतिलाई बढाउँछु : भुसाल,"काठमाडौं : शाखा अधिकृतबाट निजामति सेवा प्रवेश गरेर कहिल्यै विबादमा नआई नेपाल सरकारको अर्थ सचिवबाट सेवा निवृत्त भएका युवराज भुसाल अन्नतः पुनर्निर्माण प्राधिकरणको प्रमुख बनेका छन्।प्रमुख कार्यकारी अधिकृत नियुक्त भइसकेपछि भुसालले पुनर्निर्माण प्राधिकरणमा भैरहेका कामलाई दु्रत गतिमा अगाडी बढाउने बताए। भुकम्पपीडीतका घर र ऐतिहासिक सम्पदाको पुनर्निमार्णलाई एकसाथ अगाडी बढाउने योजना रहेको उनले सुनाए। राज्यले मेरो योग्यतालाई विश्वास गरेर जुन जिम्मेवारी सुम्पिएको छ, त्यसलाई छिटो र छोटो बाटो अपनाएर पूरा गर्नेछु'उनले भने भुकम्पपिडीतको घर निर्माण सम्पन्न गरी उनीहरुको मुहारमा खुसी ल्याउनु र राज्यका धरोहर निर्माण गरेर देशका सम्पदा जोगाउनु मेरो प्रमुख प्रयत्न रहने छ।' अर्थसचिवबाट सेवा निवृत्त भएपछि भुसाल कर्मचारी प्रशिक्षण प्रतिष्ठामा अध्ययन निर्देशक भएका प्राज्ञिक व्यक्तित्व मानिन्छन्। गुल्मीको साविक बाँझकटेरी गाविस ६ (हाल मदाने गाउपालिका २) मा २०१४ सालमा जन्मेका भुसालले स्थानीय सत्यवती प्राथमिक पाठशालाबाट प्राथमिक शिक्षा लिएका थिए। उनले हिमालय मावि बस्तु, धुर्कोट माध्यमिक शिक्षा उत्तिर्ण गरेका थिए। पृथ्वीनारायण क्याम्पस, पोखराबाट प्रथम श्रेणीमा स्नातक, त्रिविबाट राजनीतिशास्त्रमा स्नातकोत्तर गरेका भुसालले अध्ययनलाई अगाडि बढाउने क्रममा जर्मनीको डोर्टमुण्ड विश्वविद्यालयबाट विकास योजना र एशियन इन्स्टिच्युट अफ टेक्नोलोजी र थाइल्याण्डमा विकास अर्थशास्त्रमा स्वर्णपदक प्राप्त व्यक्ति हुन्। विक्रम संवत २०३७ सालमा शाखा अधिकृतबाट सरकारी सेवा प्रवेश गरेका भुसाल २०४३ सालमा सहायक सचिव हुँदै, २०५० सालसम्म विभिन्न जिल्लामा स्थानीय विकास अधिकारी भई काम गरेका थिए। २०५४ सालमा सह सचिव भएपछि महिला बालबालिका तथा समाजकल्याण मन्त्रालयमा करीव १ वर्ष, अर्थमन्त्रालको बजेट महाशाखामा ४ वर्ष, परराष्ट्र मन्त्रालय अन्तर्गत नेपाली महावाणिज्य दुतावास कोलकातामा ३ वर्ष महावाणिज्य दुत भई काम गरेका थिए। २०६५ सालमा सचिव बनेका उनले २०७१ साउनसम्म भूमिसुधार, प्रशासन पुनः संरचना आयोग, वन, अर्थ मन्त्रालय, राष्ट्रिय योजना आयोगमा काम गरेको अनुभव छ। भुसाल विशेष गरी वातावरण, प्राकृतिक श्रोत व्यवस्थापन, स्थानीय सरकार तथा विकेन्द्रिकरण, लैंगिक मामला, विकास योजना र गरीवि निवारणको क्षेत्रमा विशेष दखल भएका व्यक्ति हुन्। उनी सदस्य सचिव हुँदा प्रशासन पुनर्संरचना आयोगले तयार पारेको सुझाव मुलुक संघीयतमा गएपछि बढी सान्दर्भिक देखिएको छ। अर्थशास्त्रमा पनि राम्रो दखल भएका भुसालले अफगान सरकारले आह्वान गरेको विश्वव्यापी प्रतिस्पर्धाबाट छानिएर एक वर्ष अफगानिस्तानको अर्थ मन्त्रालयमा बजेट सल्लाहकार भई काम गरेका थिए। स्टाफ कलेजमा २ वर्ष अध्यापन गरेका भुसालको अभुभवलाई सरकारले राष्ट्रिय योजना आयोग तथा सामान्य प्रशासन मन्त्रालय अन्तर्गतका महत्वपूर्ण परीयोजनामा विज्ञकोरुपमा प्रयोग गरीरहेको छ। काँग्रेस बरिष्ठ नेता रामचन्द्र पौडेलका छोरासँग आफ्नी छोरीको विवाह हुँदा भुसाल नेपाल सरकाको सहसचिव थिए। अध्ययनमा तिक्ष्ण भएका भुसाल प्रतिस्पर्धाबाटै राज्यको माथिल्लो निकायमा पुगेपनि छोरीको विवाहपछि भने रामचन्द्रसँग नाम जोडिन थाल्यो। सरकारी सेवाबाट अवकासपछि पनि आफ्नो क्षमतालाई राज्यका विभिन्न निकायमा रहेर सेवा गर्न चाहने भुसाललाई तर सम्धि साइनोपछि कुनै राजनीतिक लाभ भने भएको छैन। उनको नाम अन्य आधा दर्जन क्षेत्रमा चर्चा चलेपनि उनले कतै पनि नियुक्त पाउन सकेका थिएनन्।"
'कांग्रेसको जरो उखेलेर फ्याक्नुपर्छ भनेको छैन',"गोरखा :गोरखा क्षेत्र २ बाट प्रतिनिधिसभा निर्वाचनका उम्मेद्वार पूर्वप्रधानमन्त्री तथा नयाँशक्ति नेपालका संयोजक बाबुराम भट्टराईले आफूले कांग्रेसको जरो उखेलेर फ्याक्नुपर्छ नभनेको स्पष्ट पारेका छन् । सोमबार बिहान गोरखाका पत्रकासँगको भेटघाटमा भट्टराईले कांग्रेसलाई जरैदेखि उखालेर फ्याक्नुपर्छ भनेर आफूले नभनेको भन्दै सामाजिक सञ्जालले प्रोपोगण्डा बनाएको अाराेप लगाए । कांग्रेसको जरो उखेलेर फ्याँक्नुपर्छ मैले कहिल्यै भनेको छैन, उनले भने सपनामा बर्बराउने त मेरो बानी छैन, सोसल मिडियाले मेरो बेइज्जत गर्न भ्रम छरेका हुन् । उनले कम्युनिष्ट र काङ्ग्रेसबीचको पर्खाल भत्काएर पुल बनाउनु पर्ने तर्क समेत गरे । पत्रकासंगको भेटघाटमा भट्टराईले वाम एकता नभई गठबन्धन मात्र भएको दाबी गरे । सत्ता प्राप्तिका लागि मात्र गठबन्धन गरेको उनको आरोप छ । चुनाव सकिएपछि एमाले माओवादी आआफ्नो बाटो लाग्ने उनले प्रष्ट पारे । पार्टी एकता गरेर अघि बढ्ने भन्दा पनि एमाले र माओवादीबीच सत्तामा को हाबी हुने भन्नेमै तानातान छ, उनले भने, वाम गठबन्धनभित्र एमाले र माओवादीमै लुछाचुडी छ । यही निषेधकै कारणल वाम गठबन्धन धेरै समय टिक्दैन । निषेधकै कारण आफू वामगठबन्धनबाट बाहिरिन बाध्य भएको उनले प्रष्ट पारे । गोरखा २ मेरो जन्मथलो पनि हो, यहीँ राजनीतिक जीवनको ठूलो हिस्सा व्यतित भएको छ । यो क्षेत्रमा चुनाव लड्न खोज्दा मलाई पनि निषेध गरियो, उनले भने, त्यही कारण म गठबन्धन तोड्न बाध्य भएँ ।'"
दुई मन्त्री चुनाव लड्दै,"बैतडी : बैतडीमा वहालवाला राज्यमन्त्री र पूर्व राज्यमन्त्री चुनावी मैदानमा उत्रेका छन् । नेपाली कांग्रेस र राप्रपाको लोकतान्त्रिक गठबन्धनबाट नेपाली कांग्रेसका नेता एवं वाणिज्य राज्यमन्त्री नरबहादुर चन्द र एमाले र माओवादीको बामगठबन्धनबाट एमालेका नेता एवं पूर्व अर्थराज्यमन्त्री दामोदर भण्डारी प्रतिनिधि सभा सदस्यका लागि चुनावी मैदानमा उत्रेका हुन् । लोकतान्त्रिक गठबन्धनबाट उम्मेद्वार बनेका चन्द र बाम गठबन्धनबाट उम्मेद्वार बनेका भण्डारी २०७० सालको निर्वाचन विजयी भएका थिए । त्यो बेला दुई क्षेत्र रहेको बैतडीमा क्षेत्र नं २ बाट कांग्रेसका नरबहादुर चन्द र क्षेत्र नं १ बाट एमालेका दामोदर भण्डारीले चुनाव जितेका थिए । निर्वाचन क्षेत्र निर्धारण आयोगले बैतडीमा प्रतिनिधि सभाका लागि एक मात्रै क्षेत्र बनाएपछि दुवै नेता प्रतिनिधिसभा सदस्यका लागि चुनावी मैदानमा उत्रेका हुन् । आइतबार मनोनयन दर्ता पछि प्रतिनिधिसभामा दुवै नेता चुनाव जित्ने दाबी गरेका छन् । प्रतिनिधिसभाका लागि दुवै उम्मेद्वारबीच कडा प्रतिस्पर्धा हुने आँकलन समेत गरिएको छ । लोकतन्त्रको रक्षाको लागि प्रजातान्त्रिक शक्ति एक भएर चुनावी मैदानमा उत्रेको हौं । लोकतन्त्र चाहने नागरिकले मलाई भोट दिन्छन् ।'काँग्रेस उम्मेद्वार नरबहादुर चन्दले भने, लोकतान्त्रिक संविधान निर्माण गरेका छौं । त्यसको कार्यान्वयनका लागि लोकतन्त्रवादीका जीत आवश्यक छ ।' यता बाम गठबन्धनबाट प्रतिनिधिसभा सदस्यका लागि उम्मेद्वारी दिएका एमाले नेता दामोदर भण्डारीले आफूले चुनाव जित्ने दाबी गरेका छन् । बाम गठबन्धन कसैप्रति लक्षित छैन । यो देशको राष्ट्रिय आवश्यकता हो । बाम गठबन्धनबाट हामी चुनाव जित्छौं ।'उनले भने, संविधान निर्माणको बेला संसद र सरकारमा रहँदा भूमिका निभाएको हुँ । संविधान कार्यान्वयनको भूमिका पनि जनताले दिनेछन् ।' बहालवाला राज्यमन्त्री र पूर्वराज्यमन्त्री चुनावी मैदानमा देखिएपछि अहिले कसले बाजी मार्ला भन्ने बहस हुन थालेको छ । पूर्व प्रधानमन्त्री लोकेन्द्रबहादुर चन्दको गृह जिल्ला बैतडीमा नेपाली कांग्रेसले राप्रपासँगको गठबन्धन गरेको छ । कांग्रेसँगको चुनावी तालमेललाई राप्रपाले आफ्नो अस्तित्वको बिषयसँग जोडेको राप्रपाका नेता नन्दराज भट्टले बताए । उनले भने प्रजातान्त्रिक शक्ति एक भयौं भने कसैले हामीलाई जित्न सक्तैनन् । राजनीतिक इमान्दारीता प्रर्दशन गर्ने बेला आएको छ ।' दशबर्षे सशस्त्र द्वन्द्वबाट आएको माओवादीसँगको सहकार्य एमालेका लागि चुनाव जित्ने सहज बाटो हुने नेताहरुले बताइरहेका छन् । हाम्रो एकै विचारधारा छ । एकै सिद्धान्त छ । अहिले सम्म फरक बाटो हिडेका थियौं । अब एक बाटोमा हिडेका छौं । हाम्रो जीत सुनिश्चित छ ।'बामगठबन्धनका तर्फबाट प्रदेशसभाका लागि बैतडी क्षेत्र (क)बाट उम्मेद्वार बनेका प्रेमप्रकाश भट्टले भने । जिल्लामा लोकतान्त्रिक गठबन्धन र बाम गठबन्धनसँगै दुवैजना मन्त्री भएकाहरु चुनावी मैदानमा आएपछि परिणामका बारेमा यसै होला भन्ने आँकलन गर्न नसकिएको जगन्नाथ बहुमुखी क्याम्पस गोठलापानीका क्याम्पस प्रमुख पृथ्वीराज अवस्थीले बताए । उनले भने अहिले दलहरु भिन्न तरीकाले चुनावी मैदानमा उत्रेका छन् । जनता सामु आफ्ना एजेण्डा कसरी प्रस्तुत गर्छन् । त्यसले निर्वाचन परिणामलाई निर्धारण गर्नेछ ।'"
"मुख्य सचिवमा लोकदर्शन रेग्मी नियुक्त, सचिवको जिम्मेवारी हेरफेर","काठमाडौं : नेपाल सरकारको मुख्य सचिवमा गृहमन्त्रालयका सचिव लोकदर्शन रेग्मी नियुक्त भएका छन् । मुख्य सचिवका लागि रेग्मीसहित प्रधानमन्त्री कार्यालयका सचिवद्वय शंकर अधिकारी र ङइन्द्रप्रसाद उपाध्याय प्रतिस्पर्धामा थिए । उपाध्याय र अधिकारी दुवैलाई पछि पार्दै रेग्मी बुधबारदेखि लागु हुने गरी तीन वर्षका लागि नेपाल सरकारको मुख्य सचिवमा नियुक्त भएका हुन । मुख्य सचिव नियुक्तीसँगै सरकारले सचिवहरुको जिम्मेवारी पनि हेरफेर गरेको छ। जस अनुसार सामान्य प्रशासन मन्त्रालयका सचिव मोहनकृष्ण सापकोटालाई गृह सचिव, मुख्य सचिवको दौडमा रहेका शंकर अधिकारी अर्थ सचिव र अर्का मुख्य सचिवका दावेदार ङइन्द्रप्रसाद उपाध्यायलाई लोकसेवा आयोगको सचिवको जिम्मेवारी दिइएको छ । त्यसैगरी वन मन्त्रालयका प्रकाश माथेमालाई पशुपंक्षी मन्त्रालयमा, लोकसेवा आयोगका मधुप्रसाद रेग्मीलाई शिक्षा मन्त्रालयमा, पशुपंक्षीका युवकध्वज जिसीलाई वनमन्त्रालयमा सरुवा गरिएको छ । सामान्य प्रशासनको जिम्मेवारी रेश्मीराज पाण्डेलाई दिइएको छ । सरकारले पुनर्निर्माण प्राधिकरणका सिइओ गोविन्दराज पोखरेलको राजीनामा स्वीकृत गरी तत्कालका लागि पूर्वसचिव युवराज भूषाललाई प्राधिकरणको नेतृत्वको जिम्मेवारी दिएको सञ्चारमन्त्री मोहनबहादुर बस्नेतले जानकारी दिएका छन् ।"

शीर्षक,विवरण
निन्दनीय अतिवाद,"मानव समाज र राजनीतिमा धार्मिक अतिवाद हावी हुँदै जाँदा त्यसले विश्वमा हत्या, हिंसा, अस्थिरता र अशान्ति मच्याएको छ । यसको सबैभन्दा पछिल्लो नजिर बनेको छ, वरिष्ठ पत्रकार गौरी लंकेशको हत्या । भारतको बेङलुरुमा हिन्दु अतिवादीद्वारा वरिष्ठ पत्रकार लंकेशको यही भदौ २० गते उनकै घरअगाडि गोली हानी हत्या गरिएको थियो । अधिकारकर्मीसमेत रहेकी ५५ वर्षकी गौरी कन्नड भाषामा प्रकाशित हुने गौरी लंकेश पत्रिके नामक साप्ताहिक पत्रिकाकी संस्थापक तथा प्रधानसम्पादक थिइन् । उक्त पत्रिका वामपन्थी विचारधाराको समर्थक मानिन्छ । धर्मनिरपेक्षता, दलित, सीमान्तकृत र अल्पसंख्यकको पक्ष लिने लंकेश हिन्दुवादी राजनीति र त्यसका नाममा मौलाएको अधिनायकवादी चरित्रको निर्भीक भएर विरोध गर्थिन् । नक्सलवादी माओवादीलाई मूलधारमा ल्याउन प्रयत्नरत लंकेशको हत्याको जति निन्दा गरे पनि कमै हुनेछ । भारतीय जनता पार्टी (भाजपा) सरकारमा आएपछि हिन्दुवादी राजनीतिको खुलेर विरोध गर्ने र धर्मनिरपेक्षताको वकालत गर्नेहरूलाई धम्क्याउने र मार्नेसम्मका क्रियाकलाप हुँदै आएका छन् । यसअघि कर्नाटकको कन्नड विश्वविद्यालयका उपकुलपति भइसकेका बौद्धिक व्यक्तित्व एमएम कलबुर्गी, महाराष्ट्रका अन्धविश्वासविरोधी अधिकारकर्मी नरेन्द्र दाभोलकर र लेखक तथा भारतीय कम्युनिस्ट पार्टीसँग आबद्ध राजनीतिज्ञ गोविन्द पानसारेको पनि हिन्दुविरोधी भन्दै हत्या गरिएको थियो। कलबुर्गी, दाभोलकर, पानसारे र लंकेश हत्या शृंखलाको कडी एकअर्कासँग जोडिएको अनुमान गरिएको छ, जसले यी हत्या सुनियोजित र सिलसिलेबार हुन् भनी लगाइएका आरोपलाई बल पुर्याएका छन् । यो थप चिन्ताको विषय हो । भारतमा सन् २०१४ को संघीय संसद्को तल्लो सदन लोकसभा निर्वाचनमा भाजपा एक्लैले बहुमत र भाजपासहितको गठबन्धनले आरामदायी बहुमत ल्याएपछि हिन्दुवादी राजनीतिका ज्यादती देखिन थालेका छन् । भ्यालेन्टाइन डेका दिनमा प्रेमीप्रेमिकाको जोडीलाई अपमान गर्नेदेखि धर्मनिरपेक्ष भारतको राज्यका अंगहरूमा देखिने गरी हिन्दु धर्मका प्रतीकको प्रयोगसमेत गर्न थालिएको छ । जवाहरलाल नेहरू विश्वविद्यालयलगायत अन्य विश्वविद्यालयका धर्मनिरपेक्षताको वकालत गर्ने विद्यार्थीलाई अराष्ट्रिय को आरोप लगाइएको दृष्टान्त ताजै छ । मुस्लिमहरूलाई सार्वजनिक स्थान र यातायातका साधनमा अपमान गर्ने मात्र होइन, ज्यानै मार्नेसम्मका अशोभनीय क्रियाकलाप भएका छन् । इस्लामका धर्मगुरुहरूलाई उनीहरूकै पवित्र धर्मस्थल गएर अपमानजनक व्यवहार गरिएको छ । धर्मनिरपेक्ष भारतमा यस्ताखाले धार्मिक अतिवादले टाउको उठाउनु दुर्भाग्यपूर्ण हो । भारतमा विपक्षी दलहरूले लंकेश हत्या प्रकरणको विरोध गरिरहँदा प्रधानमन्त्री नरेन्द्र मोदीले भने यो प्रकरणमा अहिलेसम्म कुनै प्रतिक्रिया दिएका छैनन् । उदेक र चिन्तालाग्दो विषय के छ भने विश्वकै सबैभन्दा ठूलो लोकतन्त्र भारतका प्रधानमन्त्रीले पत्रकार हत्या घटनामा एक शब्द पनि नबोल्नु आलोच्य छ । उल्टै अतिवादी हिन्दुहरूले फेसबुक, ट्विटरलगायत सामाजिक सञ्जालमा लंकेश हत्याको समर्थन गर्दै जे भयो ठीक भयोसम्म भनेका छन् । यसले भारतको राजनीति र समाज कतातिर गइरहेको छ भन्ने देखाउँछ । यो प्रवृत्ति चिन्ताजनक छ । लोकतान्त्रिक पद्धतिभित्र अधिनायकवादी चरित्र सुहाउने र सहन सकिने विषय होइनन् । वाक् स्वतन्त्रता र प्रेस स्वतन्त्रता कमजोर पार्न खोज्दा अधिनायकवाद, भ्रष्टाचार, शक्ति र अख्तियारको दुरुपयोग बढेर जान्छन् । मार्टिन लुथर किङ जुनियरले कुनै पनि ठाउँमा हुने अन्याय अरू सबै ठाउँमा न्यायलाई चुनौती हो भनेका छन् । भारतमा वाक् र प्रेस स्वतन्त्रतामाथि भएको यो जघन्य आक्रमण नेपालको लागि पनि चिन्ताको विषय हो । यस्ता कायरतापूर्ण घटनाको हामी भत्र्सना गर्दछौं।"
हुने कुरा गर्दा मजाक उडाइयोः ओली,"भानु(तनहुँ): नेकपा एमालेका अध्यक्ष केपी शर्मा ओलीले लोकतन्त्रको नाममा रामनामी ओढ्नेहरुले देश डुबाएको टिप्पणी गरेका छन्। तनहुँको भानुमा नेकपा एमालेले आयोजना गरेको सभालाई सम्बोधन गर्दै उनले कांग्रेसमा आवेश, उत्तेजना र सत्तालोलुपता मात्र बाँकी रहेको आरोप लगाएका ओलीले माओवादीप्रति झनै कडा टिप्पणी गरे। पानी पर्दा मस्र्याङदी भन्दा खहरे कडा हुन्छ,' उनल भने,अहिलेको माओवादी त्यस्तै हो।' भरिलो राष्ट्रवाद के हो ? एमाले अध्यक्ष ओलीले आफुलाई लागेका आलोचनाको जवाफ दिन पनि सक्दो प्रयास गरे। आफुलाई महेन्द्र राष्ट्रवादी तथा खोक्रो राष्ट्रवादी भन्दै विभिन्न दलका नेताहरुले गरेको आलोचनाको उनले जमेर प्रतिवाद गरे। देशलाई अखण्ड राख्छु, अरुसँग झुक्दिन भन्दा खोक्रो राष्ट्रवाद भनियो,' उनले प्रतिप्रश्न गरे,तपाइंको भरिलो राष्ट्रवाद के हो?' मजाकप्रति आक्रोश आफ्नो मन्तव्यको अधिकांश समय विपक्षीप्रतिको आलोचना र एमालेको तारिफमा खर्च गरेका ओलीले आफूले हुने कुरा गर्छु भन्दासमेत मजाक उडाइएकोमा कटाक्ष गरे। रेल कुदाउँछु भन्दा उडाइयो,' उनले भने,हावाबाट बिजुली निकाल्छु भन्दा पनि कसरी निस्कन्छ भनेर मजाक गरियो।' उनले आफूले सम्भव हुने कुरा मात्र गरेको दाबी गरे।"
बाढीपीडितलाई सहयोग गर्दै तरुण दल,"काठमाडौं : कांग्रेस निकट युवा संगठन तरुण दल बाढीपीडितको राहतमा जुटेको छ। बाढीपीडितको उद्धारमा जुटेको दरुण दल अहिले बारा, पर्सा, र रौतहटमा सक्रिय छ। देश तथा विदेश बाट प्राप्त सहयोग रकमसहित तरुणदल अध्यक्ष जितजंग बस्नेतको टोली तराई झरेको हो। बस्नेतको टोलीले विपदमा परेका नागरिकलाई नगद, औषधि, खाद्यन्न तथा पाल वितरण गरेको छ। तरुणदलले रौतहटमा १ लाख ७५ हजार नगदसहित ८० थान मण्डी प्रदान गरेको छ। अध्यक्ष बस्नेतले बाढी प्रभावित जिल्लाका संगठनको उपस्थितिमा राहत वितरण कार्य भइरहेको जानकारी दिए। बस्नेत संगै रातह वितरण अभियानमा तरुणदल महासचिव भुपेन्द्रजंग शाही , उपाध्यक्ष उत्तम चापागाई र कोषाध्यक्ष विद्वान गुरुङलगायतका तरुण नेता सक्रिय छन्।"
आचारसंहिता उल्लंघनविरुद्ध शून्य सहनशीलता: प्रमुख आयुक्त,"काठमाडौँ: प्रमुख निर्वाचन आयुक्त अयोधीप्रसाद यादवले निर्वाचन आचारसंहिता उल्लंघन र निषेधको राजनीति गर्नेविरुद्ध आयोगले शून्य सहनशीलताको नीति अपनाउने बताएका छन्। प्रदेश नम्बर २ का आठ जिल्लाका १३६ स्थानीय तहमा असोज २ गते हुने निर्वाचनमा खटिएका सुक्ष्म अनुगमनकर्ताका लागि आयोजित अभिमुखीकरण कार्यक्रममा उनले निर्वाचनलाई स्वच्छ, स्वतन्त्र, मितव्ययी र भयरहित बनाउन सबैको सहयोग अपरिहार्य रहेको उल्लेख गरे। निर्वाचनमा हुनसक्ने आर्थिक चलखेलको सुक्ष्म अनुगमन गर्न निर्देशन दिँदै प्रमुख निर्वाचन आयुक्त डा यादवले भने आम जनतामा निर्वाचनमा आचारसंहिता उल्लंघन हुन्छ भन्ने मनोविज्ञान अन्त्य गर्न आवश्यक छ, पैसाको धाकमा निर्वाचनलाई धुमिल हुन नदिनेतर्फ अनुगमनकर्ता सचेत हुनुपर्दछ। आयुक्त सुधीरकुमार शाहले प्रचारप्रसारलाई भड्किलो हुनबाट रोक्न र निर्वाचन खर्चलाई आचारसंहिताको सीमाभित्र कायम राख्न सुक्ष्म अनुगमनकर्ताले दिने सूचना प्रभावकारी हुने विश्वास व्यक्त गरे। आयोगका सहसचिव दीपक सुवेदीले उम्मेदवारले गर्ने खर्चको सीमा र समग्रमा निर्वाचन आचारसंहिता पालना भए नभएकोबारे मसिनोसँग अनुगमन गर्न निर्देशन दिए। आयोगले प्रदेश नम्बर २ का सप्तरी, सिरहा, धनुषा, महोत्तरी, सर्लाही, रौतहट, बारा र पर्सा जिल्लामा भदौ २४ गतेदेखि असोज ४ गतेसम्म निर्वाचन अनुगमनका लागि ४० जना सुक्ष्म अनुगमनकर्ता खटाएको हो। तेस्रो चरणको स्थानीय तहको यस निर्वाचनबाट १ महानगरपालिका, तीन उपमहानगरपालिका, ७३ नगरपालिका र ५९ गाउँपालिकाका गरी कुल छ हजार ६२७ जना प्रतिनिधि निर्वाचित हुनेछन्। रासस"
जीतपुरसिमरा उपमहानगर हाक्न प्रमुख तीन उम्मेदवारबीच कडा प्रतिस्पर्धा,"सिमरा : सम्भावना धेरै भएपनि विकासले फड्को मार्न नसकेको जीतपुरसिमरा उपमहानगरपालिकाभित्रका नागरिक लामो समयदेखि निराश छन् । दुई नम्बर प्रदेशकै उत्कृष्ट उपमहानगरकोरुपमा हेरेका स्थानीयले सोचे जस्तो विकासको अनुभव गर्न सकेका छैनन् । पथलैयावीरगन्ज औद्योगिक करिडोरमा पर्ने उपमहानगभित्र देशकै दोस्रो अन्र्तराष्ट्रिय बिमानस्थल र बिशेष आर्थिक क्षेत्र(सेज) निर्माणको प्रक्रियामा छ । तराई मधेस द्रुतमार्ग नजिकै रहेको उपमहानगरभित्रै पर्सा राष्ट्रिय निकुञ्ज पनि पर्दछ । चार तारेस्तरको होटल सञ्चालनले पनि यस उपमहानगरलाई अझ बढी सम्भावना बोकेको नगरको सूचिमा राखेको छ । एक लाख १५ हजार जनसंख्या र ५७ हजार मतदाता रहेको यस उपमहानगरका नागरिक लामो समयदेखि विकासको प्रतिक्षामा छन् । देशमा भएका थुप्रै आन्दोलनको अगुवाई गर्ने स्थानमध्येको एक जीतपुरसिमरा उपमहानगरका नागरिक स्थानीय तहको निर्वाचनपछि भने विकासको ढोका खुल्ने र समृद्धितर्फ अघि बढ्नेमा आशाबादी छन् । निराश जनताको बिश्वास बटुल्न र जनचाहना अनुसार काम गर्ने प्रतिबद्धतासहित राजनितिक दलका उम्मेदवार यतिबेला आफ्नो एजेण्डा लिएर नागरिकको घरदैलोमा पुग्न थालेका छन् । घरदैलोमा पुगेका मध्ये प्रमुख तीन ठुला दलका उम्मेदवारको चर्चा उपमहानगरभित्र छ । तेस्रो चरणअन्र्तगत हुने असोज २ गतेको चुनावका लागि जीतपुरसिमरा उपमहानगरको जिम्मेवारी सम्हाल्न यतिबेला नेपाली कांग्रेसबाट कृष्णवर्त सिंह, नेकपा एमालेबाट डा कृष्ण पौडेल र नेकपा माओवादीकेन्द्रबाट राजन पौडेल चुनावी मैदानमा छन् । मतदाताको घरदैलोमा पुगिरहेका उम्मेदवारले उपमहानगरलाई समृद्ध बनाउका निम्ति आफ्नो उम्मेदवारी रहेको बताएका छन् । भष्ट्राचारमुक्त उपमहानगर बनाउने मेरो लक्ष्य' जीतपुरसिमरा उपमहानगरमा नेपाली कांग्रेसको अगुवा नेताका रुपमा परिचित छन् मेयर उम्मेदवार कृष्णव्रत सिंह । स्थातक तह अध्ययन गरेका सिंह २०४९ सालको स्थानीय निकाय निर्वाचनमा भवानीपुरजीतपुर गाविसको अध्यक्षमा निर्वाचित भएका थिए । २०१९ सालमा जन्मिएका सिंह ३० वर्षको जनप्रतिनिधि बनेका थिए । जनप्रतिनिधि भई गाविसको अध्यक्षको कार्यकाल चलाएका सिंह २०५४ सालको स्थानीय निर्वाचनमा भने नेकपा एमालेका देवनारायण चौधरीसँग पराजित भएका थिए । त्यसयता पार्टीको काममा सक्रिय रहेका सिंहलाई कांग्रेसले जीतपुरसिमरा उपमहानगरको प्रमुखको लागि उभ्याएको छ । मेयरका लागि आकांक्षा राखेका अन्य तीन प्रतिस्पर्धीलाई उछिन्दै टिकट पाएका सिंह उत्साहित हुदैँ मतदातामाँझ पुगिरहेका छन् । साविकको भवानीपुरजितपुर गाविसको नेपाली कांग्रेसका संस्थापक अध्यक्ष रहदैँ आएका सिंह लायन्स क्लबमा आवद्ध रहेर काम गर्दै आएका थिए । झण्डै एक महिना लामो संघर्षपछि पार्टीबाट टिकट पाएका सिंह यतिबेला मतदाताको घरघरमा पुगिरहेका छन् । आफ्नो उम्मेदवारी भष्ट्राचारविरुद्ध रहेको सिंह बताउछन् । मेयरमा निर्वाचित भएपछि उपमहानगरलाई भष्ट्राचार मुक्त बनाउने योजना उनको छ । जनताको करबाट सञ्चालन हुने संस्थामा भष्ट्राचारलाई स्थान नदिने भन्दै सिंहले त्यसपछिका दिनमा उपमहानगरको बिकासमा लाग्ने बताउछन् । सिंहले उपमहानगरलाई शैक्षिक हबको रुपमा विकास गर्न चाहेको बताए । उपमहानगरका जनतासँग चेतनाको कमी रहेको भन्दै सिंहले चेतनशील उपमहानगरका लागि शिक्षाको आवश्यकता रहेको बताएका छन् । जनतासँग शैक्षिक चेतनाको कमी छ, मेरो उम्मेदवारी चेतनाको विकासका लागि पनि हो' सिंहले भने चेतनाको विकास गर्न जरुरी छ, त्यसपछि उपमहानगरको विकासका लागि जनतासँग मिलेर काम गर्छु ।' उपमहानगरको भौतिक बिकासका निम्ति लाग्ने भन्दै रोजगार सिर्जन गर्नका लागि काम गर्ने योजना बनाएका छन् । त्यससँगै स्वास्थ्य र खेलकुदको क्षेत्रमा काम गर्ने सोच आफूले बनाएको सिंहले बताएका छन् । समृद्ध महानगरको आधार बनाउन मेरो उम्मेदवारी' सामाजिक र सहकारी अभियन्ताका रुपमा जीतपुरसिमरा उपमहानगरपालिकामा परिचित अनुहार हुन् नेकपा एमालेका उम्मेदवार डा कृष्ण पौडेल । २०२९ सालमा जन्मिएका पौडेल प्ररायु संघदेखी हुदैँ नेकपा एमालेको राजनितिमा प्रवेश गरेका थिए । १५ बर्ष जिल्ला प्रचार बिभाग प्रमुखको जिम्मेवारी सम्हालेका पौडेल अहिले जिल्ला सचिवालय सदस्य छन् । सहकारी बिषयमा विद्यावारिधी, ब्यवस्थापनमा स्नातकोत्तर र कानूनमा स्नातक गरेका पौडेलले जीतपुरसिमरा उपमहानगरलाई महत्वपूर्ण गन्तब्यका रुपमा हेरेका छन् । उपमहानगरभित्रको वर्तमान अवस्था र आफु प्रमुखमा निर्वाचित भएपछि काम गर्ने योजनाको खाका लिएर मतदाताबीच पुगेका डा पौडेलको लक्ष्य जीतपुरसिमरा उपमहानगरलाई समृद्ध महानगरको आधार खडा गर्ने रहेको छ । सिमरामा रहेको हातेमालो बचत तथा ऋण सहकारी संस्थाका अध्यक्ष समेत रहेका पौडेलले देशकै उत्कृष्ट सहकारीको रुपमा हातेमालोलाई उम्भ्याईसकेका छन् । संघसंस्थाको नेतृत्वका बारेमा जानकार पौडेललाई स्थानियले पनि सफल नेतृत्व गर्ने ब्यक्तिका रुपमा हेर्ने गरेका छन् । तीन महिनाभित्र रणनीतिक लक्ष्य, मार्गचित्र, पञ्चवर्षीय आवधिक योजना, अल्पकालीन कार्ययोजना र आवधिक मूल्यांकनको आधारमा काम गर्ने पौडेलको लक्ष्य छ । उपमहागरको पुर्वाधार निर्माणसँगै जेष्ठ नागरिक, युवा, महिला लक्षित कार्यक्रम, मधेसी थारु बुहारी कार्यक्रम, दलित, आदिवासीजनजाति र सीमान्तीकृत समुदायका लागि प्रभावकारी योजना ल्याउने उनको सोच छ । कृषिको बढी सम्भावना रहेको उपमहानगरमा बजार व्यवस्थापन, सहकारी, बित्तीय सशक्तीकरणसहित घरेलु उद्यम व्यवसायको प्रवद्र्धन र स्वरोजगारी सिर्जना गर्ने योजना उनले बनाएका छन् । उपमहानगरकै ठुलो समस्याको रुपमा रहेको अब्यवस्थित बसोबासलाई व्यवस्थित गर्ने कामलाई प्राथमिकतामा राखेको भन्दै पौडेलले खेतीयोग्य जमिनको संरक्षण गर्नका निम्ति प्लटिङ न्युनीकरण, ब्यवस्थित चक्रपथसहित उपमहानगरभित्र सबै स्थानमा सडकको सुविधा, गांउमा सामुदायिक भवन, क्लव, खेलमैदान, वाचनालय, व्यायामघर निर्माण गर्ने उनको सोच छ । औद्योगिक क्षेत्रतर्फ वीरगञ्ज पथलैया औद्योगिक करिडरको प्रवद्र्धनमार्फत उद्योगको पर्याप्त विकास र सम्वद्र्धन गर्न सक्रिय रहने प्रतिबद्धता उनले मतदातामाझ व्यक्त गरिरहेका छन् । स्वास्थ्य, शिक्षा, खेलकुद, पर्यटन, वन तथा वातावरण संरक्षण, बसपार्क, पार्क बनाउनुका साथै बहुजातीय, बहुभाषिक, बहुसांस्कृतिक, बहुभौगोलिक विविधतायुक्त स्थान, उच्च सामुदायिक चेतनास्तर रहेको भन्दै पौडेलले समृद्ध उपमहानगर बनाउने आफ्नो योजनामा सबैको साथ पाउने आशा राखेका छन् । कृषि र पर्यटनको विकास मेरो लक्ष्य' नेकपा माओबादी केन्द्रका मेयर उम्मेदवार राजन पौडेल जीतपुरसिमरा उपमहानगरको युवा उम्मेदवार हुन् । २०३५ सालमा जन्मिएका पौडेल २०५५ सालदेखि माओवादीमा आवद्ध भएका थिए । जनयुद्धमा साढे तीन बर्ष जेल जीवन बिताएका पौडेललाई नेकपा माओबादी केन्द्रले यतिबेला जीतपुरसिमरा उपमहानगरप्रमुखको रुपमा अघि सारेको छ । उपमहानगरमा निर्वाचित भएपछि कृषि र पर्यटनको विकास गर्ने लक्ष्य लिएका पौडेल यतिबेला मतदाताको घरघरमा पुगेर आफ्नो पक्षमा मतदान गर्न आग्रह गरिरहेका छन् । पौडेलले उपमहानगरमा बामे सर्दै गएको पर्यटनको विकासका साथै कृषिमा निर्भर भइरहेका जनताका लागि कृषि क्षेत्रमा बिकास गर्ने लक्ष्य लिएका छन् । केन्द्रीकृत शासन व्यवस्थालाई स्थानीय तहमा ल्याउनका लागि नेकपा माओवादीले खेलेको भूमिकामा आफू सहभागी रहेको भन्दै पौडेलले पार्टीले पनि उपयुक्त ठानेर आफूलाई उम्मेदवार बनाएको बताए । माओवादीले बोकेको राष्ट्रियताको एजेण्डालाई पुरा गर्न योद्धाका रुपमा काम गरेको भन्दै पौडेलले अबका दिन पनि उपमहानगरको विकासका जनचाहनाअनुरुप काम गर्ने बताए । शान्तिप्रक्रियापछि बाराको राजनितिमा सक्रिय रहेका पौडेलको उपमहानगरलाई लगानीमैत्री र मजदुरमैत्री बनाउने लक्ष्य छ । युवा लक्षित कार्यक्रमलाई प्राथमिकता दिने र युवा स्वरोजगार कार्यक्रमलाई प्रमुखमा निर्वाचित भएपछि अघि सार्ने उनको सोच छ । युवा स्वरोजगारका लागि योजना ल्याउने मेरो सोच छ, युवाहरुलाई रोजगार बनाउनुपर्दछ' पौडेलले भने त्यसपछि उपमहानगरको विकासका निम्ति जनताको चाहनाअनुसार काम गर्नेछु।' उपमहानगरमा थुप्रै सम्भावना रहेपनि बिकास नभएका कारण आफूले योजना बनाएर काम गर्ने पौडेलले बताए । नगरपालिका हुदै उपमहानगरमा प्रवेश गरेपनि आवश्यक पूर्वाधार र विकासको कमी आफूले महसुस गरेको उनको भनाई छ । उनले त्यस्तो कमीलाई पुरा गर्नका निम्ति अबको पाच बर्ष काम गर्ने बताए । लामो समयपछि हुन लागेको स्थानीय निर्वाचनले उपमहानगरलाई अघि बढ्न नया बाटो देखाउने पौडेलले बताए । माओवादीकै कारण स्थानीय तहको निर्वाचन भइरहेको भन्दै पौडेलले आफ्नो पक्षमा जनताले मतदान गर्नेमा आशावादी रहेको बताए ।"
"चिनियाँ प्रधानमन्त्री, स्टेट काउन्सिलर र विदेशमन्त्रीले महरासँग के भने ?","काठमाडौ : उपप्रधान तथा परराष्टमन्त्री कृष्णबहादुर महराले चिनिया प्रधानमन्त्री लि खछयाङ, चिनियाँ स्टेट काउन्सिलर याङ् जेइची र चिनियाँ बिदेशमन्त्री वाङ् यीसँग गरेको भेटवार्ता नेपाल र चीन वीचमा दुरगामी महत्व राख्ने खालका छन् । दुई पक्षीय वार्तामा उठेका बिषयलाई वार्तामा सहभागी नेपाली प्रतिनिधिमण्डलका सदस्यहरुसँग बरिष्ठ सम्वाददाता सन्तोष घिमिरेले गरेको कुराकानीका अंश यहाँ प्रस्तुत गरिएको छ । चिनियाँ प्रधानमन्त्री लि खछ्याङ् : राजनीतिक स्थिरताको बाटोमा नेपाल अघि बढेकोमा हामी खुशी छौं । दुई चरणको स्थानीय तह निर्वाचन सम्पन्न भएकोमा हामी बधाई दिन चाहन्छौँ । तेश्रो चरणको चुनाव सफलताको कामना छ । दुई मुलुकबीच उच्चस्तरीय राजनीतिक भ्रमणलाई निरन्तरता दिनुपर्छ । त्यसका लागि हामी तयार छौँ । उपयुक्त समयमा चीनबाट नेपालमा उच्चस्तरीय भ्रमण हुनेछ । भ्रमण कुन समयमा गर्ने भन्ने कुरा हाम्रा मुलुकका आन्तरिक राजनीतिक परिस्थितिले निर्णय गर्ने कुरा हो । नेपाल हाम्रो प्राचीन र निकट छिमेकी मुलुक हो । चिनियाँ रेल नेपालसम्म विस्तार भएको हेर्न नेपाली जनता आतुर छन् भन्ने हामीलाई थाहा छ । नेपालसम्म रेल विस्तारका लागि भौगोलिक जटिलता पनि छन् । यसैपनि उच्च हिमाली क्षेत्रबाट तल्लो क्षेत्रमा रेल लैजाने कुरा विश्वभरी नै चुनौतिपूर्ण काम मानिन्छ । तर हामीले यो बिषयलाई प्राथमिकतामा राखेका छौँ । जस्तोसुकै चुनौति आएपनि हामी यो परियोजना अघि बढाउनेछौँ । यसका लागि हाम्रा संबन्धित सरकारी निकायलाई आवश्यक अध्ययन गर्न ब्यक्तिगत रुपमा मैले निर्देशन दिइसकेको छु । अध्ययनको प्रतिफल सकारात्मक आउने मेरो विश्वास छ । चिनियाँ स्टेट काउन्सिलर याङ् जेइची : नेपाल हाम्रो पुरानो र असल मित्र हो । नेपालका राजनीतिक दलहरुले निरन्तर रुपमा चिनियाँ राष्ट्रपति सि जिनपिङ्को भ्रमणका लागि अनुरोध गरिरहनुभएको छ । हामीले पनि राष्ट्रपतिको नेपाल भ्रमण हुनुपर्छ भन्नेमा जोड दिइरहेका छौँ । उपयुक्त समयमा राष्ट्रपति सिको नेपाल भ्रमण हुनेछ । तर राष्ट्रपति तहको भ्रमणका बेला दुई देशबीचको सम्ंबन्धलाई नयाँ उचाईमा पुयाउने खालका दिर्घकालीन महत्वका बिषय समेटिएको हुनुपर्छ। भ्रमण भ्रमणका लागि मात्र सीमित हुनुहुंदैन । भ्रमणको प्रतिफलमा हामीले ध्यान दिनुपर्छ । हामीले यस्ता भ्रमणहरु गर्दा दुरदृष्टि राख्नुपर्छ । ताकि यस खालका भ्रमणले दुवै मुलुकबीचको संबन्धलाई नयाँ गति प्रदान गरुन् । चीनले नेपालको प्रगति, स्थिरता र शान्तिका लागि सदैव हरतरहले सहयोग गर्नेछ । चिनियाँ बिदेशमन्त्री वाङ् यी : परराष्ट्रमन्त्री महरासँग मेरो बृहत् र फलदायी भेटवार्ता भयो । बेल्ट एन्ड रोड अवधारणालाई व्यावहारिक कार्यान्वयनमा लैजान मिलेर काम गर्न हामी सहमत भयौँ । हामी नेपाललाई अटुट रुपमा सहयोग जारी राख्नेछौँ । नेपालको सार्वभौमिकता, अखण्डता र स्वतन्त्रताको हामी उच्च सम्मान गर्छौँ । बेल्ट एन्ड रोड अवधारणामा नेपाल साझेदार बनेकोमा हामी नेपाललाई आभार ब्यक्त गर्न चाहन्छौँ । आशा छ, नेपालले आफ्नो आर्थिक विकासमा यो अवधारणाबाट लाभ लिनेछ । अरनिको राजमार्गलाई पुनः संचालनमा ल्याउन चीन सकारात्मक छ । विगतमा नेपाल र चीनबीच भएका पारवहन यातायात सम्झौता र बेल्ट एन्ड रोड अवधारणामा नेपालको सहभागिताबाट सम्बन्धलाई अघि बढाउन ठूलो सहयोग मिलेको छ । हामीले यी सम्झौताको व्यावहारिक कार्यान्वयनमा ध्यान केन्द्रित गर्नुपर्छ । पारवहन सम्झौताको प्रोटोकलाई हामीले अध्ययन गरिरहेका छौँ ।"
गाउँ पुगेका मन्त्रीलाई स्थानीयले नियन्त्रणमा लिएपछि,सिमरा: निर्वाचन आयोगले जारी गरेको आचारसंहिता विपरीत मतदातासँग भोट माग्दै हिँडेका जलस्रोत राज्यमन्त्री अमरसिंह पुनलाई स्थानियले शुक्रबार नियन्त्रणमा लिएर प्रहरीलाई बुझाएका छन्। जीतपुरसिमरा उपमहानगरपालिका वडा नम्बर ११ फत्तेपुरमा कांग्रेसका कार्यकर्ता लिएर भोट माग्दै हिडेका मन्त्री सिंहलाई स्थानियले गाडीसहित घेराउ मन्त्रीलाई नियन्त्रणमा लिएका थिए।बाढीपीडितको अवस्था बुझ्न भन्दै फत्तेपुर आएका मन्त्रीले गाउँमा भोट माग्दै हिडेको देखेपछि स्थानियले नियन्त्रणमा लिएका हुन्। सरकार पक्षबाटै आचारसंहिता उलंघन गरेको भन्दै मन्त्रीलाई स्थानियले नियन्त्रणमा लिएपछि प्रहरीले उद्धार गरेको थियो। आक्रोशित स्थानियले विरोध जनाएपछि फत्तेपुरबाट मन्त्री जीतपुर सिमरा उपमहानगरपालिका १० खेस्रोल पुगेका थिए। आक्रोसित स्थानीयलाई छलेर खेस्रोल आएका मन्त्रीलाई स्थानियले घेर्दै नियन्त्रणमा लिएपछि प्रहरी पुगेर उद्धार गरेको हो।नियन्त्रणमा परेका राज्यमन्त्री पुनले गृहमन्त्रालयबाट अनुमति लिएर आफू गाउँ आएको बताएका छन्। स्थानियले नियन्त्रणमा लिएपछि मन्त्री सिंहले आफ्नो सफाई दिने क्रममा गृहमन्त्रालयसंग अनुमती लिएर आएकाले आफ्नो गल्ती नभएको बताए।मन्त्रीले आफ्नो नभएको बताएपनि स्थानीयले भने आचारसंहिता कुनै पक्षबाट पनि उलंघन गर्न नमिल्ने भन्दै घेराउ गरेका थिए। स्थानियले घेराउ गरेको सूचना पाएपछि प्रहरीले मन्त्री पुनको उद्धार गरेको हो। आक्रोसित स्थानीयबाट मन्त्रीलाई उद्धार गर्ने क्रममा प्रहरीले बल प्रयोग गरेको थियो। प्रहरीले भने बल प्रयोग नगरी स्थानियले घेराउ गरेकै अवस्थामा मन्त्रीलाई उद्धार गरेको बताएका छन्। ईलाका प्रहरी कार्यलय सिमराका प्रहरी निरीक्षक गोविन्दकुमार कार्कीले स्थानियले विरोध जनाउन थालेपछि प्रहरी पुगेर मन्त्रीको उद्धार गरेको बताएका छन्।
निर्वाचनलाई प्रभाव पार्न छानीछानी सीडीओ सरूवा,"काठमाडौं : गृहमन्त्री जनार्दन शर्माले आगामी प्रदेशसभा र प्रतिनिधिसभा निर्वाचन लक्ष्य गरी आफू निकटलाई प्रमुख जिल्ला अधिकारी (सीडीओ) बनाएर जिल्ला पठाउन थालेका छन् ।गृहमन्त्री शर्माले एक महिनायता ६१ जिल्लाको प्रजिअ परिवर्तन गरिसकेका छन् । उनले निर्वाचन आचारसंहिता छल्दै १२ भदौको पुरानो मिति राखेर तीन दिनअघि मात्रै चार जिल्लाका प्रजिअ सरुवा गरेका छन् । मन्त्रालयले २६ साउनमा १० सहसचिव र २१ उपसचिव गरी ३१ जना तथा ८ भदौमा १३ सहसचिव र ३१ उपसचिव गरी ४४ जनाको सरुवा गरेको थियो । पछिल्लो पटक १९ भदौमा चार जना उपसचिवको सरुवा गरेको छ । सरुवा भएका अधिकांश प्रजिअ नै छन् । मंसिरमा हुने चुनाव आफ्नो पक्षमा पार्न प्रजिअलाई प्रयोग गर्ने दाउमा गृहमन्त्री शर्मा रहेको गृहस्रोतको दाबी छ । छोटो समयमै आफू निकटलाई खोजीखोजी ६१ जिल्लाको सीडीओ बनाएर पठाइएकाले पनि गृहमन्त्रीको दाउ सजिलै बुझ्न सकिन्छ, स्रोतले भन्यो । मन्त्रालयका अनुसार गृहमन्त्री शर्माले हस्तक्षेपमा एक महिनाभित्रै सहसचिव प्रजिअ रहने ४१ जिल्लामध्ये ३४ जिल्ला र उपसचिव प्रजिअ रहने ३४ जिल्लामध्ये २७ जिल्लाका प्रजिअ परिवर्तन गरिसकेका छन् । गृह मन्त्रालयका प्रवक्ता रामकृष्ण सुवेदीले भने जिल्लाको सुरक्षा संवेदनशीलताअनुसार मन्त्रालयले प्रजिअ हेरफेर गरेको दाबी गरे । गृह प्रशासन संवेदनशील क्षेत्र भएकाले यहाँ अवधि हुँदैन, आवश्यकता र संवेदनशीलताका आधारमा जुनसुकै बेला पनि सीडीओको सरुवा हुन सक्छ, मन्त्रालयको सुरक्षा समन्वय महाशाखा प्रमुखसमेत रहेका प्रवक्ता सुवेदीले भने ।निर्वाचन आयोगले प्रदेशसभा र प्रतिनिधिसभा निर्वाचनका लागि आचारसंहिता लागू गरिसकेको भए पनि गृहले छल्दै पछिल्लो समय ब्याकडेटमा प्रजिअ परिवर्तन गरिरहेको छ । गृहमन्त्रीकै निर्देशनमा अझै १० देखि १५ जिल्लाका प्रजिअ सरुवा गर्ने गृहको तयारी छ । ब्याकडेटमा सरुवा हुनेहरू आचारसंहिता छल्न १२ भदौको मिति राखेर तीन दिनअघि सल्यान, अर्घाखाँची, मुगु र हुम्लाका प्रमुख जिल्ला अधिकारीको सरुवा गरिएको गृह मन्त्रालयले जनाएको छ । गृहमन्त्रीले आफू निकटलाई पठाउन सल्यानका प्रजिअ दिलकुमार तामाङलाई ७० दिन नपुग्दै हटाएर परमानन्द घिमिरेलाई पठाएका छन् भने मुगुका शरद पोखरेललाई चार महिना नपुग्दै हटाएर उमाकान्त अधिकारीलाई पठाएका छन् । हुम्लाका प्रजिअ धनप्रसाद शर्मालाई पनि चार महिनामै हटाएर लक्ष्मी बास्कोटालाई पठाइएको छ । गृहसचिव लोकदर्शन रेग्मी निजामती क्षेत्रमा यसम्यान सचिवका रूपमा चिनिन्छन् । त्यसैले उनले गृहमन्त्रीकै निर्देशनमा जिल्लामा ४ महिना पनि काम गर्न नपाएका प्रजिअलाई हटाएर गृहबाट अन्यत्र सरुवा गरिदिएका छन् । आफैंले सीडीओ बनाएर पठाएकालाई साढे दुई महिनामै अन्यत्र सरुवा गर्न गृहसचिवलाई लाज लाग्नुपर्ने हो । तर, लाजसरम पचेपछि के लाग्छ र ? गृह मन्त्रालयकै एक उपचसचिवले भने । सामान्यतया प्रजिअलाई १ देखि ढेड वर्ष सरुवा नगर्ने कानुनी प्रावधान छ । तर, सो प्रावधान प्रायः सबै गृहमन्त्रीले लत्याउँदै आएका छन् । मन्त्रालयका अनुसार गृहमन्त्री शर्माले मन्त्रालयमा आफूनिकट कर्मचारी थोरै भएपछि गृहभन्दा बाहिरका कर्मचारीलाई गृहमा ल्याएर जिल्लामा प्रजिअ बनाउँदै पठाएका छन् । गृहभन्दा बाहिरका सहसचिव र उपसचिवलाई प्रजिअ बनाएर पठाउँदा निर्वाचनमा माओवादीलाई फाइदा पुग्ने विश्लेषण गृहमन्त्रीको छ । निर्वाचनमा फाइदा लिने दाउ गृहमन्त्री शर्माले पछिल्लो समय गरेको सरुवाको शृंखला र सीडीओ भएर जानेको सूची हेर्दा उनीहरूले माओवादीलाई नै सघाउने देखिएको गृहका अधिकारी टिप्पणी गर्छन् । गृह स्रोतका अनुसार चितवनको भरतपुर महानगरपालिकाको निर्वाचनमा परिणाम माओवादी केन्द्रको पक्षमा पार्न त्यहाँका प्रजिअ नारायणदत्त भट्टले राम्रै भूमिका खेलेका थिए । भट्ट सरुवा हुँदा पनि माओवादी केन्द्रकै पहलमा चितवन पुगेका थिए । चितवन प्रकरणपछि निर्वाचनमा कुनै समस्या आए प्रजिअमार्फत परिणाम आफ्नो पक्षमा पार्न सहज हुने विश्लेषण माओवादी केन्द्र र गृहमन्त्री शर्माले गर्न थालेको गृहबाट अन्यत्र सरुवा भएका एक सहसचिवले बताए । गृहका अनुसार यति ठूलो संख्यामा सीडीओ सरुवा हुँदा अवधि पुगेर पनि डडेलधुरा, संखुवासभा, मुस्ताङ, पर्वत, रुकुम, रोल्पा र डोल्पा जिल्लाका प्रमुख जिल्ला अधिकारीलाई यथावत् राखिएको छ । प्रदेश नं २ का प्रमुख जिल्ला अधिकारीहरूलाई भने निर्वाचनका कारण चलाइएको छैन । गृहका काबिलहरू हटाइए गृहका अनुभवी र काबिल सहसचिव तथा उपसचिवलाई पाखा लगाएर सिकारु र बाहिरबाट ल्याइएका, गृह प्रशासनबारे न्यून जानकारी भएकालाई खोजीखोजी सीडीओ बनाइएको भन्दै मन्त्रालयमा चरम असन्तुष्टि उत्पन्न भएको छ । गृहमन्त्री आउनासाथ अत्यन्त अनुभवी सहसचिव यादवप्रसाद कोइराला, बालकृष्ण पन्थीजस्ता काबिल सहसचिवलाई गृहबाटै अन्यत्र सरुवा गरिएको थियो भने जनक दाहाल, नारायणप्रसाद दवाडी, वीरेन्द्र यादव तथा उपसचिव प्रकाश अधिकारी, पुरुषोत्तम घिमिरे, प्रेम लुइँटेलजस्ता अनुभवीलाई जिम्मेवारीविहीन बनाइएको छ । आफूले भनेअनुसार काम नगर्ने भएपछि गृहमन्त्री शर्माले दैलेखका सीडीओ प्रकाश अधिकारी र मनाङका सुनील खनाललाई २ महिनामा, भोजपुरकी गोमा चेम्जोङ, म्याग्दीका राजु पौडेल, प्युठानका यदु पौडेल, बझाङका केशव थापा, बैतडीका तुलसी पौडेल, जुम्लाका नारायण सापकोटा र रामेछापका सूर्यबहादुर खत्रीलाई ४ महिनामै हटाएको गृह मन्त्रालयले जनाएको छ ।"
मधेसी आयोगसम्बन्धी विधेयक पारित,"काठमाडौँ: व्यवस्थापिकासंसद्को आजको बैठकले संविधानबमोजिमको मधेसी आयोगसम्बन्धी विधेयक, २०७४ सर्वसम्मतिले पारित गरेको छ।उक्त विधेयक उपप्रधान एवं संघीय मामिला तथा स्थानीय विकासमन्त्री विजयकुमार गच्छदारका तर्फबाट भूमिसुधार तथा व्यवस्थामन्त्री गोपाल दहितले पारित गरियोस् भनी प्रस्ताव प्रस्तुत गरेका थिए। विधेयकका सम्बन्धमा उठेका प्रश्नको जवाफ दिँदै भूमिसुधार मन्त्री दहितले विधेयकमा मधेशी, जनजाति लगायतका आन्दोलनका भावना समेटिएको जानकारी गराउँदै सरोकारवालाका माग सम्बोधन भएको बताए। विधेयकसम्बन्धी छलफलमा भाग लिँदै सांसदहरु योगेन्द्र चौधरी, कल्पना चौधरी, प्रेम सुवाल, नागेन्द्र कुमाल, पेम्बा गुरुङ बोटे लगायतले विधेयकमा थारु समुदायका पहिचान र संस्कृतिलाई समेटिनुपर्ने सुझाव दिनुभएको थियो। यसअघि बैठकमा सभामुख ओनसरी घर्तीले प्रतिनिधिसभा सदस्य निर्वाचनसम्बन्धी विधेयक, प्रदेशसभा सदस्य निर्वाचनसम्बन्धी विधेयक, विद्युत् नियमनसम्बन्धी विधेयक र श्रमसम्बन्धी विधेयक प्रमाणीकरण गरी पठाइएको राष्ट्रपति कार्यालयबाट प्राप्त पत्रको व्यहोरा पढेर सुनाएकी थिइन्। त्यस्तै सभामुख घर्तीले नेकपा (माओवादी केन्द्र)का सांसद योगेन्द्र तामाङ घिसिङले पदबाट राजीनामा दिएपछि व्यवस्थापिकासंसद् नियमावलीको नियम २२२ को उपनियम १ बमोजिम स्थान रिक्त भएको जानकारी गराएका थिए। रासस"
चिनियाँ प्रधानमन्त्रीले भने : जस्तोसुकै चुनौती आएपनि नेपालमा रेल जोड्नेछौं,"काठमाडौ : चीनको औपचारिक भ्रमणमा रहेका उपप्रधान तथा परराष्ट्रमन्त्री कृष्ण बहादुर महराले बिहीबार प्रधानमन्त्री लि खछ्याङ्देखि स्टेट काउन्सिलर याङ् जेइची र बिदेशमन्त्री वाङ् यीसंग बेइजिङ्मा भेटवार्ता गरे। भेटवार्ताहरुमा चिनियाँ पक्षले नेपालचीन संबन्ध, उच्चस्तरीय भ्रमण आदान प्रदान, बेल्ट एन्ड रोड अवधारणामा नेपालको सहभागिता लगायत एक दर्जन बिषयमा आफ्ना धारणा राखेको छ। परराष्ट्रमन्त्री महराले पनि नेपालका चीनसँग तत्कालीन र दिर्घकालीन प्राथमिकताबारे चिनियाँ उच्च अधिकारीहरुसँग धारणा राखेका छन्। महराले नेपालका प्रमुख दलहरुले चीनसँगको सम्बन्धलाई उच्च महत्व दिएको र चिनियाँ रेल नेपालसम्म विस्तार होस् भन्नेमा सबै दल एकमत रहेको बताए। उनले एक चीन नीतिप्रति नेपाल प्रतिबद्द रहेको बताएका थिए। भेटमा सहभागी नेपाली अधिकारीहरुका अनुसार उच्चस्तरीय भेटवार्तामा चिनियाँ पक्षले राष्ट्रपति सि जिनपिङ्को नेपाल भ्रमणका लागि तत्काल माहौल उपयुक्त नरहेको सन्देश महरालाई दिएको छ। सिको भ्रमण अघिल्लो बर्ष रद्द भएपछि नेपालका तर्फबाट चीसँंगका उच्चस्तरीय भेटहरुमा सिको भ्रमणका लागि आग्रह गर्नु नियमित एजेन्डा झैं बनेको छ। विगतमा झैँ बिहीबार भएका भेटमा परराष्ट्रमन्त्री महराले राष्ट्रपति सिलाई स्वागत गर्न नेपाल आतुर रहेको बताए। चिनियाँ स्टेट काउन्सिलर याङ् जेइचिले महरालाई दिएको जवाफ अन्य चिनियाँ नेताको भन्दा फरक छ। भेटवार्तामा सहभागी एक उच्च नेपाली अधिकारीका अनुसार स्टेट काउन्सिल र याङ् जेइचीले नेपालले निरन्तर रुपमा चिनियाँ राष्ट्रपति सि जिनपिङ्को भ्रमणका लागि अनुरोध गरिरहेको उललेख गरे। जेइचीले महरालाई भने हामीले पनि राष्ट्रपतिको नेपाल भ्रमण हुनुपर्छ भन्नेमा जोड दिइरहेका छौँ। उपयुक्त समयमा राष्ट्रपति सिको नेपाल भ्रमण हुनेछ। हाम्रो राष्ट्रपतिको भ्रमणका बेला दुई देशबीचको सम्बन्धलाई नयाँ उचाईमा पुर्याउने खालका दिर्घकालीन महत्वका बिषय समेटिएको हुनुपर्छ। भ्रमण केवल भ्रमणका लागि मात्र सीमित हुनुहुँदैन।' उच्चस्तरीय भ्रमण गर्नुभन्दा भ्रमणको प्रतिफलमा ध्यान दिनुपर्ने स्टेट काउन्सिल र याङ् जेइचीले बताए। हामीले यस्ता भ्रमणहरु गर्दा दिर्घकालीन हितमा हुने बिषयमा ध्यान दिनुपर्छ। यसमा हामीले दुरदृष्टि राख्नुपर्छ ताकी यस खालका भ्रमणले दुवै मुलुकबीचको सम्बन्धलाई नयाँ गति प्रदान गरुन्' उनले भनेका थिए। विदेशमन्त्री भइसकेका जेइची चीनमा मन्त्री भन्दा माथिल्लो तहका अधिकारी हुन्। चिनियाँ प्रधानमन्त्री लि खछ्याङ्ले राजनीतिक स्थिरताको बाटोमा नेपाल अघि बढेकोमा चीन खुशी रहेको बताए। दुई चरणको स्थानीय तह निर्वाचन सम्पन्न भएकोमा हामी बधाई दिन चाहन्छौँ। तेश्रो चरणको चुनाव सफलताको कामना छ' चिनियाँ प्रधानमन्त्रीले भेटमा भने। चिनियाँ प्रधानमन्त्रीले चिनियाँ रेल नेपालसम्म विस्तार भएको हेर्न नेपाली जनता आतुर रहेकोमा आफू जानकार रहेको बताए। नेपालसम्म रेल विस्तारका लागि भौगोलिक जटिलता पनि छन्' प्रधानमन्त्री लिले भने जस्तोसुकै चुनौती आएपनि हामी यो परियोजना अघि बढाउनेछौँ। यसका लागि हाम्रा सम्बन्धित सरकारी निकायलाई आवश्यक अध्ययन गर्न मैले निर्देशन दिइसकेको छु।' मन्त्री महराले चिनियाँ प्रधानमन्त्रीसँग चिनियाँ रेल नेपालसम्म विस्तार गर्ने बिषय बेल्ट एन्ड रोड अवधारणाको मुख्य अंग होस् भन्ने नेपालको चाहना रहेको बताए। चिनियाँ प्रधानमन्त्रीले स्वतन्त्र व्यापार सम्झौताको संभाब्यता अध्ययन र सीमापार आर्थिक क्षेत्र निर्माणलाई चाँडै टुंग्याउन नेपाललाई आग्रह गरेका थिए। चिनियाँ विदेशमन्त्री वाङ् यीले बेल्ट एन्ड रोड अवधारणालाई व्यावहारिक कार्यान्वयनमा लैजान दुवै मुलुकले मिलेर काम गर्नुपर्ने बताएका थिए। हामी नेपाललाई अटुट रुपमा सहयोग जारी राख्नेछौँ' उनले भने। नेपालको सार्वभौमिकता, अखण्डता र स्वतन्त्रताको चीनले उच्च सम्मान गर्ने उनले बताए। बेल्ट एन्ड रोड अवधारणामा नेपाल साझेदार बनेकोमा उनले नेपाललाई आभार व्यक्त गरे। आशा छ नेपालले आफ्नो आर्थिक विकासमा यो अवधारणाबाट लाभ लिनेछ'। परराष्ट्रमन्त्री महराले अरनिको राजमार्गलाई पुनः संचालनमा ल्याउन गरेको आग्रहमा चिनियाँ विदेशमन्त्रीले चीन त्यसप्रति सकारात्मक रहेको बताए। नेपाल र चीनबीच विगतमा भएका पारवहन यातायात सम्झौता र बेल्ट एन्ड रोड अवधारणामा नेपालको सहभागिताबाट सम्बन्धलाई अघि बढाउन ठूलो सहयोग मिलेको विदेशमन्त्री याङ्ल् बताए। हामीले यी सम्झौताको व्यावहारिक कार्यान्वयनमा ध्यान केन्द्रित गर्नुपर्छ। पारवहन सम्झौताको प्रोटोकलाई हामीले अध्ययन गरिरहेका छौँ' उनले भने। अधिकारीहरुका अनुसार नेपाल र चीनबीच पूर्व प्रधानमन्त्री केपी शर्मा ओलीको चीन भ्रमणका क्रममा हस्ताक्षरित पारवहन यातायात सम्झौताको प्रोटोकललाई चाँडै टुंगो लगाउने बिषयमा छलफल भएको छ। संयुक्त पत्रकार सम्मेलनमा महराले भने : चीनियाँ रेल चाँडै नेपालतर्फ विस्तार होस् महरा र चिनियाँ विदेशमन्त्रीले बेइजिङस्थित बिदेशमन्त्रालयमा बिहीबारै संयुक्त पत्रकार सम्मेलनलाई सम्बोधन गरे। भेटहरुमा केरुङ्काठमाडौपोखरा र लुम्बिनीसम्म चिनियाँ रेल विस्तारका लागि संभाव्यता अध्ययन गर्ने बिषयमा छलफल भएको महराले बताए। नेपालचीन द्विपक्षीय सम्बन्धका सबै पक्षबारे बिहीबार बृहत् द्विपक्षीय वार्ता भयो। वार्ता फलदायी रह्यो। नेपाल चीन संबन्धले हालैका दिनमा उल्लेख्य रुपले फड्को मारेको छ' चिनियाँ विदेशमन्त्री याङ्ले भने। परराष्ट्रमन्त्री महराले याङ्संगको वार्तामा नेपालचीन सम्बन्धलाई नयाँ उचाइमा लैजान हाल उपलब्ध अवसरलाई सक्दो उपयोग गर्ने सहमति भएको बताए। पूर्व प्रधानमन्त्री पुष्पकमल दाहालको चीन भ्रमण, चिनियाँ उपप्रधानमन्त्री वाङ् याङ्को नेपाल भ्रमण लगायत हालैका बर्षमा दुई देशबीच भएका उच्चस्तरीय भ्रमण आदान प्रदानका क्रममा भएका सम्झौतामा भइरहेका प्रगतिबारे हामीले समीक्षा गर्यौ महराले भने। नेपाल र चीनबीच गत बैशाख अन्तिम साता हस्ताक्षरित बेल्ट एन्ड रोड अवधारणाअनुसार परियोजना छनौट तथा कार्यान्वयन गर्ने बिषयमा विचार आदान प्रदान भएको महराले बताए। सीमापार आर्थिक क्षेत्र निर्माण, द्विपक्षीय लगानी प्रबर्धन तथा सुरक्षण सम्झौता, स्याफ्रुबेसीरसुवागढी राजमार्ग स्तरोन्नतीसम्बन्धी लेटर अफ एक्सचेन्ज कार्यान्वयनबारे बिषयमा समीक्षा भएको उनले बताए। नेपालका प्रमुख राजनीतिक दलबीच नेपालचीनबीच रेल कनेक्टिीभिटी विस्तारलाई राष्ट्रिय प्राथमिकताको परियोजनाकारुपमा अघि बढाउने सहमति भएको वाङ् यी समक्ष बताएँ' महराले भने। नेपाल एक चीन नीतिप्रति पूर्ण रुपमा प्रतिबद्द रहेको महराले त्यस अवसरमा बताए। चीनको विदेश नीतिको महराले उच्च प्रशंशा गरे। इमान्दारिता, मैत्रीभाव र पारस्परिक लाभबाट निर्देशित चीनको छिमेक नीतिको हामीले प्रशंशा गर्यौँ। नेपाल र चीनबीचको सम्बन्ध शान्तिपूर्ण सहअस्तित्वको आधारमा अघि बढेको छ। मित्रभाव, पारस्परिक सहकार्य, एक अर्काको भावना र संवेदनशीलता र सम्मान गर्नु हामी दुई मुलुकबीचको सम्बन्धका आवश्यक तत्व हुन्' महराले भने। महराले चिनियाँ राष्ट्रपति सि जिनपिङ्ले अघि बढाएको बेल्ट एन्ड रोड अवधारणाबारे हामीबीच धारणा आदानप्रदान भएको र यो अवधारणाबाट भौतिक पूर्वाधार विकास, रेल तथा सडक सहितका सीमापार कनेक्टिभिटी, व्यापार, पर्यटन तथा लगानी र जनताजनताबीचको सम्बन्ध सुदृढ गर्ने नेपालको अपेक्षा रहेको बताए। नेपाल र चीनबीचको विकराल व्यापार घाटा अन्त्य गर्न आवश्यक सहयोगी उपायका लागि सहयोग गर्न अनुरोध गरेको बताए। महराले सन् २०१७ लाई नेपाल भ्रमण बर्ष घोषणा गरेकोमा धन्यवाद दिंदै आगामी दिनमा चीनका प्रमुख सहरमा नेपालको पर्यटन प्रबर्धनका लागि चीनको सहयोगको लागि अनुरोध गरको बताए। दुई समझदारी पत्रमा हस्ताक्षर नेपाल र चीनबीच परराष्ट्रमन्त्री महराको भ्रमणमा दुई सम्झौता पत्रमा हस्ताक्षर भएको छ। परराष्ट्र मन्त्रालयका अनुुसार उर्जा क्षेत्रमा सहकार्य गर्न चीनको राष्ट्रिय उर्जा प्रशाशन र नेपालको उर्जा मन्त्रालयबीच समझदारी पत्रमा हस्ताक्षर भएको हो। नेपाल र चीनबीच अन्र्तदेशीय विद्युत् प्रशारण लाइन निर्माणका लागि सम्भाव्यता अध्ययन गर्ने लगायत बिषयमा अबका दिनमा काम गर्न यस समझदारी पत्रले बाटो खोलेको छ। त्यसैगरी नेपाली दूतावास र बेइजिङ्स्थित झोङ्जिनरुन टुरिजम इन्भेस्टमेन्ट कम्पनीबीच पर्यटन प्रबर्धनका लागि बिबिध कार्यक्रम गर्ने बिषयमा अर्को समझदारी पत्रमा हस्ताक्षर भएको छ।"
चितवनबाट चुनाव लड्ने प्रचण्डको घोषणा,"भरतपुरः पूर्व प्रधानमन्त्री एवं माओवादी केन्द्रका अध्यक्ष पुष्पकमल दाहाल प्रचण्डले आगामी निर्वाचनमा आफू चितवनबाट चुनाव लड्ने घोषणा गरेका छन्। प्रेस सेन्टरले भरतपुरमा आयोजना गरेको पत्रकार सम्मेलनमा बोल्दै अध्यक्ष प्रचण्डले भने, बीरगञ्ज बैठकबाट म चितवनमा चुनाव लड्ने निर्णय भएको छ। चितवन देशको एउटा विशिष्ट जिल्ला हो, यसको राष्ट्रिय राजनीतिमा विशेष भूमिका पनि छ। त्यसैले म चितवनबाट चुनाव लड्दैछु। म समग्र देशको अनुभव लिएर चितवन आउदैछु, समग्र चितवनलाई उत्कृष्ट शहर बनाउन सकिन्छ। यसको दीर्घकालिन विकासको गुरुयोजना बनाउँदैछु, प्रचण्डले भने, भरतपुरलाई स्मार्ट सिटी मात्रै नभएर उत्कृष्ट शहर बनाउनुपर्छ। मैले यसबारे चीनियाँहरुसँग पनि कुरा गरेको छु। छिटै यसको गुरुयोजना बन्छ। चितवन देशकै राजनीतिक र आर्थिक गतिविधिको केन्द्र हो, यसलाई देशकै उत्कृष्ट जिल्ला बनाउने सपना छ। नदी नियन्त्रण र व्यवस्थापन, निकुञ्ज व्यवस्थापन, कृषिको आधुनिकिकरण, प्राविधिक शिक्षाको गुणात्मक विकास, रिङ रोड, सञ्चार लगायतका क्षेत्रलाई प्राथमिकतामा राखेको छु।"
राणा र लोहनीको राप्रपालाई 'हलो',"काठमाडौं : राप्रपा विभाजनको एउटा प्रमुख मुद्दा थियो, चुनाव चिह्न गाई कि हलो !' पार्टी अध्यक्ष कमल थापाले राप्रपा नेपालकै चुनाव चिह्न गाई' लाई नै एकीकृत राप्रपाको चुनाव चिह्न बनाएको भन्दै तत्कालीन वरिष्ठ नेता पशुपतिशम्शेर राणा समूह आक्रोशित बनेको थियो। विभाजनपछि राणा नेतृत्वको राप्रपा (प्रजातान्त्रिक) ले हलो' चुनाव चिह्न माग गर्दै निर्वाचन आयोगमा दल त दर्ता गर्यो तर आगामी निर्वाचनमा राणा समूहले एकलौटी रूपमा हलो' चिह्न नपाउने स्पष्ट भएको छ। राणा समूह आयोगमा पुग्नुअगावै पार्टी एकताको विपक्षमा उभिएर एकीकृत राष्ट्रिय प्रजातन्त्र पार्टी (राष्ट्रवादी) गठन गरेका नेता डाप्रकाशचन्द्र लोहनीले हलो' माग्दै आयोगमा दल दर्ता गरेका थिए। राणा र लोहनीले एउटै चिह्न मागेपछि आयोगले दुवैको चित्त बुझाउने गरी फरक पृष्ठभूमि राखेर दुवैलाई हलो' चिह्न दिएको छ। राणाले गोलाकारभित्र हलो' पाएका छन् भने लोहनीले आयातकारभित्र हलो' पाएका छन्। आयोगले प्रतिनिधिसभा र प्रदेशसभा निर्वाचनका लागि दर्ता भएका ९५ दललाई चुनाव चिह्न पनि प्रदान गरेको छ। आयोग प्रवक्ता नवराज ढकालका अनुसार ८७ दलले एकल चुनाव चिह्न माग्दै दल दर्ता गरेका छन् भने ८ दल संयुक्त रूपमा एउटै चुनाव चिह्नमा प्रतिस्पर्धा गर्ने गरी दर्ता भएका छन्। हालै पारित प्रतिनिधिसभा ऐनले दुई वा दुईभन्दा बढी दल संयुक्त भई एकल चिह्नमा भाग लिन पाउने व्यवस्था गरेपछि आठ दलले यस्तो सुविधा प्रयोग गर्न लागेका हुन्। राप्रपा प्रजातान्त्रिकले गोलाकारभित्र हलो' र राप्रपा राष्ट्रवादीले आयातकारभित्र हलो' पाएका छन् भने राजपाले छाता' र जनशक्ति नेपालले गोलाकारभित्र छाता' चिह्न पाएका छन्। आयोगका अनुसार माओवादी केन्द्रको चुनाव चिह्न गोलाकारभित्र हँसिया हथौडा लिएर प्रेमबहादुर सिंहको समाजवादी जनता पार्टी र लोकमणि ढकालको जनजागरण पार्टी दर्ता भएका छन् भने नेकपा माले र जनसमाजवादी पार्टी नेपाल मालेको चुनाव चिह्न हँसिया र तारा लिएर प्रतिस्पर्धामा जाने गरी दर्ता भएका छन्। प्रतिनिधिसभा र प्रदेशसभा निर्वाचनका लागि आयोगले साउन १४ गते सूचना प्रकाशित गरेको थियो। ठूला दलले ढिलो मात्रै आयोगमा दर्ता गरे पनि पुरानै चिह्न पाएका छन्। आयोगको सूचनाअनुसार चर्चामा नरहेका र नाम नसुनिएका दलहरूले छिटो गरी दल दर्ता गरेका थिए। एमाले ४० औं नम्बरमा दर्ता भएको थियो भने कांग्रेसको दर्ता संख्या ७३ छ। दाहिने आँखा चुनाव चिह्न पाएको नयाँ शक्ति ५० औं नम्बरमा दर्ता भएको थियो भने छाता चिह्न पाएको राजपा ५१ औं नम्बरमा दर्ता भएको छ। राजपासँग मिल्दोजुल्दो गरी जनशक्ति नेपालले गोलाकारभित्र छाता चिह्न पाएको छ। तेस्रो चरणमा ३६ हजार ७३ उम्मेदवार काठमाडौं : दुई नम्बर प्रदेशमा हुन लागेको तेस्रो चरण स्थानीय निर्वाचनमा ३६ हजार ७३ जना उम्मेदवार बनेको निर्वाचन आयोगले जनाएको छ। अध्यक्षप्रमुखका लागि १ हजार ७ सय ८३, उपाध्यक्षउपप्रमुखका लागि १ हजार एक सय ३०, वडाध्यक्षका लागि ८ हजार १८ जनाको उम्मेदवारी परेको छ। आयोगले उम्मेदवार मनोनयनका लागि बुधबारको समय दिएको थियो। आयोगका अनुसार दुई खुला सदस्य पदमा १३ हजार ७७, महिला सदस्यमा ६ हजार ३ सय ६० र महिला दलित सदस्यमा ५ हजार ७ सय ५ जनाको उम्मेदवारी परेको छ। एक महानगरसहित तीन उपमहानगर, ७३ नगरपालिका र ५९ गाउँपालिकाका ६ हजार ६ सय २७ पदका लागि असोज २ गते दुई नम्बर प्रदेशमा निर्वाचन हुन लागेको हो।"
प्रदेश २ मा पहिलो शक्ति हुनबाट कसैले रोक्न सक्दैन : पोखरेल,"नेपालगन्ज : एमालेका स्थायी समिति सदस्य शंकर पोखरेलले २ नं प्रदेशमा एमालेलाई पहिलो शक्ति हुनबाट कसैले रोक्न नसक्ने बताए । एमालेविरुद्धको महागठबन्धन असफल भएको बताउँदै एमाले नेता पोखरेलले २ नं प्रदेशको स्थानीय तहको निर्वाचनमा एमाले पहिलो शक्ति हुने दाबी गरे । दाङ जाने क्रममा बिहीबार साँझ प्रेस चौतारी बाँकेले नेपालगञ्जमा गरेको पत्रकार सम्मेलनमा नेता पोखरेलले भने,२ नं प्रदेशमा एमाले प्रचार गर्न सक्दैन, उम्मेदवार नै खडा गर्न सक्दैन' भन्ने प्रचारप्रसार गरियो तर सबैभन्दा सानदार रुपमा एमाले नै उम्मेदवारी दर्ता गरायो ' उनले भने । उनले एमाले मधेश विरोधी पार्टी हो भन्नेहरुको लागि उम्मेदवारी दर्ताका क्रममा देखिएको जनलहरले गलत सावित गरिदिएको बताए । काँग्रेस १०० सिट,राजपाले ९० सिट भने पनि उनीको प्रतिश्पर्धा भनेको दोस्रोको लागि हो, २ नम्बरमा हुने पहिलो हुने एमाले नै हो' नेता पोखरेलले भने । उनले संविधान संशोधन सरकार पक्षले नै पारित गर्न नचाहेको नियत समेत स्पष्ट भएको बताए । उनले भने राप्रपा एक हुँदा संशोधनमा मतदान नगराउने, राप्रपा फुटेपछि मतदान गराउने कुराले नै सरकार पक्ष संशोधन पास गर्ने पक्षमा नरहेको स्पष्ट देखिन्छ ।' नेता पोखरेलले सरकारको नियत पनि संशोधन गर्ने नरहेको कुराले संशोधन असान्दर्भिक रहेको पुष्टि भएको बताए । एमाले नेता पोखरेलले प्रदेश र संघको निर्वाचनमा पनि एमालेले स्पष्ट बहुमत ल्याउने दाबी गरे । उनले भने,अबको प्रदेश र संघको निर्वाचनमा एमालेले एकल बहुमत प्राप्त गरी सरकार बनाउँछ ।' उनले एमालेको पक्षमा जनताको लहर रहेकै कारण नेपाली काँग्रेस अब एमालेसँग एक्लाएक्लै लड्न सक्ने अवस्थामा नरहेको उनले बताए । उनले भने काँग्रेसले हात उठाउने बाहेक केही गर्न सक्दैन, अब ऊ एमालेसँग एक्लाएक्लै लड्न सक्दैन ।' उनले प्रदेश नं ५ को राजधानीको सन्दर्भमा चर्चा गर्दै नेपालगन्ज, दाङ्ग र बुटवलभैरहवालाई व्यवस्थापन गर्नुपर्ने बताए । उनले नेपालगन्जलाई औद्योगिक केन्द्रको रुपमा विकास गर्नुपर्ने, दाङलाई प्रशासनिक केन्द्रको रुपमा स्थापित गर्नुपर्ने र बुटवलभैरहवालाई वाणिज्य तथा पर्यटकीय केन्द्रको रुपमा विकास गर्नका लागि साझा धारणा बनाउनुपर्ने बताए । उनले अबको मुलुकको प्रधानमन्त्री जनताको माग अनुसार एमाले अध्यक्ष केपी शर्मा ओली हुने कुरालाई नकार्न नसकिने बताए ।"
काठमाडौं महानगरको सय दिन : मुख्य कामै भएनन्,"काठमाडौं : जनप्रतिनिधिको नेतृत्वमा आएपछिको सय दिनमा काठमाडौं महानगरले महत्वपूर्ण कामै सम्पन्न गर्न सकेको छैन । २० वर्षको रिक्ततापछि जेठ १७ गते महानगरको नेतृत्व लिएका जनप्रतिनिधिको बिहीबार सय दिन पुगेको छ । सय दिनमा एक सय एक काम गर्ने घोषणा गरेका उनीहरूले २४ घन्टे जीवन्त सहर, स्मार्ट सिटीलगायत मुख्य काममै कुनै प्रगति गर्न सकेनन् । यसबीच, २४ घन्टे जीवन्त सहर को कामका लागि नगर कार्यपालिकाबाट निर्णय मात्र भएको छ । स्मार्ट सिटीको पूर्वाधारका लागि चाहिने म्युनिसिपल ब्रोडब्यान्डको स्थापना गरी काम थाल्ने भनिएकोमा कार्ययोजना नै तयार भएको छैन । होम एड्रेसिङ सिस्टम व्यवस्थित गर्ने भनिए पनि काम अघि बढ्नै सकेन । डेरामा बस्ने नागरिकका लागि आवासको व्यवस्थापनलाई सहज बनाउन आचारसंहिता लागू गर्ने भनिएकोमा छलफल मात्र भइरहेको छ । बागबजारस्थित भक्तपुर बसपार्कको नयाँ व्यवस्थापन गर्ने भनिए पनि योजनामै सीमित छ । पुरानो बसपार्कमा प्रस्तावित काठमाडौं टावर निर्माण कार्य यसै अलपत्र छ । स्थानीय तह सञ्चालन ऐन नबनेको र संविधानमा तोकिएका तहका २२ अधिकारको प्रस्ट व्याख्या नभएकाले सबै काम गर्न सकिएन ।  विद्यासुन्दर शाक्य, मेयर, काठमाडौं महानगर हाइड्रोजन फ्युल को सम्बन्धमा सम्भावना अध्ययन गर्न विज्ञ समूह गठन गरी कार्यारम्भ गर्ने भने पनि छलफलमै सीमित छ । तीनकुनेको जग्गा समस्याको समाधान गरी अत्याधुनिक पार्क निर्माण कार्य थाल्ने भनिएकोमा अघि बढ्न सकेको छैन । इन्टरनेसनल आर्ट एन्ड कल्चरल हब निर्माणको थालनी गर्ने भनिए पनि अवधारणापत्र तयार हुँदै गरेको मात्र देखिन्छ । भोट माग्दा सय दिनमा एक सय एक काम गर्ने प्रतिबद्धता जनाएका मेयर विद्यासुन्दर शाक्यले सय दिनको अवधिमा ३३ वटा काम मात्र गर्न सकेको बताएका छन् । उनले भने, सय दिनमा एक सय एक काम तत्काल सम्भव नभए पनि नीतिगत निर्णय गरी प्रक्रिया सुरु गरिसकेका छौं । जेठ १७ गते काम थालेपछि असारसम्मको बजेट विनियोजन भइसकेको, स्थानीय तह सञ्चालन ऐन नबनेको र संविधानमा तोकिएका तहका २२ अधिकारको प्रस्ट व्याख्या नभएकाले सबै काम गर्न सकिएन । मेयर शाक्यले कतिपय काम सोचेभन्दा थप र महानगरभन्दा बाहिरको पनि गर्नुपरेको जानकारी दिए । जनप्रतिनिधिको सय दिनबारे सञ्चारकर्मीलाई जानकारी दिने क्रममा उनले भने, मैले निर्वाचनमा प्रतिबद्धता जनाएका अधिकांश काम सम्पादन भएका छन्, केही प्रक्रियामा छन् भने कतिपयको नतिजा आइसकेको छैन । महानगरमा निर्वाचित जनप्रतिनिधि आएपछि संविधानको धारा २३० बमोजिम नगरसभाबाट आर्थिक ऐन र विनियोजन ऐन जारी गर्नुका साथै महानगरपालिकाका लागि एकवर्षे, पाँचवर्षे र २० वर्षे विकास नीति, योजना तथा कार्यक्रम पारित गरिएको छ । महानगर सफा सहर बनाउन क्लिन द सिटी अभियानबाट एक हजार ९५ मेट्रिक टन फोहोर संकलन र व्यवस्थापन भएको छ । ग्रीन द सिटी अन्तर्गत एक सय दिनमा महानगरभित्र एक हजार आठ सय ३ वटा वृक्षरोपण गरिएको छ भने उज्यालो अभियानमा ३२ वटै वडाभित्र एक हजार सात सय ७६ थान सोलारबत्ती जडान गरी ६ सय ९३ किलोवाट विद्युत् वचत गरिएको छ । ज्येष्ठ नागरिकको जीवनयापन सहज बनाउन ८८ वर्ष पुगेका ४ सय ८९ लाई १२ हजार रुपैयाँ महानगर विशेषभत्ता र आवासमै पुगेर दक्ष चिकित्सकबाट निःशुल्क स्वास्थ्य परीक्षण गर्ने काम महानगरपालिकाले थालेको छ । महानगरलाई स्मार्ट सिटी बनाउने सपनाका लागि स्मार्ट सर्भिस डेलिभरी, स्मार्ट पार्किङ, स्मार्ट इन्भाइरोमेन्ट, युजर फ्रेन्डली ट्रान्सपोर्टेसन सिस्टम बाट काम हुनेछ भने टेकु र धर्मपथमा रहेको आफ्नै जग्गामा डिजिटल कार पार्किङ र भर्टिकल कार पार्किङ निर्माण प्रक्रिया अघि बढाइएको छ । सम्पदा क्षेत्र, उद्यान र सार्वजनिक स्थलमा क्रमशः फ्री वाईफाई जोन बनाउने भनिएकोमा बालाजु, रत्नपार्क र वसन्तपुरजस्ता ठाउँलाई फ्री वाईफाई जोन बनाइएको मेयर शाक्यले जानकारी दिए । मोनोरेल, मेट्रोरेल र सिटी केबल कार सञ्चालनमा आउनुअघि सार्वजनिक यातायात सहज र प्रभावकारी बनाउन महानगरभित्र पाँच करोड लगानीमा थप २० ठूला सहरी बस थप्दै छौं, शाक्यले भने, सम्पदा र संस्कृतिको सहरका लागि काष्ठमण्डप, रानीपोखरी र अन्य महत्वपूर्ण सम्पदाको पुनर्निर्माण कार्य महानगरकै नेतृत्वमा भइरहेको छ । सय दिनमा महानगरपालिकाले दैनिक तीन मेट्रिक टन फोहोरबाट १४ किलोवाट बिजुली उत्पादन सुरु गरेको छ । महानगरपालिकाका सबै कार्यलाई भ्रष्टाचारमुक्त र पारदर्शी बनाउन सबै वडा कार्यालयमा हेल्प डेस्क स्थापना गर्ने र सीसीटीभी जडान गर्ने काम थालिएको छ । भवन निर्माण प्रणालीमा सुधार गर्न इबिपिएस विद डिजिटल सिग्नेचर लागू गर्ने काम अन्तिम चरणमा पुर्याएको छ । शाक्यले महानगरभित्र नियमविपरीत अनगिन्ती घर बनेको स्वीकार्दै अबका दिनमा त्यस्तो कुनै काम हुन नदिने प्रतिबद्धता व्यक्त गरे ।"
राजपा विवाद घोषणापत्रमै छताछुल्ल,"काठमाडौं : राष्ट्रिय जनता पार्टी (राजपा) नेपालले सार्वजनिक गरेको चुनावी घोषणापत्रमा समेटिएका विषय वस्तुबारे शीर्ष नेताले अनविज्ञता प्रकट गरेपछि पार्टीभित्रको भाँडभैलो सतहमा आएको छ । स्थानीय तह निर्वाचनका लागि राजपाले बिहीबार घोषणा पत्र सार्वजनिक गरेको छ । घोषणापत्रमा अन्य पार्टीबारे राजपाको दृष्टिकोण शीर्षकमा समेटिएका केही वाक्यांशप्रति घोषणापत्र सार्वजनिककर्ता नै जानकार नहेको खुलेको छ । घोषणापत्रमा समेटिको विषयप्रति सञ्चारकर्मीले जिज्ञासा राखेपछि गल्ती भएको शीर्ष नेताले स्विकारेका छन् । अन्य पार्टीबारे राजपा नेपालको दृष्टिकोण शीर्षकमा माओवादी केन्द्रलाई लोकतान्त्रिक प्रणालीमा विश्वास नराख्ने तथा राज्यसत्ता कब्जाको शैलीमा क्रियाशील भनी उल्लेख छ । उक्त विषयप्रति अध्यक्षमण्डलका केही नेताले आक्रोश व्यक्त गरेका छन् । राजपाका अध्यक्ष महन्थ ठाकुर, शरत्सिंह भण्डारीले सांकेतिक रूपमा विरोध जनाए भने अनिल झा र महेन्द्रप्रसाद यादवले पूर्ण असहमति जनाउँदै माओवादी केन्द्र लोकतान्त्रिक प्रणालीमा विश्वास राखेरै बुलेट छाडेर ब्यालेटमा आएको जिकिर गरेका छन् । माओवादी केन्द्रका अध्यक्ष पुष्पकमल दाहाल मधेससँग अफेयर्स भन्ने तर तपाईंहरूको घोषणापत्रले कडा डिभोर्स जनाउँदै भनी अन्नपूर्णले राखेको जिज्ञासामा अध्यक्ष मण्डलका नेता राजेन्द्र महतोले भने, माओवादीसँग न अफेयर्स, नत डिभोर्स नै भन्ने रेडिमेड जवाफ दिए । सञ्चारकर्मीले घोषणापत्रमा समेटिएको विषय वाचन गरेपछि महतो अक्क न बक्क भएका थिए । पार्टीका केही उपाध्यक्ष, महामन्त्रीलगायत नेताले राजपा अध्यक्ष ठाकुरलाई कार्यकक्षमै पुगेर आफूले नपढेको घोषणापत्र सार्वजनिक गर्नुको कारण स्पष्ट गर्न माग गरेका थिए । उनीहरूले भनेका थिए, राजपाभित्रका विविधखाले सोचका कारण अन्य पार्टीबारे राजपाको दृष्टिकोण गलत ढंगले बाहिर आयो । घोषणापत्र बनाउने जिम्मेवारी दिइएका महतोलाई पूर्ण विश्वास गर्दा यस्तो अवस्था आयो । घोषणापत्रमा समेटिएका विषयबारे जानकारी नराख्नु आपत्तिजनक हो । आरोप स्वीकार्य छैन अध्यक्ष मण्डलका नेता महेन्द्रप्रसाद यादवले घोषणापत्रमा माओवादीमाथि लगाइएको आरोपप्रति आफू सहमत हुन नसक्ने बताए । उनले अन्नपूर्णसँग भने, मधेसवादी दलका लागि माओवादी सकारात्मक सोच राख्ने पार्टी हो । घोषणापत्रमा उविरुद्ध आएका कुरामा आफैंमा विरोधाभासपूर्ण छन् ।' माओवादी केन्द्र अहिले कांग्रेस र एमालेजस्तै पूर्णरूपमा संसद्वादी पार्टी भइसकेको उनले बताए । राजपा अध्यक्ष मण्डलका नेता अनिलकुमार झाले केही नेता आवश्यकताभन्दा बढी क्रान्तिकारी भइदिँदा माओवादीप्रति अनावश्यक लाञ्छना लाग्न पुगेको भन्दै दुःख व्यक्त गरे । के छ घोषणापत्रमा कांग्रेस : लोकतान्त्रिक पार्टी भए पनि संघीयता र समावेशी लोकतन्त्रका लागि प्रतिबद्ध छैन । मधेसमैत्री होइन । एमाले : संघीयता र समावेशीकरणका विरोधमा रहेको ढुलमुले चरित्र बोकेको मधेसप्रति अनुदार पार्टी । यसको नेतृत्व तहको संरचना हेर्ने हो भने यहाँ मात्रै शासक वर्गको वर्चस्व भेटिन्छ । उनीहरू प्रखर मधेसविरोधी पनि छन् । यो संघीयताविरोधी पार्टी त हो नै, उत्पीडित बहिष्कृत समुदायको हकअधिकारका लागि रत्तिभर संवेदनशील छैन । माओवादी केन्द्र : लोकतान्त्रिक प्रणालीमा विश्वास नराख्ने पार्टी । शक्तिका बलमा सत्ता कब्जा गर्ने नीतिबाट यो सञ्चालित छ । अधिनायकवाद र सर्वसत्तावादमा विश्वास राख्ने हुनाले माओवादीको मूल चरित्र संघीयताविरोधी छ । दण्डहीनता, भ्रष्टाचार, असुरक्षा, अशान्ति, एवं अराजकता माओवादी केन्द्रकै कारणबाट हाबी भएको हो । मधेस आन्दोलनमा सहिद भएका ५२ जनाको हत्यामा समेत मुख्य जिम्मेवार पार्टी ।"

शीर्षक,विवरण
धानको मूल्य तोक,"मुलुकको कुल जनसंख्याको ६० देखि ६५ प्रतिशत नेपाली कृषि पेसामै आबद्ध छन्। कृषिप्रधान मुलुक भनेर चिनिने यही मुलुकमा सबैभन्दा बढी आयात कृषिजन्य वस्तुकै भइरहेको छ। सरकारले किसान मैत्री नीति अवलम्बन नगरेका कारण मुलुक हरेक प्रकारका कृषिजन्य वस्तुमा परनिर्भर हुन बाध्य भएको छ। किसानलाई जबसम्म राज्यले संवद्र्धन र संरक्षण गर्न सक्दैन, तबसम्म त्यो मुलुकले कृषि क्षेत्रमा फट्को मार्न सक्दैन। सरकारले पहिलोपटक सर्वाधिक परिमाणमा धान उत्पादन भएको दाबी गरिरहेका बेला गत आवमा ४० अर्ब १४ करोड रुपैयाँभन्दा बढीको खाद्यान्न मात्रै आयात भयो। सोही वर्षमा करिब साढे २७ अर्ब मूल्यबराबरका हरिया तरकारी, ११ अर्बभन्दा बढी मूल्यका फलपूल, साढे तीन अर्बभन्दा बढी मूल्यबराबरका माछा(मासु, दुई अर्ब मूल्यबराबरका खाद्यान्न, दलहन, तेलहन, तरकारीलगायतका बीउ आयात भएको थियो। सरकारले प्रत्येक आर्थिक वर्षको बजेट तथा नीतिमार्फत धानलगायत प्रमुख बालीहरूको न्यूनतम समर्थन मूल्य तोक्ने भनेर घोषणा गर्दै आएको छ, तर सरकारी संयन्त्रले कहिल्यै पनि कार्यान्वयनमा ल्याएन। भारतसहित तेस्रो मुलुकका सरकारले हरेक मुख्य बालीहरूको समर्थन मूल्य तोक्ने गरेका छन्। नेपालमा बर्सेनि बजेट कार्यक्रममा समर्थन मूल्य निर्धारण गर्ने र सोही मूल्यमा राज्यसहित निजी क्षेत्रले पनि खरिद गर्ने भनेर वक्तव्यबाजी गराइन्छ, तर आजसम्म व्यवहारमा लागू गरिएको छैन। नेपालमा भने मन्त्री र सरोकारवाला मन्त्रालयले विविध व्यापारीका हितका निम्ति हालसम्म समर्थन मूल्य कडाइका साथ कार्यान्वयनमा ल्याउन चाहेका छैनन्। समर्थन मूल्य निर्धारण गर्ने विषयमा कृषि विकास मन्त्रालय र कार्यान्वयनमा ल्याउने आपूर्ति मन्त्रालय दुवै किसानप्रति इमानदार देखिएनन्। यसले किसान राज्य र निजी क्षेत्रका उद्योगीबाट मूल्यमा ठगिन बाध्य भएका छन्। यो क्रम कुनै एक वर्षको मात्रै होइन, चल्दै आइरहेको छ। कृषिले हरेक वर्ष कहिले ढिलो र कहिले चाँडै दुई प्रकारका मोटा र मध्यम जातको धानको न्यूनतम समर्थन मूल्य निर्धारण गरी पहिले वाणिज्य र हाल आपूर्ति मन्त्रालयमा पठाउँदै आएको छ। तर कुनै वर्षको अपवादबाहेक आपूर्ति मन्त्रालयले उक्त मूल्यलाई मन्त्रिपरिषदको बैठकमा पुर्याएको र उक्त बैठकबाट स्वीकृत गराएर कार्यान्वयनमा ल्याएको छैन। समर्थन मूल्य मन्त्रिपरिषद्बाट स्वीकृत भएर आयो भने उक्त मूल्य आपूर्ति र मातहतको निकाय खाद्य संस्थानले पनि पालना गर्नुपर्छ भनेर उक्त मन्त्रालयले त्यसलाई कहिल्यै प्राथमिकतामा राख्दैन। मन्त्रिपरिषद्बाट स्वीकृत भएर आएको अवस्थामा पनि उक्त मूल्यलाई आपूर्ति मन्त्रालय र मातहतका खाद्य संस्थानले कहिल्यै कार्यान्वयनमा ल्याएनन्। कृषिले मूल्य सिफारिस गरे पनि खाद्य संस्थानले किसानलाई मार पर्ने गरी आफैं छुट्टै मूल्य निर्धारण गरी किसानबाट सस्तोमा धान खरिद गर्दै आएको छ। नेपालको कृषि क्षेत्रमा खर्बौं रकम खर्च भइसक्दा पनि सरकारको द्वैध नीतिका कारण यहाँका किसान कहिल्यै समृद्ध हुन सकेनन्। जसले गर्दा एकातर्फ परनिर्भरता बढ्दै गएर व्यापार घाटा वृद्धिदर उच्च हुँदै गएको छ भने अर्कोतर्फ युवाहरू कृषितर्फ आकर्षित हुन नसक्दा वैदेशिक रोजगारमा जानेको संख्या बढ्दै गएको छ। चालू आवमा व्यापार घाटा थप उच्च विन्दुमा पुग्ने आकलनसहित डेढ साताअघि वाणिज्य मन्त्रालयले प्रधानमन्त्री कार्यालयलाई प्रतिवेदन बुझाएको छ। सरकारले गत आर्थिक वर्षको तुलनामा चालु आर्थिक वर्षमा ४४ अर्ब रुपैयाँबराबरको व्यापार घाटा बढ्ने अनुमान गरेको छ। उक्त प्रतिवेदनले चालु आर्थिक वर्षमा व्यापार घाटा नौ खर्ब ५६ अर्ब रुपैयाँ पुग्ने निष्कर्षसहित प्रधानमन्त्री कार्यालयमा सुझाव दिएको छ। किसानले आफ्नो पसिनाको मूल्य पाउनैपर्छ। बिचौलियालाई फाइदा हुने गरी सरकारी कर्मचारीले व्यापारीको मिलेमतोमा धानको समर्थन मूल्य तोक्न र कार्यान्वयन गर्न आनकानी गर्दै आएका छन्। यस्तो कृत्यमा संलग्न कर्मचारीलाई तत्काल कारबाही गरी समर्थन मूल्य तोक्न ढिलाइ गर्नु हुँदैन।"
कांग्रेसलाई तत्काल उपचारको खाँचो,"बिर्तामोड : कांग्रेस केन्द्रीय सदस्य तथा झापा क्षेत्र नम्बर १ बाट प्रतिनिधिसभा सदस्यमा पराजित विश्वप्रकाश शर्माले हारमा नआत्तिन भन्दै कार्यकर्तालाई आश्वासन दिन थालेका छन् । निर्वाचन प्रचारका क्रममा भोट माग्न सक्रिय भएजस्तै उनी अहिले सक्रिय छन् कार्यकर्ता फकाउन । प्रत्यक्षतर्फको मतगणना सकिएलगत्तै उनी कार्यकर्तालाई सान्त्वना दिन आफ्नो क्षेत्रमा खटिएका हुन् । उनले एउटा चुनावमा हार बेहोर्दैमा कांग्रेसको साख गिर्न नसक्ने बताए । उनले कसैले केही गर्दा पनि कांग्रेस नमर्ने बताउने गरेका छन् । मतदातालाई धन्यवाद दिने अभियान सुरु गर्दै मंगलबार धुलाबारीमा उनले राणा शासन, राजाको शासन र तत्कालीन विद्रोही माओवादीले छानीछानी कांग्रेस कार्यकर्तालाई घाँटी रेट्दा नमरेको कांग्रेस एउटा चुनावमा पराजय भोग्दैमा नमर्ने बताए । हाम्रा पनि अनेक कमजोरी भए । हामीले त्यो स्वीकार गरिसकेका छौं, उनले भने, यो पराजयको जिम्मेवारी पार्टी सभापति शेरबहादुर देउवा, नेता रामचन्द्र पौडेलदेखि पार्टीका सम्पूर्ण सदस्यले लिनुपर्छ । विजेता दलहरूले कांग्रेस घाटमा पुगेको हल्ला चलाएको उल्लेख गर्दै उनले आफ्नो पार्टी घाटमा नभई अस्पताल पुगेको र आवश्यक परे मेजर अप्रेसन गरेर भए पनि बचाउने बताए । बुधबार उनले अस्पतालको आकस्मिक कक्षमा रहेको कांग्रेसलाई तत्काल उपचारको खाँचो रहेको प्रतिक्रिया दिए । झापाकै अन्य क्षेत्रमा कांग्रेसले २८ हजारसम्मको मतान्तरले पराजय बेहोरेको उल्लेख गर्दै उनले भने, दोस्रो संविधानसभा निर्वाचनमा मैले जनताको मन र मत जित्न सकिनँ तर यो निर्वाचनमा जनताको मन त जित्न सकें तर मत जित्न सकिनँ । दुई हजार आठ सय मतान्तरले पराजित भएकामा आफूलाई दुःखभन्दा पनि जनताको विश्वासले सक्रिय राजनीतिमा लाग्न अझ हौसला थपेको उनले सुनाए । उनले कांग्रेसलाई हारेको फुटबल टिमजस्तो बन्न दिन नहुने धारणा व्यक्त गरे । आफूलाई क्षेत्र नम्बर १ का मतदाताले तरुण कांग्रेस बनाउने अभिभारा सुम्पेको तर्क गर्दै उनले ६५ वर्षे इतिहास बोकेको कांग्रेसलाई तरुण कांग्रेस बनाउन जनताले आदेश दिएको बताए । निर्वाचनका बेला असहयोग गरेका कार्यकर्तालाई लक्ष्य गर्दै उनले भने, म कसैले अन्तर्घात गयो भनेर शंका गर्दिनँ, मैले गरेको पनि छैन । यदि घात अन्तर्घातको खेलमा लाग्नुभएको छ भने आजकै मितिबाट राजनीति छोडिदिनुहोस् । फेरि पार्टीलाई हराउने खेलमा लाग्नुभयो भने आउँदो महाधिवेशनले तपाईंको राजनीतिक भविष्य तय गर्नेछ ।"
सुनसरीमा गच्छदारको दोस्रो ह्याट्रिक,"विजयी र्यालीमा कार्यकर्ताको साथमा विजय गच्छदार। तस्बिर : अन्नपूर्ण धरान : सुनसरी क्षेत्र नम्बर ३ बाट कांग्रेस नेता विजय गच्छदार प्रतिनिधिसभा सदस्यमा निर्वाचित भएका छन्। एमालेकी भगवती चौधरीलाई ३ सय २१ मतले पछि पार्दै गच्छदार यही क्षेत्रबाट छैटौं पटक निर्वाचित भएका हुन्। मत गणनाको सुरुदेखि नै एमालेकी भगवती चौधरी भन्दा कम मत ल्याएर पछी परेका गच्छदारले बुधबार बिहानबाट मात्र अग्रता लिएका थिए। गच्छदार ३८ हजार ९ सय ७२ मत ल्याएर विजयी भएका हुन्। उनका निकटतम प्रतिद्धन्द्वी चौधरीले ३८ हजार ६ सय ५१ मत प्राप्त गरिन्। गच्छदार २०४८, २०५१ र २०५६ सालको मध्यावधि निर्वाचन तथा २०६४ र २०७० सालको संविधानसभा निर्वाचनमा यस क्षेत्रबाट विजयी बनेका हुन्। गच्छदार नेपालको राजनीतिमा सबै भन्दा शक्तिशाली थारु समुदायको नेताको रुपमा परिचित छन्। गच्छदारले २०७० को संविधानसभा निर्वाचनमा पनि चौधरीलाई झिनो मत अन्तरले पराजित गरेका थिए। विजयी भएपछी गच्छदारले आफूले विगतदेखि नै सुनसरीको विकास निर्माणमा अतुलनीय योगदान गरेका कारण जनताले विजयी गराएको बताए। उनले मतदाताको मतको उच्च कदर गर्दै सुनसरीको विकासका लागि आफू सदैब लागिरहने प्रतिबद्धता समेत जनाएका छन्। निकटतम प्रतिद्वन्द्वी भगवती चौधरीले भने गच्छदारले राज्यको शक्ति दुरुपयोग गरी आफूलाई पराजित गरेको आरोप लगाएकी छिन्। उनले प्रहरी र क्षेत्र नम्बर ३ का निर्वाचन अधिकृत टीकाभुषण घिमिरेले गच्छदारलाई जिताउन षड्यन्त्र गरेको आरोप लगाउँदै कानुनी उपचारका लागि अदालत जाने बताएकी छिन्। प्रदेशसभामा कांग्रेसकै चौधरी सुनसरी क्षेत्र नम्बर ३ को प्रदेशसभा (ख) बाट पनि नेपाली कांग्रेंसका अगमलाल चौधरी विजयी भएका छन्। एमालेका रामदेव यादवलाई तीन हजार ८ सय ६१ मतले पराजित गर्दै चौधरी विजयी भएका हुन्। चौधरीले २१ हजार ४ सय २९ मत प्राप्त गरेका छन्। उनका निकटतम प्रतिद्वन्द्वी यादवले १७ हजार ५सय ६८ मत प्राप्त गरे। निर्वाचित चौधरी विजय गच्छदारका राजनीतिक गुरु हुन्। प्रतिनिधिसभामा कांग्रेस र प्रदेशसभामा एमाले सुनसरीमा एमालेको किल्ला भत्काउदै कांग्रेसले प्रतिनिधिसभा सदस्यमा बहुमत सिट जितेको छ। सुनसरीका चार निर्वाचन क्षेत्र मध्य ेकांग्रेसले तीन र एमालेले एक स्थानमा विजय हासिल गरेका छन्। २०७० सालको निर्वाचनमा कांग्रेसले एक र एमालेले तीन क्षेत्रमा विजय हासिल गरेको थियो। प्रदेशसभा सदस्यमा भने एमालेले ८ क्षेत्र मध्ये पाँच क्षेत्रमा विजयी हासिल गरेको छ। सुनसरी क्षेत्र नम्बर १ मा एमालेका जयकुमार राई निर्वाचित भएका छन्। क्षेत्र नम्बर २, ३ र ४ मा कांग्रेसका क्रमशः सिताराम मेहता, विजय गच्छदार र ज्ञानेनद्र कार्की निर्वाचित भएका छन्। प्रदेशसभा तर्फ सुनसरी क्षेत्र नम्बर १ को (क) मा एमालेका प्रदिप भण्डारी र (ख) मा भीम आचार्य विजयी भएका छन्। क्षेत्र नम्बर २ को (क) मा एमालेका सर्बध्वज साँवा निर्वाचित भएका छन्। क्षेत्र नम्बर २ को (ख) मा कांग्रेसका राजिव कोइराला विजयी भए। क्षेत्र नम्बर ३ को (क) मा एमालेका लिलम बस्नेत विजयी भए भने (ख) मा कांग्रेसका अगमलाल चौधरी विजयी भए। क्षेत्र नम्बर ४ को (क) मा एमालेका जगदिशप्रसाद कुसैयत विजयी भएका छन् भने (ख) मा कांग्रेसका महम्मद ताहिर मियाँ विजयी भए।"
को हुन् शिक्षामन्त्री गोपालमानलाई पराजित गर्ने पद्मा ?,"जब परिवारका सबै सदस्य निदाउँथे तब पद्मा अर्याल जागा हुन्थिन्। मध्यरातमा घरको बाहिरी भर्याङ प्रयोग गरेर बिरालाको चालमा करेसाबारीमा पुग्थिन् र पार्टीका छलफल र गोष्ठीमा सहभागी हुन्थिन्। स्याङ्जा जिल्लामा चर्चित तर केन्द्रमा गुमनाम पद्मा अर्यालको चर्चा अब केन्द्रमै सुरु भएको छ। कांग्रेसका पुराना नेता उपप्रधान तथा शिक्षामन्त्री गोपालमान श्रेष्ठलाई स्याङ्जा क्षेत्र नम्बर २ मा तीन हजार सात सय ५ मतले हराएपछि उनको चर्चा केन्द्रीय राजनीतिमै सुरु भएको छ। १२ वर्षको उमेरमा कम्युनिस्ट राजनीतिबाट प्रभावित भएकी पद्मा एमालेकी पहिलो निर्वाचित जिल्ला अध्यक्ष हुन्। घरगाउँमा हुने राजनीतिक कार्यक्रममा पद्मा मध्यरातमा सबै सुतिसकेपछि जान्थिन्। २०३६ सालतिर कम्युनिस्ट राजनीतिक दलका अधिकांश गतिविधि राति हुन्थे। परिवारका सबै सदस्य निदाएपछि उनी जागा हुन्थिन्। मध्यरातमा घरको बाहिरी भर्याङ प्रयोग गरेर बिरालाको चालमा करेसाबारीमा पुग्थिन्। मध्यरातमा कार्यक्रममा गएको सम्झँदै भन्छिन्, नजिकको कार्यक्रममा जानुपरेमा घरमा सबै निदाइसकेपछि रातिराति जान्थेँ। घरमा म एक्लै सुतेकी हुन्थेँ। घरको माथिल्लो तलामा एउटा कोठामा किताब राख्ने र पढ्ने गर्थें। त्यहाँ भर्याङ थियो, त्यहीँबाट बाहिर जान सजिलो हुन्थ्यो। साँझ सबै खाना खाएर सुतेपछि कहाँ कार्यक्रम छ त्यहाँ पुगिहाल्थेँ। पद्मा मध्यरातमा पार्टी कार्यक्रममा गएर अरू नउठ्दै घरमा आइपुगेकी हुन्थिन्। करेसाबारीबाट भागेर राजनीतिक कार्यक्रममा जान्थेँ। अरू उठ्ने बेलामा फेरि ओछ्यानमा आएर सुतिसकेकी हुन्थेँ। ठूलो चुनौती मोलेर स्थानीयस्तरमा हुने सबै कार्यक्रममा उपस्थित भएरै छाड्थेँ, पद्माले विद्यार्थी जीवनबाटै अर्धभूमिगत शैलीमा राजनीति गरेको सम्झिइन्। त्यो बेला उनलाई कसैले थाहा पाए मार्छन् भन्ने डरथियो। तर, मर्ने डरले उनले मध्यरातमा हुने राजनीतिक कार्यक्रमका कहिल्यै छोडिनन्। मध्यरातमा उनको मनमा एउटै मात्र कुरा खेल्थ्यो, परिवारका सदस्यले देखे मार्छन्। राजनीतिक यात्राका भूमिगत रात सम्झँदै पद्मा भन्छिन्, मध्यरातमा बाहिर निस्किएको र बाहिरबाट आउँदै गरेको कसैले देख्यो भने त्यो बेला पक्कै पनि राम्रो मान्ने थिएनन्। कहाँ गएर आएकी भन्दा मैले जवाफ दिन सक्ने अवस्था पनि थिएन। परिवारले गलतखालको सोचाइ राख्छ भन्ने डर साह्रै लाग्थ्यो।पद्मालाई स्याङ्जा जिल्लाको थुमपोखरा गाविसको जनसेवा निम्नमाध्यमिक विद्यालयमा पढ्नेक्रममा प्रधानपञ्चलाई ढ्याङ्ग्रो ठोकेर गाउँ घुमाएको घटनाले कम्युनिस्ट राजनीति गर्न प्रेरित गरेको हो। आफू कम्युनिस्ट राजनीतिमा लाग्नुको रहस्य खोल्दै पद्माले भनिन्, भोकमरीपीडित जनताका लागि गाउँमा पुगेको चामल र गहुँ आफैँ खाने पूर्वपञ्चलाई गाविसबाट कालो मोसो लगाएर गाउँमा ढ्याङ्ग्रो ठोक्दै झन्डै एक घन्टाको बाटो हिँडाएर नदी तारेर पठाइदिए, किन यसो गरियो भनेर चासो राख्दा गाउँकै कसैले उनलाई जवाफ दिए, जनताविरोधीलाई कम्युनिस्टले यस्तै गर्छन्। पूर्वपञ्चलाई ढ्याङ्ग्रो ठोकेर नदी तार्ने काम तत्कालीन माले पार्टीको नेतृत्वमा भएको थियो। यो दृश्य देखेपछि मेरो बालदिमागमा कम्युनिस्ट पार्टीले समाजमा विभेद र अत्याचार हुन नदिने रहेछ भन्ने कुरा गाडियो, पद्माले भनिन्। उनले २०३६ सालमा अनेरास्ववीयु पाँचौको सदस्यता लिएकी हुन्। त्यसपछि प्रारम्भिक कमिटिमा काम गर्दै उनले राजनीतिक यात्रालाई निरन्तरता दिइन्। २०४१ मा उनी अनेरास्ववियुको जिल्ला नेतृत्वमा पुगेकी थिइन्। पद्मा थुमपोखरा गाविस जनसेवा निम्ममाध्यमिक विद्यालयमा पढ्दै गर्दा अनेरास्ववियुु पाँचौँका गतिविधि हुन्थे। ती गतिविधिबाट प्रभावित भएर उनले पाँचौँको सदस्य लिएर काम गर्न थालेकी हुन्। त्यो समयमा विद्यालयमै राजनीतिक दलका कमिटी गठन हुन्थे। पिस्कर काण्ड विरुद्ध पहिलो भाषण पद्माले पहिलोपटक सार्वजनिक भाषण पिस्कर काण्डविरुद्ध गरेकी थिइन्। २०४० सालको पिस्कर काण्ड मेरो राजनीतिक यात्राको अर्को महत्वपूर्ण घटना हो। माघ १, २०४० सालमा सिन्धुपाल्चोकको पिस्कर भन्ने ठाउँमा एउटा जनवादी सांस्कृतिक कार्यक्रममा पञ्चायती शासकले क्रुर दमन गरेका थिए। पञ्चायती शासकले जनवादी कार्यक्रमलाई निस्तेज पार्न जनतामाथि गोली ठोक्दा दुई सर्वसाधारण (इली थामी र वीरबहादुर थामी) मारिएका थिए। उक्त घटनाविरुद्ध तत्कालीन माले पार्टीले देशव्यापी आन्दोलन गरेको थियो। मालेको देशव्यापी विरोध कार्यक्रममध्ये स्याङ्जामा समेत कार्यक्रम हुँदा पञ्चायतविरुद्ध पद्माले पहिलो भाषण गरेकी थिइन्। पहिलो भाषण सम्झँदै पद्मा भन्छिन्, तत्कालीन माले पार्टीका मान्छेले सिकाएर पहिलोपटक वक्ताका रूपमा बोल्न लगाए। त्यसभन्दा पहिला महिला अगाडि गएर बोलेको मैले देख्नसम्म पाएकी थिइनँ। एक महिला कार्यकर्ताले नै मलाई बोल्नुपर्छ भन्नुभएको थियो। यस्तै विभिन घटनाक्रमले पद्मालाई पञ्चायतविरोधी बनायो। समाजमा सामन्त र फटाहा भनेका पञ्चहरू नै हुने रहेछन् भन्ने कुरा दिमागमा गाडिएको पद्मा सम्झिन्छिन्। भन्छिन्, पञ्चले ठीक गर्ने रहेनछन्। यसको विरोध कम्युनिस्ट पार्टीले गर्ने रहेछन्। कम्युनिस्ट पार्टीले जनतालाई न्याय दिने रहेछ भन्ने प्रस्ट भएर म कम्युनिस्ट राजनीतिमा सक्रिय भएँ। घरमा ढाँटेर राजनीतिकमा पद्मालाई घरपरिवारले राजनीतिमा लाग्न कहिल्यै प्रेरणा दिएन। गाउँलेले छोरी राजनीतिमा लागेको कुरालाई थपघट गरेर घरमा सुनाउने गरेकाले आमाले उनलाई पटकपटक राजनीति नगर्न आग्रह गर्थिन्। तर, पद्मा खराब काम गर्दिनँ भनेर बाआमालाई सम्झाउँथिन्। उनले सम्झाउँदासमेत बाआमाले विश्वास गरेनन्। कसै गर्दा विश्वास नगरेपछि पद्मा बाआमालाई ढाँटेरै पार्टी कार्यक्रम र काममा पुग्थिन्। राजनीतिका प्रारम्भिक दिनमा पार्टीका टाढाटाढा हुने कार्यक्रममा जानुपर्दाको संकट सम्झँदै पद्मा भन्छिन्, बाआमालाई ढाँटेर नै पार्टीको काम गर्थें। टाढाटाढा पार्टीको कार्यक्रममा जानु परे दिदी भेट्न अथवा अरू आफन्तकोमा जान्छु भनेर जान्थेँ। एक दिन आफन्तको घर जान्थेँ। एक दिन पार्टीको कार्यक्रमम जान्थेँ र बाआमालाई झुक्याउथेँ। राजनीति गर्दा स्कुल जान बन्देज पद्माले जतिसुकै लुकाए पनि विस्तारै विस्तारले परिवारमा उनले राजनीति गरेको कुरा थाहा भयो। छोरीले राजनीति नगरोस् भनेर स्कुल जानसमेत बन्देज लगाइएको थियो। तर, उनले स्कुल नगए पनि राजनीति नछाड्ने अठोट अघि सारेपछि त्यो बन्देज लामो समय टिक्न सकेन। पढाइ त्याग्न तयार भएको तर राजनीति नछाड्ने अडान लिएपछि पद्मालाई परिवारबाटै खेद्ने निर्णय भयो। परिवार छोड्न तयार भएको अडान लिएको सम्झदै पद्मा भन्छिन्, पढाइबाट छुटाएपछि समेत राजनीति छाड्दिन भनेपछि अन्तिममा परिवार छोड्ने कि राजनीति छोड्ने भन्ने छलफल चल्यो। म परिवारलाई छोड्न तयार छु, राजनीति छोड्न सक्दिनँ भनेपछि मेरो परिवार अब यसले केही मान्दिन भन्ने निष्कर्षमा पुग्यो।यो अडानपछि पद्मासँग उनका बुबाआमा कहिल्यै खुशी भएनन्। मसँग खुशी नभए पनि मलाई यातना दिने काम परिवारले कहिल्यै गरेनन्, उनले ति दिन सम्झदै भनिन्। २०४६ मा पहिलोपटक गिरफ्तार राजनीतिक यात्राक्रममा २०४३ मा स्थानीय निर्वाचनको समय थियो। पद्मा जनपक्षीय उम्मेदवारको पक्षमा लागेको भन्दै प्रहरीको खोजी सूचीमा परिन्। २०४६ को जनआन्दोलनमा गिरफ्तार भइन्। दुई महिनासम्म जेलमा बस्दा समाजमा भएको चर्चा सम्झँदै पद्मा भन्छिन्, म जेलमा पर्दा अनेकखालका टिकाटिप्पणी भएछन्। म जेलमै भएका बेला बाआमालाई तेरी छोरी सडी, गली भनेर समाजका मान्छेले हेप्ने काम गरेछन्। समाजले परिवारमा देखाएको त्रासविपरीत पद्मा अबिरजात्रासाथ जेलबाट छुटेकी थिइन्। जब दुई महिना जेल बसेर सबैको अबिरजात्राबीचमा गाउँमा उपस्थित भएँ, त्यतिबेला सबैले मलाई सम्मान गरे। म जेलबाट निस्किएकै दिनबाट मेरो परिवारले म राजनीतिमा लाग्दा पाएको सामाजिक यातनाका रूपमा महसुस गरेको पीडा उत्साहमा बदलियो। त्यसलगत्तै समाजको दृष्टिकोण पनि फेरियो। राजनीतिबाट छुटाउन विवाह प्रस्ताव पद्मालाई परिवारले राजनीतिबाट अलग गराउन पटकपटक विवाहको प्रस्तावसमेत गरेको थियो। म राजनीतिमा अगाडि बढ्दैबढ्दै गएँ। राजनीति नगरोस् भनेर पटकपटक विवाहका प्रस्ताव आउने गरेका थिए। धेरै प्रस्ताव अस्वीकार गरेँ, उनले भनिन्। यसरी निराशाकै बीचमा राजनीति यात्रा अगाडि बढाएकी पद्माले २०४६ सालको आन्दोलनपछि राजनीतिमा कहिल्यै निराश हुनु परेन। संविधानसभा सदस्य समेत रहेकी पद्मा भन्छिन्, मेरै हस्ताक्षरको भरमा गणतन्त्र आयो। हामी त बन्दुकमार्फत् राज्यसत्ता परिवर्तन गर्नुपर्छ भन्ने लक्ष्यसाथ राजनीतिमा लागेका हौँ। राजनीतिमा लागेकोमा कहिल्यै पनि निराश छैन।"
कारबाही नगरे एमाले र माओवादी पार्टी एकीकरणमा नजाने,"सिमकोट : गत मंसिर १० मा सम्पन्न प्रतिनिधि र प्रदेशसभा निर्वाचनमा एमाले र माओवादी केन्द्रको वाम गठबन्धनका आधिकारिक उम्मेदवारविरुद्ध लाग्ने माओवादी र एमाले नेता तथा कार्यकर्ताहरूलाई केन्द्रले कारबाही नगरे हुम्लामा एमाले र माओवादी केन्द्रबीच हुने भनिएको पार्टी एकीकरणमा सहभागी नहुुने माओवादी केन्द्र हुम्लाले चेतावनी दिएको छ। दुवै पार्टीबीच चुनावी तालमेल गर्ने केन्द्रको निर्णयअनुसार हुम्लामा समेत प्रतिनिधि र प्रदेशसभामा मिलाएर उम्मेदवार उठाएको भए पनि माओवादी केन्द्रका जिम्मेवार नेता र एमाले नेतृत्वले गठबन्धनको केन्द्रीय नीतिविपरीत स्वतन्त्र उम्मेदवारलाई सहयोग गरेको माओवादी केन्द्रले बताएको छ। गठबन्धनबाट चुनाव लडे पनि प्रतिनिधि र प्रदेशसभा ख का उम्मेदवारले हार बेहोर्नुपरेको भन्दै माओवादी हुम्लाले गठबन्धनलाई धोका दिने दुवै पार्टीका जिल्ला र केन्द्रीय स्तरका नेतालाई कारबाहीको माग गरेको हो। गठबन्धनका तर्फबाट प्रतिनिधिसभा उम्मेदवार तथा माओवादी केन्द्र हुम्लाका इन्चार्ज छिमी लामा आशाकरद्वारा हस्ताक्षरित विज्ञप्तिमार्फत आफ्नो पार्टी माओवादी केन्द्रका पोलिटब्युरो सदस्यद्वय कर्णजित बुढाथोकी र छिरिङ डम्डुल लामालाई कारबाहीका लागि केन्द्रमा सिफारिस गरिएको छ। चुुनावमा माओवादी केन्द्रका आधिकारिक उम्मेदवार छिमीदोर्जी लामाविरुद्ध बागी उठेका छक्कबहादुर लामाले प्रतिनिधिसभा सदस्यमा विजय प्राप्त गर्नुभएको थियो। माओवादी केन्द्र हुम्लाले गत मंसिर १० मा सम्पन्न निर्वाचनमा पार्टीको आधिकारिक उम्मेदवारविरुद्ध लाग्ने तीन दर्जन नेता तथा कार्यकर्ताहरूलाई अनुशासनको कारबाही गरेको छ भने पोलिटब्युरो सदस्य कर्णजित बुढाथोकी र छिरिङ डम्डुल लामासहित गाउँदेखि जिल्लास्तरका २५ जना नेतालाई तत्काल कारबाहीको माग गरिएको छ। निर्वाचनमा समानुपातिक मतगणना सकिएलगत्तै सार्वजनिक गरिएको विज्ञप्तिमा भनिएको छ पार्टी केन्द्रको निर्णय, नीति र निर्देशनबमोजिम आधिकारिक उम्मेदवारलाई छाडेर स्वतन्त्रलाई समर्थन गरी अराजनीतिक चरित्र देखाउने नेतालाई जिल्ला पार्टी तत्काल कारबाहीको माग गर्दछ। पार्टीले तय गरेका उम्मेदवारभन्दा पैसाको लोभमा स्वतन्त्र उम्मेदवारलाई सहयोग गरी वाम गठबन्धनलाई तुहाउने खेलमा लाग्ने गठबन्धनका प्रमुख घटक एमाले हुम्लाका अध्यक्ष दल रावललाई समेत कारबाहीको माग गरिएको माओवादी केन्द्र हुम्लाका इन्चार्ज छिमीदोर्जे लामाले बताए। गठबन्धनलाई सुरुदेखि नै बलियो गरी अघि बढाउने र संयुक्त निर्वाचन प्रचारप्रसारलाई जोडतोडका साथ लैजाने कुरामा आफ्नो पार्टीले निकै प्रयास गर्दा पनि गठबन्धनका प्रदेशसभा क का उम्मेदवारसमेत रहेका एमाले जिल्ला अध्यक्ष रावलले नियतवश बेवास्ता गरेको र लामाले निर्वाचनमा दोषी देखिएका माओवादी केन्द्रका २५ जना नेता र एमाले अध्यक्ष रावललाई कारबाही नगरे पार्टी एकीकरण प्रक्रियामा हुम्ला सामेल नहुने प्रस्ट पारे। पार्टीका तर्फबाट स्थानीय तहको निर्वाचनमा जितेका नाम्खा गाउँपालिकाका अध्यक्ष विष्णुबहादुर लामा, सर्केघार्ड गाउँपालिकाका अध्यक्ष कृष्णबहादुर रोकाया, चंखेल्नी गाउँपालिकाका अध्यक्ष धनलाल चौलागाई, सिमकोट गाउँपालिकाका उपाध्यक्ष वली रावत लगायतले सरकारी रकमको आश्वासनसमेत दिएर पार्टीलाई हराउन अन्तर्घात गरेकाले अविलम्ब कारबाही गर्न केन्द्रीय पार्टीसमक्ष माग गरिएको छ। प्रतिनिधिसभामा बागी उठेर जितेका छक्कबहादुर लामा र गठबन्धनका प्रदेशसभा क का विजेता तथा एमाले जिल्ला अध्यक्ष दल रावलको पुरानै संगतअनुसार चुनावी तालमेल गरेको आरोप लामाले लगाएका छन्। लामाले कम्पनीको नाम उल्लेख नगरी पुरानो कम्पनीमा सँगै काम गरेको नाताले यो निर्वाचनमा स्वतन्त्र उम्मेरदारसँग एमाले हुम्लाले गठबन्धन गरेर आफ्नो पार्टीलाई धोका दिएको आरोपसमेत लगाए। निर्वाचनमा अन्तर्घात गर्नेलाई कारबाही गरेर पार्टीको पुनर्संरचना गर्नुपर्ने माग गरेका उनले पार्टीलाई जिल्लाको पहिलो शक्ति बनाउन आफू अब नयाँ ढंगले जाने बताए। एक प्रतिनिधिसभा र २ प्रदेशसभाको सिट भएको हुम्लामा प्रदेशसभा क बाहेक अन्य दुई स्थानमा गठबन्धनले पराजय भोगेको छ। प्रतिनिधिसभामा स्वतन्त्रबाट माओवादीले कारबाही गरेका छक्कबहादुर लामाले भने जितेका छन्।"
शशांक कोइराला प्रदेश ४ मा कांग्रेसका एक्ला विजयी,पोखरा : प्रतिनिधिसभा सदस्यको निर्वाचनमा प्रदेश ४ बाट नेपाली कांग्रेसले एक स्थानमा मात्र जित हासिल गरेको छ । नेपाली कांग्रेसका संस्थापक नेता विपी कोइरालाका छोरा तथा पार्टी महामन्त्री शशांक कोइराला नवलपरासी १ बाट विजयी भएका हुन् । कोइराला माओवादी केन्द्रका भविश्वर पराजुली भन्दा ४ हजार २४ मत बढी ल्याएर विजयी भए । कोइरालाले ४० हजार ६ सय २० मत प्राप्त गरे भने पराजुलीले ३६ हजार ५ सय ९६ मत ल्याएका थिए । कोइरालाको यो लगातार तेस्रो जित हो ।
बर्दियामा समानुपातिकमा कांग्रेस पहिलो,"बर्दिया : प्रतिनिधि तथा प्रदेशसभा समानुपातिक निर्वाचनमा बर्दियाबाट नेपाली कांग्रेस पहिलो भएको छ। बर्दियाका दुईवटा प्रनिनिधिसभाअन्तर्गत समानुपातिक तर्फको अन्तिम मत परिणामअनुसार नेपाली कांग्रेसले ६६ हजार ८९ मत प्राप्त गरी अग्रस्थानमा रहेको सूचना अधिकृत देवराज भारतीले बताए। उनकाअनुसार नेकपा एमालेले ४६ हजार ७२८ मत प्राप्त गरी दोस्रो स्थानमा छ। माओवादी केन्द्रले ४५ हजार ६९८ मत प्राप्त गरी तेस्रो स्थानमा छ। प्रदेशसभा समानुपातिकतर्फ चारैवटा प्रदेशबाट नेपाली कांग्रेसले ६० हजार ४४३, माओवादी केन्द्रले ४४ हजार १२८ र नेकपा एमालेले ४४ हजार ११४ मत प्राप्त गरेका छन्। प्रदेशसभातर्फ नेपाली कांग्रेस पहिलो, माओवादी केन्द्र दोस्रो र नेकपा एमाले तेस्रो स्थानमा छन्।"
धनुषाबाट प्रत्यक्षतर्फ महिला सांसद शून्य,"जनकपुरधाम : प्रतिनिधि तथा प्रदेशसभा निर्वाचनमा जनताबाट निर्वाचित महिला सांसदको संख्या धनुषाबाट शून्य हुने भएको छ। प्रतिनिधिसभाका चार र प्रदेशसभातर्फ आठवटा निर्वाचन क्षेत्र रहेको यस जिल्लाबाट एकजना पनि महिला प्रत्यक्ष निर्वाचित हुन सकेका छैनन्। मुख्य राजनीति दलहरु नेकपा एमाले, नेपाली कांग्रेस, माओवादी केन्द्र र राजपाले प्रत्यक्षमा यस जिल्लामा महिलालाई उम्मेदवार नै बनाएका थिएनन् भने स्वतन्त्र रुपमा पनि कोहीले राम्रो मत ल्याउन सकेनन्। प्रतिनिधि र प्रदेशतर्फ गरी १२ जना सांसद पुरुष नै भएपछि महिलाको सहभागिताका लागि मात्र समानुपातिकको माध्यम बाँकी हुन् गएको छ। प्रत्यक्षतर्फको निर्वाचन प्रक्रिया निकै खर्चिलो र टिकट पाउन पनि आर्थिकरुपमा सम्पन्न उम्मेदवारलाई नै प्राथमिकतामा पार्ने गरिएकाले महिलाले यस जिल्लामा आंटनै गर्न नसकेकी राजपाकी महिला नेतृ विभा ठाकुर बताउँछिन्। ठाकुर मधेस आन्दोलनको बेलादेखिनै मधेसवादी पार्टीमा निकै सक्रिय रहेकी छन्। कुनै पनि आन्दोलन वा सामाजिक मुद्दा मामिलामा अग्रस्थानमा देखिने ठाकुरले प्रत्यक्षतर्फ प्रदेशसभाका लागि उम्मेदवार बनाउन पार्टीलाई अनुरोध गरेकी थिइन्। तर, उनी छनौटमा पर्न सकिनन्। उनलाई हाल समानुपातिकको सूचिमा राखिएको छ। उनी भन्छिन्, भाषणमा जतिसुकै महिला अधिकारको कुरा गरिएपनि व्यवहारमा लागू हुन सकेको छैन्। महिलालाई राजनीतिमा आफ्नो अधिकार स्थापित गर्न अझ धेरै संघर्ष गर्नुपर्ने आवश्यकता रहेको उनको भनाइ छ। प्रत्यक्षतर्फको निर्वाचन जित्नु त्यति सजिलो नरहेको र यसमा पैसादेखि विभिन्न समिकरणहरु मिलाउनुपर्ने हुनाले महिलालाई भन्दा पुरुषलाई छनौट गर्ने गरिएको महिला नेतृ रेणु झा बताउँंछिन्। महिलालाई भोट बैंकको रुपमा प्रयोग गर्ने गरिएपनि त्यसको लाभ हालसम्म पुरुष वर्गले मात्र प्राप्त गर्न सकेका छन्। बाध्यात्मक परिस्थितिमा मात्रै महिलालाई सहभागि गराउने परिपाटीका कारण प्रत्यक्षमा महिलालाई प्रतिनिधित्व नगराइएको उनको बुझाइ छ। आर्थिक रुपमा सम्पन्न भएका र राजनीतिक रुपमा पनि राम्रो प्रभाव बनाउन सफल भएका महिलालाई अन्य जिल्लाहरुमा प्रत्यक्षको उम्मेदवार बनाइए पनि धनुषामा कुनै पनि दलले महिलालाई पत्याउन सकेनन् झाले भनिन्, तर, महिलाको मुद्दालाई सशक्त रुपमा संसदमा राख्न समानुपातिक सिट एक माध्यम रहेको छ। समानुपातिकमा पनि दलहरुमा नातावाद, कृपावादको आधारमा सिटको बाँडफाँड हुने र त्यसमा राम्राभन्दा पनि हाम्रा महिला बढी अटाउने हुनाले यस्तो अवस्थामा राजनीतिमा संघर्षरत महिलालाई अगाडी बढ्न निकै गाहे रहेको महिला नेतृहरुको भनाइ छ।"
डीएसपीदेखि निर्वाचन अधिकृतसम्म मिलेर गच्छदारलाई जिताए : चौधरी,"इटहरी : सुनसरी क्षेत्र नम्बर ३ मा एमालेबाट प्रतिनिधिसभा सदस्यको लागि चुनाव लडेकी भगवती चौधरीले चुनावमा धाँधली भएको आरोप लगाएकी छिन्। नेपाली कांग्रेसका उम्मेदवार विजयकुमार गच्छदारबाट ३ सय २१ मतअन्तरमा पराजित चौधरीले सुनसरीको इटहरीमा पत्रकार सम्मेलन गरेर धाँधली भएको आरोप लगाएकी हुन्। उनले आफू अन्यायमा परेको जनाउँदै न्यायका लागि राष्ट्यि, अन्तर्राष्ट्रिरय अदालत जाने चेतावनी दिएकी छिन्। विवादित मतदान केन्द्रमा पुनः मतदान गर्नुपर्ने र सबै क्षेत्रको मतपत्र सावधानीका साथ पुनः गणना गर्नुपर्ने समेत उनको माग छ। मतपत्र नम्बर, त्यहाँ प्रयोग गरिएको स्वस्तिकको छाप आदि फेरी जाँच गर्ने हो भने धेरै मत बदर भएका छन्, उनले भनिन्, बदर मतलाई समेत सदर गराएर विजयकुमार गच्छदारलाई जिताइएको छ। उनले चुनावको मतदान र मतगणना प्रक्रियामा धाँधली भएको गुनासो गरेकी हुन्। सो क्रममा सुनसरीका प्रहरी प्रमुख विद्यानन्द माझी, निर्वाचन अधिकृत टीकाभुषण घिमिरेलगायतको नामै किटेर प्रेस वक्तव्य समेत जारी गरेकी छिन्। मतपत्रको सिरियल नम्बर हेर्न खोज्दा घिमिरेले नदिएको चौधरीले बताइन्। मतगणना स्थलमा सिसिटिभी नराखिएको, मतदानस्थलभित्र कांग्रेस कार्यकर्तालाई मोबाइल लान दिइएको जस्ता आरोप समेत चौधरीले लगाएकी छिन्। उनले आफूलाई षड्यन्त्र गरेर हराइएको बताउँदै केही केन्द्रमा पुनः मतदानको माग गरिन्। स्वभाविकभन्दा ठूलो स्वस्तिक छाप भएका मतपत्रलाई पनि सदर गरिएको छ, दुई हजार पाँच सय मतलाई सदर गरिएको बताउँदै उनले भनिन्, केही मतदान केन्द्रमा अधिकृत र प्रहरीले नै नेपाली कांग्रेसमा भोट हाल्न मतदातालाई आदेश दिएको भेटियो। उनले गच्छदारले राज्यसत्तासमेतको दुरुपयोग गरी रातिराति पैसा बाँडेको, डकैती शैलीमा चुनाव जितेको आरोप लगाइन्। जनताको मत जितेर होइन, डकैती शैलीमा चुनाव जितिएको छ, उनले भनिन्, अघिल्लो पटक पनि यसरी नै मलाई हराइएको थियो। चौधरीले चिमडी मतदान केन्द्रमा सुनसरीका एसपी विद्यानन्द माझीले मतदातालाई रुखमा भोट हाल्न सिकाएको, पशुपती आधारभूत विद्यालय सोचनापुर बालकुण्ड मतदान केन्द्रमा सहायक मतदान अधिकृत स्वयंले एक हजार एक सय मत खसालेको उनको आरोप छ। यस्तै नविन शिक्षा निकेतन मावि दुहबी केन्द्रमा मतदानस्थलभित्रै दुहबी नगरपालिकाका मेयर वेदनारायण गच्छदारले मोबाइल प्रयोग गरी मतदातालाई मत खसाल्न प्रभावित गरेको समेत उनको आरोप छ। यसैगरी जनता मावि सिमरिया मतदान केन्द्रका कर्मचारी स्वयंले मतदान गरेको समेत उनले बताइन्। ज्ञानोदय आदर्श विद्यालय खनार मतदान केन्द्र मतपेटिकाको सुरक्षण सिल नभएको समेत उनको आरोप छ। उनले आफूहरुविरुद्ध प्रहरी, निर्वाचन अधिकृत र आफ्नै पार्टीका प्रतिनिधिसमेत बिकेको उनको आरोप थियो। पत्रकार सम्मेलनमा उनीसँगै उपस्थित सुनसरी क्षेत्र नं ३ (ख) बाट प्रदेशसभा सदस्यमा निर्वाचित लिलम बस्नेतले आफ्नै प्रतिनिधि समेतले गच्छदारलाई सघाएको पाएपछि प्रतिनिधि परिवर्तन गर्नुपरेको बताए। त्यो क्रममा ममाथि नै सांघातिक आक्रमण भयो, उनले भने। संविधानसभाको दोस्रो चुनावमा पनि चौधरी र गच्छदार भिडेका थिए। उक्त चुनावमा गच्छदार लोकतान्त्रिक फोरमबाट उठेका थिए। चुनावमा गच्छदारले चौधरीलाई तीन सय मतले हराएका थिए। त्यतीबेला पनि धाँधली भएको आरोप चौधरीले लगाएकी थिइन्। यो पटकको चुनावमा पनि गच्छदारले धाँधली गर्ने भन्दै चौधरी सुरुवातदेखि नै सशंकीत थिइन्। सो विषयमा उनले दुहबीमा आयोजित पार्टीको चुनावी सभामा पार्टी अध्यक्ष केपी ओलीको अगाडी पनि गुनासो गरेकी थिइन्। ओलीले प्रहरीलाई पार्टीको पक्ष नलाग्न भन्दै भाषणबाटै सुरक्षाकर्मीलाई चेतावनी दिएका थिए।"
प्रदेश ३ मा ३३ सिटमध्ये २७ सिटमा वामपन्थी गठबन्धन विजयी,"हेटौंडा : देशकै केन्द्र राजधानी काठमाडौं रहेको ३ नम्बर प्रदेशमा वाम गठबन्धनले दुई तिहाई क्षेत्रमा आफ्नो पकड जमाएको छ। प्रदेशसभाको ६६ सिटमध्ये ५७ सिटमा वाम गठबन्धनले जित हाँसिल गरेको हो। प्रतिनिधिसभाको ३३ सिटमध्ये २७ सिटमा वामपन्थी गठबन्धनले जित हाँसिल गरेको छ। वाम गठबन्धनभित्रको प्रमुख घटक नेकपा एमालेलाई प्रदेशमा बहुमत प्राप्त भएको छ। एमालेले प्रतिनिधिसभाको २० र प्रदेशसभाको ४२ क्षेत्रमा जित हाँसिल गरेको हो। अहिलेको परिणामअनुसार एमाले एक्लैले पनि प्रदेश सरकार सञ्चालन गर्नसक्नेछ। वामपन्थी गठबन्धनको अर्को घटक नेकपा माओवादी केन्द्रले प्रतिनिधिसभामा ७ र प्रदेशसभामा १५ क्षेत्रमा सफलता प्राप्त गरेको छ। नेपाली कांग्रसले ५ प्रतिनिधिसभा र ७ प्रदेशसभामा जित निकालेको छ। प्रतिनिधिसभाको १ र प्रदेशसभाको १ क्षेत्रमा नेमकिपाले विजयी हाँसिल गरेको छ भने प्रदेशसभा सदस्यमा नयाँ शक्ति पार्टी नेपालले १ क्षेत्रमा जित हात पारेको छ। नेकपा एमालेले प्रतिनिधिसभातर्फ काठमाडौंमा ६, काभ्रेपलान्चोकमा १, चितवनमा २, दोलखामा १, धादिङमा २, नुवाकोटमा १, भक्तपुरमा १, मकवानपुरमा २, ललितपपुरमा २, सिन्धुपाल्चोकमा १ र सिन्धुलीमा १ क्षेत्र जितेको हो। प्रदेशसभा सदस्यमा एमालेले काठमाडौंमा १६, काभ्रेपलान्चोकमा ३, चितवनमा ४, दोलखामा १, धादिङमा २, नुवाकोटमा २, भक्तपुरमा ३, मकवानपुरमा १, ललितपपुरमा ४, रामेछापमा २, सिन्धुपाल्चोकमा २ र सिन्धुलीमा २ क्षेत्र जितेको छ। नेकपा माओवादी केन्द्रले काभ्रेपलान्चोकमा १, चितवनमा १, नुवाकोटमा १, ललितपपुरमा १, रामेछापमा १, सिन्धुपाल्चोकमा १ र सिन्धुलीमा १ क्षेत्र जितेको छ। प्रदेशसभा तर्फ काभ्रेपलान्चोकमा १, चितवनमा २, दोलखामा १, धादिङमा २, नुवाकोटमा २, मकवानपुरमा २, ललितपपुरमा २, सिन्धुपाल्चोकमा १ र सिन्धुलीमा २ क्षेत्रमा जित हाँसिल गरेको छ। प्रत्यक्षतर्फ बाम गठबन्धनले दुई तिहाई सिट जितेपनि काठमाण्डौं र भक्तपुर नेकपा माओवादी केन्द्रलाई फापेन। एक्लै प्रदेश सरकार सञ्चालन गर्नसक्ने हैसियत बनाएको नेकपा एमाले पनि रसुवामा भने क्लिन स्वीप भएको छ। त्यहाँ नेकपा माओवादी केन्द्रले पनि आफुलाई अस्तित्वमा राख्न सकेन।"
"अझैँ हटाएनन् चुनाव प्रचार सामग्री, कुरुप बन्यो सदरमुकाम","दार्चुला : निर्वाचन सकिए पनि दार्चुलामा प्रचार प्रसारका लागि टाँगिएका झन्डा, व्यानर,र पर्चा पम्पलेट अझै हटाइएको छैन्। मौन अवधिमै निर्वाचन आयोगले हटाउन लगाउनु पर्ने भए पनि आचारसहिँता विपरीत टाँगिएका पर्चाले सदरमुकम र आसपासका बजार कुरुप बनेका छन्। सडक भरी पर्चा खम्बामा झन्डा अनि बिजुलीका पोलमा उम्मेदवारका फोटो सहितका स्टिकर टाँसिएका छन्। कुनै ठाउँमा भने सडक वारपार हुने गरी झन्डा टाँगिएका छन्। सदरमुकाम्मा आज भोली बिभिन्न स्थानमा यस्तै दृश्यहरु देखिन्छन्। प्रदेश तथा प्रतिनिधि सभाको निर्वाचन सकिए पनि सदरमुकाम्का टोलटोलका दृश्य भने फेरीन सकेको छैन्। २१ गते बिहीवार सम्पन्न भएको निर्वाचनको मत परीणाम आई सक्दा पनि जित्ने हार्नेहरु र तिनका उम्मेदवारहरुले गरेको फोहोर भने जस्ताको त्यस्तै छ। चुनाव जित्नेहरुले विजय जुलुसमा समेत यस्ता पर्चाहरु सडकमा फालेर फोहोर गरेका छने् भने, हार्नेले पनि टाँगिएका पर्चा पम्पलेटहरु हटाइएका छैनन्। उम्मेदवार भन्छन फोहोर हटाउँछौँ' चुनाव प्रचार सामग्री नहटाइएका विजयी एवंम उपविजयी उम्मेदवारले केही दिनमै पर्चाहरु हटाउने प्रतिबद्धता जनाएका छन्। वामगठबन्धनका प्रदेशसभाका उम्मेदवार गेल्बोसिंह बोहरा, र मानबहादुर धामीले चुनाव प्रचारका सामग्री हटाउने बताएका छन्। स्थानीय तहको निर्वाचनमा प्रयोग भए जति हामीले यसपाली धेरै प्रचार सामग्री प्रयोग गरेका छैनौँ, बोहराले भने, राखेका जति सबै निकाल्छौँ,'। उनले केही दिन भित्रै सबै प्रचार सामग्री हटाएर सफा शहर बनाउने जानकारी दिए। दार्चुलाबाट पराजय भएका सम्पूर्ण उम्मेदवारहरुले पनि यो महिना भित्रनै पर्चा पम्पलेटहरु हटाउने बताएका छन्। नगरको अनुरोध महाकाली नगरपालिकाले निर्वाचन प्रचार सामग्री हटान सम्बन्धीत राजनितिक दल तथा स्वतन्त्र उम्मेदवारहरुलाई सुचना जारी गरेको छ। नगरपालिकाले चुनावमा प्रयोग गरेका प्रचार सामग्री सबैले इमान्दारीपूर्वक हटाएर नगरपालिकालाई ( सफाशहर स्वच्छ नगर ) बनाउने तर्फ अपिल गरेको छ। महाकाली नगरपालिकाका नगर प्रमुख हंशराज भट्टका अनुसार चुनाव प्रचार सामग्रीले दार्चुला सदरमुकाम क्षेत्रको सौन्दर्यता बिग्रिएकाले हटाउन अनुरोध गरेको हो। सम्बन्धीत दल तथा व्यक्तिलाई हटाउन अनुरोध गरेका हौँ' नगर प्रमुख भट्टले भने।"
सुनसरी३ बाट गच्छदार विजयी,"सुनसरी : सुनसरी क्षेत्र नम्बर ३ बाट नेपाली काँग्रेसका विजय कुमार गच्छदार विजयी भएका छन् । बामगठबन्धनकी भगवती चौधरीलाई ३२१ मतले पराजित गर्दै छैटौं पटक गच्छदार सिंहदबारको यात्रा तय गर्न सफल भएका हुन् । गच्छदारले ३८९७२ मत पाएका छन् भने भगवतीले ३८६५१ मत पाइन् । गच्छदार २०४८ साल ,२०५१ साल, र २०५६ सालको आम निर्वाचनमा नेपाली काँग्रेसबाट निर्वाचित भएका थिए भने २०६४ सालको पहिलो संविधान सभाको निर्वाचनमा मधेशी जनअधिकार फोरम र २०७० सालको संविधान सभाको निर्वाचनका मधेशी अधिकार फोरम(लोकतान्त्रिक) बाट गच्छदारले चुनाव जितेका थिए ।"
स्याङ्जा २(ख)बाट कांग्रेसका भागवतप्रकाश मल्ल विजयी,स्याङ्जा : नेपाली कांग्रेसको राम्रो जिल्लाको रुपमा मानिएको स्याङ्जाको एक प्रदेशमा मात्र नेपाली कांग्रेसले विजयी हात पार्न सफल भएको छ । प्रतिनिधिसभा क्षेत्र नम्बर २ (ख)बाट नेपाली कांग्रेसका उम्मेदवार भागवतप्रकाश मल्लले आफ्ना निकटतम प्रतिद्वन्द्वी वाम गठबन्धनका उम्मेदवार सूर्यप्रसाद गैह्रेलाई पराजित गरेका छन् । नेता मल्ल माओवादी नेता सूर्यप्रसाद गैरेभन्दा १ हजार ५ सय ४० मत बढी प्राप्त गरी विजयी भएका हुन् । प्रदेशसभा सदस्यमा निर्वाचित मल्लले १९ हजार १ सय ७० मत उनका प्रतिस्पर्धी गैह्रेले १७ हजार ६ सय ३० मत प्राप्त गरेका थिए । तरुण दलका स्याङ्जाका अध्यक्ष समेत रहेका मल्लले निर्वाचित घोषणा भएपछि पुतलीबजार नगरपालिका १ स्थित वीपीचोकमा पुगेर वीपीको शालिकलाई माल्यापर्ण गर्दै बद्लिदो परिस्थितीबाट आर्जित जनमतबाट नेपाली कांग्रेस कति पनि बिचलित नभएको बताउँदै सम्पूर्ण जनमत कदरका लागि आफनो योगदान रहने बताए ।
महिलालाई ३३ प्रतिशत संविधानमा मात्रै,"काठमाडौं : एक सय ६५ सिटको प्रतिनिधिसभा निर्वाचनमा १ सय ४६ सिटको परिणाम आउँदासम्म पाँच जना मात्रै महिलाले जितेका छन् ।सोमबार राति ९ बजेसम्मको परिणामअनुसार सबैभन्दा बढी सिट जित्ने एमालेबाट एक, माओवादी केन्द्रबाट तीन र राष्ट्रिय जनमोर्चाबाट एक गरी पाँच जना महिला विजयी भएका हुन् । संविधानमै राज्यको सबै निकायमा महिलाको ३३ प्रतिशत प्रतिनिधित्व अनिवार्य गरिए पनि पहिलोपटक प्रतिनिधिसभामा ५ र प्रदेशसभामा प्रत्यक्षतर्फ १५ प्रतिशत मात्रै महिलाको उम्मेदवारी पर्यो । त्यसमा पनि जम्मा पाँच जना अर्थात् ३:६६ प्रतिशत निर्वाचित भएका छन् । महिलाहरूको उम्मेदवारी संविधानअनुसार ३३ प्रतिशत पुर्याउन कानुनमा संशोधन अपरिहार्य रहेको दाबी सम्बद्ध पक्षको छ । संविधानअनुसार हामीले कानुन ल्याउन सकेका छैनौं, त्यसैले प्रक्रिया पूरा गर्न समानुपातिक प्रणालीतर्फ ध्यान दिने गरेको देखिन्छ, प्रतिनिधिसभामा निर्वाचित महिला सांसद भन्छन्, हाम्रो पहिलो र निर्णायक कार्य महिलाको ३३ प्रतिशत प्रतिनिधित्व र सहभागिता हो। महिलालाई नीति निर्माण तहमा पुर्याउन पैसा, शक्ति र गुन्डामा आधारित निर्वाचन प्रणाली अन्त्य गर्नुपर्ने महिला सांसदको माग । पूर्वमन्त्री एवं माओवादी केन्द्रकी प्रवक्ता पम्फा भुसालले संविधानले दिएको ३३ प्रतिशत निर्वाचित प्रक्रियाबाट समेत हुनुपर्छ, समानुपातिक प्रणालीमा मात्र थुपारेर संविधान कार्यान्वयन गरिनुहुँदैन भन्नेमा दृढ रहेको बताइन् । ललितपुर३ बाट विजयी उनले भनिन्, राजधानीकै महिलासमेत अधिकारबाट वञ्चित रहेको अवस्थामा सिंगो राष्ट्रमा महिलाको अवस्था कस्तो होला आफैँ बुझौँ । संविधान कार्यान्वयनका लागि कानुन निर्माण र कानुन कार्यान्वयनका लागि त्यसअनुसारको राजनीतिक, प्रशासनिक र आर्थिक पहुँचमा महिलालाई पुर्याउनु अपरिहार्य छ । राजनीतिक परिवर्तनअनुसार प्रशासनिक संरचना कायम गर्न नसकेसम्म हाम्रोजस्तो पुरुषप्रधान मुलुकमा संसद् मात्रै होइन, आफ्नै जन्मघरदेखि कर्मघरसम्म पनि अधिकारबाट महिला वञ्चित भइरहने उनले बताइन् । एमालेबाट झापा२ मा निर्वाचित सांसद पवित्रा निरौलाले संविधानले दिएको अधिकारअनुसार ३३ प्रतिशत महिला प्रत्यक्षमै उठाउनुपर्ने आवाज उठाउने बताइन् । यसका लागि देशव्यापी महिला अभियान नै चलाउँछु, उनले भनिन्, मेरो उद्देश्य राजनीतिक परिवर्तनअनुसार समाज परिवर्तनका लागि महिलापुरुष दुवैको ५०५० प्रतिशत प्रतिनिधित्व गराउने हो । निर्वाचन प्रणालीमै परिवर्तन गरौं रणनीतिक साझेदारीविज्ञ सरु जोशीले पार्टीबीचको गठबन्धन र चुनाव जसरी पनि जित्ने उद्देश्यले प्रतिनिधिसभामा महिलाको उम्मेदवारी कम परेको बताइन् । उनले भनिन्, चुनावमा उठेका महिलाले पुरुषले भन्दा कम प्रतिस्पर्धा गरेनन् । उनीहरूको प्रतिस्पर्धालाई मुक्तकण्ठले प्रशंसा गर्नै पर्छ । १ सय ६५ क्षेत्रमै भएको चुनाव खर्च र त्यसको स्रोतजस्ता विषयले पनि महिला प्रतिनिधित्व न्यून भएको धारणा उनले व्यक्त गरिन् । रुकुम२ बाट निर्वाचित माओवादी केन्द्रकी कमला रोकाले समानुपातिकलाई मात्र ३३ प्रतिशतको विकल्प मान्ने प्रमुख दलको व्यवहारप्रति असन्तुष्टि जनाइन् । समानुपातिक र प्रत्यक्ष दुवैबाट प्रतिनिधित्व गर्ने उम्मेदवारको पद सांसद भएझैँ व्यवहार पनि सोहीअनुकूल हुनुपर्ने मान्यतामा उनी दृढ देखिइन् । पूर्वमन्त्री रोकाले भनिन्, हाम्रो निर्वाचन प्रणालीमै परिवर्तन गरी पूर्ण समानुपातिक निर्वाचन प्रणाली अपरिहार्य छ । अत्यन्त भड्किलो र महँगो चुनावी प्रणालीका कारण आगामी दिनमा प्रतिस्पर्धा गर्न गाह्रो हुने उनको भनाइ छ । चुनावमा हुने खर्चकै कारण महिला प्रत्यक्षतर्फ उम्मेदवारी दिन हच्कने गरेको उनले बताइन् । संकल्पकी अध्यक्ष लिली थापाले महिला प्रतिनिधित्व ३३ प्रतिशत भन्ने संविधानको व्यवस्थाअनुसार कानुन नआएकाले पनि महिलाको सहभागितादेखि चयनसम्म कमी आएको बताइन् । महिलाले जित्न सक्दैनन् भन्ने पुरुष धारणाको अन्त्य आजको आवश्यकता हो, उनले भनिन्, अवसर पाएका महिलालाई पुरुषले होइन, महिलाले नै हराउने गरी व्यवस्था गर्नुपर्छ । प्रतिनिधिसभामा विजयी महिला १ झापा २  पवित्रा निरौला (एमाले) ४५८१७ उद्धव थापा (कांग्रेस) ३२०५० २ कञ्चनपुर १  बीना मगर (माओवादी) ३८४६७, दिवानसिंह विष्ट (कांग्रेस) १९२१९ ३ ललितपुर ३  पम्फा भुसाल (माओवादी) २४०३६, मदनबहादुर आमात्य (कांग्रेस) २२३२६ ४ रुकुमपूर्व १  कमला रोका (माओवादी) १०४३४, हरिशंकर घर्तीमगर (कांग्रे) ४४०६ ५ प्युठान १ दुर्गा पौडेल (राजमो) ४७५१४, गोविन्द पोखरेल (कांग्रेस) ३१२८६"
समानुपातिकमा ३८ दलले सय मत पनि कटाएनन्,धादिङ : प्रदेशसभा र प्रतिनिधिसभा निर्वाचन अन्तरगत समानुपातिकतर्फ भएको मतगणनामा धादिङमा ३८ वटा पार्टीले १ सय मत पनि कटाउन सकेनन । प्रतिनिधिसभातर्फ प्रतिस्पर्धामा रहेका ४९ पार्टीमध्ये ११ वटा पार्टीले मात्रै सयको आँकडा पार गर्न सके । सय नकटाउने ३८ वटा पार्टीमध्ये १६ पार्टीले दोहोरो अंकमा समेत मत ल्याउन सकेनन । २ वटा निर्वाचन क्षेत्र रहेको धादिङमा सबैभन्दा थोरै मत पाउँनेमा नेपाल युवा पार्टी रहेको छ । उसले २ मत मात्रै पाएको छ । मतपरिणाम अनुसार वागठबन्धनको एक घटक नेकपा एमाले ५८ हजार ९ सय ५० मतसहित पहिलो भएको छ । दोस्रोमा रहेको नेपाली कांग्रेसले ४२ हजार ८ सय ६१ मत पाउँदा नेकपा माओवादी केन्द्रले २५ हजार ७ सय ७० मतसहित तेस्रो स्थानमा रहेको छ । त्यस्तै राष्ट्रिय प्रजातन्त्र पार्टीले पनि धादिङमा ९ हजार ५ सय २९ मत ल्याएको छ । त्यस्तै प्रदेशसभातर्फ पनि २० पार्टीले सयको आँकडा छुन सकेनन । त्यसमध्ये ४ वटा पार्टीले दोहोरो अंकमा मत ल्याउन सकेनन । ४ वटा प्रदेश रहेको धादिङमा प्रदेशसभातर्फ सबैभन्दा थोरै मत ल्याउने पार्टीमा नेकपा माक्सवादी पार्टी रहेको छ । चारवटा प्रदेशबाट उसले जम्मा ५ मत मात्रै पाएको छ । ३१ वटा पार्टी प्रतिस्पर्धामा रहेकोमा प्रदेशसभातर्फ पनि नेकपा एमाले ५४ हजार ६ सय ७५ मतसहित पहिलो भएको छ । दोस्रो स्थानमा रहेको नेपाली काँङग्रेसले ४० हजार ३३ मत ल्याउँदा २७ हजार २ सय ७० मतसहित नेकपा माओवादी केन्द्र तेस्रो बनेको छ । धादिङको क्षेत्र नं २ को २ प्रदेशमा प्रत्यक्षतर्फ उम्मेद्वारी दिएको राप्रपाले प्रदेशसभा तर्फ पनि कुल ७ हजार ९ सय ६१ मत ल्याएको छ । मत बदर : साढे ९ प्रतिशत समानुपातिकतर्फ प्रदेश तथा प्रतिनिधि सभाको मतगणनामा कुल साढे ९ प्रतिशत मत बदर भएको पाइएको छ । प्रत्यक्ष र्फको भन्दा यो ५ प्रतिशतले बढी हो । प्रत्यक्षतर्फको मतगणनामा साढे ४ प्रतिशत मात्रै मत बदर भएको थियो । समानुपातिकमा पनि प्रतिनिधिसभामा भन्दा प्रदेश सभामा दोब्बर बढी मत बदर भएको छ । कुल १ लाख ५५ हजार ३ सय २३ मत खसेको समानुपातिकमा प्रतिनिधिसभातर्फ ७ दशमलव ७७ प्रतिशत अर्थात १२ हजार ८३ मत बदर भएको थियो भने प्रदेशसभातर्फ ११ दशमलव १८ प्रतिशत अर्थात १७ हजार ३ सय ७४ मत बदर भएको थियो । २ वटा प्रतिनिधिसभा र ४ वटा प्रदेशसभाको क्षेत्र रहेको धादिङमा क्षेत्रगत तुलनामा क्षेत्र नं १ मा भन्दा क्षेत्र नं २ मा ४ सय ७२ मत बढी बदर भएको छ । क्षेत्र नं १ मा कुल खसेको ७८ हजार ७ सय ३२ मतमध्ये ५ हजार ८ सय ३ मत बदर भएको थियो भने क्षेत्र नं २ मा कुल खसेको ७६ हजार ५ सय ९१ मत मध्ये ६ हजार २ सय ८० मत बदर भएको थियो । त्यस्तै ४ वटा प्रदेशमध्ये क्षेत्र नं १ को १ प्रदेशमा सबैभन्दा धेरै ४ हजार ८ सय ३० मत बदर भएको छ । त्यहाँ कुल ४३ हजार ४ सय ४८ मत खसेको थियो । त्यस्तै १ को २ मा कुल खसेको मध्ये ३५ हजार २ सय ८४ मतमध्ये ३ हजार ७ सय ३२ मत बदर भएको थियो । त्यसैगगरी क्षेत्र नं २ को १ मा कुल खसेको ४१ हजार २ सय ५९ मतमध्ये ४ हजार ६ सय ३६ मत बदर भएको थियो भने क्षेत्र नं २ को २ मा कुल खसेको ३५ हजार ३ सय २२ मतमध्ये ४ हजार १ सय ७६ मत बदर भएको जिल्ला निर्वाचन कार्यलय धादिङले जानकारी दिएको छ ।
मधेसी दललाई प्रदेश सरकारमा कठिन,"जनकपुरधाम : प्रदेश २ मा क्षेत्रीय प्रभाव राख्ने दुई मधेसकेन्द्रित दलहरू राष्ट्रिय जनता पार्टी नेपाल (राजपा) र संघीय समाजवादी फोरम नेपाल दुई वटा दल मिलेर पनि प्रदेश सरकार बनाउन नसक्ने जनादेश प्राप्त भएको छ। प्रत्यक्षतर्फ (पहिलो हुने निर्वाचित हुने) का प्रदेशसभाका ६४ सिटको परिणाम प्राप्त हुँदा मिलेर चुनाव लडेका यी दुई दल मात्र मिल्दा सरकार बन्न नसक्ने अवस्था आएको छ। प्रदेशसभा प्रत्यक्षतर्फ ६४ मध्ये २० सिटमा जितेर संघीय फोरम सबैभन्दा ठूलो दल बनेको छ। त्यस्तै, राजपाले १५ सिट हासिल गरेको छ। समानुपातिकतर्फबाट ४३ प्रदेशसभा सदस्य निर्वाचित हुने प्रदेश २ मा बहुमत हासिल गर्न कम्तीमा यी दुई दलको १७ सिट हासिल गर्नुपर्नेछ। यसका लागि उक्त प्रदेशमा समानुपातिकतर्फ कम्तीमा ४० प्रतिशत मत पाउनुपर्ने हुन्छ, जुन सम्भव देखिँदैन। मंगलबार साँझसम्म २ लाख ६५ हजार ६ सय ५७ मत गन्दा राजपाले करिब २१ र फोरमले १५ प्रतिशत मत मात्र हासिल गरेका छन्। निर्वाचनअघि प्रदेशमा आक्रमणको निसाना' बनाइएको एमालेले प्रदेश २ मा प्रत्यक्षतर्फ राजपाभन्दा एक सिट मात्र कम अर्थात १४ सिट जितेको छ भने गठबन्धनको अर्को घटक माओवादी केन्द्रको ६ सिट छ। दुवै दल गरी गठबन्धनले प्रत्यक्षतर्फ २० सिट जितेका छन्। यी दुई दल प्रदेश २ को सत्तामा सहभागी नभए प्रतिपक्षीको हैसियतमा रहनेछन्।वाम गठबन्धनका एमालेमाओवादीले समानुपातिकतर्फ एक तिहाइ मात्र भोट प्राप्त गरे भने पनि यसमा अरू १४ सिट थपिने छन्। पाँच वटा दल र एक जना स्वतन्त्रले चुनाव जितेका छन् प्रदेश २ को प्रदेशसभामा। रौतहटको क्षेत्र नम्बर ४ ख' बाट स्वतन्त्र उम्मेदवारी दिएर चुनाव जितेका शेख अबुल कलाम आजाद राजपाकै बागी उम्मेदवार हुन्। कांग्रेसले प्रत्यक्षमा ८ सिट जितेको छ। उसले समानुपातिकतर्फ योभन्दा बढी सिट हासिल गर्ने निश्चितप्रायः छ। त्रिशंकु संसद्' बन्ने निश्चित भएको उक्त प्रदेशमा दुई ठूला दल कांग्रेस वा एमालेको समर्थनबिना उक्त प्रदेशमा सरकार बनाउन सक्ने बहुमत जुट्ने सम्भावना देखिँदैन। प्रदेश २ प्रतिनिधिसधाप्रदेशसभा संघीय समाजवादी फोरम ९२० राजपा १०१५ एमाले २१४ कांग्रेस ६८ माओवादी केन्द्र ५६ स्वतन्त्र ०१"
रोल्पामा समानुपातिकमा माओवादी केन्द्र पहिलो,"रोल्पा : समानुपातिकतर्प रोल्पामा नेकपा माओवादी केन्द्र पहिलो भएको छ। नेपाली कांगे्रस दोस्रो र एमाले तेस्रो भएका छन्। प्रतिनिधिसभातर्फको समानुपातिकमा माओवादी केन्द्रले २७ हजार २ सय २० र प्रदेशसभामा २५ हजार २ सय ६० मत प्राप्त गरी पहिलो भएको हो। नेपाली कांग्रेसले प्रतिनिधि सभातर्प १५ हजार ८ सय ४७ र प्रदेशसभामा १४ हजार ४ सय १८ मत पाएर दोस्रो भएको हो। एमालेले १० हजार ५ सय ४५ प्रतिनिधिसभा र १० हजार २ सय ७१ मत ल्याएर तेस्रो तह कायम गरेको छ। प्रतिनिधिसभामा राष्ट्रिय प्रजातन्त्र पार्टीले १ हजार ८ सय ३३ र प्रदेशका लागि १ हजार १९ मत ल्याएको छ। नेकपा (माले) र जन समाजवादी पार्टीले प्रतिनिधिसभाका लागि १ हजार १९ र प्रदेशमा ९ सय ७६ मत ल्याएका छन्। राप्रपा (प्रजातान्त्रिक) ले प्रतिनिधिसभामा ६ सय ७५ र प्रदेशमा १ हजार १९ मत पाएको छ। समानुपातिकतर्फको मत गणना कार्य मंगलबार सम्पन्न भएको मुख्य निर्वाचन अधिकृत वासुदेवलाल श्रेष्ठले जानकारी दिए। समानुपातिक मतपत्रमा भएका चिन्ह प्रायःमा मत खसेको छ। अन्य पार्टीले हजार भन्दा कम मत पाएका छन्। नेपाली दलित पार्टी, देशभक्त समाज र हाम्रो पार्टीले ११ मत पाएका छन्। मतपत्रका चिन्ह कोही खाली थिएनन्। जिल्लामा पार्टी संगठन नभएकाको चिन्हमा पनि मत संकेट थिए। विवेकशील साझा पार्टीलाई ८८ मत र नयाँ शक्तिलाई २४ मत प्राप्त भएको छ। समानुपातिकमा ७० हजार ५ सय ७० खसेको मतमा प्रतिनिधिसभातर्फ ५९ हजार ७६ सदर र ११ हजार ४ सय ९४ बदर भए। प्रदेशसभातर्फ १५ हजार ७ सय ६६ वदर भयो भने ५४ हजार ८ सय ४ मत सदर भएको मुख्य निर्वाचन अधिकृतको कार्यालयले जनाएको छ।"
सुनसरी निर्वाच क्षेत्र ३ ख मा लोकतान्त्रिक गठबन्धन विजयी,सुनसरी : सुनसरी निर्वाच क्षेत्र ३ ख मा लोकतान्त्रिक गठबन्धन विजयी भएको छ । लोकतान्त्रिक गठबन्धनबाट उम्मेदवार बनेका नेपाली कांग्रेसका अगमलाल चौधरीले २१ हजार ४ सय २९ मत ल्याएर विजयी भएका हुन् । उनका प्रतिष्पर्धी वामगठबन्धनबाट उम्मेदवार बनेका रामदेव महतोले १७ हजार ५ सय ६८ मत ल्याएका छन् । चौधरी नेपाली कांग्रेसका नेता विजयकुमार गच्छदारका रजनैतिक गुरु मानिन्छन् ।
"५ वटा प्रदेशमा एमाले, २ वटामा कांग्रेस","काठमाडौं : प्रतिनिधिसभा निर्वाचनको समानुपातिकतर्फको मतगणनामा पनि एमालेकै अग्रता देखिएको छ । वाम गठबन्धनका कारण प्रत्यक्षतर्फ राम्रो नजिता हासिल गरेको माओवादी समानुपातिकतर्फ भने तेस्रो स्थानमा छ । प्रत्यक्षतर्फ निकै खस्केको कांग्रेस समानुपातिकतर्फ भने दोस्रो स्थानमा छ । राति १० बजेसम्मको अवस्थामा एमालेले समानुपातिकर्फ १६ लाख ५ सय ३४ मत प्राप्त गरेको छ । निर्वाचन आयोगका अनुसार समानुपातिकतर्फ दोस्रो स्थानमा रहेको कांग्रेसले १५ लाख ६ हजार ५ सय ७८ मत हासिल गरेको छ । प्रत्यक्षतर्फ जम्मा २२ स्थानमा मात्र जित हात पारेको कांग्रेसले समानुपातिकतर्फको नजिताबाट क्षतिपूर्ति पाउने देखिएको छ । प्रत्यक्षतर्फ कांग्रेसभन्दा निकैमाथि रहेको माओवादीले समानुपातिकमा भने ६ लाख ३२ हजार ३ सय ३४ मत मात्र प्राप्त गरेको छ । माओवादी केन्द्रले समानुपातिकमा कम मत पाएका कारण कांग्रेस र उसको संसद्मा उस्ताउस्तै उपस्थिति हुने सम्भावना रहेको आयोग पदाधिकारीहरूको अनुमान छ । यद्यपि, सबै जिल्लाको समानुपातिकतर्फको नजिता भने टुंगिसकेको छैन । समानुपातिकतर्फ १ लाख ६० हजार ८ सय १४ मत ल्याएर संघीय फोरम चौथो स्थानमा छ भने राजपा १ लाख ३ हजार ३ सय ९२ मतका साथ पाँचौ स्थानमा छ । यी पाँचवटा दलले १ लाख भन्दा बढी मत पाइसकेका कारण ३ प्रतिशत मत कटाउने अनुमान गरिएको छ । समानुपातिकमा ३ प्रतिशत मत पाउनेले मात्र राष्ट्रिय दलको मान्यता पाउनेछन् । राप्रपाले पनि समानुपातिकतर्फ १ लाख मत कटाएको छ । विवेकशील साझा पनि १ लाख मतको नजिक छ । उसले ९६ हजार ७ सय १४ मत पाएको छ । नयाँ शक्ति, राप्रपा (प्रजातान्त्रिक) र जनमोर्चाले भने ५० हजार मत कटाउन सकेका छैनन् । यस्तै प्रदेशसभातर्फ पनि ५ वटामा एमाले र २ वटाको समानुपातिकतर्फ कांग्रेसको अग्रता छ । प्रदेश नम्बर १, ३, ४, ५ र ६ मा एमाले अघि छ भने प्रदेश २ र ७ मा कांग्रेस पहिलो स्थानमा छ । प्रदेश १ मा एमालेकै अग्रता देखिएको छ । एमालेले ३ लाख ६१ हजार ७ सय ७० मत पाएको छ भने कांग्रेसले ३ लाख २ हजार २३ मत ल्याएको छ । माओवादी केन्द्रले १ लाख २० हजार १ सय ५१ मत पाउँदा राप्रपाले २४ हजार ६ सय ९२ मत पाएको छ । प्रदेश २ मा भने एमाले चौथो स्थानमा छ । प्रदेश २ मा कांग्रेसले ८६ हजार ६ सय ३६, राजापाले ६४ हजार ९ सय २५ र संघीय फोरमले ५४ हजार ७ सय ३६ मत ल्याएको छ । एमालेले ५० हजार ६४ र माओवादीले ३० हजार ९ सय ३१ मत पाएको छ । प्रदेश ३ मा भने एमालेको अग्रता देखिएको छ । एमालेले २ लाख ९२ हजार ३ सय ३८ मत पाएको छ भने दोस्रो स्थानमा रहेको कांग्रेसले २ लाख ३३ हजार ४ सय ५४ मत पाएको छ । प्रदेश ३ मा तेस्रो स्थानमा रहेको माओवादीले १ लाख ४४ हजार ९ सय ११ मत पाएको छ । यो प्रदेशमा विवेकशील साझाले ५० हजार ८ सय ६६ मत पाएको छ । प्रदेश ४ मा पनि कांग्रेसभन्दा एमाले केही मतले अघि छ । एमालेले २ लाख ४७ हजार ७ सय १ मत पाउँदा कांग्रेसले २ लाख ४२ हजार ७ सय १३ मत पाएको छ । माओवादीले ९५ हजार १ सय ५० मत पाएको छ । प्रदेश ५ मा एमालेले ३ लाख १७ हजार २ सय ४२ र कांग्रेसले ३ लाख ७ हजार ६१ मत पाएको छ । प्रदेश ६ मा एमाले अघि छ भने प्रदेश ७ मा कांग्रेस पहिलो स्थानमा छ । एमालेले प्रदेश ६ मा १ लाख २ सय ४६ मत पाएको छ भने कांग्रेसले ९५ हजार ३१ मत ल्याएको छ । उक्त प्रदेशमा माओवादीले ७८ हजार ७ सय ५७ मत पाएको छ । प्रदेश ७ मा पहिलो स्थानमा रहेको कांग्रेसले १ लाख २६ हजार ३ सय १२ मत पाएको छ भने एमालेले १ लाख १६ हजार ९ सय ४० मत पाएको छ । यो प्रदेशमा माओवादीले ५० हजार ४ सय ७५ मत मात्र पाएको छ । प्रत्यक्षतर्फ १ सय ६५ सदस्यीय प्रतिनिधिसभाको प्रत्यक्षतर्फ २ स्थानको मात्र मत परिणाम सार्वजनिक हुन बाँकी छ । सुनसरी ३ र कैलाली २ को मात्र नतिजा सार्वजनिक हुन बाँकी रहेको आयोगले जनाएको छ । यी दुवै स्थानमा एमालेले अग्रता लिइरहेको छ । हालसम्म एमालेले ७८ स्थानमा जित हासिल गरेको छ भने माओवादीले ३६ स्थान जितेको छ । कांग्रेसले २२ सिट जितेको छ भने राजपा ११, संघीय फोरम १०, नयाँ शक्ति १, जनमोर्चा १, नेमकिपा १ र १ जना स्वतन्त्रले जित हासिल गरेका छन् ।"
अग्रता लिदैँ गच्छदार,"सुनसरी : सुनसरी क्षेत्र नम्बर ३ मा पछिल्लो मतपरिणामअनुसार नेपाली कांग्रेसका विजयकुमार गच्छदारले अग्रता लिइरहेका छन्। उनले वाम गठबन्धनको तर्फबाट उम्मेदवार बनेकी एमालेकी भगवती चौधरीलाई पछि पार्दै ५ सय १९ मतले अग्रता लिएका छन्। गच्छदारले ३६ हजार ८० मत ल्याएका छन् भने उनका निकटतम प्रतिष्पर्धी भगवतीले ३५ हजार ५ सय ६१ मत ल्याएकी छिन्। अब ६ हजार ५ सय मत गणना हुन बाँकी रहेको छ। मतगणनास्थलामा कांग्रेस कार्यकर्ता उत्साहित भइरहेका छन्। यसैगरी गच्छदारले अग्रता लिइरहे उनको जित निस्कने सबैले आँकलन गरिरहेका छन्। मतगणना स्थलमा सेनाले उच्च सतर्कता बढाएको छ। प्रदेश १ प्रहरी कार्यलयका डिआइजी ज्ञानविक्रम शाह, संघीय प्रहरी कार्यालय ईकाई धरानका प्रमुख हरिबहादुर पाललगायत परिचालन भएर सुरक्षा बढाएका छन्। मतगणनाका क्रममा एमाले उम्मेदवार चौधरीले मतगणनामा असन्तुष्टि जनाएपछि सोमबार बिहानदेखि मतगणना स्थगित भएको थियो। मतगणनाका क्रममा नौवटा रुख चिन्हमा छाप लागेको अर्धकट्टीसहितको मतपत्रलाई निर्वाचन अधिकृत टिकाभुषण घिमिरेले सदर गरेपछि एमाले उम्मेदवार चौधरीले मतगणनामा असन्तुष्टि जनाएकी थिइन। त्यस लगत्तै मतगणना अवरुद्ध भएको थियो। उक्त क्षेत्रमै एउटा सूर्य चिन्हमा २० रुपैयाँको नोट टाँसिएको मतपत्र भेटिएपछि उक्त मतपत्र बदर गरिएको थियो। यसलाई पनि चौधरीले आपत्ति जनाएकी थिइन्। सोमबार मतगणना स्थगित हुनुअघि गच्छदारलाई चौधरीले एक सय ५५ मतले अग्रता लिएकी थिइन्।"
समानुपातिकतर्फ एमालेको अग्रता कायमै,"काठमाडौँ : प्रतिनिधिसभा र प्रदेशसभा निर्वाचनअन्तर्गत समानुपातिकतर्फको जारी मतगणनामा नेकपा एमालेको अग्रता कायमै रहेको छ। निर्वाचन आयोगको पछिल्लो मत परिणामअनुसार एमाले १५ लाख ७४ हजार ८८६ मतका साथ पहिलो स्थानमा छ। एमालेलाई पछ्याउँदै नेपाली काँग्रेसले १४ लाख ७९ हजार ६५७ मत ल्याई दोस्रो स्थान हासिल गरेको छ। त्यस्तै नेकपा माओवादी केन्द्र छ लाख २३ हजार ९७३ मतसहित तेस्रो स्थानमा छ भने चौथो स्थानमा रहेको संघीय समाजवादी फोरमले एक लाख ५६ हजार ९८२ मत पाएको छ। त्यसैगरी राष्ट्रिय जनता पार्टी ९राजपा० नेपालले ९९ हजार ३९८, राष्ट्रिय प्रजातन्त्र पार्टी ९राप्रपा०ले ९७ हजार ५२८, विवेकशील साझाले ९५ हजार ४०८, नयाँ शक्ति पार्टी नेपालले ४८ हजार ३०१, राप्रपा प्रजातान्त्रिकले ३२ हजार ७०० र राष्ट्रिय जनमोर्चाले ३१ हजार ५८२ मत ल्याएको छ। रासस"
उपप्रधान र वरिष्ठ मन्त्रीहरू नै पराजित,"काठमाडौं : सत्तामा नै रहेर प्रतिस्पर्धा गर्दा पनि प्रधानमन्त्री शेरबहादुर देउवा सरकारका दुई उपप्रधानमन्त्री र केही वरिष्ठ मन्त्री निर्वाचनमा पराजित भएका छन् । वर्तमान सरकारका करिब १८ जना मन्त्री चुनावी मैदानमा थिए । तीमध्ये अधिकांश पराजित भएका छन् । निर्वाचनमा धेरै मन्त्रीको हारले सत्ता र शक्तिको आडमा निर्वाचन सजिलै जित्न सकिने सोचसमेत गलत सावित गरिदिएको राजनीतिक विश्लेषक बताउँछन् । सरकारका वरिष्ठ उपप्रधानमन्त्री कमल थापा निर्वाचनमा पराजित भएका छन् भने अर्का उपप्रधानमन्त्री गोपालमान श्रेष्ठ पनि पराजित भएका छन् । मकवानपुर १ बाट लोकतान्त्रिक गठबन्धनका साझा उम्मेदवार बनेका उपप्रधानमन्त्री थापा एमाले उम्मेदवार कृष्णप्रसाद दाहालसँग पराजित भए । अर्का उपप्रधानमन्त्री श्रेष्ठ स्याङ्जा २ मा एमालेकी पद्मादेवी अर्यालसँग पराजित भए । अर्का उपप्रधानमन्त्री विजयकुमार गच्छदारलाई सुनसरी ३ मा एमालेकी भगवती चौधरीले चुनौती दिइरहेकी छन् । सरकारका प्रवक्ता एवं सूचना तथा सञ्चारमन्त्री मोहनबहादुर बस्नेत सिन्धुपाल्चोक १ मा पराजित भए । उनी माओवादी केन्द्रका अग्नी सापकोटासँग ठूलो मतान्तरले पराजित भए । उद्योगमन्त्री सुनीलबहादुर थापा धनकुटामा एमालेका राजेन्द्र राईसँग पराजित भइसकेका छन् । महिला, बालबालिका तथा समाज कल्याण मन्त्री विक्रमबहादुर थापा पनि काठमाडौं ७ मा पराजित भएका छन् । थापा एमालेका रामवीर मानन्धरसँग फराकिलो मतान्तरले पराजित भए । यसैगरी कानुन, न्याय तथा संसदीय मामिला मन्त्री यज्ञबहादुर थापा कास्की १ मा एमालेका खगराज अधिकारीसँग पराजित भए । सहकारी तथा गरिबी निवारण मन्त्री अम्बिका बस्नेत पनि काठमाडौं ३ मा एमालेका कृष्ण राईसँग पराजित भइन् । श्रम तथा रोजगार मन्त्री फरमुल्लाह मन्सुर बारा ३ मा तेस्रो स्थानमा रहेर पराजित भइसकेका छन्् । भूमिसुधार तथा व्यवस्था मन्त्री गोपाल दहित पनि पराजित भएका छन् । उनी बर्दिया २ मा माओवादी केन्द्रका सन्तकुमार थारुसँग पराजित भए । भौतिक पूर्वाधार तथा यातायात मन्त्री वीरबहादुर बलायर डोटीमा एमालेका प्रेमबहादुर आलेसँग पराजित भए । वन तथा भूसंरक्षण मन्त्री विक्रम पाण्डे चितवन ३ मा माओवादी केन्द्रका अध्यक्ष पुष्पकमल दाहालसग पराजित भए । अधिकांश मन्त्रीले आफ्ना मन्त्रालय र मन्त्रालय मातहतका विभिन्न परियोजना र आयोजनाका चारपाँच वटा सवारीसाधन गाडी निर्वाचन प्रचारप्रसारमा कार्यकर्ता बोक्न दुरुपयोग गरेको सम्बद्ध मन्त्रालय स्रोतले बताएका छन् । तर अर्थमन्त्री ज्ञानेन्द्रबहादुर कार्की, रक्षामन्त्री भीमसेनदास प्रधान, सिँचाइमन्त्री सञ्जयकुमार गौतम र युवा तथा खेलकुदमन्त्री राजेन्द्रकुमार केसी भने निर्वाचनमा विजयी हुने भाग्यमानी मन्त्री भएका छन् ।"
तेह्रथुममा समानुपातिकमा पनि एमाले पहिलो,"तेह्रथुम : तेह्रथुममा समानुपातिकतर्फको मत गणना सम्पन्न भएको छ। समानुपातिक तर्फको मतको नतिजा प्रतिनिधि सभा र प्रदेश सभा दुवैमा नेकपा एमाले अघि पहलिो भएको छ । एमालेले प्रतिनिधिसभातर्फ १८ हजार ४ सय १८, प्रदेशसभा क्षेत्र नं १ मा ९ हजार ७ सय ८० र प्रदेशसभा क्षेत्र नं २ तर्फ ७ हजार ९ सय २८ मत ल्याइ पहिलो भएको हो। नेपाली कांग्रेसले प्रतिनिधिसभातर्फ १६ हजार ९, प्रदेशसभा क्षेत्र नं १ मा ८ हजार ५ सय ७७ र प्रदेश सभा क्षेत्र नं २ मा ६ हजार १ सय ८६ मत ल्यायी दोश्रो भएको छ। नेकपा मालेले प्रतिनिधि सभामा ३००३ मत, प्रदेशसभा क्षेत्र नं १ मा १ हजार ४ सय ३८ र प्रदेश सभा क्षेत्र नं २ मा १ हजार ३ सय ७८ मत ल्याइ तेश्रो भएको छ। प्रतिनिधिसभामा राष्ट्रिय प्रजातन्त्र पार्टीमा १ सय ५८ मत आएको छ। राष्ट्रिय जनता पार्टी नेपालमा ११, राष्ट्रिय प्रजातन्त्र पार्टी प्रजातान्त्रिकमा १ सय २० मत, संघीय समाजवादी फोरम नेपालमा २ सय १२ मत, नेकपा मालेले १सय ११, राष्ट्रिय जनमुक्ति पार्टीमा ३ सय ५, नयाँ शक्ति पार्टी नेपालले ६ सय ५ मत, मंगोल नेशनल अर्गनाइजेसनमा ३८,द देशभक्त गणतान्त्रिक मोर्चा नेपालमा ५२ मत, विवेकशील साझा पार्टीले २ सय ६९ मत, संघीय लोकतान्त्रिक राष्ट्रिय मञ्चले १ हजार ५ सय ८२ मत ल्याएका छन्। समानुपातिकतर्फ प्रतिनिधिसभामा जम्मा ४४ हजार २ सय २२ मत खसेकोमा ४१ हजार २ सय ५५ मत सदर भएको थियो भने २ हजार ९ सय ६७ बदर भएको छ। प्रदेश सभा क्षेत्र नं १ तर्फ जम्मा २४ हजार २ सय ६४ मत खसेकोमा २१ हजार ८ सय ४५ मत सदर भएको र २ हजार ४ सय १९ मत बदर भएको छ। यसै गरी प्रदेश सभा क्षेत्र नं २ मा जम्मा १९ हजार ९ सय ५८ मत खसेको छ ,कुल खसेको मत मध्ये १७ हजार ४ सय ६६ मत सदर र २ हजार ४ सय ९२ मत बदर भएको मुख्य निर्वाचन अधिकृतको कार्यलयले जनाएको छ।"
पूर्व प्रशासकको आँखा प्रदेश प्रमुखमा,"काठमाडौं : प्रदेश प्रमुख नियुक्तिका लागि प्रधानमन्त्री शेरबहादुर देउवानिकट पूर्वप्रशासक, एनजीओकर्मी तथा समाजसेवी बालुवाटार धाउन थालेका छन् । स्वतन्त्र र गैरराजनीतिक व्यक्तिलाई प्रदेश प्रमुख नियुक्त गर्ने मापदण्ड बने पनि प्रधानमन्त्री देउवाले आफू निकटका व्यक्तिलाई प्र्रदेश प्रमुख नियुक्त गर्न गृहकार्य थालेको प्रधानमन्त्री कार्यालय उच्च स्रोतले जानकारी दिएको छ । स्रोतका अनुसार प्रदेश प्रमुखको आकांक्षीमा अनुराधा कोइराला, पूर्वमुख्यसचिव भोजराज पोखरेल, पूर्वसचिव माधव रेग्मी, नमिना सिंहलगायत छन् । स्रोतका अनुसार बालुवाटारले त्रिविका पूर्वउपकुलपति केदारभक्त माथेमा, सुरेशराज शर्मालगायतलाई प्रदेश प्रमुखका लागि मौखिक प्रस्ताव गरेको छ । उनीहरूले त्यसको जवाफ दिइनसकेको स्रोतले बतायो । संविधानको धारा १६३ मा प्रदेश प्रमुख नियुक्तिसम्बन्धी व्यवस्था छ । सरकारको सिफारिसमा राष्ट्रपतिले प्रदेश प्रमुखको नियुुक्ति गर्ने संवैधानिक व्यवस्था छ । प्रधानमन्त्री कार्यालयले प्रदेश प्रमुखको मापदण्ड र काम, कर्तव्य र अधिकार निर्धारण गरिसकेको छ । प्रदेश मुख्यमन्त्री र मन्त्रीले प्रदेश प्रमुखसमक्ष पद तथा गोपनीयताको सपथ लिनुपर्ने कानुनी प्रावधान छ । सरकारले प्रदेश प्रमुखको योग्यता, काम, कर्तव्य, अधिकार, पारि श्रमिक र सेवाका सर्त तथा सुविधा सम्बन्धमा व्यवस्था गर्न बनेको प्रदेश प्रमुखसम्बन्धी ऐन २०७४ मा प्रदेश प्रमुखको काम कर्तव्य र अधिकार निक्र्योल गरिएको छ । प्रदेश प्रमुखले संविधान, ऐन र प्रदेश कानुनबमोजिम प्राप्त अधिकारको प्रयोग र कर्तव्यको पालना गर्ने, संघ र प्रदेशबीच समन्वयको भूमिका निर्वाह गर्ने, संविधान र कानुनबमोजिम मुख्यमन्त्री नियुक्त गर्ने, प्रदेश अध्यादेश जारी गर्नेलगायत अधिकार दिइएको छ । मासिक पारि श्रमिक ६७ हजार २ सय ५०, उपयुक्त आवास व्यवस्था सरकारले गर्ने भएपछि प्रमुखतर्फ पूर्वप्रशासकको आकांक्षा बढेको हो । प्रदेश प्रमुख बिरामी परे उपचारको सबै खर्च सरकारले व्यहोर्ने तथा उनले सम्पादन गरेका कार्यप्रति अदालतमा प्रश्न उठाउन नपाइने व्यवस्थाले पनि आकांक्षी आकर्षित भएका हुन् ।"
भदालाई हराइन् फुपूले,"जलेश्वर : महोत्तरीमा भदालाई प्रराजित गर्दै फुपू विजयी भएकी छन्। जिल्लाको निर्वाचन क्षेत्र नम्बर १ (क) निर्वाचन क्षेत्रमा फुपू सारदादेवी थापाले भदा प्रह्लादकुमार क्षेत्रीलाई हराएका हुन्। यहाँ फुपू भदाबीचको चुनावी प्रतिस्पर्धा रोचक बनेको थियो। थापाले भदा क्षेत्रीलाई एक हजार दुई सय ५१ मतको मतान्तरले जित हाँसिल गरेकी हुन्। दश हजार दुई सय ८२ मत ल्याएर विजयी भएकी थापाका भदा प्रहलादकुमारले नौं हजार ३१ मत प्राप्त गरेका थिए। नेपाली कांग्रेसबाट क्षेत्री र उनकी फुपू थापा वाम गठबन्धन एमालेबाट चुनावी मैदानमा उत्रिएका थिए। भदा क्षेत्रीले फुपूलाई घरमा विजयीको माला लगाएर मिठाइ खुवाएका छन्। विजयी थापाले आफ्नो गलाको माला भदालाई लगाइदिएर खुशी साट्दै भनिन्,देश र जनताको पक्षमा काम गर्छु।क्षेत्रीलाई सम्पन्न स्थानीय तहको चुनावमा कांग्रेसले बर्दिबास नगरपालिकाको मेयर पदको उम्मेदवार बनाएको थियो। उनलाई माओवादी केन्द्रका उम्मेदवार विदुरकुमार कार्कीले हराएका थिए। नेकपा एमालेबाट नेत्री थापाले उपमेयरको दावेदार भएपनि पार्टीले टिकट दिएको थिएन। महिला नेत्री थापा महिला अधिकारकर्मी हुन् भने क्षेत्री उद्योग वाणिज्यसंघ बर्दिबासका अध्यक्ष हुन्।"
कांग्रेसमा हस्तक्षेपको माग,"काठमाडौं : यसपटक कुनै आधारक्षेत्र सुरक्षित रहेन, कांग्रेसको । हिमालदेखि पहाड हुँदै तराई मधेस सबैलाई जोड्ने गरी सबै अट्ने देश, सबैलाई जोड्ने कांग्रेस को नारा दिएको कांग्रेस न हिमालपहाडमा राम्रो नतिजा ल्यायो न त तराईमधेसमै ! प्रतिनिधिसभा र प्रदेशसभा निर्वाचनको सोमबार अबेरसम्म आएको नतिजामा प्रत्यक्षतर्फ कांग्रेस २१ सिटमा सीमित छ । प्रदेशसभातर्फ पनि कांग्रेसको उपस्थिति झिनो छ । वाम गठबन्धनले प्रत्यक्षतर्फ दुई तिहाइको मत जोडिरहँदा देशकै जेठो पार्टी कांग्रेस कसरी अघि बढ्ला भन्ने विषय चासोसाथ हेरिएको छ ।कांग्रेसलाई नजिकबाट नियालिरहेका विश्लेषक जुगल भुर्तेल भन्छन्, कांग्रेसभित्र क्रान्तिकारी युवा जमातको हस्तक्षेप आवश्यक छ। भुर्तेलको बुझाइमा कांग्रेसले समग्र जनता र विशेष गरी युवा जमातलाई अपिल गर्न पछि परिरहेको छ । आफंैले गरेको कामको बारेमा समेत कांग्रेसले जनतामा पुर्याएको छैन । यस्तो अवस्थामा पार्टीको नेतृत्व तहमै व्यापक परिवर्तन आवश्यक हुन्छ । भुर्तेल भन्छन्, निर्वाचनमा नेतृत्वमा हाबी हुने प्रभावशाली नेताहरू नै पराजय हुनुले उनीहरूको विकल्प खोजेको देखिन्छ । संघप्रदेशसभा निर्वाचनमा कांग्रेसका प्रभावशाली नेताहरू गृह क्षेत्रमा पराजित भएका छन् । वरिष्ठ नेता रामचन्द्र पौडेल, कृष्णप्रसाद सिटौला, विमलेन्द्र निधि, शेखर कोइराला, अर्जुननरसिंह केसी, डा रामशरण महत, नवीन्द्रराज जोशीलगायत दर्जनांै नेताले पराजय भोगेका छन् । वाम गठबन्धन बनेपछि कमजोर बनेको आकलन भइरहँदा पनि परिणाम आफ्नो पक्षमा पार्ने अड्कल गरिएका कांग्रेसका वरिष्ठ नेताहरू स्वयं पराजय भोग्न विवश भएका छन् । २ नम्बर प्रदेशसहित तराईमधेसमा राम्रो गर्ने अनुमान गरिए पनि यी क्षेत्र कांग्रेसका लागि फलिफाप भएन । २ नम्बर प्रदेशमा पनि मधेसी दलकै बाहुल्य देखियो । अन्यको तुलनामा आशा गरिएको ७ नं प्रदेशको परिणाम पनि कांग्रेसको पक्षमा आएन । कैलाली, कञ्चनपुरमा कांग्रेस शून्यप्रायः बनेको छ भने कांग्रेस राजनीतिको विरासत नै मानिएको मोरङमा एक सिटमा सीमित रह्यो । वाम गठबन्धन घोषणापछि निर्वाचन लक्षित लोकतान्त्रिक गठबन्धनको कसरत भए पनि त्यो प्रभावकारी बन्न नसक्दा कांग्रेसको पक्षमा निर्वाचन परिणाम नआएको हो । दुई ठूला वाम दल तालमेल गरी चुनावमा होमिएका बेला कांग्रेसले मतदातालाई आकर्षण र भरोसा जगाउने कुरा गर्न सकेन । निर्वाचनमा कांग्रेस कमजोर दखिनुमा पार्टी बाहिरभन्दा भित्रै बढी कमजोर भएको स्विकार्छन् कांग्रेस नेता डानारायण खड्का । उनी भन्छन्, कांग्रेसले काम नगरेको होइन तर हामीले जनतामा आशा उत्पन्न गराउन सकेनांै । जनताले गरिरहेको अपेक्षा र पार्टी नेतृत्वबीच तालमेल देखिएन । खड्का भन्छन्, अब ढिलो नगरी पार्टीभित्र यसको बहस सुरु हुनुपर्छ । निर्वाचन परिणाम आएसँगै कांग्रेसभित्र नेतृत्व हस्तान्तरणको बहस बाक्लिँदै गएको छ । केन्द्रीय तहका नेताहरू पराजित भएका कारण नेतृत्व हस्तान्तरणको दौडमा युवा अग्रपंक्तिमा उभिएका छन् ।नेता खड्का भन्छन्, अब चाँडै पार्टीको केन्द्रीय कार्यसमितिको बैठक डाकेर निर्वाचनको समीक्षा गर्नुपर्छ । महासमिति बैठक डाकेर आवश्यक निर्णय लिइनुपर्छ । विश्लेषक भुर्तेल भने कांग्रेस नेतृत्वदेखि क्रियाशील सदस्य बनाउने परम्परामै व्यापक सुधारको खाँचो औंल्याउँछन् । उनी भन्छन्, कांग्रेसभित्र प्रवेश गर्ने परिपाटीमै पहिला सुधार हुनुपर्छ ।निर्वाचन नतिजामाथि कांग्रेस नेता प्रदीप गिरीले टिप्पणी गर्दै भनेका छन्, रूखको पात मात्रै झरेको हो । वसन्तमा फेरि पलाउँछ । सिरहाबाट प्रतिनिधिसभामा निर्वाचित गिरीले रूखको पात झरेको कुरालाई निर्वाचनमा देखिएको कमजोर अवस्थासँग तुलना गरेका छन् । विश्लेषक भुर्तेल गिरीको विश्लेषणलाई रिफरेन्स गर्दै अन्नपूर्णसँग भने, कांग्रेसले वसन्तमा आफैं पात पलाउँछ भनेर पर्खनुभन्दा त्यसमा राम्रोसँग मलजल गर्न आवश्यक छ । कांग्रेसभित्र हरेक निर्वाचनमा अन्तर्घातको प्रश्न उठ्ने गर्छ । वाम गठबन्धनका कारण यो निर्वाचनमा कांग्रेसभित्र खासै असन्तुष्टि देखिएन । ०१५ सालबाट सुरु भएको कांग्रेसभित्रको अन्तर्घातको शृंखलालाई ०५१ सालको उपनिर्वाचनले संस्थागत गरेको मानिन्छ ।"
प्रदेश २ मा एमालेलाई दुर्इ सिट मात्रै,"काठमाडौं : अन्य प्रदेशमा उल्लेखनीय जित हासिल गरेको वाम गठबन्धनको ठूलो दल एमाले २ नं प्रदेशमा निकै कमजोर देखिएको छ । एमालेले प्रतिनिधिसभाको प्रत्यक्षतर्फ ३२ सिटमा जम्मा २ सिट मात्रै जित्न सकेको छ । प्रदेश २ मा एमालेकातर्फबाट धनुषा४ मा रघुबीर महासेठ, र सिराहा ३ मा लिलानाथ श्रेष्ठले मात्रै जित हात पार्न सफल भएका छन्। प्रदेश २ का ३२ प्रतिनिधिसभाका सिट मध्ये एमालेलाई १५ र माओवादीलाई १७ हुने गरी भागवण्डा गरिएको थियो। प्रतिनिधिसभाको प्रत्यक्षमा समग्रमा दुई तिहाइ सिटमा जित हात पारेको वाम गठबन्धनले यस प्रदेशमा एक चौथाई पनि पुयाउन सकेन। स्थानीय तहको निर्वाचनमा २ नं प्रदेशमा पहिलो भएको कांग्रेस पनि ६ सिट मै सीमित भयो । दुई मधेस केन्द्रित दल राजपा र फोरमले तालमेल गरेपछि यहाँ तीन ठूला दल खुम्चिन पुगेका हुन् । केही निर्वाचन क्षेत्रमा कांग्रेस र मधसी दलकोसमेत तालमेल थियो । २ प्रदेशमा राजपाले सबैभन्दा बढी १० सिटमा जित हात पारेको छ । फोरमले ९, कांग्रेसले ६, माओवादीले ५ र एमाले २ सिटमा जित दर्ता गरेका छन् । प्रदेश २ को प्रतिनिधिसभा प्रत्यक्षतर्फको नतिजा एमाले ०१, रघुबीर महासेठ, धनुषा  ४ ०२, लिलानाथ श्रेष्ठ। सिराहा  ३ ०१सुरेश चन्द्र दास, सिराहा  २ ०२रामेश्वर राय यादव, सर्लाही  ३ ०३प्रभु साह रौतहट  ३ ०४मातृका प्रसाद यादव, धनुषा  १ ०५गिरिराजमणि पोखरेल, महोत्तरी  १ कांग्रेस ०१देव प्रसाद तिमलसेना, रौतहट  ४ ०२अमरेशकुमार सिह सर्लाही  ४ ०३तेजुलाल चौधरी सप्तरी  ४ ०४उमाकान्त चौधरी बारा  १ ०५आलम मोहम्मद, रौतहट  २ ०६प्रदिप गिरी सिराहा  १ फोरम ०१, डा सूर्यनारायण यादव, सप्तरी  १ ०२,रामसहाय प्रसाद यादव,बारा  २ ०३प्रदिप यादव, पर्सा  १ ०४ बिमल प्रसाद श्रीवास्तव, पर्सा  २ ०५रामवावु कुमार यादव,बारा  ३ ०६सुरेन्द्र कुमार यादव, महोत्तरी  ४ ०७हरिनारायण प्रसाद सा रौनियार, पर्सा  ३ ०८उपेन्द्र यादव, सप्तरी  २ ०९उमाशंकर अरगरिया,धनुषा  २ राजपा ०१राजकिशोर यादव, सिराहा  ४ ०२शरत सिंह भण्डारी, महोत्तरी  २ ०३राजेन्द्र महतो, धनुषा  ३ ०४प्रमोद साह, सर्लाही  १ ०५महन्थ ठाकुर, महोत्तरी  ३ ०६लक्ष्मण लाल कर्ण, पर्सा  ४ ०७महिन्द्र राय यादव, सर्लाही  २ ०८एकवाल मियाँ, बारा  ४ ०९चन्द्रकान्त चौधरी, सप्तरी  ३ १०अनिल कुमार झा,रौतहट  १"
दाङमा समानुपातिकमा कांग्रेस पहिलो,"दाङ : प्रत्यक्ष निर्वाचन प्रणालीको नतिजा सार्वजनिक भएलगतै जिल्लामा सुरु भएको समानुपातिको मतगणना सम्पन्न भएको छ। प्रत्यक्षमा प्रतिनिधिसभामा कुनै सिट नजितेको कांग्रेस समानुपातिकमा भने जिल्लामा पहिलो दल भएको छ। २ लाख २९ हजार ४ सय ५२ समानुपातिक मत खसेकोमा समानुपातिकमा प्रतिनिधिसभा तथा प्रदेशसभा दुवैतर्फ नेपाली कांग्रेस पहिलो बनेको हो। समानुपातिकमा दाङमा प्रतिनिधिसभातर्फ ५१ दल र प्रदेशसभातर्फ २७ दलले मत प्राप्त गरेका छन्। प्रतिनिधिसभातर्फ कांग्रेसले ७३ हजार ९ सय ९३ मत प्राप्त गरेर पहिलो दल बनेको हो। त्यसैगरी दोस्रोमा रहेको नेकपा एमालेले ७३ हजार ११मत प्राप्त गरेको छ। तेस्रो स्थानमा रहेको माओवादी केन्द्रले ४३ हजार १सय ५९ मत प्राप्त गरेको छ। त्यसैगरी राष्ट्रिय जनमोर्चाले ४ हजार ६ सय ९८, विवेकशील साझा पार्टीले पाँचौ स्थानमा रहँदै ४ हजार ५ सय ९२ मत प्राप्त गरेको छ। त्यसैगरी राप्रपाले १ हजार ६ सय ७७ मत प्राप्त गरेको छ। त्यसै गरेर प्रदेशसभातर्फ नेपाली कांग्रेसले ६९ हजार ६५, नेकपा एमालेले ६५ हजार १सय ६७, माओवादी केन्द्रले ४४ हजार ८ सय १७, राजमोले ४ हजार ६ सय ३५, विवेकशील साझा पार्टीले ३ हजार २ सय ४३ र राप्रपाले १ हजार ९ सय ५१ मत प्राप्त गरेको छ।"
"प्रदेशसभा प्रत्यक्षको सबै नतिजा सार्वजनिक, कुन प्रदेशमा कस्को कति सिट ? सूचीसहित","काठमाडौं : प्रदेशसभा प्रत्यक्षतर्फ ३३० सिट अर्थात् सबै क्षेत्रको नतिजा सार्वजनिक भएको छ। अन्नपूर्ण इलेक्सन पोर्टलमा बुधबार बिहान प्रदेशसभातर्फका सबै सिटको नतिजा प्रकाशित भएको हो। एमाले सबैभन्दा बढी १६८ स्थानमा विजयी भएको छ। माओवादी ७३, कांग्रेसले ४१, संघीय समाजवादी फोरमले २४ र राष्ट्रिय जनता पार्टी (राजपा) नेपाल १६ स्थानमा विजयी भएका छन्। अन्य पार्टीले भने दोहोरो सिट संख्या बनाउन सकेका छैनन्। नयाँ शक्तिले २, राष्ट्रिय जनमोर्चाले २ र नेमकिपाले एक सिट मात्र जितेका छन्। प्रदेशसभातर्फ स्वतन्त्र उम्मेदवारले ३ सिट जितेका छन्। प्रदेश २ बाहेक अन्य ६ वटा प्रदेशमा वाम गठबन्धन (एमाले र माओवादी) को वर्चश्व देखिएको छ। प्रदेश १ : ५६ (निर्वाचन क्षेत्र) एमाले १कला घले, उदयपुर  २ (ख) २खिनु लङवा लिम्बू, ईलाम  १ (क) ३राजन राई, खोटाङ  १ (क) ४हिराकुमार थापा, झापा  ४ (ख) ५हिक्मतकुमार कार्की, झापा५ (क) ६जिवन घिमीरे, मोरंग  ४ (ख) ७लिला बल्लभ अधिकारी, मोरंग २ (ख) ८अर्जुन राई, झापा  ५ (ख) ९लिलम बस्नेत, सुनसरी  ३ (क) १०तुलसीप्रसाद न्यौपाने, संखुवासभा १ (ख) ११इन्द्रमणि पराजुली, धनकुटा  १ (ख) १२विमल कार्की, उदयपुर  १ (क) १३लछुमन तिवारी, तेह्रथुम (क) १४उत्तमकुमार बस्नेत, सोलुखुम्बु (क) १५एकराज कार्की, झापा  २ (क) १६गोपालचन्द्र बुढाथोकी, झापा  १ (ख) १७अम्विर बाबु गुरुङ, ओखलढुंगा (क) १८तेजमान कन्दङवा, तेह्रथुम(ख) १९ज्ञानेश्वर राजबंशि, मोरंग ५ (क) २०बसन्तकुमार बानिया, झापा  ३ (क) २१रामबहादुर मगर, ईलाम २ (क) २२श्रीप्रसाद मैनाली , झापा  १ (क) २३काजी मान कागते, ईलाम १ (ख) २४राजकुमार ओझा, मोरंग  ३ (ख) २५बुद्धिकुमार राजभण्डारी, सोलुखुम्बु (ख) २६भीमप्रसाद आचार्य, सुनसरी  १ (ख) २७बलबहादुर साम्सोहाङ ताप्लेजुङ  (क) २८प्रदीपकुमार भण्डारी, सुनसरी १ (क) २९गणेशकुमार काम्वाङ, पाँचथर (क) ३०जगदिशप्रसाद कुसियैत सुनसरी  ४ (क) ३१शेरधन राई, भोजपुर (ख) ३२सावाँ लिम्बु, सुनसरी  २ (क) ३३उपेन्द्रप्रसाद धिमिरे, मोरंग  १ (ख) ३४राजेन्द्रकुमार राई,भोजपुर १ (क) ३५बृखबहादुर प्रधान, झापा  २ (ख) ३६ निरन राई, धनकुटा  १ (क) माओवादी १कुलप्रसाद साम्बा, मोरंग  १ (क) २विजयकुमार विश्वाश, मोरंग  ४ (क) ३झलकबहादुर मगर, झापा  ४ (क) ४धिरेन्द्र शर्मा, ईलाम  २ (ख) ५मोहनकुमार खड्का, ओखलढुंगा (ख) ६इन्द्र आङ्बो, पाँचथर (ख) ७पूर्णप्रसाद राजबंशी, झापा  ३ (ख) ८टंक आङबुहाङ लिम्बु, ताप्लेजुङ (ख) ९रामकुमार राई, खोटाङ (ख) १०पूर्णप्रसाद राई, संखुवासभा (क) कांग्रेस १महम्मद ताहिर मिया, सुनसरी  ४ (ख) २सुयर्मा राज राई प्रदेश, मोरंग  ३ (क) ३हिमाल कार्की, उदयपुर  १ (ख) ४चुम नारायण तबदार, मोरंग  ६ (क) ५शिव नारायण गनगाई, मोरंग  २ (क) ६केदार कार्की, मोरंग  ६ (ख) ७राजीव कोइराला, सुनसरी(ख) ८अगमलाल चौधरी, सुनसरी ३(ख) फोरम जयराम यादव प्रदेश १ मोरंग  ५ (ख) स्वतन्त्र नारायणबहादुर मगर, उदयपुर२(क) प्रदेश २ : ६४ (निर्वाचन क्षेत्र) एमाले १शारदा देवी थापा, महोत्तरी  १ (क) २वेची लुङ्गेली, सर्लाही  १ (ख) ३त्रिलोकी प्रसाद, बारा  १ (क) ४डिल्ली प्रसाद उप्रेती, सर्लाही  ३ (क) ५नागेन्द्र राय यादव, रौतहट  ३ (क) ६नारायण मण्डल, सप्तरी  १ (क) ७गोविन्द वाहादुर न्यौपाने, सप्तरी  ४ (क) ८प्रमोदकुमार यादव, सिराहा  ३ (ख) ९सुन्दरबहादुर विवश्कर्मा, बारा  ४ (क) १०किशोरी साह कमल, धनुषा  १ (क) ११शत्रुधन महतो, धनुषा४ (ख) १२लगन लाल चौधरी, सिरहा१(क) १३अशोककुमार यादव, सिरहा१(ख) १४सेन प्रसाद श्रीवास्तव, सिरहा२(ख) माओवादी १ज्वालाकुमारी साह, बारा  ३ (क) २रामकुमार यादव , सिराहा  ३ (क) ३दिलिपकुमार साह, सिराहा  ४ (क) ४भरत प्रसाद शाह, महोत्तरी  १ (ख) ५रामचन्द्र मण्डल, धनुषा  १ (ख) ६कुन्दन प्रसाद कुशवाहा, रौतहट३(ख) कांग्रेस १शंकर प्रसाद चौधरी, पर्सा  ४ (क) २नागेन्द्र प्रसाद सिन्हाद, रौतहट  २ (क ३राजेश्वर प्रसाद शा, पर्सा  २ (क) ४विरेन्द्र प्रसाद सिंह, सर्लाही  ४ (क) ५उपेन्द्र प्रसाद कुशवाहा, सर्लाही  ४ (ख) ६मोहम्मद समिम, सप्तरी  ३ (क) ७रामसरोज यादव, धनुषा  ३ (क ८धनलाल ठोकर, रौतहट ४ (क) फोरम १अभिषेक यादव, सप्तरी  ४ (ख) २शैलेन्द्रकुमार यादव, धनुषा  २ (क) ३कौशलकुमार यादव, महोत्तरी  ४ (क) ४लाल वावु राउत , पर्सा  १ (ख) ५योगेन्द्र राय यादव, रौतहट  १ (ख) ६संजयकुमार यादव, सर्लाही  ३ (ख) ७विजयकुमार यादव, सिराहा  २ (क) ८सिंगासन सा कलवार, पर्सा  ४ (ख) ९पारस प्रसाद साह, बारा  ३ (ख) १०जनत अंसारी, पर्सा  १ (क) ११सरोजकुमार सिंह, महोत्तरी  ४ (ख) १२रामअशीष यादव, धनुषा  २ (ख) १३अशोककुमार यादव, सर्लाही  २ (ख) १४शैलेन्द्र प्रसाद साह, सप्तरी२(क) १५राम किशोरप्रसाद यादव, रौतहट २(ख) १६सारदा संकरप्रसाद कलवार, बारा२(क) १७बच्चा राउत अहिर,बारा२(ख) १८अब्दुल रहिम अंसारी, पर्सा(क) १९प्रहलाद गिरी गोस्वामी, पर्सा(ख) २०ज्ञानेन्द्रकुमार यादव, धनुषा४(क) राजपा १रानीकुमारी तीवारी, महोत्तरी  ३ (ख) २सुरिताकुमारी साह, महोत्तरी  २ (ख) ३बिदेश्वुर प्रसाद यादव, सप्तरी  ३ (ख) ४उपेन्द्र महतो, सर्लाही  १ (क) ५नवल किसोर साह सुडी, सप्तरी  १ (ख) ६सरोजकुमार यादव, बारा  १ (ख) ७जयनुल राईन, महोत्तरी  २ (क) ८अभिराम शर्मा, महोत्तरी  ३ (क) ९बाबुलाल साह कानु, रौतहट  १ (क) १०परमेश्व र साह सुडी, धनुषा  ३ (ख) ११सुरेशकुमार मण्डल, सिराहा  ४ (ख) १२मनिषकुमार सुमन, सप्तरी  २ (ख) १३गौरी नारायण साह तेली, सर्लाही  २ (क) १४जितेन्द्र प्रसाद सोनार, बारा  ४ (ख) १५रमेश प्रसाद कुर्मी, पर्सा२(ख) स्वतन्त्र शेख अबुलकलाम आजाद, रौतहट४(ख) प्रदेश ३ : ६६ (निर्वाचन क्षेत्र) एमाले १रमा आले मगर, काठमाण्डौ  १० (ख) २जीवन खड्का, ललितपुर  ३ (ख) ३केशव स्थापीत, काठमाण्डौ  ६ (क) ४गणेश प्रसाद दुलाल, काठमाण्डौ  १ (ख) ५ज्ञानेन्द्र शाक्य, ललितपुर  २ (ख) ६रामेश्व्र फुयाल, काठमाण्डौ  ३ (ख) ७हरिशरण लामिछाने, भक्तपुर  १ (क) ८राजेश शाक्य, काठमाण्डौ  ८ (क) ९पशुपति चौलागाई, दोलखा  १ (ख) १०बद्री मैनाली, नुवाकोट  १ (ख) ११दावा दोर्जे लामा, चितवन  १ (क) १२कुसुमकुमार कार्की, काठमाण्डौ  ४ (ख) १३प्रदिपकुमार कटुवाल क्षेत्री (के सी), सिन्धुली  १ (ख) १४मणिराम फुयाल, काठमाण्डौ  २ (ख) १५रामकुमार अधिकारी, धादिङ  २ (क) १६केशवराज पाण्डे, नुवाकोट  २ (क) १७विजय सुवेदी, चितवन  २ (ख) १८अरुणप्रसाद नेपाल, सिन्धुपाल्चोक  १ (क) १९अजय क्रान्ती शाक्य, काठमाण्डौ  ९ (क) २०डोरमणी पौडेल, मकवानपुर  १ (ख) २१कृष्णप्रसाद शर्मा खनाल, चितवन  १ (ख) २२राजेन्द्रमान श्रेष्ठा,भक्तपुर  २ (ख) २३लक्ष्मण लम्साल, काभ्रेपलान्चोक  २ (क) २४कैलाशप्रसाद ढुंगेल, रामेछाप  १ (ख) २५वसन्तप्रसाद मानन्धर, काठमाण्डौ  ७ (क) २६केशवप्रसाद पोखरेल, काठमाण्डौ  ९ (ख) २७राजेन्द्रप्रसाद पाण्डे, धादिङ  १ (क) २८प्रकाश श्रेष्ठ, काठमाण्डौ  ७ (ख) २९शसिजङ्ग थापा, भक्तपुर  २ (क) ३०माधवप्रसाद पौडेल, ललितपुर  २ (क) ३१विनोदकुमार खड्का, सिन्धुली  २ (क) ३२कृष्णप्रसाद भुर्तेल, चितवन  ३ (क) ३३सानुकुमार श्रेष्ठे, काठमाण्डौ  २ (क) ३४योगेन्द्रराज संगौला, काठमाण्डौ  ६ (ख) ३५सरेश नेपाल, सिन्धुपाल्चोक  १ (ख) ३६चेतनाथ संजेल, ललितपुर  १ (ख) ३७शान्तिप्रसाद पौडेल, रामेछाप  १ (क) ३८चन्द्रबहादुर लामा, काभ्रेपलान्चोक  १ (ख) ३९अष्टलक्ष्मी शाक्य (बोहरा), काठमाण्डौ  ८ (ख) ४०नारायणबहादुर सिलवाल, काठमाण्डौ  ५ (क) ४१दिपक निरौला काठमाण्डौ ५ (ख) ४२बसुन्धरा हुमागाई, काभ्रे२(ख) माओवादी १कुमारी मुक्तान, मकवानपुर  २ (क) २लाल कुमारी पुन, ललितपुर  १ (क) ३राधिका तामाङ, नुवाकोट  १ (क) ४विशाल खङ्का, दोलखा  १ (क) ५शालिकराम जम्कट्टेल, धादिङ  १ (ख) ६वुद्धि मान माझी, सिन्धुली  २ (ख ७रामलाल महत्तो, चितवन  ३ (ख) ८लेखनाथ दाहाल,सिन्धुली  १ (क) ९हिरानाथ खतिवडा, नुवाकोट  २ (ख) १०राज काजी महर्जन, ललितपुर  ३ (क) ११घनम दाहाल, चितवन  २ (क) १२प्रेमबहादुर पुलामी, मकवानपुर  १ (क) १३युवराज दुलाल, सिन्धुपाल्चोक  २ (क) १५रत्नप्रसाद ढकाल, काभ्रेपलान्चोक  १ (क) १५जगतबहादुर सिंखडा, धादिङ  २ (ख) कांग्रेस १प्रभात तामाङ, रसुवा  १ (क) २ईन्द्रबहादुर बानियाँ, मकवानपुर  २ (ख) ३निमा लामा, सिन्धुपाल्चोक  २ (ख) ४पुकार महर्जन,काठमाण्डौ  १० (क) ५नरोत्तम वैद्य,काठमाण्डौ  ४ (क ६दिपेन्द्र श्रेष्ठ, काठमाण्डौ  १ (क) ७छिरिङ दोर्जे लामा, काठमाण्डौ  ३ (क) नयाँशक्ति प्रेमबहादुर तामाङ, रसुवा (ख) मजदुर किसान पार्टी सुरेन्द्र राज गोसाई, भक्तपुर१(ख) प्रदेश ४ : ३६ (निर्वाचन क्षेत्र) एमाले १नरदेवी पुन मगर, म्याग्दी (ख) २विकास लम्साल, पर्वत  १ (ख) ३महेन्द्रबहादुर थकाली, मुस्ताङ (ख) ४रामशरण वस्नेत , गोरखा  १ (ख) ५पृथ्वी सुव्वा गुरुङ, लमजुङ (ख) ६जनकलाल श्रेक्ष्ठु, नवलपरासी (प्र ४)  २ (ख) ७रामबहादुर गुरुङ, तनहुँ  १ (क) ८रोशनबहादुर गाहा थापा, नवलपरासी (प्र ४)  १ (ख) ९मनबहादुर गुरुङ , कास्की  १ (ख) १०इन्द्रलाल सापकोटा, वाग्लुङ  १ (क) ११इन्द्रधारा डादु विष्ट, मुस्ताङ (क) १२राजिव पहारी, कास्की  ३ (ख) १३धनञ्जय दवाडी,लमजुङ (क) १४कृष्णबहादुर थापा, कास्की  २ (क) १५किरण गुरुङ, तनहुँ  २ (ख) १६ मिन प्रसाद गुरुङ्ग, स्याङ्जा१(क) १७मोहन प्रसाद रेग्मी, स्याङ्जा२(क) माओवादी १विनोद केसी, म्याग्दी (क) २दीपक कोइराला , कास्की  १ (क) ३नेत्रनाथ अधिकारी, पर्वत (क) ४रामजीप्रसाद बराल जीवन कास्की  ३ (क) ५हरिबहादुर चुमान तनहुँ  १ (ख) ६चन्द्रबहादुर बुढा, वाग्लुङ  २ (क ७लेखबहादुर थापा मगर, गोरखा  १ (क) ८आशा कोइराला, तनहुँ(क) ९दीपक थापा, स्याङ्जा१(क) कांग्रेस १कृष्णचन्द्र नेपाली पोख्रेल, नवलपरासी (प्र ४)  १ (क) २चिन्त बहादुर घले, मनाङ  १ (क) ३विष्णु प्रसाद लामिछाने, नवलपरासी (प्र ४)  २ (क) ४बिन्दु कुमार थापा, कास्की  २ (ख) ५प्रकाश चन्द्रथ दवाडी, गोरखा २ (ख) ६ भागतप्रकाश मल्ल स्याङजा २ (ख) नयाँशक्ति हरिशरण आचार्य, गोरखा२(क) राष्ट्रिय जनमोर्चा १कृष्ण थापा, वाग्लुङ  १ (ख) २टेकबहादुर घर्ती, वाग्लुङ  २ (ख) स्वतन्त्र राजीव गुरङ, मनाङ(ख) प्रदेश ५ : ५२ (निर्वाचन क्षेत्र) एमाले १आरती पौडेल, बाँके १ (ख) २दिपेन्द्रकुमार अधिकारी, नवलपरासी (प्र ५)  १ (क) ३भोजप्रसाद श्रेष्ठ, रुपन्देही  २ (ख) ४उत्तरकुमार वली, दाङ  ३ (ख) ५बाबुराम गौतम, बाँके  ३ (ख) ६दीर्घनारायण पाण्डेय, कपिलवस्तु  २ (क) ७शंकर पोख्रेल, दाङ  २ (क) ८अर्जुनकुमार केसी, कपिलवस्तु  ३ (क) ९कुलप्रसाद पोख्रेल, बर्दिया  २ (क) १०अमरबहादुर डांगी क्षेत्री, दाङ  २ (ख) ११युवराज खनाल, पाल्पा  १ (क) १२कृष्णप्रसाद न्यौपाने, रुपन्देही  १ (क) १३कविराम थारु, बर्दिया  १ (क) १४धर्मबहादुर लाल श्रीवास्तव, कपिलवस्तु  २ (ख) १५खडगबहादुर खत्री, गुल्मी  २ (क) १६अजय शाही, नवलपरासी (प्र ५)  १ (ख) १७तुलसीप्रसाद चौधरी, रुपन्देही  ३ (ख) १८हरिप्रसाद रिजाल, प्यूठान  १ (क) १९लिला गिरी, रुपन्देही  २ (क) २०भूमिश्वरर ढकाल, रुपन्देही  ५ (क) २१रेवतीरमण शर्मा, दाङ  १ (ख) २२पुरन मान बज्राचार्य, पाल्पा  २ (क) २३कमलराज श्रेष्ठ, गुल्मी  १ (ख) २४नारायणप्रसाद आचार्य, पाल्पा  १ (ख) २५बैजनाथ चौधरी (थारु), नवलपरासी (प्र ५)  २ (क) २६विष्णुप्रसाद पन्थी, कपिलवस्तु१(क) २७चेतनारायण आचार्य अर्घाखाँची (क) २८रामजीप्रसाद घिमिरे, अर्घाखाँजी(ख) माओवादी १दिनेश पन्थी, गुल्मी  २ (ख) २कृष्णा केसी, बाँके  १ (क) ३कुलप्रसाद केसी, रोल्पा  १ (क) ४सुदर्शन वराल, गुल्मी  १ (क) ५तुलाराम घर्ति मगर, पाल्पा  २ (ख) ६तेजबहादुर वली, रुकुम (प्र ५)  १ (क) ७दिपेश थारु, बर्दिया  २ (ख) ८इन्द्र प्रशाद खरेल, बाँके  ३ (क) ९तिलक राम शर्मा, बर्दिया  १ (ख) १०दधिराम न्यौपाने, रुपन्देही  १ (ख) ११कृष्णम ध्वज खड्का, प्यूठान  १ (ख) १२पूर्णबहादुर घर्ति मगर, रुकुम (प्र ५)  १ (ख) १३दिपककुमार पुन, रोल्पा(ख) १४ इन्द्रजीत थारु, दाङ  १ (क) कांग्रेस १वैजनाथ कलवार, नवलपरासी (प्र ५)२ (ख) २वसी उद्दीन खाँ, रुपन्देही  ४ (ख) ३बीरेन्द्रकुमार कानोडिया, कपिलवस्तु  ३ (ख) ४ डिल्लीबहादुर चौधरी, दाङ  ३ (क) ५ अष्टभुजा पाठक, रुपन्देही ४ (क) ६ सुरेन्द्रबहादुर हमाल, बाँके  २ (ख ७फखरुद्दीन खान, रुपन्देही  ५ (ख) फोरम १विजयबहादुर यादव, बाँके  २ (क) २सहस राम यादव, कपिलवस्तु  १ (ख) ३सन्तोष कुमार पाण्डेय, रुपन्देही  ३ (क) प्रदेश ६ : २४ (निर्वाचन क्षेत्र) एमाले १कुर्मराज शाही,कालिकोट (क) २दानसिंह परियार, मुगु (क) ३यामलाल कडेल, सुर्खेत  २ (क) ४करविर शाही, जाजरकोट (ख) ५खड्कबहादुर खत्री, सुर्खेत  १ (ख) ६पदमबहादुर रोकाया, जुम्ला (ख) ७राजबहादुर शाही , दैलेख  २ (ख) ८अम्मरबहादुर थापा, दैलेख  १ (ख) ९नन्दसिंह बुढा, डोल्पा (क) १०चन्द्रबहादुर शाही, मुगू (ख) ११दल रावल, हुम्ला (क) १२कुमार थापा, दैलेख  २ (क) १३गुलाव जंग शाह, सल्यान,(क) १४प्रकाश ज्वाला, सल्यान(ख) माओवादी १धर्मराज रेग्मी, दैलेख  १ (क) २ठम्मरबहादुर विष्ट, सुर्खेत  १ (क) ३गोपाल शर्मा, रुकुम (प्र ६)(ख) ४वीरबहादुर शाही, डोल्पा (ख) ५महेन्द्रबहादुर शाही, कालिकोट(ख) ६रातो कामी, रुकुम (प्र ६) (क) ७नरेश भण्डारी, जुम्ला (क) ८गणेशप्रसाद सिंह, जाजरकोट(क) ९विन्दमान बिष्ट, सुर्खेत(ख) कांग्रेस १जीवनबहादुर शाही, हुम्ला (ख) प्रदेश ७ : ३२ (निर्वाचन क्षेत्र) एमाले १अर्जुनबहादुर थापा, बझाङ (क) २तारा लामा तामाङ, कंचनपुर  १ (क) ३कुलवीर चौधरी, कंचनपुर  १ (ख) ४अमरबहादुर साउद, कैलाली  ३ (ख) ५हर्कबहादुर कुँवर, अछाम  १ (क) ६प्रकाशबहादुर शाह, बाजुरा(ख) ७बलदेव रेग्मी, बाजुरा (क) ८पठानसिंह बोहरा, डडेलधुरा (क) ९लिलाधर भट्ट, बैतडी (ख) १०कृष्णराज सुवेदी, कैलाली  ४ (ख) ११दीर्घबहादुर सोडारी, कैलाली  ४ (क) १२नेपालु चौधरी, कैलाली  ५ (क) १३लालबहादुर खडका, कंचनपुर  २ (ख) १४बलबहादुर सोडारी, अछाम  २ (ख) १५गेल्बु सिंह बोहरा, दार्चुला(क) १६रतनबहादुर थापा, कैलाली२ (क) १७प्रकाश रावल, कंचनपुर  ३ (क) माओवादी १देवकी मल्ल थापा, बझाङ  १ (ख) २अक्कलबहादुर रावल, अछाम  २ (क) ३झपटबहादुर बोहरा, अछाम  १ (ख) ४महेशदत्त जोशी, कंचनपुर  २ (क) ५वीरमान चौधरी, कैलाली  ३ (क) ६त्रिलोचन भट्ट, डोटी  १ (ख) ७प्रेमप्रकाश भट्ट, बैतडी  १ (क) ८मानबहादुर धामी, दार्चुला(ख) ९मानबहादुर सुनार, कंचनपुर  ३ (ख) १०नन्दबहादुर साउँद, कैलाली२(ख) कांग्रेस १डिल्लीराज पन्त, कैलाली  ५ (ख) २रणबहादुर रावल, कैलाली  १ (ख) ३कर्णबहादुर मल्ल, डडेलधुरा (ख) ४भरतबहादुर खड्का, डोटी(क) राजपा कृष्णबहादुर चौधरी, कैलाली१(क) प्रतिनिधिसभा प्रत्यक्षको सबै नतिजा सार्वजनिक, को कहाँ विजयी ? पूर्ण विवरण"
"प्रतिनिधिसभा प्रत्यक्षको सबै नतिजा सार्वजनिक, को कहाँ विजयी ? पूर्ण विवरण","काठमाडौं : मंसिर १० र २१ गते सम्पन्न प्रतिनिधिसभा र प्रदेशसभाको नतिजा सार्वजनिक भएको छ । प्रतिनिधिसभा प्रत्यक्षतर्फ १६५ क्षेत्रको नतिजा बुधबार बिहान सार्वजनिक भएको हो। विवादका कारण स्थगित भएर ढिलामात्र गणना भएको सुनसरी क्षेत्र नम्बर ३ मा कांग्रेसका विजय गच्छदार विजयी भएसँगै प्रत्यक्षको सबै परिणाम सार्वजनिक भएको हो। अन्नपूर्ण पोस्ट् इलेक्सन पोर्टलमा प्राप्त नतिजा अनुसार एमाले सबैभन्दा बढी ८० स्थानमा विजयी भएको छ। माओवादीले ३६, कांग्रेसले २३, संघीय समाजवादी फोरमले १० र राजपाले ११ स्थान जितेका छन्। पाँच स्थानमा भने अन्य एक सिटे र स्वतन्त्र उम्मेदवार विजयी भएका छन् । नयाँ शक्ति, राप्रपा, राजमो, नेमकिपाले एक सिटमात्र जितेका छन् भने एक सिटमा स्वतन्त्र उम्मेदवार विजयी भएका छन्। को कहाँ विजयी ? एमालेबाट विजयी ०१पवित्रा निरौला (खरेल), झापा  २ ०२जगतबहादुर सुनार (विश्वकर्मा), कास्की  ३ ०३भवानीप्रसाद खापुङ, तेह्रथुम  ०४प्रेमबहादुर आले, डोटी ०५विष्णुह प्रसाद पौडेल, रुपन्देही  २ ०६ध्रुवकुमार शाही, सुर्खेत १ ०७सुवासचन्द्र नेम्वाङ, ईलाम  ०८खगराज अधिकारी, कास्की  १ ०९नारायण प्रसाद खतिवडा, नुवाकोट  २ १०घनश्याम खतिवडा, मोरंग १ ११सोम प्रसाद पाण्डेय, पाल्पा  २ १२प्रदिप कुमार ज्ञवाली, गुल्मी  १ १३केदार सिग्देल, तनहुँ  २ १४शेरबहादुर तामाङ, सिन्धुपाल्चोक  २ १५सुरेन्द्रप्रसाद पाण्डे, चितवन  १ १६दलबहादुर राना, पाल्पा  १ १७छविलाल विश्वकर्मा, रुपन्देही  १ १८राजेन्द्रकुमार राई, धनकुटा १९योगेशकुमार भट्टराई, ताप्लेजुङ २०केपी शर्मा ओली, झापा  ५ २१लालबाबु पण्डित, मोरंग  ६ २२भुपेन्द्रबहादुर थापा, म्याग्दी २३भैरवबहादुर सिंह बझाङ २४खेमप्रसाद लोहनी, धादिङ  २ २५रघुबीर महासेठ, धनुषा  ४ २६नवराज सिलवाल, ललितपुर  १ २७कृष्ण प्रसाद दहाल, मकवानपुर  १ २८लालप्रसाद साँवा लिम्बू , झापा  ४ २९नारदमुनि राना,कैलाली  ५ ३०हृदयेश त्रिपाठी, नवलपरासी (प्र ५)  १ ३१गोपालबहादुर बम, मुगू ३२विशाल भट्टराई खोटाङ ३३जीवनराम श्रेष्ठो, काठमाण्डौ  ८ ३४गणेशसिंह ठगुन्ना, दार्चुला ३५यज्ञबहादुर बोगटी, अछाम २ ३६भानुभक्त ढकाल, मोरंग  ३ ३७गोकर्ण राज, गुल्मी २ ३८नवराज रावत, सुर्खेत २ ३९कृष्ण कुमार, तनहुँ १ ४०पार्वत गुरुङ, दोलखा ४१धनबहादुर बुढा, डोल्पा ४२यज्ञराज सुनुवार, ओखलढुंगा ४३घनश्याम भुसाल, रुपन्देही ३ ४४नरबहादुर धामी, कंचनपुर २ ४५रविन्द्र राज शर्मा, दैलेख १ ४६सुर्य प्रसाद पाठक, वाग्लुङ १ ४७कृष्णगोपाल श्रेष्ठ, काठमाण्डौ ९ ४८हिराचन्द्र केसी, दाङ ३ ४९पोल्देन छोपाङ गुरुङ्ग, मनाङ ५०,तिलबहादुर महत क्षेत्री, नवलपरासी (प्र ४)  २ ५१भुमिप्रसाद त्रिपाठी, धादिङ  १ ५२दामोदर भण्डारी, बैतडी ५३ राजेन्द्रप्रसाद गौत्तम, संखुवासभा ५४कृष्ण लाल महर्जन, ललितपुर  २ ५५बृजेश कुमार गुप्त्, कपिलवस्तु  २ ५६झलनाथ खनाल, ईलाम १ ५७गणेशकुमार पहाडी, सिन्धुली  १ ५८रविन्द्र प्रसाद अधिकारी, कास्की २ ५९विरोध खतिवडा, मकवानपुर  २ ६०लालबहादुर थापा, बाजुरा ६१माधवकुमार नेपाल, काठमाण्डौ २ ६२मेटमणि चौधरी, दाङ १ ६३कृष्णभक्त पोख्रेल, चितवन  २ ६४भीमबहादुर रावल, अछाम १ ६५लिलानाथ श्रेष्ठ, सिराहा ३ ६६बसन्त कुमार नेम्वाङ, पाँचथर १ ६७पदम गिरी, पर्वत १ ६८महेश बस्नेत, भक्तपुर २ ६९रामवीर मानन्धर, काठमाण्डौ ७ ७०कृष्णरबहादुर राई, काठमाण्डौ ३ ७१राजबहादुर बुढाक्षेत्री, दैलेख २ ७२ईश्वर पोखरेल ईश्वर, काठमाण्डौ ५ ७३जयकुमार राई, सुनसरी १ ७४प्रेम प्रसाद तुलाचन, मुस्ताङ  १ ७५गोकुल प्रसाद वाँस्कोटा, काभ्रेपलान्चोक  २ ७६नन्द लाल रोकाबाँके  ३ ७७दीपकप्रकाश भट्ट, कञ्चनपुर३ ७८नारायण प्रसाद मरासिनी, स्याङजा १ ७९ पद्मा अर्याल स्याङ्जा २ ८० झपटबहादुर रावल कैलाली २ माओवादीबाट विजयी ०१कमला रोका, रुकुम (प्र ५)  १ ०२पम्फा भुसाल, ललितपुर  ३ ०३बीना मगर, कंचनपुर  १ ०४प्रभु साह, रौतहट  ३ ०५रामेश्वररराय यादव, सर्लाही  ३ ०६गौरीशंकर चौधरी, कैलाली  ३ ०७सुदन किराती, भोजपुर  १ ०८अग्निप्रसाद सापकोटा, सिन्धुपाल्चोक  १ ०९सुरेन्द्रकुमार कार्की, झापा  १ १०जनार्दन शर्मा, रुकुम (प्र ६)  १ ११दुर्गबहादुर रावत, कालिकोट  १ १२हरिराज अधिकारी, गोरखा  १ १३देवेन्द्र पौडेल, वाग्लुङ  २ १४गिरिराजमणि, पोखरेल, महोत्तरी  १ १५श्यामकुमार, श्रेष्ठ्, रामेछाप  १ १६महेश्वुरजंग, गहतराज (अथक) बाँके  १ १७लेखराज भट्ट, कैलाली  ४ १८हितबहादुर तामाङ, नुवाकोट  १ १९सुरेशचन्द्र दास, सिराहा  २ २०टोपबहादुर रायमाझी, अर्घाखाँची  १ २१देव प्रसाद गुरुङ, लमजुङ  १ २२टेकबहादुर बस्नेत, सल्यान  १ २३शिवकुमार मंडल, केवट मोरंग  ५ २४हरिवोलप्रसाद गजुरेल, सिन्धुली  २ २५अमनलाल मोदी मोरंग  ४ २६गंगाबहादुर तामाङ, काभ्रेपलान्चोक  १ २७वर्षमान पुन, रोल्पा  १ २८हेमकुमार राई, सोलुखुम्बु  १ २९गजेन्द्रबहादुर महत, जुम्ला  १ ३०मातृकाप्रसाद यादव, धनुषा  १ ३१पुष्पकमल दाहाल, प्रचण्ड चितवन  ३ ३२सन्तकुमार थारु, बर्दिया  २ ३३चक्रपाणी खनाल, कपिलवस्तु  ३४सुरेशकुमार राई, उदयपुर  २ ३५कृष्णकबहादुर महरा, दाङ  २ ३६शक्तिबहादुर बस्नेत, जाजरकोट कांग्रेसबाट विजयी भएका १मोहम्मद आफताब आलम, रौतहट २ २गगनकुमार थापा, काठमाण्डौ  ४ ३नारायण खड्का, उदयपुर  १ ४भिमसेनदास प्रधान, काठमाण्डौ  ६ ५मोहन आचार्य, रसुवा  १ ६राजेन्द्रकुमार केसी, काठमाण्डौ  १० ७प्रकाशमान सिंह, काठमाण्डौ  १ ८शशांक कोइराला, नवलपरासी (प्र ४)  १ ९देवप्रसाद तिमलसेना, रौतहट  ४ १०संजय कुमार गौतम, बर्दिया  १ ११प्रदिप गिरी, सिराहा  १ १२देवेन्द्ररराज कंडेल, नवलपरासी (प्र ५)  २ १३ज्ञानेन्द्रबहादुर कार्की, सुनसरी  ४ १४मिनेन्द्रप्रसाद रिजाल, मोरंग  २ १५तेजुलाल चौधरी, सप्तरी  ४ १६शेरबहादुर देउवा, डेलधुरा  १ १७प्रमोदकुमार यादव, रुपन्देही  ४ १८सिताराम महतो, सुनसरी  २ १९भरतकुमार शाहा, रुपन्देही  ५ २०उमाकान्त चौधरी, बारा  १ २१अभिषेकप्रताप शाह, कपिलवस्तु  ३ २३विजयकुमार गच्छदार, सुनिरी३ २२अमरेशकुमार सिह सर्लाही ४ संघीय समाजवादी फोरम ०१डा सूर्यनारायण यादव, सप्तरी  १ ०२रामवावु कुमार यादव, बारा  ३ ०३प्रदिप यादव, पर्सा  १ ०४हरिनारायण प्रसाद रौनियार , पर्सा  ३ ०५उमाशंकर अरगरिया, धनुषा  २ ०६यादव रामसहायप्रसाद यादव, बारा २ ०७सुरेन्द्र कुमार यादव, महोत्तरी  ४ ०८बिमल प्रसाद श्रीवास्तव, पर्सा  २ ०९,उपेन्द्र यादव, सप्तरी २ १०मोहम्मद ईश्तियाक राई, बाँके २ राजपा ०१अनिल कुमार झा, रौतहट १ ०२प्रमोद साह, सर्लाही १ ०३राजेन्द्र महतो, धनुषा ३ ०४लक्ष्मण लाल कर्ण, पर्सा  ४ ०५महिन्द्र राय यादव, सर्लाही  २ ०६चन्द्रकान्त चौधरी, सप्तरी  ३ ०७महन्थ ठाकुर, महोत्तरी  ३ ०८शरत सिंह भण्डारी, महोत्तरी  २ ०९राजकिशोर यादव, सिराहा  ४ १०एकवाल मियाँ, बारा  ४ ११रेशमलाल चौधरी, कैलाली १ नयाँ शक्ति डाबाबुराम भट्टरार्इ, गोरखा२ राप्रपा राजेन्द्र लिङ्देन, झापा३ राजमो दुर्गा पौडेल, प्यूठान नेमकिपा प्रेम सुवाल, भक्तपुर१ स्वतन्त्र छक्कबहादुर लामा, हुम्ला प्रदेशसभा प्रत्यक्षको सबै नतिजा, कुन प्रदेशमा कस्को कति सिट ? सूचीसहित"
प्रदेश मुकाम सिफारिस,"काठमाडौं : प्रधानमन्त्री तथा मन्त्रिपरिषद् कार्यालयले प्रदेशसभा सचिवालय रहने सम्भाव्य स्थान पहिचान गरी अस्थायी मुकाम तोक्न सरकारसमक्ष सिफारिस गरेको छ। प्रधानमन्त्री कार्यालयको समन्वयमा सहरी विकास मन्त्रालयले सातै प्रदेशको कार्यालय राख्ने ठाउँ पहिचान गरेको हो। सरकारले प्रदेशसभा सचिवालय, प्रदेशसभा हल, प्रदेश सभामुख र उपसभामुखको निवास, प्रदेश प्रमुखको कार्यालय, प्रदेश मुख्यमन्त्रीको कार्यालय, प्रदेश मुख्यमन्त्रीको निवास तथा प्रदेश मन्त्रालयको कार्यालय रहने स्थान र ठाउँको पहिचान गर्न सहरी विकास मन्त्रालयका सहसचिव राजेन्द्रकुमार पौडेल नेतृत्वको विज्ञ टोली खटाएको थियो। विज्ञ टोलीले दिएको प्रतिवेदनका आधारमा मुख्यसचिव लोकदर्शन रेग्मी नेतृत्वमा सचिवहरू सम्मिलित उच्चस्तरीय समितिले प्रदेशसभा सञ्चालन हुने स्थानबारे टुंगो लगाएको हो। यता, प्रधानमन्त्री कार्यालयले क्षेत्रीय प्रशासकलाई जिल्लाहरूमा समन्वय गरी प्रदेश कार्यालय रहने ठाउँको थप व्यवस्थापन गर्न निर्देशन दिएको छ। प्रधानमन्त्री कार्यालयका प्रवक्ता सहसचिव हरिप्रसाद पन्थीले सातै प्रदेशको सचिवालय तथा सभा सञ्चालन हुने स्थान र कार्यालयको पहिचान गरिएको जानकारी दिए। विज्ञ समितिले प्रदेश १ को इटहरीमा रहेको पूर्वाञ्चल विश्वविद्यालयको गोठगाउँ क्षेत्र उपयुक्त हुने सुझाव दिएपछि प्रदेश नं १ को प्रदेश सभाको बैठक सोही स्थानमा नै राखिने भएको छ। समितिको सिफारिसअनुसार प्रदेशसभा २ को बैठक भने मिथिला सांस्कृतिक केन्द्र जनकपुरमा बस्ने भएको छ। यसैगरी प्रदेश नं ३ को प्रदेशसभा बैठक भक्तपुर ठिमीस्थित कृषि विकास बैंकको तालिम केन्द्र अथवा सानो ठिमीस्थित शिक्षा विभाग क्षेत्रमा बसाउन उपयुक्त हुने प्रस्ताव गरिएको छ। यस्तै प्रदेश ४ को प्रदेशसभा बैठक पोखराको जिल्ला समन्वय समितिको कार्यालयमा बसाउन प्रस्ताव गरिएको छ भने प्रदेश प्रमुखको कार्यालय क्षेत्रीय प्रशासन कार्यालयलाई नै बनाउन सुझाव दिइएको छ। प्रदेश ४ को मुकाम पोखरामा नै तोक्न कुनै विवाद नभएकाले सरकारले ४ नम्बर प्रदेशको प्रदेशसभा बैठक बस्ने ठाउँदेखि प्रदेश प्रमुख रहने तथा प्रदेशका मन्त्रालयहरू रहने ठाउँको समेत पहिचान गरिसकेको छ। यस्तै प्रदेश ५ को प्रदेशसभा बैठक दाङमा बस्ने निश्चित भए पनि स्थान भने निर्धारण हुन सकेको छैन। दाङको घोराहीमा प्रदेशसभा बैठक बसाउन सुुरुमा प्रस्ताव गरिए पनि त्यहाँ भवन अभाव हुन सक्ने भएकाले विकल्पका रूपमा लमही छनोट गरी भवनको खोजी गरिएको प्रधानमन्त्री कार्यालयले जनाएको छ। यस्तै प्रदेश ६ को प्रदेशसभा बैठक सुर्खेतको शैक्षिक तालिम केन्द्रमा बस्ने भएको छ भने प्रदेश ७ को प्रदेशसभा बैठक दिपायलस्थित जिल्ला शिक्षा कार्यालयमा राख्न प्रस्ताव गरिएको छ। सातै प्रदेशको कार्यालय सञ्चालन गर्ने स्थान पहिचान गरी सरकारसमक्ष अस्थायी मुकाम तोक्न प्रस्ताव गरिए पनि सरकारले आवश्यकताअनुसार परिवर्तन गर्न सक्छ। हामीले प्रस्ताव गरेका छौं। सरकारले अध्ययन गरी परिवर्तन गर्न सक्छ, प्रधानमन्त्री कार्यालयका प्रवक्ता पन्थीले भने। सरकारले भोट बैंकमा असर पर्न सक्ने भन्दै निर्वाचनअघि प्रदेश प्रमुख नियुक्ति, प्रदेशको अस्थायी मुकाम तोक्ने तथा प्रदेश कार्यालय स्थापनाको निर्णय गरेको थिएन। महिला बालबालिका तथा समाजकल्याणमन्त्री विक्रमबहादुर थापाले आगामी मन्त्रिपरिषद् बैठकले प्रदेश प्रमुख र प्रदेशको अस्थायी मुकाम तोक्ने जानकारी दिए। सोमबारको मन्त्रिपरिषद् बैठकमा पनि प्रदेश प्रमुख तोक्ने र अस्थायी मुकाम तोक्ने विषयमा सामान्य छलफल भएको थियो। सामान्य छलफल भए पनि आगामी बैठकमा निर्णय हुनेछ, मन्त्री थापाले जानकारी दिए। प्रधानमन्त्री कार्यालयका प्रवक्ता पन्थीले प्रदेश कार्यालय सञ्चालन गर्ने स्थानको पहिचान गरी अस्थायी मुकाम तोक्न प्रस्ताव गरिएको बताए। हामीले प्रस्ताव गरेका छौं। सरकारले थप अध्ययन गरी निर्णय लिन सक्छ, प्रवक्ता पन्थीले भने। हाल सरकारले प्रदेशसभा बस्ने स्थान मात्रै तोक्नेछ। प्रदेश मुकाम भने प्रदेशसभा आफैले तोक्ने पन्थीले बताए। यस्तो छ विकल्प सहितको प्रस्ताव प्रदेश १ : धरान, इटहरी वा विराटनगर धरान : सभागृह, कृषि विकास बैंक भवन, आन्तरिक राजस्व कार्यालयलगायत भवनमै प्रदेश सभाका विभिन्न कार्यालयको व्यवस्थापन गर्न सुझाव। इटहरी : पूर्वाञ्चल विश्वविद्यालय गोठगाउँलाई प्रयोग गर्न सकिने। विराटनगर : जिल्ला समन्वय समिति, वीरेन्द्र सभागृह तथा विभिन्न क्षेत्रीय कार्यालय प्रयोग गर्न सकिने। प्रदेश २ : जनकपुर वा वीरगन्ज जनकपुर : मिथिला सांस्कृतिक केन्द्र तथा जनकपुर चुरोट कारखानाको हल प्रयोग गर्न सकिने। वीरगन्ज : महानगरपालिकाको हल तथा जिल्ला समन्वय समिति, नेपाल राष्ट्र बैंकको गेस्ट हाउस, नगरपालिकाको गेस्ट हाउसलगायत कार्यालय प्रयोग गर्न प्रस्ताव। प्रदेश ३ : ललितपुर वा भक्तपुर ललितपुर : कर्मचारी प्रशिक्षण प्रतिष्ठान जावलाखेल, स्थानीय प्रशिक्षण प्रतिष्ठान, महिला विकास विभाग, ठूला करदाताको कार्यालय, पुल्चोकका विभिन्न कार्यालय प्रयोग गर्न प्रस्ताव। भक्तपुर : भक्तपुरको ठिमी बोडेमा रहेको कृषि विकास बैंकको तालिम केन्द्र तथा शिक्षा विभाग र त्यहाँ रहेका सरकारी कार्यालय प्रयोग गर्न सकिने प्रस्ताव। प्रदेश ४ : पोखरा पोखरामा जिल्ला समन्वय समितिको कार्यालय, क्षेत्रीय कार्यालय, क्षेत्रीय प्रशासकको निवास, विभिन्न क्षेत्रीय कार्यालय, विभिन्न प्रशिक्षण केन्द्रलाई प्रयोग गर्न प्रस्ताव। प्रदेश ५ : दाङ वा बुटवल दाङमा घोराही तथा तुलसीपुर क्षेत्रमा प्रस्ताव गरिए पनि भवन अभाव हुँदा लमही क्षेत्रका सरकारी कार्यालय प्रयोग गर्न सकिने प्रस्ताव। लहमी : लमही नगर विकास समितिको बहुउद्देश्यीय भवन, भूमिगत जलसिँचाइ विकास डिभिजन कार्यालय, प्रगन्ना सिँचाइ आयोजनाका कार्यालय प्रयोग गर्न सकिने प्रस्ताव। घोराही र तुलसीपुर क्षेत्रमा पनि भवन खोज्ने काम जारी। प्रदेश ६ : सुर्खेत शैक्षिक तालिम केन्द्र, क्षेत्रीय वन तालिम केन्द्र, क्षेत्रीय प्रशासन कार्यालय र क्षेत्रीय प्रशासक निवास प्रयोग गर्न प्रस्ताव। प्रदेश ७ : दिपायल क्षेत्रीय प्रशासन कार्यालय, खानेपानी तथा ढल निकास विभागको क्षेत्रीय कार्यालय, शैक्षिक तालिम केन्द्र र विभिन्न क्षेत्रीय कार्यालय प्रयोग गर्न प्रस्ताव।"

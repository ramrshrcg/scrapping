शीर्षक,विवरण
धुलोले मर्का,"धुलोको समस्या हाम्रो मुलुकको मात्र होइन, प्रदूषणप्रतिको आफ्नै संवेदनहीनताका कारण हामी धुलोजन्य प्रदूषणको मार खेप्न बाध्य छौं। संसारभरका सहरमध्ये ८० प्रतिशत सहर वायु प्रदूषणको मर्कामा छन्। त्यसमा काठमाडौं उपत्यकाका सहर पनि पर्छन्। वायु प्रदूषणका अनेक कारणमध्ये धुलो एक हो। धुलो हुनुको मुख्य कारण भने जारी सडक पूर्वाधार निर्माण हो। त्यस्तै, सहर र बस्ती वरपरका इँटाभट्टा, क्रसर र अव्यवस्थित रूपमा सञ्चालित कलकारखाना पनि धुलोका कारण हुन्। गाउँका सडक त धुलाम्य छन् नै, राजमार्गमा पनि धुलोले खपिनसक्नुको सास्ती छ। हाम्रा मुख्य सहरमा धुलो प्रकोप नै बनेको छ। बिहान सफा लुगा लगाएर घरबाहिर निक्लेको मान्छे बेलुका फर्कंदा धुलोले कपडाको रङ नै बदलिएर चिन्नै नसकिने अवस्था छ। अवस्था यस्तो छ कि धुलो नै हाम्रो दैनिक जीवन भएको छ। देशको एउटै अन्तर्राष्ट्रिय विमानस्थलबाट विदेशीहरू नेपाल छिर्नेबित्तिकै बाटा छेउछाउका घरका छानामै धुलो भरिएको देख्छन्। निर्माणाधीन सडकमा धुलो सामान्य भयो, कालोपत्रे गरिएका सडकका दायाँबायाँ पनि सवारी साधनले बोकेर ल्याएको र वायुमण्डलबाट आएको धुलो थुप्रिएकै छ। वायु छिर्ने ठाउँमा स्वाभाविक रूपमा धुलो छिर्ने भयो। सडक वरपरका घर, बगैंचा, चोटाकोठा, दराज, फाइल, सिसा सबैतिर धुलो पुगेको छ। सार्वजनिक बसमा त धुलो पुछ्ने जाँगर पनि उति नलगाउलान् ड्राइभर र कर्मचारी, सार्वजनिक ट्याक्सीलगायत साधनलाई नियमित सरसफाइ गर्दागर्दै पनि धुलोले उस्तै फोहोर बनाएको छ। धुलोकै कारण तुवाँलो लाग्ने र सास फेर्न असहज हुने विषय त छँदै छ। धेरै सवारी आवागमन हुने सडक छेउछाउमा मात्र होइन, धुलोको समस्या सर्वत्र छ। यसको अर्थ हो, धुलो प्राविधिक विषय मात्रै होइन, योसँग हाम्रो सरसफाइको चेतना पनि जोडिएको छ। खासगरी सहरबजारमा नगरपालिकाले फोहोर उठाउने गर्छ तर धुलोलाई त्यति वास्ता गर्दैन। सफाइ कर्मचारी अन्य खालका फोहोर लैजान्छन् तर धुलो लैजान मान्दैनन्। सडकसँग जोडिएका व्यवसायमा संलग्नहरूले बेलाबेला सडकमै कुचो लगाएर धुलो उठाउने र पानी छ्याप्ने गर्छन् तर तीमध्ये कतिपयले उठाएको धुलो सडककै बीचमा छाड्छन्। मानौं, सडकको बीचमा पुर्याएपछि धुलो फेरि फर्कंदैन। डब्लूएचओको मापदण्डमा प्रतिक्युबिक मिटर २५ पार्टीकुलेट म्याटर (पीएम) को धुलो २५ माइकोग्रामसम्मलाई सुरक्षित मानिन्छ। केही पहिले गरिएको मापनअनुसार काठमाडौंको रत्नपार्कमा यो १०३५ माइक्रोग्राम पाइयो। धुवाँको तुलनामा धुलो उति हानिकारक नभए पनि मसिना धुलोका कणले फोक्सोलाई हानि पुर्याउँछ। सहरबजारका धुलोको मूल कारक खण्डखण्डमा र ढिलो गरेर सडक निर्माण हो र खण्डखण्डमै सडक पिच गर्न सक्दा अथवा द्रुतगतिमा काम सक्दा धुलो कम हुन सक्थ्यो। त्यसमाथि निर्माणाधीन सडकमा तीव्र गतिमा सवारी गुड्दा त्यसले धुलोलाई सर्वत्र फैलाएको छ। धुलोकै विषयमा परेको रिटमा करिब एक वर्षअघि सर्वोच्च अदालतले धुलो नियन्त्रणका लागि आवश्यक उपाय अवलम्बन गर्न अन्तरिम आदेश जारी गर्यो। त्यसपछि सडकमा यदाकदा सांकेतिक रूपमा पानीसमेत छर्किने प्रचलन सुरु भएको छ। काठमाडौं महानगरपालिकाले सडकमा धुलो नउडाई धुलो सफा गर्ने बु्रमर खरिद प्रक्रिया अघि बढाएको छ तर यसमा बारम्बार असहजता र ढिलाइ देखिएको छ। अन्यत्र पनि यस्तै आधुनिक ब्रुमर किनेर कमसेकम प्रमुख सडकका धुलो उठाउन आवश्यक छ। बच्चा र महिला धुलोलगायत प्रदूषणबाट बढी प्रभावित बन्छन्। धुलोलगायत सबै खालका प्रदूषणबाट जोगाउने जिम्मा स्थानीय निकायको हो। सँगसँगै, नागरिक पनि आफैं धुलोलगायत प्रदूषणबाट बच्ने, घरवरपर युवा क्लब या महिला समूह बनाएर नियमित सफाइ गर्नुपर्छ। सडक वरपर व्यवसाय गर्नेहरूले सडक आफ्नै ठानी सडकको धुलो उठाएर डस्टबिनमा फाल्दा त्यसले अन्ततः सबैको हित हुन्छ।"
उपराष्ट्रपति पुन र भारतीय राजदूतबीच भेटवार्ता,"काठमाडौं : उपराष्ट्रपति नन्दबहादुर पुनसँग नेपालका लागि भारतीय राजदूत मञ्जिव सिंहले शिष्टाचार भेटवार्ता गरेका छन्। उपराष्ट्रपतिको कार्यालयमा मंगलबार भएको भेटवार्तामा उपराष्ट्रपति पुनले प्रतिनिधिसभा र प्रदेशसभा सदस्यको निर्वाचनपछि नेपाल राजनीतिक स्थिरतातर्फ अगाडि बढेको बताएको प्रेस संयोजक मनोज घर्तीले जानकारी दिए। अब नेपाल आर्थिक समृद्धिको यात्रामा अगाडि बढेको चर्चा गर्दै उनले युगौँदेखिको नेपालभारत सम्बन्ध सांस्कृतिक, धार्मिक, भाषिक हुँदै जनस्तरसम्म प्रगाढ रहेको बताए। उपराष्ट्रपति पुनले आउँदै गरेको भारतको ७० औँ स्वतन्त्रता दिवसको अवसरमा राजदूतमार्फत भारतीय राष्ट्रपति, समकक्षी, प्रधानमन्त्री, राजनेता र आम भारतीय जनतामा शुभकामना व्यक्त गरे। भेटमा भारतीय राजदूत सिंहले अब बन्ने सरकारसँग सहकार्य गर्न भारत आतुर रहेको बताएको प्रेस संयोजक घर्तीले जानकारी दिए। भर्खरै सम्पन्न निर्वाचनमा नेपाली जनताको अभिमतलाई भारतले स्वागत र सम्मान गर्ने बताउँदै उनले निर्वाचनले नेपालको लोकतन्त्रलाई सुदृढ गरेको भनाइ राखे। राजदूत सिंहले भारत र नेपालबीच राजनीतिक र भौगोलिक सिमानाको सम्बन्धमा मात्रै सिमित नरही जनस्तरसम्म फैलिएको उल्लेख गर्दै प्रविधि, पूर्वाधार, जलविद्युत्, व्यापारलगायत क्षेत्रमा नेपालसँग सहकार्य गर्न भारत सदैव तयार रहेको बताए। रासस"
राप्रपा राष्ट्रवादी नेता ठाकुरको निधन,"जनकपुरधाम : एकीकृत राष्ट्रिय प्रजातन्त्र पार्टी (राष्ट्रवादी) का केन्द्रीय सल्लाहकार उदयकान्त ठाकुरको आज बिहान जनकपुरधाममा निधन भएको छ। केही महिनादेखि बिरामी रहेका ७६ वर्षीय ठाकुरको आज बिहान ६: ३० बजे जनकपुरधामको देवीचोकस्थित आफ्नै निवासमा निधन भएको हो। उनी पञ्चायतकालमा जनकपुर नगरपालिकाको उपप्रमुखसमेत भएका थिए। भाषणकला सन्दर्भमा जनकपुर क्षेत्रमा उनी चर्चित थिए। उनका श्रीमती, एक छोरा र दुई छोरी छन्। परिवारका अनुसार उनको आजै जनकपुरको स्वर्गद्वारमा अन्तिम संस्कार गरिनेछ। रासस"
वाम एकता तोड्न खोजे देउवा नांगो हुन्छन् : गौतम,"काठमाडौं : एमाले कार्यबाहक अध्यक्ष वामदेव गौतमले वाम एकता तोड्न खोजे कांग्रेस सभापति एवम् प्रधानमन्त्री शेरबहादुर देउवा नांगिने बताएका छन्। भक्तपुरबाट प्रकाशित समय समाज साप्ताहिकको १३ औं वार्षिकोत्सवका अवसरमा आयोजित कार्यक्रममा मंगलबार बोल्दै गौतमले भने, देउवाजीले जति एकता तोड्ने प्रयास गर्छन् । त्यत्ति नै उनको शरीरका कपडा बाहिर जाँदैछन्। यस्तै ढंगले चलिरहे चाँडै देउवा निवस्त्र हुनेछन्। गौतमले जनताले कांग्रेसलाई प्रतिपक्षमा बस्ने हैसियतमात्र दिएकाले सोही अनुसार अघि बढ्न सुझाव समेत दिए। जनताले निर्वाचनमार्फत् वाम गठबन्धनलाई सरकार बनाएर सञ्चालन गर र कांग्रेसलाई प्रतिपक्षमा बस भनिसकेका छन्, गौतमले भने, अझै किन निर्वाचन आयोगलाई हातमा लिएर कठपुतली बनाउँदै चलखेल गरिरहेको हो ? आफूलाई लोकतन्त्रको हिमायती भन्ने कांग्रेस नै लोकतन्त्रविरुद्ध षडयन्त्र गरिरहेको उनको भनाइ थियो। उनले अबको पाँच वर्ष एमाले र माओवादी मिलेर देश विकास गर्ने र त्यसको परिणामले कम्तिमा ३० वर्षसम्म जनताले अनुमोदन गर्दै जाने बताए। उनले २०६४ सालको संविधान सभापछि पनि ४ महिना सत्ता नसुम्पिएको स्मरण गर्दै कांग्रेसले संघीय लोकतान्त्रिक व्यवस्थाको पहिलो सरकार बनाउन वाम गठबन्धनलाई रोक्न नसक्ने चुनौती दिए। कार्यक्रममा बोल्दै पूर्वउद्योगमन्त्री महेश बस्नेतले पनि कांग्रेसले जनमतको अपमान गरेर सत्ता लिप्सा देखाइरहेको आरोप लगाए। अन्नपूर्णकर्मी ढुंगानालाई क्रियाशील पत्रकारिता सम्मान"
फुर्सदिला भए वाम नेता,"काठमाडौं : सरल तरिकाले राजनीति अगाडि बढेको भए अहिले वाम गठबन्धनका नेता अन्य दलका नेताको तुलनामा बढी नै व्यस्त हुन्थे। प्रतिनिधिसभा तथा प्रदेशसभा निर्वाचन परिणाम आफ्नो पक्षमा पारेका कारण पनि वाम नेताको खटाई अन्य बेलाको भन्दा स्वाभाविक रूपमा बढी नै हुन्थ्यो। जनादेशअनुसारको नयाँ सरकार गठन, मन्त्रीहरूको छनोट, प्रदेश सरकार गठनदेखि अझ दुई पार्टी (एमालेमाओवादी) बीचको एकतालगायत एजेन्डाको निरुपण गर्नुपर्ने कार्यसूचीमा वाम गठबन्धनका नेतालाई यतिवेला खाने, सुत्नेसम्म फुर्सद नमिल्नुपर्ने हो। तर, अवस्था त्यस्तो छैन। वाम गठबन्धनका मुख्य नेता नै अहिले फुर्सदिला बनेका छन्। अन्य बेलाको भन्दा पनि अलिक बढी नै एमालेमाओवादीका नेता फुर्सदिला बनेका हुन्। सरकारमा सहभागिता देखिएका झिनाझम्टीमा आफ्नै भित्रबाट चेपुवा मा पर्नुपर्ने नेताहरूमा त्यो समस्या पनि अहिले छैन। फुर्सदिलो यो समयमा नेताहरूमध्ये कोहीले विदेश भ्रमण गरिरहेका छन् भने काठमाडौंभित्रै रहेका नेता पनि सामान्य दोसल्ला ओढाउने, कसैका औपचारिक कार्यक्रममा आतिथ्यता ग्रहण गर्नेजस्ता कार्यक्रममा मात्रै आफ्नो समय खर्चिरहेका छन्। एमाले अध्यक्ष केपी ओली बैंककमा छन्। उपचारका लागि त्यता लागेका उनी आज (मंगलबार) स्वदेश फर्कने घोषित कार्यक्रम लम्ब्याएर उतै आराम गरी बसेका छन्। यता, माओवादी केन्द्रका अध्यक्ष पुष्पकमल दाहाल पनि अन्य बेलाको भन्दा फुर्सदिला छन्। उनी आफ्नै निवासमा नेताकार्यकर्ताको भेटघाटका थप कार्यक्रम बनाउन थालेका छन् भने कुनै संघसंस्थाले बोलाएका औपचारिक कार्यक्रममा मात्र सरिक हुन थालेका छन्। दलीय आन्तरिक छलफल, बैठकका लागि दाहालले पनि दौडधुप गरिरहनुपरेको छैन। जसकारण उनी कहिले राष्ट्रपतिले बोलाएको डिनरमा चारपाँच घन्टा नै समय खर्चिरहेका छन् भने कहिले कसैका सम्मान कार्यक्रममा। सोमबार मात्रै पनि उनले गोकर्णेश्वर नगरको कार्यक्रमदेखि सामान्य भेटघाट र अन्तर्वार्तामै समय खर्चिए। एमाले वरिष्ठ नेता झलनाथ खनालदेखि माधव नेपालसम्म पनि फुर्सदिला छन्। मुलुकको राजनीतिलाई गति दिने एजेन्डाको छलफलमा नेताद्वय नै छैनन्। नेता नेपाल पनि बंगलादेश पुगेर स्वदेश फर्केका छन्। बंगलादेश वर्कर्स पार्टीको सम्मेलनमा सहभागी भई नेपाल पुस ३० मा मात्रै स्वदेश फर्किएका हुन्। एमाले महासचिव ईश्वर पोखरेल सोमबार नुवाकोटको तारुकाको गोरुजुधाई कार्यक्रममा सहभागी हुन पुगे। एमाले नेता सुवास नेम्बाङ, माओवादी केन्द्रका नेता नारायणकाजी श्रेष्ठलगायत नेता राष्ट्रपतिले आयोजना गरेको औपचारिक चियापानमा व्यस्त देखिए। एमाले सचिव प्रदीप ज्ञवाली कांग्रेसले राजनीतिक धारालाई नै उल्टो प्रवाहमा बगाउन खोजेका कारण स्वाभाविक रूपमा नेता फुर्सदिला हुन पुगेको तर्क गर्छन्। राजनीति नै सपाट रूपमा अगाडि बढ्नुपर्नेमा निर्वाचन आयोगले समानुपातिकतर्फको नतिजा सार्वजनिक गर्न ढिलाइ गर्नु, कांग्रेस अझै पनि सत्ता लम्ब्याउन चाहनु, वाम गठबन्धनलाई भत्काउनटुटाउन कसरी सकिन्छ ? आफ्नो स्वार्थ कसरी पूरा गर्न सकिन्छ भनेर लागेका कारण राजनीतिले गति लिन सकेन, ज्ञवालीले अन्नपूर्णसँग भने, राजनीति नै गिजोलिएको कारण स्वाभाविक रूपले यस्तो अवस्था आएको हो। तैपनि आन्तरिक रुपमा गर्नुपर्ने कामै नभएका होइनन्, भइरहेका छन्। माओवादी केन्द्रका नेता अग्नि सापकोटा पनि नेताहरू अहिले फुर्सदिलो हुनुपरेको स्विकार्छन्। यो बेला भनेको हामी एमालेमाओवादी दुवै पार्टी व्यस्त हुनुपर्ने बेला थियो तर फुर्सदिलाजस्ता भएका छौं, यस्तो नहुनुपर्ने हो तर केही समय ढिला भएको छ, नेता सापकोटाले भने, सरकारकै लयमा निर्वाचन आयोग पनि गयो, ओलीजी पनि बिरामी भएर यतिबेला बैंकक जानुभयो। यी सबै कारण गतिरोध भएको छ। अब उहाँ (ओली) फर्केपछि गति लिन्छ। एमाले अध्यक्ष ओलीको बैंकक भ्रमणका बेला राष्ट्रियसभाका साझा उम्मेदवार चयन गर्नेदेखि प्रदेश सरकार गठनको गृहकार्यसम्म गर्न भनेर पार्टी एकता संयोजन समितिले कार्यदल गठन गरेका छन्। तर, कार्यदलको आन्तरिक गृहकार्य भए पनि अब शीर्ष नेताहरूमै गएर अड्किएको छ। कार्यदलले मुख्य शीर्ष नेतासँगको छलफलपछि मात्रै थप विषय अगाडि बढाउने भन्दै ३ माघसम्म बैठक नै रोकेका छन्। तर, ओलीको बैंकक बसाइँ लम्बेपछि कार्यदलको छलफल सामान्य औपचारिकतामा मात्र सीमित हुने सम्भावना बढेको छ। ओलीजी बैंकक भएसम्म कार्यदलले पनि गति लिँदैन। हाम्रो अध्यक्ष (दाहाल) र उहाँ (ओली)ले दिशानिर्देश गरेको आधारमा एउटादुइटा बैठक कार्यदलका साथीहरूले गर्नुभयो। फेरि छिचोलेर कुरा गर्न कार्यदललाई पनि अध्यक्षद्वयकै अर्काे निर्देशन चाहियो, त्यही भएर गत्यावरोध भएको छ, सापकोटाले भने।"
पाँच दलसँग छलफल गर्दै निर्वाचन आयोग,"काठमाडौं : निर्वाचन आयोगले प्रमुख पाँच राजनीतिक दलहरूसँग मंगलबार छलफल गर्दैछ। आयोगका प्रवक्ता नवराज ढकालले राष्ट्रिय सभा निर्वाचनका सम्बन्धमा दलहरूसँग छलफल गर्न लागिएको जानकारी दिए। छलफल दिउसो १ बजे आयोगको प्रधान कार्यालयमा हुनेछ। 'राष्ट्रिय पार्टीका प्रमुखहरूलाई छलफलका लागि बोलाएका छौँ', प्रवक्ता ढकालले भने, 'राष्ट्रिय सभा निर्वाचनको कार्यतालिका सार्वजनिक भइसकेको छ। निर्वाचनका सम्बन्धनमा दलहरूलाई जानकारी दिन छलफल गर्न लागेका हौँ।' सरकारले माघ २४ गते राष्ट्रिय सभाको निर्वाचन मिति घोषणा गरिसकेको छ। छलफलमा नेकपा एमाले, नेपाली कांग्रेस, नेकपा माओवादी केन्द्र, संघीय समाजवादी फोरम र राजपा नेपालका नेताहरू सहभागी हुनेछन्। एमाले अध्यक्ष केपी शर्मा ओली स्वास्थ्य उपचारका लागि बैंककमा रहेकाले एमाले उपाध्यक्ष बामदेव गौतम बैठकमा सहभागी हुनेछन्। आयोगले राष्ट्रिय सभा सदस्य निर्वाचनमा भाग लिने उम्मेदवारहरूले निर्वाचन प्रचारका क्रममा अधिकतम तीन लाख ५० हजार खर्च गर्न पाउने सीमा तोकेको छ। अधिकतम खर्चको सीमा यस्तो छः आयोगले राष्ट्रिय सभा निर्वाचनका लागि अल्पसंख्यक समुदाय तोकी नेपाल राजपत्रमा सूचना प्रकाशन गर्ने व्यवस्था मिलाउन सरकारलाई आग्रह गरिसकेको छ। आयोगले माघ ३ गतेभित्र उम्मेदवार मनोनयनको पत्र प्रदान गर्ने पदाधिकारीको आधिकारिक दस्तखतको नमूना पठाउन दलहरूलाई भनेको छ।"
तीन कोइरालाको लन्च बैठकमा के के कुरा भयो ?,"काठमाडौँः प्रदेश र प्रतिनिधि सभा निर्वाचनमा कांग्रेस पराजित भएपछि पहिलो पटक कोइराला परिवारका तीन नेता एकैठाउँ जुटेका छन् । निर्वाचनमा पराजयको समिक्षामा ढिलाइ भइरहेको अवस्थामा केन्द्रीय समिति बैठकको दुई दिनअघि कोइराला परिवारका तीन सदस्यबीच लन्च बैठक भएको हो । कांग्रेस नेतृ सुजाता कोइरालाको मण्डिखाटारस्थित निवासमा कांग्रेस महामन्त्री शशांक कोइराला, नेता शेखर कोइरालासहित लन्च बैठक भएको हो । केन्द्रीय समिति बैठक बस्नुअघि तीन नेता जुट्नुलाई कांग्रेसमा अर्थपूर्णरुपमा लिइएको छ । कोइराला परिवारका यी तीन नेताबीच के के कुरा भयो त ? अहिले उहाँहरु तीनैजना निर्वाचनमा कांग्रेसको नमिठो पराजयको समिक्षामा जुट्नु भएको छ । पराजयको कारण खोजी उहाँहरुको प्रमुख प्राथमिकता हो, नेता शेखर कोइरालका निजी सहायक दिनेशचन्द्र थपलियाले अन्नपूर्ण अनलाइनसँग भने, अहिले पार्टीको नेतृत्वबारे चर्चा नै भएन । उहाँहरु तीनैजनाले केन्द्रीय समिति बैठकमा एउटै मत व्यक्त गर्ने कुरामा सहमति गर्नुभएको छ । निर्वाचनपछि भएको पहिलो भेटलाई कोइराला परिवारले भने पारिवारिक भेट भनेको छ । यद्यपि पारिवारिक भेट भए पनि राजनीतिक कुरामा गम्भीर छलफल भएको छ, थपलियाले भने, कांग्रेसको हारको समिक्षा अब केन्द्रीय समितिमा हुनुपर्छ । त्यसपछि महासमिति सदस्यहरुको बैठक डाकेर पराजयका कारण खोजी नयाँ ढंगले अघि बढ्नुपर्नेमा उहाँहरुबीच एकमत छ । कांग्रेसमा १२ सय जना भन्दा धेरै महासमिति सदस्य छन् । ती नेताले पराजयबारे एकअर्कालाई आक्षेप लाउने भन्दा संस्थागत रुपमै कारण खोजेर अघि बढ्नुपर्ने साझा धारणा केन्द्रीय समिति बैठकमा राख्ने भएका छन् । पार्टी संस्थागत रुपमा चल्न सकेन । नेतृत्व पनि कम्जोर हुँदा राष्ट्रिय राजनीतिमा कांग्रेसको भूमिका कम्जोर भयो, लन्च मिटिङमा उहाँहरुको निचोड यही हो, थपलियाले भने, अन्तराष्ट्रिय क्षेत्रमा कांग्रेसले आफ्नो छवि गुमाउँदै गयो । सन्तुलित ढंगले कुरा गर्न सकेन । परराष्ट्र नीति कम्जोर भएकाले अब नयाँ शिराबाट बढ्नुको विकल्प रहेन । तीन नेताको छलफलले कांग्रेस पार्टी नभइ झुन्डमा परिणत भएको भन्दै चिन्ता व्यक्त गरेका थिए । पुरानै अवस्थामा फर्र्काएर कांग्रेसलाई हिँडाउन तीनजनाले कहाँ कहाँ के के गर्न सकिन्छ मिलेर काम गर्ने छलफल पनि उनीहरुबीच भएको छ । नेतृत्वबारे कुरा भएन तीन नेताको भेटमा पार्टी नेतृत्व फेर्ने विषयमा कुरा नभएको थपलियाको भनाइ छ । त्यहाँसम्म कुरा पुगेन । तीन कोइरालाको छलफल निर्वाचनको समिक्षा र पार्टीको कम्जोर छविमै केन्द्रित भयो, थपलियाले अगाडि भने, दुईचारजना बसेर गुटगत भेला गरेर कांग्रेस उँभो लाग्दैन । अब कांग्रेस इस्यु र एजेन्डामा एकमत हुन सक्नुपर्छ भन्ने उहाँहरुको निचोड थियो ।"
"कांग्रेस केन्द्रीय कार्यसमिति बस्दै, निर्वाचनको समीक्षा मूख्य एजेन्डा","काठमाडौँ: लामो समयपछि नेपाली कांग्रेस केन्द्रीय कार्यसमितिको बैठक बस्ने भएको छ । पार्टीका प्रवक्ता विश्वप्रकाश शर्माका अनुसार बिहीबारका लागि केन्द्रीय कार्य समितिको बैठकको मिति तोकिएको हो । मंसिरमा भएको प्रदेश र प्रतिनिधि सभाको निर्वाचनमा नराम्ररी हार व्यहोरेपछि कांग्रेसको नीति र नेतृत्व नै फेरिनुपर्ने आवाज उठ्दै आएको छ। नेताहरु नवीन्द्रराज जोशी र गगन थापासहितले चुनावको पराजयको प्रमुख दोषी सभापति शेरबहादुर देउवा भएकाले उनले राजीनामा दिएर नयाँलाई बाटो प्रशस्त गर्नुपर्ने अडान राख्दै आएका छन् । अर्कातिर नेताहरु विश्वप्रकाश शर्मासहितले निर्वाचनको पराजयको दोष पार्टी सभापतिको टाउकोमा मात्रै थोपरेर अरु नेता उम्किन नपाइने बताउँदै आएका छन् । केन्द्रीय समिति बैठक बस्न नसकेको अवस्थामा कांग्रेसमा गुटगत सक्रियता पनि बढेको छ । केही दिनदेखि वरिष्ठ नेता रामचन्द्र पौडेलसहितले गुटगत भेला गरिसकेका छन् । अर्कातिर कोइराला परिवारका शेखर, शशांक र सुजाता पनि कोइराला परिवार तथा कांग्रेसको विरासत थेग्न भन्दै छुट्टै गुट निर्माणमा सक्रिय भएका छन् । देउवा पक्षले भने चुनावमा पराजय वाम गठबन्धन पनि भएको बताउँदै आन्तरिक कारणबारे छलफल गर्न सकिने तर एउटा व्यक्तिलाई मात्रै दोषी बनाउन नहुने अडान राखिरहेको छ । विवादका बीच प्रवक्ता शर्माले माघ ४ गते बिहान ११ बजेलाई बैठक बोलाइएको जानकारी दिए । 'माघ ४ को केन्द्रीय समिति बैठकमा रास्ट्रिय सभा निर्वाचन तयारी तथा निर्वाचनमा पराजयको गम्भीर समिक्षाको सुरुवात हुनेछ', उनले भनेका छन् ।"
प्रदेश राजधानी र प्रमुख तोक्न डाकिएको मन्त्रिपरिषद् बैठक स्थगित,काठमाडौँः प्रदेशको अस्थायी राजधानी र प्रदेश प्रमुख तोक्नका लागि बस्ने भनिएको मन्त्रिपरिषदको बैठक बुधबारसम्मका लागि स्थगित भएको छ । मंगलबार दिउँसो बस्ने गरी तय गरिएको मन्त्रिपरिषद् बैठक बुधबार बिहानसम्मका लागि स्थगित भएको प्रधानमन्त्री तथा मन्त्रिपरिषद्को कार्यालयले जानकारी दिएको छ । दुई वाम दल र निर्वाचन आयोगले प्रदेशको अस्थायी राजधानी र प्रदेश प्रमुखको विवाद टुंगो लगाउने निर्णय लिन दबाब दिइरहेका बेला मन्त्रिपरिषद बैठक नै स्थगित भएको हो । मंगलबार बिहान डाकिएको बैठक अन्य दलहरुसँग सहमति जुटाउने भन्दै अपरान्ह ४ बजेसम्म्का लागि सारेर अन्तिममा स्थगित गरिएको हो । प्रदेशको राजधानी र प्रदेश प्रमुख तोक्ने जस्तो गम्भीर विषयमा अन्य दलहरुसँग सहमति जुटाउन मन्त्रिपरिषद् स्थगित गरिएको मन्त्रिपरिषद् स्रोतले जानकारी दिएको छ । प्रदेश प्रमुख र अस्थायी राजधानीको जारी विवाद राजनीतिक दलहरुसँगग सहमबिाटै टुंग्याउन भन्दै मन्त्रिपरिषद् स्थगित गरिएको एकजना मन्त्रीले बताएका छन् ।
स्थानीय तहमा जान सरकारी निकायको आनाकानी,"मकवानपुर : विकास निर्माणसम्बन्धी प्रत्यक्ष काम गर्ने र शिक्षा, कृषिलगायत अधिकांश सरकारी कार्यालय विभिन्न बहाना बनाएर जिल्लाबाट स्थानीय स्तरमा जान ढिलाइ गरिरहेका छन्। त्यसबाहेक ती निकाय आफैंले योजना कार्यान्वयन गर्ने प्रयास गर्दा समस्या उत्पन्न भएको गाउँपालिकाका अध्यक्षहरूको गुनासो छ। उदाहरणका लागि मकवानपुरको पश्चिमी राक्सिराङ गाउँपालिकामा ५४ वटा सरकारी विद्यालय छन्। ती विद्यालयका शिक्षक, कर्मचारीको संख्या, विद्यार्थी संख्यालगायत कुनै पनि तथ्यांक गाउँपालिकासँग नभएको राक्सिराङ गाउँपालिकाका अध्यक्ष राजकुमार मल्लले बताए। गाउँपालिकाले नै शिक्षक कर्मचारीको तलब खुवाउनुपर्ने भए पनि शिक्षा कार्यालयले गाउँपालिकाहरूमा अहिलेसम्म पनि कर्मचारी तथा विद्यालयसँग सम्बन्धित तथ्यांक, अभिलेख पठाएको छैन। विश्वासका भरमा सबै शिक्षकको पहिलो चौमासिकको तलब चेकबाट एकमुष्ट भुक्तानी गर्यौं, उनले भने, शिक्षा कार्यालयले गाउँतहमा बसेर काम गर्न आनाकानी गर्दा हचुवाको भरमा तलव वितरण गर्न बाध्य भयौं। कानुनी प्रावधानअनुसार अहिलेसम्म जिल्ला शिक्षा कार्यालय हटेर सबै गाउँ र नगर कार्यपालिकाबाटै नियमित काम सुरु भैसक्नुपर्ने थियो। जिल्ला जनस्वास्थ्य कार्यालय बाहेक अरु कुनै पनि निकायले गाउँपालिकालाई आवश्यक अभिलेख जानकारी हस्तान्तरण गरेका छैनन्। कृषि, पशु, महिला तथा बालबालिका कार्यालयले गाउँपालिकामा कर्मचारी पठाएर उपस्थितिसम्म देखाएको छ। ती कार्यालयका निजामती कर्मचारी आएका छैनन्, जागिर जोगाउनै पर्ने भएकाले करारका कर्मचारी आएका छन्, कैलाश गाउँपालिकाका अध्यक्ष टंक मोक्तानले भने, कर्मचारीको काम समेत जनप्रतिनिधिले गर्नुपरिरहेको छ। सबै निकायलाई स्थानीय तहमा पठाउन पहल भइरहे पनि जान नपाए हुन्थ्यो भन्ने मानसिकतामा धेरै निकायका कर्मचारी छन्। चक्र बुढा, प्रमुख जिल्ला अधिकारी, मकवानपुर अर्थ मन्त्रालयबाट उपमहानगरपालिकाले २ करोड, नगरपालिकाले १ करोड र गाउँपालिकाले ५० लाख रुपैयाँसम्मका योजना सिधै सञ्चालन गर्न सक्ने स्वीकृति दिइएको छ। तर गाउँपालिकामा सडक डिभिजन, सरसफाइ तथा खानेपानी, वन, सिँचाइ र जलउत्पन्न प्रकोप नियन्त्रणलगायत कार्यालयले स्थानीय तहसँग समन्वय नगरेको गाउँपालिकाका अध्यक्षहरूको गुनासो छ। आफैं योजना छनोट र सर्वेक्षणका काम गरिरहेका पाएका छौं, इन्द्रसरोवर गाउँपालिकाका अध्यक्ष जीवन लामाले भने, यसबाट योजना एकै ठाउँमा दोहोरिने, दोहोरो जनशक्ति प्रयोग हुने र काममा पनि समस्या आउने देखिएको छ। मकवानपुरमा ८ गाउँपालिका, एउटा नगरपालिका र एउटा उपमहानगरपालिका छन्। कर्मचारी अभावले भुक्तानीमा समस्या कैलाश गाउँपालिकाको लक्ष्य पहिलो चौमासिकमा गरेका विकास निर्माणको ७५ प्रतिशत रकम भुक्तानी गर्ने थियो। प्राविधिक अभावले योजना मूल्यांकनमा ढिलाइ भएको छ भने प्रशासनिक कर्मचारी अभावले दैनिक काम पनि प्रभावित भइरहेका छन्, गाउँपालिका अध्यक्ष मोक्तानले भने, सरकारी निकाय जिल्लामै बस्न खोज्ने र कर्मचारी पनि गाउँ नआउनाले जनअपेक्षा अनुसार काम गर्न सकिएको छैन। कर्मचारी अभावमा वडा सचिवलाई दोहोरो जिम्मेवारी दिएर काम गरिरहेको उनले बताए। गढी गाउँपालिकाले भने जिल्ला प्राविधिक कार्यालयले प्राविधिक कर्मचारी नपठाएपछि आफंैले करारमा प्राविधिक कर्मचारी नियुक्त गरी काम गरिरहेको छ। कर्मचारी अभावमा पनि सकेसम्म धेरै काम गर्ने प्रयास गरिरहेका छौं, गाउँपालिका अध्यक्ष बिदुर हुमागाईले भने, स्थानीय तहमा सबै सरकारी निकाय हस्तान्तरण हुने भने पनि उनीहरू भने कर्मचारीसमेत नपठाएर अटेर गरी जिल्लामै कार्यालय सञ्चालन गरिरहेका छन्। स्थानीय तहबाटै सेवा दिनुपर्छ : प्रजिअ प्रमुख जिल्ला अधिकारी चक्र बुढाले सबै सरकारी कार्यालयले गाउँ र नगरपालिकाबाटै आफ्ना काम गर्नुपर्ने बताए। सबै निकायलाई स्थानीय तहमा पठाउन पहल भइरहेको छ तर जान नपाए हुन्थ्यो भन्ने मानसिकतामा धेरै निकायका कर्मचारी छन्, उनले भने, सम्बन्धित विभाग र मन्त्रालयले कडाइ नगर्दा पनि कार्यालय अटेरी भएका हुन्। प्रदेशस्तरीय संरचना निर्माण भएपछि सबै सरकारी निकायले स्थानीय तहबाटै नियमित कार्य सञ्चालन गर्ने उनको विश्वास छ।"

शीर्षक,विवरण
आचारसंहिताको अवहेलना,"हरेक चुनावका बेला निर्वाचन आयोग दलहरूलाई आचारसंहिताको घेरामा बस्न निर्देश गर्छ, तर सरकारदल त्यसलाई उल्लंघन गर्नमै उद्यत् हुन्छन्। असोज २ गते हुने तेस्रो चरणको स्थानीय निकाय निर्वाचनको क्रममा पनि आचारसंहिताको व्यापक उल्लंघन भएको छ । सरकार स्वयं उल्लंघनमा सबैभन्दा बढी अग्रसर छ। प्रधानमन्त्री शेरबहादुर देउवाले आचारसंहिताविपरीत सरकार विस्तार गर्दै इतिहासकै जम्बो मन्त्रिमण्डल गठन गरेका छन् । गृहमन्त्री जनार्दन शर्माले सीडीओको सरुवा गरेका छन् । उपप्रधानमन्त्री विजय गच्छदारलाई त आयोगले प्रस्टीकरण नै सोधेको छ। एकाध स्पष्टीकरण सोधे पनि निर्वाचन आयोगले सरकार, राजनीतिक दलमाथि आचारसंहिताको अंकुश लगाउन सकेको छैन। प्रमुख आयुक्त अयोधीप्रसाद यादवले उल्लंघनमा शून्य सहनशीलता अपनाउने बताउँदै आए पनि यथार्थमा त्यसअनुरूप कडाइ गर्न सकेको छैन। जसले गर्दा सरकारले आचारसंहिताको धज्जी उडाउँदै त्यसविपरीतको काम निर्धक्क बढाएको छ, जुन सर्वथा अनुचित छ। निश्चय पनि निर्वाचन आयोगले स्थानीय तह निर्वाचन सम्पन्न गर्न सकेको छ । दुई चरणको निर्वाचन सकिएपछि तेस्रो चरणको निर्वाचन पनि सम्पन्न हुने चरणमा छ । विवादरहित ढंगले चुनाव सम्पन्न गर्न सक्नुले आयोगको भूमिकालाई सकारात्मक मान्नुपर्छ । तर के तोकिएको मितिमै चुनाव हुन सक्नुलाई मात्रै उपलब्धि मानेर आचारसंहिता उल्लंघनको पाटोलाई बिर्सन मिल्छ ? निर्वाचन आचारसंहिता पालना गराउन नसक्नु आयोगको कमजोरी होइन ? आचारसंहिता पालना गराउने मामिलामा सरकार, दल र नेताहरूप्रति उसले जुन कडाइ अपनाउन सक्नुपथ्र्यो, त्यसमा आयोग चुकेको छ। पहिलो र दोस्रो चरणका मौन अवधि वा प्रचार अवधिकै क्रममा भएका उल्लंघनलाई नियन्त्रण गर्ने सन्दर्भमा आयोगले ध्यानाकर्षण गराउने वा स्पष्टीकरण सोध्नेबाहेक कारबाहीलाई अघि बढाउन सकेन, जसले तेस्रो चरणमा उल्लंघनका घटना दोहोरिए। निर्वाचन आयोग संवैधानिक निकाय हो। यसले सरकारलाई निर्देश दिनसक्छ । चुनावकै सन्दर्भमा पनि यसको व्यवस्थापकीय पाटोमा सरकारले सहयोग गर्नुपर्छ। आयोगले पनि निर्वाचन व्यवस्थापनमा सरकारसँग सहयोग माग्ने हो। तर आयोग चुनावका क्रममा सरकारकै लाचार छायाँ भएको टीकाटिप्पणी पहिलो र दोस्रो चरणमा पनि भए र तेस्रो चरणको क्रममा पनि उसले त्यो छवि मेट्न सकेन। सरकारसामु निरीह देखियो। आचारसंहिताको प्रभावकारी पालना र कार्यान्वयनको लागि आयोगले सरकार वा दल जोकोहीमाथि सख्त कारबाही गर्न सक्नुपर्छ । भाषण वा प्रतिबद्धतामा भनिएजस्तै उल्लंघन भएमा शून्य सहनशीलता प्रदर्शन गर्ने साहस आयोगसँग हुनुपर्छ। लोकतन्त्रको एउटा मुख्य आधार निर्वाचन पद्धति पनि हो । निष्पक्ष निर्वाचनमार्फत जनमत मात्रै प्रकट हुँदैनन्, यसले पारदर्शी र विधिसम्मत ढंगबाट शक्ति हस्तान्तरण प्रक्रियालाई बलियो बनाइरहेको हुन्छ। यसले राजनीति, समाजमा पारदर्शिता र जवाफदेहिताको अभिवृद्धि गरिरहेको हुन्छ । त्यही कारण चुनावलाई सरकारले नभएर कुनै निष्पक्ष र शक्तिशाली संवैधानिक निकायमार्फत गराउने प्रचलन हाम्रोमा मात्र होइन, अन्यत्र पनि चलिआएको हो। आयोगले सरकारसँग समन्वय गरेर चुनावको व्यवस्थापकीय पक्षमा सहयोग लिन्छ, तर ऊ पनि आचारसंहिता बाहिर हुँदैन । आयोग निर्देशन मान्न सरकार बाध्य तर चुनाव आचारसंहिता जारी भइसकेपछि सरुवा, बढुवा, सरकार विस्तारको जुन काम सरकारले गरेको छ, त्यसमा अटेरीपना र आचारसंहिताप्रतिको उदासीनता देखिन्छ । कतै सरकार निष्पक्ष चुनावको विपक्षमा त छैन ? शंका गर्ने ठाउँ दिन्छ । यस्तो गलत कार्यशैलीविरुद्ध आयोग गम्भीर हुनुपर्छ। बारम्बार यस्ता विषयमा सचेत गराउँदासमेत सोअनुसार नभएमा निर्वाचन आयोग ऐनअनुसार आचारसंहिताविपरीतका काम रोक्ने वा बदर गर्ने आदेश दिन सक्नुपर्छ। उल्लंघनकर्तालाई कारबाहीको दायरामा ल्याउन सक्नुपर्छ। अन्त्यमा आयोगले स्थानीय चुनावको समीक्षा गर्दै प्रदेश सभा र केन्द्रको चुनावमा आफ्ना भूमिकालाई बलियो बनाउनेतर्फ आफूलाई केन्द्रित गर्नुपर्छ।"
आचारसंहिता पालना गर्न आयोगको आग्रह,"काठमाडौं: निर्वाचन आयोगले आचारसंहिताको पूर्ण पालना गर्नगराउन दलहरूलाई आग्रह गरेको छ।आयोगले कांग्रेस, एमाले, माओवादी केन्द्र, राप्रपा, संघीय समाजवादी फोरम, लोकतान्त्रिक फोरम र राजपालाई छुट्टाछुट्टै पत्र पठाई आचारसंहिता पूर्ण पालना गर्न आग्रह गरेको हो। आयोगले प्रदेश २ को निर्वाचन प्रचारप्रसारक्रममा तोकिएको संख्याभन्दा बढी गाडी प्रयोग भएको, गाडी, मोटरसाइकल, रिक्सा र साइकलको र्यालीसहित जुलुस प्रदर्शन गरिएको, निर्वाचन चिह्नअंकित टोपी, टिसर्ट, झोला, गम्छा, स्टिकर आदि प्रयोग भएको, बालबालिका प्रयोग गरिएको, भित्तेलेखन गरिएको, सार्वजनिक स्थलमा पोस्टर टाँस्ने गरिएको भन्दै दलहरूलाई यस्ता गतिविधि रोक्न भनेको हो। त्यसैगरी, आयोगले आचारसंहिता उल्लंघन गरेको भन्दै कांग्रेस नेता विमलेन्द्र निधि र सिरहा जिल्ला सभापतिसँग २४ घन्टे स्पष्टीकरण सोधेको छ। भदौ २५ गते धनुषामा कांग्रेसले आयोजना गरेको कार्यक्रममा निधिले कांग्रेसको निर्वाचन चिह्नअंकित गम्छा ओढेकोप्रति गम्भीर ध्यानाकर्षण भएको आयोगले जनाएको छ। बालबालिका प्रयोगप्रति आपत्ति आयोगले विभिन्न राजनीति दलका चुनावी कार्यक्रममा बालबालिका प्रयोग भएकोप्रति आपत्ति जनाएको छ। सिरहाको धनगढी नगरपालिकाको जिरो माइलमा आयोजित कांग्रेसको सभामा पार्टी सभापति तथा प्रधानमन्त्री शेरबहादुर देउवालाई स्वागत गर्न बालबालिका प्रयोग गरिएको आयोगको दाबी छ। आचारसंहिताविपरीत चुनावी कार्यक्रममा बालबालिका प्रयोग गरिएको भन्दै आयोगले कांग्रेस सिरहा जिल्ला सभापतिसँग स्पष्टीकरण मागेको छ। त्यस्तै, धनुषाको मिथिला नगरपालिका, लालगढमा भदौ २७ गते कांग्रेस र माओवादी केन्द्रले निकालेको संयुक्त चुनावी र्यालीमा दलको झन्डा बोकेर बालबालिकालाई प्रचारप्रसारमा खटाइएको प्रति पनि आयोगले संयुक्त चुनावी र्यालीका आयोजक कांग्रेस धनुषाका जिल्ला सभापति र नेकपा माओवादी केन्द्र धनुषा जिल्ला इन्चार्जसँग स्पष्टीकरण सोधेको छ।"
मतदातासँग आशिर्वाद थाप्दै उम्मेदवार,"सिमरा : असोज २ गते हुने स्थानीय तहको निर्वाचनका लागि घरदैलो र चुनावी अभियान तीव्र बनाएका उम्मेदवार यतिबेला मतदाताको आशिर्वाद थाप्न व्यस्त छन् । आफ्ना चुनावी एजेन्डा लिएर घरदैलो गरिरहेका उम्मेदवारले आफ्नो पक्षमा मतदान गर्न आग्रहसहित मतदातासँग आशिर्वाद लिन थालेका हुन् । मतदाताको असन्तुष्टि सुन्दै चहानाअनुसार काम गर्ने प्रतिबद्धतासहित उम्मेदवारहरू घरघर पुग्न थालेपछि चुनावी रौनक निकै बढेको छ । झन्डै २० वर्षपछि हुन लागेको निर्वाचनले यतिबेला मतदातालाई पनि उत्साहित बनाएको छ । लामो समयदेखि विकासको पर्खाइमा रहेका मतदाता स्थानीय तहको निर्वाचनपछि विकासको ढोका खुल्ने र सोचेअनुसारको विकास हुनेमा आशावादी छन् । घरदैलोमा रहेका उम्मेदवारले पनि जनप्रतिनिधिको अभावले मतदातामा निकै निराशा देखिएको बताएका छन् । लामो समयदेखि मतदाताको घरघरमा पुगेर साक्षात्कार गरिरहेको छु, उहाँहरूको कुरा सुन्दै आशिर्वाद लिइरहेको छु', एमालेका तर्फबाट जितपुरसिमरा उपमहानगरपालिकाको मेयरका उम्मेदवार डा कृष्ण पौडेलले भने, मतदाताको चाहना धेरै ठूलो छैनन्, आधारभूत पूर्वाधार पनि निर्माण हुन नसकेका कारण मतदाता निराश छन् ।' व्यवस्थित बसोबास, सडक, विद्युत्, खानेपानी, स्वास्थ्य, शिक्षा, कृषिलगायतका समस्याबाट गुज्रिरहेका मतदाताले निर्वाचनपछि यस्ता समस्याको समाधान खोजेका डा पौडेलले बताए । उपमहानगरवासी मतदातामा देखिएको निराशालाई गम्भीरताका साथ लिएको भन्दै डा पौडेलले त्यसबाहेक समृद्ध समाजका निम्ति थुप्रै योजना आफूले मतदातालाई सुनाएको बताए । मतदाताको गुनासो र समस्या सुनेको छु, त्यसलाई पूरा गर्ने प्रतिबद्धतासहित आफ्ना एजेन्डा राखेको छु', डा पौडेलले भने, त्यसैले पनि मतदाता निकै खुसी छन्, निर्वाचनप्रति उत्साहित छन् । अब मतदातालाई निराश बनाउनु हँदैन । नगरको समृद्धिका लागि तयार गरिएका एजेन्डाबाहेक नागरिकले भोग्नु परेका समस्या अबका दिनमा अन्त्य हुनुपर्छ ।' चुनावी अभियानका क्रममा नागरिकले भोग्नु परेका समस्याबारे अझ बढी जानकार हुने मौका पाएको भन्दै पौडेलले त्यस्ता समस्या तत्काल समाधान गर्ने योजना अघि सानुपर्ने बताए । कांग्रेसका मेयर उम्मेदवार कृष्णव्रत सिंहले जनताले चाहेको विकासका लागि आफू प्रतिबद्ध रहेको बताए । स्थानीय निकायमा हुने भ्रष्टाचार अन्त्य गर्दै जनताले चाहेको विकास गरेर निराश जनतालाई खुसी पार्ने सिंहको भनाइ छ । सिंहले अबको निर्वाचनले नगरवासीको निराशा अन्त्य गर्ने बताएका छन् । चुनावी अभियानकै क्रममा रहेका जितपुरसिमरा उपमहानगरपालिकका माओवादी केन्द्रका मेयर उम्मेदवार राजन पौडेलले मतदातासँग प्रत्यक्ष भेटेर सुनेका गुनासा पूरा गर्नु पहिलो कर्तव्य हुन आउने बताए । स्थानीय निर्वाचन नभएका कारण लामो समयदेखि विकास रोकिएको अवस्था घरदैलोका क्रममा आफूले पाएको भन्दै पौडेलले त्यस्ता समस्या चाँडोभन्दा चाँडो पूरा गर्नु जरुरी रहेको बताए । लामो समयदेखि विकासको पर्खाइमा रहेका मतदाता स्थानीय तहको निर्वाचनपछि विकासको ढोका खुल्ने र सोचेअनुसारको विकास हुनेमा आशावादी छन् । मतदाताका कुरा सन्दा निर्वाचनले उत्साहित बनाएको पाएको छु । विकासका काम अब हुन्छ कि भन्नेमा मतदाता आशावादी छन्', पौडेलले भने, अब जनताका आवश्यकता पूरा गर्ने र विकासका काम अघि बढाउने हो ।' राष्ट्रिय जनता पार्टीका मेयर उम्मेदवार अखिल सिंहले जनताले अधिकारभन्दा पनि पहिला विकास चाहेको बताए । अधिकारका कुरा गरेर अनावश्यक बहस गर्नुभन्दा पनि पहिला विकासका कामलाई प्राथमिकता दिनेतर्फ ध्यान दिनुपर्ने बताए । जनताले चाहेको विकास पूरा गर्न आफूले उम्मेदवारी दिएको भन्दै सिंहले घरदैलोमा मतदातासँग प्रत्यक्ष भेटेर कुराकानी गर्ने क्रममा विकासका कामलाई जोड दिने निष्कर्षमा पुगेको सिंहले बताए । जितपुरसिमरा उपमहानगरपालिका वडा नम्बर २ मा एमालेबाट वडा अध्यक्षकी उम्मेदवार कमला अधिकारीले भोट माग्दै आशिर्वाद लिने क्रममा मतदाताको पीडाले आफूलाई भावुक बनाएको बताइन् । सहरी क्षेत्रमा रहेका वडावासीको समस्या सुन्दा ग्रामीण भेगका वडावासीले अझ पीडा भोगेको हुनसक्ने उनको बुझाइ छ । वडावासीको चाहनाअनुसार काम गर्न आफू प्रतिबद्धतासहित मतदाताको घरघरमा पुगिरहेको अधिकारीले बताइन् । हाई"
६ महिनाभित्र बाढीप्रभावितका घर बनाउन निर्देशन,"काठमाडौँ: गृहमन्त्री जनार्दन शर्माले ६ महिनाभित्र बाढी प्रभावित क्षेत्रमा घर बनाउने गरी योजना निर्माण गर्न मातहतका निकायहरुलाई निर्देशन दिएका छन्।बुधबार गृह मन्त्रालयमा आयोजित केन्द्रीय दैवीप्रकोप उद्धार समितिको बैठकमा बोल्दै मन्त्री शर्माले उक्त निर्देशन दिएका हुन्। तथ्यांक संकलन गरेर एकमुष्ट रकम निकासा गर्ने व्यवस्था मिलाएर कम्तीमा छ महिनामा बाढी प्रभावितलाई पुनःस्थापना गर्ने गरी योजना बनाउनुहोस्,मन्त्री शर्माले भने। उनले बाढीका कारण विस्थापितहरुको तथ्यांक तयार गर्न निर्देशन दिँदै अर्को वर्षामा बाढी आउँदा आवश्यक उद्धार सामग्री अहिले नै किन्नुपर्ने बताए। मन्त्री शर्माको निर्देशनपछि केन्द्रीय दैवीप्रकोप उद्धार समितिले स्याउला, खरलगायतका सामग्रीले छाएको घरको छानोलाई जस्ताले छाउनका लागि दुई बण्डल जस्तापाता वितरण गर्ने निर्णयसमेत गरेको छ। यस्तै बाढी आएको बेला राहत र उद्धारमा विशेष भूमिका खेल्ने संघ संस्थालाई पुरस्कृत गर्ने निर्णय समेत गरेको छ। बैठकमा बोल्दै गृहराज्यमन्त्री श्यामकुमार श्रेष्ठले नीतिगत कमजोरीका कारण विपद्सम्बन्धी कार्य युद्धस्तरमा हुन नसकेको बताए। बैठकमा सरोकारवाला मन्त्रालयका सचिवहरुले आआफ्नो मन्त्रालय मातहतको क्षेत्रमा भएको क्षतिको विवरण प्रस्तुत गर्नुभएको थियो । रासस"
राष्ट्रपतिउपराष्ट्रपतिका सबै विज्ञकर्मचारीलाई वैधता,"काठमाडौं : राष्ट्रपति र उपराष्ट्रपतिले आफ्नो निजी सचिवालयमा नियुक्त गरेका सबै विज्ञ र कर्मचारीलाई वैधता दिने व्यवस्थासहित राष्ट्रपति र उपराष्ट्रपतिको पारिश्रमिक तथा सुविधासम्बन्धी विधेयक पारित भएको छ । संसद्को सुशासन समितिले मंगलबार पारित गरेको उक्त विधेयकमा राष्ट्रपति र उपराष्ट्रपतिले निजी सचिवालयमा नियुक्त गरेका विज्ञ र कर्मचारी यसै ऐनअनुसार नियुक्त भएको मानिनेछ' भन्ने वाक्यांश राखेर वैधता दिइएको हो । राष्ट्रपति र उपराष्ट्रपति पद सेरोमोनियल भएकाले निजी सचिवालय ठूलो नचाहिने भन्ने आवाज उठिरहेका बेला नियुक्त भएका सबैलाई वैधानिकता दिने विधेयक पारित भएको हो । राष्ट्रपति र उपराष्ट्रपतिले नियुक्त गरेका विज्ञ र कर्मचारीलाई असर नपर्ने गरी समितिले विधेयक पारित गरेको छ,' समिति सभापति मोहनसिंह राठौरले अन्नपूर्णसँग भने, पछि निर्वाचित हुने राष्ट्रपतिउपराष्ट्रपतिले भने ऐनको व्यवथाअनुसार मात्र नियुक्ति गर्नुपर्नेछ ।' राष्ट्रपतिलाई प्रेस संयोजक र उपराष्ट्रपतिलाई फोटोग्राफर आवश्यक नपर्ने भन्दै विधेयकमा प्रस्ताव गरिए पनि दलहरूको सहमतिमा राष्ट्रपतिको निजी सचिवालयमा एकजना प्रेस संयोजक र उपराष्ट्रपतिलाई एक जना फोटोग्राफर दिने व्यवस्था विधेयकमा थपिएको छ । राष्ट्रपति र उपराष्ट्रपतिसम्बन्धी अन्य व्यवस्था भने हाल भइरहेका व्यवस्थालाई नै विधेयकमा राखेर पारित गरिएको समिति सभापति राठौरले जनाए । संसद्को आगामी बैठकबाट विधेयक पारित गर्ने तयारी भइरहेको राठौरले बताए ।"
एउटा फ्रुटीको लोभमा दिनभर दलका पोस्टर टाँस्दै बालबालिका,"जनकपुरधाम : स्थानीय तहको तेस्रो चरणको निर्वाचन नजिकिंदै जाँदा राजनीतिक दलको प्रचारप्रसार पनि तीब्र भएको छ । निर्वाचन आचारसंहितालाई मिच्दै दलहरु आफ्नो पक्षमा मतपरिणाम ल्याउन प्रचारका सबै प्रयास गरिरहेका छन् । राजनीतिक दलले प्रचारका लागि बालबालिकाको पनि व्यापक रुपमा प्रयोग गरिरहेका छन् । निर्वाचन आचारसंहितामा बालबालिकालाई चुनावी प्रचारप्रसारमा प्रयोग गर्न नपाइने स्पष्ट उल्लेख भएपनि जनकपुर उपमहानगरपालिका सहित धनुषा जिल्लामा दलहरुको झण्डा टाँग्न, पोस्टर, पम्पलेट भित्तामा टाँस्न, जुलुशमा झण्डा बोकेर प्रचार गर्न बढी भन्दा बढी बालबालिकाको प्रयोग गरिरहेका छन्। गरिबी र आर्थिक विपन्नताका कारण अभिभावकले पनि बालबालिकालाई थोर बहुत पैसा पाउने आशमा दलको प्रचारमा पठाइराखेका छन् । जनकपुर उपमहानगरपालिका २० देवपुरामा भित्तामा एक दलको पोष्टर टाँस्दै गरेको बेला भेटिएका केही बालबालिकाले आफूहरुलाई एउटा, एउटा फ्रुटी दिने वाचा गरेपछि पोष्टर टाँस्न लागिपरेको सुनाए । दिनभरी पोष्टर टाँस्यो भने दलका उम्मेदवारले १ सय देखी एक सय ५० रुपैयाँसम्म दिने गरेको हँदा अहिले बालबालिका त्यही लोभमा चुनावी प्रचारप्रसारमा लाग्ने गरेको देवपुराका रोहित साहले बताए । यसरी दलहरुको पोष्टर टाँस्न दिनभरी व्यस्त रह्ने बालबालिकाहरुको पठनपाठन प्रभावित भएको छ । निर्वाचन प्रचार सामग्री टाँस्नका लागि वयस्क भन्दा बालबालिकालाई रोज्नुको प्रमुख कारण उनीहरुले थोरै रकममा पनि काम गरिदिनु रहेको शिक्षक मनोज झाको भनाइ छ । बालबालिकालाई चुनावमा प्रयोग गर्नु ठूलो विकृती भएको अधिवक्ता नवल यादवको भनाइ छ । शिक्षा क्षेत्रलाई राजनीतिबाट टाढा राख्नु पर्ने प्रयास भएपनि हाम्रो देशमा यो सम्भव हुन नसकेको यादवले बताए । शिक्षक समेत निर्वाचनमा सहभागी भएको अवस्थामा विद्यालयमा पठन पाठन भन्दा निर्वाचनकै चर्चा बढी हुने गरेको र यस्तो अवस्थामा बालबालिका पनि प्रचारप्रसारमा लागेको यादवले बताए । महिला बालबालिका कार्यालय धनुषाकी प्रमुख मिरा मिश्रको संयोजकत्वमा धनुषामा बालबालिकाको निर्वाचनमा प्रयोगका विषयमा अनुगमनका लागि समितिनै गठन गरिएको छ । तर, सो समितिले कुनै पहल गर्न सकेको छैन् । समितिकी संयोजक मिश्रले आफूहरुलाई अनुगमनको मात्र अधिकार रहेको नियन्त्रणको जिम्मेवारी नभएको गैर जिम्मेवार जवाफ दिएकी छिन्।"
पार्टी सभापतिलाई कारवाही गर्न माग,"नुवाकोट: बेलकोटगढी नगरपालिकाका नेपाली कांग्रेसबाट प्रमुखसहित विभिन्न उम्मेदवारले स्थानीय तहको वैशाख ३१ गतेको निर्वाचनमा अन्तरघात गरेको आरोप लगाई जिल्ला सभापतिसहितलाई कारवाहीको माग गर्दै केन्द्रीय कार्यालयमा पत्र बुझाएका छन्। बेलकोटगढीमा प्रमुखमा पराजित यादव नेपाल, उपप्रमुखका प्रत्याशी हिरा तिवारी शर्मासहितले जिल्ला सभापति एवम् सांसद जगदीश्वरनरसिंह केसीलगायतले अन्तर्घात गरेको जनाउँदै कारवाही गर्न केन्द्रीय कार्यालयमा सूची बुझाएका हुन्। केसीसहित जिल्ला सदस्य हिरा पाण्डे लामा, क्षेत्रीय सदस्य कृष्णप्रसाद पाण्डे, साबिक बेलकोट गाविसका पार्टी सभापति वैकुण्ठ पाण्डे र साबिक जिलिङ गाविसका पार्टी सभापति गोकुलप्रसाद दाहालले अन्तरघात गरेको आरोप लगाइएको छ। यस्तै पूर्व जिल्ला सभापति तथा विदुर नगरपालिकाका प्रमुखका पराजित उम्मेदवार ध्रुव अधिकारीको नेतृत्वमा गएको अर्को टोलीले पनि केन्द्रीय कार्यालयमा अन्तरघात गर्नेको सूची बुझाई कारवाहीका लागि माग गरेको छ। उक्त सूचीमा जिल्ला सदस्य विन्दा अर्याल, नेता वासु सापकोटा, तारकेश्वर गाउँपालिकाका पार्टी संयोजक होमबहादुर तामाङ, पूर्वमहासमिति सदस्य मोहनबहादुर खड्कालगायत १९ नेता तथा कार्यकर्ताका नाम छ। जिल्ला तहकाले कारवाहीका लागि कुनै सिफारिस र सोधपुछसमेत नगरेपछि केन्द्रमा पुग्नु परेको तारकेश्वरबाट कांग्रेसका पराजित उम्मेदवार चोकराज शाक्यले बताए। पूर्वसभापति अधिकारीले निर्वाचनमा अन्तर्घात गर्नेहरु कारवाहीको दायरामा आउँछन् भन्ने अनूभूति नभए कार्यकर्तामा निराशा बढ्ने बताए। कारवाही गराउन माग गर्दै निर्वाचनका पराजित उम्मेदवारसहित ७७ जनाले हस्ताक्षर गरेका छन्। रासस"
'ओली र पूर्वराजा ज्ञानेन्द्रबीच साँठगाँठ',"जनकपुरधाम: नेपाली कांग्रेसका नेता एवं पूर्बगृहमन्त्री विमलेन्द्र निधिले एमाले अध्यक्ष केपी ओलीले पूर्वराजा ज्ञानेन्द्र शाहसँग साँठगाँठ गरेर पछिल्लो पटक संविधान संशोधन हुन नदिएको बताएका छन्। नेपाली कांग्रेस धनुषाद्धारा बुधबार जनकपुरमा आयोजित चुनाबी सभालाई सम्बोधन गर्दै कांग्रेस नेता निधिले तराईमधेश लगातयका समस्या समाधन गर्नका लागि अघि बढाइएको संबिधान संशोधन बिधेकय मूलतः एमालेको असहयोगका कारण सफल हुन नसकेको उल्लेख गरे। निधिले भने, हामी मुलुकमा राजनीतिक स्थिरता ल्याउन चाहेका छौँ । तर, एमालेले मुख्य उद्धेश्य मुलुकमा द्धन्द्ध फैलाउनु रहेको छ। नेपाली जनताले आफ्नो अधिकार प्रयोग गरी निर्माण गरेको संविधानलाई कांग्रेसले सर्वस्वीकार्य बनाउन चाहे पनि एमालेको अवरोधका कारण तत्काल संभव हुन नसकेको निधिले प्रष्ट्याए । एमाले नेताहरुले विदेशमा गएर संघीयताको विरोधमा लबिङ गरेर राष्ट्रघाती कार्य गरेको भन्दै एमाले मधेश विरोधी, गणतन्त्र विरोधी र संघीयता विरोधी पार्टी रहेको प्रष्ट भइसकेको निधिको भनाई थियो। नेता विमलेन्द्र निधिले मुलुकमा विकासको लहर ल्याउन दुई नम्बर प्रदेशमा नेपाली कांग्रेसको झण्डा फहराउन पनि आग्रह गरे। कांग्रेस मुलुकको विकासप्रति प्रतिवद्ध पार्टी रहेको भन्दै उनले आगामी असोज २ गते हुने स्थानीय तह निर्वाचनमा कांग्रेसका उम्मेदवारलाई निर्वाचित गराउन मतदाताहरुसँग अपिल गरे । नेपाली कांग्रेसकै पहलमा विकास निर्माणका पूर्वाधारहरु अगाडी बढेको बताउँदै नेपाली कांग्रेसका उम्मेद्वार निर्वाचित भएपछि धनुषाको मात्र नभई सिंगो २ नंबर प्रदेशको विकास निश्चित रहेको उल्लेख गरे। प्रधानमन्त्री शेरबहादुर देउवाको भारत भ्रमणका क्रममा धनुषाको सीमावर्ती क्षेत्र पिपरौनमा भन्सार कार्यालय सञ्चालन गर्ने प्रस्ताव अगाडि बढिसकेको उनले जानकारी दिए। स्वतन्त्र रुपमा उम्मेदवारी दिएका पार्टी नेता कार्यकर्तालाई समेत एकजुट भएर कांग्रेसका उम्मेदवारलाई बिजयी गराउन नतो निधिले आग्रह गरे। चुनाव भन्दा बाहिर रहेको आन्दोलनकारी शक्तिहरुलाई चुनावमा ल्याउन नेपाली कांग्रेस सफल भएको भन्दै कांग्रेसले मुलुकमा द्धन्द्ध समाधानको अगुवाई गरेको उल्लेख गरे।"
"बर्दिबास पुगेर प्रधानमन्त्रीको जवाफ,'हामीले चन्दा असुली गरेका छैनौं'","बर्दिबास: स्थानीय तहको चुनावले जनतालाई मालिक बनाउने प्रधानमन्त्री तथा नेपाली कांग्रेसका सभापति शेरबहादुर देउवाले बतएका छन्। चुनावी सभालाई सम्बोधन गर्न धनुषाबाट बुधबार साँझ महोत्तरीको बर्दिबास आइपुगेका प्रधानकन्त्री देउवाले चुनावी सभालाई सम्बोधन गर्दै उनले यस्तो बताएका छन्। चुनावी सभालाई सम्बोद्धन गर्न कांग्रेसका प्रमुख नेताहरु मधेस झरेका छन्। 'चुनावले जनतालाई मालिक बनाउँछ,'प्रधानमन्त्री देउवाले बर्दिबासमा भने, 'सबैको देश नेपाल हो। मधेस पनि नेपाल हो।' स्थानीय तहको चुनावमा कांग्रेस पहिलो पार्टी बनेर देश समृद्ध बनाउने उनले बताए। 'नेपाली कांग्रेसले कहिले बन्द हडताल, चन्दा असुली गरे जनता तर्साउने काम गरेको छैन,' प्रधानमन्त्री देउवाले थपे,देश कांग्रेसले समृद्ध बनाउँछ। त्यसैले कांग्रेसलाई मतदान गर्नुस्।'तराईमा हुने बाढी समस्या समाधानका लागि भारत सरकार प्रतिबद्ध रहेको उनले खुल्लासा गरे। हुलाकी राजमार्गले तराईलाई समृद्ध बनाउने प्रधानमन्त्री देउवाले विश्वास व्यक्त गरे। भारत नेपालको सम्बन्ध मेरो भारत भ्रमणले बलियो भएको छ। तेस्रो अरुण आयोजना सम्पन्न भएपछि ९ सय वाट विजुली उत्पादन भएर देश समृद्ध बन्छ,'प्रधानमन्त्रीले भने,एमालेको खक्रोराष्टवादले देश खतरामा फसेको छ। मिलेर बसेको नेपालीलाई फुटाउने काम एमालले गरिरहेको छ।' काग्रेसका वरिष्ट नेता रामचन्द्र पौडे्लले बर्दिबासलाई समृद्ध बर्दिबास बनाउने काम कांग्रेसले गरेको दावी गरे।एमाले र माओवादीको ठेगान छैन। मधेसी दलको त झनै ठेगान छैन। छिन छिनमा पार्टी नाम फेरिन्छ। मधेशी दलको नुवारण हुने बेला बल्ल भयो।' कांग्रेसले मात्र देशको काचुली फर्ने भन्दै नेता पौडेलले थपे, 'तीनै तहको चुनावपछि कांग्रेसको नेतृत्वमा सरकार बन्छ। कांग्रेसले मात्र समृद्धिको अभियना चलाउँछ। अरुले गर्ने सक्दैन।' कांग्रेसका महामन्त्री डा शशांक कोइरालाले मधेसका मधेशीलाई अधिकार सम्पन्न बनाउनु र समृद्ध राष्ट निर्माण गर्नु कांग्रेको प्रमुख दुई एजेन्डा रहेको बताए।उनले भने,संविधान संसोधन गरेर मधेसको माग पुरा गर्छौं।' कांग्रेस नेता विमलेन्द्र निधिले एमालेले संविधान संसोधन गर्न विपक्षमा मतदान गरेकोले एमालेलाई मधेसमा पराजीत हुने दावी गरे।'राष्टियता,लोकतन्त्र, समाजवाद, गणतन्त्र,समानुपातिक समावेशी जस्ता सिद्धान्तले कांग्रेस बलिया पार्टी बनेको छ,'उनले भने,हामी संविधान संसोधन गरे सबैले पूजा गर्ने सविधान बनाउन चाहान्छौं।' कांग्रेसका अर्का नेता कृष्णप्रसाद सिटौलाले कांग्रेस जब जब हार्यो तब तब देश हारेको बताए। त्यसैले कांग्रेस जिताउनु भनेको देशलाई जिताउनु रहेकाले मतदाताहरुलाई रुख छापमा मतदान गर्न उनले आग्रह गरे। कांग्रेस नेता रामशरण महतले सिके राउत, जयकृष्ण गोइत र केपी प्रवृत्तिले राष्टियता खतरामा परेको औंल्याए। कांग्रेसका अर्का नेता बालकृष्ण खाँडले एमाले प्रजातन्त्रीक प्रक्रिया अवरुद्ध गर्न रोजेको आरोप लगाए।एमाले खोक्रोराष्टवादको कुरा गरेर पार्टी बलियो बनायो। तर देश दलदलमा फसाउन खोज्यो।' कांग्रेसका युवा नेता गगन थापाले टोपी र धोती मिले मात्र देश समृद्ध बन्ने विश्वास व्यक्त गरे। 'अब कहिले धोती र टोपीलाई अल पारेर लडाउने। जबसम्म धोती र टोपी मिल्दैन तबसम्म देश समृद्ध बन्दैन।' संविधानमा लेखेको कुरा कांग्रेसले कार्यान्वयन गराउने उनले दावी गरे। महोत्तरीका कांग्रेस नेता चिरञ्जीवि हमालले स्वागत मन्तव्य राख्नु भएको कार्यक्रममा कांग्रेसको तर्फबाट बर्दिबास नगरपालिकाको मेयर पदका उमेदवार प्रह्लाद क्षेत्रीले चुनाव जितेर बर्दिबासलाई नमुना बनाउने बताए।"
एमाले मधेशी विरोधी पार्टी: कांग्रेस,"जनकपुरधाम: नेपाली कांग्रेसका सभापती एवम् प्रधानमन्त्री शेरबहादुर देउवाले नेकपा एमालेका कारण मधेशी जनता अधिकारबाट बञ्चित हुनुपरेको बताएका छन्। कांग्रेसले जनकपुरमा आयोजना गरेको चुनावी सभालाई सम्बोधन गर्दै देउवाले मधेशविरोधी पार्टीलाई चिन्नसमेत मतदातालाई आग्रह गरे। उनले भने, जनताले यस्ता मधेस विरोधी पार्टीलाई चिन्नुपर्छ र आफ्नो अधिकारलाई कुण्ठित गर्न खोज्नेलाई मतबाट जवाफ दिनुपर्छ। कांग्रेस विजयी भयो भने मात्र मधेसको अधिकार प्राप्त हुन्छ।' कांग्रेसका वरिष्ठ नेता रामचन्द्र पौडेलले एमाले विकास विरोधी पार्टी भएको आरोप लगाए। उनले भने, देशमा शान्ति, स्थायित्व र समृद्धि ल्याउनका लागि एमाले वा माओवादीले केही गरेको छैन, त्यसैले जनताले यस्ता कम्युनिष्ट र वामपन्थी पार्टीहरुलाई निर्वाचनमा बाहिरको बाटो देखाउनु पर्दछ।' कांग्रेस महामन्त्री शशांक कोइरालाले विश्वमा कम्युनिष्टहरुको सत्ता खस्किदै गएको हुनाले नेपालमा पनि अब कम्युनिष्टहरुलाई हटाउनुपर्ने बताए। सत्ताको मात्र उपभोग गर्ने र जनचाहनाको कदर नगर्ने एमाले जस्ता पार्टीलाई मधेसमा प्रवेश नदिन उनले मतदातालाई आग्रह गरे। कांग्रेसका वरिष्ठ नेता एवम पूर्व महामन्त्री विमलेन्द्र निधिले एमालेको जित हुनु मधेसी जनताको हार हुने हुनाले मतदाताले मतदान गर्दा सजग हुनुपर्ने बताए।"
चुनावपछि राजनीतिक अस्थिरताको अन्त्य हुन्छ : सञ्चारमन्त्री,"बनेपा : सूचना तथा सञ्चारमन्त्री मोहनबहादुर बस्नेतले प्रदेश र प्रतिनिधिसभाको निर्वाचनपछि मुलुकमा राजनीतिक स्थायित्व कायम हुने बताएका छन्। निर्वाचनपछि संविधान पूर्ण कार्यान्वयनमा गएको उल्लेख गर्दै मन्त्री बस्नेतले अब देश समृद्धिको बाटोमा जाने विश्वास समेत व्यक्त गरे। बनेपा ब्वाईज क्लवले आयोजना गरेको बनेपा महोत्सव २०७४ को उद्घाटन कार्यक्रममा बुधबार उनले भने, स्थानीय तह, प्रदेश र केन्द्रीय निर्वाचनसँगै मुलुकमा राजनीतिक अस्थिरताको अन्त हुन्छ र देश आर्थिक समृदि तर्फ अगाडी बढ्छ।' कार्यक्रममा उद्योग राज्यमन्त्री रेशमबहादुर लामाले बनेपाको सांस्कृतिक पहिचानलाई संरक्षण गर्नको लागि युवा व्यवसायीहरुले भूमिका खेल्नु पर्नेमा जोड दिए। पूर्व राज्यमन्त्री कञ्चनचन्द्र बादे, प्रमुख जिल्ला अधिकारी शिवप्रसाद सिमखडा, बनेपा नगरपालिका प्रमुख लक्ष्मीनरसिं बादे, नेपाली कांग्रेस जिल्ला सभापति मधुप्रसाद आचार्य, उद्योग बाणिज्य संघका केन्द्रीय सदस्य सुरकृष्ण बैद्य लगायतले बनेपा महोत्सवले काभे्र जिल्लाको पहिचानहरुलाई प्रष्फुटन गराउन सहयोग पुग्ने विश्वास व्यक्त गरे। महोत्सवमा कला, संस्कृति, कृषि, घरेलु उद्योग तथा व्यापार प्रबद्र्धन गर्ने उद्धेश्यले उग्रेश्वर व्यापारिक, साँस्कृतिक मनोरञ्जनात्मक खेल मेला बनेपा महोत्सव २०७४' हुन लागेको क्लवका अध्यक्ष महेश कर्माचार्यले जानकारी दिए। उनका अनुसार नेपालीहरुको महान पर्व दशैंलाई लक्षित गरेर आयोजना गरिएको कार्यक्रममा विभिन्न व्यवसायिक प्रवद्र्धनको लागि १ सय ४२ वटा स्टलहरु राखिएको छ। महोत्सव भदौ २८ गतेदेखि असोज १० गतेसम्म चल्नेछ।"
डिजे शैली' मा चुनाव प्रचार,"जनकपुर महोत्तरी : स्थानीय प्रशासनको बन्देज तथा निर्वाचन आचारसंहिताविपरीत उम्मेदवार डिजे शैलीमा चुनाव प्रचारप्रसार व्याप्त छन् । मधेसका ८ जिल्ला सदरमुकामसहित सबै ग्रामीण भेगमा दलका उम्मेदवार डिजे सेटमा प्रचारप्रसार गरिरहेका छन् । गाडीमा ठूलो ध्वनि शक्तियुक्त बाजा बजाएर गरिने कार्यक्रमलाई यो क्षेत्रमा डिजे भन्ने गरिन्छ । सामान्यतय तराईमधेसमा विवाहसहित मेला र ठुल्ठूला भोज भतेरमा डिजे प्रयोग गर्ने प्रचलन छ । डिजे शैलीको प्रयोग बढेसँगै झगडा हुन थालेपछि स्थानीय प्रशासनले डिजे निरुत्साहित गर्न कडाइ गरिरहेको छ । आगामी साता हुने तेस्रो चरणको निर्वाचन प्रचारप्रसारमा डिजे प्रयोग अत्यधिक देखिएपछि स्थानीय अगुवाले चिन्ता व्यक्त गरेका छन् । जनकपुरको मेयरका स्वतन्त्र उम्मेदवार राकेशविक्रम साह अघिल्लो साता डिजे शैलीमा चुनाव प्रचारप्रसार गरे पनि मंगलबारदेखि त्यसलाई रोकेको बताउँछन् । साहले अन्नपूर्णसँग भने, स्थानीय केही बुद्धिजीवीले मलाई सचेत गराएपछि यो माध्यमबाट प्रचारप्रसार गर्न रोकेको हुँ।' स्थानीय एक टेन्ट व्यापारीका अनुसार डिजे भाडा प्रतिदिन १२ देखि २० हजारसम्मको छ । उनका अनुसार उम्मेदवारले गाडी र तेल आफैं व्यवस्था गरे १० हजार भाडा लिइन्छ । महोत्तरी बर्दिवासका अर्का टेन्ट व्यापारी उमेश महतोले अन्नपूर्णसँग भने, उम्मेदवार मनोनयन गरिएको दिनदेखि यसको व्यापार ह्वातै बढेको छ ।' उनी भन्छन्, मैलै पुराना केही बिग्रेका सेटलाई राम्रो बनाएको छु । थप केही भाडामा बाहिरबाट मगाएको छु ।' महोतरीका एसपी कुवेर कडायत भन्छन्, डिजे प्रयोग भइरहेको हामीले पनि देखेका छौं तर हामीकहाँ उजुरी नआएका कारण अहिलेसम्म निर्वाचन सन्दर्भमा हामीले यसलाई कारबाहीको दायरामा ल्याएका छैनौं ।' स्थानीय प्रहरीले उजुरी नपरेकाले बन्देज लगाउन नसकिएको बताएको छ । चार वर्षअगाडि धनुषाको ढल्केवरमा विवाहका क्रममा डिजेसहितको बाजा बजाएर डान्स गरिरहँदा त्यहाँ ठूलो तनाव सिर्जना भएको थियो । ढल्केवरको उक्त तनाव साम्य पार्न प्रहरीले हवाई फायरसमेत गर्नुपरेको थियो । धनुषा, महोतरीको ग्रामीण भेगबाट पनि थुप्रै घटना प्रशासनसमक्ष पुगेपछि धनुषा र महोत्तरीलगायत तराईका जिल्लामा डिजे बजाउन प्रशासनले रोक लगाएको थियो । महोत्तरीका तत्कालीन एसपी रामप्रसाद श्रेष्ठले जिल्लाको सबै प्रहरी युनिटलाई खटाएर दर्जनौं डिजे सेट नियन्त्रणमा लिएका थिए । महोत्तरी प्रहरी प्रमुख कडायत भन्छन्, यो बाजाको प्रयोग गर्नु कानुनविपरीत हो ।' चुनाव प्रचार त विवाहजस्तो लागिरहेछ', महोत्तरी बिजुलपुराका दीपेन्द्र महतोले भने, मैले संविधानसभाको दुईवटा चुनावमा पनि भोट हालेको छु तर यस्तो प्रचारशैली देखेको थिइनँ ।' उनले भने, बीस वर्षपछि गाउँको विकासका लागि चुनाव हुँदै छ, धेरै उम्मेदवार उठेका छन् । प्रचारप्रसारमा एकअर्कालाई उछिन्न यस्तो गरेको हुनुपर्छ ।' डिजेको प्रयोगले उम्मेदवारबीच मनमुटाव बढाउन सक्ने आशंका महतोको छ । भदौ २१ गतेयता दिनहुँजसो उम्मेदवारले गाउँमा डिजे प्रयोग गरी चुनावी गीत बजाएर घरदैलो गरिरहेका छन् । उम्मेदवार तथा तिनका कार्यकर्ता साइकलमा झन्डा बाँधेर टोलटोलमा भोट माग्थे', बिजलपुराको डाँडाटोलका ८२ वर्षीय मतदाता भीमबहादुर थापा भन्छन्, हाम्रो समयमा हिँडेर चुनाव प्रचार गरिन्थ्यो । अहिले ठुल्ठूला बाजा बजाएर भोट मागेको देख्छु । चर्को आवाजमा गीत बजाएर नेताकार्यकर्ता उफ्रन्छन् । मतदातालाई राम्रो लागेको छैन ।' भरतपुरकी गृहिणी सुनिता कुमारी पनि डिजे बजाएर उम्मेदवार घरघरमा भोट माग्न आएको देख्दा दुःख लागेको बताउँछिन् । बच्चा, वृद्धवृद्धा डिजेबाट हुने ध्वनि प्रदूषणले मुटुरोग लाग्न सक्छ । त्यसैले डिजेबाट गरिने चुनाव प्रचार रोक्नुपर्छ ।' महोत्तरीको सीमावर्ती गाउँ वैरगियाका ५० वर्षीय मस्तकिम अन्सारीले बिहेजस्तो चुनाव प्रचारप्रसार उम्मेदवारको चुनाव खर्च ह्वात्तै बढेको अनुमान गर्छन् । डिजे शैलीको चुनाव प्रचार र त्यसको खर्च र डिजेसँगै उफ्रनेलाई खुवाउने भोजले गरिबका छोराछोरी उम्मेदवार बन्न सक्ने अवस्था अन्त्य भयो', उनले भनिन् । रामगोपालपुराका ४२ वर्षीय रामसुदीप मण्डल थप्छन्, डिजेको होडबाजीले गरिबका छोराले चुनाव जित्ने दिन गयोजस्तो लाग्छ । पैसा छैन भने उसले चुनाव जित्न सक्दैन ।' चुनावमा उम्मेदवारलाई सरकारले चुनाव खर्च उपलब्ध गराएर प्रयोगमा आएको डिजे शैलीको चुनाव प्रचार रोकिने जलेश्वर६ धवौलीका ७४ वर्षीय रामपदारथ साह विश्वास व्यक्त गर्छन् । उनले भने, हाम्रो पालभन्दा अहिले चुनाव महँगो भयो । कोही उम्मेदवार खर्च गरेर हार्न चाहँदैनन् । उम्मेदवारले चुनाव प्रचारमा डिजे प्रयोगमा लगाएको उनले बताए । डिजे प्रचार प्रवृत्ति राम्रो होइन । निर्वाचन अचारसंहिताविपरीत छ', उनले भने, निर्वाचन आचारसंहिता कार्यान्वयनका लागि कडा रूपमा उत्रिनुपर्छ । अचारसंहिता उल्लंघन गरेका उम्मेदवारलाई अयोग्य घोषित गर्नुपर्छ ।' जिल्ला निर्वाचन कार्यालय धनुषाका प्रमुख पुष्पा झाले भनिन्, राजनीतिक दलहरू जिम्मेवार नभइदिँदा यस्ता समस्या देखिएका छन्् । हामीले पटकपटक दललाई आचारसंहिता पालना गरिदिन आग्रह गरेका छौं ।' आयोग र प्रहरी प्रशासनलाई कामको अत्यधिक चाप भएका बेला दल तथा उम्मेदवारले मौकाको फाइदा उठाएको उनको तर्क छ ।"
जिल्ला समन्वय समितिमा बढीमा १० जना कर्मचारी,"काठमाडौं : जिल्ला समन्वय समितिमा अब बढीमा १० जना मात्रै कर्मचारी रहनेछन्। यसअघिको जिल्ला विकास समिति संघीयता कार्यान्वयनसँगै जिल्ला समन्वय समितिमा रूपान्तरित भएको थियो।अब जिल्ला समन्वय समितिको खासै महत्वपूर्ण भूमिका र जिम्मेवारी नहुने भएकाले सरकारले समितिमा बढीमा १० जना मात्र कर्मचारी राख्ने भएको हो। संघीय मामिला तथा स्थानीय विकास मन्त्रालयले देशभरका सबै समितिलाई पत्राचार गरी १० जनाभन्दा बढी कर्मचारी नराख्न निर्देशन दिएको छ। संघीय मामिला तथा स्थानीय विकास मन्त्रालयका सचिव दिनेशकुमार थपलियाले अब जिल्ला समन्वय समितिमा एलडीओको नेतृत्वमा बढीमा १० जना कर्मचारी राख्ने निर्णय गरिएको जानकारी दिए। देशभरका सबै समितिलाई आवश्यकताअनुसार १० जना कर्मचारी राखेर बाँकी सबै कर्मचारीलाई नगरपालिका तथा गाउँपालिकामा पठाउन पत्राचार गरिसकेका छौं', सचिव थपलियाले भने। सचिव थपलियाका अनुुसार समितिमा सयौं कर्मचारी कामविहीन बस्ने स्थिति रहेको तर नगरपालिका र गाउँपालिकामा कर्मचारी अभावले प्रभावकारी काम हुन नसकेपछि समितिका कर्मचारीलाई स्थानीय तहमा पठाउने निर्णय गरिएको हो। स्थानीयले केन्द्रमा रहेको २४ उपसचिवको दरबन्दी पनि १४ मा झारी बाँकी उपसचिवलाई स्थानीय तहमा नै पठाउने निर्णय समेत गरेको छ। अब मन्त्रालयमा उपसचिवको धेरै दरबन्दी आवश्यक नभएकाले २४ दरबन्दीमध्ये १० वटा कटौती गरेर स्थानीय तहमा पठाउने निर्णय गरिएको सचिव थपलियाले जानकारी दिए। सरकारले विभिन्न मन्त्रालयका खरिदार र सुब्बा स्तरका कर्मचारीको दरबन्दी ठूलो संख्यामा कटौती गर्ने तयारी गरेको छ। सचिव थपलियाले मन्त्रालयमा खरिदार र सुब्बाको दरबन्दी भारी संख्यामा कटौतीको तयारी गरिएको जानकारी दिए। सचिव थपलियाले अन्य मन्त्रालयमा पनि अधिकृतभन्दा तलको पद धेरै आवश्यक नभएकाले अत्यावश्यकबाहेक अन्य पद कटौती गरेर ती सबैलाई स्थानीय तहमा पठाउनुपर्ने आवश्यकता रहेको बताए। केन्द्रीय निकायमा रहेका खरिदार र सुब्बा स्तरका सबै दरबन्दी स्थानीय तहमै पठाउने गरी गृहकार्य अघि बढाइएको सचिव थपलियाले बताए। सचिव थपलियाका अनुसार अहिले पनि स्थानीय तहमा १६ हजार कर्मचारी अभाव रहेको र सामान्य प्रशासन मन्त्रालयसग बारम्बार माग गर्दा पनि कर्मचारी पाउन सकिएको छैन। कर्मचारी अभावमा गाउँपालिका र नगरपालिकामा काम अवरुद्ध भएका छन्। ५८ वटा नगरपालिका रहँदाका नगरपालिकाबाहेक त्यसपछि बनेका नगरपालिकाका अधिकांश वार्डमा अहिले पनि कर्मचारी पुगेका छैनन्। सचिव थपलियाका अनुसार अहिले पनि विभिन्न जिल्लामा १ सय ५७ कार्यकारी पद रिक्त छन्। महानगरपालिकामा अधिकृतस्तरका वडासचिव तथा कामको चाप हेरेर उपमहानगरपालिकामा अधिकृत वा नासुुस्तरको र गाउँपालिकामा नासु वा खरिदारस्तरको कर्मचारी छिटोभन्दा छिटो पठाउने तयारी गरिएको छ।"

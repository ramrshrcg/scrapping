शीर्षक,विवरण
प्रकाशित समाचार हटाउन भन्दै जिल्ला अदालत काठमाडौंले जारी गरेको आदेश खारेज,"काठमाडौँ नेपाल धितोपत्र बोर्डका अध्यक्ष सन्तोषनारायण श्रेष्ठले नेपालखबर डटकम र विजमाण्डु डटकमविरुद्ध दायर गरेको निषेधाज्ञाको निवेदन काठमाडौँ जिल्ला अदालतले खारेज गरिदिएको छ । न्यायाधीश श्यामविहारी मौर्यको इजलासले निषेधाज्ञाको निवेदन खारेज गरेको हो ।
काठमाडौं जिल्ला अदालतका सूचना अधिकारी दीपककुमार श्रेष्ठले निषेधाज्ञाको निवेदन खारेज भएको बताए । यो सँगै अर्का न्यायाधीश पिताम्बर शर्माको इजलासले जेठ २७ मा जारी गरेको समाचार हटाउने आदेश पनि खारेज भएको छ ।
यसअघि न्यायाधीश शर्माले धितोपत्र बोर्डका अध्यक्ष श्रेष्ठको वारेमा नेपालखबर डट कम र बिजमाण्डु डट कममा प्रकाशित समाचार तुरुन्त हटाउन र आगामी दिनमा श्रेष्ठका सम्बन्धमा समाचार नलेख्न अन्तरिम आदेश जारी गरेको थियो । जिल्ला अदालत काठमाडौंले अनलाइनलाई समाचार हटाउन जारी गरेको आदेशले नेपालको संविधानको प्रस्तावना र मौलिक हकअन्तर्गत सञ्चारको हकको उल्लंघन भएको भन्दै नेपाल पत्रकार महासंघलगायतका संस्थाले विरोध जनाएका थिए । बिजमान्डु डटकम र नेपाल खबरले भने समाचार नहटाउने जनाएका थिए । बिजमान्डुले गत बुधबार सम्पादकीय नोटमार्फत अदालतबाट जारी आदेश बुझिनसकेको र कुन विषय वा प्रसंगको प्रकाशन हटाउने भन्नेमा अनभिज्ञ रहेको लेखेको थियो । नेपालको संविधान, प्रचलित पत्रकार आचारसंहिता र नेपालले अन्तर्राष्ट्रिय रूपमा जनाएको प्रतिबद्धताको कसीमा अदालतको आदेश चुनौतीयोग्य रहेको हाम्रो प्रारम्भिक बुझाइ छ, बिजमान्डुले भनेको थियो, सम्मानित अदालतको आदेशका विषयमा हामी कानुनी प्रक्रियामा सामेल भएर यस विषयमा जवाफ दिनेछौं । प्रेस स्वतन्त्रताका पक्षमा अदालत सदाझैं जिम्मेवार रूपमा प्रस्तुत हुनेछ भन्नेमा हामी विश्वस्त छौं।नेपालखबरले भने एकतर्फी सुनुवाइका आधारमा प्रकाशित समाचार हटाउन र श्रेष्ठका सम्बन्धमा थप समाचार नलेख्न आदेश भएकोमा असन्तुष्टि जनाएको थियो। हामीले प्रकाशित गरेका सामग्रीको विश्वसनीयतालाई लिएर हामी जुनसुकै तहको परीक्षणको सामना गर्न तयार छौं । जवाफदेहिताको जिम्मेवारीबाट भाग्दैनौं । हामीमाथि लगाइएको आरोपको कानुनी रूपमै प्रतिवाद गर्छौं, नेपालखबरले भनेको लेखेको थियो, अदालतले कुनै विषयमा थप समाचार तथा सामग्री उत्पादन र प्रकाशनमा बन्देज लगाउने गरी जारी गरेको यो आदेश प्रथम दृष्टिमै संविधानले सुरक्षित गरेको प्रेस तथा अभिव्यक्ति स्वतन्त्रतासम्बन्धी मौलिक हकको विरुद्धमा छ।"
एयर इन्डियाको दुर्घटनाको खबरले स्तब्ध छु : राष्ट्रपति पौडेल,"काठमाडौँ राष्ट्रपति रामचन्द्र पौडेलले भारतको अहमदाबादबाट लन्डनका लागि उडेको एअर इन्डियाको विमान बिहीबार दुर्घटनामा परेको खबरले आफू स्तब्ध भएको बताएका छन् । सो दुर्घटनाबाट भएको अमूल्य मानवीय क्षतिप्रति गहिरो दुःख व्यक्त गर्नुभएको राष्ट्रपति पौडेलले सामाजिक सञ्जाल एक्समा उल्लेख गरेका छन् ।
भारतीय समयअनुसार दिउँसो १:३८ मा लन्डनका लागि उडेको एआई १७१ उडान नम्बरको बी ७८७ ड्रिमलाइनर जहाज टेकअफलगत्तै दुर्घटनामा परेको हो ।
दुर्घटनामा परेको जहाजमा २४२ यात्रु रहेको एयर इन्डियाले जनाएको छ । उक्त जहाज क्याप्टेन सुमीत सभरवाल र फर्स्ट अफिसर क्लाइभ कुन्दरले उडाइरहेका थिए । क्याप्टेन सभरवालसँग ८ हजार २ सय घण्टा र कोपाइलट कुन्दरसँग १ हजार १ सय घण्टाको अनुभव रहेको भारतको नागर विमानन महानिर्देशनालयलाई उद्धृत गर्दै भारतीय सञ्चारमाध्यमले जनाएका छन् ।
जहाजमा क्याबिन क्रुसहित २४२ जना सवार रहेको एयर इन्डियाले एक्समार्फत जानकारी दिएको छ । जसमध्ये २ जना पाइलट, १० जना क्याबिन क्रु सदस्य र २३० यात्रु रहेका थिए । जसमध्ये १६९ जना भारतीय यात्रु रहेका छन् । त्यस्तै बेलायतका ५३ जना, पोर्चुगलका ७ जना र क्यानडाका १ यात्रु रहेको एयर इन्डियाले जनाएको छ । उक्त जहाजमा गुजरातका पूर्वमुख्यमन्त्री विजय रुपाणी पनि सवार रहेको भारतीय सञ्चारमाध्यमहरूले जनाएका छन् ।
पछिल्लो अपडेटअनुसार अहमदाबाद प्रहरीले विमानमा सवार २०४ जनाको मृत्यु भएको पुष्टि गरेको छ ।"
समाचार हटाउन अदालतको आदेश : संवैधानिक व्यवस्था विपरीत भन्दै आलोचना,"काठमाडौँ जिल्ला अदालत काठमाडौंले दुईवटा अनलाइनलाई समाचार हटाउन जारी गरेको आदेशले नेपालको संविधानको प्रस्तावना र मौलिक हकअन्तर्गत सञ्चारको हकको उल्लंघन भएको भन्दै नेपाल पत्रकार महासंघलगायतका संस्थाले विरोध जनाएका छन् । नेपालखबर डटकम र बिजमान्डु डटकमविरुद्ध धितोपत्र बोर्डका अध्यक्ष सन्तोषनारायण श्रेष्ठले दिएको निषेधाज्ञा को निवेदनमा सुनुवाइ गर्दै न्यायाधीश पीताम्बर शर्माको इजलासले समाचार हटाउन आदेश दिएको छ ।
अदालतले श्रेष्ठका सम्बन्धमा प्रकाशित समाचार तुरुन्त हटाउन र आगामी दिनमा श्रेष्ठका सम्बन्धमा समाचार नलेख्न बिजमान्डु र नेपालखबरका नाममा अन्तरिम आदेश जारी गरेको हो ।
विभिन्न शीर्षक राखी समाचारहरू प्रकाशन गरी निवेदकको इज्जत प्रतिष्ठामा आँच पुर्याएको, बेइज्जती गर्ने तवरबाट समाचार प्रकाशन गरेको भन्ने निवेदनसाथ संलग्न विभिन्न मितिमा प्रकाशित समाचारसमेतबाट निवेदकलाई हुन सक्ने अपूरणीय क्षति र सुविधा सन्तुलनसमेतको दृष्टिकोणबाट विपक्षीहरूलाई वेबसाइट, अनलाइन वा अन्य माध्यमबाट अप्रमाणित, तथ्यहीन समाचारहरू प्रकाशन नगर्नू, नगराउनू र प्रकाशित समाचारहरू अनलाइनबाट तुरुन्त हटाउन लगाउनू भनी विपक्षीहरूको नाममा जिल्ला अदालत नियमावाली २०७५ को नियम ३४ (१) बमोजिम अल्पकालीन अन्तरिम आदेश जारी गरिदिएको छ, अदालतको आदेशमा भनिएको छ ।
प्रेस काउन्सिलको क्षेत्राधिकारलाई नजरअन्दाज गर्दै अदालतबाट भएको आदेश प्रेस स्वतन्त्रता सम्बन्धी अन्तर्राष्ट्रिय मूल्यमान्यता तथा संविधानको व्यवस्था र मर्मविपरीत छ । संविधानले प्रस्तावनामै पूर्ण प्रेस स्वतन्त्रताको प्रत्याभूत गरेको छ । प्रेस स्वतन्त्रताको यो संवैधानिक व्यवस्थालाई कुनै पनि निकायको आदेशले सीमित गर्न सक्दैन : नेपाल पत्रकार महासंघ
अल्पकालीन अन्तरिम आदेशले निरन्तरता पाउने वा नपाउने विषयमा अदालतले विपक्षीसमेतको छलफलका लागि असार ४ गते पेसी तोकेको छ । उक्त दिन अन्तरिम आदेशका सम्बन्धमा छलफल गर्न दुवै पक्षलाई बोलाइएको आदेशमा उल्लेख गरिएको छ । धितोपत्र बोर्डका अध्यक्ष श्रेष्ठले दायर गरेको निषेधाज्ञाअनुसार आदेश जारी हुनुपर्ने भन्दै अधिवक्ताहरू रामचन्द्र पौडेल, किरण पौडेल, राष्ट्रविमोचन तिमिल्सेना, अशांकनबहादुर मल्ल, प्रितम घिमिरे र अशोक अधिकारीले जिल्ला अदालतका न्यायाधीश शर्माको इजलासमा बहस गरेका थिए ।
पत्रकारहरूको छाता संगठन महासंघले नेपालखबर डटकम र बिजमान्डु डटकम अनलाइनमा प्रकाशित समाचारका विषयमा गरेको अल्पकालीन अन्तरिम आदेशका विषयमा गम्भीर ध्यानाकर्षण भएको र आदेशले संविधानप्रदत्त प्रेस स्वतन्त्रता अधिकारको हनन भएको जनाएको छ ।
अदालतको आदेशले संविधानको प्रस्तावनामा नै पूर्ण प्रेस स्वतन्त्रता को सुनिश्चित गरिएको र संविधानको धारा १९ मा सञ्चारको हकसम्बन्धी व्यवस्थामा समाचार प्रकाशन, प्रसारण पूर्वप्रतिबन्ध नलाग्ने र सञ्चारमाध्यममा अवरोध नहुने उल्लेख भएकाले अदालतको आदेशले संविधानमा भएका ती व्यवस्थाको उल्लंघन भएको महासंघको भनाइ छ । त्यस्तै पत्रकार आचारसंहितामा प्रकाशित समाचार सामग्री हटाउन (डिलिट) गर्न नहुने व्यवस्था गरिएको पनि महासंघले जनाएको छ ।
महासंघका महासचिव रामप्रसाद दाहालले बुधबार विज्ञप्ति जारी गर्दै काउन्सिलको क्षेत्राधिकारलाई नजरअन्दाज गर्दै अदालतबाट भएको यो आदेश प्रेस स्वतन्त्रतासम्बन्धी अन्तर्राष्ट्रिय मूल्यमान्यता, नेपालको संविधान २०७२ का व्यवस्था र मर्मविपरीत भएको जनाएका छन् । विज्ञप्तिमा भनिएको छ, संविधानले प्रस्तावनामै पूर्ण प्रेस स्वतन्त्रताको प्रत्याभूत गरेको छ । प्रेस स्वतन्त्रताको यो संवैधानिक व्यवस्थालाई कुनै पनि निकायको आदेशले सीमित गर्न सक्दैन ।
अदालतको आदेश नेपालको संविधानका व्यवस्था र मर्म, प्रेस स्वतन्त्रताको प्रचलित मान्यता र अभ्यासविपरीत भएको भन्दै महासंघले आपत्ति प्रकट गरेको हो । महासंघ उक्त आदेशप्रति पुनर्विचार गर्न सम्बन्धित निकायसाग आग्रह गर्दै अन्यथा त्यसविरुद्ध अदालती प्रक्रिया तथा अन्य गतिविधि गर्न बाध्य हुने प्रस्ट पार्दछ, विज्ञप्तिमा जनाइएको छ ।
सञ्चारमाध्यममा प्रकाशितप्रसारित समाचारका विषयमा चित्त नबुझेको अवस्थामा पीडितको उजुरी लिने र त्यसविरुद्ध कारबाही गर्ने प्रेस काउन्सिल नेपालको क्षेत्राधिकारको विषय भएको पनि महासंघले ध्यानाकर्षण गराएको छ । त्यस्तै प्रेस युनियन, प्रेस चौतारी, प्रेस सेन्टर, फ्रिडम फोरमलगायतका संस्थाहरूले पनि अदालतको आदेशको विरोध गरेका छन् ।
बिजमान्डु डटकम र नेपाल खबरले भने समाचार नहटाउने जनाएका छन् । बिजमान्डुले बुधबार सम्पादकीय नोटमार्फत अदालतबाट जारी आदेश बुझिनसकेको र कुन विषय वा प्रसंगको प्रकाशन हटाउने भन्नेमा अनभिज्ञ रहेको लेखेको छ । नेपालको संविधान, प्रचलित पत्रकार आचारसंहिता र नेपालले अन्तर्राष्ट्रिय रूपमा जनाएको प्रतिबद्धताको कसीमा अदालतको आदेश चुनौतीयोग्य रहेको हाम्रो प्रारम्भिक बुझाइ छ, बिजमान्डुले भनेको छ, सम्मानित अदालतको आदेशका विषयमा हामी कानुनी प्रक्रियामा सामेल भएर यस विषयमा जवाफ दिनेछौं । प्रेस स्वतन्त्रताका पक्षमा अदालत सदाझैं जिम्मेवार रूपमा प्रस्तुत हुनेछ भन्नेमा हामी विश्वस्त छौं ।
नेपालखबरले भने एकतर्फी सुनुवाइका आधारमा प्रकाशित समाचार हटाउन र श्रेष्ठका सम्बन्धमा थप समाचार नलेख्न आदेश भएकोमा असन्तुष्टि जनाएको छ । हामीले प्रकाशित गरेका सामग्रीको विश्वसनीयतालाई लिएर हामी जुनसुकै तहको परीक्षणको सामना गर्न तयार छौं । जवाफदेहिताको जिम्मेवारीबाट भाग्दैनौं । हामीमाथि लगाइएको आरोपको कानुनी रूपमै प्रतिवाद गर्छौं, नेपालखबरले भनेको छ, अदालतले कुनै विषयमा थप समाचार तथा सामग्री उत्पादन र प्रकाशनमा बन्देज लगाउने गरी जारी गरेको यो आदेश प्रथम दृष्टिमै संविधानले सुरक्षित गरेको प्रेस तथा अभिव्यक्ति स्वतन्त्रतासम्बन्धी मौलिक हकको विरुद्धमा छ ।
प्रेस काउन्सिलको अधिकारक्षेत्र समेत ग्रहण गरेर अदालतबाट यस्तो आदेश जारी हुनु न्यायिक सुशासनका दृष्टिले चिन्ताजनक रहेको पनि नेपालखबरको सम्पादकीयमा उल्लेख छ ।"
समाचार प्रकाशित गरेकै कारण सरकारले जबर्जस्ती गर्न खोज्यो : पत्रकार पाठक,"काठमाडौँ पत्रकार दिलभुषण पाठकले समाचार प्रकाशित गरेकै कारण सरकारले जबर्जस्ती गर्न खोजेको बताएका छन् । जिल्ला अदालत काठमाडौंबाट पक्राउ पुर्जी जारी भएसँगै पत्रकार पाठकले प्रेस काउन्सिल नेपालमा निवेदन दिँदै आफूलाई विद्युतीय अपराध ऐन आकर्षित गरेर कारबाही गर्न खोजिएकाले गम्भीर आशंका उब्जिएको बताएका हुन् ।
टफटक विथ दिलभुषण पाठक नामको युट्युब च्यानलमा तीन साताअघि प्रसारित एक सामग्रीलाई लिएर नेपाल प्रहरीको केन्द्रीय साइबर ब्युरोमा परेको उजुरीका आधारमा प्रहरीले अदालतबाट पक्राउ अनुमति लिएको छ । सम्बन्धित प्रहरी अधिकारीले भने यसबारेमा कुनै स्पष्ट जानकारी नदिएको र उजुरीका बारेमा केही नखुलाएको पाठकको भनाइ छ ।
'मैले प्रसारण गरेको सामग्रीका विषयमा कुनै असहमति, गुनासो वा फरक मत भएमा सबैभन्दा पहिला मसँग अनि त्यसमा पनि चित्त नबुझेमा प्रेस काउन्सिलमा उजुरी गर्नुपर्ने र त्यसमाथि प्रेस काउन्सिलले नै अनुसन्धान तथा छानबिन गर्नुपर्ने कानुनी व्यवस्था रहँदा रहँदै किन विद्युतीय अपराध ऐन आकर्षित गर्न खोजियो र फौजदारी कानुनमार्फत कारबाही गर्न खोजियो भन्ने कुराले गम्भीर आशंका उब्जाएको छ। त्यसमाथि सम्बन्धित अधिकारीहरुले उजुरी र आरोपका बारेमा कुनै जानकारी नदिने एकैचोटी बलपूर्वक पक्राउ गर्न खोजिनुले आशंकासँगै अनेकन प्रश्न उब्जाएको छ,' पाठकले निवेदनमा भनेका छन् ।
पत्रकार पाठकले आफूविरुद्ध लगाइएका आरोप र उठाइएका प्रश्नहरूबारे जानकारी नपाएकाले प्रेस काउन्सिलसँग सहयोग पनि मागेका छन् । उनले निवेदनमा अगाडि भनेका छन्, 'अहिलेसम्म औपचारिक रुपमा मैले मविरुद्ध परेको उजुरी, ममाथि लगाइएको आरोप र उठाइएका प्रश्न के के हुन् भन्ने जानकारी नपाएकाले सम्बन्धित निकाय तथा अधिकारीबाट त्यसको जानकारी माग गरी सहयोग गरिदिनु हुन अनुरोध गर्दछु । योसँगै समाचार सामग्री प्रसारण गरेकै आधारमा सरकारबाट गर्न खोजिएको जबरजस्ती रोक्न आवश्यक कदम चाल्नु हुन पनि अनुरोध गर्दछु ।'
जयवीरसिंह देउवाले दिएको उजुरीका आधारमा नेपाल प्रहरीको साइबर ब्युरोले पाठकविरुद्ध मंगलबार पक्राउ पुर्जी जारी गरेको हो।
जयवीर कांग्रेस सभापति शेरबहादुर देउवा र परराष्ट्रमन्त्री आरजु राणा देउवाका छोरा हुन्। पत्रकार पाठकले आफ्नो कार्यक्रम 'टफ टक' मार्फत् ' हिल्टन होटलको सेयर खरिद बिक्रीका विषयमा जयवीरसिंहको संलग्नताबारे 'हिल्टनमा जयवीर देउवाको पैसा!' शीर्षकमा भिडियो सामग्री प्रस्तुत गरेका थिए ।
यही विषयलाई लिएर पाठकले चरित्र हत्या गरेको भन्दै जयवीरले साइबर ब्युरोमा उजुरी दिएका हुन्।"
समाचार चित्त नबुझे उजुरी लिने र कारबाही गर्ने प्रेस काउन्सिलले हो : पत्रकार महासंघ,"काठमाडौँ नेपाल पत्रकार महासंघले जिल्ला अदालत काठमाडौंले नेपालखबर डटकम र बिजमान्डु डटकम अनलाइनमा प्रकाशित समाचारका विषयमा गरेको अल्पकालीन अन्तरिम आदेशका विषयमा गम्भीर ध्यानाकर्षण भएको जनाएको छ ।
सञ्चारमाध्यममा प्रकाशितप्रसारित समाचारका विषयमा चित्त नबुझेको अवस्थामा पीडितको उजुरी लिने र त्यसविरुद्ध कारबाही गर्ने प्रेस काउन्सिल नेपालको क्षेत्राधिकारको विषय भएको पनि महासंघले ध्यानाकर्षण गराएको छ ।
उक्त अदालतका न्यायाधीश पीताम्बर शर्माको एकल इजलासले मंगलबार नेपाल धितोपत्र बोर्डका अध्यक्ष सन्तोष नारायण श्रेष्ठले दर्ता गरेको रिट निवेदनउपर सुनुवाइ गर्दै निवेदकलाई अपूरणीय क्षति र सुविधा सन्तुलनसमेतको दृष्टिकोणबाट विपक्षीहरूलाई आफ्नो वेबसाइट, अनलाइन वा अन्य माध्यमबाट अप्रमाणित, तथ्यहीन समाचारहरू प्रकाशन, प्रसारण नगर्नु, नगराउनु, प्रकाशित भएका समाचारहरू अनलाइनबाट तुरुन्त हटाउनु, हटाउन लगाउनु, भनी न्यायाधीश शर्माले अल्पकालीन अन्तरिम आदेश दिएका छन् ।
महासंघका महासचिव रामप्रसाद दाहालले विज्ञप्ति जारी गर्दै काउन्सिलको क्षेत्राधिकारलाई नजरअन्दाज गर्दै अदालतबाट भएको यो आदेश प्रेस स्वतन्त्रतासम्बन्धी अन्तर्राष्ट्रिय मूल्यमान्यता, नेपालको संविधान २०७२ का व्यवस्था र मर्मविपरीत भएको जनाएका छन् । विज्ञप्तिमा भनिएको छ, 'संविधानले प्रस्तावनामै पूर्ण प्रेस स्वतन्त्रताको प्रत्याभूत गरेको छ । प्रेस स्वतन्त्रताको यो संवैधानिक व्यवस्थालाई कुनै पनि निकायको आदेशले सीमित गर्न सक्दैन ।'
अदालतको यो आदेश नेपालको संविधानका व्यवस्था र मर्म, प्रेस स्वतन्त्रताको प्रचलित मान्यता र अभ्यासविपरीत भएको भन्दै महासंघले आपत्ति प्रकट गरेको छ । 'महासंघ उक्त आदेशप्रति पुनर्विचार गर्न सम्बन्धित निकायसँग आग्रह गर्दै अन्यथा त्यसविरुद्ध अदालती प्रक्रिया तथा अन्य गतिविधि गर्न बाध्य हुने प्रष्ट पार्दछ,' विज्ञप्तिमा जनाइएको छ ।
सञ्चारमाध्यममा प्रकाशित सामग्रीको सन्दर्भमा त्यसको सम्पूर्ण जिम्मेवारी तथा त्यो सामग्रीमा कुनै प्रश्न उठेमा त्यसको सत्य तथ्य पुष्टि गर्ने दायित्व सम्बन्धित सञ्चारमाध्यमकै हुने हुँदा पत्रकार आचारसंहिताको पूर्ण पालना गर्न पनि महासंघले सञ्चारमाध्यमलाई आग्रह गरेको छ ।"
धितोपत्र बोर्ड अध्यक्षबारेका समाचार 'तुरुन्त हटाउन' अदालतको अल्पकालीन आदेश,"काठमाडौँ धितोपत्र बोर्डका अध्यक्ष सन्तोषनारायण श्रेष्ठका सम्बन्धमा प्रकाशित समाचार हटाउन जिल्ला अदालत काठमाडौंले तुरुन्त हटाउन दुई वटा अनलाइनलाई अल्पकालीन अन्तरिम आदेश दिएको छ ।
काठमाडौं जिल्ला अदालतका न्यायाधीश पिताम्बर शर्माले नेपाल खबर र बिजमाण्डुमा धितोपत्र बोर्डका अध्यक्ष श्रेष्ठका सम्बन्धमा प्रकाशित समाचार तुरुन्त हटाउन भनी मंगलबार अल्पकालीन अन्तरिम आदेश जारी गरेका थिए ।
श्रेष्ठले आफ्ना सम्बन्धमा प्रकाशित समाचार हटाउने आदेश माग्दै जिल्ला अदालतमा जेठ २६ मा निषेधाज्ञाको निवेदन दर्ता गराएका थिए ।
बिजमाण्डु र नेपाल खबरविरुद्ध श्रेष्ठले दायर गरेका छुट्टाछुट्टै निषेधाज्ञा निवेदनमा न्यायाधीश शर्माको इजलासले नै तुरुन्त हटाउन भनी अल्पकालीन अन्तरिम आदेश जारी गरेका थिए ।
'विभिन्न शिर्षक राखी समाचारहरू प्रकाशन गरी निवेदकको इज्जत प्रतिष्ठामा आँच पुर्याएको, बेइज्जती गर्ने तवरबाट समाचार प्रकाशन गरेको भन्ने निवेदनसाथ संलग्न विभिन्न मितिमा प्रकाशित समाचार समेतबाट देखिँदा निवेदकलाई अपूरणीय क्षति र सुविधा सन्तुलनसमेतको दृष्टिकोणबाट विपक्षीहरूलाई आफ्नो वेबसाइट, अनलाइन वा अन्य माध्यमबाट अप्रमाणित, तथ्यहीन समाचारहरू प्रकाशन, प्रशारण नगर्नु, नगराउनु, प्रकाशित भएका समाचारहरू अनलाइनबाट तुरुन्त हटाउनू, हटाउन लगाउनू,' भनी न्यायाधीश शर्माले अल्पकालीन अन्तरिम आदेशमा लेखेका छन् ।
समाचार तुरुन्त हटाउनू भनी जारी भएको अल्पकालीन अन्तरिम आदेशमा नै समाचार प्रकाशन गर्ने संस्थाको धारणा सुन्नका लागि अन्तरिम आदेशका लागि बोलाइएको छ । निवेदकसँगै विपक्षी नेपाल खबर र बिजमाण्डुलाई अदालतले छलफलका लागि असार ४ मा बोलाइएको हो ।
नेपाल पत्रकार महासंघका अध्यक्ष निर्मला शर्माले समाचार हटाउन दिएको आदेशले गम्भीर बनाएको सामाजिक संजालमा लेखेकी छन् । 'समाचार नै हटाउनु भन्ने आदेश गम्भीर छ । यसमाथि पर्याप्त बहस जरुरी छ,' शर्माले सामाजिक संजाल फेसबुकमा लेखेकी छन् । पत्रकार महासंघका उपाध्यक्ष उमिद बागचन्दले नेपालको संविधानले पूर्ण प्रेस स्वतन्त्रता सुनिश्चित गरेको उल्लेख गर्दै पटकपटक समाचार डिलिट गर्न आदेश आउनु चिन्ताको विषय भएको लेखेका छन् ।
महासंघका महासचिव रामप्रसाद दाहालले कुनै पनि समाचार हटाउन आदेश दिनु संविधान र पत्रकार आचारसंहिता विपरीत हुने टिप्पणी गरेका छन् । सामाजिक संजालमा उनले लेखेका छन्, 'कुनै पनि अदालतले सञ्चार माध्यममा प्रकाशित समाचार डिलिट गर्न आदेश दिएमा त्यो संविधान र पत्रकार आचारसंहिता विपरीतको कार्य हुन जान्छ ।' पत्रकार महासंघका कोषाध्यक्ष रामकृष्ण अधिकारीले भने जिल्ला अदालतको आदेशले प्रेस स्वतन्त्रताको मर्ममाथि गम्भीर प्रहार गरेको प्रतिक्रिया फेसबुकमार्फत सार्वजनिक गरेका छन् । 'काठमाडौं जिल्ला अदालतले पत्रकारले लेखेको समाचार हटाउन अल्पकालीन अन्तरिम आदेश जारी गरेछ । लोकतान्त्रिक समाजमा प्रेस स्वतन्त्रता, सूचना प्रवाहको अधिकार र जनताको जान्ने अधिकार गम्भीर विषय हो । प्रेस काउन्सिल नेपालजस्तो नियामक निकायको उपस्थिति हुँदाहुँदै अदालतबाटै यस्ता आदेश जारी हुनु प्रेस स्वतन्त्रताको मर्ममाथि गम्भीर प्रहार हो,' अधिकारीको टिप्पणी छ ।
पत्रकार महासंघले यस विषयमा आधिकारीक धारणा भने सार्वजनिक गरेको छैन ।"
मुलुकको अधोगतिसँग जोडिएका कान्तिपुरका ती तीन खबर,"मंगलबार कान्तिपुरको मुखपृष्ठमा प्रकाशित समाचार पढ्ने जोकोहीले मुलुक अँध्यारोतर्फ धकेलिएको, चारैतिर कालो बादल मडारिइरहेको आकलन गर्न सक्छ ।
प्रदेश सांसदले पनि मागे ५ करोडसम्म बजेट, दबाबमा मुख्यमन्त्रीहरू शीर्षक खबर नीति निर्माणमा ध्यान दिनुपर्ने प्रदेश सांसद कार्यपालिकाको हक खोस्दै बजेट हत्याउन लागिपरेको विषयसँग सम्बन्धित छ । त्यस्तै कागजात शंकास्पद भएपछि बिमा प्राधिकरण अध्यक्ष ओझा अख्तियारको छानबिनमा शीर्षक समाचारमा पनि सकारात्मकता भेटिँदैन ।
तीन महिनाअघि अर्थात् १२ फागुन २०८१ को मन्त्रिपरिषद् निर्णयबाट चार वर्षका लागि नियुक्त भएका ओझा छोटो समयमै शंकाको घेरामा पर्नुलाई आफ्ना मान्छे छान्ने दलीय होडबाजीको परिणति मान्न सकिन्छ । यता ३ अर्बभन्दा बढीको रक्तचन्दन अलपत्र शीर्षक खबरभित्र वन तथा भूसंरक्षण विभाग एवं सत्ताधारी अर्थतन्त्रको क्षयीकरण हुँदा पनि उदासीन रहेको विषय समेटिएको छ ।
यसरी जिम्मेवार राजनीतिक नेतृत्व हुन् या नेताको पुच्छर लागेर ठूलो पद हडप्न सफल व्यक्ति अथवा प्रशासक नै किन नहुन्, कोही पनि मुलुकको अर्थतन्त्र थिलथिलो पार्न पछि परेको देखिँदैन । विशेषतः प्रत्यक्ष निर्वाचित हुने प्रदेश सांसदले आउँदो आर्थिक वर्षको विनियोजित बजेटबाट ५५ करोड र समानुपातिकमा छानिएकाले डेढदेखि ३ करोड रुपैयाँ हात पार्न लबिइङ गरिरहेको भन्ने खबर दुःखदायी एवं भर्त्सनायोग्य छ ।
विगतका वर्षमा त्यसरी बाँडेको रकमबाट सांसदहरूको आआफ्नो निर्वाचन क्षेत्रमा काम भएको विवरण कहीँकतै भेट्न सकिँदैन भने अनुगमन नहुँदा गरेका काम अधुरा, अपूरा र गुणस्तरहीन हुने गरेको कुरा सुन्नमा आउँछ । त्यसमाथि नीति निर्माणमा निपुण नेतृत्वले सरकारका तीन वटै अंग व्यवस्थापिका, कार्यपालिका र न्यायपालिकामा हात हाल्न खोज्दा यसबाट कसैले दिगो विकासको परिकल्पना गर्न सक्दैन ।
यतिबेला भिजिट भिसा प्रकरणमा मुछिएको भन्ने आरोप खेपिरहेका गृहमन्त्री रमेश लेखकको सन्दर्भले पनि उक्त कुरा प्रतिविम्बित हुँदैन र ? वस्तुतः संघदेखि प्रदेशसम्म लुटपाटको स्थिति सिर्जना हुँदै जानु, भ्रष्टाचार, ठगीको अन्त नहुनु, शृंखलाबद्ध तरिकाले एकपछि अर्को काण्ड मच्चिरहनुजस्ता देशद्रोही क्रियाकलापबाट मुलुकको रूपान्तरण हुन सक्दैन । मुलुकको समृद्धिको सपना नारा र कागजमै सीमित रहनेछ ।
भुवनेश्वर शर्मा, चन्द्रागिरि२, काठमाडौं"
अध्यागमनको अनियमितता घटनामा मन्त्रालयको नेतृत्व जोडेर आएका समाचारमा सत्यता छैन : गृह,"काठमाडौँ गृह मन्त्रालयले त्रिभुवन अन्तर्राष्ट्रिय विमानस्थल अध्यागमन कार्यालयमा भएका अनियमिततासम्बन्धी मन्त्रालय नेतृत्वलाई जोडर आएका समाचारमा कुनै सत्यता नभएको दाबी गरेको छ ।
मन्त्रालयका सहसचिव छवि रिजालले शनिबार विज्ञप्ति जारी गर्दै विज्ञप्तिमा विमानस्थल अध्यागमन कार्यालयको काम कारबाहीका सम्बन्धमा अख्तियार दुरूपयोग अनुसन्धान आयोगले छानबिन गरिरहेको हुँदा अनुसन्धान कार्य पूरा भएपछि सत्यतथ्य व्यहोरा सबैको जानकारीमा आउने उल्लेख छ । आयोगबाट हुने छानबिन तथा अनुसन्धानसम्वन्धी कार्यमा मन्त्रालयको पूर्ण सहयोग रहने व्यहोरासमेत जानकारीका लागि अनुरोध छ, विज्ञप्तिमा भनिएको छ ।
अध्यागनम कार्यालयको घटनासँग मन्त्रालयको नेतृत्वलाई जोडेर विभिन्न पत्रपत्रिका तथा सामाजिक सञ्जालमा आएका समाचारमा कुनै आधार नभएको गृह मन्त्रालयको दाबी छ । यस प्रकारका कपोलकल्पित, भ्रामक र आधारहीन समाचार प्रकाशित र प्रसारित भएकोप्रति मन्त्रालय दुःख व्यक्त गर्दछ । यस्ता कुनै पनि गैरकानुनी वा भ्रष्टाचारजन्य कार्यमा मन्त्रालयको नेतृत्वको कुनै प्रकारको संलग्नता नरहेको र नरहने विषय स्पष्ट गर्दछौं, विज्ञप्तिमा भनिएको छ, साथै, विषयको गम्भीरतालाई मध्यनजर गरी सत्यतथ्य विषयवस्तु मात्र प्रकाशन र प्रसारण गरिदिनु हुन सबैमा अनुरोध गर्दछौं ।'
मन्त्रालयले सबै प्रकारका अनियमितता र अपराधका घटनामा शून्य सहनशीलताको नीति अवलम्बन गर्दै गृह प्रशासनलाई व्यवस्थित गर्न नीतिगत तथा संस्थागत सुधारका कार्यहरूसमेत गर्दै आइरहेको उल्लेख गरिएको छ ।"
"दक्षिणी गाजामा हमासविरुद्ध विरोध, प्रदर्शनको समाचार प्रकाशन नगर्न पत्रकारलाई धम्की","गाजा इजरायलहमास युद्धका कारण भोगमरीको सामना गरिरहेका गाजाका जनताले हमासविरुद्ध प्रदर्शन सुरु गरेका छन् ।
हजारौंको संख्यामा सडकमा आएर प्यालेस्टिनी नागरिकले हमासविरुद्ध नै सडक प्रदर्शन सुरु गरेका हुन् ।
आइतबारदेखि उनीहरुले हमासविरुद्ध विरोध जनाइरहेका छन् । यद्दपि गाजामा हमासविरुद्ध प्रदर्शन गर्नु उनीहरु आफैंका लागि खतरनाक हुने बताइएको छ ।
दक्षिणी गाजामा मानिसहरुले सडकमा आएर हमासविरुद्ध नारा लगाउँदै हमासलाई गाजाबाट बाहिर जान चेतावनी दिएका थिए । युद्ध अन्त्य गर्नुपर्ने र गाजाबाट हमासलाई बाहिर निकाल्नुपर्ने उनीहरुको माग थियो ।
भिडियोमा उनीहरुले भनेका छन्, बाहिर, बाहिर, बाहिर, सबै हमास बाहिर । यसैबीच हमासले पत्रकारहरुलाई आफूविरुद्ध भएको प्रदर्शनका समाचार प्रकाशन नगर्न चेतावनी दिएको छ ।
अन्तर्राष्ट्रिय समाचार संस्था बीबीसीका अनुसार व्हाट्सएप ग्रुपमा पत्रकारहरुलाई यस्तो धम्की दिइएको हो । म्यासेजमा भनिएको थियो, कुनै पनि नकारात्मक समाचार प्रकाशनप्रशारण भए राम्रो हुने छैन ।
लामो संघर्षका कारण गाजामा भोकमरी उत्पन्न भएको छ । मानिसहरुले आफ्नो घरबास छाडेका छन् । अधिकांश क्षेत्र खण्डहरमा परिणत भएको छ । इजरायलले आक्रमण गर्न रोकेको छैन ।
युरोपियन देशहरुले गाजामा आक्रमण नगर्न इजरायलमाथि दबाब बढाइरहेका बेला गाजामै हमासविरुद्ध प्रदर्शन पनि सुरु भएको हो ।"
अनुगमनको टोली आउने खबरले राजविराजका ज्वेलर्स बन्द,"राजविराज अनुगमनको टोली आउने खबरले राजविराजका अधिकांश सुनचाँदी व्यवसायीहरुले बुधबार पसल नै बन्द गरेका छन् ।
वाणिज्य आपूर्ति तथा उपभोक्ता संरक्षण कार्यालय वीरगन्ज, गुणस्तर तथा नापतौल कार्यालय विराटनगरसहित टोलीले ज्वेलर्स अनुगमन गर्न राजविराज आएका थिए ।
अनुगमन हुने सूचना पाएका व्यवसायीले त्यसअघि नै ज्वेलर्स बन्द गरेर भागेका हुन् । टोलीले खुल्ला रहेका केही ज्वेलर्समा अनुगमन गरिरहेका छन् ।
सुनचाँदी व्यवसायी संघ राजविराजका अध्यक्ष नारायण रञ्जनले आफू बाहिर रहेको बताए । ज्वेलर्स बन्द रहेको विषयमा बुझेर प्रतिक्रिया दिनेछु, उनले भने, तर, आफ्नो ज्वेलर्स खोल्न भनिसकेको छु ।
प्रमुख जिल्ला अधिकारी भोला दाहालले अनुगमनबारे थप विषय पछि जानकारी दिने बताए ।"
रुसी प्रतिबन्ध हटाउने समाचार झूटो : मार्को रुबियो,"वासिङ्टन अमेरिकी विदेशमन्त्री मार्को रुबियोले युक्रेन सम्झौतासँग सम्बन्धित रुसमाथिको प्रतिबन्ध हटाउनेबारे छलफल भएको भनी अमेरिकी मिडियामा हालै आएको एक रिपोर्टको खण्डन गरेका छन् । रुबियोले पोलिटिकोमा प्रकाशित समाचार स्पष्ट रूपमा झूटो भएको बताएका छन् ।
पोलिटिको प्रकाशन पत्रकारिता दुरुपयोग भएको दाबी गर्दै उनले सामाजिक सञ्जाल एक्समा लेखेका छन्, यो स्पष्ट रूपमा झूटो हो । स्टिभ विटकफ (अमेरिकी मध्यपूर्व विशेषदूत) र म दुवैले युक्रेनसँगको सम्झौताको हिस्साका रूपमा रुसविरुद्धको प्रतिबन्ध हटाउनेबारे कुनै वार्ता गरेका छैनौं । यो पत्रकारिताको दुरुपयोग हो । पोलिटिकोले काल्पनिक कथालाई पूर्ण रूपमा फिर्ता लिनुपर्ने उनको भनाइ छ ।
यसअघि स्रोत उद्धृत गर्दै पोलिटिकोले ह्वाइट हाउसले रुस र युक्रेनबीचको युद्ध अन्त्य गर्ने छलफलको एक हिस्साका रूपमा रुसको नोर्ड स्ट्रिम२ प्राकृतिक ग्यास पाइपलाइन र युरोपमा सम्भावित अन्य रुसी सम्पत्तिमाथिको प्रतिबन्ध हटाउनेबारे छलफल गरिरहेको समाचार प्रकाशन गरेको थियो । उक्त समाचारमा रुसको प्राकृतिक ग्यास क्षेत्रलाई पश्चिमी युरोपसँग जोड्ने मुख्य पाइपलाइनमध्ये एकमा हाल लगाइएको प्रतिबन्ध हटाउने विषयमा अमेरिकी नीतिमा तीव्र परिवर्तन हुने उल्लेख छ । अमेरिकी पूर्वराष्ट्रपति जो बाइडेनले आफ्नो कार्यकालको सुरुमा ती प्रतिबन्ध हटाएका थिए । तर रुसले २०२२ फेब्रुअरीमा युक्रेनमा आक्रमण सुरु गरेसँगै ती प्रतिबन्ध पुनः लागू गरेका थिए ।
पोलिटिकोले उद्धृत गरेको स्रोतका अनुसार ह्वाइट हाउसका विशेषदूत स्टिभ विटकफले रुसविरुद्ध लगाइँदै आएका प्रतिबन्धहरू कम गर्न वकालत गर्दै आएका छन् । ट्रम्पले राष्ट्रपतिको जिम्मेवारी सम्हालेयता विटकफ
तीन पटक रुसको भ्रमण गरिसकेका छन् । रुसी राष्ट्रपति भ्लादिमिर पुटिनसँग प्रत्यक्ष भेटवार्ता गरिसकेका विटकफले आगामी साता फेरि रुसको भ्रमण गर्दै छन् ।
हालै उनले रुससँगको वार्ताको एक हिस्साका रूपमा रुसमाथि लगाइएको अमेरिकी ऊर्जा प्रतिबन्धबारे विस्तृत सूची संकलन गर्न निर्देशन दिएका छन् । नर्ड स्ट्रिम१ र नर्ड स्ट्रिम२ बाल्टिक सागर हुँदै जर्मनीमा ग्यास ढुवानी गर्न निर्माण गरिएका दुई पाइपलाइन हुन् । तीमध्ये नर्ड स्ट्रिम१ को ग्यास आपूर्ति २०२२ सेप्टेम्बरमा भएको विस्फोटका कारण अवरुद्ध भएको थियो । यसबारे अनुसन्धानमा जारी छ । तर केही रिपोर्टले युक्रेनी नागरिकहरूको सम्भावित संलग्नताको सुझाव दिएका छन् ।"
मन्त्रिपरिषद्को निर्णय सकिनु १८ मिनेटअघि नै कुलमान हटाएको समाचार आयो : मन्त्री गुरुङ,"काठमाडौँ सञ्चार तथा सूचना प्रविधिमन्त्री पृथ्वीसुब्बा गुरुङले नेपाल विद्युत् प्राधिकरणका कार्यकारी निर्देशक कुलमान घिसिङलाई पदमुक्त गरिएको समाचार मन्त्रिपरिषद्को निर्णयभन्दा १८ मिनेट अघि नै अनलाइनमा सार्वजनिक भएको बताएका छन्।
शुक्रबार काठमाडौँमा राष्ट्रिय सूचना आयोगले आयोजना गरेको सूचनाको हकसम्बन्धी विभागस्तरीय अन्तर्क्रियामा बोल्दै मन्त्री गुरुङले मन्त्रिपरिषद्को बैठक अझै चलिरहेकै बेला कुलमान घिसिङलाई पदमुक्त गरिएको समाचार सार्वजनिक भइसकेको बताए।
'क्याबिनेटको बैठक चलिरहेको छ, निर्णय भएको भनिएको बैठक सकिन १८ मिनेट बाँकी छ, तर अनलाइनमा समाचार आइसक्यो कुलमान घिसिङ हटाइए भनेर। त्यहाँ त मन्त्रीहरू र मुख्य सचिव मात्रै हुनुहुन्थ्यो। कसले भन्यो त त्यो? प्रधानमन्त्रीज्यू? मन्त्रीज्यूहरू? मुख्य सचिव? प्रवक्ताले त भनेको थिएन। अनलाइनको समाचारदाता को होमन्त्री?' मन्त्री गुरुङले प्रश्न गरे।
उनले सञ्चारमाध्यममा समाचार पुग्ने मन्त्री को हो भन्ने आफूलाई थाहा भइसकेको समेत बताए। 'अब क्याबिनेट बैठकमा मोबाइल लिएर जान नपाइने व्यवस्था गरिनुपर्छ। प्रवक्ताबाहेक अरूले नबोल्ने। कारबाहीको विषय हो यो,' उनले भने।
गुरुङले प्रधानमन्त्री केपी शर्मा ओलीसँग उक्त विषयमा छलफल गरिसकेको जानकारी पनि दिए। 'मैले प्रधानमन्त्रीज्यूलाई सोधेँकोले भन्यो? मैले कि तपाईँले कि मुख्य सचिवले? प्रवक्ताले त भनेकै थिएन। अब यो बन्द गर्नै पर्छ,' उनले भने।
उनले सञ्चारमाध्यममा आफूले दिएको अभिव्यक्तिलाई व्यङ्ग्यात्मक प्रश्नका रूपमा बुझिनुपर्ने उल्लेख गरे। 'मैले व्यङ्ग्यमा सोधेको थिएँ तपाईँहरूले कसरी थाहा पाउनुभयो? कुलमानले भन्यो होला? भनेर। यो त भाइरल बनाइयो,' मन्त्री गुरुङले स्पष्ट पारे।
त्यसैगरी, मन्त्रिपरिषद्को निर्णय केही अवस्थामा फिर्ता लिनुपर्ने अवस्था आउने भएकाले २४ घण्टापछि मात्रै निर्णय सार्वजनिक गर्ने नीतिगत निर्णय गरिएको पनि उनले बताए। आफू प्रवक्ताको हैसियतमा व्यक्तिगत धारणा राख्ने हैन, औपचारिक निर्णय मात्रै सार्वजनिक गर्ने बताउँदै गुरुङले सूचनाको प्रवाह र गम्भीरताबारे जिम्मेवार बन्नुपर्नेमा जोड दिए।"
रुसी प्रतिबन्ध हटाउने समाचार झुटो : अमेरिकी विदेशमन्त्री,"वासिङटन अमेरिकी विदेशमन्त्री मार्को रुबियोले युक्रेन सम्झौतासँग सम्बन्धित रुसमाथिको प्रतिबन्ध हटाउनेबारे छलफल भएको भनी अमेरिकी मिडियामा हालै आएको एक रिपोर्टको खण्डन गरेका छन् । रुबियोले पोलिटिकोमा प्रकाशित समाचार स्पष्ट रूपमा झुटो भएको बताएका छन् ।
पोलिटिको प्रकाशन पत्रकारिता दुरुपयोग भएको दाबी गर्दै उनले सामाजिक सञ्जाल एक्समा लेखेका छन्, यो स्पष्ट रूपमा झुटो हो । स्टिभ विटकफ (अमेरिकी मध्यपूर्व विशेष दूत) र म दुवैले युक्रेनसँगको सम्झौताको हिस्साका रूपमा रुसविरुद्धको प्रतिबन्ध हटाउनेबारे कुनै वार्ता गरेका छैनौं । यो पत्रकारिताको दुरुपयोग हो । पोलिटिकोले काल्पनिक कथालाई पूर्ण रूपमा फिर्ता लिनुपर्ने उनको भनाइ छ ।
यसअघि स्रोत उद्धृत गर्दै पोलिटिकोले ह्वाइट हाउसले रुस र युक्रेनबीचको युद्ध अन्त्य गर्ने छलफलको एक हिस्साका रूपमा रुसको नोर्ड स्ट्रिम२ प्राकृतिक ग्यास पाइपलाइन र युरोपमा सम्भावित अन्य रूसी सम्पत्तिमाथिको प्रतिबन्ध हटाउनेबारे छलफल गरिरहेको समाचार प्रकाशन गरेको थियो ।
उक्त समाचारमा रुसको प्राकृतिक ग्यास क्षेत्रलाई पश्चिमी युरोपसँग जोड्ने मुख्य पाइपलाइनमध्ये एकमा हाल लगाइएको प्रतिबन्ध हटाउने विषयमा अमेरिकी नीतिमा तीव्र परिवर्तन हुने उल्लेख छ । अमेरिकी पूर्वराष्ट्रपति जो बाइडेनले आफ्नो कार्यकालको सुरूमा ती प्रतिबन्ध हटाएका थिए । तर रुसले फेब्रुअरी २०२२ मा युक्रेनमा आक्रमण सुरू गरेसँगै ती प्रतिबन्ध पुनः लागू गरेका थिए ।
पोलिटिकोले उद्धृत गरेको स्रोतका अनुसार ह्वाइट हाउसका विशेषदूत स्टिभ विटकफले रुसविरुद्ध लगाइँदै आएका प्रतिबन्धहरू कम गर्न वकालत गर्दै आएका छन् । ट्रम्पले राष्ट्रपतिको जिम्मेवारी सम्हालेयता विटकफ तीनपटक रुसको भ्रमण गरिसकेका छन् । रुसी राष्ट्रपति भ्लादिमिर पुटिनसँग प्रत्यक्ष भेटवार्ता गरिसकेका विटकफले आगामी साता फेरि रुसको भ्रमण गर्दैछन् ।
हालै उनले रुससँगको वार्ताको एक हिस्साका रूपमा रुसमाथि लगाइएको अमेरिकी ऊर्जा प्रतिबन्धबारे विस्तृत सूची संकलन गर्न निर्देशन दिएका छन् । नर्ड स्ट्रिम१ र नर्ड स्ट्रिम२ बाल्टिक सागर हुँदै जर्मनीमा ग्यास ढुवानी गर्न निर्माण गरिएका दुई पाइपलाइन हुन् । तीमध्ये नर्ड स्ट्रिम१ को ग्यास आपूर्ति सेप्टेम्बर २०२२ मा भएको विस्फोटका कारण अवरुद्ध भएको थियो । यसबारे अनुसन्धानमा जारी छ । तर केही रिपोर्टले युक्रेनी नागरिकहरूको सम्भावित संलग्नताको सुझाव दिएका छन् ।"
सुरक्षासहित समाचार संकलन,"सञ्चारमाध्यममा स्कुप मार्ने वा एक्सक्लुसिभ गर्ने नाममा हामी सुरक्षाका उपकरणबिनै दौडिरहेका छौं । आन्दोलन र झडप हुँदा फिल्डमै खटिएर जनतालाई ताजा समाचार देखाउने, लाइभ रिपोर्टिङ गर्ने साथीहरू अझ धेरै जोखिम मोलेर समाचार सम्प्रेषण गरिरहेका छन् । किनभने, सबै सञ्चारमाध्यमलाई अहिले पहिला समाचार चाहिएको छ ।
समाचारभन्दा पहिला सुरक्षा भन्ने विषय प्राथमिकतामा पर्नै छाडेको छ । पत्रकारको सुरक्षाको जिम्मा न राज्यले लिन्छ, न त सम्बद्ध संघसंस्थाले नै ।
केही समय अगाडिसम्म प्रेस लेखिएको ज्याकेट लगाएपछि पत्रकार भनेर आन्दोलनरत पक्ष वा राज्य पक्षले केही गर्दैनथे तर अब समय फेरिएको छ । अहिले आफ्नो पक्षमा समाचार नलेखेको भन्दै आक्रोशपूर्ण तरिकाले पत्रकार तथा मिडिया हाउसमाथि जाइलाग्ने र आक्रमण गर्ने काम सुरु गरिएको छ । जसको पछिल्लो उदाहरण राजावादी आन्दोलनका क्रममा चैत १५ मा विभिन्न सञ्चारमाध्यममा भएको तोडफोड र आगजनीलाई लिन सकिन्छ ।
अब बदलिँदो परिस्थितिअनुसार हामी कसरी अगाडि बढ्ने त ? के पहेँलो ज्याकेटमा प्रेस लेखेर मात्रै हाम्रो सुरक्षा हुन्छ त ? चैत १५ कै घटनामा धेरै पत्रकार नै पीडित बन्नुपर्यो । समाचार संकलन गर्न गएको पत्रकार स्वयं समाचार बन्नुपर्यो । ज्यान गुमाउनुपर्यो । कतिपय पत्रकार घाइते भए ।
त्यसो त पत्रकारका हकहितका लागि भनेर खोलिएका संघसंगठनले भाषणमा जति नै पेसागत सुरक्षाको कुरा गरे पनि यथार्थमा पत्रकार सुरक्षाको अवस्था दयनीय छ । भाषण गर्नु र कार्यान्वयन गर्नुगराउनु फरक कुरा हुन् । पेसागत सुरक्षा भन्नाले पत्रकारले काम गर्दा उसको स्वतन्त्रता, सुरक्षा र अधिकारको संरक्षण भन्ने बुझिन्छ । यसले पत्रकारलाई कुनै दबाब, धम्की र हिंसाबाट बचाउने प्रयास गर्छ । तर के यथार्थमा हामीले त्यही पाएका छौं त ?
अब मिडिया हाउसले द्वन्द्वग्रस्त ठाउँमा पठाउँदा पत्रकारलाई सुरक्षाका उपकरणसहित पठाउने र स्थिति खतरनाक भएको संकेत पाएमा फिर्ता हुन निर्देशन पनि दिनुपर्छ ।
द्वन्द्वग्रस्त ठाउँमा पत्रकारको सुरक्षा सुनिश्चित गर्न अन्तर्राष्ट्रिय स्तरमा विभिन्न अभ्यास र उपाय अपनाइन्छ । त्यस्ता ठाउँमा रिपोर्टिङमा खटिने पत्रकारका लागि सुरक्षा तालिम र उपकरण दिइन्छ । त्यस्ता ठाउँमा जान बुलेटप्रुफ ज्याकेट, हेल्मेट आदि प्रयोग गरिन्छ । त्यस्तै द्वन्द्वग्रस्त क्षेत्रमा काम गर्ने पत्रकारको बिमा र आपत्कालीन स्वास्थ्य सेवा उपलब्ध गराइन्छ, यसले उनीहरूको शारीरिक र मानसिक स्वास्थ्यको संरक्षणमा मद्दत पुर्याएको हुन्छ । यसका अतिरिक्त, अनलाइन सुरक्षा र डिजिटल उपकरणको सुरक्षित प्रयोग सुनिश्चित गर्नुपर्छ । तर हामी बिनातयारी, बिनासुरक्षा द्वन्द्वग्रस्त ठाउँको रिपोर्टिङमा होमिरहेका छौं ।
मिडिया हाउसले पत्रकारलाई लगातार सम्पर्कमा राख्नका लागि सशक्त सञ्चार प्रणाली सुनिश्चित गर्नुपर्छ । यसमा आपत्कालीन सम्पर्क नम्बर, सुरक्षित सञ्चार मार्ग र परिस्थितिमा पत्रकारको अवस्थाबारे जानकारी राख्ने योजना समावेश रहनुपर्छ ।
पत्रकारलाई कानुनी सुरक्षा र आपत्कालीन स्वास्थ्य सेवा प्रदान गर्नु जरुरी छ । यसका लागि मिडिया हाउसले स्वास्थ्य बिमा, कानुनी समर्थन र आवश्यक परेमा निकासी योजनाको व्यवस्था पनि गर्नुपर्छ । द्वन्द्वग्रस्त क्षेत्रमा काम गर्दा पत्रकारको मानसिक र शारीरिक स्वास्थ्यमा असर पर्न सक्छ । मिडिया हाउसले मानसिक स्वास्थ्य समर्थन, परामर्श सेवा र लचिलो कार्य समय सुनिश्चित गर्नुपर्छ ।
यसरी मिडिया हाउसले द्वन्द्वग्रस्त क्षेत्रमा पत्रकारलाई खटाउँदा सुरक्षा, स्वास्थ्य, कानुनी र मानसिक तयारी सुनिश्चित गर्दै उनीहरूको कामको प्रभावकारिता र सुरक्षा सुनिश्चित गर्नु जरुरी छ ।"
मृत्यदण्डको सजायपछि चुरोटको खोलमा चिठी लेखेर घरमा खबर पठाएँ,"काठमाडौँ माओवादीको १० वर्षे सशस्त्र युद्धका लागि नेपाली सुरक्षाकर्मीका हतियार कब्जा गरेको थियो । राज्य सत्ता बन्दुकको नालबाट जन्मिन्छ भन्ने मूल सिद्धान्त लिएर सशस्त्र युद्ध गरेको माओवादीले केही अत्याधुनिक हतियार भारत र चीनबाट किनेको तथ्य खासै बाहिर आएको छैन ।
नेपाल र भारतबीच खुला सिमाना भएकाले धेरै हतियार भारतबाट ल्याएको थियो भने केही हतियार चीनबाट ल्याएको थियो । चीनबाट हतियार ल्याउन हिरालाल श्रेष्ठको टोली खटिएका थियो ।
माओवादी युद्ध उत्कर्षमा पुगेको अवस्थामा २०६० सालतिर उनी नेपाल र चीनको सीमा बजार खासा क्षेत्रबाट एके ४७ हतियार ल्याउनै लाग्दा चिनियाँ प्रहरीको फन्दामा परे । उनलाई पक्राउ गरेर सिगात्से हुँदै खासा जेलमा पुर्याइयो । केही समयपछि त्यहाँको जनअदालतले उनलाई मृत्युदण्डको सजाए सुनायो ।
ल्हासा मृत्यु पर्खेर बसिरहेको बेला एक दिन श्रेष्ठलाई दुई वर्षपछि मृत्युदण्ड दिने फैसला सुनाइयो । ल्हासाको जेलमा रहेर बाँच्ने आश मारिसकेका उनलाई एक दिन आममाफी पाएको अर्को फैसला सुनाइयो । त्यसपछि मात्र श्रेष्ठलाई जीवन बाँच्नुको महत्त्व बोध भयो । माओवादी शान्ति प्रक्रियामा आएपछि उनी स्वदेश फर्के ।
स्थायी शिक्षकको जागिर छाडेर युद्धमा लागेका उनी स्वदेश फर्केपछि शिक्षकमै पुनर्बहाली भए । जीवनमा असमान्य घटना सामना गर्दै सुन्दर जीवन बिताइरहेका हिरालालसँग कान्तिपुरका गंगा बीसीले गरेको भिडियो संवाद ।"
कान्तिपुर समाचार प्रभाव : भारतीयले खन्न लागेको पाइलट च्यानलको काममा रोक लगाइयो,"सप्तरी कोशी नदीको प्राकृतिक बहावलाई पश्चिमी तटबन्धतर्फ धकेल्न भारतीय पक्षले बनाउन लागेको पाइलट च्यानलको काममा रोक लगाइएको छ । कान्तिपुरमा समाचार प्रकाशित भएपछि बुधबार पाइलट च्यानल निर्माणस्थलमा पुगेका प्रमुख जिल्ला अधिकारी (प्रजिअ) नेतृत्वको टोलीले सो कार्यमा रोक लगाएको हो ।
गुनासो आउन थालेपछि हामी पाइलट च्यानल निर्माणस्थलमा पुगेका थियौं र कार्य अघि नबढाउन भनिसकेका छौं, प्रजिअ भोला दाहालले भने, दुवैतर्फ (भारतनेपाल)का प्राविधिकलाई राखेर हामी छलफलमा बस्छौं, अनि निष्कर्षमा पुगेर मात्रै अघि बढ्छौं ।
भारतीय पक्षले सप्तरीको तिलाठी कोइलाडी गाउँपालिका५ टिकुलियाँस्थित नदीमा गत चैत १३ गते खन्न लागेको पाइलट च्यानलका कारण यहाँको टिकुलियाँ, बनरझुला, डल्बा, रम्पुरा लगायतका आधा दर्जन बस्ती बाढीको उच्च जोखिममा पर्ने खतरा बढाएको छ ।
टोलीमा प्रजिअ दाहालसहित तिलाठी कोइलाडी गाउँपालिकाका अध्यक्ष अरुणकुमार मण्डल, नेपाल प्रहरीका प्रहरी उपरीक्षक ढकेन्द्र खतिवडा, सशस्त्र प्रहरीका प्रहरी उपरीक्षक ज्ञानमणि पौडेल, राष्ट्रिय अनुसन्धान कार्यालयका उपनिर्देशक सुरेन्द्र कोइराला लगायतका थिए ।"
नोटाम : हवाइजहाजलाई आकाशको खबर,"काठमाडौँ आम मानिस जसरी बिहानै अखबार पढ्छन्, त्यसरी नै हरेक उडानमा निस्कनुअघि पाइलट तथा उड्ययनकर्मी नोटाम पढ्छन् । विमानस्थलमा जारी हुने नोटाम (नोटिस टू एयरमेन) को सामान्य अर्थ उड्डयनकर्मीका लागि सूचना हो ।
उड्ययन सुरक्षाको यो महत्त्वपूर्ण हिस्सा हो । नोटाममा पाइलट तथा उड्ययनकर्मीका लागि आवश्यक ताजा सूचना तथा जानकारी हुन्छन् । विमान उडाउनुअघि अनेकन सावधानी अपनाइन्छन् । उड्डयनकर्मीलाई तत्काल जानकारी दिइहाल्नुपर्ने वा अग्रिम सूचना दिनैपर्ने विषय भए नोटामबाट भनिन्छ ।
उडानसम्बन्धी साझा जानकारी वा सूचना हरेक पाइलट तथा वायुसेवालाई कुनै तोकिएको व्यक्ति वा समूहले फोन गरेरइमेल पठाएर टावर वा अरु कुनै स्थानबाट भनेर सूसूचित गराउन नसकिने भएपछि अन्तर्राष्ट्रिय नागरिक उड्डयन संगठन (आइकाओ)ले सन् १९४७ मा उडान सुरक्षामा सुधार गर्ने र समयमै सूचना दिने उद्देश्यले नोटाम प्रणाली लागू गरेको थियो ।
आइकाओका अनुसार, संसारभरका विमानस्थमा विशेष उडानमार्फत भीभीआईपीको ओहोरदोहार हुने भए, सैनिक गतिविधि गर्नुपर्ने भए, विपत् व्यवस्थापन गर्नुपरे आंशिक रूपमा विमानस्थल बन्द गर्न, हिमपातले उडान रोक्नु परेमा नोटाम जारी हुन्छ । त्यस्तै विविध कारणले उडान रोक्नुपर्ने भएमा, विमानस्थलको धावनमार्गलगायतका एयरसाइड क्षेत्र अचानक मर्मतसम्भार गर्नुपर्ने भएमा वा अन्य सुरक्षाका कारण विमानस्थल निश्चित समयका लागि बन्द गर्नु परेमा पनि नोटाम जारी गरेर नै विमानस्थल बन्द गरिन्छन् ।
भैपरी अवस्था वा अचानक विमानस्थलमा निश्चित समयका लागि उडान रोक्नुपर्ने अवस्थामा सचिव, मन्त्री वा मन्त्रिपरिषद्को खोजी गरेर बैठक गरेर निर्णय गराउन सकिँदैन । यस्तो आपत्कालीन अवस्थामा सरकार मातहतका निकायको खोजी गर्न वा निर्णय पर्खन व्यवहारिक पनि हुँदैन, नेपाल नागरिक उड्डयन प्राधिकरणका सहप्रवक्ता ज्ञानेन्द्र भुलले भने,अन्तर्राष्ट्रिय नागरिक उड्डयन संगठन (आइकाओ)ले यस्तो अवस्थामा विमानस्थलमा उडान रोक्ने अधिकार आफ्ना सदस्य राष्ट्रमा नागरिक उड्ययन हेर्ने निकायका प्रमुख डाइरेक्टर जनरल (महानिर्देशक) लाई दिएको छ । यो भनेको नोटाम जारी गरेर विमानस्थलमा उडानमा रोक लगाउन महानिर्देशकलाई अधिकार प्रत्योजन गरिएको छ । नोटाम भनेको कानुन हो । संयुक्त राष्ट्रसंघअर्न्तगत सबै मुलुकले यसलाई कानुनसरह पालना गर्ने थुप्रै सन्धि सम्झौतामा हस्ताक्षर गरेका छन् ।
नेपालमा नोटाम जारी गर्ने आधिकारिक निकाय नेपाल नागरिक उड्डयन प्राधिकरण हो । यसले सैनिक तथा गैरसैनिक उडान दुवैमा व्यावसायिक वा सैनिक उडान सेवालाई सघाउने उद्देश्यले नेपालभित्रको आकासमा लागू हुने गरी नोटाम जारी गर्छ । नेपालको कुनै पनि स्थानमा यदी सेनाप्रहरीसशस्त्र प्रहरीले बम विस्फोट, फायरिङको तालिम दिइरहेको छ भने प्राधिकरणले नै नोटाम जारी गर्छ, सहप्रवक्ता भूलले भने, यस्तो अवस्थामा यदि सुरक्षाकर्मीको तालिम भइरहेको स्थानभन्दा माथि हवाई रुट पर्छ भने नोटामले त्यो क्षेत्रमा जहाजलाई सचेत गराएको हुन्छ । पाइलटहरू त्यो रुट छल्न वा निश्चित उचाइभन्दा तल झर्दैनन् ।
प्राधिकरणमातहतमा रहेको इन्टरनेसनल नोटाम अफिस नेपालमा नोटाम जारी गर्ने आधिकारिक निकाय हो । यो २४ घण्टा ३ सय ६५ दिन खुला हुन्छ । यो त्रिभुवन अन्तर्राष्ट्रिय विमानस्थलमा टावर रहेको भवनमा छ । यसले जारी गर्ने नोटाम वायुसेवा कम्पनीका प्रतिनिधिले त्यहीँबाट लिन्छन् । अनलाइनबाट पनि पठाइन्छ । वेबपेजमा पनि एरोनटिकल इन्फरमेसन सर्भिसमार्फत डिजिटल कपी उपलब्ध हुन्छ ।
यस कार्यालयका अनुसार, नोटामलाई आइकाओको मापदण्डअनुसार तीन प्रकारमा विभाजन गरिएको छ । अल्फा, ब्राभो र डेल्डा सिरिज । विमानस्थलको हवाई अपरेसनलाई प्रभावित पार्नसक्नेसम्बन्धी नोटाम अल्फा सिरिजमा जारी हुन्छन् । सुरक्षाकर्मीसैनिक गतिविधिबारे जारी हुने नोटाम ब्राभो सिरिजमा जारी हुन्छन् । घरेलु आन्तरिक विमानस्थलबारे सूचना डेल्टा सिरिजमा जारी हुन्छन् । देशभरका सबै विमानस्थलको नोटाम यही निकायबाट जारी हुन्छ ।
कुनै पनि विदेशी राष्ट्रप्रमुखको आगमन हुने भए वा नेपालबाट सरकार प्रमुख वा राष्ट्रपतिको कुनै राजकीय भ्रमण हुने भए त्यो अल्फा सिरिजको नोटाममा पर्छ, काठमाडौं विमानस्थलमा रहेको नोटाम कार्यालयका एक अधिकारीले भने,यदि टुँडिखेलमा सेनाले कुनै दिवस, प्याराजम्म, हेलिकोप्टरबाट पुष्पवृष्टि गर्ने कार्यक्रम भए वा कतै सुरक्षाकर्मीको फायरिङ सम्वन्धि तालिम हुने भए त्यस्ता सूचना ब्राभो नोटाममा पर्छन् । घरेलु विमानस्थलमा कतै अवरोध भए वा हवाई अपरेसनमा असर पर्ने भए डेल्टा सिरजको नोटाम जारी हुन्छ ।
नोटाम कार्यालयका अनुसार सन् २०२४ मा अल्फा सिरिजका ३ सय ३९ वटा नोटाम जारी भएका थिए । सैनिकसम्बन्धी ब्राभो सिरिजमा १२ वटा र डेल्टामा १ सय ५८ वटा नोटाम जारी भएका थिए । सन् २०२५ को साढे तीन महिनामा अल्फा, ब्राभो र डेल्टा सिरिजमा १ सय ९१ वटा नोटाम जारी भएका छन् । यसमा प्रधानमन्त्री केपी शर्मा ओलीको हालै बिमस्टेक बैठकमा भएको थाई एयरको सवारीका लागि भएको नोटामसम्म रहेको छ । भीभीआईपी सवारीमा नोटाम कार्यालयले नेपालको आकाशभित्र रहेको जहाजलाई अन्य व्यावसायिक जहाजहरूबाट 'सेपरेसन' गर्न बढीमा आधा घण्टाको समय राखेर नोटाम जारी गर्छ । यस्तो अवस्थामा अरु कुनै पनि वायुसेवालाई उड्न र अवतरण गर्न दिइँदैन ।
नोटामबिना कुनै पनि उडानले पूर्णता पाउँदैनन् । हवाई रुट तथा विमानस्थलमा हुने जुनसुकै ससाना जानकारी, नयाँ निर्माण, उपकरण मर्मत, मौसम परिवर्तनबारे जानकारी, विमानस्थलमा हुने परिवर्तन, आकाशमा उड्न नपाइने क्षेत्र वा आकस्मिक जोखिमबारे समयमै खबर दिन नोटामको भूमिका रहन्छ ।
नोटाम आइकाओद्वारा तोकिएको ढाँचामा तयार पारिएको हुन्छ । उसले तयार पारेका कोडसंकेत, वाक्यांश, संक्षिप्ताक्षर,डिजाइन, कलसाइन, फ्रिक्वेन्सी आदि सामान्य भाषामा नोटाम लेखिएको हुनुपर्छ । नोटामलाई आइकाओले खासगरी चार प्रकारमा विभाजन गरेको छ । जसमा ए,बी,डीबाहेक एस पनि अर्को प्रकार रहेको छ । एस सिरिजलाई स्नोनोटाम भनिन्छ । यो उचाइमा रहेका हिउँ पर्न सक्ने विमानस्थलहरूमा जारी हुन्छ ।
हिउँका कारण धावनमार्ग रोक्नुपर्ने भएमा वा बरफले उडानमा अवरोध गरेमा युरोपलगायतका मुलुकमा स्नोनोटाम जारी हुन्छ । नेपालमा भने यो प्रकारको नोटाम हुम्लाबाहेक अरु विमानस्थलमा धेरै प्रयोगमा नआएको एयर ट्राफिक कन्ट्रोलर बताउँछन् ।"
हुलाक टिकटको हालखबर,"काठमाडौँ तपाईंले कसैलाई चिट्ठी पठाउनुभएको छ ? छ भने पत्रखाममा हालेर प्रापकको ठेगाना लेखेपछि पत्र मञ्जुषामा खसाल्नुअघि हुलाक टिकट किनेर त्यसलाई थुकले भिजाई टाँस्नु पनि अवश्य भएकै होला ।
जीवनमा यो सम्झना छैन भने तपाईंले कि कहिल्यै हुलाक सेवा विभागको सेवा लिनुभएको छैन कि तपाईं बिजुलीपत्रको जमाना आइसकेपछि हुर्केको जेन जी पुस्ताको प्रतिनिधि हुनुहुन्छ । यी दुवै होइन र तपाईंले पत्र पनि पठाउनुभएको छ, तर टिकट चाहिँ टाँस्नु नै भएन भने एउटा कुरा पक्का छ, तपाईंको पत्र कहिल्यै ठेगानामा पुगेन र त्यो पुग्ने पनि छैन । किनभने, टिकट नटाँसिएको पत्रलाई हुलाक सेवाले गन्तव्यमा पुर्याउने काम नै गर्दैन ।
यस्तोमा, ट्रक ड्राइभर फिल्ममा करिश्मा मानन्धर चिट्ठी आएनमेरो मायालुको मलाई चिट्ठी आएन भन्दै रोएको कारुणिक दृश्य पत्र कुरेर बसेको अधीर प्रापकको जीवनमा पनि घटित हुन पुग्न सक्छ । नजाने, कति पटक पत्र बीचमै हराएर यस्तो भएको पनि होला धेरै मानिसको जीवनमा । यस्तो सम्झना तपाईंसँग पनि छ वा हुलाकीको आसमा प्रेमिकाको पत्र कुरेर बसेका सिनेमाका दृश्यले तपाईंलाई त्यसै नोस्टाल्जिक बनाउँछ भने तपाईंको स्मृतिको कुनै पत्रमा हुलाक टिकटका अनेक रंग, बान्की र प्रयोगका क्षणहरू पनि थपक्क बसेकै हुनुपर्छ ।
किनभने, तपाईं निश्चय पनि इन्टरनेट नजन्मिँदै हुर्केको पुस्तालाई प्रतिनिधित्व गर्नुहुन्छ । धेरै पत्र पठाएको सम्झना भए पनि अब त त्यो कुनै सुदूर अतित भइसकेको छ । पाउनेको हातैमा रहेको मोबाइल, ल्यापटप वा कम्प्युटरमा उत्तिखेरै पुग्ने गरी इमेल लेख्न छाडेर अब पत्र कसले पठाउने ? टिकट किन टाँसिराख्ने ? त्यसमाथि, अचेल त पत्रै पठाउनुपरे पनि पोस्टल इन्क्वायरी एन्ड ट्र्याकिङ सर्भिस (पिट) प्रणाली लागू भएका कारण हुलाक सेवामा पहिल्यै पोस्टेज शुल्क तिर्नुपर्ने भएपछि हुलाक टिकट राख्ने प्रचलन छैन ।
यसले गर्दा नागरिकता लिन वा सरकारी कामकाजका निवेदनमा आइपर्दा हुलाक टिकट टाँस्नुपर्ने आवश्यकताबाहेक अरू अवसरमा यो सानो कागजको टुक्राको सम्पर्कमा आइराख्ने अवस्था निम्तिँदैन । यसरी, प्रविधिको विकासका कारण मानिसहरूले भुल्दै गएको टिकट सम्झाउनै हुनुपर्छ, गएको हप्ता हुलाक सेवा विभागले टिकटहरूको प्रदर्शनी गर्यो । बबरमहलस्थित विभागको कार्यालयमा संकलकहरूका दुर्लभ टिकट पनि राखिएका थिए ।
पुरानानयाँ विविध बान्की र रंगहरूको प्रदर्शनी हेरेपछि लाग्यो, केबल हुलाकी प्रयोजनका लागि चाहिने सानो कागजको टुक्रा मात्रै होइन टिकट, यो इतिहासको प्रमाणिक एउटा दसी प्रमाण पनि हो र हो कलादेखि जैविक विविधतालाई जोगाउने एउटा प्रयास पनि ।
दुर्लभ र पुराना टिकट संकलन गर्नु मानिसहरूको वैयक्तिक सोख पनि हो । र, यस्ता सोख भएका मानिसहरू संलग्न एउटा अन्तर्राष्ट्रिय संस्था नै छ, वर्ल्ड फिलाटेलिक सोसाइटी जसले हुलाक टिकटहरूको संकलन, अध्ययन र प्रदर्शन गर्ने काम गर्छ । फ्रान्सेली शब्द फिलाटेली दुई अलग शब्द फिलोस र अटेलिया मिलेर बनेको छ । फिलोसको अर्थ हुन्छ प्रेम र अटेलियाको अर्थ हुन्छ करबाट मुक्त ।
कुनै समय चिट्ठीपत्र पठाउँदा प्रापकले चर्को शुल्क तिर्नुपर्थ्यो । पैसा तिर्नुपर्ने झन्झटले प्रापकहरू अधिकांश पत्र बुझ्न अस्वीकार गर्थे । यसले गर्दा हुलाक सेवा एक घाटा र अत्यासयुक्त काम हुन पुगेको थियो । त्यसलाई अन्त्य गर्न बेलायतका एक प्रबुद्ध व्यक्ति सर रोवल्यान्ड हिलले एउटा क्रान्तिकारी विचार ल्याए ।
त्यो के भने, टिकट टाँसेर पत्रको अग्रिम भुक्तानी गर्ने । यसो गर्दा प्रापकले पत्र सित्तैमा पाउँथ्यो भने पठाइएका हरेक पत्रको रकम असुली भइसकेको हुनाले हुलाक सेवा घाटामा जाने प्रश्नै आउँदैनथ्यो । हिलको सुझाव अनुसारै बेलायतको हुलाक सेवा विभागले सन् १८४० मा विश्वकै पहिलो हुलाक टिकट पेनी ब्ल्याक प्रकाशित गर्यो । महारानी भिक्टोरियाको तस्बिरसहितको यो टिकटले एक पेनीमा आधा आउन्ससम्मको पत्र देशभरि पठाउन सकिन्थ्यो । यसले बेलायतको हुलाक सेवामा क्रान्ति ल्यायो, जसलाई विश्वभरका अरू देशले पनि अनुसरण गरे ।
त्यसको ठीक ४१ वर्षपछि सन् १८८१ अर्थात् १९३५ मा राणा प्रधानमन्त्री रणोद्विप सिंहको पालामा नेपालमा हुलाक घरको स्थापना भयो । अनि त्यसको तीन वर्षपछि विसं १९३८ मा नेपाली हुलाक टिकटको पहिलो प्रकाशन गर्यो । एक आनाको मूल्य रहेको उक्त टिकटमा खुकुरी क्रस र श्रीपेच अंकित छ । विश्व हुलाक संघ स्थापनाको ५ वर्षपछि नै नेपालमा टिकट प्रकाशन हुनुमा जंगबहादुरको बेलायत यात्रा, उनले त्यहाँ देखेको बलियो हुलाक प्रणाली र फर्किंदा नेपालमा ल्याएको गिद्दे प्रेसको ठूलो भूमिका थियो ।
त्यसयता नेपालले १४ सय ६८ थरीको हुलाक टिकट प्रकाशन गरिसकेको छ । हुलाक सेवा विभागसँग यीमध्ये अधिकांश टिकटहरू छन् । तर, नेपाल फिलाटेलिक सोसाइटीका अध्यक्ष केदारप्रसाद प्रधानसँग हालसम्मका सबै टिकटहरूको संकलन छ । कक्षा ३ मा पढ्दादेखि टिकट संकलनको सोख पालेका प्रधान अहिले ७७ वर्षका भए र हुलाक सेवा विभागको निमन्त्रणामा गत साता उनले आफ्ना केही दुर्लभ टिकटलाई प्रदर्शनीमा राखे । त्यहाँ राखिएकोमध्ये २०१५ सालमा प्रकाशित नेपालको नक्साले विभागकी महानिर्देशक मनमाया पंगेनीको ध्यान तान्यो ।
हेर्नुस् त, चुच्चे नक्सा यतिबेलै छापिइसकेको रहेछ, प्रधानको प्रदर्शनीमा राखिएको टिकटतिर आँखा टिकाउँदै उनले संकेत गरिन्, यो त मलाई पनि थाहा थिएन । आम जानकारीमा नआएका यस्ता अरू पनि धेरै ऐतिहासिक तथ्य प्रदर्शनीमा राखिएका हुलाक टिकटले दिइरहेका थिए ।
नेपालमा मात्रै नभएर हुलाक टिकट आउनुअघि पत्राचार केवल धनी वर्गका लागि मात्र सीमित थियो । टिकटले यो सेवा सर्वसाधारणका लागि सुलभ बनायो । परिवारहरू जोडिन थाले, व्यापार विस्तार भयो र यसले साक्षरतामा वृद्धि पनि भयो ।
हुलाक टिकटहरूले महादेशहरूबीच भरपर्दो सञ्चार सुनिश्चित गरेर व्यापार, कूटनीति र उपनिवेश प्रशासनमा महत्त्वपूर्ण भूमिका निर्वाह गरे । यसले राष्ट्रहरूलाई जोडेर विश्वव्यापीकरणलाई तीव्र बनायो । नेपाल र भारतबीच विसं१९९३ पछि नेपाली र भारतीय टिकट प्रयोग गरेर आपसमा पत्र पठाउन सक्ने गरी सम्झौता भयो, जसले दुई देशका बासिन्दाबीच खबर लेनदेनमा ठूलो सहजता ल्यायो ।
विसं २०१३, असोज २६ मा नेपाल विश्व हुलाक संघको सदस्य भयो । यसले विश्वभरि नै पत्राचार गर्न नेपालीलाई सजिलो बनायो । हुलाक सेवालाई भरपर्दो बनाउन विसं २०१९ मा हुलाक ऐन र विसं २०२० मा हुलाक नियमावली तयार भयो । त्यसको ८ वर्षपछि २०२८ मा हुलाक सेवा विभागको स्थापना भयो । हुलाक सेवा विभागकी महानिर्देशक पंगेनी १४६ वर्षको हुलाक टिकटको इतिहासले नेपाललाई विश्व मानचित्रमा अलग्गै पहिचान दिएको जिकिर गर्छिन् ।
यो सानो कागजको टुक्राले कूटनीतिक खबरदेखि दुई प्रेमीहरूलाई हामी एकअर्कालाई सम्झिरहेका छौं है भन्ने जानकारी दिनका लागि अद्भुत सजिलो संयन्त्र खडा गरिदियो । पुराना सिनेमाहरूमा अक्सर पत्र कुरिरहेका अधीर प्रेमी वा आफन्तको दृश्यले दर्शकलाई अझै पनि भावुक बनाउने गर्छ ।
सुरुमा शासक र प्रशासकहरूको नाममा टिकट काटिन थाले पनि समयक्रममा विविध वस्तु, घटना र महत्त्वपूर्ण सामाजिक कामलाई सम्झाउन पनि हुलाक टिकट छापिन थाल्यो । समयक्रममा नेपाली टिकटहरूले पनि श्रीपेच र क्रस खुकुरीको विरासतलाई त्याग्दै सगरमाथा, बुद्ध र सहिद, लोपोन्मुख वनस्पति र राष्ट्रिय सम्पदाहरूलाई छाप्न थाल्यो । अस्ति भर्खरै हुलाक सेवा विभागले कपिलवस्तुमा उत्खनन गर्दा भेटिएको दुर्लभ बुद्धकालीन सिक्काको सम्झनामा पञ्चमार्क मुद्रा को टिकट छाप्यो, जो नेपालको सबैभन्दा कान्छो टिकट हो ।
कुनै समय कलाकार केके कर्माचार्य हुलाक टिकट डिजाइन गर्थे विभागका लागि । उनको अवकाश भएपछि पन्ध्र वर्षदेखि यो काम सम्हालिरहेकी छन् विभागकी कला अधिकृत पूर्णकला लिम्बू । यो अवधिमा उनले ३ सय ७२ टिकटहरूको डिजाइन गरेकी छन् । नेपाल शिक्षा परिषद्को हीरक जयन्तीका अवसरमा निकालिएको परिषद्को लोगो अंकित टिकट उनको पहिलो डिजाइन थियो ।
केही सहिद र दुर्लभ वनस्पतिका टिकटहरू अब आउने तयारीमा छन्, यी मेरा पछिल्ला डिजाइन हुन्, ललितकला पढेकी र ताप्लेजुङको फुङलिङमा जन्मेहुर्केकी पूर्णकला भन्छिन्, व्यक्ति, संस्कृति, वनस्पति र अरू यस्तै महत्त्वका कुराहरूलाई हामी टिकटमा छाप्ने काम गर्छौं ।
संविधानले हुलाक सेवालाई संघको एकल अधिकारमा सूचीकृत गरेपछि यसको संरचना परिवर्तन हुँदा ३ हजार हुलाकीले जागिर गुमाए । इन्टरनेटको बढ्दो प्रयोगले हुलाक टिकटको प्रचलनमा पनि कमी ल्यायो । समयक्रममा असान्दर्भिक झैं हुँदै जान लागेको हुलाक सेवालाई अब प्रविधिमैत्री बनाएर झनै सान्दर्भिक कसरी बनाउन सकिएला ? यसबारे महानिर्देशक पूर्णकला पंगेनी अचेल सोचिबस्छिन् । मानिसहरूलाई हुलाक टिकटबारे सम्झना होस् भनेर उनले गएको साता प्रदर्शनी गरेपछि टिकट संकलकहरूले आफ्ना संकलन देखाउने मौका पाए । त्यहाँ हेर्न जानेहरूले पुराना कुरा थाहा पाए । विभागसँग अहिले झन्डै ३० करोड मूल्यका हुलाक टिकट मौज्दात छन् ।
पिट प्रणालीमा गए पनि टिकट टाँस्नुपर्ने व्यवस्था लागू गरेर यी मौज्दात सम्पदाबाट रकम आर्जन गर्न सकिन्छ है भनेर उनी सरकारी संयन्त्रमा प्रस्ताव अघि बढाउने क्रममा छिन् । अचेल पनि सरकारी कामकाजमा १० रुपैयाँका टिकट धेरै प्रयोगमा आइरहेका छन् । विभागले पाँच वर्षअघि छापेको ५ सयको टिकट पनि छ । त्यसलाई अदालती शुल्कका सट्टा टिकट प्रयोग गर्न लगाएर प्रचलनमा ल्याउने प्रयत्नमा विभाग छ ।"
जुगेडी संघर्षमा सहादत दिने सन्तबहादुर र दशरथ चेपाङ : सन्तानलाई थाहा छैन सहिद घोषणाको खबर,"चितवन नेपालको राष्ट्रिय हित, लोकतन्त्र र अग्रगामी परिवर्तनका लागि भएको सशस्त्र संघर्ष र क्रान्तिको क्रममा सहादत प्राप्त गर्नेलाई सहिद घोषणा गर्ने निर्णय भएको भन्दै नेपाल सरकारले २०७९ सालको फागुन २९ गते नेपाल राजपत्रमा सूचना प्रकाशन गर्यो । सो राजपत्रको चितवन खण्डको ८४ नम्बरमा सन्तबहादुर चेपाङ र ८५ नम्बरमा दशरथ चेपाङको नाम छ ।
राजपत्रमा नै नाम आइसकेपछि उनीहरूलाई राज्यले सहिदको दर्जा दिएको पक्का भयो । तर यसरी नाम समावेश भएको दुई वर्ष पुग्न लाग्दा पनि सन्तबहादुर चेपाङ र दशरथ चेपाङका सन्तानलाई यस बारेमा जानकारी छैन । बिहीबार बिहान भेट भएका सन्तबहादुरका कान्छा छोरा अकिल चेपाङले भने, सहिद घोषणा हुन्छ भनेर धेरै वर्षदेखि नेताहरूले सुनाउँदै आएका त हुन् । भए नभएको थाहा छैन ।
त्यसैगरी दशरथ चेपाङका माइला छोरा किस्टबहादुर प्रजा चेपाङले पनि अकिलले जस्तै अनभिज्ञता व्यक्त गरे । राजपत्रमा उल्लेख भएअनुसार सन्तबहादुर र दशरथको साहदत मिति हो, २०३४ साल असार ७ गते । पञ्चायतकालमा चितवन जुगेडीमा भएको संघर्षमा सामेल हुँदा उनीहरू सहिद भएका थिए । उनीहरूलाई सहिद घोषणा गर्ने निर्णय सरकारले २०६५ सालको पुस ९ मा गरेको राजपत्रमा विवरण छ ।
घटना भएकै लामो समय भयो, सहिद घोषणा गर्ने निर्णय भएको पनि वर्षौंपछि राजपत्रमा सूचना निस्कियो । तर यो सूचना परिवारमा अझैसम्म पुगेको छैन । सहिद दशरथ र सन्तबहादुरका सन्तानहरूले पुर्ख्यौली थलो हपनी गाउँ छाडेका छैनन् । हपनी चितवनको पहाडी गाउँ हो । पहिला काउले र हाल इच्छाकामना गाउँपालिका२ मा पर्ने हपनी सदरमुकाम भरतपुरबाट झन्डै ४५ किलोमिटर उत्तरमा छ ।
नातिअगाडि लगाएर खानेपानी बोकेर आउँदै गरेका सहिद सन्तबहादुर चेपाङका छोरा अकिल चेपाङ । तस्बिर : रमेशकुमार पौडेलकान्तिपुर
बाटोघाटो राम्रो हुँदै गएका कारणले अहिले गाडीमा डेढ दुई घण्टामा भरतपुरदेखि हपनी पुग्न सकिन्छ । उ बेला यस्तो सजिलो थिएन । तैपनि भरतपुरनजिकको जुगेडी जान दशरथ र सन्तबहादुर तयार भएका थिए । पैदल जानुको विकल्प थिएन । हपनीबाट दशरथ र सन्तबहादुर मात्रै होइन, महिला र बालबालिकाबाहेक पूरै गाउँ जुगेडी गएको थियो । बाटामा भोक लागे पोलेर खानका लागि दूधिलो मकै पोको पारेर । घरमा अन्न सकिएको थियो ।
हपनीभन्दा पल्लो पाखामा रहेका दुम्किम गाउँका सुन्दर प्रजा चेपाङले जानुपर्छ है भनेका थिए सबैलाई । सुन्दर मात्रै हैन एकजना मदन भन्ने व्यक्तिले पनि उनीहरूलाई उत्प्रेरित गरेका थिए । मदनजस्तै नचिनेका अर्का एक जना पनि दुई चार दिनदेखि गाउँमा डुलेका थिए तिनको नाम अहिले किस्ट र अकिललाई हेक्का रहेन । किस्ट पनि बाबु दशरथका साथ लागेर जुगेडी हिँडेका थिए । अकिल त अलि सानै थिए ।
उबेला बाटो गाह्रो अफ्ठ्यारो थियो । तरपनि संघर्षमा जानु पर्दछ भन्दै नेताहरू गाउँ आए । अहिले गाउँ जान सजिलो भएको छ । तर सहिद घोषणा गरेको सूचना परिवारसम्म पुग्न सकेको छैन । अन्य सरकारी सेवा सुविधा त झनै परको कुरा भयो । हामीलाई पहिलापहिला नेताले सम्झन्थे । बैठकमा डाक्थे । तर जाँदा आउँदा खर्च मात्रै भयो । भो अब केही पर्दैन भनेर मैले त्यता जान छाडे सन्तबहादुरका छोरा अकिलले भने ।
के हो जुगेडी संघर्ष ?
रूपलाल विश्वकर्मा चितवनलाई आधार बनाएर राजनीति गर्दै राष्ट्रिय तहमा चर्चामा आएका व्यक्ति हुन् । उनी नेतृत्वको संगठनले थालेको आन्दोलन हो जुटपानी संघर्ष । ३० को दशकमा नेपाल कम्युनिस्ट पार्टी टुटफुटका चरणबाट गुज्रिइरहेको थियो । पार्टीका संस्थापक महासचिव पुष्पलाल श्रेष्ठको समर्थक रहेर सोही संगठनमा राजनीति गर्दागर्दै पछि त्यहाँबाट पनि अलग भएर आफ्नै नेतृत्वमा संगठन खोलेका व्यक्ति हुन्, रूपलाल ।
पुष्पलाल समूहमा सक्रिय रहेका बेलामा नै रूपलालले पूर्व प्रधानमन्त्री तथा माओवादीका अध्यक्ष रहेका पुष्पकमल दाहाललाई २०२८ सालमा पार्टी सदस्यता दिएका हुन् । तर पछि रूपलाल र दाहाल नै पुष्पलाल समूहमा रहेनन् । ३० को दशकमा झापाली समूह र चौथो महाधिवेशन समूह चितवनको राजनैतिक प्रतिस्पर्धामा रहँदा पुष्पलाल समूह पनि अस्तित्वमा त थियो तर एकाएक चर्चामा आयो जुगेडी संघर्ष गराउने रूपलालको समूह ।
रूपलाल २०२९ सालमा पुष्पलाल सूमहबाट अलग भएपछि किसान संघर्ष समूहका नाममा राजनैतिक गतिविधि गरेको इतिहासमा विद्यावारिधि गरेका वीरेन्द्र बहुमुखी क्याम्पस भरतपुरका प्राध्यापक राजेन्द्र रेग्मीले नेपालको राजनीतिमा रूपलाल विश्वकर्मा पुस्तकमा उल्लेख गरेका छन् । रूपलालको समूहले चितवनको पहाडी क्षेत्रमा संगठनिक गतिविधि विस्तार गर्न थाल्यो ।
सहिद दशरथ चेपाङका छोरा किस्टबहादुर (दायाँबाट तेस्रो) र उनका छोरा तथा बुहारी ।
नारायणगढमुग्लिन सडकको आडमा पर्ने जुगेडी बजारमा थियो धर्म साहु अर्थात् धर्मलाल मुल्मीको ठूलो पसल । उ बेला चेपाङ गाउँमा चैत्रपछि अनिकाल सुरु हुन्थ्यो । असार र साउनमा अनिकाल झनै बढ्थ्यो । नेताहरूले धर्म साहुको पसलबाट अन्न ल्याएर अनिकाल टार्ने योजना बनाएको भन्दै गाउँलेहरूलाई झारेका थिए । घरबाट बिहान खाना खाएर हिँड्यौं । राति बीचमा बास बस्यौं । भोलिपल्ट जुगेडी पुग्यौं किस्टले भने ।
हपनी र आसपासका पहाडी गाउँका डेढ दुई सय मान्छे उपरदाङगढीमा जुटेर एकै टोली बनाएर दाहखानी हुँदै जुगेडी झरेका थिए । उज्यालो हुँदा जुगेडी पुगेको टोलीले धर्मसाहुको पसलमा पुगेर धमाधम अन्न र अन्य सामान झिक्न सुरु गर्यो । आडमा रहेको सानुलाल जोशीको पसलबाट पनि सामान झिकेर टोली उकालो लाग्यो । पसलबाट ल्याएको सामान सबैलाई बराबर भाग लगाउने भनेर उनीहरु दाहाखानीको चौरमा भेला भए ।
हामी त निकै अलमल गरेर सामान बाँड्न थाल्यौं । भाइ अंश लगाए जसरी सबैलाई सबै चिज बराबर बाँड्ने भनियो । त्यही बेलामा पुलिस आयो । ड्याम्म गोली पड्काएको सुन्यौं । भागाभाग भयो किस्टले भने । किस्टका बाबु दशरथलाई घटनास्थलमै गोली लाग्यो । अकिलका बाबु सन्तबहादुर पक्राउ परे । पक्राउ परेको वर्ष दिन पुग्न लाग्दा जेलमै सन्तबहादुरको निधन भयो ।
तत्कालीन पञ्चायती सरकारले यो घटनालाई डाँका समूहको लुटपाट भनेको थियो । त्यो बेला यो घटनाले राष्ट्रिय राजनीतिमा नै चर्चा ल्याएको इतिहासकार राजेन्द्र रेग्मीले आफ्नो पुस्तकमा लेखेका छन् । चर्चा, आलोचना र समर्थनबीच रूपलालले संगठन फैलाउँदै लगे । पछि उनले नेपाल सर्वहारावादी श्रमिक संगठन भन्ने पार्टी नै गठन गरे । पछि यो पार्टी अन्य बाम घटकसँग एकीकृत भयो ।
पुष्पकमल दाहालको तत्कालीन नेकपा मशाल र निर्मल लामाको नेकपा चौम र रुपलालको पार्टी एकीकरण भएर २०४८ सालमा नेकपा (एकताकेन्द्र) गठन भयो । तर तीन वर्षपछि दाहालले अलग पार्टी नेकपा माओवादी गठन गरे । रूपलाल पनि एकता केन्द्रमा बसेनन् । वाम राजनीतिबाट नै अलग भए । एकता केन्द्र हुँदा नै जुगेडी घटना भएको दिनलाई किसान संघर्ष दिवसको रूपमा मनाउन लागियो । माओवादीले पनि यसलाई जारी नै राख्यो ।
त्यसैले आफूहरूलाई कुनै बेला जनमोर्चा र पछि माओवादीेले पनि बेला बेलामा सम्झने गरेको किस्टबहादुर बताउँछन् । तर २०७२ सालको भूकम्पपछि म बैठक या अन्य कार्यक्रमतिर जानै छाडेँ । बुढो पनि भइयो उनले भने । बाबु नै मरेर गएपछि अरु धेरै आशा नगरेको सन्तबहादुरका छोरा अकिलले सुनाए । तर उनीहरूको अवस्था कष्टकर नै छ । गुजारा जेनतेन चलेको छ ।
जग्गासमेत नामसारी भएको छैन
जुगेडी जान सन्तबहादुर निस्कँदा अकिल १३ वर्षका थिए । अनिकाल टार्ने खाद्यान्न लिन लहरै निस्केका गाउँलेहरू दुईचार दिनपछि एक्लाएक्लै गरेर खाली हात फर्कन थाले । तर अकिलका बुबा आएनन् । जेल परे भन्ने सुनेपछि बुबालाई भेट्न आफन्तको साथ लागेर अकिल भरतपुर कारागार पुगे । कारागारमा छोरो देखेर बुबा रुने, बुबा देखेर छोरो रुने गरे । अरु केही कुरा भएन । त्यसरी फर्केको केही समयपछि बुबा बितेको खबर आयो ।
पाखो भए पनि एक बिघा जति जमिन थियो सन्तबहादुरको नाममा । अकिल सन्तबहादुरका कान्छा छोरा भएपनि माइला छोरा सानैमा बितेका थिए । बाबु बितेको दुई वर्षपछि जेठा दाजु बिते । भाउजू त्यसअघि नै बितेको अकिलले बताए । परिवारमा एकपछि अर्को बज्रपात भयो । आमा पनि बितेपछि अकिल एक्लै भए । घरव्यवहार धान्न सम्हाल्नसमेत नसकेको उनी बताउँछन् । बाबु सन्तबहादुरको नामको जग्गासमेत नामसारी नगरेको उनले बताए ।
उ बेला भरतपुर जानु पनि सकस थियो । एक्लै परियो । अब बूढो भइयो । फेरि जग्गा पनि बाटोमा परेर थोरै मात्रै बाँकी छ । नामसारी गर्ने जाँगर पनि छैन, अक्किलले दिक्दार हुँदै भने । ३१ वर्षको लक्का जवान भएको हुँदा बाबु दशरथसँगै किस्टबहादुर पनि जुगेडी लागेका थिए । तर फर्कदा उनी एक्लै परे । गोली लागेर बाबुको मृत्यु भएको सुनेका मात्रै हुन्, लाश पनि परिवारले बुझ्न पाएनन् ।
घटना भएको नजिकका गाउँलेहरूले हामीले अन्तिम संस्कार गरेका हौं भने । उनीहरूले गाडेको भनेर देखाएको ठाउँमा घटना भएको त्यस्तै तीन चार महिनापछि गएर दूध, पानी र फलफूल चढाएँ किस्टबहादुरले भने । अहिले सम्झिँदा उनलाई नेताहरुले आफूलाई झुक्याएको र बच्न सक्ने सम्भावनामा पनि मृत्युवरण गर्न बाध्य पारेझैं लाग्छ । मर्ने र जेल पर्ने गाउँले मात्रै भए, नेता कोही समातिएनन्, किस्टले भने,हामीलाई अनिकाल टार्ने खाद्यान्न ल्याउन जाउँ भनेका थिए । त्यो पनि फ्रिमा हैन, केही समयपछि पैसा तिर्ने गरेर ल्याउन लागेको हो भनेका थिए । हामीले त बाँकी पनि अन्न नपाउने बेला थियो त्यो । त्यसैले जान राजी भइयो ।
तर धर्म साहुलाई नियन्त्रणमा लिएपछि कुरा नेताले भनेको जस्तै नभएर अर्कै भएको भेउ पाएको उनी बताउँछन् । यसरी कब्जामा लिएको सामान धेरै समय लिएर बाँड्नै नहुने उनले बताए । दिनभर लगाएर बाँड्न बस्दा पुलिस आयो गोली चलायो, गिरफ्तार गर्यो । यस्तो सामान त छिटोभन्दा छिटो आआफूले जे जति लिएको छ लिएर गइहाल भनेर गाउँलेलाई भनेको भए हामी डाँडा काटि सक्थ्यौं । पुलिसले भेटाउँदैन थियो, किस्टले भने । किस्टका पाँच दाजु भाइ भए पनि जीवित रहेकामध्ये माइला उनी र साइँला भाइ मात्र हुन् । त्यसैले अरु धेरै आशा छैन जेनतेन गुजारा चलेकै छ, अरु सहयोग किन चाहियो भन्छन् उनी ।
चेपाङ समुदाय सीमान्तिकृत वर्गमा पर्ने आदिवासी हुन् । चितवनको विकट पहाडी भूभागमा उनीहरूको बसोबास छ । आजभन्दा पुगनपुग आधा शताब्दी अगाडि राजनैतिक संघर्षमा भाग लिने चेपाङ कमै हुन्थे । दशरथ र सन्तबहादुर संघर्षमा होमिए । दशरथले गोली नै खाएर प्राण त्यागे । सन्तबहादुर जेलमा बिते । घटना भएको लामो समयपछि भए पनि सहिद घोषणा गर्नु राम्रो थियो । तर घोषणामा मात्रै सीमित राखेर भएन, नेपाल चेपाङ संघका केन्द्रीय अध्यक्ष गोविन्दराम चेपाङले भने ।"
वाइडबडीको समाचारमा मेरा सवाल,"काठमाडौँ (१)नेपाल वायुसेवा निगमले जारी गरेको टेन्डर आह्वानमा एएआर कम्पनीको नेतृत्वमा जर्मन एभिएसन र हाइफ्लाईको कन्सोर्टियमले टेन्डर जितेको हो । ती तीनवटा कम्पनी र आयरल्यान्डमा हाइफ्लाईएक्स नाम राखेर दर्ता गरिएको स्पेसल पर्पोज कम्पनी (एसपीवी) लाई सेल कम्पनी भन्न बिलकुल मिल्दैन ।
टेन्डर हाल्ने अरू नौवटा कम्पनी ठिक, तर टेन्डर जित्ने अमेरिका र युरोपका तीनवटा कम्पनीलाई मात्र सेल कम्पनी को संज्ञा दिनु कुनै पनि दृष्टिकोणले मिलेन । साथै ठुल्ठूला प्रोजेक्टमा एक डलरको एसपीवी कम्पनी स्थापना गरी कारोबार गर्ने चलन विश्वभर चलिरहेको प्रथा भएकाले हाइफ्लाईएक्स कम्पनीलाई सेल कम्पनी भन्नु बिलकुल गलत हो ।
(२)सञ्चय कोष र नागरिक लगानी कोषले निगमलाई ऋण दिन ऋण तथा जमानत ऐनअनुसार सरकार जमानत बस्नैपर्ने भएकाले मन्त्रिपरिषद्बाट स्वीकृत गरिएको हो । १०१२ वर्षपहिले दुईवटा न्यारोबडी खरिद गर्दा पनि मन्त्रिपरिषद्ले नै जमानत बस्ने निर्णय गरेको थियो ।
(३)ग्लोबल टेन्डरमा भाग लिएका १० वटा प्रस्तावमध्ये पारदर्शी ढंगले मूल्यांकन गरी सबभन्दा कम मूल्य कबोल गर्ने बोलपत्रदाता छनोट गरिएको हो । उक्त प्रोजेक्ट सम्पन्न भइरहँदा र पूरा भइसकेपछि उक्त कम्पनीभित्रको आन्तरिक मामिला (जस्तै निगमले भुक्तानी गरेको रकम कहाँ पठायो, कुन मुलुकको कुन बैंकमा रकम पठायो, कसलाई के प्रयोजनका लागि के कति रकम दियो, तीन पार्टनर कम्पनीमा के कति नाफाको बाँडफाँट गरियो आदि) बारे निगमलाई जानकारी हुने कुरा भएन । निगम व्यवस्थापन र निगम पदाधिकारीहरूको प्रमुख चासोको विषय भनेको सम्झौतामा उल्लेखित रकम भुक्तानी भइसकेपछि स्पेसिफिकेसन बमोजिमको सामान डेलिभरी भएको छ कि छैन भन्ने मात्र हो ।
(४)विशेष अदालतले हालसालै गरेको फैसला दुई प्राविधिक विषयमा मात्र हो विमानले बोक्न सक्ने अधिकतम भार (एमटीओडब्लू) र मूल्य समायोजन (प्राइज एस्कालेसन) । यसमा निगमलाई गैरकानुनी हानिनोक्सानी पुर्याउने कार्य भएको भनेर मात्र फैसलामा उल्लेख गरेको छ । निश्चित रूपमा नेपाली नागरिकहरूलाई कमिसन दिएको थियो भने अख्तियारको दायराभित्र पर्छ नै र सो बमोजिम सोही फैसलामा सम्मानित विशेष अदालतले तत्काल छुट्टै अनुसन्धान गरी आवश्यक कारबाही बढाउन अख्तियार दुरुपयोग अनुसन्धान आयोगमा लेखी पठाउनेसमेत ठहर्छ भनेर संक्षिप्त फैसलामा उल्लेख गरी नै सकेको छ । अतः अख्तियारले छानबिन गरेपछि के नतिजा आउँछ भनी नपर्खीकन कसैको चरित्र हत्या गर्नु उचित नहुने व्यहोरा अनुरोध छ ।
सुगतरत्न कंसाकार
पूर्वमहाप्रबन्धक, नेपाल वायुसेवा निगम"
युक्रेनबाट किस्ता किस्तामा आउने मृत्युका खबर,"जुन परिवारका युवा रुसयुक्रेन युद्धको मोर्चामा खटिएका छन्, तिनका परिवारको हरेक रात दुःस्वप्नमा बितिरहेको छ । युद्धमा मारिएका नेपालीको सूची सार्वजनिक हुँदा सिंगो देश झस्किने गरेको छ । सोमबार फेरि त्यस्तै खबर आयो रुसी सेनामा भर्ती भएर युक्रेनसँगको युद्धमा खटिएका थप १० नेपालीको मृत्यु भएको पुष्टि परराष्ट्र मन्त्रालयले गर्यो ।
यसअघि पनि अद्यावधिक हुँदै आएको सूचीका आधारमा युक्रेन युद्धमा ४९ नेपालीको मृत्यु भएको पुष्टि भइसकेको छ, १ सय १८ जना बेपत्ता रहेको भनेर परिवारले सरकारलाई निवेदन दिएका छन् । यसरी युद्धभूमिमा हराएका आफन्तको मृत्युका खबर किस्ता किस्तामा सार्वजनिक हुँदा नेपाली समाज पनि किस्ता किस्तामा व्यथित भइरहेको छ ।
यो शृंखलाले कहिले विश्राम पाउला ? सबैका प्रश्न छ, जवाफ कोहीसँग पनि छैन । मृत्युलाई स्विकार्नुको विकल्प छैन, तर युद्धभूमिमै रहेका तथा युद्धबन्दी बनाइएकाहरूलाई फिर्ता ल्याउनु र मारिएकाहरूका परिवार तथा तथा घाइतेहरूलाई क्षतिपूर्ति दिलाउनु अहिलेको मुख्य जिम्मेवारी हो । यसका लागि सरकारदेखि सरोकारवाला सबै संवेदनशील बन्नुपर्छ ।
सन् २०२२ को फेब्रुअरीमा रुसले छिमेकी युक्रेनमाथि आक्रमण सुरु गरेदेखि नै हजारौं किलोमिटर यताको नेपाली समाज पनि तनावमा मिसिन पुग्यो । बेरोजगारी वा न्यून आयले सामूहिक रूपमै ग्रसित नेपाली समाजमा युद्ध यसरी चित्रित भयो, मानौं, रुसले सुरु गरेको आक्रमण हाम्रा सारा दुःख हरण गर्ने अवसरका हो । युद्धभूमिमा जाँदा पाइने आर्थिक लाभ र त्यसले निर्माण गर्ने सुनौलो जीवनको प्रलोभनले हाम्रा युवालाई यसरी भुलायो कि उनीहरूले त्यहाँको भयावह परिणाम आकलन नै गर्न सकेनन् ।
त्यसैले स्वदेश वा विदेशमा तुलनात्मक रूपमा ठिकठाकै आम्दानी गरिरहेका वा सैन्य पूष्ठभूमि भएका युवाहरू पनि रुस हानिए । तर यो यात्राप्रति उनीहरू आफैं पनि ढुक्क थिएनन् त्यसैले कतिले त आमा र श्रीमतीलाई पनि बताउन सकेका थिएनन् । नेपालीलाई रोजगारी र आम्दानी चाहिएको थियो भने रुसलाई रेड जोन मा उभिने मानव चाहिएको थियो । त्यसैले युद्धसम्बन्धी पूरा तालिमसमेत नलिई नेपालीहरू खटाइए ।
परिणामतः केही साताको अन्तरमा मानवीय क्षतिको विवरण अद्यावधिक भइरहेको छ । कतिपयलाई युक्रेनले पक्रेरसमेत राखेको छ । उनीहरू कहिले छुट्छन् भन्ने अन्योल छ । रुसी सेनामा नेपाली युवाको भर्ती गैरकानुनी हो, त्यसैले युद्धमोर्चामा कति नेपाली छन् भन्ने अभिलेख नेपाल सरकारले जुटाउन सकेको छैन । यद्यपि त्यहाँ भएका नेपालीहरूका अनुसार करिब १५ सय नेपाली रुसी सेनामा भर्ना भएका छन् । १ सय १८ युवा युद्ध मैदानमा बेपत्ता भएको भन्दै आफन्तले कन्सुलर विभागमा निवेदन दिएका छन् ।
यतिबेला उठाउनुपर्ने केही मुख्य विषय छन् । करार अवधि सकिएका वा बाँकी रहेका युवा जो नेपाल फर्कन चाहन्छन्, उनीहरूलाई फर्किने दिने समझदारी पनि भएको छ । करार अवधि सकिएका कतिपय फर्किएका पनि छन् तर कतिपय भने फिल्ड कमान्डरको नियन्त्रण रहेको बताइन्छ ।
त्यसैले कम्तीमा फर्किन चाहनेले फर्किन पाउने अवस्था सिर्जना गर्न सरकारले कूटनीतिक भूमिकालाई थप सशक्त बनाउनुपर्छ । त्यस्तै नेपाली युवाको भर्ती रोकिएको भन्ने रुसी सरकारको दाबी छ, तर पनि नेपालबाट रुसी सेनामा भर्ना नहुन युवाहरूलाई प्रेरित गर्दै सरकारले चेतना फैलाउन जरुरी छ ।
मृत्यु भएका वा घाइते भएकाले पाउने भनिएको क्षतिपूर्ति अझै पाउन सकेका छैनन् । आर्थिक क्षतिपूर्ति दिने भनिए पनि त्यसको प्रक्रिया अझै प्रस्ट छैन । क्षतिपूर्ति दाबीका लागि रुस नै गएर मुद्दा लड्नुपर्नेजस्ता प्रसंग पनि आउने गरेका छन् । त्यसमा पनि कति समयभित्र जानुपर्नेजस्ता विस्तृत विवरणबारे अन्योल नै छ ।
त्यसैले यो प्रक्रिया नै प्रस्ट र व्यावहारिक छैन । यतिबेला राज्यको अतिरिक्त भूमिका अपेक्षित छ । उसले पीडित परिवारलाई भरोसा दिलाउन सक्नुपर्छ कुनै परिवारले पनि अब थप हैरानी बेहोर्नुपर्ने छैन । राज्यले आफ्नो दायित्व बहन गर्छ । रुस सरकारसँग कूटनीतिक पहल गरेर पाउने भनी तोकिएको क्षतिपूर्ति सहजै उपलब्ध गराउँछ ।
रुसयुक्रेन युद्धमा ४९ जना नेपाली मारिएको विवरण राज्यसँग भए पनि रुसी सेनामा भर्ना हुने नेपालीको यकिन संख्याबारे अन्योल छ । आफ्ना नागरिकको विवरण निश्चित गर्न नसक्नु राज्यको कमजोरी हो । नागरिकको दायित्व पनि यहाँ अपेक्षित छ । पहिलो त परिवारका सदस्यले युद्धमा होमिनका लागि रुस जाने विषयलाई निरुत्साहित गर्नुपर्छ ।
अर्कोतिर, आफ्ना परिवारका सदस्य रुसका तर्फबाट युद्धमा होमिएका छन् भने त्यसबारे विस्तृत सूचना राज्यलाई दिनुपर्छ । समग्रमा, रुसयुक्रेन युद्ध झन्डै तीन वर्षयताको यथार्थ हो । यसको मूल्य हामीले पनि चुकाइरहेका छौं । यतिबेला हामी यसबाट अलग्गिनु, यसबाट अलग राख्नु र क्षतिपूर्तिका लागि सार्थक पहल गर्नु आवश्यक छ । यसको नेतृत्व गर्ने सरकारले नै हो ।"
अन्ततः आमालाई रुसबाट खबर आयो उनका छोरासहित १० नेपाली मारिए,"काठमाडौँ कञ्चनपुरको वेदकोट९ सुन्दरपुरकी कमलादेवी विष्टलाई रुसी सेनामा भर्ती भएका छोरा लोकेन्द्रबहादुरले गत असारमा मेसेन्जरमा भनेका थिए, चिन्ता नलिनु आमा, ऋण तिरिसकेको छु, अब फर्किएर घर बनाउने हो । छोराको त्यो वचनयता कमलादेवीको फोन सुनसान थियो, आँखाबाट दशधारा रोकिएका थिएनन् । अन्ततः रुसबाट त्यो खबर आयो, जुन खबरले उनी स्तब्ध भएकी छन् ।
खबर छ उनै लोकेन्द्रसहित थप १० नेपालीको रुसयुक्रेन युद्धमा मृत्यु ।
छिमेकी विराजन विष्ट र उनका भाइ निराजनसँगै दलाललाई ७ लाख रुपैयाँ बुझाएर रुस गएका लोकेन्द्र असार २८ देखि बेखबर थिए । लोकेन्द्रसँगै गएका विराजनको पनि मृत्यु पुष्टि भएको छ भने निराजन घाइते छन् । लोकेन्द्र रुसको नियन्त्रणमा रहेको युक्रेनको जैपसोरिजिया क्षेत्रमा मारिएका हुन् । मलेसिया, साउदी अरब र संयुक्त अरब इमिरेट्समा काम गरेर फर्केका लोकेन्द्र आकर्षक तलब पाउने आसमा रुसी सेनामा भर्ती हुन पुगेका थिए ।
रुसी सेनामा भर्ती भएर युक्रेनसँगको युद्धमा खटिएका थप १० नेपालीको मृत्यु भएको परराष्ट्र मन्त्रालयले सोमबार पुष्टि गरेको हो । मस्कोस्थित नेपाली दूतावासले पुस ८ सम्म परराष्ट्र मन्त्रालयमा पठाएको विवरणअनुसार हालसम्म रुसयुक्रेन युद्धमा मृत्यु हुने नेपालीको संख्या ४९ पुगेको छ ।
मोरङका जीवन राई, कञ्चनपुरका विराजन र लोकेन्द्रबहादुर, रोल्पाका गणेशसिंह पुन, स्याङ्जाका गणेश श्रेष्ठ, उदयपुरका ओमबहादुर मगर, जीवन लिम्बू, मोहन तामाङ र ध्रुव घर्तीमगर तथा चितवनका रञ्जित गुरुङको पनि मृत्यु पुष्टि भएको मन्त्रालयले जनाएको छ ।
सरकारले मृत्यु भएका सबैको परिवारलाई जानकारी दिएको छ । सरकारले औपचारिक जानकारी दिनुअघि नै अधिकांश परिवारले काजक्रिया गरिसकेका छन् । कञ्चनपुरका विराजनको वैशाख ५ मै बंकरभित्र ड्रोन आक्रमणमा परी मृत्यु भएको थियो । तर रुस र नेपाल सरकारले पुष्टि गरेका थिएनन् । साथीहरूको सूचनाका आधारमा परिवारले विराजनको अन्तिम संस्कार गरेका थिए । उहाँसँग अन्तिम संवाद भएको तीन दिनपछि युद्धमा मृत्यु भएको खबर आयो, बंकरमा नै विस्फोटमा मारिएको भिडियोसमेत पाएका थियौं, पत्नी चाँदनीले भनिन्, त्यसकै आधारमा काजक्रियाको विधि पूरा गर्यौं ।
तर पति विराजनको अन्तिम संस्कार गर्न बुधबार (पुस १० मा) रुसको राजधानी मस्कोतर्फ जाने तयारीमा रहेको चाँदनीले बताइन् । नेपालबाट मस्को उड्न टिकट नै पाएनौं, बुधबार दिल्लीबाट दुबई हुँदै मस्को जाँदै छौं, उनले भनिन्, म र दाइ छौं । मस्कोमा अन्तिम संस्कार गरी क्षतिपूर्तिका लागि आवश्यक प्रक्रिया अघि बढाउनेछौं । क्षतिपूर्ति नपाएसम्म मस्कोमै बस्छौं । रुसयुक्रेन युद्धमा गम्भीर घाइते भएका देवर निराजनलाई पनि भेट्ने योजना रहेको उनले बताइन् ।
चितवनका रञ्जित गुरुङ जेठ २५ सम्म अन्तिम सम्पर्कमा थिए । आजबाट अर्को ठाउँमा जाँदै छु, यो ठाउँलाई बिदाइ गरियो । मेरो कुल देउताले रक्षा गरून् । अन्तको बसाइ पनि राम्रो होस्, युद्धको अर्को मोर्चामा जानुअघि उनले टिकटकमा आफ्नो भिडियो हाल्दै भनेका थिए, सम्भव भएसम्म चाँडो अर्को भिडियो अपलोड गर्नेछु । त्यसपछि उनी सम्पर्कमा आएनन् ।
वैदेशिक रोजगारीका लागि दुबई पुगेका गुरुङ उतैबाट रुसी सेनामा भर्ती हुन पुगेका थिए र त्यसको सातौं महिनामा युद्धमा ज्यान गुमाएका हुन् । रुस र युक्रेनबीचको १७ सय किमि सीमा क्षेत्रमा चलिरहेको युद्धमा रुसी सेनामा रहेर खटिएका नेपालीको आधिकारिक तथ्यांक नेपाल सरकारसँग छैन । युद्धमा खटिएका र फर्किएका नेपालीका अनुसार रुसले युद्धसम्बन्धी पूरा तालिम नदिई रेड जोन मा पठाउँदा मानवीय क्षति बढेको हो ।
१ सय १८ जनाका परिवारले युद्ध मैदानमा बेपत्ता भएको भन्दै कन्सुलर विभागमा निवेदन दिएका छन् । यीमध्ये रुसी सरकारको अनुरोधमा ५७ जनाका पारिवारिक सदस्यले शव पहिचानमा सहयोग पुगोस् भन्दै डीएनए नमुनासमेत पठाएका थिए । तर अझै पुष्टि हुन सकेकोनसकेको केही जानकारी आएको छैन ।
परराष्ट्र मन्त्रालयले १८ मंसिर २०८० मा रुस सरकारलाई नेपाली नागरिकलाई रुसी सेनामा भर्ना नगर्न र गरिएको भए उनीहरूलाई तत्काल नेपाल फर्काउन भन्दै कूटनीतिक नोट पठाएको थियो । करिब १५ सय नेपाली रुसी सेनामा भर्ना भएको अनुमान छ । त्यसमध्ये एक वर्ष करारपत्र रद्द गरेर १ सय ६२ जना नेपाल आइसकेको तथ्यांक नेपाली दूतावाससँग छ ।
नेपाल सरकारको पहलपछि रुसले गत मेबाट नेपालीलाई भर्ना लिन छाडेको परराष्ट्रको दाबी छ । त्यसयता करार नवीकरण गर्न नचाहनेका लागि रुसी सरकारले खुकुलो नीति लिएको छ । करारपत्र समाप्त भएका धेरै नेपाली फर्किएका छन्, रुसका लागि कार्यवाहक राजदूत सुशील घिमिरेले भने, कतिपय करारपत्र रद्द भएकाहरू युद्ध क्षेत्रमा नै छन् । उनीहरूलाई मस्को ल्याउन रुसी विदेश मन्त्रालयसँग समन्वय गरिरहेका छौं ।"
कान्तिपुर न्युज ब्रिफ : आज दिनभर देशमा के के भयो ?,"काठमाडौँ आज पोखराको सूर्यदर्शन सहकारी ठगी प्रकरणमा अध्यक्ष गीतेन्द्रबाबु (जीबी) राईसहित १९ जनाविरुद्ध कास्की जिल्ला अदालतमा शुक्रबार पूरक अभियोग दर्ता भएको देखि काठमाडौंबाट बाहिरिने मुख्यमार्ग नौबिसेमुग्लिन सडक पुस ७ देखि १३ सम्म आंशिक बन्द हुनेसम्मका खबरहरु रहेका छन् ।
पोखराको सूर्यदर्शन सहकारी ठगी प्रकरणमा अध्यक्ष गीतेन्द्रबाबु (जीबी) राईसहित १९ जनाविरुद्ध कास्की जिल्ला अदालतमा शुक्रबार पूरक अभियोग दर्ता गरिएको छ । जिल्ला सरकारी वकिलको कार्यालय कास्कीले थप अभियोग र बिगो दाबी गर्दै पुरक अभियोग पत्र अदालतमा पेस गरेको हो । यसअघि १९ जनाविरुद्ध २०८० असोजमा सहकारी ठगीसम्बन्धी कसुरमा मुद्दा चलाइएकोमा यसपल्ट संगठित अपराध र सम्पत्ति शुद्धीकरणसम्बन्धी कसुरमा समेत मुद्दा चलाइएको जिल्ला न्यायाधिवक्ता कमला काफ्लेले जानकारी दिइन् ।
जीबी राईसहित १९ जनाविरुद्ध कास्की जिल्ला अदालतमा पूरक अभियोग दर्ता
पृथ्वी राजमार्गअन्तर्गत मुग्लिननौबिसे सडक खण्ड आइतबारदेखि दिउँसोमा एक साता आंशिक बन्द हुने भएको छ । सो सडक खण्डको पोखरेभीर र विशालटारमा चट्टानको भित्तो काटेर घुम्ति सुधार गर्नुपर्ने भएकाले यही पुस ७ गते देखि १३ गतेसम्म दिनको तीन घण्टा सडक बन्द गर्न लागिएको हो ।अब पोखरेभीर मोड सुधारका लागि नौबिसेबाट गजुरी छिर्ने भारी सवारीसाधन गल्छीबैरेनी र हलुका सवारीसाधन जरेखेतमा रोकिनेछ ।
मुग्लिननौबिसे सडक दिउँसो बन्द हुने
महिला एसीसी यू१९ कपमा नेपाल सुपर४ बाट बाहरिएको छ । शुक्रबार बंगलादेशसँग ९ विकेटले पराजित भएपछि नेपाल फाइनलमा जानबाट चुकेको छ । यस खेलमा जित हासिल गर्ने टोलीले फाइनलमा स्थान बनाउनेछ ।
एसीसी यू१९ कप : बंगलादेशसँग हारेपछि नेपाल सुपर४ बाट बाहिरियो
एसियाली विकास बैंक (एडीबी)ले विभिन्न तीन परियोजना कार्यान्वयन गर्न एक खर्ब पाँच अर्ब ६१ करोड रुपैयाँ सहयोग गर्ने भएको छ । सहायता रकममध्ये छ अर्ब ५२ करोड रुपैयाँ अनुदान हो भने बाँकी रकम सहुलियतपूर्ण ऋण हो । अर्थ मन्त्रालयमा आज आयोजित कार्यक्रममा ऋण एवं अनुदान सहायतासम्बन्धी सम्झौतापत्रमा अर्थसचिव डा रामप्रसाद घिमिरे र एडीबीका देशीय निर्देशक आर्नो कोश्वाले हस्ताक्षर गरे ।
एडीबीद्वारा एक खर्ब पाँच अर्ब एकसट्ठी करोड सहयोग
भारतको राजधानी नयाँ दिल्लीमा नेपालभारत आर्थिक सम्मेलन सुरु भएको छ । शुक्रबार काठमाडौं विश्वविद्यालय अन्तर्गतको नेपाल समसामयिक अध्ययन केन्द्र र भारतको फाउन्डेसन फर इकोनोमिक ग्रोथ एन्ड वेल्फर (एग्रो फाउन्डेसन)द्वारा संयुक्त रुपमा सम्मेलन आयोजना गरिएको हो । परराष्ट्र मन्त्री आरजु राणाले नेपालमा लगानी विस्तार गर्न भारतीय लगानीकर्ताहरूलाई आग्रह गरेकी छिन् । सम्मेलनमा प्रमुख वक्ताका रुपमा बोल्दै नेपालमा रहेको प्रत्यक्ष विदेशी लगानी (एफडीआई)मध्ये सबैभन्दा धेरै भारतकै रहेको स्मरण गर्दै थप लगानी विस्तारका लागि उनले आग्रह गरेकी हुन् ।
नेपालभारत आर्थिक सम्मेलन भारतको नयाँ दिल्लीमा सुरु"
कान्तिपुर न्युज ब्रिफ : आज दिनभर देशमा के  के भयो ?,"काठमाडौँ आज कर्णालीलाई पन्छाउँदै जनकपुर एनपीएलको फाइनलमा पुगेको खबरदेखि पहिरोले क्षति पुर्याएको माथिल्लो तामाकोशी जलविद्युत् केन्द्रको मर्मतको काम तीव्र भएकोसम्मका खबरहरु चर्चामा रहे ।
असोज १२ गतेको पहिरोले स्वदेशी लगानीको देशकै ठूलो ४ सय ५६ मेगावाटको माथिल्लो तामाकोशी जलविद्युत् केन्द्र सञ्चालन गृह पूर्णरुपमा क्षति गरेको थियो । यतिबेला यो जलविद्युत् केन्द्रको मर्मतको काम तीव्र पारिएको छ । पुस १० गतेको समयसीमा राखेर विद्युत् केन्द्रबाट उत्पादन थाल्ने गरी तयारी सुरु गरिएको छ ।
नेपाल प्रिमियर लिग२०२४ को रोचक खेलमा आज कर्णालीलाई पन्छाउँदै जनकपुर एनपीएलको फाइनलमा पुग्यो । अब एनपीएलको फाइनलमा सुदूरपश्चिम रोयल्सको सामना हुने भएको छ, जनकपुर बोल्ट्ससँग । यि तिनै दुई टिम हुन, जसले लिग चरणको समाप्तिमा शीर्ष दुई स्थान हात पारेको थियो ।
आज सेयर कारोबार मापक नेप्से परिसूचक ३१४३ अंकले घटेको छ । आज १।१९ प्रतिशतले घटेर २५९६८२ विन्दुमा बन्द भएको छ । आज कुल २९ कम्पनीको सेयर मूल्य बढ्यो भने २११ कम्पनीको मूल्य घट्यो । ३ कम्पनीको मूल्य स्थिर रह्यो ।
मलेसियामा जारी महिला यू१९ एसिया कपको सुपर४ को नेपाल र श्रीलंकाबीचको खेल वर्षाका कारण रद्द भएपछि एकएक अंक बाँडेका छन् । आजको खेलमा नेपालले श्रीलंकाविरुद्ध टस जितेर फिल्डिङ गरेको थियो । पहिलो ओभर सकिए लगत्तै सुरु भएको वर्षा नरोकिएपछि खेल रद्द हुन पुगेको हो । नेपालले पहिलो ओभरमै श्रीलंकाको एक विकेट लिएको थियो । वर्षा नरोकिएपछि दुवै टोलीले समान एकरएक अंक बाँडेका हुन् ।"
कान्तिपुर न्युज ब्रिफ : आज दिनभर देशमा केके भयो ?,"काठमाडौँ क्रिकेटको रोमान्चक खेल यात्रामा आज सुदूरपश्चिम रोयल्सको फाइनल यात्रा देखि त्रिविको जग्गा हिनामिना गर्ने जो कोही भएपनि कारबाही गर्ने प्रधानमन्त्री केपी शर्मा ओलीको भनाइसम्म आज समाचारको केन्द्रमा रहे ।
विनोद भण्डारी भण्डारीको अर्धशतकले सुदूरपश्चिम रोयल्स नेपाल प्रिमियर लिग एनपीएलको फाइनलमा पुगेको छ । जनकपुर बोल्ट्सलाई ८ विकेटले पराजित गरेर सुदूरपश्चिम रोयल्स पुगेको हो ।
भण्डारीको अर्धशतकले सुदूरपश्चिम रोयल्स एनपीएलको फाइनलमा
प्रधानमन्त्री केपी शर्मा ओलीले त्रिभुवन विश्विविद्यालयको जग्गा तथा सम्पत्ति खोजविन आयोगको प्रतिवेदन बुझ्दै जग्गा हिनामिना गर्ने जो कोही भएपनि कानूनबमोजिम कारबाहीको दायरामा ल्याइने बताएका छन् । उनले आयोगको सिफारिसबमोजिम सरकारले कारबाही अघि बढाउने बताएका छन् ।
'आयोगले अध्ययन गर्न नभ्याएका र नसकेका क्षेत्रलाई पनि थप अध्ययन गरेर खोजिने छ। आयोगबाट सिफारिस भएका विषयलाई तत्काल कार्यान्वयन गर्दै खोज्न बाँकी विषयमा थप अध्ययन गरिनेछ । हात हालेपछि यसलाई टुंगोमा पुर्याएरै छाडिने छ,' ओलीको भनाइ छ ।
त्रिविको जग्गा हिनामिना गर्ने जो कोही भए पनि कारबाही हुन्छ : प्रधानमन्त्री ओली
विवादास्पद व्यापारी दुर्गा प्रसाईंको यतिवेला थुनामा छन् । यिनै प्रसाइले बैंकविरुद्ध अदालतमा रिट दायर गरेका थिए । उच्च अदालत विराटनगरको इलाम इजलासले मंगलबार उनको रिट खारेज गरिदिएको हो । यससँगै उनले बैंकबाट लिएको ऋण असुल्न बैंकहरूलाई सहज भएको छ ।
दुर्गा प्रसाईंको रिट खारेज, ऋण असुल्न बैंकहरूलाई सहज
राष्ट्रपति रामचन्द्र पौडेलले शंकरप्रसाद शर्मालाई भारतका लागि राजदूत नियुक्त गरेका छन् । त्यस्तै राष्ट्रपति पौडेलले मलेसियाका लागि पनि नेत्रप्रसाद तिम्सिनालाई राजदूतमा नियुक्त गरेका छन् । शर्मा दोस्रो पटक भारतका लागि राजदूत बन्दैछन् । त्यसका लागि भारत सरकारलाई पत्राचार गरिएको ७८ दिनपछि एग्रिमो प्राप्त भएको हो ।
भारतका लागि शंकरप्रसाद शर्मा राजदूत नियुक्त"
कान्तिपुर न्यूज ब्रिफ : आज दिनभर देशमा केके भयो ?,"काठमाडौँ आज राष्ट्रिय स्वतन्त्र पार्टीका सभापति एवं पूर्वउपप्रधानमन्त्री रवि लामिछानेलाई थप ४ दिन हिरासतमा राखेर अनुसन्धान गर्न जिल्ला अदालत कास्कीले अनुमति दिएकोदेखि लेखा समिति सभापति ऋषिकेश पोखरेलपत्नी अञ्जला कोइरालासहित २५ जनाविरुद्ध मोरङ जिल्ला अदालतले मंगलबार पक्राउ पुर्जी जारी लगायतका समाचार प्रकाशित भएका छन् ।
आज राष्ट्रिय स्वतन्त्र पार्टीका सभापति एवं पूर्व उपप्रधानमन्त्री रवि लामिछानेलाई थप ४ दिन हिरासतमा राखेर अनुसन्धान गर्न जिल्ला अदालत कास्कीले अनुमति दिएको छ । मंगलबार न्यायाधीश हिमलाल बेलबासेको इजलासले लामिछानेसहित छविलाल जोशी, लिला पछाई, रामबहादुर खनाल र कृष्णबहादुर गुरुङलाई हिरासतमा राख्न म्याद थप गरेको हो ।
अख्तियार दुरुपयोग अनुसन्धान आयोगमा बेनामे उजुरी दिन नपाउने व्यवस्था गर्नका लागि केही संसदहरु सक्रिय भएका थिए । तर प्रतिनिधिसभा अन्तर्गतको राज्य व्यवस्था तथा सुशासन समितिमा विचाराधीन अख्तियार दुरुपयोग अनुसन्धान आयोग तेस्रो संशोधन विधेयकमा अख्तियारमा दर्ता हुनजाने उजुरीकर्ताका नाम र ठेगाना उल्लेख नभएका उजुरी पनि दर्ता हुन पाउने व्यवस्थालाई संशोधन नगर्ने सहमति जुट्यो । यो सँगै आफ्नो नाम र ठेगाना उल्लेख नगरी उजुरी दर्ता गराउन पाउने व्यवस्था यथावत रहने भएको छ ।
नेपाल प्रिमियर लिग (एनपीएल)को आयोजक नेपाल क्रिकेट संघ क्यानले आज विजेता टोलीका लागि पुरस्कारको घोषणा गरेको छ । क्यानका अनुसार विजेता टोलीले एक करोड १० लाख पुरस्कार पाउने भएको छ । उपविजेताले ५१ लाख र तेस्रो स्थानमा रहनेले २५ लाख पाउँदा चौथो हुनेले १५ लाख पुरस्कार पाउने छन् ।
लामो समयदेखि निर्माणधीन नागढुंगासिस्नेखोला सुरुङमार्ग प्रभावित क्षेत्रका स्थानीयलाई क्षतिपूर्ति दिने विषय किचलोमा रुपमा रहेको थियो । पछिल्लो मन्त्रिपरिषद् बैठकले सुरुङ मार्ग आयोजना अन्तर्गत क्षतिपूर्ति तथा समस्या समाधानका लागि सैद्धान्तिक सहमति दिने निर्णय गरेसँगै प्रभावित क्षेत्रका स्थानीयले उठाउँदै आएको माग सम्बोधन हुने भएको छ । अब प्रभावित स्थानीयले क्षतिपूर्ति पाउनेछन् ।
नेपाल विद्युत् प्राधिकरण ले ४५६ मेगावाटको माथिल्लो तामाकोशीबाट उत्पादन सुरु नभएसम्म बढी विद्युत् माग हुने साँझको समय (पिक आवर) मा औद्योगिक क्षेत्रको विद्युत् कटौती हुने जनाएको छ । प्राधिकरणका अनुसार चसिोका कारण यतिबेला विद्युत् माग बढ्दो छ । तर नेपालको विद्युत् प्रणालीमा सबैभन्दा बढी हिस्सा रहेको जलविद्युत् आयोजनाहरुको उत्पादन घट्ने अवस्था छ ।
मोरङको धनपालथान गाउँपालिका३ को उमागौरी सहकारीको रकमअपचलन मुद्दाको अनुसन्धान अब सुरु हुने भएको छ । किनकि यो मुद्दाका प्रतिवादी संघीय संसद्को लेखा समिति सभापति ऋषिकेश पोखरेल पत्नी अञ्जला कोइरालासहित २५ जनाविरुद्ध मोरङ जिल्ला अदालतले पक्राउ पुर्जी जारी भएको गरेको छ । जिल्ला अदालत मोरङका न्यायाधीश अरुणकुमार झाको इजलासले कोइरालासहित २५ जना विरुद्ध पक्राउ पुर्जी जारी भएको अदालतका सूचना अधिकारी हेमबहादुर बुढाथोकीले जनाए ।"
एबीसी न्युजले मानहानी मुद्दामा ट्रम्पलाई १५ मिलियन डलर तिर्ने,"काठमाडौँ अमेरिकाको एबीसी न्युजले मानहानी मुद्दामा अमेरिकी राष्ट्रपतिमा निर्वाचित डोनाल्ड ट्रम्पलाई १५ मिलियन डलर(झन्डै २ अर्ब नेपाली रुपैयाँ) तिर्ने भएको छ । एबीसी न्युजका प्रस्तोता जर्ज स्टेफानोपोलिसका कारण ट्रम्पलाई च्यानलले पैसा तिर्नुपरेको हो ।
जर्जले यसै वर्षको मार्च १० का दिन एक अन्तर्वार्ताका क्रममा ट्रम्प 'बलात्कारका लागि जिम्मेवार' रहेको बताएका थिए । एबीसी न्युजले ट्रम्पलाई मानहानीमा क्षतिपूर्ति मात्र नभई क्षमायाचना पनि प्रकाशित गर्नुपर्नेछ ।
साथै ट्रम्पलाई कानुनी शुल्कका रूपमा १ मिलियन डलर पनि तिर्नुपर्नेछ । मुद्दा खारेजका लागि एबीसी न्युज र ट्रम्पबीच उक्त रकममा सहमति भएको हो ।"
प्रचण्डले हप्तामा एकपटक कांग्रेसलाई प्रधानमन्त्री बनिदिनुपर्यो भन्दै खबर पठाउनुहुन्छ : गगन थापा,"काठमाडौँ नेपाली कांग्रेसका महामन्त्री गगनकुमार थापाले नेकपा (माओवादी केन्द्र) का अध्यक्ष पुष्पकमल दाहालले नेपाली कांग्रेसलाई हप्तामा एकपटक प्रधानमन्त्री बनिदिन आग्रह गर्ने गरेको बताएका छन् ।
बिहीबार कीर्तिपुरको उपनिर्वाचनमा चुनावी सभालाई सम्बोधन गर्दै उनले यस्तो बताएका हुन् ।
हाम्रो दुश्मन कोही पनि छैन । न प्रचण्ड हाम्रो दुश्मन न त केपी ओली हाम्रो दुश्मन हो । हामी अहिले केपी ओलीसँगै सरकारमा छौँ । हामी इमान्दारितापूर्वक यो सरकारलाई तीन वर्ष लिएर जान चाहन्छौं । किनकी हामी सरकार तलमाथि गर्ने काम गर्न चाहँदैनौँ । हामी परिणाम दिन चाहन्छौँ । अहिले भर्खर प्रचण्डलेमाथि आएर बोलेर जानुभएछ । प्रचण्डले भर्खर भनेर जानुभयो । योयो कारणले गर्दा सरकार बदलियो । नेपाली कांग्रेस अहिले पनि संसदको सबैभन्दा ठूलो पार्टी हो । अहिले पनि प्रचण्डले हप्तामा एक पटक कांग्रेसलाई खबर पठाउनु हुन्छ, लौ न प्रधानमन्त्री बनिदिनुपर्यो । यो खबर पठाउने काम पहिला अर्कैले गर्दथ्यो । कांग्रेस संसदको सबैभन्दा ठूलो पार्टी हो अहिले पनि । उपद्रो गर्ने हो, चलखेल गर्ने हो भने सरकार तलदेखि माथि लैजाने संख्या कांग्रेससँग छ । प्रधानमन्त्री बन्न नसक्ने भएर हामीले प्रचण्ड र ओलीलाई प्रधानमन्त्री मानेका होइनौँ । यो बेलामा देशलाई स्थिर सरकार दिनेकुरा महत्वपूर्ण हो । महामन्त्री थापाले सबै एक भएर बेरोजगारी, गरिबीको विरुद्धमा लड्न आवश्यक रहेको बताए ।"
'तथ्यहीन समाचार सम्प्रेषण गर्नेमाथि काउन्सिलको कडा निगरानी छ',"काठमाडौँ प्रेस काउन्सिल नेपालका अध्यक्ष बालकृष्ण बस्नेतले तथ्यहीन र एकपक्षीय सूचना सम्प्रेषणले पत्रकारितामाथि धावा बोलेकोले यसलाई काउन्सिलले कडाइकासाथ निगरानी गर्ने बताएका छन् ।
पत्रकारिताको आवरणमा गलत क्रियाकलाप रोक्न काउन्सिलले तदारुकता देखाइरहेको पनि उनले उल्लेख गरेका छन् । मातृभाषामा समाचार दिने सञ्चार माध्यमलाई शुभकामना दिँदै उनले अबको पत्रकारिता प्रविधिमैत्री र रचनात्मक हुनुपर्ने उल्लेख गरे ।
'आजको डिजिटल दुनियाँमा प्रविधिमैत्री र सबैले अपनत्व लिने माध्यम भएमात्र पत्रकारिता फस्टाउँछ । समाचारका प्रस्तुतिमा फरकपन ल्याउनुपर्छ,' उनले भने,'तथ्य र आधारहीन, एकपक्षीय र हावादारी प्रस्तुतिले पत्रकारितामाथि धावा बोलेको छ । यसलाई रोक्न विश्वसनीय र रचनात्मक पत्रकारिताको खाँचो छ । अबको पत्रकारिताको धार यसतर्फ केन्द्रित हुनैपर्छ ।'
काउन्सिलले मिडियाको दुरुपयोग गर्दै आधारहीन, अश्लील र एकपक्षीय सामाग्री प्रकाशन गर्ने युट्युबसहित विभिन्न माध्यममाथि कडा निगरानी गर्दै आएको छ ।
काउन्सिलले युट्युब व्यवस्थापनसम्बन्धी बेग्लै कार्यविधि बनाई नियमन गर्दै आएको छ । दशैं अघि मात्रै काउन्सिलले ४३ वटा युट्युबलाई कारबाही गरेको थियो ।"
नेपाली समाजलाई 'फेक न्युज'बाट बचाऔँ : उपप्रधानमन्त्री सिंह,"काठमाडौँ उपप्रधानमन्त्री एवं सहरी विकासमन्त्री प्रकाशमान सिंहले नेपाली समाजलाई तथ्यहीन समाचार (फेक न्युज)बाट जोगाउनुपर्ने बताएका छन् । काठमाडौंमा बुधबार आयोजित कार्यक्रममा उपप्रधानमन्त्री सिंहले 'फेक न्युज'लाई रोक्न जिम्मेवार सञ्चारमाध्यमहरूले भूमिका खेल्नुपर्ने पनि बताए ।
सञ्चारकर्मीहरूले सत्य समाचारबाट समाजलाई सुसूचित गर्नुपर्ने उपप्रधानमन्त्री सिंहको भनाइ थियो । 'नेपाली समाजलाई फेक न्युजबाट होइन कि सत्य समाचारबाट सूचित गर्नुपर्छ । फेक न्युजबाट नेपाली समाजलाई जोगाउन भूमिका खेल्नुपर्छ,' उनले भने ।
'अहिले व्यवस्था बदलियो, अवस्था उस्तै छ' भनेर गलत भाष्य स्थापित गर्ने प्रयास भइरहेको पनि उपप्रधानमन्त्री सिंहको भनाइ थियो । उनले राजनीतिक व्यवस्था परिवर्तनसँगै आमजनताको अवस्था पनि परिवर्तन भएको उनको भनाइ थियो । पहिला एउटा टेलिभिजन थियो, अहिले कतिवटा छ ? पहिला एउटा एयरलाइन्स थियो, अहिले कति छ ? बैंकहरू पहिले कति थिए, अहिले कति छन् ? पहिला इञ्जिनियरिङ कलेज एउटा थियो, अहिले कतिवटा भइसके ?, सिंहले भने, 'कोही आएर केही भनिदिए हुने ? कमनसेन्स प्रयोग गर्न नपर्ने ?
उपप्रधानमन्त्री सिंहले लोकतन्त्रमा सबैले अधिकारको कुरा गर्न पाउने तर त्योसँगै जिम्मेवारी पनि बिर्सन नहुनेतर्फ पनि ध्यान दिनुपर्नेमा जोड दिएका थिए ।"
"महिला आन्दोलनका सामु 'बादशाहले घुँडा टेके, लुम्बिनीको मन्त्रीबाट राजीनामा शीर्षकको समाचारमा  बाट लिइएका केही टिप्पणी :","बादशाह कुर्मी मन्त्री बन्नुमा कुर्मीको गल्ती नभई भ्रष्ट, नालायक र बारम्बार असफल राजनीतिक दलकै ठूलो गल्ती र निन्दनीय कार्य हो । जनताको अभिमत र विश्वासघात गर्ने नालायक र भ्रष्ट राजनीतिक दल नसुध्रिएसम्म यस्ता अपराधी, दलाल, माफिया, गुन्डा, तस्कर र हत्याराहरूको राज चलिरहनेछ । शमशेर गुर्मछाने
सोझा र इमानदार जति सबै विदेश जाने भए, यस्तै यस्ताले देशमा राज गर्ने भए । श्रीराम पोखरेल
कति नाङ्गै हुँदा लाज लाग्छ होला यिनीहरूलाई ? आशा आचार्य
कांग्रेसमा क्रिमिनल केस भएका मात्र छन् कि के हो ? ढाका शर्मालाज त एमाले र कांग्रेसलाई हुनुपर्ने हो । जय माबोहाङ
नेपाली जनताले नै पटकपटक भोट हाल्छन् यस्तैलाई । लाज त हामीलाई लाग्नुपर्ने होइन र ? स्काई नवीन
गगन थापा र विश्वप्रकाशहरू, पार्टीभित्र यस्ता अपराधीहरू च्यापेर कतिन्जेल नेपाली जनतालाई झुक्याएर राजनीति गर्छौं ? ठाकुर पौडेल
नमुना लोकतन्त्र । नमुना गणतन्त्र । अब होला त नयाँ आशा ? अपराधी बचाउने पार्टीलाई के भन्ने ? शरद थापा
कानुनअनुसार कारबाही होस्, पीडित पक्षलाई उचित न्याय मिलोस् । अन्सु शेर्पा"
कान्दाहार हाइज्याक काठमान्डु इज नट गुड न्युज,"कठ्याङ्ग्रिँदो पुसको मधुरो घाम अस्ताउने तरखरमै थियो । घडीका सुईले एक सय बीस डिग्रीको कोण बनाएका थिए २०५६, पुस ९ गते (१९९९ डिसेम्बर २४) । देशको एकमात्रै अन्तर्राष्ट्रिय विमानस्थलको चहलपहल सामान्य देखिन्थ्यो ।
रनवेमा कुदिरहेको इन्डियन एयरलाइन्सको आईसी८१४ विमानले हेर्दाहेर्दै जमिन छाड्यो । भारतीय राजधानी नयाँदिल्लीका लागि उडान भरेको विमानमा थिए चालक दलका ११ सदस्य र १७९ यात्रु । विमानका पाइलट इन कमान्ड थिए देवी शरण । राजिन्दर कुमार ककपिटको सेकेन्ड इन कमान्ड थिए भने अनिल कुमार जग्गिया इन्जिनियर ।
त्रिभुवन विमानस्थलबाट उडेको विमान १ घण्टा ४५ मिनेटमा नयाँदिल्ली उत्रने तय थियो । त्यसैको प्रतीक्षामा थिए यात्रुहरू । तर, विडम्बना त्यो समय व्यतित हुनुअघि नै नयाँदिल्ली उडिरहेका यात्रुहरूले अप्रिय खबर सुन्नुपर्यो विमान अपहरणको । करिब ४ बजेर ३९ मिनेटमा विमान भारतीय हवाई क्षेत्रमा प्रवेश गरेसँगै अपहरणकारीले नियन्त्रणमा लिए ।
आईसी८१४ विमानलाई पाकिस्तानमा रहेर कश्मीर स्वतन्त्रताका लागि संघर्षरत सशस्त्र समूह हर्कतउलमुजाहिद्दिनले अपहरण गरेको थियो । पाँच जनाको प्रत्यक्ष संलग्नतामा गरिएको अपहरणको मुख्य उद्देश्य थियो भारतीय जेलमा रहेका हर्कतउलमुजाहिद्दिनका मौलाना मोहम्मद महसुद अजहरको रिहाइ ।
अढाई दशकअघिको त्यो घटना अधिकांशको विस्मरणमा पुगिसकेको थियो । तर, भारतीय निर्देशक अनुभव सिन्हाले त्यसलाई सम्झाइदिएका छन् वेभसिरिज आईसी ८१४द कान्दाहार हाइज्याक मार्फत । ओटीटी प्लाटफर्म नेटफ्लिक्समा अगस्ट २९ मा सार्वजनिक सिरिज अपहरणमा परेको विमानका क्याप्टेन देवी शरण र पत्रकार श्रीन्जोय चौधरीले लेखेको पुस्तक फ्लाइट इन्टु फियर : द क्याप्टेन्स् स्टोरी मा आधारित छ । सिरिजको कथा भने अड्रियन लेभी र त्रिशान्त श्रीवास्तवले लेखेका हुन् ।
२५ वर्षअघिको विमान अपहरण र त्यसपछिका घटनाक्रमका विषयमा विभिन्न फिल्महरू बनिसकेका छन् । तीमध्ये कतिपय व्यापारिक रूपमा निकै सफल पनि भए । तर, ६ एपिसोडको क्राइम थ्रिलर सिरिज आईसी ८१४द कान्दाहार हाइज्याक ले चर्चासँगै विवाद पनि बटुल्यो ।
भारतका हिन्दुवादीहरूले फिल्मको निकै विरोध गरे । कतिपयले प्रदर्शन रोक्नुपर्ने आवाज पनि उठाए । त्यसको कारण हो, अपहरणकारीको नाम । सिरिजमा दुई जना अपहरणकर्तालाई भोला र शंकर नाम दिइएको छ । मुस्लिम अपहरणकारीलाई हिन्दु नाम दिइएको भन्दै विरोध सुरु भयो । भारतको सत्तारूढ दल भारतीय जनता पार्टी (भाजपा) आईटी सेल प्रमुख अमित मालवीयले त विमानका अपहरणकर्ता खतरनाक आतंकवादी भए पनि आफ्नो मुस्लिम पहिचान लुकाउन सफल भएको दाबी गरे ।
वास्तवमा ती नाम अपहरणकारीले आफूबीच कुराकानी गर्न प्रयोग गरेका थिए । अपहरणकारीले विमानभित्र एकअर्कालाई चिफ, डाक्टर, बर्गर, भोला र शंकर का नामले बोलाउने गरेका थिए, जसका कारण सिरिजमा पनि तिनै नाम प्रयोग गरिएको छ । त्यसैले सिरिज निर्माण पक्ष र ओटीटी प्लाटफर्म नेटफ्लिक्सले विवादको सामना गर्नुपर्यो ।
सन् २००० जनवरीमा भारतको गृह मन्त्रालयले जारी गरेको विज्ञप्तिमा पनि विमानभित्र र बाहिर सञ्चार गर्नका लागि अपहरणकारीहरूले कोड नाम प्रयोग गरेको उल्लेख थियो । अपहरित विमानमा यात्रा गरेका अमेरिकी कम्पनीको व्यापार हेर्ने कोल्लाटु रविकुमारले सन् २००० मा रेडिफ न्युज पोर्टलमा प्रकाशित गरेको लेखमा पनि ती अपहरणकारीहरूले आफूहरूलाई छद्म नामबाट चिनाएको उल्लेख गरेका थिए । हामीलाई निगरानी गरिरहेका पाँच जना अपहरणकारीमध्येका नेताको नाम बर्गर थियो, उनले भनेका थिए, बर्गर नामका ती व्यक्ति बेलाबेला ठूलो स्वरमा बोलिरहन्थे । बर्गरले बोलाउँदा मैले अरूको नाम भोला, शंकर र डाक्टर भएको याद गरेको थिएँ ।
हवाई टिकट र विमानस्थलमा अध्यागमन फारम भर्दा देखाएको परिचयपत्र र सन् २००० मा भारतीय विदेश मन्त्रालयले सार्वजनिक गरेको सूचीअनुसार विमान अपहरणमा अहमद ए शेख, सन्नी अहमद कजी, सइद अख्तर सैयद, मिस्त्री जहुर इब्राहिम र राजेश गोपाल बर्मा गरी पाँच जना संलग्न रहेको पुष्टि भएको थियो । तर, उनीहरूको कोड नाम क्रमशः, चिफ, बर्गर, डाक्टर, भोला र शंकर थियो । सिरिज विवादमा परेसँगै भारतको सूचना र प्रसारण मन्त्रालयले आईसी ८१४ द कान्दाहार हाइज्याक को विषयमा नेटफ्लिक्स भारत प्रमुख मोनिका सेर्गिलसँग सोधपुछ गर्यो । त्यसपछि सिरिजको डिस्क्लेमर मै अपहरणकर्ताको नाम र कोड राखिएको छ । आईसी ८१४द कान्दाहार हाइज्याक मा नसरुद्दिन शाह, पंकज कपुर, विजय शर्मा, दिया मिर्जा, अरविन्द स्वामी, आदित्य श्रीवास्तव, पत्रलेखा पल, दिब्यन्दु भट्टाचार्यलगायत कलाकारले अभियन गरेका छन् ।
सिरिजमा भारत र चीनको सीमानजिक रहेकाले पनि पछिल्लो समय काठमाडौं जासुसहरूको केन्द्र बनेको उल्लेख गरिएको छ । त्यसकारण अपहरणकारीले काठमाडौं रोजेको दाबी सिरिजको छ । सिरिजको एउटा संवाद नै छ, काठमान्डु इज नट गुड न्युज । त्यस्तै, सिरिजमा पाकिस्तानी जासुसी संस्था इन्टरसर्भिसेस इन्टेलिजेन्स (आईएसआई) र तालिबानलाई पनि जुम्ल्याहा का रूपमा चित्रित गरिएको छ ।
नियन्त्रणमा लिएसँगै अपहरणकारीले विमान अफगानिस्तानको काबुल पुर्याउने र आफ्ना माग पूरा गर्न भारत सरकारलाई दबाब दिने योजना बनाएका थिए । त्यसैबीच विमानका क्याप्टेन देवी शरणले नेपाल नजिकैको वाराणसी विमानस्थलको एअर ट्राफिक कन्ट्रोल (एटीसी) सँग सम्पर्कको प्रयास गरेका थिए । तर, अपहरणकारीले त्यसको भेउ पाएपछि भने विमान काबुल लैजान चेतावनी दिएका थिए ।
एकातर्फ विमानमा इन्धन सकिँदै थियो, अर्कोतर्फ अपहरणकारीले आफूलाई सहज हुने स्थानमा विमान अवतरण गरेर सौदाबाजी गर्न चाहन्थे । त्यसका लागि उनीहरूले पाकिस्तानको लाहोर विमानस्थल रोजे । तर, लाहोर विमानस्थलले अवतरणको अनुमति दिएन ।
पाकिस्तानमा विमान अवतरण हुँदा पाकिस्तानी सरकारलाई नै अपहरणमा संलग्न रहेको आरोप आइलाग्ने अधिकारीहरूको चासो थियो ।
यसै पनि भारतसँगको तनावपूर्ण सम्बन्ध थप चर्किने निश्चित थियो । त्यसमाथि भारतले अन्तर्राष्ट्रिय मञ्चहरूमा पाकिस्तान सरकारविरुद्ध आवाज उठाउने मौका पनि पाउँथ्यो । त्यसैले पाकिस्तानले अपहरित विमान आफ्नो देशभित्र अवतरण गर्ने अनुमति दिएन । इन्धन कम हुँदै गएपछि भारतले अमृतसरमा विमान अवतरण गर्न अनुमति दियो । अमृतसरमा स्थानीय समयअनुसार करिब ७ः१५ बजे विमान अवतरण भयो । त्यसपछि विमानमा इन्धन भर्ने र अन्य देश जाने योजना बनाए अपहरणकारीले ।
विमानमा इन्धन नभरिदिए यात्रुहरूको हत्या गर्ने धम्की दिएपछि भारत सरकारले माग स्वीकार गर्यो । तर, भारतीय अधिकारीले इन्धन भर्न ढिलाइ गरेपछि अपहरणकारी सशंकित भए । कतिपय समाचारमा लेखिएको थियो भारतीय अधिकारीले प्राविधिक समस्या देखाउँदै विमानलाई इन्धन ट्यांकर नजिकै लैजानुपर्ने बताएका थिए । भारतले आफूविरुद्ध कमान्डो कारबाही तयारी गरेको आशंकापछि अपहरणकारीले क्याप्टेनलाई आपत्कालीन उडान भर्न आदेश दिए । खासमा भारतले अमृतसरमा कमान्डो परिचालन गरी अपहरणकारीविरुद्ध कारबाही गर्ने तयारी गरिसकेको थियो ।
चालक दलले इन्धन कम रहेको कारण देखाउँदै विमान उडाउन नसक्ने अडान लिएपछि भने अपहरणकारीले विमान यात्रुहरू जर्मन नागरिक सत्नम सिंह र रूपिन कत्यालमाथि चक्कु आक्रमण गरे । अनि जति इन्धन छ, त्यसैको भरमा विमान उडाएर लाहोर लैजान चेतावनी दिए । यात्रुलाई यातना दिइएपछि इन्धन कम भएकै विमान पनि उडाउन क्याप्टेन देवी बाध्य भए ।
जुनसुकै अवस्थामा पनि अपहरणकारी अमृतसरबाट विमान उडाउने तयारीमा रहेको सूचना प्राप्त भएपछि भारत सरकारले नै पाकिस्तानी सरकारलाई लाहोरमा विमान अवतरणको अनुमति दिन आग्रह गर्यो । भारतको आग्रहपछि केही समयका लागि मात्रै विमान अवतरणको अनुमति दिन पाकिस्तान तयार भयो । त्यसपछि अमृतसरबाट उडेको विमान ८ः१५ मा लाहोर पुगेको थियो ।
सिरिजमा भने यसलाई बढी नै सनसनीपूर्ण बनाइएको छ । लाहोर एटीसीले अनुमति नदिए पनि क्याप्टेनले विमान अवतरणको तयारी गरेपछि लाहोर विमानस्थलका सम्पूर्ण बत्ती निभाइएको सिरिजमा देखाइएको छ । त्यसपछि भने क्याप्टेनले फोर्स ल्यान्डिङ गर्ने जनाएपछि अवतरणको अनुमति दिइएको दृश्य सिरिजमा छ । लाहोरमा इन्धन भरेपछि चालक दललाई विमान काबुल लैजान भनियो । तर, काबुल विमानस्थलमा राति उडान भर्ने सुविधा नभएकाले अपहरणकारीको योजना तत्कालका लागि विफल भयो । त्यसपछि उनीहरूले विमानलाई संयुक्त अरब इमिरेट्स (यूएई) स्थित दुबई विमानस्थलमा अवतरण गर्न भनेका थिए ।
दुबईस्थित अल मिनहाद सैनिक हवाई अड्डामा विमान अवतरणको अनुमति दिइयो । यूएईका अधिकारीहरूले विमानमा इन्धन भर्न महिला र बालबालिका छाड्नुपर्ने सर्त राखे । त्यसपछि अपहरणकारीहरू २७ यात्रुलाई रिहा गर्न राजी भए । त्यसमध्ये अमृतसरको आक्रमणमा घाइते भएका कत्याल र सिंहलाई पनि रिहा गरियो । गम्भीर घाइते २५ वर्षीय कत्यालको ज्यान गयो । उनी हनिमुनका लागि पत्नीसहित नेपाल आएका थिए । दुबईमा रहेका बेला भारतीय पक्षले सुरक्षा कारबाही गरी यात्रुहरूको उद्धार गर्ने प्रस्ताव गरेको थियो । तर, यूएईका अधिकारीले त्यो प्रस्ताव अस्वीकार गरेका थिए । विमानलाई दुबईमै रोकिराख्न यूएईका अधिकारीले प्रयास गरेका थिए । तर, अपहरणकारीको दबाबपछि क्याप्टेन देवी विमान उडाउन बाध्य भए ।
काठमाडौंबाट उडेको विमान भोलिपल्ट बिहान अफगानिस्तानको कान्दाहार पुर्याइयो । अफगानिस्तानमा तालिबान शासन थियो । विमान कान्दाहारमा अवतरण भएपछि अपहरणकारीसँग कुरा गर्न भारतले तालिबानलाई सम्पर्क गर्नुपर्ने अवस्था आयो । तर, त्यसअघि कुनै सम्पर्क नभएको र तालिबान सरकारलाई मान्यता नदिएका कारण भारत अलमलमा पर्यो । त्यसमाथि तालिबानले समन्वय नगर्ने हुन् कि भन्ने आशंका पनि छँदै थियो, जसका कारण भारतले पाकिस्तानको इस्लामावादस्थित उच्च आयुक्तको कार्यालयका अधिकारीलाई कान्दाहार पठायो । त्यसका साथै, संयुक्त राष्ट्रसंघले पनि वार्ता टोली खटाएको थियो । विमानलाई सशस्त्र तालिबान सदस्यहरूले घेरेका कारण उनीहरूको नियतप्रति पनि शंका पैदा भएको थियो । तालिबानले बन्धक यात्रुको सुरक्षाका लागि अपहरणकारीलाई दबाब सिर्जना गर्न त्यसो गरेको दाबी गरेको थियो । तर, केहीको दाबी थियो यात्रु उद्धारका लागि भारतीय सेनाको कारबाही रोक्न तालिबानले सुरक्षा दिएको हो ।
त्यसपछिको दुई दिन भारत आन्तरिक छलफलमै व्यस्त देखियो । उता विमानभित्र रहेका मानिसलाई रातको समयमा चिसोबाट बचाउन र उज्यालोका लागि विमानको इन्जिन निरन्तर चलाएर राखिएको थियो । भारतीय गृहमन्त्री लालकृष्ण आडवाणीले बन्धक रिहाइका लागि कुनै पनि कैदी नछाड्ने बताए । त्यसपछि विदेशमन्त्री जसवन्त सिंहले चाहिँ अपहरणकारीसँग भारतले वार्ता गर्ने बताएका थिए । अन्ततः डिसेम्बर २७ मा भारत सरकारले गृह मन्त्रालयका सहसचिव विवेक कट्जुको नेतृत्वमा अजित डोभल र सीडी सहायको वार्ता टोली पठाएको थियो ।
तालिबानका सशस्त्र सदस्यहरूले विमान घेरेको अवस्थामा भारतीय टोली र अपहरणकारीबीचको वार्तामा कुनै प्रगति हुन सकेन । तर, पछि वार्ता सुरु भयो । अपहरणकारीले विमान र यात्रुको बदलामा भारतीय जेलमा रहेका मौलाना मोहम्मद महसुद अजहरसहित ३५ जनाको रिहाइ र २० करोड अमेरिकी डलर रकम माग गरेका थिए । साथै, सज्जाद अफगानीको शव मागेका थिए । तर, भारतले ६ महिनाअघि नै उनको दाहसंस्कार गरिसकिएको बताएको थियो । पछि तालिबानको आग्रहपछि अपहरणकारीले पैसा र अफगानीको शवको माग त्यागेका थिए ।
कान्दाहारमा वार्ता चलिरहेका बेला डिसेम्बर ३० मा अपहरणकारीले सबैलाई मार्ने धम्की दिएका थिए । पत्नीको उपचारका लागि सोही उडानबाट भारत जाँदै गरेका जनकलाल श्रेष्ठले बीबीसीलाई बताएअनुसार, ती अपहरणकारीले अब कुरा मिलेन म एकएक गरेर सबैलाई मार्छु, ईश्वरको नाम लिऊ, भनेका थिए ।
तर, पछि विमान र बन्धक बनाइएका यात्रु छुटाउन भारत सरकार जैसएमोहम्मदका तीन नेता रिहा गर्न तयार भएको थियो । त्यसपछि तीन अलगअलग जेलमा रहेका मौलाना महसुद अजहर, ओमार सइद शेख र मुस्तक अहमद जरगरलाई आफूसँगै लिएर भारतीय विदेशमन्त्री जसवन्त सिंह कान्दाहार पुगेका थिए । तीनै जना नेतालाई तालिबानको उपस्थितिमा कान्दाहारमा रिहा गरिएको थियो । त्यसपछि दक्षिणी अफगानिस्तानको कान्दाहार विमानस्थलमा बन्धक बनाइएका बाँकी सबै यात्रु रिहा भएका थिए । ३१ डिसेम्बर, १९९९ को रात सबै बन्धकलाई विशेष विमानबाट भारत ल्याइयो ।
विमान अपहरणपछि वार्ता चल्दै गर्दा भारतीय सञ्चार माध्यमहरूले भने विभिन्न विवादास्पद समाचारहरू सम्प्रेषण गरेका थिए । विमान अपहरणसम्बन्धी उच्चस्तरीय छानबिन समितिका सदस्य तथा पूर्वगृह सचिव खेमराज रेग्मीले पनि हालै प्रकाशित पुस्तक जोधाहा राष्ट्रसेवक मा भारतीय सञ्चार माध्यमहरूले नेपालको विरुद्धमा जेहाद छेडेका उल्लेख गरेका छन् ।
भारतीय न्युज च्यानल जीन्युज ले विमान अपहरणमा नेपाली नागरिक जमिम शाह पनि संलग्न रहेको समाचार सम्प्रेषण गरेका थिए । समाचारमा अपहरणमा संलग्न पाकिस्तानी र कश्मीरीलाई नेपालमा सेल्टर दिएको, योजना बनाउन सहयोग गरेको र नेपाली अधिकारीसँग सहज सम्बन्धको दुरुपयोग गरेर हतियारसहित विमानसम्म पुग्न अपहरणकारीलाई जमिम शाहले सहयोग गरेको दाबी गरिएको थियो । तर, त्यो कहिल्यै पुष्टि भने भएन । पछि २०६६, माघ २६ मा काठमाडौंमै गोली हानी जमिमको हत्या गरियो ।
शाहको हत्यापछि भारतीय सञ्चारमाध्यमले पाकिस्तानी जासुस को गोली हानी हत्या गरिएको भन्दै समाचार प्रसारण गरेका थिए ।
त्यस्तै, भारतीय सञ्चार माध्यमहरूले नेपाली नागरिक अपहरणकारीको मतियार भएको भन्दै समाचारहरू प्रकाशन गरेका थिए । विमान अपहरणको चार दिनपछि पक्राउ परेका युसुफ नेपालीलाई उक्त आरोप लगाइएको थियो । सिन्धुपाल्चोक घर भएका युसुफले हिन्दु धर्म त्यागेर मुसलमान बनेका र उनको खास नाम भूपाल दमाई भएको थाहा भएको थियो । तर, अपहरणकारीसँग उनको कुनै पनि संलग्नता भने पुष्टि भएन । पटियालास्थित केन्द्रीय जेलमा १४ वर्ष बिताएपछि उनी निर्दोष सावित भएका थिए ।
यद्यपि, विमान अपहरणमा त्रिभुवन विमानस्थलको सुरक्षा व्यवस्था भने फितलो रहेको तथ्यहरू सार्वजनिक भएका थिए । विमान अपहरण हुनुभन्दा दुई दिनअघि प्रहरी प्रधान कार्यालयले गृह मन्त्रालयमा पठाएको एउटा गोप्य रिपोर्टमा देशमा मुस्लिम कट्टरपन्थी नेता ओसामा विन लादेनका समर्थकहरू र कश्मीरी समूह लस्करएतोइवा का गतिविधि बढ्दै गएका र विमान अपहरण पनि हुन सक्ने संकेतहरू मिलेको उल्लेख गरिएको थियो । राष्ट्रिय अनुसन्धान विभागले पनि अपहरणको केही समयअघि त्रिभुवन विमानस्थलमा कडा सतर्कता अपनाउनुपर्ने जनाएको थियो ।
यसबारे गत असारमा सार्वजनिक भएको पूर्वगृह सचिव खेमराज रेग्मीको पुस्तक जोधाहा राष्ट्रसेवक मा पनि उल्लेख गरिएको छ । इन्डियन एयरलाइन्सको विमान अपहरणबारेको उच्चस्तरीय छानबिन समितिका सदस्य रेग्मीले छानबिनका क्रममा विमानस्थलमा खटिएका नेपाल प्रहरी, राष्ट्रिय अनुसन्धान विभाग, नागरिक उड्डयन प्राधिकरण प्रमुखले जिम्मेवारी निर्वाहमा कमजोरी भएको स्विकारेको उल्लेख गरेका छन् । समितिले उनीहरूलाई केही समय निलम्बन गरी विभागीय कारबाही गर्न सिफारिससमेत गरेको थियो । पछि सरकारले उनीहरूलाई तीनतीन महिना निलम्बन गरी विभागीय कारबाहीसमेत गरेको रेग्मीले पुस्तकमा उल्लेख गरेका छन् ।
पर्यटन सहायक मन्त्री नारायणसिंह पुनले पनि आफूले विमान अपहरणबारे साढे तीन महिनाअघि नै सम्भावित दुर्घटनाबारेमा सूचना पाएको बताएका थिए । त्यसबारे रेग्मीले प्रतिवेदनमा विमान अपहरण हुन सक्ने पूर्वसूचना पाएर पनि सम्बन्धित राजनीतिक नेतृत्वले सो सम्बन्धमा आवश्यक गम्भीरता देखाएको पाइएन भन्ने वाक्यांश लेख्न अड्डी कसेका थिए ।
तर, समितिका अध्यक्ष पूर्वप्रहरी महानिरीक्षक हेमबहादुर सिंह र अन्य एक सदस्यले नमानेपछि राजनीतिक नेतृत्व को सट्टामा नीति निर्माणमा संलग्न नेतृत्व तह लेखिएको रेग्मीले पुस्तकमा उल्लेख गरेका छन् । समितिमा गुप्तचर विभागका पूर्वप्रमुख विष्णुराज पन्त र पूर्वजर्नेल तेजेन्द्रजंग थापा सदस्य र सदस्य सचिवमा पर्यटन सचिव वरुणप्रसाद श्रेष्ठ थिए ।
समितिले सुरक्षाकर्मीहरू चनाखो र सक्रिय नहुने, उपकरणहरू पुराना भएका, विमानसेवालाई खाना पुर्याउने भ्यान को राम्रोसँग जाँच नगरिने गरेको औंल्याएको थियो । त्यस्तै, विमानस्थलमा पास दिने चलन पनि सुरक्षाका दृष्टिकोणले जोखिमपूर्ण हुने जनाइएको थियो । तर, त्यस्ता सुझाव भने कार्यान्वयन भएको देखिन्न ।
उता, वार्ता सफल भएसँगै तालिबानले अपहरणकारीलाई अफगानिस्तान छाड्न १० घण्टाको अल्टिमेटम दिएको थियो । तीन अगुवा रिहा भएसँगै अपहरणकारीहरू हातहतियारसहित विमानबाट उत्रिएका थिए र विमानस्थलमा उनीहरूलाई पर्खिरहेको गाडी चढेर हिँडेका थिए । उनीहरूले आफ्नो सुरक्षाको ग्यारेन्टीका लागि तालिबानका एक अधिकारीलाई नियन्त्रणमा राखेका थिए । टिकटमा राष्ट्रियता भारतीय उल्लेख गरेका भए पनि अपहरणकारी दुई जना पाकिस्तानी र तीन जना कश्मिरी रहेको खुलेको थियो । मौलानाका भाइ इब्राहिम अख्तरको योजनामा विमान अपहरण गरिएको थियो ।
कान्दाहार अपहरण प्रकरणमा आतंकवादीहरूसामु झुकेको भन्दै भारतीय प्रधानमन्त्री अटल बिहारी बाजपेयी नेतृत्वको सरकारको निकै आलोचना भएको थियो । तर, बाजपेयीले नयाँ वर्षको पूर्वसन्ध्यामा आफ्नो सरकारले अपहरणकारीको मागलाई धेरै हदसम्म कम गरेको र यात्रुहरूलाई मुक्त गर्न सफल भएको भन्दै सरकारको बचाउ गरेका थिए ।
हरकतउलमुजाहिद्दिनमा आबद्ध अजहर स्वतन्त्र कश्मीर अभियानका प्रभावशाली नेता थिए । भारतमै गोप्य योजनामा सक्रिय रहेका बेला भारतीय सुरक्षाफौजले उनलाई सन् १९९४ मा पक्राउ गरेको थियो । सन् १९९९ मा रिहा भएलगत्तै उनले जैसएमोहम्मदको स्थापना गरेका थिए । त्यसपछि त्यस समय सक्रिय रहेका हरकतउलमुजाहिद्दिन र हरकतउलअन्सार आदि उग्रवादी संगठनहरू उक्त समूहमा गाभिएका थिए ।
स्थापनाको दुई महिनाभित्रै जैसएमोहम्मदले सन् २००० मा कश्मीरको श्रीनगरस्थित भारतीय सेनाको स्थानीय मुख्यालयमा आत्मघाती बम आक्रमण गरेर जिम्मेवारी लिएको थियो । त्यो उग्रवादी समूहलाई विगतमा भारतीय भूमिमा भएका कतिपय घटनाहरूका लागि जिम्मेवार मान्ने गरिएको छ ।
जैसएमोहम्मदले सन् २०१९, फेब्रुअरीमा कश्मीरको पुलवामामा अर्धसैनिकलाई लक्षित गरी आत्मघाती आक्रमण गरेको भारतको दाबी छ । त्यस्तै, २०१६ को जनवरीमा पन्जाबको पठानकोटस्थित वायुसेनाको अखडा र २००१ डिसेम्बर १३ मा भारतको संसद् भवनमा पनि उक्त संगठनले आक्रमण गराएको ठानिएको छ । संसद्मा भएको आक्रमणपछि भारत र पाकिस्तानबीच झन्डै लडाइँ भएको थियो ।
सन् २००२ देखि पाकिस्तानमा प्रतिबन्धित समूह जैसएमोहम्मदलाई भारत, अमेरिका, बेलायत र संयुक्त राष्ट्रसंघले आतंकवादी संगठन भनेका छन् । अजहर पाकिस्तानको पन्जाब प्रान्तको बहावलपुर क्षेत्रमा सक्रिय रहेको बताइन्छ । अजहर सुम्पिन भारतले पाकिस्तानसमक्ष राखेको मागलाई इस्लामाबादले प्रमाणको अभाव भन्दै अस्वीकार गर्दै आएको छ । त्यस्तै, रिहा गरिएका अहमद ओमार सइद शेख पश्चिमी देशका पर्यटकहरूलाई अपहरण गरेको आरोपमा सन् १९९४ मा भारतमा पक्राउ परेका थिए । सन् १९९९ मा उनी रिहा भए । त्यसको तीन वर्षपछि उनले वाल स्ट्रिट जर्नल का रिपोर्टर ड्यानियल पर्लको हत्या गरेका थिए । बेलायतको लन्डनमा जन्मिएका सइद शेख अमेरिकामा आतंकवादी आक्रमणको योजना बनाउनेमध्येका एक भएको बताइन्छ । उनलाई अपहरण र हत्याको आरोपमा पाकिस्तानी प्रहरीले सन् २००२ मा पक्राउ गरेको थियो ।
त्यस्तै, मुस्तक अहमद जरगर विभिन्न हत्या आरोपमा सन् १९९२, मे १५ मा पक्राउ परेका थिए । सन् १९९९ मा रिहा भएका उनी पाकिस्तानी प्रहरीद्वारा २००२ मा पुनः पक्राउ परेका थिए । सन् २००७ मा मुजफ्फरवादमा रहेका उनी त्यसयता भने सार्वजनिक छैनन् ।"
देशको होनहार नेता भनेकै यस्तै हुन् महिला अत्याचारका 'बादशाह समाचारमा  बाट लिइएका केही टिप्पणी :,"सत्ता भनेको नै यस्तैयस्तैहरूका लागि हो । खराल लक्ष्मी विष्णु
यही गर्न त ठूला दलको रातारात मेल भएको हो । क्रमशः पुष्टि हुँदै छ । गोकर्ण शर्मा
के नौलो कुरा भयो ! अनि एमाले, कांग्रेसमा चोखो मान्छे भेटिन पनि पर्यो नि मन्त्री बनाउनलाई । रामकुमार विक
अहिले देशमा पूरै भ्रष्ट र दलाल संयन्त्र छ । नवराज ढुंगाना
कांग्रेसएमाले गठबन्धन त यस्तैयस्तैलाई पृष्ठपोषण गर्न बनेको रहेछ । कपिल कट्टेल
अहिले देशको होनहार नेता भनेकै यस्तै हुन् । मणि राई छाङ्छा
गणतन्त्रका चेतनशील जनताका आपराधिक शासक । महेश घिमिरेपहिलेको सत्तामा जिते संसद्बाट सुखभोग र लुटतन्त्रलाई प्रश्रय दिने, चुनावमा हारेकाले दलालको काम गरी मन्त्रीलाई सहयोग गर्ने प्रवृत्ति नभएको कहाँ हो र ? अहिलेका मन्त्री आरोपित हुन्, अपराधी घोषणा भएको त होइन नि । अर्जुन शर्मा
उनी जनप्रतिनिधि होइनन् र मन्त्री बन्नु नहुने ? नहुने भए किन सांसद बनाएको, किन सांसदको टिकट दिएको ? बनाउने पनि त्यस्तै थिए, त्यस्तैलाई मन्त्री बनाए । बन्ने बनाउने एकै हुन्, बन्नेलाई मात्र केको दोष ? चिरञ्जीवी नेपाल
आपराधिक शासक भनेर भनियो भने खोइ कसरी भन्ने र आफैंले मत दिएर जिताका मानिस छन् । गणतन्त्रका चेतनशील जनताका उकुसमुकुस कुन तन्त्रले निमिट्यान पार्ने होला खै ?
रुद्रप्रसाद पौडेलअपराधीहरू मिलेर ल्याएको गणतन्त्रमा अपराधीबाहेक अरूलाई उपलब्धता के होला र ? नरेश सिंह
भ्रष्टका सारथि गतिला ? असम्भव । नेपाली जनताको भाग्य फुटेको । टीकाप्रसाद बराल
यस्तालाई मन्त्री बनाएर खोइ कहिले देशको विकास हुने हो ? रुमाकान्त पौडेल
विगत ३० वर्षदेखि सरकारको यही लुटपाट धन्दा चलिरहेको छ नि, यो कुन नौलो कुरा भो र ? गोपी रेग्मी"
'त्रिविमा स्नातकका विद्यार्थीले अब मौका परीक्षा दिन पाउने समाचारमा  बाट लिइएका केही टिप्पणी :,"योभन्दा त फेल नै नबनाउने नियम बनाए हुने नि । सन्तोष अम्गाईं
जुन कुरा अब यसो गर्छौं वा हुन्छ भनिन्छ, त्यो गरेको तथा भएको देख्न नपाएसम्म विश्वास नै भएन । चण्डिकाप्रसाद भट्टराई
एउटा विषय फेल भएर मान्छेहरूको बीबीएस बर्बाद भएको छ । राज केडी
यो त विद्या भट्टराई शिक्षामन्त्री भएपछिको महत्त्वपूर्ण विषय हो । कृष्ण गाउँले
नियमित परीक्षाको परीक्षाफल आउनै झन्डै १ वर्ष लाग्छ । केही अर्थ छैन । विजयजी
त्यसको लागि नतिजा पनि एकदुई महिनाभित्रमा निकाल्नुपर्छ । नतिजा आउँदा अर्को वर्षसेमेस्टरको परीक्षा आइपुग्छ । विद्यार्थीले मौका परीक्षाको तयारी गर्ने कि निरन्तरवालाको ? प्रशान्त बन्जाडे
सबै पास हुने व्यवस्था गरे भैगो नि । विवेक डगौरा"
'कसैलाई माया गर्नु एउटा भूल गरें मैले समाचारमा बाट लिइएका केही टिप्पणी :,"रमेश लेखकले संसद्मा भनेको कुरा याद आयो कि नाइँ ? धोका दिन बाँकी कोही छैन, सबै धोका पाएका एकजुट भए भने तपाईंको हालत के होला ? रमेश नौन्याल
पटकपटक भएका छन् यस्ता भूल । पहिलो भूल, गिरिजाप्रसादलाई राष्ट्रपति बन्न रोक्नु । दोस्रो भूल, रुक्मांगद कटवाल काण्ड । पछिल्लो, कांग्रेसलाई धोका दिएर एमालेसँग गठबन्धन । अब यो अन्तिम भूल हुन सक्छ, भूल गर्ने मौका आउनुअगाडि नै पार्टी विसर्जन हुन सक्छ । रमेश पौड्याल
प्रचण्डले देउवालाई लोभ्याउन सक्छन् । कांग्रेस र एमाले मिल्ने हो भने संसद्मा दुवै दललाई मुख्यमुख्य मन्त्रालय बराबरी जसो चाहियो । कांग्र्रेस र माओवादी मिल्ने हो भने धेरैजसो मुख्य मन्त्रालय कांग्रेसले पाउँछ । यो हिसाबले सत्तामा टिक्न मात्रै भए नि बाहिर आएका हल्लालाई चिर्दै अझै उथलपुथल बनाउन सक्छन् प्रचण्डले । राम बस्याल
जवाफ फर्काएस् प्रतीक्षा गर मेरी मायालु समयले मानिसलाई कहाँकहाँ पुर्याउँछ बासु दाहाल
आफ्नो घर सिसाको बनाउने अनि अरूको घरमा ढुंगाले हान्ने भएपछि यस्तै हुन्छ । अरूले पनि हाने भने आफ्नो के हाल हुन्छ, ख्याल गर्नुपर्छ । राजेन्द्र लामा
प्रधानमन्त्री हुनुभन्दा पहिला पनि एमालेलाई धोका दिएर कांग्रेससित जाँदा फत्तेमानको गीत नै गाएको भए राम्रो हुन्थो कि ! जनक सापकोटा
२० दिनमा ३० वटा फाइल खोल्नुस्, १२ सय जनालाई जेल हाल्नुस् । भ्रष्टाचारी बचाउन सडकमा आउलान्, सेनापुलिस तपाईंको साथमा छन् । यति गर्न सक्नुहुन्न भने राजीनामा दिएर खरानी धस्नुस् । यो अन्तिम मौका हो । याम थापा
संसद्मा विश्वासको मत नपाएर खिस्स पर्नुभन्दा राजीनामा दिनु उत्तम होला । हुन त पदलोलुप प्रचण्डमा यतिको नैतिकता कहाँ होला र ? नरेन थापा
ओलीलाई अदालतले बर्खास्त गर्दा बेइज्जत भएन, शेरबहादुरलाई ज्ञानेन्द्रले अक्षम भनेर बर्खास्त गर्दा बेइज्जत भएन । प्रचण्डले संविधानसम्मत संसद्मा विश्वासको मत लिन्छु भन्दा बेइज्जत हुने रे ! जगन्नाथ पाठक
हजुरले सधैं अरूलाई धोका दिँदै आउनुभयो । आज फेरि त्यही धोका आफैं खानुभयो । त्यसैले आफ्नो कर्मको फल आफैं भोग्नुपर्छ । अब यसबाट पाठ सिकेर कोही कसैलाई धोका नदिनु होला । भेषराज खत्री"
'एसईईको मौका परीक्षा साउन २३ देखि समाचारमा  बाट लिइएका केही टिप्पणी :,"अहिले सबैले जाँच दिन पाउने भएपछि हिजै सबैलाई पास गराएको भए भइहाल्थ्यो । धर्मराज लामिछाने
दसैंतिहार बिदापछि राम्रोसँग पढाइ गर्दा भइहाल्छ, पढाइसढाइ राम्रो छैन, खालि शैक्षिक सत्र लामो राखेको छ । गोरख धामी
उनीहरूका लागि फेरि छुट्टै कक्षा, पढाइ, परीक्षा, बीचमा एउटा अर्कै शैक्षिक सत्र बनाए भैगो नि । राजेश पाण्डे
फास्ट ट्र्याकबाट कपी चेक गरियो भने ढिला नहुन पनि सक्छ, नत्र भने ११ कक्षाको पढाइमा असर पर्ने देखिन्छ । राजु नेपाली
मौका परीक्षा दिने विद्यार्थीले समयमा नै यही वर्ष पढ्न पाउनुपर्छ । अनिल पराजुली
पढाइ कता पुग्ने हो, फेल हुनेलाई एक साल रोक्यो भने अब नयाँ पिढीका लागि राम्रो हुन्छ । पास नै गराउनुपर्ने भए फोकडको खर्च नगरौं, सिधै सटिफिकेट दिऔं । सन्तोष थापा
अहिले सोचेर हुन्छ ? अगाडि सिस्टम बनाउनु पर्दैन ? लोग धामी"
'साउनदेखि राष्ट्रिय परिचयपत्र अनिवार्य समाचारमा  बाट लिइएका केही टिप्पणी :,"छपाइमा ढिलो हुने थाहा हुँदाहुँदै के अनिवार्यको नाटक गर्छौ, भौतिक कार्ड दिन सकिँदैन भने नागरिक एपमा एकीकृत गर । राजेन्द्र वज्राचार्य
यो राष्ट्रिय परिचयपत्र ७० वर्षभन्दा माथिकालाई लागू नगरे हुने । बुढाबुढीलाई हिँडाउन गाह्रो हुन्छ । सरकार कि घरमा सुविधा दिनुपर्यो । रुद्र खत्री
आवेदन दिएको तीन वर्ष पूरा भइसक्यो, अझैसम्म न नम्बर न कार्ड । खेम पछाईं
नागरिकता हुँदाहुँदै यो राष्ट्रिय परिचयपत्र खासमा केका लागि होला ? एउटा लाइसेन्स त ३४ वर्षसम्म दिन नसक्ने निकम्मा सरकारले कसको स्वार्थमा यो अनिवार्य गरेको होला ! सुनील पौडेल
जबसम्म सहज रूपमा वडामै राष्ट्रिय परिचयपत्र प्राप्त हुँदैन, तबसम्म अनिवार्य गर्नु हुँदैन । धनञ्जय मिश्र
नेपाली नागरिक हुनका लागि कतिवटा परिचयपत्र आवश्यक पर्छ ? नारायण थापा"
'भागबन्डामा ८ राजदूत' समाचारमा   बाट लिइएका केही टिप्पणी:,"राजदूत पो हुने हुन् कि हैनन्, भागबन्डा मिलाउँदा मिलाउँदै सरकार नै ढल्ला जस्तो भइसक्यो । प्रकाश घिमिरे
त्यहाँ राजनीति गर्न जाने हो कि कूटनीतिक सम्बन्ध सुधार अनि त्यो देशमा भएका नेपालीहरूको समस्या समाधान यावत् कार्य गर्न जाने हुन् ? कमल बेलबासेराजदूतनियुक्तिको मापदण्ड के हो, प्रस्टसँग कानुनी रूपमा उल्लेख भएको हुनुपर्छ, अन्यथा कूटनीति पनि पार्टीहरूको झोलाभित्र सीमित रहने अवस्था भविष्यका लागिहानिकारक हुन सक्छ । रञ्जन पौड्यालयोग्यता भएका व्यक्तिले कहिले अवसर पाउलान् हाम्रो नेपालमा ? गोविन्द आचार्यकूटनीतिज्ञहरू राजनीति भागबन्डामा ! यसले देशको छवि कस्तो बनाउला ? धर्म पौड्यालकूटनीतिक नियोगलाई नि लछारपछार पारेर छोडे । धेरै बन्दोबस्तीका सामान लिएर नजानु, किनकि फर्किने टुंगो छैन । गोपाल कटवालहरेक कुरामा राजनीतिक खिचातानी । स्वस्तिराम बस्नेतकठै, राजदूत जस्तो गरिमामय पदको धज्जी उडाए । कमला गुरागाईंभागबन्डामा चलेको छ नेपाल । हरि मिजारकेपी बाको पार्टीभन्दा त अरू नै अलिक समावेशी रहेछन् हाम्रो नेपालमा । श्रीरामभागबन्डाको राजदूत कति महिनाका लागि होला, उता नपुग्दै यता सरकार ढल्न बेर लाग्दैन । धीरेन श्रेष्ठके हो यो कोटा ? जेमा पनि भागबन्डा अनि कहिले मुलुक बन्छ ? राजनीतिक नियुक्ति बन्द गर्नुपर्यो । आकाश सिलवालपार्टीत सबै उस्तै त हुन् । आफ्नो र पार्टीका लागि जस्तोसुकै हत्कन्डा पनि अपनाउँछन् । पार्टीको सिद्धान्तले कही गर्दैन रहेछ । नेता खराब भए कसैको केही लाग्दैन । नेता इमानदार र निःस्वार्थी हुनुपर्छ । सबै पार्टीका नेताहरूमा यो गुण छैन । दमबहादुर पुनयसका लागि त राजनीति गरेका हुन् । धीरेन्द्र बम ठकुरीदक्षता, क्षमता, अनुभवलाई आधार मानेर कूटनीतिज्ञ नियुक्त गर न कि आसेपासेलाई । विश्व गौतमकहिलेसम्महो यो भद्दा राष्ट्रिय मजाक ? राजदूत जस्तो पद स्वतन्त्र, विज्ञ, योग्य नागरिकको पहुँचभन्दा बाहिर ? दिने, लिने दुवै पक्षलाई लाज लाग्नुपर्ने हो । शेखर ढुंगेलकुन नौलो कुरो हो र ? महेन्द्र खनालहरेक निकायमा राजनीति गरिनाले देश कहिल्यै उकालो लाग्दैन । नन्दलाल अधिकारीघुमीघुमी फरक फरक नियुक्ति चाखिरहँदा रैछन् । रिजन दाहालबाउको सम्पत्ति दाजुभाइले बाँडे जसरी बाँडेका छन् । सुवास पुरीमौकामा चौका हानौं । तुलसी तिवारीयिनीहरूले देशका लागि भन्दा पनि पार्टी र आफ्ना लागि चाहिँ राम्रै काम गर्छन् होला । बीके मानन्धर"
'जीबी राईको लोकेसन मलेसियाका गृहमन्त्रीले कन्फर्म गर्नुभएको छ : गृहमन्त्री लामिछाने समाचारमा  बाट लिइएका केही टिप्पणी :,"अपराधी यता रैछ भन्दै मिडियामा भन्ने यी पहिलो गृहमन्त्री होलान्, अपराध गर्नेवालाले ए अब आउने भए भन्दै चियानास्ता बनाएर पर्खने जस्तो ! भुवन भुसाल
जीबी राई र रवि दाइको घाँटी जोडिएको छ वा छैन, निष्पक्ष रूपमा अनुसन्धान हुनुपर्छ । किशोर राना
लोकेसन त अस्ति नै आफैं मलेसिया गएर कन्फर्म गर्नुभएको होइन ? हरीश चिमरिया
गफ हैन गृहमन्त्रीज्यू, काम गरेर देखाउनुस्, पहिला ल्याउनुस् । विनोद सिलवाल
जीबी राई पक्रियो भने रविसँग मिलेको भए पनि नभए पनि उसले बार्गेनिङ गर्नलाई भए पनि रविलाई मुछ्ने नै छ । जीबी राईलाई पक्रिनुभन्दा भेटिएन भन्नु नै रवि र रास्वपालाई फाइदा छ । त्यसैले जीवीलाई कहिल्यै पक्रिँदैनन् । अनिल सुवेदी
तिम्रो लोकेसन पत्ता लाग्यो, त्यहाँबाट भागेर मलाई बचाइदेऊ भन्न खोजेको ? नत्र हल्ला नगरी छोपेर ल्याए हुँदैन र ? राज कँडेल
लोकेसन कन्फर्म भए किन पक्राउ गरेर नल्याएको त नि ? सुवासचन्द्र पाण्डे
जीबी राईको लोकेसन कन्फर्म गर्नू, आकाशमा, पातालमा जहाँ भए पनि नछुनू । हीराबहादुर तामाङ
अनि यसरी सूचना चुहिएपछि ऊ फेरि भाग्दैन र ? किरण विश्वकर्मा
अनि यसरी गोप्य राख्नुपर्ने कुरा मिडियाबाजी गर्दा आरोपितले लोकेसन चेन्ज गर्ला कि नगर्ला ? दिनेशकुमार यादव
समातेर मात्रै बोल, नत्र मुखमा टेप लगाऊ । नयाँका सस्ता भाषण सुन्ने फुर्सद छैन कसैलाई । रजिन
अहिलेलाई चलिरहेको छ, ८४ को चुनाव आउने बेला जीबीलाई फोन गरेर बोलाउनू र एयरपोर्टबाट पक्रेको नाटक गर्नू । जगदीश भण्डारी
कति गैरजिम्मेवारीपूर्ण कुरा गरेको, पदीय हैसियत ख्याल नगरी । कतै अन्यत्र जान आदेश गर्ने संकेत त होइन ? गोपाल घिमिरे"
"'छाउगोठमा किशोरी बलात्कृत, घटना लुकाउन अगुवा नै सक्रिय समाचारमा  बाट लिइएका केही टिप्पणी :","पुरुषले छाउ प्रथाको वकालत गरे पनि महिलाले त्यसको सशक्त प्रतिकार गर्नुपर्ने हो । पदमसिंह ठकुरी
यति भैसक्दा पनि प्रथालाई अझै संस्कार, चलनका नाममा अग्रजको नाक थामिदिँदै आउनुपर्ने हो कि ? कुरीतिलाई जरैबाट उखेलेर फाल्ने हिम्मत राखौं । देविश्री किरातनी
किताबमा पढेको कुरा तर अझैसम्म यस्तो प्रथा रहेछ दुःख लाग्यो । गोमा खड्का
जबसम्म छाउपडी प्रथा रहन्छ तबसम्म यस्ता घटना दोहोरिरहनेछन् । यस क्षेत्रका अगुवाहरूले एउटा निर्णय गर्नैपर्छ कि अबदेखि छाउपडी प्रथा बन्द र छाउगोठमा राख्नेलाई कठोर जरिवाना । रामचन्द्र खनाल
होइन, यो पश्चिमतिर कहिले छाउगोठ हट्ने हो ? कहिले नारीपुरुष सम्मान हुने हो ? पहिला त गोठमा बस्दा सर्पले डस्यो, चिसोले बिरामी भए भन्ने सुनिन्थ्यो, बलात्कार नै हुन थालेछ ।जेकिन किराती"
'अनुभवको हार समाचारमा  बाट लिइएका केही टिप्पणी :,"तर खेलचाहिँ यसपल्ट राम्रो खेलेकै हो नेपालले । ब्याटिङ अर्डर मिलाउन नसकेर हो नत्र दुईवटा म्याच जित्थ्यो । अनिल साहलाई ओपनिङ गराउनुपर्थ्यो, नभए छ वा सात नम्बरमा खेलाउँदा टिमलाई बढी फाइदा हुन्थ्यो । अमरनाथ यादव
आफ्नै घरमा अफगानिस्तानलाई हराएको हामीले पनि यही आँखाले देखेको तर उनीहरूको पूर्वाधार, उनीहरूको एक्सपोजर, उनीहरूलाई भारतको सहयोग कति रह्यो भन्ने लेखाजोखा अनि हाम्रो नेपालले पाएको एक्सपोजर, हाम्रो पूर्वाधार, हाम्रो खेलाडीहरूले खेल्न पाउने घरेलु खेलको संख्या, अन्तर्राष्ट्रिय टेस्ट टिमसँग खेल्न पाउने अवसर पनि तुलना गर्नु पर्दैन ? आफ्नै मिहिनेत र माया गर्ने समर्थक र भीडले मात्र जितिन्छ र खेल ? पार्वती सुब्बा
अहिलेको यो टिम परिवर्तनको खाँचो छ नत्र उही मंगोलियालाई मात्र जित्छ अब । सविन लामा
अरू त त्यस्तै हो तर दक्षिण अफ्रिका र बंगलादेशलाई त जित्ने खेल हो नि । केको अनुभवको हार ? नेपाली खेलाडीको बलिङ राम्रो भए पनि ब्याटिङ एकदम खराब । जहिले अनुभवको हार अनि जितको अनुभवचाहिँ सानोतिनोलाई जितेर हो ? डिब अधिकारी
तीस वर्ष भयो होला नेपालले क्रिकेट खेलेको, कहिले हुने त अनुभवी ? लालबहादुर घलान
के गर्नु बिचरा सिक्दै छन् नि, जति हार्यो उति अर्को खेलमा राम्रो खेल्छौं भन्यो बस्यो । मिलन गहतराज
सही हो । बंगलादेश र दक्षिण अफ्रिकालाई सजिलै जित्नुपर्ने हो तर हाम्रो ब्याटिङ किङहरूले झुर खेलेकाले हार बेहोर्नु पर्यो । कप्तान जहिले पनि हामी सिक्दै छौं भन्छन् । प्रशिक्षक हामीले राम्रो खेल्यौं भन्छन् । कहिलेसम्म सिकिराख्ने ? कृश श्रेष्ठदस वर्षमा अफगानिस्तान कहाँ पुगिसक्यो, नेपाल भने जहाँको त्यहीं । खै त सुधार देखिएन । वेगराज कार्की
खेल हो हारजित हुन्छ नै, राम्रै खेलेको हो । अरू देशको पनि तुलना गर्नु नि । नेपाल देशलाई त चिनाए कमसेकम । गुणराज नेपाल
अहिलेका खेलाडीभन्दा त पहिलाका खेलाडी धेरै राम्रो खेल्थे । भुवन मगर
जहिले सिकिरहनू मदन लिम्बू
हारको अनुभव अलि बढी नै भएन ? जित्न पनि सिक्ने कि अब ? लक्ष्मण बस्याल
नेपाली खेलाडीहरूले खेलको रणनीति नबुझेका कारण पनि हारेका हुन् । अजय योञ्जन"
'सेनामा महत्त्वाकांक्षा बढ्यो भने व्यवस्थामाथि नै संकट पैदा हुन सक्छ : उपमहासचिव गुरुङ समाचारमा  बाट लिइएका केही टिप्पणी :,"नेपालमा सेना मात्र एउटा त्यस्तो संस्था हो, जसले जस्तोसुकै परिस्थितिमा पनि आफूलाई संविधानप्रदत्त दिएको जिम्मेवारीप्रति पूर्ण रूपमा प्रतिबद्ध भएर सेवा प्रवाह गर्दै आएको छ । आजसम्म कुनै राजनीतिक पार्टी वा व्यक्तिको गोटी बनेर हिँडेको छैन ।
कठिन अवस्थामा राज्यले दिएको कुनै पनि जिम्मेवारीबाट पछि हटेको छैन, चाहे विकास निर्माणको काम होस्, चाहे शान्तिसुरक्षा । चाहे विपद् व्यवस्थापनको काम होस् वा आन्तरिक द्वन्द्व व्यवस्थापन । जहाँजहाँ अप्ठ्यारो र जोखिमपूर्ण ठाउँ छ, त्यहाँ सेनाको सहयोगमा नै बाटो बनेको छ । उदाहरणका लागि कर्णालीका जिल्ला हेरे हुन्छ । सेनाको विरोधचाहिँ केका लागि गर्नुपर्ने ! आखिर सेना पनि यही राज्यको एउटा महत्त्वपूर्ण अंग होइन र ? सेनाले आफूखुसी केही पनि गरेको छैन । सेना राजनीति गर्ने संस्था होइन । संविधानअनुसार चल्ने एउटा मात्र संस्था भनेको सेना हो । प्रदीप कार्की
सेनाभित्रको उच्च ओहदामा गणतन्त्र आएको छैन । थलबहादुर आले मगर
सेनाले सीमाको रक्षा गर्ने हो, व्यापार गर्ने होइन । सोम खाती
संसारको कुन सेनामा छ लोकतन्त्र ? दधिराम घर्ती मगर"
"'पुलमा फसेका १२ खच्चडको उद्धार, दुई मरे समाचारमा  बाट लिइएका केही टिप्पणी :","यो दर्दनाक दृश्यले रेल र पानीजहाज ल्याउँछु भन्नेलाई साँच्चै लाज लाग्यो होला त ? ग्रिसकुमार बोहरा
राज्यको ढुकुटी कमसेकम सही तरिकाले आवश्यक ठाउँमा उपयोग गरेको भए आज यो अवस्था त देखिने थिएन । अमर श्रेष्ठ
पहिला नै भारी खुस्काइदिएको भए मर्ने थिएनन् होला । धेरै सामान बोकेका खच्चडलाई एकै पटक पुल तार्नु पनि गल्ती हो । टीका थापा मगर
यसको खर्च सरकारले बेहोर्नुपर्छ, यो सबै सरकारको गल्ती मानिन्छ । ईश्वरी केसी
देशको अवस्था यस्तो छ, विकासका नाममा ठूला कुरा गर्छन् । सवि मलेगो
एकै पटक त्यति धेरै खच्चडलाई लोड बोकाएर पुलमा हिँडाउन मिल्थ्यो कि नाइँ ? रामचन्द्र घले
उद्धारकर्ताहरूले अलि बुद्धि पुर्याएनन् । राजु राई
यहाँबाट उद्धार गरेर पनि आराम नगराई भारी बोकाएर हिँडाउने होला । अर्चना बराल"
'एमालेलाई समाप्त हुन नदिन संसद् विघटन गर्नुपर्यो : ओली समाचारमा  बाट लिइएका केही टिप्पणी :,"८४ को चुनावको रिजल्ट आएपछि थाहा हुन्छ, को समाप्त हुन्छ, को उदय हुन्छ । विक्रमसिंह लामा
भनेपछि जनता र देशका लागि नभएर एमाले र केपी ओलीको स्वार्थका लागि मात्रै त्यो काम भएको रहेछ । लीलाबहादुर शाही
एमालेले पार्टी बनाउँछ, देश होइन । साम्देन छोग्येल
प्रचण्ड भारत भ्रमणमा जान लागेको समयमा आएको यो अभिव्यक्तिले अर्कै संकेत त गरेको छैन कतै ? सन स्टाट
त्यो कुचेष्टा नगरेको भए अहिले कम्युनिस्टको बहुमतको एकल सरकार हुन्थ्यो, सबै वाम एक ठाम हुने थिए । मुखै बैरी व्यवहार नै बैरी भएसी यस्तै हो । कम्तीमा आत्मालोचना त गर्नु । कृष्ण ढकाल
यस्तो स्वार्थका लागि संसदै भंग गरेर ३३ वर्षमै मध्यावधि चुनावका नाममा देशको अर्बौं रुपैयाँ खर्च गराउनु उचित हुन्थ्यो त ? किरण अर्याल
बेमौसममा किन संसद् विघटनको कुरा निकाल्नुपर्यो होला ? प्रकाश भुसाल"
'न्युरोडमा सडकपेटी फराकिलो बनाउने कि सडक ? महानगर र सरकारको रस्साकसी समाचारमा  बाट लिइएका केही टिप्पणी :,"कसको क्षेत्राधिकारमा पर्छ भन्ने मूल कुरा हो । राजकुमार राउत
कानुनभन्दा माथि कोही पनि हुँदैन । राजन मानन्धर
सडक विभागको प्रतिशोधपूर्ण कार्यको सबैले विरोध गरौं । ठूल्ठूला सडकमा भैंसी बस्ने खाल्डा वर्षौं नपुर्ने सडक विभागलाई बालेनको सकारात्मक कामको विरोध गर्न कुन नैतिकताले दियो ? गोविन्द न्यौपाने
अब बालेन्द्र शाहले काठमाडौंका बिग्रेका पिचहरू डोजरले खनिदिनुपर्यो, सडक विभागले तुरुन्तै पिच गरिदिने रैछ । सुरेश नेपाल
सडक विभाग, नारायणघाटबुटवल सडकको काम सक, न कि महानगरसँग भिडन्त । सहरमा त फुटपाथ नै फराकिलो चाहिन्छ । हरिकृष्ण आचार्य
न्युरोडमा स्थानीयलाई विस्थापित गर्ने ग्रान्ड डिजाइन हो यो । यसले वडा २१, २२, २३, २४, २५, २७ र अन्य कोर एरियाका स्थानीयलाई प्रत्यक्ष असर पर्छ । न्युरोडबाट गाडी प्रवेश गर्न नदिएर यहाँको होलसेल मार्केटलाई विस्थापित गर्ने माफिया समूह सक्रिय रूपमा लागिपरेको छ । यसमा कुनै राजनीतिक स्वार्थका लागि स्थानीयले असहमति जनाएका होइनन् । प्रज्वलमान शाक्य
सामान्यतया न्युरोडको सडकमा ट्राफिक जाम कहिल्यै देखिँदैन, बरु फुटपाथमा सधैं खचाखच हुन्छ । त्यस हिसाबले फुटपाथ साँघुरो भएकै हो । फुटपाथ अलिकति फराकिलो बनाएर मुख्य सडकको चौडाइ घटाउँदा फरक नपर्नुपर्ने हो तर यहाँ बालेनले गिरीबन्धु टी इस्टेटको नीतिगत भ्रष्टाचारको कुरा खोलिदिएको हुनाले केपी शर्मा ओलीको प्रत्यक्ष दबाबमा सडक विभागले प्रतिशोध साधेको देखिन्छ । अरू ठाउँमा सडकको खाल्डाखुल्डी मर्मत गरेको देखिँदैन तर न्युरोडको सडक एक दिनमै तयार हुन्छ । विश्व केसी
भएको बाटोलाई सडकपेटी बनाउनु अलि राम्रो भएन कि ! कुनै घटना जस्तो कि आगलागी भए दमकल कुद्नुपर्दा सडकपेटीले त हुँदैन होला ? रानारिम मगर
सडक विभागले कालीमाटीमा बनेको पुल खुलाउन सकेको छैन । के नाटक गरी महानगरले पेटी बनाउन खनेको ठाउँमा पिच गर्न गएको होला ? रमेश मानन्धरफुटपाथका व्यापारी हटाउने कुरामा असहमति भए पनि फुटपाथ बढाउने बालेनको निर्णय एकदमै व्यावहारिक छ । सडक पूरै खाली हुँदा फुटपाथमा पूरै ठेलमठेल हुन्छ अनि बढाउनु परेन ? नियमले मिल्दैन भनेर जस्ताको त्यस्तै छोड्ने ? वसन्त शाही
न्युरोड गेटभित्र सबै किसिमका सवारी निषेध गरी पूरै सडकलाई स्क्वायर (डबली) मा परिणत गर्नुपर्छ । पवन श्रेष्ठ
जनताको करले एउटाले भत्काउने, अर्कोले बनाउने गर्दै राष्ट्रको ढुकुटी सक्ने अनि गरिब जनता भोकै मर्ने । तिलक राना"
दक्षिण एसियामै वाक् स्वतन्त्रताको नमुना नेपालमा 'मन्त्रीबारे समाचार लेखेकै कारण' पक्राउ : न्युयोर्क टाइम्स,"काठमाडौँ अमेरिकी अखबार न्युयोर्क टाइम्सले दक्षिण एसियामै वाक स्वतन्त्रताका लागि नमुना रहेको नेपालमा मन्त्रीबारे समाचार लेखेकै कारण कान्तिपुर मिडिया ग्रुपका अध्यक्ष कैलाश सिरोहियालाई पक्राउ गरिनुले नेपाल पनि पाकिस्तान, बंगलादेश र भारत जस्तै अधिनायकवादको बाटोमा हिँडेको टिप्पणी गरेको छ ।
अध्यक्ष सिरोहियाको पक्राउको सन्दर्भ उल्लेख गर्दै अखबारले 'एरेस्ट थ्रिटेन्स् नेपाल्स स्ट्याण्डिङ याज साउथ एसियाज् मोडल फर फ्रि स्पीच' शीर्षकमा रिपोर्ट प्रकाशित गर्दै अभिव्यक्ति स्वतन्त्रताप्रति नेपाल सरकारको प्रतिबद्धतामा प्रश्न उठाएको हो ।
दक्षिण एसियामा एकपछि अर्को देश अधिनायवादतर्फउन्मुख भइरहेका बेला अपवादका रुपमा रहेको नेपालको अवस्था पछिल्लो समय फेरिएको दिल्लीबाट पत्रकार मुजिव मसलको सहयोगमा पत्रकार भद्र शर्माद्वारा लिखित रिपोर्टमा उल्लेख छ ।
नेपालमा धेरै हदसम्म राजनीतिक बहसहरू स्वतन्त्र थिए र शक्तिशालीहरूलाई सजिलै प्रश्न गर्न सक्ने अवस्था थियो, अखबारले लेखेको छ, शताब्दीयौंको राजतन्त्रात्मक दमन र दशकौंको विद्रोहबाट गुज्रिएको देशमा रहेको खुलापनले लोकतान्त्रिक अभिव्यक्ति आर्थिक अवस्थासँग सम्बन्धित हुन आवश्यक छैन भनेर देखाएको थियो । तर नेपालका शक्तिशाली गृहमन्त्री रवि लामिछानेले आफूविरुद्ध प्रकाशित आलोचनात्मक समाचारको प्रतिशोध साध्नका लागि सिरोहियालाई पक्राउ गरिएको अखबारले उल्लेख गरेको छ ।
राजनीतिमा आउनुअघि टेलिभिजन प्रस्तोता रहेका लामिछानेले दोस्रो देश अमेरिकाको नागरिकता कायम रहेकै बेला सांसद बनेको विषयमा कान्तिपुरले समाचार प्रकाशन गरेको जनाउँदै अखबारले पछिल्लो समय कान्तिपुरले लामिछाने सहकारीको बचत हिनामिनामा संलग्न रहेको विषयमा श्रृंखलाबद्ध समाचार प्रकाशन ल्याएको उल्लेख गरेको छ ।
न्युयोर्क टाइम्ससँग देशसञ्चार डटकमका सम्पादक युवराज घिमिरेले सिरोहियालाई पक्राउ गरेर सरकारको आलोचना गर्दा गिरफ्तारमा परिन्छ भन्ने सन्देश दिएको बताएका छन् । सिरोहिया गिरफ्तारीको प्रकृतिले उनलाई जानाजानी निशाना बनाइएको संकेत गर्छ ।
सहकारीको बचत अपचलनको समाचार प्रकाशितको प्रतिशोधमा नागरिकतासम्बन्धी अनुसन्धान गर्न भन्दै सिरोहियालाई जेठ ८ मा प्रहरीले उनको कार्यकक्षबाटै पक्राउ गरेको थियो । राष्ट्रिय तथा अन्तर्राष्ट्रिय स्तरबाट चर्को दबाबपछि उनलाई पक्राउ परेको ९ दिनपछि जेठ १६ मा हाजिरी जमानीमा रिहा गरिएको थियो ।
नागरिकतामा बिगो, कैद र जरिवाना हुने कुनै पनि कसुर पुष्टि हुने आधार नदेखिएको र नागरिकता जारी गर्ने क्रममा भएका त्रुटिलाई प्रशासनबाटै सम्बोधन गर्नुपर्ने भन्दै सरकारी वकिलको कार्यालयको सहमतिमा प्रहरीले सिरोहिलाई रिहा गरेको हो ।
सिरोहियाको पक्राउपछि अन्तर्राष्ट्रिय प्रेस समुदाय, मानव अधिकारसम्बन्धी संस्थाहरू र काठमाडौंस्थित अमेरिकी दूतावास, युरोपेली संघ लगायतले समाचारको बदलास्वरूप देशको सबैभन्दा ठूलो मिडिया ग्रुपको नेतृत्व र कर्मचारीलाई हतोत्साही गर्ने र धम्क्याउने कार्य नगर्न भनेका थिए ।
गिरफ्तारीको विरोध गर्दै प्रेससम्बन्धी विश्वकै ठूलो संगठन इन्टरनेसनल फेडरेसन अफ जर्नालिस्ट (आईएफजे), विश्वभर प्रेस स्वतन्त्रताबारे प्रतिवेदन तयार गर्ने रिपोर्टर्स विदाउट बोर्डर्स (आरएसएफ), अमेरिकाको सोसाइटी अफ प्रोफेसनल जर्नालिस्ट्स (एसपीजे), कम्युनिटी टु प्रोटेक्ट जर्नालिस्ट (सीपीजे) ले पनि विज्ञप्ति जारी गरेका थिए । त्यस्तै, एसियन हृयुमन राइट्स कमिसन (एसियाली मानव अधिकार आयोग) र एम्नेस्टी इन्टरनेसनलले पनि सिरोहियाको पक्राउप्रति गम्भीर चासो व्यक्त गर्दै तत्काल रिहाइका लागि नेपाल सरकारलाई आग्रह गरेका थिए ।"
सहकारी ठगीको समाचार लेखकै आधारमा गृहमन्त्रीले सिरोहियालाई पक्राउ गरे : ऋषि धमला,"काठमाडौँ रिपोर्टर्स क्लब नेपालका अध्यक्ष ऋषि धमलाले कान्तिपुरले सहकारी ठगीको समाचार लेखेकै आधारमा अध्यक्ष कैलाश सिरोहियालाई पक्राउ गरिएको बताएका छन् । बुधबार सेन्ट्रल बिजनेस पार्क परिसरमा आयोजित पत्रकार सम्मेलनमा अध्यक्ष ऋषि धमलाले सिरोहियालाई हचुवाका आधारमा पक्राउ गरिएको बताएका हुन् ।
प्रतिशोध साधेर मिडिया उद्योगमाथि आक्रमण गर्नु आफूहरूलाई सह्य नहुने पनि अध्यक्ष धमलाले बताएका छन् । 'कैलाश सिरोहियाको गिरफ्तारी गलत भएको छ । जुन किसिमको नियत राखेर गिरफ्तार गरिएको छ, त्यसमा समाचार सम्प्रेषण गरेकै कारणले, समाचार लेखेकै कारणले गिरफ्तारी गरियो भन्ने हाम्रो निष्कर्ष र ठम्याइ हो,' धमलाले भने ।
प्रक्रिया पूरा गरेर जोसुकैलाई पनि छानबिनको दायरामा ल्याउन मिल्ने भए पनि कान्तिपुरका अध्यक्ष कैलाश सिरोहियालाई बदनियतपूर्वक गिरफ्तार गरिएको धमलाको भनाइ छ । 'नागरिकताबारे छानबिन गर्न पाइन्छ । प्रक्रिया पूर्याएर छानबिन गरौँ तर प्रतिशोध साध्ने र बदनियतपूर्वक नेपाली मिडिया इन्डस्ट्रीमाथि जुन किसिमले आक्रमण गरियो । त्यो हामीलाई सह्य हुँदैन । त्यसका लागि हामी जस्तोसुकै मूल्य चुकाउन पनि तयार छौँ,' उनले भने ।
गृहमन्त्री रवि लामिछानेले आफूविरुद्ध समाचार लेखेकै कारण सञ्चार जगत्लाई तारो बनाएको पनि उनको भनाइ छ । 'गृहमन्त्री रवि लामिछानेले जहिले पनि मिडिया उद्योग र सञ्चारकर्मीलाई तारो बनाउनुभयो । उहाँले बोल्दाखेरी जहिले पनि नेपाली मिडिया र सञ्चारकर्मीमाथि नै आक्रमण गर्नुभयो । लोकतन्त्रको सुन्दरता भनेको आलोचना हो विरोध हो । हाम्रो गृहमन्त्रीले कहिल्यै पनि विरोध सहन सक्नु भएन । जब कान्तिपुर र सबै मिडियाले भन्छु म सहकारी ठगी प्रकरणमा उहाँको नाम मुछियो भनेर लेख्न थालेपछि उहाँ आत्तिनुभयो, डराउनुभयो,' उनले भने ।
गृहमन्त्री लामिछानेलाई सुझाव दिँदै धमलाले भने, 'यदि म गृहमन्त्री थिएँ भने ममाथि छानबिन गर, म तत्काल पद छोड्दिन्छु । छानबिन गरेर सत्यतथ्य पत्ता लगाउनू भन्थेँ । उहाँले त उल्टो प्रतिष्ठित मिडिया हाउस कान्तिपुरका सञ्चालकलाई कार्यकक्षबाटै पक्राउ गर्नुभयो । आजसम्म कुनै पनि लोकतान्त्रिक मुलुकमा मिडिया सञ्चालक र पत्रकारलाई पक्राउ गर्दा निश्चित विधि, प्रक्रिया र मापदण्ड पुर्याइन्छ । हचुवाका भरमा गिरफ्तार गरिँदैन ।'
कान्तिपुर मिडिया ग्रुपका अध्यक्ष सिरोहियालाई जिल्ला प्रशासनले दिएको नागरिकताको नम्बर अर्को व्यक्तिसँग मिलेको बहानामा मंगलबार कार्यकक्षबाटै गिरफ्तार गरिएको हो ।
स्वतन्त्र प्रेसको कार्यालयमा राज्यका सुरक्षा निकाय प्रवेश नगर्ने लोकतान्त्रिक अभ्यासलाई कुल्चिँदै काममा रहेका बेलामा अध्यक्ष सिरोहियालाई पक्राउ गर्न प्रहरीको टोली कान्तिपुर कार्यालयको आठौं तलाको कार्यकक्षमै पुगेको थियो । उपत्यका अपराध अनुसन्धान कार्यालय काठमाडौंका एसएसपी सानुकुमार भट्टराई र एसपी रवीन्द्र रेग्मीसहितको टोली बर्दीसहितका प्रहरी अधिकृत लिएर कार्यकक्षमा प्रवेश गरेका थिए ।
मंगलबार कान्तिपुरमा गोर्खा मिडियामा चार सहकारीको ९५ करोड ८१ लाख अपचलन, उपप्रधान तथा गृहमन्त्री रवि लामिछाने कम्पनीमा प्रबन्ध निर्देशक भएको अवधिमा मात्रै सहकारीहरूबाट ८० करोड ३१ लाख रुपैयाँ गोर्खा मिडियामा आएको दस्ताबेजबाट पुष्टि शीर्षकमा समाचार छापिएको थियो । लगत्तै बिहानैदेखि कान्तिपुरको कार्यालय परिसर र थापाथली सडकमा समेत ठूलो संख्यामा प्रहरी परिचालन गरिएको थियो ।
कान्तिपुर कार्यालय परिसरमा पत्रकार महासंघ, मिडिया सोसाइटी, कानुन व्यवसायी, नागरिक अगुवा, सांसदहरू, विभिन्न मिडिया प्रकाशक तथा पत्रकारहरूको उपस्थितिका बीचमा बर्दीधारी प्रहरीले सिरोहियालाई लगेका हुन् ।"
सहकारी ठगीको समाचार लेखकै आधारमा गृहमन्त्रीले सिरोहियालाई पक्राउ गरे : ऋषि धमला,"काठमाडौँ रिपोर्टर्स क्लब नेपालका अध्यक्ष ऋषि धमलाले कान्तिपुरले सहकारी ठगीको समाचार लेखेकै आधारमा अध्यक्ष कैलाश सिरोहियालाई पक्राउ गरिएको बताएका छन् । बुधबार सेन्ट्रल बिजनेस पार्क परिसरमा आयोजित पत्रकार सम्मेलनमा अध्यक्ष ऋषि धमलाले सिरोहियालाई हचुवाका आधारमा पक्राउ गरिएको बताएका हुन् ।
प्रतिशोध साधेर मिडिया उद्योगमाथि आक्रमण गर्नु आफूहरूलाई सह्य नहुने पनि अध्यक्ष धमलाले बताएका छन् । 'कैलाश सिरोहियाको गिरफ्तारी गलत भएको छ । जुन किसिमको नियत राखेर गिरफ्तार गरिएको छ, त्यसमा समाचार सम्प्रेषण गरेकै कारणले, समाचार लेखेकै कारणले गिरफ्तारी गरियो भन्ने हाम्रो निष्कर्ष र ठम्याइ हो,' धमलाले भने ।
प्रक्रिया पूरा गरेर जोसुकैलाई पनि छानबिनको दायरामा ल्याउन मिल्ने भए पनि कान्तिपुरका अध्यक्ष कैलाश सिरोहियालाई बदनियतपूर्वक गिरफ्तार गरिएको धमलाको भनाइ छ । 'नागरिकताबारे छानबिन गर्न पाइन्छ । प्रक्रिया पूर्याएर छानबिन गरौँ तर प्रतिशोध साध्ने र बदनियतपूर्वक नेपाली मिडिया इन्डस्ट्रीमाथि जुन किसिमले आक्रमण गरियो । त्यो हामीलाई सह्य हुँदैन । त्यसका लागि हामी जस्तोसुकै मूल्य चुकाउन पनि तयार छौँ,' उनले भने ।
गृहमन्त्री रवि लामिछानेले आफूविरुद्ध समाचार लेखेकै कारण सञ्चार जगत्लाई तारो बनाएको पनि उनको भनाइ छ । 'गृहमन्त्री रवि लामिछानेले जहिले पनि मिडिया उद्योग र सञ्चारकर्मीलाई तारो बनाउनुभयो । उहाँले बोल्दाखेरी जहिले पनि नेपाली मिडिया र सञ्चारकर्मीमाथि नै आक्रमण गर्नुभयो । लोकतन्त्रको सुन्दरता भनेको आलोचना हो विरोध हो । हाम्रो गृहमन्त्रीले कहिल्यै पनि विरोध सहन सक्नु भएन । जब कान्तिपुर र सबै मिडियाले भन्छु म सहकारी ठगी प्रकरणमा उहाँको नाम मुछियो भनेर लेख्न थालेपछि उहाँ आत्तिनुभयो, डराउनुभयो,' उनले भने ।
गृहमन्त्री लामिछानेलाई सुझाव दिँदै धमलाले भने, 'यदि म गृहमन्त्री थिएँ भने ममाथि छानबिन गर, म तत्काल पद छोड्दिन्छु । छानबिन गरेर सत्यतथ्य पत्ता लगाउनू भन्थेँ । उहाँले त उल्टो प्रतिष्ठित मिडिया हाउस कान्तिपुरका सञ्चालकलाई कार्यकक्षबाटै पक्राउ गर्नुभयो । आजसम्म कुनै पनि लोकतान्त्रिक मुलुकमा मिडिया सञ्चालक र पत्रकारलाई पक्राउ गर्दा निश्चित विधि, प्रक्रिया र मापदण्ड पुर्याइन्छ । हचुवाका भरमा गिरफ्तार गरिँदैन ।'
कान्तिपुर मिडिया ग्रुपका अध्यक्ष सिरोहियालाई जिल्ला प्रशासनले दिएको नागरिकताको नम्बर अर्को व्यक्तिसँग मिलेको बहानामा मंगलबार कार्यकक्षबाटै गिरफ्तार गरिएको हो ।
स्वतन्त्र प्रेसको कार्यालयमा राज्यका सुरक्षा निकाय प्रवेश नगर्ने लोकतान्त्रिक अभ्यासलाई कुल्चिँदै काममा रहेका बेलामा अध्यक्ष सिरोहियालाई पक्राउ गर्न प्रहरीको टोली कान्तिपुर कार्यालयको आठौं तलाको कार्यकक्षमै पुगेको थियो । उपत्यका अपराध अनुसन्धान कार्यालय काठमाडौंका एसएसपी सानुकुमार भट्टराई र एसपी रवीन्द्र रेग्मीसहितको टोली बर्दीसहितका प्रहरी अधिकृत लिएर कार्यकक्षमा प्रवेश गरेका थिए ।
मंगलबार कान्तिपुरमा गोर्खा मिडियामा चार सहकारीको ९५ करोड ८१ लाख अपचलन, उपप्रधान तथा गृहमन्त्री रवि लामिछाने कम्पनीमा प्रबन्ध निर्देशक भएको अवधिमा मात्रै सहकारीहरूबाट ८० करोड ३१ लाख रुपैयाँ गोर्खा मिडियामा आएको दस्ताबेजबाट पुष्टि शीर्षकमा समाचार छापिएको थियो । लगत्तै बिहानैदेखि कान्तिपुरको कार्यालय परिसर र थापाथली सडकमा समेत ठूलो संख्यामा प्रहरी परिचालन गरिएको थियो ।
कान्तिपुर कार्यालय परिसरमा पत्रकार महासंघ, मिडिया सोसाइटी, कानुन व्यवसायी, नागरिक अगुवा, सांसदहरू, विभिन्न मिडिया प्रकाशक तथा पत्रकारहरूको उपस्थितिका बीचमा बर्दीधारी प्रहरीले सिरोहियालाई लगेका हुन् ।"
लामिछानेले सहकारी ठगीको समाचार दबाउन र दाहालले सत्ता बचाउन कान्तिपुरमा गरे हस्तक्षेप,"काठमाडौँ सहकारीमा सर्वसाधारणले जम्मा गरेको बचतबाट कम्तीमा ९५ करोड ८० लाख रुपैयाँ गोर्खा मिडिया नेटवर्क प्रालिमा ल्याएर अपचलन गरेको समाचार प्रकाशित गरेको प्रतिशोधमा सरकारले कान्तिपुर मिडिया ग्रुपमाथि हस्तक्षेप गरेको छ । सार्वजनिक मञ्च र संसद्बाट समेत मिडिया र प्रतिपक्षलाई धम्क्याउँदै आएका उपप्रधान तथा गृहमन्त्री रवि लामिछानेले प्रत्यक्ष हस्तक्षेपमा कान्तिपुरका अध्यक्ष कैलाश सिरोहियालाई पक्राउ गराएका हुन् ।
सरकारका लागि लामिछानेको समर्थन बचाइराख्न प्रधानमन्त्री पुष्पकमल दाहालले पनि प्रेसमाथिको दमनलाई साथ दिएका छन् । जिल्ला प्रशासन कार्यालय धनुषाले सिरोहियाका नाममा जारी गरेको नागरिकता नम्बर अर्को व्यक्तिसँग मिलेको भन्दै प्रहरीले धरपकड गरेको हो । विडम्बना ! दुई देशका पासपोर्ट बोकेका गृहमन्त्री लामिछाने आफैंले भने महान्यायाधिवक्ताको कार्यालयबाट मुद्दा नचल्ने निर्णय गराएका थिए । २०७९ चैत ६ मा प्रधानमन्त्री दाहालले विश्वासको मत लिने दिन बिहान महान्यायाधिवक्ताको कार्यालयले लामिछानेमाथि मुद्दा नचल्ने निर्णय गरेको थियो ।
मंगलबार कान्तिपुरमा गोर्खा मिडियामा चार सहकारीको ९५ करोड ८१ लाख अपचलन, रवि लामिछाने कम्पनीमा प्रबन्ध निर्देशक भएको अवधिमा मात्रै ८० करोड ३१ लाख रुपैयाँ गोर्खा मिडियामा आएको दस्ताबेजबाट पुष्टि शीर्षकमा समाचार छापिएको थियो । लगत्तै बिहानैदेखि कान्तिपुरको कार्यालय परिसरमा ठूलो संख्यामा प्रहरी परिचालन गरिएको थियो ।
एमालेसँगको गठबन्धन तोडेर कांग्रेससँग सत्ता सहयात्रा थालेपछि दाहालले विश्वासको मत लिँदै थिए । विश्वासको मत लिनु पहिले रास्वपा उपसभापति डीपी अर्याललाई सभापति रवि लामिछानेले महान्यायाधिवक्ता कार्यालय पठाएका थिए ।
महान्यायाधिवक्ता दीनमणि पोखरेलले राहदानी कसुरमा मुद्दा नचल्ने निर्णय गरेपछि मात्रै रास्वपाका सांसदहरू प्रधानमन्त्री दाहाललाई विश्वासको मत दिन संसद् पुगेका थिए । तर, दाहाल र लामिछानेको सरकारले सिरोहियाको नागरिकता नम्बर अर्को व्यक्तिसँग मिलेको बहानामा पक्राउ पुर्जी जारी गराएको हो ।
कान्तिपुर मिडिया ग्रुपका अध्यक्ष कैलाश सिरोहियालाई थापाथलीस्थित मुख्यालयको कार्यकक्षबाट गिरफ्तारीपछि गाडीमा लगिँदै । तस्बिर : अंगद ढकालकान्तिपुर
गृहमन्त्रीको पार्टी रास्वपाका मधेश प्रदेश कार्यसमितिका सदस्य इन्द्रजितप्रसाद महतोलाई सिरोहियाविरुद्ध उजुरी गर्न लगाइएको थियो । उजुरीको योजना बुन्न रास्वपाका सहकोषाध्यक्ष तथा गृहमन्त्री लामिछानेका स्वकीय सचिव दीपक बोहरा तीन सातादेखि जनकपुरमा खटिएका थिए । तत्कालै पक्राउ पुर्जी जारी गराउन नसकेपछि बोहरा काठमाडौं ओहोरदोहोर गरिरहेका थिए ।
सिरोहियालाई पक्राउ गर्ने योजना प्रचार गरेर मनोवैज्ञानिक दबाब दिँदा पनि कान्तिपुरले सहकारी ठगीलगायतका बेथितिका विषयमा निरन्तर समाचार प्रकाशित गर्दै गरेपछि लामिछानेले सार्वजनिक रूपमा धम्क्याउँदै आएका थिए ।
यसबीचमा उनले सञ्चारकर्मी हुँदा चलाउने गरेको कार्यक्रम सिधा कुरा नामको अनलाइनबाट अन्नपूर्ण पोस्टको कर्पोरेट टावरमा सर्वोच्चका न्यायाधीश र कान्तिपुर मिडिया ग्रुपका अध्यक्ष सिरोहियासहितको बैठक बसेको भनेर फेक अडियो प्रकाशित गराएका थिए ।
तर, सर्वोच्च अदालतले तत्कालै सोमोटो (स्वतः संज्ञान) लिएर मुद्दा चलाएपछि लामिछानेको समूहले नागरिकताको नयाँ विवाद सिर्जना गरेको हो । राजाको प्रत्यक्ष शासनमा सैनिक टोलीलाई मिडिया हाउसमा प्रवेश गराइएको थियो । लोकतान्त्रिक गणतन्त्र स्थापनाका लागि निरंकुश शाही शासनविरुद्ध लडेको कान्तिपुरका अध्यक्षमाथि त्यही ज्ञानेन्द्र शाहकालीन मिडिया दमन को घटना सम्झाउने गरी मंगलबार कान्तिपुर कार्यालयमा प्रहरीले मार्चपास गर्यो ।
स्वतन्त्र प्रेसको कार्यालयमा राज्यका सुरक्षा निकाय प्रवेश नगर्ने लोकतान्त्रिक अभ्यासलाई कुल्चिँदै काममा रहेका बेलामा अध्यक्ष सिरोहियालाई पक्राउ गर्न प्रहरीको टोली कान्तिपुर कार्यालयको आठौं तलाको कार्यकक्षमै पुगेको थियो ।
उपत्यका अपराध अनुसन्धान कार्यालय काठमाडौंका एसएसपी सानुकुमार भट्टराई र एसपी रवीन्द्र रेग्मीसहितको टोली बर्दीसहितका प्रहरी अधिकृत लिएर कार्यकक्षमा प्रवेश गरेका थिए ।
मंगलबार कान्तिपुरमा गोर्खा मिडियामा चार सहकारीको ९५ करोड ८१ लाख अपचलन, उपप्रधान तथा गृहमन्त्री रवि लामिछाने कम्पनीमा प्रबन्ध निर्देशक भएको अवधिमा मात्रै सहकारीहरूबाट ८० करोड ३१ लाख रुपैयाँ गोर्खा मिडियामा आएको दस्ताबेजबाट पुष्टि शीर्षकमा समाचार छापिएको थियो । लगत्तै बिहानैदेखि कान्तिपुरको कार्यालय परिसर र थापाथली सडकमा समेत ठूलो संख्यामा प्रहरी परिचालन गरिएको थियो ।
कान्तिपुर कार्यालय परिसरमा पत्रकार महासंघ, मिडिया सोसाइटी, कानुन व्यवसायी, नागरिक अगुवा, सांसदहरू, विभिन्न मिडिया प्रकाशक तथा पत्रकारहरूको उपस्थितिका बीचमा बर्दीधारी प्रहरीले सिरोहियालाई लगेका थिए ।
त्यस क्रममा नेपाल पत्रकार महासंघको अगुवाइमा सञ्चारकर्मीहरूले गृहमन्त्री लामिछाने र प्रहरी दमनका विरुद्ध तथा प्रेस स्वतन्त्रताको पक्षमा नाराबाजी गरेका थिए । यस घटनालाई राजनीतिक दल र सञ्चार क्षेत्रका विभिन्न संघसंस्थाले राज्यले व्यक्ति र स्वतन्त्र प्रेसप्रति प्रतिशोध साधेर दमन गरेको भन्दै आपत्ति प्रकट गरेका छन् ।
२०५८ सालमा तत्कालीन भूमिगत माओवादीका नेता बाबुराम भट्टराईको विचारलाई कान्तिपुरमा प्रकाशित गरेबापत सरकारले तत्कालीन प्रबन्ध निर्देशक सिरोहिया, निर्देशक विनोदराज ज्ञवाली र सम्पादक युवराज घिमिरेलाई पक्राउ गरेको थियो ।
विद्रोहको बलमा मूलधारको राजनीतिमा आई तेस्रो पटक प्रधानमन्त्री भएका दाहालले अहिले आफ्नो सत्ता जोगाउन सहकारी ठगीमा जोडिएका गृहमन्त्री लामिछानेका दमनकारी हर्कतलाई साथ दिएका छन् ।
२२ वर्ष पहिले र अहिले अध्यक्ष सिरोहिया पक्राउ गरिएको घटनाबारे नेपाल समाजवादी पार्टीका अध्यक्ष बाबुराम भट्टराईले मंगलबार प्रचण्डले ज्ञानेन्द्रपथ अनुसरण गरेको टिप्पणी गरेका छन् ।
जुनसुकै कारणले होस् सरकारले नाटकीय ढंगले कान्तिपुर प्रकाशन गृहका अध्यक्ष कैलाश सिरोहियालाई गिरफ्तार गर्नु राम्रो देखिएन, उनले भनेका छन्, झन् विडम्बनाको कुरा त के भने, माओवादी जनयुद्धका बेला २०५८ जेठमा दरबार हत्याकाण्डसम्बन्धी मेरो लेख छापेबापत तत्कालीन राजा ज्ञानेन्द्रको सरकारले सिरोहियालगायतका कान्तिपुरकर्मीलाई यसरी नै गिरफ्तार गर्दा हाम्रा तत्कालीन सुप्रिम कमान्डर प्रचण्डलगायत हामीले त्यसको तीव्र विरोध गरेका थियौं । आज उनै प्रचण्ड ज्ञानेन्द्रको ठाउँमा हुँदा उनले नै ज्ञानेन्द्रपथ अनुसरण गरेको देख्दा म अत्यन्त लज्जित छु ।
बाबुराम भट्टराईको लेख छापेबापत मुद्दा खेपेका तत्कालीन सम्पादक युवराज घिमिरेले प्रधानमन्त्री दाहाल अझै पनि सर्वसत्तावादी सोचमा रहेको उल्लेख गरेका छन् ।
गृहमन्त्री लामिछाने आफैं नागरिकता मुद्दामा सर्वोच्च अदालतको संवैधानिक इजलासबाट सम्पूर्ण सार्वजनिक पद बर्खास्तीमा परेका व्यक्ति हुन् । तर, लामिछानेविरुद्धको दोहोरो पासपोर्टको विषयको अझै कानुनी निरूपण भएको छैन । महान्यायाधिवक्ताले सत्ताको सौदाबाजी गरेर उनलाई उन्मुक्ति दिएको विषयमा सर्वोच्च अदालतमा परेको रिटमा यही जेठ २९ मा अन्तिम सुनुवाइ हुँदै छ ।
गृहमन्त्रीले सहकारीका विषयमा आफूलाई जोडेर लगातार कान्तिपुरमा समाचार आएकाले कान्तिपुरमाथि आफूले लिन थालेको कदममा प्रधानमन्त्रीले साथ नदिए सरकार छाड्नेसम्मको धम्की दिनुभयो, त्यसपछि प्रधानमन्त्रीले कानुनी शासनको प्रमुख कार्यकारीको आफ्नो भूमिका बिर्सेर लामिछानेकै हठलाई स्वीकार गर्नुभयो, मन्त्रिपरिषद्का एक सदस्यले भने ।
लामिछानेले दुई वटा पासपोर्ट बोकेको प्रमाणित हुँदासमेत मुद्दा नचलाउने निर्णय गरेको पृष्ठभूमि दुवैले बिर्सेजस्तो गरे पनि यो मुद्दाको कानुनी निरूपण भएको छैन ।
लामिछाने गोर्खा मिडियाको प्रबन्ध निर्देशक हुँदा सहकारीको बचत अपचलन गरेको प्रमाणसहितका तथ्य छ्यापछ्याप्ती छन् । लामिछानेलगायतका व्यक्तिले गरेको बचत दुरुपयोगको विरुद्ध ५० हजारभन्दा बढी बचतकर्ता आन्दोलनरत छन् ।
अहिले संघीय संसद्मा प्रमुख विपक्षीसहितका राजनीतिक दलहरूले अवरोध गरिरहेका छन् । सडकमा गृहमन्त्रीविरुद्ध नाराबाजी चलिरहेका छन् । यी सबै घटनाक्रम निष्पक्ष रूपमा कान्तिपुरले प्रकाशन प्रसारण गर्दै आएकामा प्रधानमन्त्री जानकार थिए ।
गत शनिबार मात्र कान्तिपुरको हाफ म्याराथन उद्घाटन गर्न आएका बेला कान्तिपुर परिसरमा प्रधानमन्त्री दाहालले गृहमन्त्रीमाथि प्रश्न उठेको र कान्तिपुरले पहिल्यैदेखि यो विषयबारे कुरा उठाएको प्रसंगसमेत उल्लेख गरेका थिए । यो पृष्ठभूमिमा गृहमन्त्री लामिछानेले अध्यक्ष सिरोहियाविरुद्ध उजुरी गर्न लगाई पक्राउ गर्न लागेको बारे प्रधानमन्त्री अनभिज्ञ थिएनन् ।
मंगलबार सुरक्षाकर्मीले कान्तिपुर कार्यालय घेराउ गरेपछि सरकारी अधिकारीले यस्तो हर्कतले लोकतान्त्रिक व्यवस्थाको विश्वसनीयता घटाउने भन्दै प्रधानमन्त्रीलाई सचेत गराएका थिए । लगत्तै प्रधानमन्त्रीले गृहमन्त्रीसँग छलफल गरेको भनेर सचिवालयबाट सूचना पनि प्रवाह गराएका थिए । तर, उनले आफ्नो सत्ता जोगाउनका लागि रवि लामिछानेका कदमलाई साथ दिए ।
राजनीतिक दलका नेताहरूले सरकारको यो कदमलाई मिडिया तर्साउने उद्देश्यबाट प्रेरित रहेको टिप्पणी गरेका छन् ।
मिडियालाई तर्साउने उद्देश्यसहितको गठबन्धन सरकारको यो निर्णय खेदजनक छ, प्रमुख विपक्षी दलका नेता शेरबहादुर देउवाले भनेका छन् । कांग्रेसकै महामन्त्री गगन थापाले राज्य सत्ताको पहुँचको दुरुपयोग गर्दै आफूमाथि प्रश्न गर्नेलाई रोक्न, विषयान्तर गर्न र आफ्नो अपराध ढाकछोप गर्न गरेको दुष्प्रयास हो, भनेका छन् ।
एमालेका उपमहासचिव प्रदीप ज्ञवालीले पक्राउ गर्दा राज्यले संयमता गुमाएको बताए । कुनै पनि व्यक्तिलाई पक्राउ गर्नुपर्ने बेला राज्यले संयमता गुमाउनु हुँदैन । यो घटनामा राज्य संयमित नभएको देखिन्छ, ज्ञवालीले भने ।
सत्तारूढ माओवादीका सचिव राम कार्कीले नागरिकतामा प्रश्न उठेपछि बोलाएर बयान नलिई पक्राउ गरी गिरफ्तार गरेपछि सरकारप्रति आशंका बढेको बताए । सचिव कार्कीले सहकारीको रकम हिनामिनाका विषयमा कान्तिपुरले निरन्तर खबरदारी गरिरहेका बेला अध्यक्ष सिरोहियालाई पक्राउ गर्नु कुखुरा हराउनु र स्याल कराउनु जस्तै भएको बताए ।"
सहकारी ठगीकाण्डको समाचार लेख्दा मलाई प्रक्राउ गरियो : कान्तिपुर अध्यक्ष सिरोहिया,"काठमाडौँ कान्तिपुर पब्लिकेशन्स लिमिटेडका अध्यक्ष कैलाश सिरोहियाले सहकारी ठगी प्रकरणविरुद्ध समाचार लेख्दा प्रतिशोधपूर्ण तरिकाले आफूलाई प्रहरीले प्रक्राउ गरेको बताएका छन् ।
प्रहरीले कान्तिपुर मुख्यालाय थापाथलीस्थित कार्यकक्षबाट मंगलबार साँझ प्रक्राउ गरेपछि उनले पत्रकारहरुलाई प्रतिक्रिया दिँदै सहकारी ठगी गर्नेको नाममा पनि वारेन्ट जारी हुनेमा आफू विश्वस्त रहेको बताए । यो देशमा कानुन छ भने दुई वटा पासपोर्ट बोक्ने, सहकारी ठगीमा प्रमाणित भएको समाचार छ । मलाई गिरफ्तार गरिएको नागरिकताकाण्डमा होइन । सहकारीको ठगी काण्डको विरुद्ध समाचार लेखेकोमा हो, सिरोहियाले भने, भोलि सहकारी ठगी गर्नेको नाममा पनि वारेन्ट जारी हुन्छ भन्नेमा म विश्वस्त छु ।
उनले सरकार र गृहमन्त्री रवि लामिछानेले नवअधिनायकवादी शैली देखाएको समेत बताए । कुनै मान्छेलाई कुनै उजुरी पर्दैमा कार्यकक्षबाट प्रक्राउ गरिन्छ । तपाईं हामीले २०६२२०६३ मा लडेर, ज्यानको बाजी लगाएर ल्याएको लोकतन्त्रगणतन्त्र यही रहेछ भन्ने कुरा माननीय गृहमन्त्री ज्यूबाट थाहा भयो । कसैको उजुरी पर्दैमा गिरफ्तारी हुन्छ ? मलाई सोधपुछ हुँदैन ? त्यसो भए त माननीय गृहमन्त्री ज्यूको दुई वटा पासपोर्टको मुद्दा छ । यसलाई मेरो उजुरी मानेर भोलि वारेन्ट जारी हुन्छ भन्नेमा म विश्वस्त छु । उहाँको दुई वटा पासपोर्ट छ । महान्याधिवक्तालाई यो मुद्दा फिर्ता लिन अधिकार छैन, उनले भने ।
आफूमाथिको नागरिकता छानबिनको विषयमा राज्यलाई सहयोग गर्दा पनि गृहमन्त्रीविरुद्ध समाचार लेखेको प्रतिशोधको आधारमा प्रक्राउ गरिएको उनले दोहोर्याए । ममाथिको छानबिनको कुरा छ । मैले भन्दै आएको थिएँ । म सघाउँछु । म यो देशको नागरिक हो । सबै कुरामा राज्यलाई सघाउँछु । तर हचुवाको भरमा नवअधिनायकवाद देखिएको छ । यो तपाईं हामी माथि र प्रेस स्वतन्त्रता माथिको कुठराघात हो । मलाई कार्यकक्षबाटै गिरफ्तार गरेर लगिँदै छ । यसका विरुद्ध म अन्तिम समयसम्म लडाईं लड्ने छु । तर यो देशमा कानुन छ भने दुई वटा पासपोर्ट बोक्ने, सहकारी ठगीमा प्रमाणित भएको समाचार छ । उनले नागरिकता छानबिनको बहाना बनाएर सहकारी ठगीकाण्डविरुद्ध समाचार लेखेकोमा गिरफ्तार गरिएको प्रष्ट्याए ।"
कान्तिपुरको समाचार रोक्न र ब्ल्याकमेलिङ गर्न पक्राउ पुर्जी जारी गरियो : अध्यक्ष सिरोहिया,"काठमाडौँ कान्तिपुर मिडिया ग्रुपका अध्यक्ष कैलाश सिरोहियाले सम्पादकीय स्वतन्त्रता र जिम्मेवारीमा कुनै पनि अवस्थामा सम्झौता नगर्ने बताएका छन् । व्यक्तिगत रूपमा आफूले हरेक मूल्य चुकाए पनि कान्तिपुर आफ्नो सम्पादकीय स्वतन्त्रता र जिम्मेवारीमा सम्झौता गर्न तयार नरहेको उनको भनाइ छ । कान्तिपुरको समाचार रोक्न र ब्ल्यामेलिङ गर्न र मूल मुद्दा विषयान्तर गर्न आफूमाविरुद्ध पक्राउ पुर्जी जारी गरिएको उल्लेख गर्दै सहकारी ठगीलगायतका बेथितिविरुद्धका समाचार प्रकाशनमा एक इन्च पनि पछि नहट्ने दृृढता व्यक्त गरेका छन् ।
कान्तिपुर मिडिया ग्रुपका अध्यक्ष कैलाश सिरोहियाले कान्तिपुरको समाचार रोक्ने ब्ल्यामेलिङ गर्न र मूल मुद्दा विषयान्तर गर्न आफूविरुद्ध पक्राउ पुर्जी जारी गरिएको बताएका छन् ।
पक्राउ पुर्जी जारी भएपछि मंगलबार प्रेस विज्ञप्ति जारी गर्दै अध्यक्ष सिरोहियाले सहकारी ठगीको अनुसन्धान र कारबाही हुनुपर्ने आवाज उठाउनुपर्ने सञ्चारमाध्यमको जिम्मेवारी भएकाले उल्लेख गरेका छन् ।
'सहकारीका ७१ लाख सदस्य तथा बचतकर्ताको पसिनाको कमाइ सुरक्षित गर्न यसमा ठगी गर्नेहरूमाथि अनुसन्धान र कारबाही हुनुपर्ने आवाज उठाउनु कुनै पनि सञ्चारमाध्यमको जिम्मेवारी हो, कान्तिपुरको समाचार रोकाउन ब्ल्याकमेलिङ गर्न र मूल मुद्दा विषयान्तर गर्न मेराविरुद्ध आफैं उजुरी गर्न लगाएर, सोधपुछसमेत नगरी पक्राउपुर्जी जारी गर्ने हर्कत गरिएको हो भन्नेमा शंका छैन,' अध्यक्ष सिरोहियाको विज्ञप्तिमा छ । उनले यस्ता सबै हर्कत भइरहे पनि सहकारी ठगीलगायत हरेक बेथितिका विषयमा समाचार लेख्ने कर्तव्यबाट कान्तिपुर एक इन्च पनि पछि नहट्ने प्रतिबद्धता जनाएका छन् ।
'राज्यशक्तिको दुरुपयोग गरेर हुने कुनै प्रतिशोध र हस्तक्षेपबाट म अध्यक्ष रहेको कान्तिपुर मिडिया ग्रुप किञ्चित पनि विचलित हुने छैन । सत्ता र शक्तिको दुरुपयोग गरेर कान्तिपुरमाथि विगतमा पनि हस्तक्षेप भएको हो, म आफैं पनि जेल गएको हुँ । निरंकुश शाही शासनमा र लोकमानसिंह कार्कीसमेतका पालामा समाचार लेख्दा पनि कान्तिपुरमाथि यस्तै षड्यन्त्र भएको हो । तर, कान्तिपुर हरेक घडीमा निर्भीक रूपमा उभिँदै आएको छ । म अहिले पनि म व्यक्तिगत रूपमा हरेक मूल्य चुकाउन तयार छु, तर कान्तिपुर आफ्नो सम्पादकीय स्वतन्त्रता र जिम्मेवारीमा सम्झौता गर्न तयार छैन,' उनले भनेका छन् ।"
"'विदेशी मुद्रा सञ्चितिमा फेरि कीर्तिमान, ढुकुटीमा थुप्रियो १९ खर्ब ११ अर्ब समाचारमा  बाट लिइएका केही टिप्पणी :","धेरै राम्रो तर हरेक कुराको विरोध गर्ने बानी नेपालीको सही छैन । विशाल बोहरा
आयातमुखी अर्थतन्त्रलाई यही रकमबाट आत्मनिर्भरतातिर लाग्न सक्ने बुद्धि आओस् । बोधराज ढकालनेपालीको क्रयशक्ति कमजोर भएर थुप्रिएको हो, त्यसमा कसैको चिन्ता छैन के भन्नू ? बुद्धिराज बरालसरकार मानव निकासीले मालामाल । जनता सरकारको घूसनीतिले टट्टु । यो समग्र अर्थतन्त्रको सुधार होइन, अस्थिर र अवाञ्छित तवरले अर्थतन्त्रमा भएको सरकारी हस्तक्षेपको परिणाम हो । रामनाथ दाहालअब आउने मौद्रिक नीति पनि लगानीमैत्री भएन, अलि खुकुलो गरेनौ भने यो डलर मर्ने बेला सँगै लिएर जानू । वाईके सरलथुपारेर राखिएको जुनसुकै धनसम्पत्ति न राज्यलाई न जनतालाई, कसैलाई काम लाग्दैन । जीवन राईबजार शून्य छ, ढुकुटीमा थुप्रेर के गर्नु, जनताको हिसाब बिग्रेको छ । माफिया र नेताको दिन आएको छ । शंकरमान बज्राचार्य"
'उपप्रधान एवं स्वास्थ्यमन्त्री उपेन्द्र यादवले दिए राजीनामा समाचारमा  बाट लिइएकाकेही टिप्पणी :,"प्रचण्डको सरकारमा मन्त्री भएर सरकार ढाल्न लागिपरेकालाई प्रचण्डले के बाँकी राख्थे होला ! प्रचण्डसँग ओली र रवि आउट गरेर कांग्रेसलाई ल्याएर सरकार जोगाउन सक्ने क्षमता छ । पेशल थापा
माधवलाई हो यस्तो अवस्थामा ल्याउनुपर्ने तर यिनलाई बनाए बलिको बोका । पदम बन्जाडे
फ्रि साइज का नेता हुन् जुनसुकै गठबन्धनमा अटाउने । तत्काल देउवासँग बसेर ग्रान्ड डिजाइन बनाउन लागिपर्नु, त्यो पनि प्रचण्ड र ओलीले पत्तो नपाउने गरी । श्रीकृष्ण राजवंशी
जब तपाईं एउटै घरमा बस्ने अनि घर पनि मन परेन भनिरहने । यो तालले कसरी चल्छ र ! कि त्यही घरमा सहेर बस्नु पर्यो कि भएन भनी निस्किनुपर्यो । मधु थापा
अब समाजवादी मोर्चाबाट पनि हो कि सरकारबाट मात्रै हो ? कर्मबहादुर बम
उपेन्द्र यादवको खुद्रा पसल बन्द भएर अशोक राईको चल्ने होला अब । राज शर्मा"
'सहकारीको बचत हिनामिना मुद्दाले संसद् बन्धक समाचारमा  बाट लिइएका केही टिप्पणी :,"कांग्रेसको चाहना संसदीय छानबिन समिति होइन, सत्ता हो । कांग्रेस जसरी पनि यो सरकार ढाल्न चाहन्छ ।
कांग्रेसको चाहना संसदीय छानबिन समिति होइन, सत्ता हो । कांग्रेस जसरी पनि यो सरकार ढाल्न चाहन्छ । अहिले छानबिन समिति बनाउने अनि छानबिनमा रहेको मान्छे पदमा बस्न मिल्दैन भनेर राजीनामा माग्छ । रास्वपालाई सरकारबाट बाहिर पठाउने, सरकारलाई अल्पमतमा पार्ने र आफूले सरकारको नेतृत्व गर्ने, एमालेको समर्थन लिने प्रयास गर्ने ! सुजन न्यौपाने
संसदीय छानबिन समिति बनाउन किन यति डराइरहेको छ सरकार, योभन्दा अगाडि पनि थुप्रै काण्डमा संसदीय छानबिन समिति बनेकै थियो । फेरि यो सहकारी काण्डमा किन डराइरहेको ? डराउनुपर्ने कारण के रहेछ ? ज्ञानेन्द्र डाँगी क्षेत्री
गृहमन्त्रीले मुटु दह्रो छ भन्नुभएको छ । उहाँको मुटु कहाँ लगेर जाँच गर्ने ? सहकारी ठगी प्रकरणमा छानबिन समिति बनाउनुपर्छ भनेपछि किन डराएको ? गृहमन्त्रीले शक्तिमा बसेर आफू विरुद्धका सबै प्रमाण, उजुरी, जाहेरी, मुद्दा डिसमिस पार्ने काम गरेका छन् । भीम चौधरी
संसदीय छानबिन समिति बनाउँदा ऊमाथि अनुसन्धान हुन्छ, अनुसन्धान भएको व्यक्ति गृहमन्त्री हुँदा अनुसन्धानलाई प्रभाव पर्छ भनेर राजीनामा माग्न सुरु गर्छ कांग्रेस । कांग्रेसको एउटा मात्र उद्देश्य भनेको रविलाई गृहबाट हटाउनु हो । वसन्त बोहरा"
'छिचोलियो सुनकोशीमरिण डाइभर्सन सुरुङ समाचारमा  बाट लिइएका केही टिप्पणी :,"सुरुङ छिचोलिएर के गर्नु । सुरुङ छिचोलिएको भेरी बबई योजना फिटिक्क अगाडि बढेको छैन । यो पनि कृष्णप्रसाद भट्टराईले मेलम्चीको पानीले काठमाडौंको सडक पखाल्छु भनेर प्राण छाडे जस्तै अब कति दशकमा सकिने होला ? कति पटक चुनावी एजेन्डा बन्ने हो ? उत्तमदास श्रेष्ठ
पहिले नै छेडेर फेरि लिपपोत गरेर ब्रेक थ्रु गर्न राखे जस्तो लाग्छ मलाई त । खुमानसिंह थापा
परिवर्तन सम्भव छ । तराईको अन्न उत्पादनमा थप प्रगति होस् । भारतको चामल, गहुँ र तरकारीलाई रोकेर स्वदेशी उत्पादनले धानोस् । थुप्रै यस्ता योजना सफल होऊन् । हरियाली तराई र अन्न भण्डार हाम्रो सपना । इन्द्र लामा
अब ठुल्ठूला पम्पबाट पानी तानी तुरुन्त सुरुङमा हुली मरिण हुँदै वाग्मतीमा पुर्याइहाल्नुपर्छ । नभए हेड रेस र तल पावर हाउसको काम नसकुन्जेल यो सुरुङले पनि हावा खाँदै बस्नेछ । उत्तरमान श्रेष्ठ"
'नेकपा एसको निष्कर्ष : सरकारमा निरन्तरता कायम रहन्छ समाचारमा  बाट लिइएका केही टिप्पणी :,"नत्र त फुट्ने पालो आउन बेर थिएन नि । मनमणि काफ्ले
धेरै चुलबुल चुलबुल नगर्दा हुन्छ, भएको १० सिट पनि फुट्ला । देशका बारेमा सोच्नु छैन खालि मन्त्री खान मात्रै चिन्ता । अर्पणजंग क्षेत्री
आखिर प्रधानमन्त्री बन्ने सपना पनि चकनाचुर भयो । बुद्धिराम खनाल
त्यसो हो भने ठीक छ, अहिलेलाई नफुटाउला । उद्धव कार्की
नभए चिसै पानीले नुहाउँछु । कृष्ण भण्डारी
बिहान अबेरसम्म सुत्ने बानीले माधव नेपालजीले धेरै सपना देख्नुभो । दिनेश साउदकहाँ जाने बाटो बन्द भएपछि । सीबी ओली
अरू त उपाय हुनुपर्यो नि । रमण बस्नेत"
'नेपालमा लगानीकर्तालाई सुरक्षा दिन्छौं: गृहमन्त्री समाचारमा  बाट लिइएका केही टिप्पणी :,"लगानी भित्र्याउन त्यति ठूलो कसरत केही गर्नुपर्दैन
१ आजैबाट कानुनी रूपमा ट्रेड युनियनलाई बन्देज गर्नुस् । २ सेनाको संख्या घटाएर प्रहरीको संख्या बढाउनुहोस् र ठूलो पुँजी लगानी गरेको उद्योग कारखानालाई प्रहरीद्वारा सुरक्षा दिनुहोस् । ३ नेपालभरि हजारभन्दा बढी नेपाली नागरिकलाई रोजगार दिने कम्पनी वा उद्योग कारखानालाई भारी मात्रामा कर छुट दिनुहोस् ।४ भारतसँगको सिमाना बन्द गरेर देशलाई सुरक्षित राख्नुहोस् । ५ सरकार परिवर्तन भए पनि लगानी प्रवर्द्धनको नियम परिवर्तन हुने छैन भन्ने प्रतिबद्धता गर्नुहोस् । श्याम गुरुङ
जनताको बचतको सुरक्षा नभएको देशमा लगानीकर्ताको लगानीको सुरक्षा हुन्छ भनेर कसरी विश्वस्त हुने ? लोकनाथ
खुट्टी देख्दै चाल पाइयो । आकाश खनाल
पहिले नेपालीको लगानी सुरक्षित गरौं मन्त्रीज्यू । विजय तामाङ
आफ्नै टुंगो छैन, अरूलाई के सुरक्षा दिने हो ! बीपी पराजुली
बचतकर्ता नै सुरक्षित छैनन्, लगानीकर्ताको के होला र ? आनन्दराज ओली"
समाचार सामग्री बिनाअनुमति प्रयोग गरेको भन्दै ८ मिडिया संस्थाले हाले ओपन एआईलाई मुद्दा,"काठमाडौँ अमेरिकाका ८ वटा विभिन्न सञ्चार संस्थाहरूले ओपनएआईको लार्ज ल्याङ्ग्वेज मोडल ट्रेनिङमा आफ्ना सामाग्री बिनाअनुमति प्रयोग गरिएको भन्दै न्युयोर्कको एक अदालतमा मुद्दा दायर गरेका छन् । न्युयोर्क डेली न्युज, सिकागो ट्रिब्युन, ओर्लान्डो सेन्टिनेल, सान होजे मर्करी न्युज लगायतका सञ्चार संस्थाहरूले ओपनएआई र माइक्रोसफ्टलाई विपक्षी बनाई दाखिला गरेको उक्त मुद्दामा आफूहरूले स्रोत, साधन र मेहेनत लगाएर बनाएका सञ्चार सामग्रीहरू बिनाअनुमती वा क्षतिपूर्ति दुरूपयोग गरिएको आरोप लगाएका छन् ।
एल्डेन ग्लोबल क्यापिटल नामक एक कम्पनीको लगानीमा सञ्चालित ती सञ्चार संस्थाहरूले आफ्ना सामग्रीहरू च्याटजीपीटी र माइक्रोसफ्ट कोपाइलटसँगको कुराकानीमा अनुच्छेद वा लेखको लामो अंश नै देखाएको र सोबाट ती आर्टिफिसियल इन्टेलिजेन्स (एआई) प्लाटफर्महरूले जेनेरेटिभ प्रिट्रेनिङ ट्रान्सफर (जीपीटी) गराउने गरेको प्रमाणित हुने दाबी गरेका छन् । प्रमाणका रूपमा विभिन्न स्क्रीनसट र एआईबाट लिइएका अनुच्छेदहरू समावेश सो निवेदनले 'न्यायोचित प्रयोग'को सिद्धान्तअनुरूप सार्वजनिक रूपमा उपलब्ध सञ्चार सामाग्रीहरूको नीतिपरक प्रयोगको वकालत गरेको छ ।
सञ्चार संस्थाहरूले आफूहरूको सो प्रयत्न पुरानो र नयाँ मिडियाबीचको लडाइँ नभएको उल्लेख गरेका छन् । 'यो सही अर्थमा एउटा तीव्र गतिमा प्रगति गर्दै गरेको र संक्रमणबाट गुज्रिरहेको क्षेत्रहरूबीचको विवाद हो । हामीहरूको प्रयास एआईमा निर्भर हुँदै गएको पुस्तालाई एआई प्रयोगका सामाजिक, राजनीतिक, आर्थिक र नैतिक अन्योल सम्झाउनु पनि होइन,' निवेदनमा भनिएको छ, 'हाम्रो प्रश्न भनेको कसरी एउटा खर्बौं डलरको कम्पनीले कुनै सञ्चार संस्थाको सर्वाधिकारमा रहेका सामग्रीहरू बिनाअनुमति र शुल्क तिरेर प्रयोग गर्न मिल्छ भन्ने हो ।' सञ्चार संस्थाहरूले ओपनएआई र माइक्रोसफ्टले आफ्ना समाचार र लेखहरूको पे वाल सजिलै बाइपास गर्ने गरेको र कुनै प्रष्ट साभार जानकारी वा हाइपरलिंक बेगर नै प्रयोग गरेको पाइएको दाबी पनि गरेका छन् ।
सञ्चार संस्था र एआई प्लाटफर्मबीचको विवाद नयाँ होइन । यसअघि अघिल्लो वर्षको डिसेम्बरमा न्युयोर्क टाइम्सले पनि ओपनएआई र माइक्रोसफ्टलाई यस्तै कन्टेन्ट दुरूपयोगको आरोपमा मुद्दा लगाइसकेको छ । फेब्रुअरीमा द इन्टरसेप्ट, अल्टरनेट, र स्टोरीजस्ता सञ्चार संस्थाले पनि च्याटजीपीटीले आफ्ना सञ्चार सामाग्रीहरू बिनासाभार तोडमरोड गरेर दिने गरेको आरोपसहित मुद्दा लगाइसकेका छन् । प्रत्युत्तरमा ओपनएआईले न्युयोर्क टाइम्सजस्ता सञ्चार माध्यमले आफ्ना समाचार बनाउन च्याटजीपीटीको प्रयोग गर्ने गरेको भन्दै मुद्दा खारेज गर्न खोजेको थियो ।
सञ्चार संस्थाहरूले कपीराइट गरिएको सञ्चार सामाग्री प्रयोग गर्दा प्रकाशकको अनुमति लिने व्यवस्था मिलाउन र व्यावसायिक प्रयोग गरेबापत उचित शुल्क तिर्ने व्यवस्था गर्न माग गर्दै आएका छन् ।"
फेक न्युज फैलाउनेविरुद्ध फौजदारी मुद्दा,"काठमाडौँ अदालतको जनआस्थामाथि प्रहार गर्ने दुराशयले जानाजान फेक न्युज उत्पादन तथा प्रसारण गरिएको भन्दै स्वतः संज्ञान (सोमोटो) लिएको सर्वोच्च अदालतले गरेको यो कार्यमा संलग्नहरूविरुद्ध फौजदारी मुद्दा चलाउन आदेश दिएको छ । उक्त सामग्री प्रथम दृष्टिमै समग्र न्याय प्रणालीप्रति भ्रम र अनास्था पैदा हुने गरी अदालतको कार्यमा अवरोध गर्ने (स्क्यान्डलाइजिङ दि कोर्ट) उद्देश्यले दुराशयपूर्ण र नियोजित तरिकाले उत्पादन तथा प्रसारण गरेको देखिएको सर्वोच्चको आदेशमा उल्लेख छ ।
अडियो उत्पादन गर्न मञ्चन गरिएको छलफलमा संवैधानिक इजलासमा विचाराधीन रिट निवेदनमा सरकारी साक्षीको बयान व्यहोरा फेर्न लगाउनेजस्ता असंगत विषय समावेश भएको भन्दै यो मुद्दालाई अदालतले फौजदारी दायरीमा राख्न भनेको हो । अदालतले उक्त सामग्री २४ घण्टाभित्र हटाउन र २० वैशाख बिहान १० बजे अदालतमा बयानका लागि अदालतमा उपस्थित हुन पनि भनेको छ । यद्यपि प्रेस काउन्सिलको निर्देशनपछि फेक न्युज को भिडियो शृंखला युट्युबबाट हटाइएको छ ।
सर्वोच्चका न्यायाधीशद्वय नहकुल सुवेदी र टेकप्रसाद ढुंगानाको संयुक्त इजलासले सोमबार संक्षिप्त बहसपछि दिएको ४ पृष्ठको आदेशमा विषय गम्भीर भएकाले मुद्दालाई फौजदारी दायरीमा राख्न भनेको हो । अदालतले घटनाको प्रकृति र गाम्भीर्यतालाई दृष्टिगत गरी फौजदारी दायरीमा अवहेलनाको मुद्दा दर्ता गर्न भनेको छ, मुद्दा दायर गर्ने सर्वोच्चका उपरजिस्ट्रार गोविन्दप्रसाद घिमिरेले कान्तिपुरसँग भने, अवहेलनाको मुद्दा देवानी प्रकृतिको पनि हुन्छ तर जानाजान उत्पादन तथा प्रसारण गरिएकाले अदालतले नै फौजदारीमा मुद्दा चलाउन भनेको छ । यसको गाम्भीर्यता र दण्डको प्रकृति दुवै अलग हुन्छ । फौजदारी अवहेलनाको कसुर ठहर भएमा कैद तथा जरिवाना हुन्छ ।
अदालतकै पहलमा दायर अवहेलना मुद्दाको पहिलो सुनुवाइमा सर्वोच्च बारका अध्यक्ष हरिशंकर निरौला र वरिष्ठ अधिवक्ताहरू नरहरि आचार्य, पूर्णमान शाक्य तथा अधिवक्ताहरू मोहना अन्सारी र रामबहादुर राउतले संक्षिप्त बहस गरेका थिए । अदालतविरुद्ध प्रसारित सामग्री भ्रमपूर्ण भएकाले त्यसमा संलग्नलाई कारबाही गर्नुअघि सुनुवाइको मौका दिन बयानका लागि झिकाउन उपयुक्त हुन्छ भन्ने हाम्रो सल्लाह थियो, आदेश पनि त्यसअनुसार नै आएको छ, वरिष्ठ अधिवक्ता शाक्यले भने । इजलासमा निवेदकका पक्षबाट उनीहरूले एक घण्टा बहस गरेका थिए ।
प्रकाशन तथा प्रसारण गरिएको सामग्री सही, सत्य हो भनेर पुष्टि गर्न नसके सिधाकुरा का प्रकाशक, सम्पादक र संलग्न अन्यलाई पनि अवहेलनामा कारबाही चलाउन अदालतलाई बाटो खुल्ने उनको भनाइ छ । अब इजलासमा आएर प्रतिवादीहरूले आफूले प्रसारण गरेको सामग्री सत्य हो भनेर प्रमाणित गर्ने मौका मिल्नेछ, शाक्यले भने, प्रमाणित गरे भने सफाइ पाउँछन्, गर्न सकेनन् भने अवहेलनामा कारबाही हुन्छ ।
संवैधानिक इजलासबाट २०७८ वैशाख ८ मा फैसला भएको मुद्दाका बारेमा त्यस इजलासमै नभएका न्यायाधीश आनन्दमोहन भट्टराईको नाम जोडेर अडियो उत्पादन तथा प्रसारण गरिएको थियो । मुद्दालाई प्रभाव पार्ने प्रकृतिको छलफल भएको भन्ने मनगढन्ते सामग्रीलाई समाचार बनाउने कार्यलाई सर्वोच्चले गम्भीरताका साथ लिएको छ भन्ने आदेशको व्यहोराबाट झल्किएको निवेदक घिमिरेले बताए ।
यसमा संलग्न व्यक्तिहरूलाई अदालतको अवहेलनामा किन कारबाही र सजाय गर्नु नपर्ने हो ? भन्ने प्रश्नको आधार र कारण भए सबुद प्रमाणसहित वैशाख २० मा अदालत उपस्थित हुन आदेशमा भनिएको छ । मुद्दाको अन्तिम निर्णय नभएसम्म यस्ता सामग्रीको उत्पादन, प्रसारण, पुनः प्रसारणलगायत सार्वजनिक गर्ने कुनै कार्य नगर्नूनगराउनू भनेर पनि सर्वोच्चले आदेश गरेको छ । यस्ता सामग्रीको निरन्तर सम्प्रेषणबाट अदालतप्रतिको आमधारणामा भ्रम उत्पन्न भई न्यायसम्पादनमा निरन्तर अवरोध उत्पन्न हुने स्थिति देखिएकाले यस्ता सामग्री प्रकाशनप्रसारण गरेनगरेको अनुगमन गर्न प्रेस काउन्सिल नेपाल र नेपाल पत्रकार महासंघलाई लेखी पठाउन पनि अदालतले आदेश गरेको छ ।
संविधानले नागरिकलाई श्रव्यदृश्य सामग्री प्रकाशन गर्न पाउने सञ्चारको हकको प्रत्याभूति गरे पनि त्यसको उपयोग गर्दा सार्वजनिक शिष्टाचार एवम् नैतिकताको प्रतिकूल नहुने र अदालतको अवहेलना नहुने गरी गर्नुपर्ने आदेशमा उल्लेख छ । व्यक्तिको अभिव्यक्ति स्वतन्त्रता निरपेक्ष प्रकृतिको नहुने भन्दै आदेशमा भनिएको छ, अदालतसँग सम्बन्धित समाचार, लेख वा पाठ्यसामग्री प्रकाशित गर्दा अप्रमाणित, असत्य, भ्रामक र तथ्यहीन समाचार प्रकाशनप्रसारण गरी सोबाट अदालतको गरिमामा आँच पुग्न गएमा अदालतको अवहेलना हुने अवस्था देखिन आउँछ । अभिव्यक्ति स्वतन्त्रता र सञ्चारको हकको प्रयोग गर्दा अदालतको अवहेलना नहुने गरी गर्नुपर्ने पेसागत नैतिकताको न्यूनतम मर्यादाका विषयसमेत हुने सर्वोच्चको ठहर छ ।
अनुसन्धान गर : अख्तियार
अख्तियार दुरुपयोग अनुसन्धान आयोगले भ्रामक सामग्री प्रसारणप्रकाशन गरेको भन्दै अनलाइन पोर्टल सिधाकुरा डटकममाथि छानबिन गरी कानुनबमोजिम कारबाही गर्न आग्रह गरेको छ । उक्त अनलाइनले युट्युबमार्फत प्रसारणप्रकाशन गरेको भ्रष्टाचारका चार सय मुद्दा ढिसमिस गर्न सर्वोच्च अदालतका न्यायाधीशसहित डिल शीर्षकको सामग्रीप्रति अख्तियारले ध्यानाकर्षण भएको जनाउँदै प्रकाशित सामग्रीबारे अनुसन्धान गरी संलग्नलाई कारबाहीको दायरामा ल्याउन माग गरेको हो ।
प्रसारित सामग्रीमा अख्तियारका कामकारबाहीसमेतलाई जोडेको भन्दै सोमबार अख्तियारको बैठकमा यसबारे छलफल भएको थियो । त्यसपछि अख्तियारले विज्ञप्तिमार्फत औपचारिक धारणा बाहिर ल्याएको हो ।
अख्तियारको स्टिङ अपरेसन टोलीको एक सदस्यको बयान फेर्न भन्ने एवं सो सामग्रीका विभिन्न भागमा आयोगको नाम उल्लेख भएको विषयमा गम्भीर ध्यानाकर्षण भएको छ आयोगका प्रवक्ता नरहरि घिमिरेद्वारा सोमबार जारी विज्ञप्तिमा भनिएको छ । अख्तियारले सार्वजनिक पद धारण गरेको व्यक्तिले भ्रष्टाचार गरी अख्तियारको दुरुपयोग गरेको सम्बन्धमा नेपालको संविधान, अख्तियार दुरुपयोग अनुसन्धान आयोग ऐन, २०४८ लगायत प्रचलित अन्य कानुनबमोजिम अनुसन्धान गरी भ्रष्टाचार गरेको देखिएमा संलग्न व्यक्तिउपर कानुनबमोजिम अधिकार प्राप्त अदालतमा मुद्दा दायर गर्दै आएको पनि स्मरण गराएको छ ।
सम्मानित सर्वोच्च अदालतको संवैधानिक इजलासबाट निर्क्योल भइसकेको फैसलाअनुरूपको कामकारबाही अवलम्बन गर्ने एवं आफ्नो अधिकार क्षेत्रभित्रको उजुरीउपर अनुसन्धान एवं अभियोजन गर्नुबाहेकका अन्य कुनै क्रियाकलापमा आयोग संलग्न हुने विषयमा कल्पनासम्म गर्न नसकिने हुँदा यस्ता भ्रामक क्रियाकलापमा आयोगको कुनै संलग्नता नरहेको व्यहोरा जानकारी गराइन्छ, विज्ञप्तिमा भनिएको छ, साथै, यस प्रकारका भ्रामक सामग्री प्रसारणप्रकाशन गर्नेमाथि छानबिन गरी कानुनबमोजिम कारबाही गर्नसमेत सम्बन्धित निकायलाई आयोग अनुरोध गर्दछ ।
सम्बन्धित समाचारहरू"
'छोरालाई जिउँदै जलाउनेलाई सजाय दिलाउन जो साढे १६ वर्ष लडे समाचारमा  बाट लिइएका केही टिप्पणी :,"आफ्नो सन्तानको हत्याविरुद्ध न्यायका लागि अहोरात्र खट्ने एक निडर र सच्चा पिताप्रति हार्दिक नमन । हरि पाठक
आफ्नो सन्तानको हत्याविरुद्ध न्यायका लागि अहोरात्र खट्ने एक निडर र सच्चा पिताप्रति हार्दिक नमन । हरि पाठकयति महँगो न्याय । न्याय पाउन सम्पूर्ण सम्पत्ति बेचेर पनि अपराधीको धम्की र राज्यको करले नागरिक आतंकित छ । तारानाथ बोहरासम्पूर्ण खर्च राज्यले बेहोर्नुपर्छ । अशोक रिमालछोरालाई जिउँदै जलाउनेविरुद्ध मुद्दा लड्न ३ बिघा जमिन (२ करोड बराबर) खर्च गर्नुपर्ने कस्तो न्याय प्रणाली ? यो सरकारवादी मुद्दा हैन ? प्रदीप तामाङफैसला हुने, पीडकले सजाय पाउने तर पीडितको क्षतिपूर्ति नहुने परिपाटीले कानुनले आधा मात्र काम गरेको महसुस हुन्छ, जुन कुरा ठीक भएन । क्षतिपूर्तिका लागि अर्को मुद्दा लड्नुपर्ने अवस्था आउन दिनु हुँदैन । रञ्जन पौड्यालराजनीतिले छोपेको अपराध कति डरलाग्दो ! मनोज पौडेल"
'फेक न्युज' सम्प्रेषण गर्ने 'सिधाकुरा'का प्रकाशक र सम्पादकलाई 'फौजदारी अवहेलना'मा मुद्दा चलाउन सर्वोच्चको आदेश,"काठमाडौँ सर्वोच्च अदातलले 'सिधाकुरा डट कम'ले अदातलको न्याय सम्पादन कार्यमा अवरोध गर्ने दुराषयपूर्ण र नियोजित तरिकाले सामग्री उत्पादन र प्रकाशन गरेको ठहर गर्दै घटनाको प्रकृति र गम्भीरतालाई दृष्टिगतगरी फौजदारी अवहेलनामा मुद्दा चलाउन आदेश गरेको छ ।
१५ दिनभित्र प्रशारण भएको श्रब्यदृश्य सामग्रीमा उठाइएका विषयवस्तुको सत्यतथ्य तथा प्राविधिक पक्षको अनुसन्धान गरी प्रचलित फौजदारी कानुन उल्लंघन गरेको देखिएमा त्यससम्बन्धि कारबाही अघि बढाउन र त्यसको प्रतिवेदन आदालतमा पेश गर्न प्रहरी महानिरीक्षकलाई पनि अदालतले आदेश गरेको छ ।
सर्वोच्च अदालतका प्रवक्ता वेदप्रसाद उप्रेतीका अनुसार यो अवहेलना फौजदारी प्रकृतिको रहेको ठहर गर्दै फौजदारी दायरीमा दर्ता गर्नू भन्ने आदेश भएको हो । अवहेलना देवानी र फौजदारी दुई प्रकृतिका हुन्छन् । फौजदारी प्रकृतिको अवहेलना ठहर भए कैद सजायसम्म हुन्छ ।
सर्वोच्चले 'सोमोटो' गर्दै दायर गरेको 'अदालतको अवहेलना' मुद्दामा सोमबार न्यायाधीशहरू नहकुल सुवेदी र टेकप्रसाद ढुंगानाको संयुक्त इजलासले उक्त मुद्दालाई फौजदारी दायरीमा दर्ता गर्न आदेश दिएका हुन् ।
'श्रव्य दृष्यमा उठाइएको विषयवस्तुको सत्यतथ्य तथा प्राविधिक पक्षको समेत विस्तृत अनुसन्धान हुनुपर्ने देखिँदा सो सम्बन्धमा आवश्यक अनुसन्धान गरी प्रचलित फौजदारी कानूनको उल्लंघन गरेको देखिएमा कानून बमोजिम कारवाईसमेत अगाडि बढाउन र सोको प्रतिवेदन सहितको जानकारी १५ दिन भित्र महान्यायाधिवक्ताको कार्यालय मार्फत यस अदालतमा पेश गर्नु भनी प्रहरी महानिरीक्षकलाई लेखी पठाउने' आदेश पनि गरेको छ ।
'संवैधानिक इजलासबाट मिति २०७८ १८ मा फैसला भएको मुद्दाको सन्दर्भलाई लिएर उक्त मुद्दा फैसला गर्ने इजलासमा नै नरहेका यस अदालतका माननीय न्यायाधीश तथा उक्त मुद्दाको बहस पैरवीमा सहभागी समेत नरहेका वरिष्ठ अधिवक्ता एवम् अधिवक्ताको उपस्थितिमा मुद्दालाई प्रभाव पार्ने प्रकृतिको छलफल भएको र उक्त छलफलमा संवैधानिक इजलासमा विचाराधीन रिट निवेदनमा सरकारी साक्षीको बयान बेहोरा फेर्न लगाउने जस्ता कार्यविधिगत रुपमा असङ्गत तथ्य समावेश भएको देखिँदा प्रथम दृष्टि ( ) मा नै उक्त सामग्री अदालत, न्यायिक प्रकृया र समग्र न्यायप्रणालीप्रति भ्रम र अनास्था पैदा गरी अदालतको गरीमा र मर्यादामा आँच पुऱ्याउने तथा अदालतको न्याय सम्पादन सम्बन्धी कार्यमा अवरोध गर्ने (  ) उद्देश्यले दुराषयपूर्ण र नियोजित तरिकाले उत्पादन तथा प्रशारण गरेको देखिएकाले मुद्दाको प्रकृति र गम्भीरतालाई दृष्टिगत गरी तत्काल देहाय बमोजिम गर्न आवश्यक र उपयुक्त देखिएकाले यो आदेश जारी गरिएको छ' आदेशमा उल्लेख छ ।
प्रत्यर्थीहरुलाई अदालतको अवहेलनामा किन कारवाही र सजाय गर्नु नपर्ने हो ? त्यसरी कारवाही गर्नु नपर्ने आधार र कारण भए आफूसँग भएका सवुद प्रमाण सहित आउँदो २० गते अदालतमा उपस्थित हुन पनि आदेश दिएको छ ।
सर्वोच्चले सिधा कुरा नामक युट्यूव च्यानलमा मिति २०८१ वैशाख १४ मा अपलोड गरी सम्प्रेषण गरिएका 'चार सय बढी भ्रष्टाचारका मुद्दा डिसमिस गराउने सर्वोच्च अदालतका न्यायाधीश सहभागी बैठकको स्टिङ्ग अपरेशन' शीर्षकको सामग्री तथा त्यसपछि श्रृंखलाबद्ध रुपमा प्रसारण गरी अपलोड गरिएका सोही विषयसँग सम्बन्धित फलोअप सामग्री पनि २४ घण्टाभित्र हटाउने आदेश गरेको छ ।
मुद्दाको अन्तिम निर्णय नभएसम्मय उत्पादन, प्रशारण, पुनः प्रसारण लगायत सार्वजनिक गर्ने कुनै कार्य नगर्नू नगराउन पनि आदेश गरेको छ ।
'हटाउन आदेश दिइएको सामग्रीको प्रकृति र संवेदनशिलतालाई हेर्दा त्यस्तो सामग्रीसँग सम्बन्धित समाचारको निरन्तर सम्प्रेषणबाट अदालतप्रतिको आमधारणामा भ्रम उत्पन्न भै न्याय सम्पादनमा निरन्तर अवरोध उत्पन्न हुने स्थिति देखिएकाले प्रत्यर्थीले प्रसारण गरेको सामग्री प्रकाशन प्रशारण नगर्नु नगराउनु भनी आम सञ्चार जगतको ध्यानाकर्षण गराइएको छ' अदालतको आदेशमा छ ।
यस्ता सामग्री प्रकाशन प्रसारण गरे नगरेको अनुगमन गर्न लागि प्रेस काउन्सिल नेपाल र नेपाल पत्रकार महासंघलाई लेखी पठाउन पनि आदलतले आदेश गरेको छ ।
'नेपालको संविधानको धारा १७ को उपधारा (२) को खण्ड (क) ले प्रत्येक नागरिकलाई विचार र अभिव्यक्तिको स्वतन्त्रता प्रत्याभूत गरेको एवम् धारा १९ ले समाचार माध्यमलाई श्रव्य दृष्य सामग्री प्रकाशन गर्न पाउने सञ्चारको हकको प्रत्याभूति गरेको भएतापनि त्यस्तो हकको उपयोग गर्दा सार्वजनिक शिष्टाचार एवम् नैतिकताको प्रतिकूल नहुने र अदालतको अवहेलना नहुने गरी गर्नुपर्ने सम्बन्धमा संविधानमा नै स्पष्ट सीमा निर्धारण गरेको' अदालतले स्मरण गराएको छ ।
'यसबाट व्यक्तिको अभिव्यक्ति स्वतन्त्रता निरपेक्ष प्रकृतिको देखिंदैन । अपितु अदालतसँग सम्बन्धित समाचार लेख वा पाठ्य सामग्री प्रकाशित गर्दा अप्रमाणित, असत्य, भ्रामक र तथ्यहीन समाचार प्रकाशन प्रशारण गरी सोबाट अदालतको गरिमामा आँच पुग्न गएमा अदालतको अवहेलना हुने अवस्था देखिन आउँछ' अदालतको आदेशमा छ,'यस अतिरिक्त, अभिव्यक्ति स्वतन्त्रता र सञ्चारको हकको प्रयोग गर्दा अदालतको अवहेलना नहुने गरी गर्नुपर्ने पेसागत नैतिकताको न्यूनतम मर्यादाका विषय समेत हुने देखिन्छ।'
सोमबार निवेदकका तर्फबाट वरिष्ठ अधिवक्ताहरु हरिशंकर निरौला, नरहरि आचार्य र पूर्णमान शाक्य र अधिवक्ताहरु मोहना अन्सारी र राम बहादुर राउतले बहस गरेका थिए । सरोकारवाला भनी सामेल हुन निवेदन साथ उपस्थित अधिवक्ताहरु भोजराज रेग्मी र किर्तीनाथ शर्मा पौडेलले पनि बहस गरेका थिए ।"
"फेक न्युज मा सर्वोच्चको सोमोटो, अवहेलनामा मुद्दा, सोमबार सुनुवाइ","काठमाडौँ स्वतन्त्र न्यायपालिका र व्यावसायिक पत्रकारितामाथि लाञ्छना लगाएर अडियो उत्पादन तथा प्रसारण गरिएको विषय सर्वोच्च अदालत पुगेको छ । सर्वोच्चले सोमोटो (स्वतः संज्ञान) लिएर आइतबार मुद्दा दायर गरेको छ । जानाजान झूटा सामग्री उत्पादन तथा प्रसारण गरेकाले हदैसम्मको कारबाही गर्न र फौजदारी कसुरमा समेत अनुसन्धान गराउन माग गरिएको छ । मुद्दाको सुनुवाइ सोमबार हुँदै छ ।
देशभरका आधा दर्जन सहकारीबाट बचत उठाएर सञ्चालन गरिएको ग्यालेक्सी टेलिभिजनबाट प्रसारण हुने कार्यक्रम सिधा कुरा अहिले सोही नामको अनलाइनको युट्युबबाट प्रसारण हुन्छ । अनलाइन र युट्युब च्यानलले सर्वोच्च अदालतको संवैधानिक इजलास र व्यावसायिक सञ्चारमाध्यमविरुद्ध दुराशय राखेर उत्पादित सामग्री प्रकाशन तथा प्रसारण गरेको भन्दै न्यायाधीश समाज, नेपाल बार, सर्वोच्च बार र मिडिया सोसाइटीले आपत्ति जनाएका छन् भने प्रेस काउन्सिलले भिडियो तत्काल हटाएर सोमबार आधारप्रमाणसहित उपस्थित हुन निर्देशन दिएको छ ।
अन्य मुद्दा वा रिट अरू कसैले दायर गर्नुपर्ने प्रावधान भए पनि अदालतको अवहेलनाको मुद्दा अदालत स्वयंले दायर गर्ने न्यायिक प्रचलन संसारभर छ । यस्तो प्रक्रियालाई ल्याटिन भाषाको सोमोटो अर्थात् स्वयं संज्ञान लिएर दायर गरेको मुद्दा भनिन्छ ।
अदालतको अवहेलनामा दोषी ठहर हुनेलाई १ वर्षसम्म कैद वा १० हजार रुपैयाँसम्म जरिवाना वा दुवै सजाय हुने न्याय प्रशासन ऐन, २०७३ मा उल्लेख छ । आइतबार दायर भएको मुद्दामा हदैसम्मको सजायको माग गरिएको छ । अख्तियारको स्टिङ अपरेसन सम्बन्धी रिटमा सुनुवाइ हुँदा संवैधानिक इजलासमै नभएका न्यायाधीश आनन्दमोहन भट्टराई र सञ्चारगृहका अध्यक्षहरू कर्पोरेट हाउसमा जम्मा भएको दृश्य रचना गरेर अडियो रेकर्ड गरिएको थियो । त्यही अडियोका आधारमा देशमा अदालत, न्यायाधीश, मिडिया र समाचार सबै बिकाउ रहेको दाबी गरिएको थियो ।
आइतबार न्यायाधीशको फुल कोर्ट बैठक बसेपछि सो मोटो मा सर्वोच्चले मुद्दा चलाउने समझदारी भएको थियो । त्यसैका आधारमा सर्वोच्चका उपरजिस्ट्रार गोविन्दप्रसाद घिमिरेले तयार पारेको प्रतिवेदनका आधारमा तत्कालै अवहेलनाको मुद्दा दायर गरिएको हो । जानाजान झूटा समाचार उत्पादन तथा प्रसारण गर्नेहरूविरुद्ध अदालतको अवहेलनामा हदैसम्मको कारबाही गर्न र अन्य फौजदारी कसुरमा समेत अनुसन्धान गराउन आदेश जारी हुनुपर्ने माग गरिएको छ ।
दाबी गरिएको रिटको सुनुवाइमा संवैधानिक इजलासमा हुँदै नभएका न्यायाधीश उपस्थित भएर आर्थिक मोलमोलाइ गरेको भन्दै अडियो तथा भिडियो निर्माण गरी प्रसारण गरिएको थियो । यो अडियोभिडियो प्रकरणले अदालतको कार्यसम्पादनमा नै असर पर्ने भएकाले सर्वोच्च अदालत प्रशासनले निवेदन दिएको हो किनभने जनतामा रहेको अदालतप्रतिको आस्था गिराउनका लागि समूह नै सक्रिय रहेको भन्ने लागेको छ, निवेदक घिमिरेले भने, यसले त हाम्रो कार्यसम्पादनमा नै असर गर्ने भयो, अदालतको बदनाम गराउन खोजिएकाले मुद्दा दायर गर्नुपरेको हो । न्याय प्रशासन ऐनको दफा १७ मा अदालतको न्यायसम्पादनमा कसैले अवरोध पुर्याएमा अवहेलनामा मुद्दा चलाउन सक्ने उल्लेख छ । अदालतले दायर गरेको उक्त मुद्दाको पेसी सोमबारका लागि तोकिएको छ ।
अदालतको बदनाम गर्ने उद्देश्य भएकाले कारबाहीका लागि राज्यका अन्य निकायलाई पनि आदेश गर्न माग गरिएको उनले बताए । यसमा साइबर क्राइमको मुद्दा पनि आकर्षित हुन्छ, उपरजिस्ट्रार घिमिरेले भने, पटकपटक अदालतप्रति घृणा फैलाउन निश्चित समूह र व्यक्ति परिचालित भएकाले ती कार्य आगामी दिनमा नदोहोरिऊन् भनी रोक्नका लागि आदेश माग गरेका हौं ।
अदालतप्रति जनआस्थामा खलल पुर्याउने किसिमका अभिव्यक्ति स्वीकार्य हुन नसक्ने भएकाले अदालत स्वयंले मुद्दा लगाएको उनले बताए । संविधानको धारा १२८(४) र न्याय प्रशासन ऐन, २०७३ को दफा १७(१) बमोजिम मुद्दा दायर गर्नुपरेको निवेदनमा उल्लेख छ । संविधानको धारा १२८(४) मा भनिएको छ, सर्वोच्च अदालतले आफ्नो वा मातहतको अदालतको न्यायसम्पादनको कार्यमा कसैले अवरोध गरेमा वा आदेश वा फैसलाको अवज्ञा गरेमा कानुनबमोजिम अवहेलनामा कारबाही चलाई सजाय गर्नर् सक्नेछ ।
घिमिरेद्वारा प्रस्तुत प्रतिवेदनमा भनिएको छ, सो कार्यमा संलग्न काठमाडौं महानगरपालिका वडा नम्बर ४ बालुवाटारमा कार्यालय रहेको सिधाकुरा डटकम अनलाइनका प्रकाशक युवराज कँडेल, कार्यकारी सम्पादक नवीन ढुंगानालगायत उक्त कार्यमा संलग्न सबैलाई अदालतको अवहेलनामा हदैसम्म सजाय गरिपाऊँ ।
यसका अतिरिक्त निवेदनमा चार माग पनि राखिएको छ । भ्रामक एवं झूटा सामग्री युट्युबलगायतका सामाजिक सञ्जालबाट तत्काल हटाउनू भन्ने आदेश जारी हुनुपर्ने पहिलो माग छ । दोस्रो माग छ, भ्रामक, कपोलकल्पित, नियोजित झूटा सामग्री तयार गर्ने, प्रसारण गर्ने व्यक्तिलाई अदालतमा झिकाई, बयान गराई आवश्यक कानुनी कारबाही गरी भविष्यमा समेत न्यायपालिकाको स्वतन्त्रता र स्वच्छतामा कहीँ कतैबाट हुन सक्ने आक्रमणलाई रोकिपाऊँ ।
तेस्रो माग छ, यसरी गलत मनसायबाट तयार भएका र प्रसारण गरिएका कार्यहरू अन्य फौजदारी कसुरसमेत भएको भन्दै त्यसबारेमा आवश्यक अनुसन्धान गरी कारबाही गर्नू, गराउनू भनी सम्बन्धित निकायका नाममा आदेश जारी गरिपाऊँ । त्यस्तै अर्को माग छ, राज्यका सम्बन्धित निकायबाट भएको कारबाहीको नियमित रूपमा लिखित प्रतिवेदन सर्वोच्च अदालतसमक्ष पेस गर्नू भनी आदेश जारी गरिपाऊँ । यस कार्यमा संलग्न अन्य व्यक्ति तथा सामग्रीहरूका हकमा बयानका क्रममा खुलाउन लगाई आवश्यक कारबाही गर्न पनि माग गरिएको छ । अदालतको जनआस्था गिराउने र न्यायिक निष्पक्षता धुमिल्याउने गरी तयार पारिएको झूटो सामग्रीले व्यापक भ्रम सिर्जना गरेको भन्दै तत्काल कारबाही अघि बढाउन न्यायाधीश तथा कानुन व्यवसायीहरूले माग गरेका थिए । न्यायाधीश समाज र सर्वोच्च बार एसोसिएसनले आइतबार विज्ञप्ति जारी गर्दै फेक न्युज उत्पादनमा संलग्नलाई कारबाहीको दायरामा ल्याउन माग गरेका छन् । नेपाल बारले शुक्रबार नै विज्ञप्ति जारी गरेर फौजदारी कसुरजन्य काममा संलग्नलाई कारबाही गर्न माग गरेका थिए ।
न्यायको धरोहरमाथि भएको सुनियोजित आक्रमणप्रति सर्वोच्च अदालतले पहल लिनु स्वाभाविक भएको वरिष्ठ अधिवक्ता शम्भु थापाको भनाइ छ । न्यायपालिकाविरुद्ध योभन्दा निन्दनीय आक्रमण हुनै सक्दैन । अदालतमाथि यस्तो आक्रमण गर्ने दुस्साहस सानो कुरा होइन, यो निकृष्टताको पराकाष्ठा र सुनियोजित अपराध हो । त्यसैले दण्डनीय छ, उनले भने ।
अर्का वरिष्ठ अधिवक्ता सतिशकृष्ण खरेलले उक्त सामग्री पत्रकारिताको कसीमा कुनै हालतमा पनि उचित नठहर्ने फौजदारी कसुर भएकाले संलग्नलाई कारबाही गर्न अदालतले ढिलो गर्न नहुने बताए । यो प्रकरण झूटो हो भन्ने कुरामा विवादै छैन, यो कार्य गर्नुको उद्देश्य अदालतको प्रतिष्ठामा धक्का पुर्याउने हो भन्ने प्रस्ट छ, उनले भने, यसमा अदालतको अवहेलनामा मुद्दा चलाएर मात्रै हुन्न, साइबर क्राइममा कारबाही गर्न भनेर नेपाल प्रहरीका सीआईबीलगायतलाई आदेश दिनुपर्छ ।
जुनसुकै प्रकारको पत्रकारिता गर्छु भन्नेले पनि आफूले प्रकाशन तथा प्रसारण गरेको सामग्रीको जिम्मेवारी लिनुपर्ने खरेलले स्मरण गराउँदै भने, संविधानले दिएको अभिव्यक्ति स्वतन्त्रताको अर्थ अराजकता होइन । संविधानले यस्तो नबोल भनेर पहिल्यै सेन्सरसिप लगाएको छैन । तर, बोलेको कुराको सत्यता प्रमाणित गर्नुपर्छ, सत्यता पेस नगरे बोलेबापत जेल जाऊ भनेको हो ।
न्यायालयविरुद्ध भएको सुनियोजित अपराधले न्यायिक वृत्तको आत्मामै प्रहार भएको र यसका विरुद्ध सबै तप्काबाट प्रतिकार भइरहेको नेपाल बारकी महासचिव अञ्जिता खनालको प्रतिक्रिया छ । यो घटनाबारे न्यायिक वृत्त बोलिरहेको छ, बोल्नु पनि पर्छ । यो विषयमा अदालतले चालेको कदमलाई बारले सहयोग गर्छ । बोलेको विषय प्रमाणित गर्न नसके कारबाही भोग्नुपर्छ, उनले भने ।
सम्बन्धित समाचारहरू"
फेक न्युज उत्पादन गरेर मिडिया र न्यायाधीशबारे भ्रम फैलाउने कुचेष्टा : मिडिया सोसाइटी,"काठमाडौँ नेपाल मिडिया सोसाइटीले नेपालका स्थापित मिडिया हाउस र तिनका सञ्चालक तथा बहालवाला एक न्यायाधीशलाई समेत बद्नाम गर्ने कुत्सित उद्देश्यका साथ कलाविहीन फेक न्युज उत्पादन गरेर भ्रम फैलाउने कुचेष्टा गरेको भन्दै त्यस्तो कार्यमा संलग्नलाई कारबाही गर्न माग गरेको छ । सोसाइटीका अध्यक्ष शुभशंकर कँडेलले शनिबार विज्ञप्ति जारी गर्दै जिम्मेवार मिडिया संस्थाका बारेमा भ्रम फैलाउने त्यस्तो कुचेष्टाले आफूहरुलाई गम्भीर बनाएको बताएका छन् ।
शुक्रबार सिधाकुरा डटकम अनलाइनबाट भ्रष्टाचारका चार सय मुद्दा डिसमिस गर्न सर्वोच्चका न्यायाधीशसहित डिल शीर्षकमा अडियो सामाग्री प्रकाशित भएको थियो । सोसाइटीले सो यूट्युब भिडियोमार्फत् लोकतान्त्रिक संरचना, स्वतन्त्र मिडिया तथा न्यायपालिकामाथि आक्रमण गर्ने, जिम्मेवार नागरिक संस्थाहरुको बद्नाम गर्ने र अराजक उत्तेजित भीडको शासन लाद्ने दूषित प्रयास भइरहेको टिप्पणी गरेको छ ।
एक अमूक युट्युव च्यानलमा नेपालका स्थापित मिडिया हाउस र तिनका सञ्चालक तथा बहालवाला एक न्यायाधीशलाई समेत बद्नाम गर्ने कुत्सित उद्धेश्यका साथ विना कुनै तथ्य र प्रमाणका आधारमा आग्रहपूर्ण अभिनय गरिएको घटनालाई कानुनको पालना गराउने निकायहरुले तत्काल कारबाही गर्नुपर्दछ, यस प्रकारका गैरजिम्मेवार र नियोजित फेक खुराक उत्पादन गर्ने कारखानाहरु मिडिया हुन नसक्ने तथ्यलाई स्पष्ट गर्नु आवश्यक छ, सोसाइटीका अध्यक्ष कँडेलले विज्ञप्तिमार्फत् भनेका छन्, यस्ता खालका फेक कारखानाका पछाडि र हेट स्पिचको वर्गमा पर्ने क्रियाकलापलाई सरकारले तत्कालै कारबाहीको दायरामा ल्याउन समेत हामी जोडदार माग गर्दछौं ।
सोसल मिडियाको चरम दुरुपयोग गर्ने, प्रविधिलाई निहित उद्धेश्यका लागि प्रयोग गरेर गलत सूचना फैलाउने तथा आम जनता र सिंगो समाजलाई नै गैरजिम्मेवार भीडमा बदल्ने कुचेष्टाका बारेमा विश्वभरि अन्तराष्ट्रिय मिडिया संस्था, युनेस्को र संयुक्त राष्ट्रसंघले समेत लगातारजस्तै गरी चिन्ता जाहेर गरेको भन्दै अध्यक्ष कँडेलले नेपालमा पनि त्यस्तै प्रयास भइरहेको भनेका छन् ।
विश्वभर प्रविधिको चरम दुरुपयोग गरेर लोकतान्त्रिक संरचना र स्वतन्त्र मिडिया तथा न्यायपालिकामाथि आक्रमण गर्ने, जिम्मेवार नागरिक संस्थाहरुको बद्नाम गरेर अराजक र उत्तेजित भीडको शासन लाद्ने दूषित हावा चलिरहेको छ । त्यसकै पछिल्लो घटनाका रुपमा शुक्रबार एक यूट्युब भिडियोले कलाविहीन फेक न्युज उत्पादन गरेर नेपाली मिडिया जगत र स्थापित तथा जिम्मेवार मिडिया संस्थाका बारेमा भ्रम फैलाउने कुचेष्टाको समाचारले हामीलाई गम्भीर बनाएको छ, विज्ञप्तिमा उल्लेख छ ।
उनले अभिव्यक्ति स्वतन्त्रताका नाममा सामाजिक मूल्य, मान्यता र जिम्मेवारीलाई पूर्णतः वेवास्ता गरेर सोसल मिडियामा भइरहेको गालीगलौज, अल्पसंख्यक तथा महिलाद्धेषी दुर्भावाना र धार्मिक उन्माद जस्ता प्रवृत्ति बढ्दै गइरहेकोप्रति सरकार गम्भीर हुनुपर्ने बताएका छन् ।
पछिल्लो समय नेपालमा भ्रष्टाचार विरुद्धका केही घटना तथा बेथिति र विकृतिको भण्डाफोरका सन्दर्भमा नेपाली जिम्मेवार मूलप्रवाहको मिडियाले अग्रणी भूमिका खेल्दै आएका कारण स्वार्थ समूह र राज्य संयन्त्रको दुरुपयोग गर्नेहरु अत्तालिंदै आएको सर्वविदितै छ, विज्ञप्तिमा भनिएको छ, कुनै पनि विषयमा जो कसैका बारेमा (मिडिया संस्था र पत्रकार समेत) तथ्यसहित समाचार बन्न सक्छन्, बन्नु पनि पर्छ । तर कुनै रिस साध्न वा अरुलाई पनि आफू जस्तै त हो नि भन्ने भाष्य तयार गर्न कुनै अनलाइन वा सोसल मिडियाको दुरुपयोग हुनु आफैमा डरलाग्दो प्रवृत्ति हो । यस्तो रबैयालाई समयमा नै नरोकिएमा भविष्यमा यस्ता घटनाले लोकतान्त्रिक प्रणालीलाई कमजोर बनाउने निश्चित छ ।
सोसाइटीले कुनै पनि कुरा सोसल मिडियाका भित्तोमा पोतिएका कुरा वा प्रविधिको छिद्र प्रयोग गरेर बनाइएका अमूक अनलाइन डोमेन र तिनका सामाग्री समाचार र सही सूचना हुन नसक्ने दाबी गरेको छ ।
जिम्मेवारी विनाको कुनै पनि कुरा लोकतान्त्रिक समाजका लागि स्वीकार्य हुनसक्दैन भन्ने वास्ताविकतालाई नेपाल सरकार र कानुन पालना गराउने निकायहरुले समेत आत्मसात गर्न आवश्यक छ, विज्ञप्तिमार्फत् अध्यक्ष कँडेलले भनेका छन्, पछिल्लो फेक अडियो प्रकरण विगत केही समयदेखि लगातार नेपाली मिडिया, पत्रकार र न्यायालयमाथि खुलेआम हुने गरेका आक्रमण, धम्की र अवाञ्छित अभिव्यक्तिको नियोजित सिलसिला हो । यो फेक अडियो प्रकरण एक कलाविहीन फेक खुराकको तमासा भन्दा बढी केही होइन भन्ने स्पष्ट छ ।
उनले त्यो कुरालाई प्रेस काउन्सिलले गरेको निर्देशनले समेत स्पष्ट पारेको दाबी गरेका छन् ।"
न्यायालय र मिडियाप्रति अनास्था फैलाउन 'फेक न्युज,"काठमाडौँ आधा दर्जन सहकारीका करिब ५० हजार सर्वसाधारण बचतकर्ताको रकम अपचलन गरेर सञ्चालन गरिएको ग्यालेक्सी टेलिभिजनमा प्रसारित हुने कार्यक्रम सिधा कुरा अचेल यही नामको अनलाइनमा युट्युबबाट प्रसारित भइरहेको छ । शुक्रबार बिहान अपलोड गरिएको कार्यक्रममा नेपालको व्यावसायिक पत्रकारिता र स्वतन्त्र न्यायपालिकामाथि आधारहीन लाञ्छना लगाइएपछि सरोकारवालाहरूले गम्भीर आपत्ति व्यक्त गरेका छन् ।
४ सय मुद्दा हराउने गोप्य डिल, सर्वोच्चका न्यायाधीश, कान्तिपुर र अन्नपूर्णका साहु जोडिए शीर्षकमा सार्वजनिक यो भिडियोमा हुँदै नभएको बैठक रचना गरेर, पात्रहरू खडा गरी कल्पित संवाद गराइएको छ ।
निश्चित मिडिया हाउस र न्यायाधीशमाथि मात्र होइन, व्यावसायिक पत्रकारिता र समग्र न्यायपालिकामाथि अनास्था फैलाउने उद्देश्यबाट प्रेरित यो सामग्रीप्रति आपत्ति व्यक्त गर्दै सर्वोच्चका वरिष्ठतम न्यायाधीश आनन्दमोहन भट्टराईले भर्त्सना गरेका छन् । त्यस्तै स्वतन्त्र न्यायपालिका, स्वतन्त्र कानुन व्यवसाय र सञ्चारगृह उपर नियोजित आक्रमण गराएर लोकतन्त्रलाई कमजोर गराउने गतिविधि भएको भन्दै नेपाल बार एसोसिएसनले छानबिनको माग गरेको छ । त्यस्तै कान्तिपुर पब्लिकेशन्स् र अन्नपूर्ण पोस्टले पनि प्रेस काउन्सिलमा उजुरी गर्दै यस्तो हथकण्डाको पछाडि रहेको समूहको पहिचान गरी कानुनप्रति उत्तरदायी बनाउन माग गरेका छन् ।
नियोजित रूपमा उत्पादन गरिएको फेक न्युज मा स्टिङ अपरेसनका लागि अख्तियार दुरुपयोग अनुसन्धान आयोगबाट खटाइएका एक व्यक्ति अन्नपूर्ण पोस्टको गैरीगाउँस्थित कर्पोरेट अफिस पुगेको, सातौं तलाको कोठाभित्र अधिवक्ता किशोर विष्ट, सर्वोच्च अदालतका न्यायाधीश आनन्दमोहन भट्टराई, पत्रकार सुरेन्द्र काफ्ले, वरिष्ठ अधिवक्ता हरि उप्रेती, कान्तिपुर पब्लिकेशन्स्का अध्यक्ष कैलाश सिरोहिया र अन्नपूर्ण पोस्टका अध्यक्ष रामेश्वर थापा उपस्थित रहेको दाबी गरिएको छ । अख्तियार दुरुपयोग अनुसन्धान आयोगले भ्रष्टाचारीलाई जालमा पार्न तत्कालीन अवस्थामा गरिरहेको स्टिङ अपरेसन सम्बन्धी नियमावली खारेजीको माग गर्दै अधिवक्ता विष्णुप्रसाद घिमिरेले २०७४ पुस २ मा सर्वोच्च अदालतमा रिट दायर गरेका थिए । २०७८ वैशाख ८ मा सर्वोच्चले यही रिटमाथि आदेश जारी गर्दै स्टिङ अपरेसन गर्ने व्यवस्था खारेज गरिदिएको थियो । त्यसको पूर्वसन्ध्यामा बैठक गरिएको भनेर यो अडियो सामग्री रचना गरिएको देखिन्छ ।
न्यायाधीश, मिडिया सञ्चालक तथा अधिवक्ताहरूको चरित्र हत्या र मानमर्दन हुने गरी सामग्री सम्प्रेषण भएको भन्दै प्रेस काउन्सिलले उक्त सामग्री हटाएर २४ घण्टाभित्र जानकारी दिन तथा त्यस्तो सामग्री किन सम्प्रेषित गरिएको हो भन्ने जवाफ दिन पनि निर्देशन गरेको छ । पत्रमा तथ्यगत आधार प्रमाणबिनै व्यक्ति र सम्मानित संस्थाको मर्यादा, प्रतिष्ठामा आँच आउने गरी समाचार सामग्री प्रसारण गर्नु आचारसंहिताको गम्भीर उल्लंघन र प्रेस स्वतन्त्रताको चरम दुरुपयोग हुने भएकाले उक्त अडियोसहित सम्प्रेषित सामग्री हटाई २४ घण्टाभित्र काउन्सिललाई जानकारी गराउन भनिएको छ ।
प्रारम्भिक अध्ययनबाट नै यो सामग्री कति नाटकीय छ भन्ने प्रस्ट हुन्छ ।
१ बैठक सातौं तलामा भएको भनिएको छ । तर, पृष्ठभूमिमा बच्चाहरू कराएको आवाज प्रस्टै सुनिन्छ । कर्पोरेट अफिसको सातौं तलामा रहेको कोठाबाहिर बच्चा खेलिरहेको दाबी आफैंमा हास्यास्पद सुनिन्छ ।
२ कर्पोरेट अफिसको गोप्य कोठामा स्टिङ अपरेसनकर्तालाई भित्र लग्दा ढोका पटकपटक चुइँचुइँ गरेको आवाज सुनिन्छ । यो अडियो बनाउने समूहले कर्पोरेट अफिसमा चुइँचुइँ
गर्ने ढोका हुँदैनन् भन्नेसम्म हेक्का नगरेको देखिन्छ ।
३ भिडियोमा दाबी गरिएको छ, गोप्य कोठाभित्र सर्वोच्चका न्यायाधीश आनन्दमोहन भट्टराई पनि छन् । भट्टराईले बोलेको भन्दै आवाज पनि सुनाइन्छ । भिडियोमा न्यायाधीश भट्टराईसहितको संवैधानिक इजलासले मुद्दाको फैसला गर्ने दाबी गरिएको छ । जबकि उक्त रिट हेर्ने संवैधानिक इजलासमा भट्टराई सदस्य नै थिएनन् । रिटको सुनुवाइ गर्दा तत्कालीन प्रधानन्यायाधीश चोलेन्द्र शमशेर जबरासहित न्यायाधीशहरू दीपककुमार कार्की, मीरा खड्का, हरिकृष्ण कार्की र ईश्वरप्रसाद खतिवडा संवैधानिक इजलासमा थिए । तर, निर्माण गरिएको अडियोमा भने न्यायाधीश भट्टराईले सुनुवाइमा हामी तपाईंलाई बोल्न दिन्छौं भनेको सुनाइएको छ । इजलासमै नभएका न्यायाधीशलाई कथित बैठकमा उपस्थित बनाएर मोलमोलाइ गरेको लाञ्छना लगाउँदै न्यायापालिकामाथि नै गम्भीर हमला गरिएको छ । न्यायाधीश भट्टराई मात्र होइन, संवादमा सहभागी भनिएका अधिवक्ता किशोर विष्टले पनि उक्त रिटको सुनुवाइमा आफूहरू सहभागी नरहेको स्पष्ट पारेका छन् ।
४ भिडियोमा कान्तिपुर र अन्नपूर्ण पोस्टका अध्यक्षहरूसँग कुराकानी भएको दाबी छ । तर, दुवै जनाको आवाज कहीँकतै सुनिँदैन । नमस्कार गर्दासमेत जवाफ आएको छैन ।
५ भिडियोमा दाबी गरिएअनुसार अधिवक्ता किशोर विष्ट, पत्रकार सुरेन्द्र काफ्ले र सर्वोच्च अदालतका न्यायाधीश आनन्दमोहन भट्टराईको दाबी गरिएको आवाज मात्रै सुनिन्छ । जबकि उनीहरू तीनै जनाले त्यो आवाज आफ्नो नरहेको स्पष्ट पारिसकेका छन् ।
६ गोप्य कोठाबाट बाहिरिएर कथित अपरेसनकर्ताले फोन गर्दा पनि केटाकेटी खेलेको र कराएको उही आवाज सुनिन्छ । यो बेला स्टिङ अपरेसनकर्ताले अख्तियार दुरुपयोग अनुसन्धान आयोगका हाकिमसँग कुराकानी गरेको सुनाइएको छ । तर, यस्तो कुराकानीमा पनि दोहोरो आवाज छैन ।
७ अडियोमा अख्तियारको स्टिङ अपरेसनकर्तालाई सर्वोच्चमा बयान फेरिदिन न्यायाधीशले नै आग्रह गरेको भनिएको छ । जबकि रिटको सुनुवाइमा साक्षी झिकाउने, बयान गराउने प्रक्रिया नै हुन्न, सिधा पक्षविपक्षको बहस हुन्छ । अदालतको सामान्य प्रक्रियासमेत नबुझेको समूहले अडियो रचना गरेको देखिन्छ ।
स्वतन्त्र न्यायपालिका, कानुन व्यवसाय र सञ्चार जगत्माथि हिलो छ्याप्ने र भ्रम सिर्जना गर्न खोजिएको भन्दै शुक्रबार सर्वोच्च अदालतमा पनि छलफल भएको थियो । सहकर्मीबीचको छलफलपछि अपराह्न वरिष्ठतम न्यायाधीश भट्टराईले विज्ञप्ति जारी गर्दै सिधा कुरा मा झूटो र जनतामा भ्रम छर्ने कुत्सित उद्देश्यबाट सामग्री प्रसारित भएको भन्दै त्यसको भर्त्सना गरेका छन् ।
सिधा कुरा भन्ने सामाजिक सञ्जालमा प्रसारित समाचारमा मेरो नाम जोडिएकामा म आश्चर्यचकित र स्तब्ध भएको छु । मेरो करिब ४३ वर्षको न्यायिक यात्रा खुला पुस्तकजस्तै छ । जुन मुद्दाको प्रसंगमा मलाई जोडियो सो मुद्दामा म संलग्न थिइनँ भन्ने कुरा उक्त मुद्दामा भएको फैसलाले नै बोलेको छ । त्यति मात्र नभई जुन समयमा संवैधानिक इजलासबाट सो फैसला भयो सो अवधिमा मलाई संवैधानिक इजलासमा विरलै राखिएको कुरा पनि स्पष्ट गर्दछु, न्यायाधीश भट्टराईको विज्ञप्तिमा छ ।
सिधा कुराका नाममा फेक न्यूज प्रसारित भएपछि नेपाल बार एसोसिएसनको आकस्मिक बैठक बसेको थियो । बारले प्रेस स्वतन्त्रताको अर्थ स्वच्छन्दता होइन भन्दै न्यायपालिका, कानुन व्यवसाय र सञ्चारमाध्यममाथिको दूषित आक्रमण नेपाल बार एसोसिएसनलाई स्वीकार्य हुन नसक्ने स्पष्ट पारेको छ । स्वतन्त्र न्यायपालिका, स्वतन्त्र कानुन व्यवसाय र सञ्चारगृहसमेत उपर नियोजित आक्रमण गर्ने गतिविधि लोकतन्त्रलाई नै कमजोर पार्ने उद्देश्यले भएको दाबी गर्दै बारका अध्यक्ष तथा वरिष्ठ अधिवक्ता गोपालकृष्ण घिमिरेले भनेका छन्, त्यस्तो कार्य किमार्थ उचित मान्न सकिँदैन । तसर्थ, भ्रामक र दूषित सामग्री उत्पादन गर्नेगराउने कार्यमा संलग्नहरूमाथि कारबाही गर्न नेपाल बार एसोसिएसन सम्बन्धित निकायसँग जोडदार माग गर्दछ ।
बारको बैठकमा सहभागी वरिष्ठ अधिवक्ता टीकाराम भट्टराईले न्यायपालिका र प्रेसलाई एकैचोटि कमजोर बनाउने सुनियोजित तरिकाबाट यो सामग्री आएको बताएका छन् । यो विषयमा अदालतको अवहेलनामा पनि मुद्दा लगाउनुपर्ने उनको सुझाव छ । यो अपराधमा साइबर क्राइमअन्तर्गत प्रहरीले तत्कालै अनुसन्धान सुरु गरोस्, सर्वोच्चले तत्कालै अदालतको अवहेलनामा कारबाही गरोस् । किनकि यो हर्कत लोकतन्त्रमाथिको प्रहार हो, उनले भने ।
त्यस्तै कान्तिपुर मिडिया ग्रुपले व्यावसायिक पत्रकारिता र स्वतन्त्र न्यायालयविरुद्ध भ्रम फैलाएर भीडको शासन चलाउने उद्देश्यबाट प्रेरित समूहले यस्ता सामग्री उत्पादन गरेको बताएको छ । ग्रुपका अध्यक्ष कैलाश सिरोहियाद्वारा काउन्सिलमा प्रेषित पत्रमा भनिएको छ, लोकतान्त्रिक व्यवस्थाका स्तम्भलाई कमजोर बनाएर भीडको शासनमा मनमौजी गर्न खोज्नेहरूको पहिचान गरी निरुत्साहित गर्न नसकिएमा अब ढिलो हुनेछ । त्यसैले यो हथकण्डाका पछाडि को छ ? अनुसन्धान गरी कानुनप्रति जवाफदेही बनाउन कान्तिपुर मिडिया ग्रुप प्रेस काउन्सिल र सो संस्थामार्फत राज्यका सरोकारवाला सबै निकायसँग माग गर्दछ ।
स्वतन्त्र, व्यावसायिक र अनुसन्धानमूलक पत्रकारिताले पर्दाफास गरेका तथ्यबाट अत्तालिएको समूहले आम जनतामा भ्रम सिर्जना गर्न यो हदसम्मको हर्कत गरेको टिप्पणी गर्दै पत्रमा भनिएको छ, लोकतन्त्रको पक्षमा कान्तिपुर मिडिया ग्रुपले गरिरहेको पहरेदारी तथा भ्रष्टाचार र बेथितिप्रतिको खबरदारीलाई हतोत्साहित गर्न सकिन्छ कि भन्ने कुत्सित मनसायले फेक न्युज उत्पादन र सम्प्रेषण भएको हो । तर, यस्ता हथकण्डाबाट कान्तिपुर मिडिया ग्रुप विचलित हुनेछैन ।
प्रविधिको चरम दुरुपयोग गरी भ्रामक सामग्री उत्पादन गर्ने कारखाना बनाएर छद्म व्यक्तिहरूले आफ्नो पूर्वाग्रह साध्नका लागि प्रयोग गरिरहेकामा कान्तिपुरले चिन्ता व्यक्त गरेको छ । यस्ता समूहले निष्ठावान व्यक्ति र संस्थाको मानमर्दन मात्र होइन, राज्यका शासकीय संरचनाका विभिन्न अंगहरूलाई बदनाम गर्ने हर्कत पनि गरिरहेका छन् । यसैको पछिल्लो कडीस्वरूप सर्वोच्च न्यायालयका न्यायाधीश र मिडिया हाउसको नाम जोडिएको हो, पत्रमा भनिएको छ, काल्पनिक बैठक रचना गरेर, पात्रहरूलाई उपस्थित भएको बनाएर तयार पारिएको यो नाटक निश्चित मिडिया हाउस र न्यायाधीशमाथि मात्र होइन, समग्र व्यावसायिक पत्रकारिता र न्यायपालिकामाथि अनास्था फैलाउने उद्देश्यबाट प्रेरित छ भन्ने स्पष्ट छ ।
त्यस्तै, उक्त सामग्री पूर्वाग्रहका लागि सिर्जना गरिएको, भाइरल बनाउन खोजिएको र भ्रमपूर्ण कथित पात्रहरू उभ्याई नाटक गरिएको भन्दै अन्नपूर्ण दैनिकका अध्यक्ष क्याप्टेन रामेश्वर थापाले प्रेस काउन्सिलमा शुक्रबारै उजुरी गरेका थिए । उजुरी परेलगत्तै काउन्सिलले उक्त भिडियो तत्काल हटाउन सिधाकुरा डटकमलाई निर्देशन दिएको हो । उजुरीमा थापाले भनेका छन्, यस दुराचारयुक्त समाचारप्रति नेपालको कानुन फौजदारी अपराध संहितासमेत आकर्षित हुने हुनाले उचित कानुनी पहलसमेत यथाशीघ्र चालिदिनुहुन अनुरोध गर्दछु ।
सामग्रीमा नाम लिइएका अन्नपूर्ण दैनिकका पत्रकार सुरेन्द्र काफ्लेले पनि प्रेस काउन्सिललाई पत्र लेख्दै आफ्नो नाम जोडेर चरित्र हत्या गरी मान प्रतिष्ठामा आघात पुर्याउनेलाई अविलम्ब कारबाही गर्न आग्रह गरेका छन् । मैले भन्दै नभनेको र बोल्दै नबोलेको अवस्थामा कपोलकल्पित ढंगले भ्रमपूर्ण तवरमा फेक अडियो निर्माण गरिएको छ । जुन पात्रले बोलेको कुरा मेरो भनाइ भनिएको छ, त्यो मेरो आवाज नभएको स्पष्ट पार्न चाहन्छु । काउन्सिलले यसको प्राविधिक परीक्षण गरी सत्य तथ्य पहिल्याओस् भनी आग्रहसमेत गर्दछु, उनले भनेका छन् । फेक अडियोबाट आफ्नो प्रतिष्ठामा क्षति पुर्याउनेलाई दण्डित गर्न राज्यका निकायमार्फत लडिरहने पनि उनले बताएका छन् ।
यो अडियो संवादमा सहभागी भनिएका अधिवक्ता किशोर विष्टले उक्त सामग्री आपराधिक मनसायले तयार पारिएको फेक अडियो भएको बताएका छन् । दुई व्यक्तिको एकोहोरो आवाजमध्ये एउटा मेरो भनिएको छ, त्यो मेरो आवाज होइन र म कहिल्यै अन्नपूर्ण पोस्टको कार्यालयमा गएको पनि छैन, विष्टले भने, कुरा गरिएको ढाँचा र पृष्ठभूमिमा बच्चाहरू कराएको आवाज तथा मुद्दाका बारेमा गरिएको टिप्पणीले त्यो अडियो पूराका पूरा झूटो हो भन्ने मात्रै सिद्ध गर्दैन, यो कार्यक्रमका सञ्चालकले आफैं वा अरू कसैको इसारामा आपराधिक षड्यन्त्र गरेका हुन् भन्ने पनि बुझिन्छ । यस्तो अपराध गर्नेलाई कानुनी दायरामा ल्याउनैपर्छ ।"
'फेक न्युज' सम्प्रेषण गर्नेलाई कारबाही गर : अध्यक्ष सिरोहिया,"काठमाडौँ कान्तिपुर मिडिया ग्रुपका अध्यक्ष कैलाश सिरोहियाले सर्वोच्च अदालतका न्यायाधीशदेखि आफूसमेतलाई जोडेर 'फेक न्युज' उत्पादन तथा सम्प्रेषण' गर्नेलाई कारबाही गर्न माग गरेका छन् ।
'सिधाकुरा डट कम' अनलाइनले शुक्रबार अध्यक्ष सिरोहियासहितको नाम जोडेर भ्रामक अडियो बनाई संप्रेषित गरेपछि उनले प्रेस काउन्सिललाई पत्र पठाउँदै कारबाहीको माग गरेका हुन् । उनले यस्तो हथकण्डा गर्नेहरूको पछाडि को छ ? त्यसको पनि पहिचान गरी कारबाहीको दायरामा ल्याउन राज्यका निकायहरुलाई अनुरोध गरेका छन् ।
फेक न्युज उत्पादन तथा सम्प्रेषण कानुनी रूपमा पनि दण्डनीय अपराध हो । तर अहिले प्रविधिको दुरुपयोग गरी भ्रामक सामग्री उत्पादन गर्ने कारखाना बनाएर छद्म व्यक्तिहरूले आफ्नो पूर्वाग्रह साध्नका लागि प्रयोग गरिरहेका छन् । यस्ता समूहले निष्ठावान् व्यक्ति र संस्थाको मानमर्दन मात्र होइन, राज्यका शासकीय संरचनाका विभिन्न अंगहरूलाई बदनाम गर्ने हथकण्डा पनि गरिरहेका छन् । यसैको पछिल्लो कडीस्वरूप सर्वोच्च न्यायपालिका र मिडिया हाउसको नाम जोडिएको हो,' अध्यक्ष सिरोहियाले काउन्सिललाई दिएको उजुरीपत्रमा छ ।
हुँदै नभएको बैठक रचना गरेर, पात्रहरूलाई उपस्थित भएको बनाएर तयार पारिएको यो नाटक निश्चित मिडिया हाउस र न्यायाधीशमाथि मात्र होइन, समग्र व्यावसायिक पत्रकारिता र न्यायपालिकामाथि अनास्था फैलाउने उद्देश्यबाट प्रेरित छ भन्ने स्पष्ट रहेको उनले उल्लेख गरेका छन् ।
'लोकतान्त्रिक व्यवस्थाका स्तम्भलाई कमजोर बनाएर भीडको शासनमा मनमौजी गर्न खोज्नेहरूलाई पहिचान गरी निरुत्साहित गर्न नसकिएमा अब ढिलो हुनेछ भन्ने मेरो ठहर छ' उनले भनेका छन्,'त्यसैले यो हथकण्डाका पछाडि को छ ? अनुसन्धान गरी कानुनप्रति जवाफदेही बनाउन कान्तिपुर मिडिया ग्रुप प्रेस काउन्सिल र सो संस्थामार्फत राज्यका सरोकारवाला सबै निकायसँग माग गर्दछ ।'
स्वतन्त्र, व्यावसायिक र अनुसन्धानमूलक पत्रकारिताले पर्दाफास गरेका तथ्यबाट अत्तालिएको समूहले समाजमा भ्रम सिर्जना गर्न यस्तो हदसम्मको हर्कत गरेको हो भन्ने अध्यक्ष सिरोहियाको शंका छ । 'अझ यसमा स्वतन्त्र न्यायपालिका र माननीय न्यायाधीशको नामसमेत जोडेर न्यायपालिकालाई बदनाम गर्ने प्रयास गरिएकामा दुःख व्यक्त गर्दछु,' उनले भनेका छन् ।
लोकतन्त्रको पक्षमा कान्तिपुर मिडियाले गरिरहेको पहरेदारी तथा भ्रष्टाचार र बेथितिप्रतिको खबरदारीलाई हतोत्साहित गर्न सकिन्छ कि भन्ने कुत्सित मनसायले यस्तो फेक न्युज उत्पादन र सम्प्रेषण भएको अध्यक्ष सिरोहियाको ठम्याई छ । 'तर, यस्ता हथकण्डाबाट कान्तिपुर मिडिया ग्रुप विचलित हुने छैन भन्ने प्रस्ट पार्न चाहन्छु' अध्यक्ष सिरोहियाले भनेका छन् ।
यही भ्रामक अडियोमा नाम जोडिएका सर्वोच्च अदालतका न्यायाधीश आनन्दमोहन भट्टराई र अन्नपूर्ण मिडिया नेटवर्कका अध्यक्ष रामेश्वर थापाले र संवाददाता सुरेन्द्र काफ्लेले पनि आपत्ति जनाउँदै कारबाहीको माग गरेका छन् ।"
'सञ्चालकको जायजेथा बेचेर भए पनि सहकारीको बचत फिर्ता हुन्छ : लामिछाने समाचारमा  बाट लिइएका केही टिप्पणी :,"जीबी राई समातिए भने बल्ल थोरै विश्वास गर्न सकिएला, नत्र भोट बटुल्नेबाहेक केही हुन सक्दैन । सुरेन्द्र दाहाल
सहकारीको कुरा वारपार गर्नैपर्छ कुनै पनि हालतमा । सुदर्शन
सबैले भन्ने यही हो तर पीडितको समस्या समाधान हुने कुनै लक्षण देखिँदैन । कहाँबाट कसरी फिर्ता हुन्छ, कुनै कार्ययोजना प्रस्तुत नभई यस्ता गफको कुनै अर्थ छैन । ध्रुवराज आचार्य
बचतकर्ताहरूको १ पैसा बाँकी रहेसम्म पनि सञ्चालकहरू सबै जेल बस्नुपर्ने कडा कानुन बनाएमा ठगी धेरै रोकिन्छ । गोपाल देवकोटा
जसरी हुन्छ, कानुन बनाएर हुन्छ वा कानुन बिगारेर हुन्छ तर सहकारीपीडितले बचत फिर्ता पाउनुपर्छ र यो रास्वपाको पनि एजेन्डा हो । त्यसैले यो कामलाई तीव्र गतिमा लगियोस् । सुशील क्षेत्री
यो कुरो सही हो । तर कुरो मात्रै हो कि काम पनि हुन्छ ? वसन्त शाही
आश्वासनका भाषण सुन्दासुन्दै सात पुस्ता काटेको नेपाली समाज अब सचेत हुँदै छ । अब पहिला खुरुखुरु काम गर्ने, काम गरिसकेपछि भाषण ठोक्ने, घोक्रो सुकाउनै पर्दैन । बिस्तारै बोल्दा पनि चर्को हुटिङ हुन्छ । खगेन्द्रप्रसाद सन्याल"
'बच्चा कोरल्न म्यानमारदेखि अस्ट्रेलियासम्मका चरा नेपालमा' समाचारमा  बाट लिइएका केही टिप्पणीः,"चराचुरुंगीले गुँड लगाउने र अरू जनावरलाई हानि पुर्याउने गरी नेपाली भने वनमा आगो लगाएर वातावरण प्रदूषण गर्नमा व्यस्त छन्, आफूबाहेक अरू प्राणी पनि छन् भन्ने नसोचीकन । भोजेन्द्र गुरुङ
मानवलगायत, वनस्पति, चराचुरुंगी, जीवजन्तु एवं कीटपतंग सबै यस प्रकृतिका अंग हुन् । यो संसार सबैको हो । मानिस पो अर्कै देशका हुन्, पासपोर्ट र भिसाको खोजी गरिन्छ । श्याम गोश्वामीनेपाल त कोरल्ने न ठाउँ भयो, चाहे मानिस हो या चरा । परिपक्वता आएपछि उडेर जान्छन् उतै कतै । घनश्याम उप्रेतीनेपाली युवाहरू सबै विदेशमा, विदेशी चरा नेपालमा ! विनेशराम डंगोलअरू देशका चरा बच्चा कोरल्न नेपाल आउँछ्न्, नेपालका मानिस बच्चा पाउन अरू देश जान्छन् । निर्दोष गोविनअनि भविष्य कोरल्न नेपाली युवा खाडीदेखि अस्ट्रेलियासम्म । आर्यन कुमारयसमा पनि कर लिन मिल्ने भए लिन्थ्यो होला सरकारले । रमेश प्याकुरेलमान्छेभन्दा बढी बुद्धि चराको रैछ, नेपालको भ्यालु चरालाई पनि थाहा छ । सेवक राना"
फेसन सो 'नव्यता' तस्बिरहरू,"काठमाडौँ काठमाडौंको बौद्धमा आइतबार नव्यता शीर्षकमा फेसन सो भएको छ । नमूना कलेज अफ फेसन टेक्नोलजीको १८औं ब्याचका ७१ जना ग्राजुएटिङ फेसन डिजाइनहरुले तयार पारेका ८ वटा क्रिएटिभ वेयर गरी ७९ वटा सिर्जनाहरु र्याम्पमा प्रस्तुत गरिएको थियो ।
चार वर्षको ब्याचर अफ फेसन डिजाइन एण्ड म्यानेजमेन्टको अन्तिम सेमेष्टरको पढाई अन्तर्गतको प्रयोगात्मक परिक्षाको एउटा महत्वपूर्ण पाटोको रुपमा रहेको ग्राजुएसन फेसन शोमा यसपटक मिस्टिकल क्रिएचर अवधारणामा योकाई, फ्रुटी टोन्स अवधारणमा अलंकृत फल, चेन चिक इन डेनिम कुटर अवधारणामा जेन मेराकी, हार्मोनिया भेस्टिस अवधारणामा हार्मोनिया भेस्टिस, फजेज् अफ प्रिसिपिटेसन अवधारणामा मिड नाइट रेन, र्याडिएन्ट रिफ्लेक्सन अवधारणामा आर्ट डेको ग्ल्याम, म्याक्रोम अवधारणामा रग एल्युर तथा फ्रस्टी फ्लोरिसेस् अवधारणामा फ्रस्टि अरा गरी ८ वटा विविधता युक्त अवधारणामा पहिरनहरु प्रस्तुत गरिएका थिए ।"
'नयाँ समीकरणपछि अर्थतन्त्रमा उत्साह देखिएको छ : प्रधानमन्त्री दाहाल समाचारमा  बाट लिइएका केही टिप्पणी :,"हो हजुर एकदम उत्साह आएको छ है, पुँजी बजार हेरौं न गएर । शम्भुप्रसाद घिमिरे
केही पनि भएको छैन । नभएको कुरा नबोल्नु राम्रो । बोल्नै परे वर्षमान पुनलाई बोल्न लगाउनु । प्रधानमन्त्रीले यथार्थ कुरा मात्र बोल्नुपर्छ । रामनाथ दाहाल
यस्तै हावा कुराले त समझदार र पढेलेखेका कोही पनि नेपालमा बसिरहेका छैनन् । दीपकबहादुर चन्द
व्यक्तिगत अर्थतन्त्रमा होला । गोस्मान श्रेष्ठ
नयाँ अर्थमन्त्री आएपछि उत्साह र विश्वासको वातावरण यति चामत्कारिक ढंगले बढेको छ कि विश्वका चर्चित अर्थशास्त्रीहरू कसरी आफ्नो देशलाई नेपालजस्तो बनाउन सकिन्छ भनेर अध्ययन गर्न नेपाल आउँदै छन् रे ! कृष्ण भण्डारी
के के नाटक सुन्नुपर्छ । पुँजी बजार डामाडोल छ, व्यापार व्यवसाय आधा घटेको छ । देशमा बसेर निर्धक्क लगानी गर्ने मनोबल कसैमा छैन । अझै कति गर्छौ हो नाटक पनि ? रामभक्त खनाल
आजभोलि पैसाको भारी बोक्न सकिएको छैन । कमलमान नेपाली
आफ्नो परिवार र नातेदारलाई उत्साह भएको होला । राजकुमार लावती"
श्रीमान् र सासुको किरिया गर्दै कुर्दैछिन् छोराको खबर,"गोरखा श्रीमान् शंकरको क्यान्सर र सासु जुनकिरीको दुर्घटनामा परेर निधन भयो । एक्ला छोरा विवश तीन दिनदेखि त्रिशूली नदीमा बेपत्ता छन् । असहृय पीडा सहँदै गोरखा नगरपालिका७ पौवाखेतकी ३६ वर्षीया बबिता रोका सासु र श्रीमान्को किरिया बसेकी छन् ।
मेरो बुवा वा माइलो बुवा किरियामा बस्ने सल्लाह हुँदै थियो, देवर नाता पर्ने विकास रोकाले भने, नघट्नु घटना घटिसक्यो, अरुलाई दुख दिनुहुन्नँ, साइडबाट सहयोग गर्नुस्, म आफैँ बस्छु भन्नुभयो, सासु र श्रीमान्को उहाँ आफैँले किरिया बस्नुभएको छ ।
सासु र श्रीमान्को किरिया बसेकी बबिता बेलाबेला बेपत्ता भएका एक्ला छोराबारे सोधिखोजी गर्दै भक्कानिन्छिन् । बबितालाई सम्झाउन आफन्त र छिमेकी उनको घरमा आउजाउ गरिरहन्छन् । भवितब्य कुरा भइहाल्यो, आलोपालो दुई जनाचार जनाले उहाँलाई छाडेका छैनौं, विकासले भने ।
शनिबार बिहान चितवनको इच्छाकामना गाउँपालिका५ सिमलधारास्थित पृथ्वीराजमार्गबाट बा२ज ४१९६ नम्बरको ट्याक्सी त्रिशूली नदीमा खस्दा पाँच जनाको निधन भएको थियो । दुर्घटनामा निधन भएकाहरुको शनिबार रामशाहघाटमा सामूहिक अन्त्येष्टि गरिएको छ । पाँचै जना एकै परिवार हुन् । ट्याक्सीमा सवार बबिताका छोरा १८ वर्षीय विवश रोका भने तीन दिनदेखि बेपत्ता छन् ।
पौवाखेतका स्थानीय बेपत्ता विवशको खोजीमा दिनदिनै त्रिशूली किनार धाइरहेका छन् । विवश कक्षा१२ को परिक्षाको तयारीमा थिए । विवश उहाँको एउटै छोरो हो, क्यान्सरबाट बुवाको निधन भएपछि पशुपति आर्यघाटमा दागबत्ती दिएर संस्कारको अरु काम घरमै बस्ने भनेर फर्कदै गर्दा यस्तो घटना घट्यो, विकासले भने,श्रीमान् र सासु सँगै गुमाएकी भाउजु एक्लो छोरा बेपत्ता भएको चिन्ताले झनै अतालिनुहुन्छ ।
बबिताकी सासु जुनकिरीलाई दागबत्ती भने देवर हरिबहादुरले दिएका थिए । १० दिनमा संस्कारको काम टुंग्याउने परिवारका सदस्यले बताए । दुर्घटनामा एकै परिवारका पाँच जनाको निधन भएपछि आफन्त र ११ घरधुरीको बस्ती पौवाखेतमा सन्नाटा छाएको छ ।
क्यान्सरबाट पीडित बनेर शुक्रबार निधन भएका शंकर रोका वैदेशिक रोजगारबाट फर्किएर दुई वर्षदेखि काठमाडौंमा ट्याक्सी चलाउँदै आएका थिए । अघिल्लो फागुनमा कलेजो र पित्तथैली बीचमा क्यान्सर देखिएपछि शंकर ट्याक्सी बेचेर उपचारमा लागे । गत शुक्रबार ललितपुरस्थित पाटन अस्पतालमा निधन भएका उनको शुक्रबार नै पशुपति आर्यघाटमा दाहसंस्कारको काम सकेर आफन्तहरु फर्कँदै गरेको ट्याक्सी दुर्घटना हुँदा परिवारको पाँच जनाको निधन भएको थियो ।
शंकरकी श्रीमती बबिता भने गृहणी हुन् । बविताका ससुराको यस अघि निधन भइसकेको छ । परिवारमा उनी एक्ली छिन् । घटना घटिहाल्यो, बावु फेला नपरेर झनै असहृय भएको छ, जे जस्तो भए पनि भेटिदिए चित्त बुझ्थ्यो, विकासले भने, आज पनि घटनास्थलबाट पाँच किलोमिटरसम्म नदी किनारमा खोजी गर्यौं, भोली पनि जाने तयारीमा छौं ।
गोरखा नगरपालिका७ की ७० वर्षीया जुनकिरि रोका, उनकी छोरी गोरखा४ की ४१ वर्षीया हरिमाया उपरकोटी, हरिमायाका ९ वर्षीय छोरा आगमन र जुनकिरीकी छोरी २९ वर्षीया अन्जना रोका र ट्याक्सी चालक समेत रहेका जुनकिरीका ज्वाइ गोरखा५ अर्जुन सिर्मलको दुर्घटनामा निधन भएको थियो ।"
'सर्तैसर्तमा भारतको बिजुली समाचारमा बाट लिइएका केही टिप्पणी :,"अर्काको भर परेपछि यस्तै हो । रमेश तिम्सिना
बरु पुरानै जुग ठीक थियो । मट्टीतेल, टुकी, लालटिन अनि शान्ति । हेमन्त राजवंशी
अहिलेको सरकार भारतका लागि अलि कम्फर्टेबल भएन भन्ने भारतको यो निर्णयले बुझिन्छ । गणेश अधिकारी
नेपालीको दिगो आर्थिक उन्नति हुने सम्भावित क्षेत्र भनेका पर्यटन र जलविद्युत् हुन् तर जलविद्युत्मै अझै आत्मनिर्भर हुन सकिएको छैन । पर्यटन प्रवर्द्धनको त के कुरा गर्नु कुरा ठूला तर हैसियत शून्य भएपछि छिमेकीले नचाउनु कुनै नौलो कुरा भएन । लक्ष्मण भण्डारी
दाइहरू बलिया । हामी ख्याउटे । के लाग्छ र । दाइहरूको मन पग्लिए पायो, नभए मुर्मुरियो भित्रभित्रै । सामवेद शर्मा चापागाईं
कहिले पनि भारतले नेपाल र नेपालीको भलो, उन्नति र प्रगति चाहेकै छैन । भारतको नीति विस्तारवादी र हेपाहा प्रवृत्ति मात्रै हो । तेजबहादुर कार्की
देशलाई बिजुलीमा आत्मनिर्भर बनाएर बाँकी बिजुली भारतलगायत छिमेकी देशलाई बेचेर नेपालको आर्थिक कायापलट गराउँछौं भन्नेहरू कता हराए ? उल्टै भारतबाट पो आयात रे । विद्यानन्द राज
आफ्नो देशका लागि चाहिने बिजुलीका लागि निर्माणाधीन आयोजना शीघ्र सम्पन्न गरी आत्मनिर्भरको बाटामा प्राधिकरण लाग्नुपर्यो । ओमकृष्ण चित्रकार
आफैं बिजुली उत्पादन गरौं, आफैं उपभोग गरौं, भारतको भर नपरौं । नारायण थापा
अस्तिसम्म बिजुली बेच्न ग्राहक पाइएन, खेर जाने भो भनेर रुने अनि अहिले फेरि बिजुली पुगेन भन्दै रुने । बेलैमा पानी पर्या छ, खोलामा पानी बढ्छ, लोडसेडिङ हुन्न होला । अमर थापा
होइन, नेपालले बेच्ने विद्युत् भन्थे अर्काको भर पो ! अर्जुनप्रसाद चौलागाईं
३ महिनापछि नयाँ सरकार आउँछ, उसैले फेरि डिल गर्छ । अनिमेष आचार्य
जेमा पनि पेलेरै लाने भारतको नियतै हो । रामपुकार सापकोटा"
'प्रदेश सरकारको बजेटले खुमबहादुरको सालिक' समाचारमा  बाट लिइएका केही टिप्पणीः,"सरकारी बजेटले नेपालमा सालिक, भ्युटावर आदि त बन्ने हो, उता भूकम्प पीडितको घर अहिलेसम्म पनि बनेको छैन । हुस्ने आलम
प्रत्येक जिल्लामा अदालतले दोषी ठहर्याएका भ्रष्टाचारी नेताहरूको सालिक राखेर नयाँ पुस्तालाई भ्रष्टाचार गर्ने तरिका सिकाउनुपर्छ । विनोद पराजुलीप्रमाणित भ्रष्टाचारीको सालिक करदाता नागरिकको पैसाले निर्माण । यो भन्दा अराजकता र नागरिक विरुद्धको अपराध अरू के हुन्छ ? खराल लक्ष्मी विष्णुसालिक मात्र होइन, भ्रष्टाचारीको जीवनी पाठ्यक्रममा पनि समावेश हुनुपर्छ । साफिक मियाँप्रदेश सरकारले सालिक बनाउन बजेट दिने अनि पूर्वप्रधानमन्त्रीले अनावरण गर्ने देशमा यो भन्दा राम्रो व्यवस्था के हुन सक्छ ? राज भण्डारीतुरुन्तै हटाइयोस् । हाम्रो करले भ्रष्टाचारीलाई सम्मान गर्न पाइँदैन । गोविन्द न्यौपाने"
दिक्कलाग्दा खबरहरू,"विदेश जाने मौका र विदेशमा जीवन बिताउने अवसर छाडेर बस्नेहरूको संख्या यहाँ ठूलो छ । तर समाचार हेरिरहँदा कहिलेकाहीं त दिक्क लाग्छ । प्रहरी प्रमुखका साथै विशिष्ट व्यक्तिहरू सुन तस्करीमा जोडिएका समाचार आउँछन् । आफूले ज्याला मजदुरी गरेर कमाएको दुईचार सय रुपैयाँ सहकारीमा बचत गर्दा त्यहीँ हिनामिना भएको समाचार आउँछ । सरकारी मान्छे मिलेर सरकारकै जग्गा खाइदिन्छन् । जनप्रतिनिधिहरू नै भ्रष्टाचारमा मुछिन्छन् ।
महिलामाथि दुर्व्यवहार संस्कारका रूपमा विकसित भएको देखिन्छ । सडकको दुर्दशा, मान्छेका हर्कत, नेताको कार्यशैली, कर्मचारीतन्त्रमा ढिलासुस्ती, अनियन्त्रित बजार जस्ता कुराले हामी सर्वसाधारणमा निराशा मात्र बढाएको छ । देशमै केही गर्न सकिन्छ भनेर इमान्दारपूर्वक मिहिनेत गर्नेहरू थाकेको देखिन्छ ।
अधिकारको संघर्ष, न्यायको संघर्ष, भ्रष्टाचार र बेथितिविरुद्ध संघर्ष अनि बाँच्नका लागि संघर्ष अनेक संघर्षमा होमिँदै नेपालमै भविष्य देख्ने र नेपालमै सम्भावना खोज्ने नेपालीलाई कसले बुझ्ने, साथ दिने ? राजनीतिक दलका नेताहरूले कहिले चेत्छन् ? सकारात्मक समाचार हामीले कहिले पढ्न पाउने ? रविना पौडेल, माकलबारी, काठमाडौं"
'माओवादी उपाध्यक्ष महरालाई भैरहवा विमानस्थलबाट काठमाडौं लगियो समाचारमा  बाट लिइएका केही टिप्पणी :,"प्रचण्ड सरकारले तथ्य र प्रमाणले भेट्टाएसम्म कसैलाई छाड्दैन भन्ने पुष्टि भो । सामाजिक न्यायसहितको सुशासन र समृद्धि प्राप्त गर्न भ्रष्टाचार र बेथितिविरुद्ध यसरी नै निर्मम भएर अघि बढ्नुको विकल्प छैन । किशोर राना
सुध्रिनु छ भने आफ्नै टाउकामा आगो लगाउन सक्नुपर्छ । कम्युनिस्ट निर्मम हुनै पर्छ । नेत्रकुमार लामा
अरूलाई हत्कडी लगाउन हुन्छ भने नेतालाई पनि लाइयोस् । आकाश वली क्षेत्री
गणतन्त्रलाई चलायमान र सुरक्षित राख्ने हो भने जुनसुकै पार्टीको भए पनि भ्रष्टाचारीको मुखमा मसाल जुलुस बाल्नैपर्छ । ह्यारी ढकालकुन भीआईपी अस्पतालमा भर्ना गर्ने हो, तुरुन्तै आईसीयू खाली गर्नुपर्यो सरकार ।रोशन योञ्जननिर्दोष भनेर २४ दिनमा रिहा हुन्छ, धेरै नहौसे हुन्छ । युवराज
अब सबैलाई चोख्याउने भयो माओवादीले । जय लुइँटेल"
"मृत्युको खबर आउँछ, शव आउँदैन","विराटनगर र नेपालगन्ज दुई वर्षदेखि कतारमा कार्यरत झापा, बिर्तामोड५ का ३३ वर्षीय गंगाराम अधिकारी त्यतैबाट रुस गएको तीन महिना भयो । तर पछिल्लो दुई महिनादेखि भने उनको अवस्था अज्ञात थियो । रुसी सेनामा भर्ती भएका अधिकारीको सरकारले बिहीबार मृत्यु भएको पुष्टि गरे पनि उनको परिवार भने अझै बेखबर छ ।
महिना दिनअघि दिदी लक्ष्मी पौडेलले भाइको खोजबिनका लागि काठमाडौंस्थित कन्सुलर विभागमा निवेदन दिएकी थिइन् । मेरो भाइलाई के भयो र फोन गर्नु भको ? बिहीबार साँझ कान्तिपुरसँगको टेलिफोन सम्पर्कमा लक्ष्मीले भनिन्, भाइलाई के भको हो प्रस्ट भन्दिनूस् न । अधिकारीका वृद्ध बाआमा, श्रीमती र दुई नाबालक छोरा छन् । परिवारको दयनीय आर्थिक अवस्थाका कारण अधिकारी खाडी मुलुक गएका थिए । घरपरिवारसँग सल्लाह गरेरै रुस गएको थियो, लक्ष्मीले थपिन्, मनग्ये कमाइ हुन्छ, रुस जान्छु भनेपछि परिवारले स्वीकृति दिएको थियो । उदयपुर चौदण्डीगढी३ की चिना घिमिरे रुसमा मारिएका ४१ वर्षीय श्रीमान् पदमबहादुर घिमिरेबारे बेखबर छिन् । गत असोज ३० मा श्रीमती र तीन लालावाला छाडेर उदयपुरबाट दुबई हुँदै रुस उडेका उनको मृत्युबारे परराष्ट्र मन्त्रालयले पुष्टि गरिसकेको छ । तर, चिनालाई परराष्ट्रले दिएको खबर पत्यार लागेकै छैन । मृत्युको खबर सुनिरहेकी छु तर मलाई विश्वास लागेको छैन, चिनाले कान्तिपुरसँग भावुक हुँदै सुनाइन् ।
रसुवाको नौकुण्डा गाउँपालिका५ का सुन्दर मोक्तानको मृत्युबारे श्रीमती पातली थिङले दुई महिनाअघि ओमानमै थाहा पाइन् । खबर सुन्नेबित्तिकै अत्तालिएर घर आएकी उनी त्यसयता श्रीमान्को शव ल्याउन पहलका लागि परराष्ट्र मन्त्रालयदेखि कन्सुलर विभाग धाइरहेकी छन् । मृत्युको खबर त आयो तर लास आएन, मृतकका साला जसुराम गोम्बोले भने, दिदीभाइ दौडेका दौडै छौं । सुन्दर गत दसैंअघि मात्रै दुबईबाट रुस उडेका थिए । जाजरकोटका ३६ वर्षीय नवीन शाही पनि वर्ष दिनअघि दुबई गएका थिए । दुबईको काम छाडेर उनी रुस उडेको २ महिना बढी भएको छैन । नाताले भाइ पर्ने नरेन्द्र शाहीका अनुसार रुस जानेबित्तिकैदेखि बेपत्ता उनको खोजबिनका लागि फागुन २६ मा कन्सुलर विभागमा निवेदन दिइएको थियो । विभागले उनको मृत्यु पुष्टि गरेको छ । नवीनकी श्रीमती जोर्डनमा छिन् । उनका एक छोरी र एक छोरा छन् ।
बाँकेको बैजनाथ गाउँपालिका६ का ३८ वर्षीय सञ्जय केसी असोज ११ मा भिसा लगाउन भन्दै घरबाट काठमाडौं हिँडेका थिए । सञ्जयले एकै पटक रुसी सेनामा भर्ती भएपछि घरमा खबर गरे । माघ २२ मा घटनामा परेको सुनेपछि परिवारजनले उनको अवस्था पत्ता लगाउन निकै खोजे । अनेक उपाय लगाउँदा पनि सञ्जयको अवस्थाबारे यकिन भएन । एकैचोटि फागुन ४ मा मोबाइलमा शव र मृत्युको कागज पाएको हो । परिवारले त्यसको भोलिपल्टै काजकिरिया गर्यो । मृत्युको खबर पुष्टि भएपछि काजकिरिया गरेका हौं, मृतककी दिदी पार्वती केसीले भनिन्, परराष्ट्रबाट मृत्यु भएकै हो भन्ने पत्राचार आएपछि हामीले भाइलाई गुमाइसकेको यकिन गर्यौं । पुस २९ मा अन्तिम पटक कुराकानी हुँदा दुःख, समस्याबारे केही नबताएको पार्वतीले सुनाइन् । त्यस्तो केही कुराकानी नै गरेन । त्यही दिनको फोन अन्तिम भयो, उनले भनिन् । सञ्जयकी पत्नी ३३ वर्षीया सपना केसीले श्रीमान् रुसी सेनामा भर्तीका लागि जान लागेको आफूलाई समेत थाहा नभएको बताइन् । धेरैजसो फोनमा कुराकानी पनि हुन सकेन, सपनाले भनिन्, लोकेसन ट्रेस हुन्छ भनेर फोन चलाउन पनि दिँदैनथ्यो रे ।
नेपाली सेनाका जागिरे सञ्जय सशस्त्र द्वन्द्वकालमा अर्घाखाँचीको गोरुसिंगेमा भएको झडपमा एक साता बेपत्ता भएका थिए । उनले ज्यान जोगाउन भन्दै अढाइ वर्षमै सेनाको जागिर छाडेका थिए । मलेसिया र दुबईमा गरेर पाँच वर्ष वैदेशिक रोजगारीमा बसेका उनले पछि गाउँमै हार्डवेयरको व्यापार सुरु गरे ।
पाँच लाख ऋण खोजेर सुरु गरेको व्यवसायले घरव्यवहार चलाउन समस्या भएपछि मानव तस्करमार्फत रुसी सेनामा भर्ती हुन गएका थिए । सञ्जयका बुवा अमर केसीले सरकारले शव मात्रै ल्याइदिए छोराको अन्तिम पटक मुख हेर्ने बताए । सरकारलाई आफ्नो नागरिक कहाँ छ भन्ने थाहा छैन । काजकिरिया सकेर परराष्ट्रलाई शव मगाइदिन भन्दा पनि मरेको पुष्टि नहुँदासम्म शव ल्याउने कुरा हुन सक्दैन भनेर फर्कायो, उनले भने, सरकारले बल्ल पुष्टि गर्यो । अब शव ल्याइदिए हुन्थ्यो ।"
बिदाइ समारोहमै नयाँ मन्त्री हुने खबर आएपछि,"काठमाडौँ सत्ता गठबन्धन फेरिएसँगै सरकारबाट बाहिरने तयारी गरेकी मन्त्री रेखा शर्माको बिदाइका लागि बुधबार सञ्चार तथा सूचना प्रविधि मन्त्रालयमा मायाको चिनो वितरण कार्यक्रम आयोजना गरिएको थियो । सञ्चार मन्त्रीका रूपमा एघार महिना बिताउँदाका अनुभव सुनाएर बिदाइ मन्तव्यसमेत दिन भ्याइसकेकी शर्मालाई कार्यक्रममै पुन: सोही मन्त्रालयमा चयन गरिएकोबारे खबर आएपछि माहोल हाँसो र अन्योलले भरियो ।
सूचना प्रविधि क्षेत्र मेरा लागि नयाँ विषय थियो, यतिञ्जेल मलाई साथ दिनु हुने सम्पूर्ण साथीहरूप्रति आभारी छु, शर्माले भनेकी थिइन्, यहाँ आइरहँदा मैले आफ्नो बलबुँताले भ्याएसम्म राम्रो गर्नेछु भन्ने प्रण गरेकी थिएँ । के कति गर्न सकेँ, त्यसबारे विस्तारै थाहा होला तर मैले नराम्रो गरिनँ र अरूलाई पनि गर्न दिन्नँ भन्नेमा गर्व लागेको छ । उनले मन्त्रालय सञ्चालन गर्ने अवसर दिएकोमा प्रधानमन्त्री पुष्पकमल दाहालदेखि आफूलाई निर्वाचित गराउने दाङबासीलाई समेत धन्यवाद दिन भ्याएकी थिइन् ।
उनीअघि बोलेका सञ्चार सचिव रामकृष्ण सुवेदी पनि आफूले लामो सहकार्यको अपेक्षा गरेको मन्त्रीलाई दुई महिना नबित्दै बिदाइ गर्नु परेकोमा असाध्यै दु:ख लागेको बताएका थिए । फागुन २१ मा प्रधानमन्त्री दाहालले कांग्रेससहितको गठबन्धन दलको मन्त्रीपरिषद् विघटन गर्ने निर्णय गरेपछिका दुई दिन मन्त्रालय मन्त्रीबिहिन हुँदा नरमाइलो भएको छोटो अनुभव सुनाएका थिए ।
आफ्नो बिदाइ मन्तव्य टुंग्याएर मञ्चमा फर्किएकी शर्मा भने कुर्सीमा बस्न नपाउँदै कार्यक्रम सञ्चालकको भूमिकामा रहेका सहसचिव बाबुराम भण्डारीले सञ्चार मन्त्रीको पद यथावत रहेको सुनाए । कार्यक्रमका लागि मन्त्रालयको सभा हलमा जम्मा भएका मन्त्रालयअन्तर्गतका सबै निकायका प्रमुख एवं कर्मचारीहरूमाझ हाँसो गुञ्जियो । मञ्चमा रहेकी शर्मा र सचिव सुवेदी पनि मरिमरि हाँस्न थाले ।
बिदाइका लागि ल्याइएको बुके, ढाकाको खादा र टोकन अफ लभ के गर्ने भन्नेमा एकछिन अलमलको माहोल बन्यो । सहसचिव भण्डारीले नै अघिल्लो इनिङका लागि धन्यवाद स्वरुप मन्त्रालयका तर्फबाट यो मायाको चिनो दिऊँ भन्ने उद्घोष गरेपछि छेउमा राखिएको टोकन अफ लभ थमाउने सल्लाह भयो । सचिव सुवेदीले मायाको चिनो लगायत उपहार हस्तान्तरण गरेपश्चात चिया खाएर छुट्टिने सल्लाह भयो ।
मन्त्री शर्माका प्रेस सल्लाहकार नरेन्द्र केसीले बेलुका ५ बजे राष्ट्रपति कार्यालयमा सपथ ग्रहण समारोह रहेको बताए । यसरी बिदाइ कार्यक्रम स्वागतमा समारोहमा परिणत हुन पुग्यो ।"
७ बजे : आजका सात समाचार,"काठमाडौँ आज २०८० साल फागुन २२ गते । साँझ ७ बजेसम्म कांग्रेसले सरकारलाई दिएको समर्थन फिर्तादेखि विभिन्न प्रदेशहरूमा सत्ता गठबन्धनमा आएका खटपटका समाचारहरू मुख्य रुपमा प्रकाशित छन् ।
यस्ता छन् आज ७ बजेसम्मका मुख्य समाचार :
१कांग्रेसले सरकारलाई दिएको समर्थन फिर्ता लियो
२सुदूरपश्चिममा माओवादीका राज्यमन्त्रीसहित तीन मन्त्री बर्खास्त
३नेपाललाई पराजित गरी नेदरल्यान्ड्सलाई उपाधि
४चीनले भन्यो : नेपालको नयाँ सरकारसँग मिलेर काम गर्न तयार छौँ
५७० अंकले घट्यो नेप्से, सवा ४ अर्बको सेयर किनबेच
६लुम्बिनीको शिखर सम्मेलन मन्त्रिपरिषद् बैठकबाट स्थगित
७बेइजिङमा चिनियाँ जनकांग्रेसको बैठक सुरू, सीपीपीसीसी जारी"
"जिफन्ट कार्यक्रममा ओलीले भने : घरीघरी मोबाइल हेर्दै गर्नुहोला, केके न्युज आउँछ ?","काठमाडौँ एमाले अध्यक्ष केपी शर्मा ओलीले छिटोछिटो राजनीतिक परिवर्तनको अवस्था भए पनि देश भने सकारात्मक दिशामा जाने आफूलाई विश्वास भएको बताएका छन् । सोमबार जिफन्टको कार्यक्रमलाई सम्बोधन गर्दै अध्यक्ष ओलीले आफूहरूले भताभुंग अवस्थाबाट देशलाई सही बाटोमा डोर्याउन खोजेको बताएका हुन् ।
माओवादीसँग नयाँ गठबन्धनको सहमतिलगत्तै उक्त कार्यक्रमलाई सम्बोधन गर्न आएका ओलीले आफूहरू नयाँ ढंगबाट अगाडि बढ्न खोजेको बताए । अहिले विकास निर्माण र ओद्योगीकरणलाई प्राथमिकता दिएर अगाडि बढे परिवर्तन सम्भव भएको पनि उनको भनाइ थियो ।
पछिल्लो राजनीतिक घटनाक्रमबारे संक्षिप्त टिप्पणी गर्दै अध्यक्ष ओलीले भने, 'हामी नयाँ ढंगले जान खोजेका छौँ । हेरौँ, आजको राजनीति छिटो छिटो परिवर्तन हुन खोजेको छ, कतिको प्रभावकारी ढंगले अगाडि बढ्छ । देश भताभुंग अवस्थामा पुगेको छ । त्यस अवस्थाबाट सकारात्मक अवस्थामा फर्कन्छ भन्ने मैले विश्वास लिएको छु । आज केही पक्कै परिवर्तन हुन्छ भन्ने मैले विश्वास लिएको छु । तपाईंहरूले घरीघरी मोबाइलमा यसो हेर्दै गरे हुन्छ केके न्युज आउँछ ।'"
७ बजे : आजका ७ समाचार,"काठमाडौँ आज २०८० साल फागुन २० गते । साँझ ७ बजेसम्म टीआरसी विधेयक अघि बनाउने एमाले सकारात्मकदेखि कानुनमन्त्रीले थप समय मागेकोसम्मका समाचार छापिएका छन् । नेप्से घटेको देखि त्रिकोणात्मक सिरिजको फाइनलमा नेपाल र नेदरल्याण्डस् भिड्नेसम्मका समाचार छन् ।
प्रस्तुत छन् साँझ सात बजेसम्मका प्रकाशित प्रमुख सात समाचार :
१टीआरसी विधेयक अघि बढाउन एमाले सकारात्मक
सत्य निरुपण तथा मेलमिलाप र बेपत्ता व्यक्तिहरूको छानबिन आयोगसम्बन्धी विधेयक (टीआरसी) अघि बढाउन प्रमुख प्रतिपक्षी दल एमाले सकारात्मक बनेको छ ।
२टीआरसी विधेयक टुंग्याउन कानुनमन्त्रीले मागे थप समय
सत्य निरुपण तथा मेलमिलाप आयोग र बेपत्ता नागरिक छानबिन आयोग सम्बन्धी (टीआरसी) विधेयक टुंग्याउन कानुनमन्त्री धनराज गुरुङले थप समय मागेका छन् ।
३ झण्डै १२ अंकले घट्यो नेप्से, कारोबार पनि खुम्चियो
सेयर कारोबार मापक नेप्से परिसूचक आइतबार ११७८ अंकले घटेर १ हजार ९ सय ६०३० विन्दुमा बन्दु भएको छ ।
४हिउँले ढाक्यो रारा तस्बिरहरु
समुद्री सतहदेखि दुई हजार नौ सय २९ मिटर उचाइमा अवस्थित पर्यटकीय गन्तव्य रारालाई हिउँले छपक्कै ढाकेको छ । वरिपरि सेताम्य हिउँ, बीचमा निलो ताल, आइतबार राराको सौन्दर्य झनै खुलेको छ ।
५मेयर शाहलाई अधिकारकर्मीको खुला पत्र : 'तानाशाही बाटो त्याग'
सडक व्यापारीमाथि ज्यादती गरेको भन्दै अधिकारकर्मीहरूले यस्तो गतिविधि बन्द गर्न काठमाडौं महानगरका प्रमुख बालेन्द्र शाहलाई अनुरोध गरेका छन् ।
६त्रिकोणात्मक टी२० सिरिजको फाइनलमा नेपाल र नेदरल्यान्ड्स भिड्ने
त्रिकोणात्मक टी२० सिरिजअन्तर्गत् नामिबिया र नेदरल्यान्ड्सबीचको लिग चरणको अन्तिम खेल वर्षाका कारण रद्द भएको छ । खेल रद्द भएसँगै दुवै टोलीले एकएक अंक बाँडेका छन् ।
७गण्डकीको ६६ हजार हेक्टर जमिनमा सिँचाइ
गण्डकी प्रदेशको कुल क्षेत्रफल २१ हजार ७ सय ३३ वर्ग किलोमिटर छ । जसमध्ये ६६ हजार ४ सय ५७ हेक्टर जमिन सिँचित भएको छ ।"
७ बजे : आजका ७ समाचार,"काठमाडौँ आज २०८० साल फागुन १९ गते । साँझ ७ बजेसम्म प्रधानमन्त्री पुष्पकमल दाहालले लुम्बिनी प्रदेश सभाको बैठकलाई सम्बोधन गर्दै नेपालको शान्ति प्रक्रिया विश्वकै निम्ति मौलिक प्रकृतिको भएको बताएकोदेखि चितवन रत्ननगरमा सञ्चालित बोर्डिङ स्कुलको होस्टलमा १४ वर्षीया छात्रा सालिन पोखरेलको मृत्यु घटना अनुसन्धान गर्न कांग्रेसको मागसम्म विभिन्न समाचार प्रकाशित भएका छन् ।
'द अनब्रेकेवल अगस्त्यच्याप्टर वान' ले रेकर्ड ब्रेक गर्न नसकेको फिल्म समीक्षादेखि त्रिवि क्रिकेट मैदानमा नेदरल्यान्ड्सलाई ६ विकेटले हराउँदै नेपाल ट्वान्टी २० अन्तर्राष्ट्रिय त्रिकोणात्मक क्रिकेट शृंखलाको फाइनलमा पुगेको लगायत समाचार प्रकाशित भए । प्रस्तुत छन् शनिबार साँझ ७ बजेसम्मका मुख्य ७ समाचार :
१ नेपालको शान्ति प्रक्रिया विश्वका लागि नमुना : प्रधानमन्त्री दाहाल
दाङको देउखुरीस्थित लुम्बिनी प्रदेशसभाको हिउँदे अधिवेशनमा शनिबार सम्बोधन गर्दै प्रधानमन्त्री दाहालले नेपालको शान्ति प्रक्रिया विश्वकै निम्ति मौलिक प्रकृतिको भएको बताए ।
२ वडाध्यक्षदेखि प्रधानमन्त्रीसम्मको सम्पत्ति छानबिन गराएरै छाड्छु : मन्त्री गुरुङ
मन्त्री गुरुङले मुलुकमा सुशासन र आर्थिक पारदर्शिता कायम गर्न वडाध्यक्षदेखि मन्त्री र प्रधानमन्त्री पदमा रहेकासम्मको सम्पत्ति छानबिन गराएरै छाड्ने उनले बताए ।
३ देश वृद्धाश्रम बन्ने खतरा भयो : उपप्रधानमन्त्री श्रेष्ठ
सामाजिक न्यायको क्षेत्रमा काम गरेर जनताले त्यसको अनुभूत गर्ने गरी काम गर्नैपर्ने बताउँदै उनले युवाहरू विदेशिने र उतै पलायन हुने क्रम बढेकोले देश वृद्धाश्रम बन्ने खतरा रहेको बताए । उनले रेमिट्यान्स आयो भनेर खुसी हुने अवस्था नरहेको समेत बताए ।
४ एउटाको जग्गामा ठडियो अर्कैको घर
०७८ कात्तिकमा उनी पुग्दा आफ्नो घडेरीको छुट्याएको डीपीसी डोजर लगाएर भत्काइँदै गरेको देखिन् । उनले आफ्नो घडेरीमा डोजर नलगाउन आग्रह गरिन् । नजिकै रहेकी टीकाकुमारी छिरिङले उक्त घडेरी आफ्नी आमा रुकमाया सुनारको नाममा भएको र त्यहाँ घर बनाउने तयारी गरेको बताइन् ।
५ नेदरल्यान्ड्सलाई ६ विकेटले हराउँदै नेपाल फाइनलमा
कप्तान रोहितकुमार पौडेल र गुल्शन झाको उत्कृष्ट साझेदारीले शनिबार त्रिवि क्रिकेट मैदानमा नेदरल्यान्ड्सलाई ६ विकेटले हराउँदै नेपालले फाइनलको बाटो तय गरेको हो ।
६ कांगेसद्वारा चितवन घटनाको अनुसन्धानको माग
विद्यालयको अभिभावकत्वमा अध्ययन गरिरहेकी बालिका झुन्डिएको अवस्थामा मृत भेटिनु र त्यसका पछाडि आत्महत्या दुरुत्साहन या हत्याको आशंकाको स्थिति पैदा हुनु अत्यन्तै गम्भीर रहेको उल्लेख गर्दै कांग्रेसले घटनालाई निष्पक्ष ढंगले गहन अनुसन्धान गरी छिटो सत्य, तथ्य बाहिर ल्याउन र दोषीलाई कारबाहीका लागि सरकारसँग माग गरेको छ ।
७ 'द अनब्रेकेवल अगस्त्य च्याप्टर वान' ले ब्रेक गर्न नसकेको रेकर्ड
लगातारको कमेडी, सामाजिक विषयवस्तुका फिल्मबीच 'अगस्त्य'ले नयाँ स्वाद पस्कन खोज्नु, सकरात्मक पाटो हो । तर, कमजोर पटकथाले त्यो स्वादको नजिक दर्शक पुग्दैन ।"
सात बजे : आजका सात समाचार,"काठमाडौँ आज २०८० साल फागुन १८ गते । साँझ सात बजेसम्म प्रधामन्त्री पुष्पकमल दाहालसहित सबै पूर्वप्रधानमन्त्रीहरू भरतपुर महोत्सव उद्घाटन गर्न गएको र त्यहाँ राजनीतिक तथा आर्थिक विषयमा भएको टिप्पणीदेखि भारतीय रेल्वेले नेपालतर्फको लोडिङमा रोक लगाउँदा आयातकर्ताले भोगेका समस्यासम्का समाचार प्रकाशित भए ।
फुटपाथ व्यापारीलाई व्यवस्थापन पर्नुपर्ने जीवन बानियाँको सुझावात्मक लेखदेखि नामिवियाविरुद्ध नेपालले विजय हासिल गरेकोका समाचार पनि प्रकाशित भए । प्रस्तुत छन् शुक्रबार साँझ ७ बजेसम्मका मुख्य सात समाचार :
१ नामिबियाविरुद्ध नेपाल ३ रनले विजयी, फाइनलको आशा जीवितै
करण केसीले अन्तिम ओभरमा ८ रनमात्र दिएपछि नेपालले ट्वान्टी २० अन्तर्राष्ट्रिय त्रिकोणात्मक शृंखलामा शुक्रबार नामिबियालाई ३ रनले पराजित गरेको छ ।
२ भारतीय रेल्वेले एक साता नेपालतर्फको लोडिङ रोक लगायो
नेपाली आयातकर्ता ८ महिना यता सास्ती खेप्दै
३ युक्रेनी सेनाको कब्जामा रहेका पाँच जना नेपाली सकुशल छन्
रुसी सेनामा भर्ना भई युद्ध लड्ने क्रममा युक्रेनी सेनाको कब्जामा रहेको पाँच जना नेपाली सकुशल रहेको पुष्टि भएको छ । परराष्ट्र मन्त्रालय स्रोतले युक्रेन सरकारका प्रतिनिधिहरूले पाँच जना नेपालीलाई एकै स्थानमा राखेर बयान लिएको जनाएको छ ।
४ सगरमाथामाथि उडान भर्ने खोया हाँस मेचीमा देखियो
सर्वोच्च शिखर सगरमाथाभन्दा माथि उडान भर्ने बार हेडेड गुस भनिने खोया हाँस नामको चरा मेची नदीमा देखा परेको छ । संरक्षणकर्मीहरुका अनुसार मेचीमा खोया हाँस देखिनु अनौठो कुरा हो ।
५गठबन्धन टुट्दैन : कांग्रेस सभापति देउवा
कांग्रेस सभापति शेरबहादुर देउवाले सत्तागठबन्धन दलबीच कुनै समस्या नरहेको बताएका छन् ।
६ गरिबको आँसुको जगमा हुने विकास र सौन्दर्यको के अर्थ ?
जीविकोपार्जनको वैकल्पिक माध्यमको सुनिश्चितताबिना आर्थिक तथा सामाजिक रुपले जोखिम फुटपाथ व्यवसायीलाई जबर्जस्ती धरपकड र विस्थापित गर्नु अमानवीय तथा अन्यायपूर्ण हुन्छ ।
७राजनीति अझै पनि सत्तासँग नजिक, जनतासँग टाढा
कांग्रेस र माओवादीका बैठकमा जनजीविका र शासकीय बेथितिका मुद्दा प्राथमिकतामै परेनन्, प्रमुख प्रतिपक्षी एमालेले पनि सत्तासँग सौदाबाजी गरेको आरोप ।"
निराशा जगाउने खबर,"आजकल अखबार पढ्दा नेपालमा धेरै विकृति देखा पर्न थालेको भान हुन्छ । दुध किसानलाई भुक्तानी दिइएन, दूध सडकमा पोखियो, बैंकको सीईओलाई कारबाही गर्दा बैंकर संघको विरोध, कर्मचारीलाई कारबाही गर्दा ट्रेड युनियनको विरोध, नेतालाई थुन्दा पार्टीको विरोधजस्ता समाचार आइरहेका छन् ।
के अब कसैलाई अनुसन्धान नै गर्न नमिल्ने भइसक्यो ? हो भने, विकृति हेरेर बस्नुपर्ने भएको हो ? सीईओलाई समाते बैंकर संघ बोल्ने, कर्मचारीलाई छोए ट्रेड युनियन बोल्ने, व्यवसायीलाई छोए वाणिज्य संघले विरोध गर्ने, यो कस्तो विडम्बना हो ? कारबाही नगरे सरकार नालायक देखिन्छ, कारबाही गर्दा विरोध सुरु हुन्छ ।
यस्तै हो भने, कुन सरकारले काम गर्न सक्छ ? के सिंगो देश भ्रष्टाचारलिप्त भएको हो ? सबै पार्टी नेता, कर्मचारी, व्यवसायी भ्रष्टाचारी नै हुन् ? सरकार र राजनीतिक दलहरूले जिम्मेवारपूर्वक सोच्न जरुरी छ । किरणज्योति शाक्य, ललितपुर महानगरपालिका१६"
समाचार हुबहु सार्ने १ सय ८३ अनलाइनलाई कारबाही,"काठमाडौँ प्रेस काउन्सिल नेपालले डेढ वर्षको अन्तरालमा १ सय ८३ अनलाइनलाई समाचार चोरी गरेकोमा कारबाही गरेको छ । काउन्सिलले बुधबार विज्ञप्ति जारी गर्दै गत आर्थिक वर्षदेखि हालसम्मको अवधिमा समाचार हुबहु चोरी गरी सार्ने, अनुमति नलिने १ सय ८३ अनलाइन सञ्चार माध्यमलाई कारबाही गरेको जनाएको हो ।
त्यसरी कारबाहीमा पर्नेमा १ सय ४३ सञ्चार माध्यमलाई स्पष्टीकरण सोधिएको, ११ वटालाई सचेत गराइएको काउन्सिलले जानकारी दिएको छ ।
'स्पष्टीकरण सोधिएका अधिकांश मिडियाबाट आगामी दिनमा त्यस्तो कार्य नगर्ने भनी प्रतिबद्धतासहित जवाफ पेस भएको थियो । मिडियाका रुपमा दर्तासूचीकरण नभएका २९ वेबपोर्टललाई आवश्यक कारबाहीका लागि नेपाल दूरसञ्चार प्राधिकरणमा पत्राचार भइसकेको छ,' काउन्सिलका सहप्रशासकीय अधिकृत रामशरण बोहराद्वारा जारी विज्ञप्तिमा भनिएको छ ।
प्रेस काउन्सिल पत्रकार आचारसंहिता अनुगमन उपसमितिको बैठकले हुबहु प्रवृत्ति निरुत्साहित गर्न थप कारबाहीको प्रक्रिया अघि बढाउने निर्णय गरेको छ । बैठकमा ८९ वटा मिडियालाई सचेत गराउने निर्णय भएको हो । प्रेस काउन्सिलका अध्यक्ष बालकृष्ण बस्नेतको संयोजकत्वमा बसेको उपसमितिको बैठकमा नेपाल पत्रकार महासंघका अध्यक्षसमेत रहेका काउन्सिल सदस्य विपुल पोखरेल, काउन्सिलका सदस्यहरू दिपक पाण्डे, दुर्गा भण्डारी पौडेल, ठाकुर बेलबासे, लालबाबु शेख, शरदप्रसाद अधिकारी, गणेशप्रसाद पोख्रेल तथा नेपाल बार एसोसिएसनका तर्फबाट प्रतिनिधि महासचिव अञ्जिता खनाल र काउन्सिलका सहप्रशासकीय अधिकृत एवं सहप्रवक्ता रामशरण बोहराको सहभागिता रहेको थियो ।
अध्यक्ष बस्नेतले अनलाइनको संख्यात्मक मात्र नभई गुणात्मक बृद्धि गराउन र समाचार चोरी गर्ने प्रवृत्ति रोक्न आगामी दिनमा काउन्सिलले झन् कडाइ गर्ने बताए । 'सञ्चार माध्यमले आफ्नो मौलिक र खोजमूलक प्रस्तुति नदिने हो भने पत्रकारिता फस्टाउन सक्दैन । विश्वसनीयता पनि घट्छ । यसतर्फ गम्भीर भई काउन्सिलले अनुगमन, सहजीकरण र कारबाही गर्दै आएको छ,' उनले भने ।
काउन्सिलमा २०८० साउनदेखि फागुन १५ गतेसम्म विभिन्न संचारमाध्यमविरुद्ध २२० वटा उजुरी, १२ जनगुनासा दर्ता भएका बताइएको छ । पछिल्लो तीन महिनामा ५१ उजुरी, २ जनगुनासोसहित ५३ वटा उजुरी दर्ता भएको छ भने यस अवधिमा अघिल्लो आर्थिक वर्ष समेतको गरी १ सय ६० वटा उजुरी फर्छ्यौट भएको काउन्सिलले जनाएको छ ।"
'नेपाली राहदानीको वरीयता सुध्रिएन समाचारमा  बाट लिइएका केही टिप्पणी :,"यो समाचार पढ्दा सरकारलाई कस्तो गर्व लागिरहेको छ ! निर्मला खड्का
फुटबल हो र वरीयता सुध्रनलाई ? हुसेनजी
नेता र देश सुध्रनु पर्यो नि पैला । चन्द्र लक्ष्य
एउटै मन कति पटक जित्छौ प्रचण्ड सरकार ? सागर दाहाल
जुन देशले आफ्नो सर्वभौमसत्ता र वैदेशिक नीति पश्चिमी मुलुकहरूसामु झुक्न दिँदैन, त्यो देशको पासपोर्टको हालत यस्तै हुन्छ । जय लोकतन्त्र । गनपत कामत
जबसम्म यो देशका भ्रष्ट कर्मचारी र नेता हरू सुध्रिँदैनन्, तबसम्म पासपोर्ट त के देश नै कंगाल हुनेछ । सन्तबहादुर राई
जहाँ गयो त्यही शरणार्थी भएपछि पाउने सम्मान यस्तै हो । कैलाश सुनाम
कसरी सुधिन्छ त हौ, भिजिट भिसामा गएको मान्छे नेपाल फर्किन मान्दैन । दिनहुँ श्रमका लागि बिदेसिँदै छन् । मेहेर आङदेम्बे
चप्पल पड्काएर काठमाडौं छिरेकाहरू जीवनस्तर सुध्रियो तर पासपोर्टको वरीयता खस्कियो । गोपाल कटवाल"

शीर्षक,विवरण
गणेशमान सिंह राष्ट्रिय बक्सिङ चैतमा,"काठमाडौँ वीर गणेशमान सिंह फाउन्डेसनअन्तर्गत वीर गणेशमान सिंह स्पोर्ट्स कमिटी तथा नेपाल बक्सिङ महासंघको संयुक्त आयोजनामा वीर गणेशमान सिंह राष्ट्रिय बक्सिङ प्रतियोगिताको छैटौं संस्करण चैत १३ देखि हुने भएको छ ।
आयोजक कमिटीका संयोजक सन्जिव तुलाधरले पुरुषमा ७ र महिलामा ६ तौल समूहमा प्रतिस्पर्धा हुने मंगलबार पत्रकार सम्मेलनमा जानकारी गराए । तीन विभागीय टोली पुलिस, आर्मी र एपीएफसहित सातै प्रदेशबाट करिब १ सय ५० खेलाडीको सहभागिता रहने छ ।
प्रत्येक स्पर्धाका पहिलोले २५ हजार, दोस्रोले १५ हजार, तेस्रोले दुई जनाले समान साढे ७ हजार रुपैयाँ पुरस्कार पाउनेछन् । उत्कृष्ट पुरुष र महिला खेलाडीलाई पनि पुरस्कृत गरिने छ ।
प्रतियोगिता आयोजना गर्न करिब ५५ लाख रुपैयाँ खर्च हुने आयोजकले जनाएको छ । त्यसमा राष्ट्रिय खेलकुद परिषद् (राखेप) ले ५० लाख सहयोग गर्नेछ । पाँच दिने प्रतियोगिताका खेल त्रिपुरेश्वरस्थित राखेप कभर्डहलमा खेलाइने छ ।
बक्सिङ महासंघका अध्यक्ष राम अवालेले प्रतियोगितालाई सफल पार्न सबैको साथ र सहयोग रहने विश्वास व्यक्त गरे । सोही अवसरमा कमिटीकै आयोजनामा चौथो वीर गणेशमान सिंह १० किमि दौड वैशाख १५ मा हुने जानकारी गराइएको थियो ।"
राष्ट्रिय सभा अध्यक्ष दाबी छाड्न हुन्न : माओवादी,"काठमाडौँ माओवादी केन्द्र स्थायी समितिका सदस्यहरुले राष्ट्रिय सभा अध्यक्षको दाबी छाड्न नहुने सुझाव दिएका छन् । पार्टी केन्द्रीय कार्यालय पेरिसडाँडामा मंगलबार बसेको स्थायी समिति बैठकमा उनीहरुले प्रधानमन्त्री पुष्पकमल दाहाललाई दाबी नछाड्न सुझाव दिएका हुन् ।
उपाध्यक्ष एवं प्रवक्ता अग्तिप्रसाद सापकोटाले स्थायी समितिका सबै सदस्यहरुको दाबी छाड्न नहुने सुझाव आएको बताए । गठबन्धनमा शक्ति बाँडफाँट सिद्धान्तअनुसार राष्ट्रिय सभा अध्यक्ष छोड्न नहुने सुझाव आएको छ, उनले भने, यसबारे बुधबारको बैठकले निर्णय गर्ने छ ।
हाल माओवादी सांसद उर्मिला अर्याल राष्ट्रिय सभा उपाध्यक्ष छन् । माओवादीले सरकारको नेतृत्व माओवादीलाई हस्तान्तरण गर्दा कुनै पनि संवैधानिक अंगको प्रमुख पार्टीको नहुने भएकाले राष्ट्रिय सभा अध्यक्ष दाबी गर्ने जनाउँदै आएको छ ।
स्थायी समिति सदस्यहरुले राष्ट्रिय सभा अध्यक्षमा सम्झौता नगर्न दाहाललाई आग्रह गरेका छन् । कांग्रेसले पनि राष्ट्रिय सभा अध्यक्ष दाबी गर्दै आएको छ ।"
राष्ट्रिय वाणिज्य बैंक र नेपाल भलिबल संघबीच सम्झौता,"काठमाडौँ राष्ट्रिय वाणिज्य बैंक र नेपाल भलिबल संघ बीच आठौं आरबीबीएनभीए महिला तथा पुरुष भलिबल च्याम्पियनशिप२०८० प्रतियोगितालाई मुख्य प्रायोजन सम्बन्धमा सम्झौता भएको छ । सम्झौतापत्रमा बैंकका प्रमुख कार्यकारी अधिकृत किरणकुमार श्रेष्ठ र संघका अध्यक्ष जितेन्द्रबहादुर चन्दले हस्ताक्षर गरेका हुन् ।
आगामी चैत ३ गतेदेखि १० गतेसम्म आयोजना हुने राष्ट्रिय लिग प्रतियोगिताका नामको अगाडि आरबीबीएनभीए नाम राख्नु पर्नेछ । प्रायोजन स्वरुप बैंकले संघलाई १८ लाख रुपैंया प्रदान गर्नेछ । उक्त प्रतियोगितामा पुरुष तर्फ १२ र महिला तर्फ ९ गरी जम्मा २१ वटा टोलीले प्रतिस्पर्धा गर्नेछन् । भलिबलको लोकप्रियतालाई देखेर बैंकले केही वर्ष अगाडि देखिनै सहयोग गरेको बताउंदै बैंकका प्रमुख कार्यकारी अधिकृत श्रेष्ठले आगामी दिनमा पनि मिलेर अगाडि बढ्ने बताए । राष्ट्रिय वाणिज्य बैंक जस्तो ठूलो प्रायोजकको आगमनबाट राष्ट्रिय खेलको रुपमा मानिएको भलिबल खेलको थप बिकास र विस्तारमा सहयोग पुगेको संघका अध्यक्ष चन्दले बताए । बैंकको देशभर २८७ वटा शाखा कार्यालय, ३०५ वटा एटिएम र ९८ वटा शाखा रहित बैंकिङ छ ।"
दश वर्षपछि राष्ट्रिय ध्वजावाहकको जुम्लासुर्खेत उडान,"जुम्ला नेपाल एयरलाइन्सको ट्विनअटर जहाजले १० वर्षपछि पहिलो पटक जुम्लासुर्खेत उडान भरेको छ । सोमबार बिहान नेपालगञ्ज देखि ७ बजेर ५० मिनेटमा जुम्ला विमानस्थलमा अवतरण गरेको जहाजले दुई जना यात्रु लिएर सुर्खेतको उडान भरेको हो ।
दश वर्षपछि सरकारी जहाजले जुम्ला सुर्खेत उडान गरेको म्यानेजर देवीप्रसाद न्यौपानेले जानकारी दिए । उनले भने,उडान सुरु भएको छ । कहिले सम्म चल्ने हो थाहा छैन । नेपाल एयरलाइन्सको जहाजले जुम्लाबाट सुर्खेत उडान भरेर मन्त्रीहरूको टोली कालिकोटस्थित सुनथराली विमानस्थलमा पुर्याएर सुर्खेत फर्किएपछि जुम्ला उडान गर्ने समयतालिका छ । त्यसपछि सुर्खेतदेखि जुम्ला हुँदै नेपालगञ्ज उडान भर्ने म्यानेजर न्यौपानेको भनाइ छ । बिहानै आइपुगेकोले यात्रु नभेटिएको पनि उनको भनाइ छ । जुम्लासुर्खेत भाडा ५ हजार ४० रुपैयाँ निर्धारण भएको छ ।
नेपाल नागरिक उड्डयन प्राधिकरण जुम्लाका प्रमुख सन्तोष अधिकारीले नेपाल एयरलाइन्सको जहाजले पहिलो उडान जुम्लादेखि सुर्खेत गरेको बताए । सुनथराली विमानस्थल कालिकोटमा मन्त्री ल्याउने भएकोले बिहानै जहाजले जुम्ला उडान गरेको छ, प्रमुख अधिकारीले भने,सुर्खेतदेखि आजै नै जहाज जुम्ला आएर नेपालगञ्ज उडान भर्ने कार्यतालिका छ ।
नेपाल एयरलाइनसको नियमित उडान तालिका आइपुगेको छैन । नियमित गर्ने कि नगर्ने आगामी सोमबारको उडानले मात्र निश्चित गर्छ । अर्को सोमबारदेखि मात्र नियमित फ्लाइटको तालिका आउन सक्ने उनको भनाइ छ । जुम्लासुर्खेर्त हवाई उडान नहुँदा अहिले पनि लुम्बिनी प्रदेश पुगेर कर्णाली प्रदेशको राजधानी सुर्खेत आउनुपर्ने बाध्यता छ ।
जुम्लामा नेपाल एयरलाइन्स,सीता,समिट र तारा एयरले उडान भरिरहेका छन् । पर्यटन व्यवसायी ललितजंग महतले यसअघि सीता एयरको उडान सुर्खेतजुम्ला गरेका थिए । नेपाल सरकारले पनि जुम्लासुर्खेत उडान भर्ने गरी कार्यतालिका बनाउन नेपाल एयरलाइन्सलाई यसअघि नै भनिसकेको छ । नेपाल एयरलाइन्सले हुम्लासुर्खेत उडान भर्ने काम सुरु गरिसकेको छ ।"
रामपुरमा राष्ट्रिय महिला भलिबल प्रतियोगिताको तयारी,"पाल्पा फागुन १८ देखि २४ गतेसम्म पाल्पाको रामपुरमा प्रथम लुम्बिनी कप राष्ट्रिय महिला भलिबल प्रतियोगिता हुने भएको छ । प्रतियोगिताको तयारी तीव्र पारिएको आयोजक जिल्ला भलिबल संघ पाल्पाका अध्यक्ष राजु गुरुङले जानकारी दिए ।
रामपुरका रामतुल्सी खेल मैदानमा हुने प्रतियोगितामा नेपाल पुलिस क्लब, सशस्त्र प्रहरीको एपीएफ, नेपाली सेनाको त्रिभुवन आर्मी क्लबसहित सात प्रदेशका टिमको सहभागिता रहने उनले बताए । प्रतियोगितामा विजेताले २ लाख ५० हजार, उपविजेताले १ लाख ५० हजार साथै तेस्रो हुनेले ७५ हजार र सान्तवनाले ३५ हजार नगद पुरस्कार, मेडल, प्रमाणपत्र पाउनेछ । प्रतियोगिता सम्पन्न गर्न ८४ लाख बढी खर्च हुने आयोजकले बताए ।
प्रतियोगिताका लागि खेल मैदानका साथै अस्थायी प्याराफिट निर्माण भइरहेको छ । विभिन्न उपसमिति गठन गरी तयारी तीव्र पारिएको उनले बताए । दर्शकको सुविधाका लागि दुईतर्फ प्याराफिट निर्माण भएको छ । ज्येष्ठ नागरिक, फरक क्षमता भएका नागरिकहरूलाई पनि सहज रुपमा खेलको अवलोकन गर्ने व्यवस्था गरिने छ । लुम्बिनी प्रदेश खेलकुद परिषद्का सदस्य सचिव जयप्रकाश भट्टराईले लुम्बिनी प्रदेशमा राष्ट्रिय महिला भलिबल प्रतियोगिता सञ्चालन गर्न लागेको बताए ।
लुम्बिनी प्रदेश भलिबल संघका उपाध्यक्ष योग गुरुङले भलिबलको उर्वरभूमिका रूपमा लुम्बिनी प्रदेशले पहिचान बनाएको बताए । प्रतियोगिताका लागि लुम्बिनी प्रदेश खेलकुद परिषद्को प्रवर्द्धन तथा प्रायोजन, नेपाल भलिबल संघको संयोजन, जिल्ला खेलकुद विकास समिति पाल्पा र प्रदेश भलिबल संघ लुम्बिनीको समन्वय, रामपुर नगरपालिकाको संरक्षण, रामपुर उद्योग वाणिज्य संघको प्रवर्द्धनमा हुन लागेको हो ।"
भेट्रान राष्ट्रिय फुटबल फागुन १५ देखि,"पूर्वी नवलपरासी पुर्वी नवलपरासीको सदरमुकाम कावासोतीमा फागुन तेश्रो साता राष्ट्रियस्तरको तेस्रो भेट्रान फुटबल प्रतियोगिता हुने भएको छ ।
स्वास्थ्यका लागि खेलकुद , राष्ट्रका लागि खेलकुद भन्ने नारासहित यही फागुन १५ गतेदेखि २२ गतेसम्म प्रतियोगिता हुन लागेको हो ।
ओल्ड स्टार क्लब कावासोतीको आयोजनामा हुन लागेको प्रतियोगितामा रुपन्देही, चितवन, मकवानपुर र नवलपरासी सहित १० टिमको सहभागिता रहने आयोजक क्लबका अध्यक्ष राम पौडेलले बताए ।
नकआउट चरणमा हुने प्रतियोगितामा विजेताले ७० हजार नगद, प्रमाण पत्र र शिल्ड तथा उपविजेताले ४० हजार नगदसहित पुरस्कार प्राप्त गर्ने आयोजकले जनाएको छ ।"
मौलिक हक कार्यान्वयन गर्ने कानून निर्माणसम्बन्धी संकल्प प्रस्ताव राष्ट्रिय सभामा पेश,"काठमाडौँ राष्ट्रिय सभामा मौलिक हक कार्यान्वयनका लागि कानून निर्माणसम्बन्धी संकल्प प्रस्ताव पेश भएको छ । शुक्रबार राष्ट्रिय सभा बैठकमा नेकपा एमालेकी सांसद दिलकुमारी थापा रावल (पार्वती) ले सो प्रस्ताव पेश गरेकी हुन् ।
संवैधानिक व्यवस्थाअनुसार संविधान जारी भएको ३ वर्षभित्र मौलिक हकसँग सम्बन्धित कानून बनिसक्नुपर्नेमा ८ वर्ष बितिसक्दा पनि नबनेकाले आगामी २०८१ साल असोज ३ गतेभित्र सो कानून निर्माण गरिसक्नका लागि संकल्प प्रस्ताव पेश गरेको उनले बताइन् ।
उनले अझै पनि एक दर्जनभन्दा बढी मौलिक हकसँग सम्बन्धित धाराहरुसँग सम्बन्धित कानून बन्न बाँकी रहेको भन्दै त्यसबारे सरकारले जवाफ दिनुपर्ने माग गरिन् ।
'स्वतन्त्रताको हक, समानताको हक, सञ्चारको हक, न्यायसम्बन्धी हक, यातना विरुद्धको हक, नजरबन्दविरुद्धको हक, सम्पत्तिको हक, धार्मिक स्वतन्त्रताको हक लगायत शिक्षा, स्वास्थ्य, महिला, दलितका हकसम्बन्धी कानूनहरु बनाउन सरकारले चासो नै दिएको छैन,' उनले भनिन्, 'यतिका वर्षसम्म कानून नबन्न दुखद कुरा हो ।'
उनले मौलिक हकबमोजिम अझै ४० वटा कानूनहरु बनाउनुपर्ने बताइन् । संविधान घोषणा भएको ८ वर्ष पूरा भएर अगाडि बढेका छौं । राष्ट्रिय सभाको विधायन व्यवस्थापन समितिले अध्ययन गरी २०८० साल असार २ गते पेश गरेअनुसार संविधान कार्यान्वयनका लागि १८१ वटा कानून बन्नुपर्नेमा १५१ वटा संघले, २४ वटा प्रदेशले र ६ वटा स्थानीय तहले बनाउनुपर्ने उल्लेख छ,' उनले भनिन्, 'हालसम्म संघले १११ वटा कानुन बनेका छन् । मौलिक हकसम्बन्धी संघीय सरकारले मात्रै अझै ४० वटा कानून तत्काल बनाउनुपर्ने देखिएको छ ।'
सो संकल्प प्रस्तावमा सांसदहरु देवेन्द्र दाहाल, अनिता देवकोटा, गोपीबहादुर सार्की, जयन्तीदेवी राई, मोहम्मद खालिद, शेखरकुमार सिंह, तुलप्रसाद विश्वकर्मा, डा विमला राई पौडयाल र खिमलाल देवकोटा समर्थक रहेका छन् ।"
सांसद देवकोटा भन्छन् : महावीर पुनजस्ता व्यक्तिहरू राष्ट्रिय सभामा हुनुपर्ने हो,"काठमाडौँ राष्ट्रिय सभाका सांसद खिमलाल देवकोटाले राष्ट्रिय आविष्कार केन्द्रका संस्थापक महावीर पुन जस्ता व्यक्तित्वहरू राष्ट्रिय सभामा हुनुपर्ने बताएका छन् । शुक्रबार राष्ट्रिय सभा बैठकमा बोल्दै देवकोटाले पुनजस्ता आविष्कारको क्षेत्रमा कार्यरत व्यक्तित्वलाई राज्यले सम्मान गर्नुपर्ने समेत बताए ।
सांसद देवकोटाले पुनले चलाएको अनुसन्धानको अभियानलाई तीन वटै तहका सरकारले साथ दिन आवश्यक रहेको बताए । उनले पुनले पछिल्लो समय वीरगञ्ज कृषि औजार कारखाना चलाउनका लागि भन्दै पुस्तक बिक्रीको अभियान चलाउँदा उल्लेख गर्दै त्यसमा सरकारलाई लज्जाबोध हुनुपर्ने बताए । सांसद देवकोटाले सो कृषि औजार कारखाना सञ्चालनका लागि आविष्कारक पुनसँग कुनै सम्झौता भएको भए त्यसबारे संसदलाई जानकारी गराउन पनि सरकारसँग माग गरे ।
'अनुसन्धानको क्षेत्रमा महावीर पुनले चाहेको वातावरण निर्माण गरिदिनु पर्छ । संघीय सरकारले मात्रै होइन, प्रदेश र स्थानीय तहले पनि अनुसन्धानको क्षेत्रमा महावीर पुनको अभियानलाई साथ दिन आवश्यक छ । वास्तवमा यो राष्ट्रिय सभाकै चर्चा गर्ने हो भने पनि यो सभामा हुनुपर्ने व्यक्तित्वहरु भनेको महावीर पुनहरु जस्तै हो, सांसद देवकोटाले भने । सांसद देवकोटाले पुनजस्ता सरल, योग्य, क्षमतावान र अनुभव भएकाहरुलाई राज्यले सम्मान गर्नुपर्ने बताए ।"
नेशनल लाइफद्धारा १२३ जना दृष्टिविहिनलाई सेतो छडी,"काठमाडौँ नेशनल लाईफ इन्स्योरेन्सले अपागंता संरक्षण नेपालको सहायतामा १२३ जना दृष्टिविहिन व्यक्तिलाई सेतो छडि प्रदान गरेको छ । कम्पनीले ३६ औं वर्ष पुरा गरी ३७ औं वर्षमा प्रवेश गरेको अवसरमा दृष्टिविहिन व्यक्तिलाई सेतो छडि प्रदान गरेको हाे ।
कम्पनीले केन्द्रिय कार्यालमा विशेष रक्तदान कार्यत्रम आयोजना गरेको थियो । जसमा ५० भन्दा बढी कम्पनीका कर्मचारीहरुको सहभागिता थियो । देशभरमा ५३ वटा बाल र वृद्ध आश्रममा खाना खुवाएको छ । कम्पनीले स्थापनाकाल देखि गत पुसमसान्तसम्म कूल बीमा शुल्क आम्दानी १०२ अर्ब ३० करोड छ भने कूल ४५ लाख ५६ हजार बीमालेख जारी गरेको छ । कम्पनीले हालसम्म ३७ अर्ब ४९ करोड बराबर बीमा दावी भुक्तानी गरेको छ । देशभर ११७ शाखा कार्यालय छन् भने ५ सय जना कर्मचारी छ ।"
राष्ट्रहितका लागि जल जोगाऔं : राष्ट्रपति पौडेल,"बागलुङ राष्ट्रपति रामचन्द्र पौडेलले जल जोगाउनु अहिलेको महत्त्वपूर्ण चुनौती भएको बताएका छन् । उनले पानीका स्रोत संरक्षणमा पनि जोड दिए ।
बागलुङको पञ्चकोटमा आयोजित अनन्तश्री ब्रम्हाण्डीय महायज्ञको पूजा गर्दै राष्ट्रपति पौडेलले प्रकृतिको संरक्षण गर्दा नेपालको राष्ट्र उन्नती हुने समेत बताए ।
राष्ट्र शान्ति, राष्ट्र उन्नती नेपालको जल र प्रकृतिको संरक्षण बाटै सम्भव छ उनले भने, नदी सभ्यता जोगाएर धार्मिक पर्यटन मार्फत आर्थिक उन्नति गर्न सकिन्छ । उनले कालीगण्डकी नदीको सभ्यता र जलको संरक्षणमा अभियान चाल्नुपर्ने बताए ।
उनले कोशी, गण्डकी र कर्णालीको संरक्षणमा पनि जोड दिए । नेपालमा नदी सभ्यताले उत्कृष्ट बनेको उल्लेख गर्दै आम नागरिकको जीवन नै सिंचित भएको बताए । जलकै कारण नेपालमा कृषि क्षेत्रको विकास गरेर आर्थिक उन्नती समेत गर्न सकिने उनको भनाइ थियो ।
नेपाल बहुधार्मिक बहुसांस्कृतिक समाजले बनेको उल्लेख गर्दै राष्ट्रपति पौडेलले धर्म, संस्कृति तथा धार्मिक मूल्य र मान्यताको कारण समाज अनुशासित र सभ्य समेत बनेको बताए । नेपाल सीता र बुद्ध जन्मेको देश हो पौडेलले भने, नेपाल ऋषिमुनिको तपोभूमि पनि हो । तपोभूमीको सभ्यताले नेपाल प्रति धेरैको आस्था र विश्वास रहेको उनको भनाइ थियो ।
महायज्ञ स्थलमा स्थापना गरिएको ५ हजार ५ सय ५५ केजीको मुक्तिनाथ महाघण्टी राष्ट्रपति पौडेलले बिहीबार बिहान १० बजे उद्घाटन गरे । यहाँ स्थापना गर्न लागिएको १ सय ८ फिट अग्लो कलसको लागि महायज्ञ र धान्याञ्चल समेत आयोजना गरिएको हो । महायज्ञ बुधबार ९ वर्ष मुनिका १ सय ९ जना कन्याले उद्घाटन गरेका थिए ।"
पुलिसलाई राष्ट्रिय भलिबल उपाधि,"पूर्वी नवलपरासी कावासोतीमा जारी राष्ट्रिय जिएम कप भलिबलको उपाधि नेपाल पुलिस क्लबले चुमेको छ ।
मंगलबार सम्पन्न खेलमा नेपाल पुलिस क्लबले एपीएफ क्लबलाई हराउँदै जिएम कपको उपाधि हात पारेको हो । खेलको सुरूआती सेट नेपाल पुलिसले २४ विरुद्ध २६ स्कोरसहित जितेको थियो । दोस्रो सेटमा एपीएफले २१ विरुद्ध २५ स्कोर साथ खेललाई बराबरी पार्न सफल भयो ।
यसैगरी तेस्रो सेटमा पुलिसले एपीएफलाई २५ र २१ मा पछाडि पार्दा, चौथो सेटमा एपीएफले २५ र २१ कै स्कोरमा जित निकालेर खेल बराबरीमा राख्यो ।
बेस्ट अफ फाईभको अन्तिम सेटमा एपीएफलाई १५ र १२ को स्कोरमा पछाडि धकेलेर नेपाल पुलिस क्लबले जीएम कपको उपाधि हात पारेको हो ।
प्रतियोगिताको तेस्रो स्थानको उपाधि गण्डकीले जितेको छ । गण्डकीले २५ र १७, २५ र १८ र १५ र ११ स्कोरको जित निकालेको थियो ।
उक्त खेलमा त्रिभुवन आर्मी क्लब भने पहिलो र तेस्रो सेट २५ र १७ तथा २५ र १५ स्कोरमा सीमित रहन गयो ।
यही फागुन ६ गतेबाट जीएम समाज कावासोतीको आयोजनामा संचालित जीएम कप आमन्त्रित राष्ट्रिय भलिबल प्रतियोगिताको यो पहिलो संस्करण हो । जीएम कप उपाधि विजेता प्रथम द्वितीय र तृतीय हुनेले क्रमश: २ लाख १ लाख र ५० हजार, शिल्ड र प्रमाणपत्र हात पारेका छन् । कावासोतीस्थित कुमारवर्ति क्याम्पस प्रांगणमा खेल सम्पन्न भएको हो ।"
टीआरसी पीडितमैत्री हुनुपर्ने अडानका कारण राष्ट्रिय सभा निर्वाचनमा एक्लिनु पर्यो : ओली,"काठमाडौँ प्रमुख प्रतिपक्ष दल नेकपा (एमाले) का अध्यक्ष एवं पूर्वप्रधानमन्त्री केपी शर्मा ओलीले संक्रमणकालीन न्यायसम्बन्धी विधेयक (टीआरसी) पीडितमैत्री हुनुपर्छ भन्ने अडान नछोडेका कारण राष्ट्रिय सभा निर्वाचनमा एक्लिनुपरेको बताएका छन् ।
मंगलबारदेखि पार्टी मुख्यालय च्यासलमा सुरु भएको पार्टी केन्द्रीय कमिटी बैठकमा बोल्दै अध्यक्ष ओलीले राष्ट्रिय सभा निर्वाचनअघि नै टीआरसी विधेयक पारित गरौं भन्ने प्रधानमन्त्री पुष्पकमल दाहाल र कांग्रेस सभापति शेरबहादुर देउवाको पटकपटकको प्रस्तावमा सो विधेयक पीडितमैत्री हुनुपर्ने आफूहरूको अडानका कारण अघि बढ्न नसकेको दाबी समेत गरे ।
अध्यक्ष ओलीले पीडितलाई मञ्जुर हुनेबित्तिकै सो विधेयक पारित गराउन आफ्नो पार्टी तयार रहेको पनि बताए । उनले सो विधेयक दाहाल र देउवाकै कारण १८ वर्षसम्म टुंगोमा पुग्न नसकेको जिकिर समेत गरे । अध्यक्ष ओलीले सधैंका लागि अन्त्य हुनेगरी आफ्नो पार्टीले टीआरसी विधेयक टुंगो लगाउनुपर्छ भन्ने मान्यता लिएको बताए । म प्रधानमन्त्री हुँदा हामी शान्ति प्रक्रियाका बाँकी काम टुंग्याउनुपर्छ भन्ने पक्षमा थियौँ । म प्रधानमन्त्री हुँदा पनि हामीले टुंग्याउन साह्रै कोशिस गरेका हौं । त्यतिबेला प्रचण्डजी र शेरबहादुर देउवाजीले टुंग्याउन मान्नुभएन,' अध्यक्ष ओलीले भने ।"
अरुको भोट नआएर राप्रपाले राष्ट्रिय सभा चुनाव जितेन : एमाले अध्यक्ष ओली,"काठमाडौँ एमाले अध्यक्ष केपी शर्मा ओलीले राष्ट्रिय सभा निर्वाचनमा अरुले भोट नदिएका कारण राप्रपाले कोशी प्रदेशमा नजितेको बताएका छन् । मंगलबारदेखि पार्टी केन्द्रीय कार्यालय च्यासलमा सुरु भएको केन्द्रीय कमिटी बैठकलाई सम्बोधन गर्दै अध्यक्ष ओलीले चुनाव जित्नका लागि आफूहरूसँग पर्याप्त मतभार नै नभएको बताएका हुन् ।
अध्यक्ष ओलीले बैठकमा भने, 'हामी एक्लै गठबन्धनसँग लड्यौं । कहीँ पनि हाम्रो मतभार जित्नका लागि पुग्दैनथ्यो । तर एक ठाउँमा हामीले जित्यौं । कोशी प्रदेशमा महिलातर्फको सिटमा रुक्मिणी कोइराला राष्ट्रिय सभा सदस्यमा निर्वाचित हुनुभयो हाम्रो पार्टीको तर्फबाट । हामीले यस जितका लागि केही खुला र इमान्दार प्रयास अघि बढाएका थियौं । राप्रपाको मत हामीले लिने, हाम्रा मतहरु राप्रपालाई दिने । राप्रपासँग ३९४ मत थियो । ४२ सय भन्दा बढी मत हामीसँग थियो ।'
एमालेले मत हाले पनि पर्याप्त नभएको अवस्थामा अरुकै मत आउनुपर्ने उनको भनाइ थियो । 'राप्रपाको एकजना प्रवक्ता भन्ने मान्छेले परिणाम आएपछि एमालेले बेइमान गर्यो, धोका दियो भनेर बहुतै लाञ्छित गरेको मैले सुने । मैले कतै त्यसको प्रतिवाद गरिरहिन । तर उहाँहरूले बुझ्नुपर्ने उहाँहरूको मत ३९४ मात्रै आयो कि धेरै मत आयो ? केहीले नपुगेको हो कि धेरले नपुगेको हो ? अनि, ती मतचाहिँ कहाँबाट आए ? एमालेको आयो कि आकाशबाट आए ? अनि एमालेले बेइमानी गरेको भन्ने ?,' ओलीले सोधे ।
राप्रपाका प्रवक्ताले पूर्वाग्रही टिप्पणी गरेको पनि ओलीको भनाइ छ । 'सोझै एमालेलाई लाञ्छित गर्ने त्यो आग्रही, पूर्वाग्रही तरिका राप्रपाका ती प्रवक्ता भन्ने व्यक्तिले एमालेविरोधी भावना रहेछ भन्ने कुरा उनीभित्र देखिन्छ भन्ने कुरा त्यसबाट पुष्टि हुन्छ । हामीले त्यति धेरै भोट हाल्यौं । होला हाम्रो पनि एकाध भोट बिग्रिए होला । उहाँहरुको बिग्रिएन भन्ने के छ र ? उहाँहरुको भोट बिग्रिएको हुनसक्छ । अनि उहाँहरुको र हाम्रो भोटले मात्रै पनि पुग्दैन थियो । अरुका भोट आउनु पर्दथ्यो, त्यो नआएको हुन सक्दछ,' उनले भने ।
कोशी प्रदेशमा राष्ट्रिय सभामा गठबन्धनबाट कांग्रेस नेता कृष्ण सिटौला र एमालेराप्रपा तालमेलबाट रुक्मिणी कोइरालाले जितेका थिए । गठबन्धनबाट महिलातर्फकी उम्मेदवार माओवादी नेता चन्दा कार्की भने पराजित भएकी थिइन् ।"
त्रिभुवन विमानस्थलबाट ८५५ ग्राम सुनसहित भारतीय नागरिक पक्राउ,"काठमाडौँ त्रिभुवन विमानस्थलबाट ८५५ ग्राम सुनसहित भारतीय नागरिक पक्राउ परेका छन् । त्रिभुवन अन्तर्राष्ट्रिय विमानस्थल सुरक्षा प्रहरी कार्यालयको टोलीले सोमबार भारतीय नागरिक ३५ वर्षीय सरिफ अहमद अब्दुल गफूरलाई पक्राउ गरेको हो ।
फ्लाई दुबईको उडानद्वारा दुबईबाट आइरहेका उनलाई सुराकीले दिएको विशेष सूचनाका आधारमा नियन्त्रणमा लिइएको कार्यालयले जनाएको छ ।
तीनवटा प्लास्टिकका पोकामा कुल अन्दाजी तौल ८५५ ग्राम सुनसहित गफूरलाई नियन्त्रणमा लिइएको हो । पक्राउ गरिएका गफूर र बरामद सुन आवश्यक कारबाहीका लागि त्रिभुवन विमानस्थल भन्सार कार्यालय, गौचरमा बुझाइएको पनि प्रहरीले जनाएको छ ।"
राष्ट्रिय इकोनमिक्स ओलम्पियाडका ५ विद्यार्थी हङकङ जाँदै,"काठमाडौँ राष्ट्रिय इकोनमिक्स ओलम्पियाड प्रतियोगिताको पाँचौं संस्करणमा चितवनको वाल्मीकि शिक्षा सदनका प्रसिद्ध अधिकारी, युनिग्लोब सेकेन्डरी स्कुलकी दीक्षा खिउजु, रातो बंगला स्कुलका सन्दीप आचार्य, बुढानीलकण्ठ स्कुलका प्रज्ञान शर्मा र युलियन्स स्कुलका प्रभात शाक्यले स्वर्ण पदक जितेका छन् ।
योसँगै उनीहरू हङकङमा आयोजना हुने अन्तर्राष्ट्रिय इकोनमिक्स ओलम्पियाड (आईईओ) का लागि योग्य भई बन्द प्रशिक्षणमा सहभागी हुने निश्चित भएको हो ।
फागुन ५ देखि ७ मा चलेको राष्ट्रियस्तरको प्रतियोगितामा सातै प्रदेशका ४० स्कुल तथा कलेजका १४३६ विद्यार्थीले आवेदन दिएका थिए । तीमध्ये उत्कृष्ट ८० मा पर्ने विद्यार्थीहरूमाझ काठमाडौंको एपेक्स कलेजमा अन्तिम चरणको तीनदिने प्रतियोगिता आयोजना भएको थियो ।
उनीहरूमध्ये १० जनालाई बन्दसत्रमा छनोट गरी त्यसमध्ये ५ जनालाई जुलाईमा हङकङमा हुने अन्तर्राष्ट्रिय ओलम्पियाडमा सहभागी हुन पठाउने आयोजक योङ इकोनमिक्स सोसाइटी नेपालले जानकारी दिएको छ ।"
राष्ट्रिय सभाको छवि धमिल्याउँदै दलहरू,"काठमाडौँ सातवटै प्रदेशमा बहुमत देखिएको सत्ता गठबन्धनका दलले संविधानको मर्म र राष्ट्रिय सभाको चरित्रलाई आत्मसात् नगरी उम्मेदवार बनाएका छन् । खासगरी गठबन्धनको मुख्य दल कांग्रेसले गतवर्ष चुनाव हारेका, पटकपटक अवसर पाएका र गुटभित्र पनि नेतृत्वको नजिक भएकालाई उम्मेदवार बनाएकोमा पार्टीभित्रै विरोध भएको छ ।
राष्ट्रिय सभाका लागि २० सिटको भागबन्डा हुँदा गठबन्धनमा सबैभन्दा ठूलो हिस्सा (१० सिट) कांग्रेसले पाएको छ । अवसर नपाएका र क्षमतावानलाई भन्दा आफ्ना गुटका नेतालाई छानेको भन्दै शेखर कोइराला पक्षीय नेताहरूले विरोध गरेका छन् । राष्ट्रिय जीवनमा ख्याति प्राप्त, लोकतान्त्रिक पक्षधरको प्रतिनिधित्व नभएकोमा पनि उनीहरूको आपत्ति छ ।
०४८ देखि राजनीति शक्तिकेन्द्रमा रहेका कृष्णप्रसाद सिटौलादेखि तराई मधेशको प्रतिनिधित्व भन्दै ०४८ देखि नै चुनाव लडेका तथा चार पटक सांसद र मन्त्री भइसकेका आनन्द ढुंगानासम्मलाई उम्मेदवार बनाइएको छ ।
कांग्रेसले कोशीबाट सिटौला (अन्य), मधेशबाट ढुंगाना (अन्य), वाग्मतीबाट जितजंग बस्नेत (अन्य) र विष्णुदेवी पुडासैनी (महिला), गण्डकीबाट किरणबाबु श्रेष्ठ (अन्य) र पदमबहादुर परियार (अपांगता र अल्पसंख्यक), लुम्बिनीबाट विष्णुकुमारी सापकोटा (महिला), कर्णालीबाट कृष्णबहादुर रोकाय (अन्य) र सुदूरपश्चिमबाट बलदेव बोहोरा (अन्य) तथा नारायणदत्त भट्ट (अपांगता, अल्पसंख्यक) लाई उम्मेदवार बनाएको छ ।
कांग्रेस सभापति देउवा र प्रधानमन्त्री एवं माओवादी अध्यक्ष पुष्पकमल दाहाल मिलेरै सिटौलालाई अध्यक्ष बनाउने गरी राष्ट्रिय सभामा ल्याउन लागिएको एक कांग्रेस नेताको दाबी छ । संविधान जारीपछि भएको ०७४ र ०७९ मा भएका दुवै निर्वाचनमा राप्रपा अध्यक्ष राजेन्द्र लिङ्देनसँग झापा३ बाट सिटौला पराजित भएका थिए ।
निर्वाचन आयोगले एउटा निर्वाचनबाट पराजित व्यक्ति सोही अवधि (पाँच वर्ष) अर्को निर्वाचनमा भाग लिन नपाउने कानुन प्रस्ताव गरेको छ । संविधानले पनि निर्वाचन हारेका व्यक्तिलाई पाँच वर्षको कार्यकालभर मन्त्री हुन निषेध गरेको छ भने सिटौलालाई उम्मेदवार हुन कुन नैतिकताले दिन्छ ? कांग्रेसका ती नेताले असन्तुष्टि पोखे ।
मधेशमा अन्य समूहबाट उम्मेदवार बनेका ढुंगाना कांग्रेसको अनुशासन समितिका संयोजक हुन् । उनी ०४८ यता चार पटक सांसद बनिसकेका छन । ढुंगाना ०४८, ०५१ र ०५६ मा प्रत्यक्ष र ०७० मा समानुपातिकबाट सांसद भएका थिए । उनी ०६४ र ०७४ को निर्वाचनमा पराजित भए । ०५५ मा तत्कालीन पार्टी सभापति गिरिजाप्रसाद कोइरालाको नेतृत्वमा बनेको सरकारमा आपूर्ति र वनमन्त्री भएका थिए । केन्द्रीय सदस्यद्वय अर्जुननरसिंह केसी र बलबहादुर केसीले उम्मेदवार छनोटमा एक पक्षीय र समावेशिताको संवैधानिक सिद्धान्त उल्लंघन भएको भन्दै फरक मत दर्ता गराएको बताए ।
कांग्रेसबाट टिकट पाउनेमा वाग्मतीमा बस्नेत तरुण दलका पूर्वअध्यक्ष हुन् भने पुडासैनी महिला संघ काठमाडौंकी अध्यक्ष हुन् । गण्डकीबाट अन्य समूहको टिकट पाउने श्रेष्ठ पार्टीको प्रदेश कार्यसमिति महामन्त्री हुन् । उनी प्रदेशको समानुपातिक सूचीमा समेत परेका थिए । गण्डकी प्रदेशमा रिक्त अपांगअल्पसंख्यक समूहबाट पदमबहादुर परियार उम्मेदवार भएका छन् । परियार पुराना कार्यकर्ता हुन् ।
लुम्बिनीबाट महिला उम्मेदवार सापकोटा ०७४ को स्थानीय तहको निर्वाचनमा गुल्मी मुसिकोट नगरपालिकाको उपमेयरमा पराजित नेतृ हुन् । प्रदेशको समानुपातिक सूचीमा समेत रहेकी उनी प्रदेश कार्यसमितिका सदस्यसमेत छिन् । सुदूरपश्चिममा अन्य समूहबाट उम्मेदवार बोहोरा देउवाका विश्वासपात्र हुन् । उनी जिल्ला विकास समितिमा पूर्वसभापति र ०७० मा समानुपातिकबाट सांसद भएका थिए ।
अपांगता कोटाबाट उम्मेदवार बनेका नारायणदत्त भट्ट कैलाली जिल्ला कार्यसमितिका पार्टी सभापति हुन् । उनी ०६२६३ को जनआन्दोलनका बेलामा घाइते भएका थिए । सुदूरपश्चिमका दुई जना उम्मेदवारमध्ये बोहोरा देउवा र भट्ट आरजुनिकट मानिन्छन् । कर्णालीबाट उम्मेदवार भएका रोकाय पार्टीका प्रदेश कार्यसमितिका महामन्त्री हुन् ।
उम्मेदवार छनोटमा समावेशितालाई ख्याल नगरी एकै व्यक्तिलाई पटकपटक अवसर दिएको भन्दै कांग्रेसबाट चुनाव जितेका सिन्धुपाल्चोकको हेलम्बु गाउँपालिकाका अध्यक्ष निमाग्याल्जेन शेर्पाले राष्ट्रिय सभा निर्वाचनमा मत नखसाल्ने घोषणा गरेका छन् । उनले सामाजिक सञ्जालमा लेखेका छन, देशको सबैभन्दा ठूलो लोकतान्त्रिक पार्टीले मधेशी, तामाङ, गुरुङ, शेर्पा, राई, मगर ह्योल्मोलगायतका अल्पसंख्यकबाट एक जना पनि उम्मेदवार नबनाएकोमा मेरो असन्तुष्टि हो ।
महामन्त्री गगन थापाले पार्टी राजनीतिमा नलागेका तर लोकतन्त्रवादी, बौद्धिक समुदाय र प्रतिनिधित्व नभएको वर्गबाट उम्मेदवार नबनाइएको भन्दै विरोध जनाएका छन् । उनले उम्मेदवार छनोटको निर्णयप्रतिको लिखित असहमति पार्टीमा दर्ता गराएका छन् । यसरी लिखित असहमति जनाउनेमा केन्द्रीय सदस्य अर्जुननरसिंह केसी र बलबहादुर केसी पनि छन् । अर्का महामन्त्री विश्वप्रकाश शर्माले बैठकमै ६ बुँदे असहमति पेस गरेका थिए ।
कांग्रेसभित्र विवादित अर्का उम्मेदवार हुन् ढुंगाना । धनुषाबाट प्रतिनिधित्व गर्ने भए पनि मधेशी अनुहारको प्रतिनिधित्व नभएको भन्दै पार्टीभित्र चर्को विरोध भएको छ । समानुपातिक निर्वाचनमा खसआर्यलाई प्राथमिकता दिँदा अल्पसंख्यक मुस्लिम समुदायको प्रतिनिधित्वसमेत हुन सकेको छैन । राष्ट्रिय सभामा कांग्रेसले एक जना पनि मुस्लिम उम्मेदवार दिएन । आफ्ना नजिककालाई ल्याउन सभापतिले गठबन्धन दलबीच भागबन्डा हुँदा दलित क्लस्टर नलिएको भन्दै पार्टी बैठकमा विरोध भएको थियो ।
माओवादीले कोशीमा चम्पादेवी कार्की (महिला), वाग्मतीमा श्रीकृष्णप्रसाद अधिकारी (अपांगता), गण्डकीमा मनरूपा शर्मा सुवेदी (महिला), लुम्बिनीमा झक्कुप्रसाद सुवेदी (अन्य), कर्णालीमा विष्णुबहादुर विक (दलित) र सुदूरपश्चिममा रेणु चन्द (महिला) लाई उम्मेदवार बनाएको छ । ०६४ संविधानसभामा काठमाडौं२ मा तत्कालीन एमाले महासचिव माधवकुमार नेपाललाई पराजित गरेपछि सुवेदी चर्चामा आएका थिए ।
गण्डकीबाट उम्मेदवार बनेकी मनरूपा माओवादी सहिद विजय सुवेदीकी पत्नी हुन् । ०६४ को संविधानसभामा पर्वत१ बाट उम्मेदवार भए पनि पराजित भएकी थिइन् । सुदूरपश्चिमबाट उम्मेदवार बनेकी चन्द केन्द्रीय सदस्य छिन् । उनले ०६४ मा बैतडी२ बाट संविधानसभामा प्रतिनिधित्व गरेकी थिइन् । दोस्रो संविधानसभा ०७० मा त्यही क्षेत्रबाट उम्मेदवार भए पनि पराजित भएकी थिइन् । कोशीमा महिला समूहबाट उम्मेदवार भएकी कार्की र दलित समूहबाट उम्मेदवार भएका विक केन्द्रीय सदस्य हुन् ।
गत वर्षकै प्रतिनिधिसभा निर्वाचनमा प्यूठानबाट पराजित दुर्गा पौडेललाई सत्ता गठबन्धनले मन्त्रिपरिषद्को सिफारिसमा राष्ट्रपतिबाट मनोनयन गराएर राष्ट्रिय सभा सदस्य बनाउने तयारी गरेको छ ।
एकीकृत समाजवादीले घनश्याम रिजाल (दलित समूह) लाई वाग्मतीबाट र सावित्री मल्ल (महिला समूह) लाई कर्णालीबाट उम्मेदवार बनाएको छ । राष्ट्रिय पार्टी नभए पनि एसले गठबन्धनको साझेदारीमा दुई सिट पाएको छ, जबकि राष्ट्रिय पार्टी जनमतले एक सिट मात्र ।
यस्तै गठबन्धनको अर्को घटक जनता समाजवादीले पूजा चौधरी (महिला समूह) लाई उम्मेदवार बनाएको छ । उनी गत प्रदेशसभा निर्वाचनमा रौतहट३ (क) बाट उम्मेदवार भएकी थिइन् । उनी जसपा केन्द्रीय कार्यकारिणी सदस्य गोविन्द चौधरीकी छोरी हुन् ।
सत्ता गठबन्धनले एक सिट पनि नदिएपछि जनमत पार्टीले मधेश र लुम्बिनी प्रदेशबाट छुट्टै उम्मेदवार उठाएको छ । जनमत प्रवक्ता चन्दन सिंहले गठबन्धनले एकलौटी गरेपछि मधेशबाट रामशंकर महासेठ र लुम्बिनीबाट बालगोविन्द चौधरीलाई उम्मेदवार बनाएको बताए ।
राष्ट्रिय सभा सदस्यमा दिइएको उम्मेदवारीलाई लिएर निर्वाचन आयोगका पूर्वप्रमुख आयुक्त एवं राजनीतिक विश्लेषक भोजराज पोखरेलले शक्ति हातमा लिएर बसेका केही दलका नेतृत्वले छविमा सुधार ल्याएको अवसर गुमाएको टिप्पणी गरे । राष्ट्रिय सभा नेताकार्यकर्ताको भर्ती केन्द्र होइन । प्रतिनिधिसभामा प्रतिनिधित्व गरेर आउन नसक्ने छुट्टै पहिचान, विशेषता र क्षमता भएका, मुलुक र संसार बुझेका, क्षेत्रीय र जातीय सन्तुलन भएकाहरूको सभा हो, राष्ट्रिय सभा । यही चरित्रअनुसार उम्मेदवार अघि सारिनुपर्थ्यो, तर दलहरूले त्यसो गरेनन् ।
राजनीतिक शास्त्रका प्राध्यापक कृष्ण पोखरेलले अनुभवी, समाजमा प्रतिष्ठित र विभिन्न समुदायका व्यक्ति राष्ट्रिय सभा सदस्य हुने परिकल्पना भए पनि नेता व्यवस्थापन गर्ने ठाउँ बनेको बताए । गठबन्धनका उम्मेदवार हेर्दा प्रमुख नेताले निकट व्यक्ति व्यवस्थापन गर्ने ठाउँ बनेको देखियो, उनले भने ।
कोशीमा एमालेको दाउ
प्रमुख प्रतिपक्षी एमालेले कोशी प्रदेशमा कांग्रेसको शेखर कोइराला समूहसँग वार्ता गर्ने भएको छ । कोशी प्रदेश मुख्यमन्त्री केदार कार्कीलाई बहुमत पुर्याउन समर्थन गरेको एमालेले यस पटक आफ्नो उम्मेदवारलाई सघाउन आग्रह गर्ने एमालेका एक नेताले बताए । हामीले कोशी मुख्यमन्त्री बनाउन सहयोग गर्यौं, राष्ट्रिय सभामा एमाले उम्मेदवारलाई सघाउन वार्ताको तयारी छ, ती नेताले भने ।
एमालेले कोशीमा मजदुर नेता ओम कोइरालाको परिवारबाट रुक्मिणी कोइरालालाई उम्मेदवार बनाएको छ । कांग्रेसबाट महिला समूहमा उम्मेदवार नभएकाले एमालेले शेखर पक्षसँग सहकार्यको प्रस्ताव गर्न लागेको हो । गठबन्धनबाट महिला समूहमा माओवादीकी चम्पा कार्कीको उम्मेदवारी परेको छ । सुनसरी इटहरीकी स्थायी बासिन्दा कोइरालाको निवास भूमिगत समयमा एमालेका नेताहरूको सेल्टर थियो ।
एमालेले अन्यबाट पर्शुराम अधिकारी (भोजपुर), मधेशमा महिलाबाट उषादेवी थरूनी (पर्सा), अन्यबाट कुमारी विजेता झा (महोत्तरी), वाग्मतीमा महिलाबाट रोचकुमारी चौलागाईं (दोलखा), अन्यबाट त्रिलोचन निर्मल पौडेल (चितवन), अपांगताअल्पसंख्यकबाट विवेक देवकोटा (काठमाडौं), दलितबाट ध्रुवराज विश्वकर्मा (धादिङ), गण्डकीमा महिलाबाट सम्झना देवकोटा (गोरखा), अन्यबाट चक्रबहादुर पराजुली (स्याङ्जा), अपांगताअल्पसंख्यकबाट हेमन्द्र शेरचन (मुस्ताङ) उम्मेदवार बनाएको छ । अन्य उम्मेदवारमा लुम्बिनीमा महिलाबाट तुलसाकुमारी केसी (दाङ), अन्यबाट झपेन्द्रबहादुर घर्ती क्षेत्री (पाल्पा), कर्णालीमा महिलाबाट विमलाकुमारी शाही (हुम्ला), अन्यबाट डिल्लीप्रसाद भट्ट (मुगु), दलितबाट हिक्मत विक (दैलेख), सुदूरपश्चिममा महिलाबाट सावित्रादेवी घिमिरे (कैलाली), अन्यबाट ईश्वरीप्रसाद खरेल (कञ्चनपुर) र अपांगताअल्पसंख्यकबाट रामचन्द्र जोशी (कैलाली) छन् ।"
"राष्ट्रिय सभा निर्वाचन : १९ सिटमा भागबन्डा, एस असन्तुष्ट","काठमाडौँ सत्ता गठबन्धन दलले राष्ट्रिय सभामा रिक्त १९ सिटका लागि सहमति गरेका छन् । शनिबार अबेर राति सकिएको बैठकमा सहमति भए पनि एकीकृत समाजवादी आफूले पाउने सिटप्रति असन्तुष्ट छ । प्रधानमन्त्री निवास बालुवाटारमा कांग्रेस, माओवादी, एकीकृत समाजवादी र जनता समाजवादीले सिटको भागबन्डा गरेका हुन् ।
सहमतिअनुसार कांग्रेसले १०, माओवादीले ६, एकीकृत समाजवादीले २ र जसपाले १ सिट पाउने भएका छन् । कोशीमा कांग्रेस र माओवादीले ११, मधेशमा कांग्रेस र जसपाले ११, सुदूरपश्चिममा कांग्रेस र माओवादीले ११ र लुम्बिनीमा कांग्रेस र माओवादीले ११ सिट पाउने अनौपचारिक सहमति भएको छ ।
वाग्मती, गण्डकी र कर्णालीमा कांग्रेस र एकीकृत समाजवादीबीच सिट बाँडफाँटमा सहमति हुन सकेको छैन । बाँकी सिटबारे आइतबार बिहान बसेर निष्कर्षमा पुगिने बैठकमा सहभागी माओवादी वरिष्ठ उपाध्यक्ष एवं गृहमन्त्री नारायणकाजी श्रेष्ठले बताए । समाजवादीले ३ सिटको दाबी गर्दै आएको छ । बैठकमा अध्यक्ष माधवकुमार नेपालले असन्तुष्टि जनाएको स्रोतले बतायो ।
सत्य निरूपण तथा मेलमिलाप आयोग (टीआरसी) विधेयक सहमतिमा टुंग्याउने सर्तमा एमालेसँग भागबन्डा गर्न वार्ता गरे पनि सम्भव नभएपछि गठबन्धन दल साझा उम्मेदवार बनाउन छलफलमा जुटेका हुन् । बैठकमा कांग्रेसले ११, माओवादीले ६, एस र जसपाले ३३, जनमत, लोसपा, नागरिक उन्मुक्तिले एकएक सिट दाबी गरेका थिए । चार दलले धेरै सिट दाबी गरेको भन्दै जनमत, नागरिक उन्मुक्ति र राष्ट्रिय जनमोर्चा बैठकबाट बाहिरिएका थिए । त्यसपछि प्रधानमन्त्री निवास बालुवाटारमा फेरि चार दलको बैठक बसेको थियो ।
माघ ११ मा हुने राष्ट्रिय सभा निर्वाचनका लागि सातै प्रदेशमा सोमबार उम्मेदवारी दर्ता गर्ने कार्यतालिका छ । राष्ट्रिय सभाका लागि कोशीमा अन्य र महिला गरी दुई सिट, मधेशमा अन्य र महिला गरी दुई, वाग्मतीमा अपांग, दलित, अन्यसहित चार, गण्डकीमा अपांग, महिला र अन्य गरी तीन, लुम्बिनीमा महिला र अन्य गरी दुई, कर्णालीमा महिला, दलित र अन्य गरी तीन, सुदूरपश्चिममा अन्य, अपांग र महिला गरी तीन सिटका लागि निर्वाचन हुनेछ । गठबन्धनबीच यिनै क्लस्टरका आधारमा भागबन्डा हुनेछ ।
शनिबार नै बसेको एकीकृत समाजवादी बैठकले कम्तीमा ५ सिट दाबी गर्ने निष्कर्ष निकालेको थियो । यसमा सहमति नभए कम्तीमा ३ सिट हुनुपर्ने बटमलाइन तय भएको थियो । समाजवादीका प्रवक्ता जगनाथ खतिवडाले ५ सिटसहित राष्ट्रिय सभा अध्यक्ष दाबी गर्ने निष्कर्ष निकालेको बताए ।
राष्ट्रिय सभा अध्यक्ष हाम्रो पार्टीले पाउँदा नै गठबन्धनभित्र सन्तुलन हुन्छ, उनले भने, गठबन्धनको प्रमुख घटक भएको हुनाले न्यायोचित सिट दाबी गरेका छौं । राष्ट्रिय सभा अध्यक्षमा कांग्रेस र माओवादीको दाबी छ । संवैधानिक अंगमा पार्टीको हिस्सा नभएको भन्दै कांग्रेसले पनि अध्यक्ष पाउनुपर्ने बताउँदै आएको छ ।"
राष्ट्रिय हितप्रतिकूल सम्झौता गर्ने कल्पना पनि गर्न सक्दिनँ : प्रधानमन्त्री दाहाल,"काठमाडौँ प्रधानमन्त्री पुष्पकमल दाहालले आफ्नो नेतृत्वको सरकारले राष्ट्रिय हितप्रतिकूल कुनै सम्झौताको कल्पना नगर्ने बताएका छन् ।
शुक्रबार बिहान प्रतिनिधिसभाको राज्य व्यवस्था तथा सुशासन समितिको संवैधानिक परिषद् (काम, कर्तव्य, अधिकार र कार्यविधि) सम्बन्धी ऐन २०६६ लाई संशोधन गर्न बनेको विधेयकमाथिको छलफलका क्रममा प्रधानमन्त्री दाहालले छलफलका क्रममा सांसदहरूले बिहीबार प्रधानमन्त्रीसँग भारतीय विदेशमन्त्री एस जयशंकरको भेट र नेपालले गरेका सम्झौताबारे जिज्ञासा राखेपछि त्यसबारे स्पष्ट पारेका हुन् ।
'हिजो भारतीय विदेशमन्त्रीसँग मेरो वान टु वान र नेपाली प्रतिनिधिमण्डलसहितको भेट भएको थियो। भेटमा मैले नेपालको राष्ट्रिय हित र विद्युत व्यापार सम्झौताबारे नै कुरा गरेको छु। विद्युत व्यापार सम्झौता नेपालको राष्ट्रिय हितमा छ। नेपालले दश वर्षमा दश हजार मेगावाट विद्युत निर्यात गर्ने सम्झौता भएको छ,' प्रधानमन्त्री दाहालले भने ।
२० करोड रुपैयाँसम्मको परियोजनामा भारत एक्लैले निर्णय नगर्ने पनि प्रधानमन्त्री दाहालले बताए । '२० करोडसम्मको परियोजना भारत एक्लैले निर्णय गर्ने होइन। यसमा नेपालको पनि निर्णय र साझेदारी रहन्छ,' प्रधानमन्त्री दाहालले भने, 'मुख्य कुरा जसले उत्पादन गरेको भए पनि दश वर्षमा दश हजार मेगावाट विद्युत भारतले किन्ने सम्झौता भएको छ। अरू कुनै भ्रम राख्न जरूरी छैन। सम्झौताको कार्यान्वयन पनि नेपालको राष्ट्रिय हितअनुरूप नै हुन्छ।'
भारतीय विदेशमन्त्रीले चिनियाँ प्रतिनिधिको नेपाल भ्रमणबारे चासो राखेका रहेछन् नि भन्ने सांसदहरूको प्रश्नलाई जवाफ दिँदै प्रधानमन्त्रीले भने, 'त्यसबारे उहाँले वान टु वान र संयुक्त भेटमा पनि एक शब्द उच्चारण गर्नुभएन। त्यो बाहिर आएको भ्रम र प्रचार मात्र हो, त्यसमा कुनै सत्यता छैन।'
छलफलमा प्रधानमन्त्रीले संवैधानिक परिषद् (काम, कर्तव्य, अधिकार र कार्यविधि) सम्बन्धी ऐन २०६६ लाई संशोधन गर्न बनेको विधेयकमा सकेसम्म सर्वसम्मतिमा जोड दिइएको बताउँदै संवैधानिक नियुक्तिमा विगतमा देखिएका बेथिति र समस्याहरू निवारण गर्न संशोधन विधेयक ल्याइएको बताए ।"
"एमालेलाई राष्ट्रिय सभामा सिट बाँडफाँट गर्न उपेन्द्र यादव सकारात्मक, माधव नेपाल कठोर","काठमाडौँ राष्ट्रिय सभामा प्रमुख प्रतिपक्षी दल एमालेसँग पनि सिट साझेदारी गर्ने कांग्रेस र माओवादीको प्रस्तावमा जनता समाजवादी पार्टी सकारात्मक बनेको छ । नेकपा एकीकृत समाजवादी भने अझै मानेको छैन ।
बिहीबार बिहान बालुवाटारमा बसेको बैठकमा जसपाका अध्यक्ष उपेन्द्र यादवले सत्ता गठबन्धनमा सबै दल एमालेलाई दिन तयार हो भने आफू त्यसका लागि बाधक नबन्ने खालको धारणा राखेको एक नेताले बताए । तर नेकपा एसका अध्यक्ष माधवकुमार नेपालले भने बिहीबार पनि एमालेलाई सिट बाँडफाँट गर्नुको उद्देश्य र कारण के हो भन्दै प्रश्न गरेका छन् ।
उनले एमालेलाई सिट दिनुपर्ने बाध्यता र नैतिक आधार के हो भन्ने प्रश्न गरेका छन् । बिहीबार बिहान बसेको बैठकमा ठोस सहमति नभएपछि साँझ फेरि बैठक बस्ने छ । बैठकपछि कांग्रेस प्रमुख सचेतक रमेश लेखकले दलहरुसँगको छलफल अझै आवश्यक रहेको बताए ।
सातवटै प्रदेशमा सत्तारूढ दलको बलियो मतभार रहे पनि राष्ट्रिय सभा निर्वाचनमा प्रमुख प्रतिपक्ष एमालेलाई समेत भागबन्डामा सामेल गराउन प्रधानमन्त्री पुष्पकमल दाहाल र कांग्रेस सभापति शेरबहादुर देउवा यसअघि नै तयार भएर त्यसबारले प्रस्ताव अघि बढाएका हुन् ।
राष्ट्रिय सभामा भागबन्डाको हिस्सेदार भएर कांग्रेस र माओवादीसँग सहकार्य गर्न ओली आफैं अघि बढेपछि देउवा र दाहाल १९ सिटमा एमालेलाई केही सिट दिन तयार भएका हुन् ।"

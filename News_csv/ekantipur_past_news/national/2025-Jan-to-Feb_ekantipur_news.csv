शीर्षक,विवरण
राष्ट्रिय खेलकुद सञ्चालन निर्देशिका स्वीकृत नहुँदा दसौं राष्ट्रिय खेलकुद अनिश्चित,"सुर्खेत आगामी चैत २३ देखि ३० गतेसम्म आयोजना हुने दसौं राष्ट्रिय खेलकुद प्रतियोगिताका लागि कर्णालीमा प्रदेश रंगशालासहित आवश्यक संरचनाहरू तयारी अवस्थामा छन् । प्रतियोगिताका लागि संघीय सरकारले ६० करोड रुपैयाँ विनियोजन गरेको छ । तर राष्ट्रिय खेलकुद प्रतियोगिता सञ्चालन निर्देशिका र खर्च मापदण्ड स्वीकृत नहुँदा आवश्यक तयारीका सबै काम अलपत्र परेका छन् ।
निर्देशिका र खर्च मापदण्डको अभाजमा प्रतियोगिताको निर्धारित मिति नजिकिइसक्दा पनि खेल सामग्री, पोसाक, टेन्ट, उपकरणलगायत सामग्री खरिद गर्नका लागि टेन्डर हुन सकेको छैन । कतिसम्म भने संघीय सरकारले राष्ट्रिय खेलकुदका लागि सचिवालय पनि स्थापना गरेको छ । तर निर्देशिका नहुँदा सचिवालय पनि कामविहीन बनेको छ ।कर्णाली प्रदेश खेलकुद विकास परिषद्का निवर्तमान सदस्यसचिव विश्वामित्र सञ्ज्यालले प्रतियोगिताका लागि छुट्याइएको ६० करोड रकमसमेत नटुक्रिएको बताए । न बजेट खर्चका लागि उपसमितिहरू बनेका छन् न एकमुष्ट बजेट विभिन्न शीर्षकमा विभाजन भएको छ, उनले भने, गत वर्ष साउनमै बजेट युवा तथा खेलकुद मन्त्रालयमा जानुपर्ने हो, अहिलेसम्म पनि अर्थ मन्त्रालयमै छ ।कर्णाली प्रदेश खेलकुद विकास परिषद्का अनुसार झण्डै ९९ प्रतिशत काम सकिएको प्रदेश रंगशालामा अब रंगरोगन र सरसफाइका काम मात्र बाँकी छन् । दसौं राष्ट्रिय खेलकुद प्रतियोगिताको मुख्य स्थल रहेको रंगशालामा १० हजार दर्शक अट्नेछन् भने फिफा मापदण्ड अनुसार निर्माण गरिएको फुटबलसहित १६ वटा खेल खेलाउन सकिनेछ ।भीभीआईपी र भीआईपी प्यारापिटमा ४ हजार दर्शक बसेर हेर्न मिल्ने गरी रंगशाला बनाइएको छ । त्यस्तै सुर्खेतमा चिसापानी फुटबल मैदान, कालुंगचोक रग्बी मैदान र प्रदेश रंगशाखा परिसरको क्रिकेट मैदानको निर्माण पनि सकिएको परिषद्ले जनाएको छ । परिषद्का अनुसार हुम्ला हक्की मैदान तथा दैलेख, कालीकोट, जुम्ला, रुकुम पश्चिम र सल्यानमा रहेका कवर्डहलमा पनि केही खेल खेलाउनेगरी तयारी गरिएको छ ।आयोजक प्रदेशले गर्नुपर्ने बसोबास, स्वास्थ्य, सुरक्षा र स्थानीय यातायातको व्यवस्थापनका लागि आफुहरु तयारी अवस्थामा रहेको सामाजिक विकासमन्त्री घनश्याम भण्डारीले बताए । उनका अनुसार अहिलेसम्म सञ्चालन निर्देशिका स्वीकृत नहुँदा संघीय सरकार र आयोजक प्रदेशले केके काम गर्नुपर्ने हो भन्नेबारे पनि स्पष्ट भएको छैन । उनले राष्ट्रिय खेलकुदमा आयोजना हुने ३५ खेलमध्ये २४ खेल कर्णालीमा खेलाउन आवश्यक पूर्वाधार तयार भइसकेको बताए । उनका अनुसार दैनिक करिब ३५ सय जनालाई बसोबासको प्रवन्ध मिलाउने सुविधा प्रदेश राजधानी वीरेन्द्रनगरमा छ भने झण्डै ३ हजार खेलाडी अन्य जिल्लामा बस्न सक्छन् । राष्ट्रिय खेलकुद परिषद्का प्रशासन विभाग प्रमुख भोजानन्द राईले राष्ट्रिय खेलकुद प्रतियोगिता सञ्चालन निर्देशिका बनाएर खेलकुद मन्त्रालयमा पठाए पनि त्यहाँबाट अर्थ मन्त्रालयमा जान नसकेको बताए । अहिलेसम्म खर्च नम्स पनि अझै स्वीकृत भएको छैन, त्यो स्वीकृत भएपछि मात्र राष्ट्रिय प्रतियोगिताका लागि खेल सामग्री, पोसाक, टेन्ट, उपकरणलगायत सामग्री खरिद गर्नका लागि टेन्डर गर्ने बाटो खुल्छ, उनले भने, खरिद प्रक्रियाका लागि कम्तीमा ३० दिनको सूचना निस्कनुपर्छ, त्यसपछि झण्डै एकएक साताको समय प्राविधिक मूल्यांकन र आर्थिक मूल्यांकनको काममा लाग्छ, त्यसपछि सम्झौता भएर मात्र सामान र उपकरण खरिदको काम हुने हो ।"
नेपाल राष्ट्रिय व्यवसायी महासंघको तेस्रो राष्ट्रिय अधिवेशन पुस २० मा,"काठमाडौँ नेपाल राष्ट्रिय व्यवसायी महासंघको ७ औँ साधारणसभा तथा तेस्रो राष्ट्रिय अधिवेशन यही पुस २० गते आयोजना हुने भएको छ । अधिवेशनको पूर्वसन्ध्यामा काठमाडौंमा आयोजित पत्रकार सम्मेलनमा महासंघका अध्यक्ष कुमार कार्कीले अधिवेशन तथा साधारणसभाबारे जानकारी दिए ।
महासंघकाअनुसार अधिवक्ता अर्जुन अर्यालको संयोजकत्वमा पाँच सदस्यीय निर्वाचन समिति गठन गरिएको छ । निर्वाचन समितिले अन्तिम मतदाता नामावली प्रकाशन गरिसकेको छ ।
अध्यक्ष कार्कीले साना तथा मझौला उद्योगी व्यवसायीहरुलाई स्थानीय सरकारको सिफारिस बिना धितो सहुलियत ब्याजदरमा २५ लाख रूपैयाँसम्मको ऋण उपलब्ध गराउनुपर्ने धारणा राखे । 'व्यवसायीले अनुदानमा नभइ सहुलियत दरमा ऋणमा पाउनुपर्छ,' उनले भने । उनले व्यवसाय दर्ता प्रणाली एकद्वार प्रणालीबाट हुनु पर्ने, भन्सारदर समयसापेक्ष पनि परिमार्जन गरिनुपर्नेमा जोड दिए ।
सहरी क्षेत्रमा उद्योग व्यापार व्यवसाय गर्नेका लागि राज्यले वैज्ञानिक घरभाडा कर लागू गर्नुपर्ने, खाता विवरणहरुको आधारमा कर कार्यालयबाट कर चुक्ता प्रमाण पत्र प्रदान गरे पश्चात पुनरावलोकन हुनु नहुने, स्थायी लेखा नम्बरमार्फत गरिने कारोबारको सिमा रु ५० लाखबाट वढाएर रु दुई करोड बनाउनु पर्ने भनाइ राखे ।"
नेसनल लाइफ इन्स्योरेन्सको नेसनल अवार्ड,"काठमाडौँ नेसनल लाइफ इन्स्योरेन्स कम्पनीले नेसनल अवार्ड अन्तर्गत नेसनल रत्न कार्यक्रम गरेको छ । एक समारोहबीच नेपालगन्ज र महेन्द्रनगरमा दुई छुट्टाछुट्टै कार्यक्रम आयोजना गरिएको थियो ।
सम्मान कार्यक्रममा कम्पनीका प्रमुख कार्यकारी अधिकृत सुरेशप्रसाद खत्रीले अवार्ड विजेतालाई चाँदीको मेडल र प्रमाणपत्र प्रदान गरे ।"
नेसनल लाइफको अभिकर्तालाई नेसनल अवार्ड,"काठमाडौँ नेसनल लाइफ इन्स्योरेन्सले नेसनल अवार्डअन्तर्गत नेसनल रत्न छनोट भएका कोशी र मधेशका ८० जना अभिकर्तालाई सम्मान गरेको छ । व्यावसायिक अभिकर्ता उत्पादन गर्न कम्पनीले ल्याउने यस प्रकारको योजना प्रभावकारी हुने इन्स्योरेन्सका बजार विभाग प्रमुख विवेक शर्माले बताए ।
समारोहमा नेसनल अवार्ड विजेता अभिकर्तालाई नेसनल लाइफ लोगो अंकित चाँदीको मेडल, सर्टिफिकेट र खादाबाट सम्मान गरे । कम्पनीका प्रमुख कार्यकारी अधिकृत सुरेशप्रसाद खत्रीले अभिकर्ता सञ्जाललाई प्रविधिमैत्री र व्यवसायिक बनाउन थप लगानी गरिएको र कम्पनीको व्यवसाय वृद्धिमा महत्त्वपूर्ण भुमिका खेल्ने बताए ।"
राष्ट्रिय सभा अध्यक्षको निर्वाचनमा राष्ट्रिय जनमोर्चाले मतदान नगर्ने,"काठमाडौँ राष्ट्रिय जनमोर्चाले राष्ट्रिय सभा अध्यक्ष पदको निर्वाचनको मतदानमा भाग नलिने भएको छ । राष्ट्रिय सभाको मंगलबारको बैठकमा सो पार्टीका सांसद तुलप्रसाद विश्वकर्माले आफ्नो पार्टीले कुनै पनि दलको अध्यक्ष पदका उम्मेदवारलाई मतदान नगर्ने निर्णय गरेको जानकारी दिएका हुन् ।
बैठकका अध्यक्ष पदका लागि सत्तारुढ गठबन्धनका तर्फबाट माओवादी केन्द्रका सांसद नारायणप्रसाद दाहाल र नेपाली काागेसका तर्फबाट युवराज शर्मालाई अध्यक्ष पदमा निर्वाचित गरियोस् भन्ने प्रस्ताव प्रस्तुत भएका छन् ।"
कैलाश मानसरोवर गएका विदेशी नागरिकको मृत्यु,"रसुवा कैलाश मानसरोवरको यात्राका क्रममा एक विदेशी नागरिकको मृत्यु भएको छ ।
मृत्यु हुनेमा फिजीका ५५ वर्षीय दलिप सिंह रहेको प्रहरी नायब उपरीक्षक हेमबहादुर शाहीले जानकारी दिए ।
यही असार ७ गते चीनको भूभागमा उनको मृत्यु भएको थियो । मृतक सिंहको शव केरूङदेखि स्याफ्रुबेँसी हुँदै हेलिकोप्टरमार्फत काठमाडौँ पठाइएको प्रहरीले जनाएको छ । उनको मृत्युको कारण भने खुल्न सकेको छैन ।"
नेकोस कप राष्ट्रिय स्केटिङ,"हेटौंडा हेटौंडा स्केट पार्कमा भएको नेकोस कप राष्ट्रिय रोलर स्केटिङ प्रतियोगिता सकिएको छ ।
चार विधाअन्तर्गत १२ वर्षमुनि र १२ वर्षमाथि गर्ल्स र ब्वाइज खेलाडी सहभागी थिए । ब्वाइजतर्फ १२ वर्षमुनि डिकन महतारा प्रथम र आयुश स्याङ्तान द्वितीय र १२ वर्षमाथि बज्र दोङ प्रथम, सुनिल लामा द्वितीय र आयुश रुम्बा तृतीय भए ।
गर्ल्सतर्फ १२ वर्षमुनि सुरक्षा प्रधान प्रथम, कल्पना राई द्वितीय, समिस्ता प्रधान तृतीय भएका छन् । १२ वर्षमाथि काठमाडौंकी मुस्कान मगर प्रथम, नायना शाक्य द्वितीय, आयुश्मा शाही ठकुरी तृतीय भए ।
गर्ल्सतर्फ १२ वर्षमुनि रश्मी सूचीकार, १२ वर्षमाथि निशिका लामा र ब्वाइज १२ वर्षमाथि सुशील श्रेष्ठ उत्कृष्ट स्केटर भएका छन् ।
करिब एक सय जनाको सहभागिता रहेको प्रतियोगितालाई मकवानपुरको बागमती गाउापालिका अध्यक्ष सर्केस घलानले उद्घाटन गरेका थिए । शीर्ष तीन स्थानका खेलाडीले क्रमशः १० हजार, ५ हजार र ३ हजार पुरस्कार पाए । प्रतियोगिता नेपाल स्केटिङ तथा स्केटबोर्डिङ संघके आयोजना भएको हो ।"
राष्ट्रिय कविता महोत्सव २०८२ : १० सर्वोत्कृष्ट कवि र कविता छनोट,"काठमाडौँ नेपाल प्रज्ञाप्रतिष्ठानले ६८ औं वार्षिकोत्सवका अवसरमा सोमबार राष्ट्रिय कविता महोत्सव २०८२ आयोजना गरेको छ ।
सहभागी कविमध्ये मूल्यांकन समितिले १० जना सर्वोत्कृष्ट कवि र कविता पुरस्कारका लागि छनोट गरेको प्रतिष्ठानका सदस्य सचिव डा धनप्रसाद सुवेदीले जानकारी दिएका छन् ।
को को परे त छनोटमा हेर्नुहोस् :"
महिला राष्ट्रिय भलिबलको सेमिफाइनल समिकरण पूरा,"मकवानपुर हेटौंडामा जारी नेकोस राष्ट्रिय महिला भलिबल प्रतियोगिताको सेमिफाइनल समिकरण पूरा भएको छ ।
हेटौंडा४ स्थित हुप्रचौरमा जारी प्रतियोगिताको अन्तिम चारमा विभागीय टोली सशस्त्र प्रहरी र नेपाल पुलिस क्लब भिड्ने भएका छन् । दोस्रो सेमिफाइनलमा गण्डकी प्रदेश र न्यू डाइमण्ड क्लबबीच प्रतिस्पर्धा हुने भएको हो । समूह क बाट विजेताको रुपमा पुलिस र उपविजेताको रुपमा गण्डकीले नकाउट चरणमा प्रवेश गरेका थिए । समूह खबाट डाइमण्ड विजेता बन्दा एपीएफले उपविजेताको रुपमा अगाडि बढ्न बाध्य भयो ।
प्रतियोगिताअन्तर्गत सोमबार भएको खेलमा डायमण्डले मधेश प्रदेशलाई सोझो सेटमा पराजित गरेको हो । डाइमण्डले मधेशलाई २५६, २५१८ र २५८ को अंकमा पराजित गरेको थियो । मधेशले प्रतियोगितामा कुनै पनि खेल जित्न सकेन। डाइमण्डलाई उपाधिको दाबेदारको रुपमा हेरिएको छ । प्रतियोगितामा उसको फर्म असाध्यै बलियो देखिएको छ । उद्घाटन खेलमा बलियो टोली एपीएफलाई पराजित गरेसँगै डाइमण्डलाई उपाधिको दाबेदारको रुपमा हेरिएको हो ।
लिग चरणको अन्तिम खेलमा पुलिसले गण्डकीलाई २५१३, २५११ र २५१९ को स्कोरमा पराजित गरेको छ । अनुभवी खेलाडीले भरिएको पुलिसको अगाडि गण्डकीको प्रदर्शन कमजोर देखिएको थियो । आफ्नो पुरानो सानलाई फर्काउने गरी गण्डकीले टोली निर्माण गरिरहेको कारण केही कमजोर देखिएको खेलाडीहरुले बताएका छन् । गण्डकीले लिग चरणमा एक मात्र जित हात पार्यो ।
प्रतियोगिताका दुवै सेमिफाइनल खेल मंगलबार हुनेछन् । ६ टोलीको सहभागी प्रतियोगिताका विजेताले ५ लाख, उपविजेताले ३ लाख, तेस्रोले १ लाख र चौथो हुने टिमले ५१ हजार रुपैयाँसहित ट्रफी जित्नेछन् ।"
नेसनल गार्ड परिचालन गर्न राष्ट्रपति ट्रम्पलाई खुल्यो बाटो,"काठमाडौँ राष्ट्रपति डोनाल्ड ट्रम्पले लस एन्जलसमा नेसनल गार्ड परिचालन गरेपछि त्यसका विरुद्ध परेको रिट अदालतले खारेज गरेको छ । अदालतले नेसनल गार्ड परिचालन र नियन्त्रणको अधिकार राष्ट्रपतिमा निहित रहने बताएको छ । क्यालिफोर्नियाका गभर्नर गेभिन न्युसमले भने नेसनल गार्ड परिचालन गर्ने राष्ट्रपतिको कदम अनुचित रहेको बताउँदै आएका थिए ।
अमेरिकी प्रशासनले ल्याएको आप्रवासन नीतिविरुद्ध लस एन्जलसमा प्रदर्शन चर्केपछि ट्रम्पले दुई हजार नेसनल गार्ड सैनिकलाई परिचालन गरेका थिए । क्यालिफोर्नियाका गभर्नर गेभिन न्युसमले नेसनल गार्ड सैनिकलाई परिचालन गर्नुगैरकानुनी र अनैतिक भन्दै चर्को विरोध गरेका थिए । न्युसमले नेसनल गार्ड सैनिकलाई परिचालनलाई लापरबाही र आफ्ना सैनिकहरूप्रतिको अपमान भएको टिप्पणी गर्दै भनेका थिए, यो तानाशाही राष्ट्रपतिको विकृत कल्पना पूरा गर्न आफ्ना देशवासी विरुद्धको सैनिक तैनाथी हो, यो सार्वजनिक सुरक्षाका लागि हुँदै होइन।
अदालतले संघीय कर्मचारी र सम्पत्तिको रक्षा गर्ने अधिकार राष्ट्रपतिमा रहेको बताउँदै नेसनल गार्ड बोलाउनको कानुनी अधिकारमा कुनै अवरोध नरहेको उल्लेख छ । फैसलापछि राष्ट्रपति ट्रम्पले सामाजिक सञ्जालमा राज्य वा स्थानीय प्रहरीले कुनै कारणवश काम गर्न नसकेमामा आफूहरूले त्यो सुरक्षा दिने बताउँदै यो विषय गेभिन (गभर्नर गेभिन न्युसम)को विषय मात्रै नभएर पूरै अमेरिका, यहाँका राज्य र जनताको भएको लेखेका छन् । उनले अदालती निर्णयलाई बधाई दिँदै लेखेका छन्, 'आजको रात अमेरिका तपाईंहरुमाथि गर्व गर्छ ।'
३८ पृष्ठ लामो फैसलामामा न्यायाधीशहरुले राष्ट्रपति ट्रम्प न्यायिक समीक्षा भन्दा बाहिर हुन नसक्ने पनि उल्लेख गरेका छन् । गभर्नर न्युसमले भने सामाजिक सञ्जाल एक्समा ट्रम्प राजा नभएको र उनी कानुनभन्दा माथि नभएको टिप्पणी गरेका छन् ।
ट्रम्प प्रशासनले आप्रवासन नीति कार्यान्वयनको चरणमा इमिग्रेसन एन्ड कस्टम इन्फोर्समेन्ट (आइस)ले लस एन्जलसमा बसोबास गरिरहेका कागजातविहीन आप्रवासीलाई बासस्थानमै गएर छापा मार्न थालेपछि विशेषगरी दक्षिण अमेरिकी मुलुकका आप्रवासीहरूले आन्दोलनको सुरुवात गरेका थिए ।"
हेटौंडामा शनिबारबाट राष्ट्रिय महिला भलिबल प्रतियोगिता,"मकवानपुर नेपाल स्पोर्ट सेन्टर (नेकोस) को आयोजनामा शनिबारबाट हेटौंडामा राष्ट्रिय महिला भलिबल प्रतियोगिता हुँदैछ । नेकोस कपको नाममा हुन लागेको महिला भलिबलको सम्पूर्ण तयारी पूरा भएको आयोजकले शुक्रबार हेटौंडामा पत्रकार सम्मेलनमार्फत जानकारी दिएको छ ।
हेटौंडा४ हुप्रचौरस्थित भलिबल कोर्टमा हुने प्रतियोगितामा नेपाल पुलिस क्लब, नेपाल एपिएफ क्लब, न्यू डाइमण्ड यूथ स्पोर्टस् क्लब, मधेश प्रदेश, गण्डकी प्रदेश र बागमती प्रदेश गरी ६ वटा टोलीको सहभागिता रहने आयोजक नेपाल स्पोर्ट सेन्टरका अध्यक्ष अनिलकुमार रिजालले जानकारी दिए । उनका अनुसार प्रतियोगिताको विजेताले ५ लाख, उपविजेताले ३ लाख, तेस्रो हुनेले १ लाख र सान्त्वना हुनेले ५१ हजार रुपैयाँ नगदसहित ट्रफी प्राप्त गर्नेछ । विधागत उत्कृष्ट हुने खेलाडीलाई जनही नगद ५ हजार रुपैयाँसहित ट्रफी प्रदान गरिने उनले बताए । ११ गतेसम्म सञ्चालन हुने प्रतियोगिता लिगकम नकआउटको आधारमा सञ्चालन हुनेछ ।
प्रत्येक वर्ष आयोजना गर्ने गरी सुरु गरिएको यस नेकोस खेलकुद प्रतियोगितालाई आगामी वर्षहरुमा पनि निरन्तरता दिने योजना रहेको छ, अध्यक्ष रिजालले भने, प्रतियोगिताको सम्पूर्ण तयारी पूरा भएको छ । महिला भलिबल प्रतियोगिता शनिबार दिउँसो ३ बजे हेटौंडा उपमहानगरपालिकाका मेयर मीनाकुमारी लामाले उद्घाटन गर्नुहुनेछ ।
हेटौंडामा राष्ट्रिय महिला भलिबलसँगै स्केटबोर्ड प्रतियोगितासमेत हुने भएको छ । स्केटबोर्ड प्रतियोगिताको विजेताले १० हजार, उपविजेताले ५ हजार र तेस्रो हुनेले ३ हजार नगदसहित प्रमाणपत्र प्राप्त गर्ने आयोजकले जनाएको छ । दुवै प्रतियोगिताको लागि करिब ८० लाख रुपैयाँ खर्च हुने आयोजकको अनुमान रहेको प्रतियोगिताको प्रचार संयोजक सफल अधिकारीले जानकारी दिए । पत्रकार सम्मेलनमा आयोजकका पदाधिकारीहरुको उपस्थिति रहेको थियो ।"
राष्ट्रिय सडक सञ्जालमा जोडियो सिमकोट,"सुर्खेत हुम्ला सदरमुकाम सिमकोट राष्ट्रिय सडक सञ्जालमा जोडिएको छ । खार्पुनाथ गाउँपालिका५ स्थित खार्पु हुँदै बग्रे चुवाखोलामा बेलिब्रिज निर्माण भएसँगै सदरमुकाम सिमकोट राष्ट्रिय सडक सञ्जालसँग जोडिएको हो ।
नेपाली सेनाले ४५ दिनभित्रमा बेलिब्रिज पुल निर्माण गरेको छ । पुल निर्माणपछि कर्णाली करिडोरले पूर्णता पाएको छ । खार्पु हुँदै बग्ने चुवाखोलाकर्णाली नदीमाथि नेपाली सेनाले निर्माण कार्यको जिम्मा लिएको थियो ।
पुल निर्माण कार्यदलका प्रमुख मेजर रन्जित बुढाथोकीले तोकिएकै समयमा काम सम्पन गर्न सफल भएको बताए । खार्पुमा बनेको पुलले हुम्लाको सिमकोट मात्र नभएर कर्णाली करिडोर सिमकोट हुँदै चीनको सिमाना हिल्सासम्म गाडी चल्ने भएको छ, उनले भने, पुल निर्माण भएपछि स्थानीबासीमा निकै उत्साह देखिएको छ ।
पुल नहुँदा निकै चीनबाट सामान ल्याउन बाध्य भएको स्थानीय व्यापारी विजय लामाले बताए । खार्पुमा पुल नहुँदा गाडीलाई डोरीले बाँधेर नदी तार्नुपर्ने बाध्यता हटेको छ, उनले भने, भारत र चीन जोड्ने त्रिदेशीय सडक सञ्जालले पनि पूर्णता पायो ।
हुम्लाका स्थानीयबासीलाई, व्यापार, स्वास्थ्य शिक्षा र प्रशासनिक सेवामा पहुँचका लागि अब लामो दूरीको यात्रा र पैदलयात्रा गर्नुपर्ने बाध्यता हटेको स्थानीय गोविन्द शाहीले बताए । लामो प्रतिक्षापछि खार्पूमा गाडी वारपार गरेको देख्न पाइने भयो, उनले भने, बाटो नहुँदा पैदल यात्राका गर्न निकै सकस थियो । दशकदेखिको सपना पूरा हुने भयो ।
२०८० पुसमा सलीसल्लामा बेलिब्रिज जडान भएसँगै दक्षिणी हुम्ला राष्ट्रिय सडक सञ्जालसँग जोडिएको थियो । चंखेली र सर्केगाड गाउँपालिकाको सिमाना सलीसल्लाको कर्णाली नदीमाथि बेलिब्रिज निर्माण हुँदा दक्षिणी हुम्लाका चार गाउँपालिका राष्ट्रिय सडक सञ्जालसँग जोडिएका थिए ।"
सोह्र वर्षमुनिको राष्ट्रिय क्रिकेट टोली घोषणा,"काठमाडौँ मलेसियामा आयोजना हुने एसिसी पुरुष यु१६ इस्ट जोन कप क्रिकेट प्रतियोगिताका लागि बिहीबार नेपाली राष्ट्रिय क्रिकेट टोलीको घोषणा गरिएको छ । यही असार ८ देखि २१ गतेसम्म मलेसियामा हुने प्रतियोगिताका लागि नेपाल क्रिकेट संघ (क्यान)ले विपिनप्रसाद शर्माको कप्तानीमा १४ सदस्यीय टोलीको घोषणा गरेको हो ।
नेपाली टोलीमा कप्तान शर्मासहित उपकप्तान सुर्याशु कोइराला, शिवान्श बजगाईं, रौनक श्रीवास्तव, परिमर्जन यादव, अभय यादव, सचिन भट्ट, सुगम बुढाथोकी, सुयोग भट्टराई, सुसिल रावल, शुभम खनाल, प्रसिद्ध जैशी, जोय थापा र रोशन शाही छन् ।
प्रतियोगितामा नेपालसहित विभिन्न १० टोलीको सहभागिता रहनेछ । सहभागी टोलीलाई दुई समूहमा विभाजन गरिएको छ । नेपाल समूह ए मा परेको छ । नेपालको समूहमा सिङ्गापुर, इन्डोनेसिया, भुटान र जापान छन् । समूह बीमा आयोजक मलेसियासहित थाइल्याण्ड, माल्दिभ्स, हङ्कङ र म्यानमार छन् ।
नेपालले यही असार ८ गते सिङ्गापुरसँग खेल्दै प्रतियोगिताको उद्घाटन गर्नेछ । हरेक समूहबाट विजेता र उपविजेता सेमिफाइनलमा प्रवेश गर्नेछन् । सेमिफाइनलका विजेताबीच यही असार २१ गते उपाधिका लागि प्रतिस्पर्धा हुनेछ ।"
प्रतिनिधिसभा ११ बजे र राष्ट्रिय सभा बैठक १:१५ मा बस्दै,"काठमाडौँ प्रतिनिधिसभाको बैठक आज बिहान ११ बजे बस्ने भएको छ । बैठकमा विनियोजन विधेयकमाथिको छलफल हुने कार्यसूची छ । बैठकमा विनियोजन विधेयक, २०८२ को विभिन्न शीर्षकमाथि प्रारम्भ हुने छलफलअन्तर्गत सात मन्त्रालयका विभिन्न शीर्षकमाथि समूहगत रुपमा छलफल हुनेछ ।
वन तथा वातावरण मन्त्रालय, संघीय मामिला तथा सामान्य प्रशासन मन्त्रालय, ऊर्जा, जलस्रोत तथा सिँचाइ मन्त्रालय, रक्षा मन्त्रालय, कृषि तथा पशुपन्छी विकास मन्त्रालय, स्वास्थ्य तथा जनसंख्या मन्त्रालय र कानुन, न्याय तथा संसदीय मामिला मन्त्रालयको विभिन्न शीर्षकमाथि छलफल हुने कार्यसूची छ ।
विनियोजन विधेयक, २०८२ अन्तर्गत उल्लिखित मन्त्रालयका विभिन्न शीर्षकमाथि प्राप्त खर्च कटौतीका प्रस्ताव प्रस्तुत हुने कार्यसूची रहेको संसद् सचिवालयले जनाएको छ ।
यस्तै, राज्य व्यवस्था तथा सुशासन समितिका सभापति रामहरि खतिवडाले नेपाल नागरिकता (दोस्रो संशोधन) विधेयकसम्बन्धी समितिको प्रतिवेदन, २०८२ पेस गर्ने कार्यसूची रहेको जानकारी दिए ।
प्रतिनिधिसभाको बैठकमा राष्ट्रिय स्वतन्त्र पार्टी (रास्वपा) र राष्ट्रिय प्रजातन्त्र पार्टी (राप्रपा) का सांसदहरुले भिजिट भिसा प्रकरणमा छानबिन आयोग र गृहमन्त्री रमेश लेखकको राजीनामा माग गर्दै अवरोध कायम गर्दै आएका छन् । माग सम्बोधन नभएसम्म सदनमा अवरोध कायम गर्ने रास्वपाका नेताहरुले बताउँदै आएका छन् ।
यस्तै, राष्ट्रिय सभाको बैठक दिउँसो १:१५ मा बस्नेछ । बैठकमा भौतिक पूर्वाधार तथा यातायात मन्त्रालय र संस्कृति, पर्यटन तथा नागरिक उड्डयन मन्त्रालयसँग सम्बन्धित मौखिक प्रश्नहरूको सम्बन्धित मन्त्रीले उत्तर दिने कार्यसूची छ । आजको बैठकमा उपप्रधानमन्त्री एवं अर्थमन्त्री विष्णुप्रसाद पौडेलले आर्थिक वर्ष २०८२८३ को राजस्व र व्ययको वार्षिक अनुमान माथिको सामान्य छलफलमा उठेका प्रश्नहरूको जवाफ दिने सम्भावित कार्यसूची छ ।
विकास, आर्थिक मामिला तथा सुशासन समितिका सभापति कमला पन्तले नेपालको अतिकम विकसित राष्ट्रबाट विकासशील राष्ट्रमा स्तरोन्नतिसम्बन्धी अध्ययन प्रतिवेदन, २०८१ पेस गर्नेछिन् । राष्ट्रिय सभाको बैठकमा उपप्रधानमन्त्री एवं अर्थमन्त्री पौडेलले प्रतिनिधिसभाबाट सन्देशसहित प्राप्त भन्सार विधेयक, २०८० लाई दफावार छलफलका लागि विधायन व्यवस्थापन समितिमा पठाइयोस् भन्ने प्रस्ताव प्रस्तुत गर्नेछन् ।
बैठकले संविधानसभा सदस्य वीरेन्द्र जुहारचन र प्रतिनिधिसभाका पूर्वसदस्य ढुण्डीराज शास्त्रीको निधनमा शोक प्रस्ताव प्रस्तुत गर्नेछ ।"
एक किलो १५९ ग्राम सुनसहित त्रिभुवन विमानस्थलबाट भारतीय नागरिक पक्राउ,"काठमाडौँ प्रहरीले त्रिभुवन अन्तरराष्ट्रिय विमानस्थलबाट एक किलो १५९ ग्राम सुनसहित एकजनालाई पक्राउ गरेको छ ।
पक्राउ पर्नेमा भारतीय नागरिक ५३ वर्षीय मीना सुरजितसिंह खेमानी रहेको केन्द्रीय प्रहरी प्रवक्ता विनोद घिमिरेले जानकारी दिए।
एयर अरेवियाको उडानद्वारा शारजाहबाट काठमाडौँ आएकी निज खेमानी विमानस्थलको आगमन भन्सार एरियाको टनेल गेटबाट करिब एक किलो १५९ ग्राम तौलको सुन जस्तो देखिने अर्धठोस् पदार्थसहित पक्राउ परेकी हुन् ।
प्रहरीले प्लास्टिकले र्याप गरेको तीन वटा डल्लाको सुन जस्तो देखिने अर्धठोस् पदार्थ फेला पारी पक्राउ गरेको र यस सम्बन्धमा थप आवश्यक अनुसन्धान गरिरहेको प्रवक्ता घिमिरे बताए।"
बजारमा पैसा नघटेपछि आज राष्ट्र बैंकले ९० अर्ब झिक्दै,"काठमाडौँ बैंक तथा वित्तीय संस्थामा ऋण दिन मिल्ने रकम (तरलता) धेरै भएपछि राष्ट्र बैंकले आज बुधबार ९० अर्ब रुपैयाँ झिक्न लागेको छ ।
अधिक तरलता व्यवस्थापनका लागि निक्षेप सङ्कलन उपकरणमार्फत राष्ट्र बैंकले ३५ दिनका लागि उक्त रकम झिक्न लागेको हो । लामो समयदेखि बजारमा पैसा धेरै भए पनि व्यवस्थापनका लागि राष्ट्र बैंकले सातामा कम्तिमा दुई पटक पैसा झिक्दै आएको छ । सोही क्रममा आज ९० अर्ब रुपैयाँ राष्ट्र बैंकले झिक्न लागेको हो ।
यसका लागि आज दिउँसो ३ बजेसम्म अनलाइन बोलकबोल गर्न राष्ट्र बैंकले बैंक तथा वित्तीय संस्थालाई आहृवान गरेको छ । घटीमा १० करोड र बढीमा पााच करोड रुपैयाँले भाग गर्दा निःशेष भाग जाने गरी बोलकबोल गर्न सकिने राष्ट्र बैंकको सूचनामा उल्लेख छ ।
निक्षेप सङ्कलनको बोलकबोल ब्याजदरमा गर्नुपर्नेछ भने बहुब्याजदरमा पनि बहुबोलकबोल गर्न सकिने राष्ट्र बैंकले जनाएको छ । निक्षेप सङ्कलन उपकरणको बोलकबोलमा क, ख र ग वर्गका बैंक तथा वित्तीय संस्था मात्र सहभागी हुन पाउनेछन् ।
यसरी खरिद गरेको निक्षेप सङ्कलन उपकरण अन्य बैंक तथा वित्तीय संस्थामा धितोका रूपमा प्रयोग गर्न सकिने पनि राष्ट्र बैंकको सूचनामा उल्लेख छ ।"
जलवायु अनुकूलित समुदायका लागि महिलाको आर्थिक र राजनीतिक नेतृत्व बढाउन अक्सफाम नेपालको राष्ट्रिय स्टार्टअप कार्यक्रम,"काठमाडौँ अक्सफाम नेपालले महिला सशक्तिकरणः जलवायु अनुकूलित समुदायका लागि महिलाको आर्थिक र राजनीतिक नेतृत्व बढाउन राष्ट्रिय स्टार्टअप परियोजना घोषणा गरेको छ ।
इमपावरिङ हर कोइका इन्टरनेसनल कर्पोरेसन एजेन्सी (कोइका) को सार्वजनिकनिजी साझेदारीमा संच्चालित तीनवर्षे परियोजना हो । उक्त परियोजना अक्सफाम नेपाल, निडस् नेपाल र आरडीएसी नेपालको सहकार्य र साझेदारीमा कार्यान्वयन गरिनेछ ।
रौतहटको वृन्दावन र राजादेवी नगरपालिका र कञ्चनपुरको भिमदत्त नगरपालिकामा उक्त परियोजना सञ्चालन गरिनेछ । यसका लागि २ मिलियन अमेरिकि डलर बजेट विनियोजन गरिएको छ ।
मौसमी आप्रवासी परिवारमा आर्थिक उत्थानशीलता निर्माण नामक उक्त परियोजना मधेश प्रदेशको रौतहट जिल्ला र सुदूरपश्चिम प्रदेशको कञ्चनपुर जिल्लामा महिला नेतृत्व प्रवर्द्धन गर्न र महिला उद्यमीहरूद्वारा सञ्चालित हरित व्यवसायउद्यमहरूलाई सहयोग गर्नेछ ।
अक्सफाम नेपालकी देशीय निर्देशक तृप्ती राईको अक्सफाम विश्वव्यापी असमानता अन्त्य गर्न काम गरिरहेको संस्था रहेको बताइन् । अक्सफाम नेपालका कार्यक्रमहरू असमानता र अन्यायको अन्त्यमा केन्द्रित रहेर हाम्रा पाँच अन्तरसम्बन्धित विषयगत क्षेत्रहरू  लैंगिक न्याय, जलवायु न्याय र उत्थानशीलता, जल सुशासन, आर्थिक न्याय, र मानवीय प्रतिकार्यलाई एकीकृत गर्न डिजाइन गरिएका छन्, उनले भनिन् ।
यो पहलले नेपालका दुई प्रमुख क्षेत्रहरू, मधेश प्रदेश र सुदूरपश्चिम प्रदेशमा महिला सशक्तीकरणलाई अगाडि बढाउने अनुपम अवसर प्रदान गर्ने उनले बताइन् ।
कार्यक्रममा अक्सफाम नेपालकी लैंगिक न्याय विषयगत प्रमुख सोनि प्रधानले प्रस्तुतीकरण दिइन् । उनले इमपावरिङ हर को पहिलो चरणको रूपमा कञ्चनपुरको भीमदत्त नगरपालिकाको वडा ९ मा कार्यान्वयन गरिएका मुख्य उपलब्धि र सफलताहरूबारे जानकारी गराइन् ।
यो पहल मधेश प्रदेशको रौतहट जिल्लाका राजदेवी र वृन्दावन नगरपालिकाका सबै वडाहरू तथा सुदूरपश्चिम प्रदेशको कञ्चनपुर जिल्लाको भीमदत्त नगरपालिकाका सबै वडाहरूमा कार्यान्वयन गरिनेछ, उनले बताइन् ।
रौतहटस्थित राजदेवी नगरपालिकाका प्रमुख प्रशासकिय अधिकृत प्रलभ कायस्थले पहलका लागि नगरपालिकालाई कार्यक्षेत्रका रूपमा छनोट गरेकामा धन्यवाद दिए । यहाँको जटिल सामाजिक मान्यता र विविधतालाई ध्यानमा राखेर काम गर्नुपर्ने आवश्यक छ, उनले भने, रौतहट जिल्ला साक्षरता र स्वास्थ्य सेवाका हिसाबले कम विकसित जिल्लाहरूमध्ये पर्छ । हाम्रो समाजमा पितृसत्तात्मक मान्यता गहिरो जरो गाडेर बसेको छ ।
मुलुकमै प्रवासी युवाहरूलाई टिकाउनुपर्ने चुनौती रहेको भन्दै उनले सरकार र विकास संस्थाहरू जस्ता अन्य सरोकारवालाहरूले हाम्रो साझा लक्ष्यमा आफ्नो कामलाई एकरूपता दिनुपर्ने बताए ।
कोइकाका देशीय निर्देशक कङ्ग मु हृयोनले नयाा परियोजना हाम्रो अघिल्लो सहकार्यमा आधारित रहेको बताए । हामीले छनोट गरेका जिल्लाहरू जलवायुआधारित विपद्को जोखिममा रहेका क्षेत्रहरू हुन्, विपद् आउादा पुरुषहरू कामको लागि बसाइँ सर्छन् र महिलाहरूमा दोहोरो बोझ थपिन्छ, उनले भने, यद्यपि, उनीहरू कुनै पनि प्रकारको निर्णय लिने गतिविधिमा संलग्न हुादैनन् । यो परियोजना नेपालमा कोइकाको सहयोग पूरा गर्ने एक समग्र दृष्टिकोण हो । परियोजनाको लक्ष्य महिला सशक्तिकरण गर्नु रहको उनले बताए ।
समाज कल्याण परिषद्का सदस्य सचिव मनोज भट्टले परियोजनाले नेपालमा दिगो विकास लक्ष्यहरू हासिल गर्न देशलाई सहयोग गर्ने उद्देश्यले उद्यमशीलताको एउटा उदाहरण रहेको बताए ।
यो केवल वित्तीय उत्थानशीलतामा मात्र केन्द्रित छैन, तर विशेष गरी मौसमी आप्रवासी परिवारहरूलाई लक्षित गरिएको छ, उनले भने, म आशा गर्दछु कि यो परियोजनाले लक्षित क्षेत्रहरूमा मौसमी बसाइँसराइ कम गर्न मद्दत गर्नेछ । यो परियोजनाले १६औं आवधिक योजना र दिगो विकास लक्ष्यहरूमा योगदान पुर्याउनेछ ।
अक्सफाम नेपालले सन् १९८० देखि सरकार, नागरिक समाज, साझेदार संस्था, महिला, र युवासाग मिलेर विभिन्न विकास, मानवीय सहायता, र प्रभावकारी परियोजनाहरू मार्फत नागरिक क्षेत्रलाई सशक्त बनाउन र असमानताहरु र सामाजिक अन्याय अन्त्य गर्नका लागि काम गर्दै आइरहेको छ ।"
नेसनल टिम तेक्वान्दो च्याम्पियनसिप सुरु,"काठमाडौँ सातदोबाटोस्थित तेक्वान्दो हलमा आइतबारदेखि पहिलो एनटीए नेसनल टिम तेक्वान्दो च्याम्पियनसिप (ग्यारोगी) सुरु भएको छ ।
चार विधामा हुने प्रतियोगितामा क्याडेट गर्ल्स र ब्वाइज (१२१४ वर्ष) तथा जुनियर गर्ल्स र ब्वाइज (१५१७ वर्ष) का खेलाडीले भाग लिएका छन् । यो व्यक्तिगत नभई समूहगत रूपमा खेलाडीको प्रतिस्पर्धा हुनेछ । प्रतियोगिता ६७ टिमको सहभागिता रहेको आयोजक नेपाल तेक्वान्दो संघले जनाएको छ ।
पहिलो दिन क्याडेट गर्ल्सतर्फ राइजिङ फाइटरका कृतिका देउला, जेनी जोशी र अमृता लामाको टिम विजयी भयो । दोस्रो स्थानमा बालाजु तेक्वान्दो डोजाङका सुजिता तामाङ, सन्ध्या प्रधान र समिता तामाङ रहे ।
संयुक्त तेस्रो भएका ओम डोजाङका एलिना खातुन, अस्मी धिमाल र कार्लिन रन्जितकार तथा सीतापाइला डोजाङकी रोजिना तामाङ, आयुशा सुयल र चाँदनी खातुन थिए । विजेताले ५० हजार दोस्रोले २५ हजार रुपैयाँ पुरस्कार पाउनेछ ।"
रिसोन र रिया जुनियर राष्ट्रिय चेस च्याम्पियन,"काठमाडौँ झापाका रिसोन थापाले प्रथम जुनियर राष्ट्रिय चेस च्याम्पियनसिपमा शतप्रतिशत जित निकाल्दै उपाधि जितेका छन् । रिसोनले ९ चरणमा पूर्ण ९ अंक लिएर ४० हजार रुपैयाँ पुरस्कार जिते । श्रीलंकामा भएको जुनियर एसियाली ब्लिट्ज चेसमा दोस्रो भएका सीएम पुरुषोत्तम सिलवालले ८ अंक जोडेर दोस्रो भए । उनले २५ हजार पाए ।
प्रतिस्पर्धामा समान ७ अंक भए पनि प्रोग्रेसिभ प्वाइन्टका आधारमा प्रतीक सुवेदी तेस्रो भए । उनले १० हजार पाए । समान ७ अंक भए पनि प्रोग्रेसिभ प्वाइन्टका आधारमा ललितपुरका अविक शाह चौथो भएर ७ हजार ५ सय पुरस्कार जित्न सफल भए । काठमाडौंका अग्रिम सैंजु पाँचौं स्थानमा रहे । उनले ५ हजार पुरस्कार थापे ।
जुनियर छात्रातर्फ काठमाडौंकी रिया श्रेष्ठले ७ चरणको खेलमा ५ जित र २ बराबरी नतिजासँगै उपाधि जितेकी छन् । अपराजित रहँदै उपाधि जित्ने क्रममा रियाले ४० हजार पुरस्कार हात पारेकी छन् । बाँकेकी इशा गिरीले ५५ अंक र टाइब्रेक ३३ प्वाइन्ट जोडेर द्वितीय भइन् । उनले २५ हजार प्राप्त गरिन् । दक्षिणकाली नगरपालिकाकी एन्जल महर्जनले तृतीय भइन् । उनले १० हजार पाएकी छन् । काठमाडौंकी दानिसा पुरीले चौथो स्थान हासिल गरिन् । उनले ७ हजार ५ सय जितिन् । काठमाडौंकै प्रिसियस अधिकारीले पाँचौं स्थानमा रहेर ५ हजार जितिन् ।
विधागततर्फ उत्कृष्ट छात्र यू८ काठमाडाका शुभाङ्ग प्रधान, यू१० आश्विक पोखरेल, यू१२ समृद्ध श्रेष्ठ, यू१४ ओस्कार पन्थी र यू१६ आद्यान्त काफ्ले र यू१८ युनिक गौतम विजेता भए । छात्रातर्फ यू१० अग्रता आचार्य, यू१२ निहाना श्रेष्ठ, यू१४ नेलिसा ओझा, यू१६ ओजश्वी श्रेष्ठ र यू१८ ग्लोसी श्रेष्ठ विजेता भए ।
बूढानीलकण्ठ नगरपालिकाको प्रायोजनमा भएको भएको प्रतियोगितामा बूढानीलकण्ठ नगरप्रमुख मिठाराम अधिकारी, नेपाल बुद्धिचाल महासंघका अध्यक्ष हेराकाजी महर्जनले पुरस्कार वितरण गरे ।"
संगीतकार रञ्जित गजमेरलाई बिसे नगर्ची राष्ट्रिय व्यक्तित्व सम्मान,"बिर्तामोड वरिष्ठ संगीतकार रञ्जित गजमेर यस वर्षको बिसे नगर्ची राष्ट्रिय व्यक्तित्व सम्मानबाट सम्मानित भएका छन् ।
गोर्खा फाउन्डेसनद्वारा प्रदान गरिँदै आएको उक्त प्रतिष्ठित सम्मान शनिबार झापाको बिर्तामोडमा आयोजित भव्य समारोबीच यस वर्ष बिसे नगर्ची सम्मान प्रदान गरिएको हो ।
संगीतकार गजमेरले इशाराले बोलाउन पर्दैन, सुन भन न, कुसुमे रुमाल, बस है आमा, टुङ्नाको धुनमा, लहनाले जुरायो कि जस्ता कालजयी गीतमा संगीत भरेका छन् । नेपाली चलचित्र र आधुनिक संगीत क्षेत्रमा गजमेरको योगदानलाई उच्च प्रशंसा गरिएको छ।
गजमेरसँगै शिक्षासेवी जयनारायण ढुंगानालाई समेत उक्त सम्मान प्रदान गरिएको छ ।
आयोजक गोर्खा फाउन्डेसनका अध्यक्ष विरू दर्नालका अनुसार समारोहमा यसै कार्यक्रममा गीतसंगीत, साहित्य तथा शिक्षा क्षेत्रबाट हस्त परियार, पहिलो फिफा रेफ्री श्याम दनुवार, कान्तिपुरकर्मी पर्वत पोर्तेल, लोपोन्मुख मेचे समुदायका अभिनेता सुवास मेचे र नेपालकी पहिलो महिला अटो मेकानिक निरु परियारलाई पनि नेपाली कांग्रेसका महामन्त्री विश्वप्रकाश शर्मालगायतले सम्मान गरेका थिए।"
निब्स र लालीगुराँस नेसनल क्वाटरफाइनलमा,"काठमाडौँ आयोजक नेसनल आइडियल स्कुल (निब्स) दोस्रो निब्स एसईई कप थ्री बाइ थ्री बास्केटबल प्रतियोगिताको गर्ल्सतर्फ शुक्रबार क्वाटरफाइनल पुगेको छ ।
निब्ससँगै भ्याली पब्लिक ए र बी, लालीगुराँस नेसनल एकेडेमी, न्युटन, फेरिल्यान्ड, हिमशिला र ग्रिनल्यान्डले पनि क्वाटरफाइनलमा स्थान सुरक्षित गरे ।
ब्वाइजमा भ्याली पब्लिक, क्यानभास वसन्त ऋतु, स्किब्स ए, टिम हसल, लालीगुराँस ए र बी, फेरिल्यान्ड, हिमशिला, बीएमसीए, ग्रिनल्यान्ड, पारामाउन्ट एकेडेमी, नेसनल युनाइटेड, जेबी स्कुल, स्पोर्ट्स जोन, न्युटन तथा मञ्जरीले प्रिक्वाटरफाइनल यात्रा तय गरे ।
निब्सका संस्थापक प्रिन्सिपल देवनारायण महतो र विद्यालय व्यवस्थापन समितिकी अध्यक्ष रेणु महतोले निर्णायकलाई बल हस्तान्तरण प्रतियोगिताको उद्घाटन गरे ।
ब्वाइजमा २४ तथा गर्ल्समा १२ टिम टिम प्रतिस्पर्धी छन् । प्रतियोगिता शनिबार सकिनेछ ।"
"राष्ट्र बैंकको तथ्यांकमा मूल्यवृद्धि घट्यो, बजारमा घटेन","काठमाडौँ नेपाल राष्ट्र बैंकले उपभोक्ता मूल्यवृद्धिदर घटेको उल्लेख गरे पनि बजारले त्यस्तो देखाएको छैन । बैंकले मंगलबार सार्वजनिक गरेको तथ्यांकमा गत वैशाखमा वार्षिक बिन्दुगत उपभोक्ता मूल्यवृद्धिदर (मुद्रास्फीति) घटेर २७७ प्रतिशत रहेको उल्लेख छ ।
गत वर्षको सोही महिनामा यस्तो मूल्यवृद्धिदर ४४० प्रतिशत रहेको बैंकको दाबी छ । तर बजारभाउ हेर्दा धेरैजसो वस्तुको मूल्य बढेकै छ । सर्वसाधारणले मूल्य घटेको अनुभूति पाएका छैनन् ।
चामल, तेल, बेसार, मकै, गहुँलगायत धेरैजसो खाद्यवस्तुको मूल्य बढेको नेपाल खुद्रा व्यापार संघले जनाएको छ । सबैभन्दा धेरै खाने तेल र बेसारको मूल्य बढेको संघका महासचिव अमुलकाजी तुलाधरले बताए । चालु आर्थिक वर्षको १० महिनाको तुलनामा थोरै वस्तुको मूल्य घटे पनि धेरैजसोमा बढेकै छ । सरकारी तथ्यांकले मूल्य घटेको देखाए पनि बजारको वास्तविकता त्यस्तो छैन, उनले भने, खाद्य वस्तुको मूल्य घटेको छैन, बरु बढेकै छ ।
चालु आर्थिक वर्षको १० महिनामा चामल, तेल, गहुँ, मकैदेखि गेडागुडी सबैको मूल्य बढेको छ । खाने तेलको मूल्य अचाक्ली वृद्धि भएको छ । गत साउनमा लिटरको ३ सय ७० रुपैयाँ मूल्य रहेको भुटेको तोरीको तेल गत वैशाखमा बढेर ४ सय १० रुपैयाँ पुगेको छ । काँचो तोरीको तेल प्रतिलिटर ३ सय रुपैयाँबाट बढेर ३ सय २५ रुपैयाँ अनि भटमास तेल २ सय १० रुपैयाँबाट बढेर प्रतिलिटर २ सय ५० रुपैयाँ पुगेको छ । सनफ्लावर तेल पनि लिटरको २ सय १० रुपैयाँबाट बढेर २ सय ५० रुपैयाँ पुगेको छ ।
बेसार किलोमै १ सय रुपैयाँ बढेको छ । गत साउनमा किलोको ३ सय ५० रुपैयाँ मूल्य रहेको बेसार बढेर ४ सय ५० रुपैयाँ पुगेको संघले जनाएको छ । खाद्य वस्तुको मूल्य घटबढ हुनुमा खुद्राभन्दा ठूला व्यापारी (उद्योग, आयातकर्ता) को भूमिका रहने संघको भनाइ छ । बजारमा ठूला व्यापारीको सिन्डिकेट छ । उनीहरूले नै मूल्य तोक्ने हुन् । खुद्राले डिलर अनि होलसेलबाट खरिद गरेका आधारमा मूल्य तोकिन्छ । डिलरले मूल्य बढाए खुद्राले पनि वृद्धि गर्छन्, तुलाधरले भने, राष्ट्र बैंकले भन्सार विभागले उपलब्ध गराएको तथ्यांकअनुसार विश्लेषण गर्दा बजारसँग मेल खाएको छैन ।
वस्तु आयात गर्दा भन्सारमा न्यून बीजकीकरण गरिन्छ । वस्तुको मूल्यांकन थोरै गरेर भन्सार छुटाइन्छ । राष्ट्र बैंकले सोही आधारमा बजार विश्लेषण गर्ने भएकाले बजारभाउसँग मूल्यको तालमेल नभएको व्यवसायीको दाबी छ । उपभोक्ता अधिकार अनुसन्धान मञ्चका अध्यक्ष माधव तिमल्सिनाले पनि खाद्य वस्तुको हकमा राष्ट्र बैंकको तथ्यांक बजारसँग नमिलेको बताए । बजार हेर्दा सबैजसो वस्तुमा बढेको देखिन्छ । यस विषयमा उजुरी पनि परेको छ । तर राष्ट्र बैंकले मूल्यवृद्धि घटेको तथ्यांक सार्वजनिक गरेको देखिन्छ, के के आधारमा घटेको हो, प्रस्ट पार्न सक्नुपर्छ, उनले भने, सर्वसाधारणले मूल्य घटेको अनुभूति पाएका छैनन् ।
संघका अनुसार गत साउनमा एक किलो पोखरेली चामलको मूल्य १ सय १० रुपैयाँ थियो । वैशाखमा आइपुग्दा मूल्य बढेर १ किलोको १ सय २० रुपैयाँ पुगेको छ । एक किलो ताइचिन चिउराको मूल्य पनि त्यसैगरी १ सय ५० रुपैयाँबाट बढेर १ सय ८० रुपैयाँ पुगेको छ । किलोको १ सय ६० रुपैयाँ पर्ने मुसुर दालको मूल्य बढेर १ सय ६५ रुपैयाँ, किलोको १ सय ६५ रुपैयाँ पर्ने मुङ गेडाको मूल्य बढेर २ सय रुपैयाँ पुगेको छ । राजमा, गहुँ, मकै, मौदालगायत खाद्यवस्तुको मूल्य पनि बढेको संघले बताएको छ ।
वाणिज्य आपूर्ति तथा उपभोक्ता संरक्षण विभागका महानिर्देशक कुमार दाहालले पनि खाद्य वस्तुको मूल्य नघटेको पुष्टि गरे । खाद्य वस्तुमा कम्तीमा ५ प्रतिशत मूल्यवृद्धि भएको उनको दाबी छ । लत्ताकपडामा मूल्य केही घटेको देखिन्छ, तर खाद्य वस्तुमा त्यस्तो छैन । खाद्य वस्तुमा कम्तीमा ५ प्रतिशत मूल्यवृद्धि देखिन्छ । राष्ट्र बैंककले साढे ६ सय बढी वस्तुमा औसत प्रतिशत निकाल्ने भएकाले केही घटेको देखिएको हुन सक्छ, महानिर्देशक दाहालले भने । खाद्य वस्तुको आन्तरिक उत्पादन र आपूर्ति नहुँदा मूल्य नघटेको उनको भनाइ छ ।
राष्ट्र बैंकले भने आन्तरिकभन्दा बाह्य कारणले मूल्यवृद्धिमा कमी आएको जनाएको छ । बैंकका अनुसार चालु आर्थिक वर्षको १० महिनामा आयात मूल्य सूचकांक २६ प्रतिशतले घटेको छ ।"
लस एन्जलसमा थप २ हजार नेसनल गार्ड र ७ सय नौसेना,"लस एन्जलस अमेरिकी प्रशासनले ल्याएको अप्रवासन नीतिविरुद्ध प्रदर्शन चर्केपछि लस एन्जलस चार दिनदेखि अशान्त बनिरहेको छ ।
प्रदर्शन हिंस्रक बन्दै गएपछि राष्ट्रपति डोनाल्ड ट्रम्पले गत आइतबार दुई हजार नेसनल गार्ड सैनिकलाई सुरक्षार्थ खटाएपछि क्यालिफोर्नियाका गभर्नर गेभिन न्युसमले गैरकानुनी र अनैतिक भन्दै चर्को विरोध गरेका थिए । तर त्यसका बावजुद ट्रम्पको आदेशमा लस एन्जलसमा सोमबार थप दुई हजार नेसनल गार्ड सैनिक र ७ सय नौसैनिक पठाइएको छ । यो सैन्य वृद्धिले प्रदर्शनलाई सुरक्षित रूपमा व्यवस्थापन गर्न झनै जटिलता थपेको भन्दै गभर्नर न्युसमले विरोध जनाएका छन् । तर ट्रम्पले दोस्रो दिन नै नेसनल गार्ड सैनिकको संख्या दोब्बर मात्रै बनाएनन्, नौसेना पनि पठाए ।
हिंसात्मक प्रदर्शनमा अहिलेसम्म तीन जनाको मृत्यु भएको केही अन्तर्राष्ट्रिय समाचार संस्थाले दाबी गरेका छन् । तर अहिलेसम्म यसको स्वतन्त्र पुष्टि हुन भने सकेको छैन । राष्ट्रपति ट्रम्पले मास्क लगाएर प्रदर्शन गरिरहेका प्रदर्शनकारीलाई पक्राउ गर्न आदेश दिएका छन् । प्रदर्शनकारी भने सुरक्षा क्यामराबाट बच्नका लागि मास्क लगाएर आन्दोलनमा आएका छन् । ट्रम्प प्रशासनले ६७ जुनमा आप्रवासीलाई डिपोर्ट गर्नका लागि अभियान चलाएको थियो ।
उक्त नीतिले आप्रवासी परिवारलाई विखण्डन गराउने भन्दै उनीहरू विरोधमा उत्रेका हुन् । तुलनात्मक रूपमा सोमबारको प्रदर्शन भने शान्तिपूर्ण रहेको सञ्चारमाध्यमहरूले जनाएका छन् ।
लस एन्जलसको प्रदर्शनलाई ट्रम्पले अतिरञ्जित गरी नेसनल गार्ड सैनिक र नौसैनिक परिचालन गरेको टिप्पणी गर्दै मेयर करेन बास र गभर्नर न्युसमले परिस्थिति नियन्त्रणभन्दा बाहिर नरहेको जिकिर गरेका छन् । उनीहरूले सैन्य बल थपेर ट्रम्पले सार्वजनिक सुरक्षालाई थप जोखिममा पारेको बताएका छन् । त्यसो त स्थानीय प्रहरीले पनि थप सहयोगको आवश्यकता नभएको जनाइसकेको छ । लस एन्जलस प्रहरी प्रमुख जिम म्याकडोनेलले एक वक्तव्य जारी गर्दै भनेका छन्, हाम्रो प्रहरी विभागमा यो भन्दा ठूलो स्तरका प्रदर्शनहरू पनि ह्यान्डल गर्न सक्ने खुबी छ, प्रहरी विभागको समन्वयबिना नौसेनाको आगमनले परिचालनमा चुनौती थपिएको छ ।
न्युसमले उक्त तैनाथीलाई लापरबाही र आफ्ना सैनिकहरूप्रतिको अपमान भएको टिप्पणी गर्दै भनेका छन्, यो तानाशाही राष्ट्रपतिको विकृत कल्पना पूरा गर्न आफ्ना देशवासीविरुद्धको सैनिक तैनाथी हो, यो सार्वजनिक सुरक्षाका लागि हुँदै होइन ।
त्यसैगरी, अटर्नी जनरल रोब बोन्टाले क्यालिफोर्नियामा नेसनल गार्ड सैनिकको परिचालनविरुद्ध मुद्दा दायर गरेका छन् । उनले पत्रकारसँगको कुराकानीमा ट्रम्पले राज्यको सार्वभौमिकतामाथि कुल्चिएको आरोप लगाए । भने, हामी राष्ट्रपतिले आफ्नो अधिकारको दुरुपयोग गरी क्यालिफोर्नियामा नेसनल गार्डलाई गैरकानुनी रूपमा परिचालन गरेको कुरालाई हल्का रूपमा लिँदैनौं । उनले ट्रम्प प्रशासनले गरेको नेसनल गार्ड सैनिकको परिचालनलाई गैरकानुनी भएको घोषणा गर्न र तैनाथीलाई रोक्न अदालतको आदेश मागेका छन् । त्यसो त राष्ट्रपति ट्रम्पले भने यदि गार्ड तैनाथ नगरेको भए सहर पूर्ण रूपमा नष्ट भइसकेको हुने तर्क गरेका छन् ।"
राष्ट्रिय स्क्वासमा बागमती प्रदेशको जित,"काठमाडौँ नेपाल स्क्वास र्याकेट्स संघको आयोजनाा १३ औं एनएसआरए राष्ट्रिय स्क्वास च्याम्पियसिप सुरु भएको छ ।
सातदोबाटोस्थिति नेपाल स्क्वास संघको एकेडमी हलमा मंगलबार पहिलो दिन पुरुषतर्फ टिभ इभेन्टमा बागमती प्रदेशले दोहोरो जित पायो । बागमतीले कर्णाली र कोशी प्रदेशलाई हरायो । कर्णालीविरद्ध बागमतीका अरहान्त केशर सिंह र पासाङ ब्लोनले सहजैजिते । नेपालका नम्बर एक अरहान्तले जलन जिसीलाई ११२, ११७, ११७ र पासाङले हिमाल जिसीलाई ११०, ११३, ११० ले हराए ।
कोशीविरुद्ध पनि बागमतीका तीन खेलाडीले सोझो सेटमा जित पाए । राकेश परियारले खेमराज राईलाई ११२, ११९, ११४, अरहान्तले नयनबहादुर मगरलाई ११६, ११३, ११३ र पासाङले सूर्यकुमार राईलाई ११६, ११५, ११४ ले पराजत गरे ।
लुम्बिनीले गण्डकी प्रदेशलाई ३२ ले हरायो । पहिलो खेलमा सुदीपबहादुर सिंहले गण्डकीका आभन श्रेष्ठलाई ११८, ७११, १४१२, ११९ ले हराएर लुम्बिनीलाई अग्रता दिलाए । गौरव कटवालले गण्डकीका राजु श्रेष्ठलाई ११९, १३११, ११३ ले, गण्डकीका नवराज श्रेष्ठले लुम्बिनीका ज्ञानु चौधरीलाई ११६, ११३, ४११, ५११, ११५ ले हराएका थिए ।
राष्ट्रिय खेलकुद परिषद् (राखेप) का सदस्यसचिव टंकलाल घिसिङले प्रतियोगिताको उद्घाटन गरे । प्रतियोगितामा पुरुषतर्फ ६ प्रदेशको सहभागिता छ । लिगकम नकआउटको आधारमा प्रतिस्पर्धा हुनेछ ।
महिलामा बागमती, गण्डकी, कर्णाली र कोशी गरी चार प्रदेशले भाग लिएको छ । राउन्ड रोबिन लिगमा शीर्षस्थानमा रहेको टिम नै च्याम्पियन बन्नेछ ।"
"लस एन्जलसमा प्रदर्शन जारी, २ हजार नेशनल गार्ड तैनाथ","अमेरिका अमेरिकाको लस एन्जलसमा इमिग्रेशन पोलिसीविरुद्ध चार दिनदेखि हिंस्रक प्रदर्शन जारी छ । हिंसामा अहिलेसम्म तीन जनाको मृत्यु भएको केही अन्तर्राष्ट्रिय समाचार संस्थाहरुले उल्लेख गरेका छन् ।
तर अहिलेसम्म यसको पुष्टि भने भइसकेको छैन । राष्ट्रपति डोनाल्ड ट्रम्पले मास्क लगाएर प्रदर्शन गरिरहेका प्रदर्शनकारीलाई पक्राउ गर्न आदेश दिएका छन् ।
प्रदर्शनकारी सुरक्षा क्यामेराबाट बच्नका लागि मास्क लगाइरहेका छन् । सरकारले ६७ जुनमा अवैध आप्रवासीलाई डिपोर्ट गर्नका लागि अभियान चलाएको थियो ।
त्यसयता हिंसा भड्किएको हो । स्थितिलाई नियन्त्रणमा लिनका लागि २ हजारभन्दा बढी नेशनल गार्ड परिचालन गरिएको छ । ट्रम्पले शहरमा अवैध आप्रवासीको कब्जा रहेको र छिट्टै उनीहरुबाट मुक्त गराइने बताएका छन् ।
लस एन्जलसमा सबैभन्दा बढी मेक्सिकन आप्रवासी रहेका छन् । अमेरिकामा सन् २०२३ सम्म मेक्सिकन मूलका आप्रपासीको संख्या एक लाख ९ हजार रहेको बताइन्छ ।
क्यालिफोर्नियामेक्सिको बोर्डरबाट धेरै संख्यामा आप्रवासी अमेरिकामा घुसपैठ गर्छन् । अमेरिकामा हरदिन करिब १६ सय आप्रवासीलाई पक्राउ गरिरहेको बताइएको छ ।"
कोशी प्रदेशस्तरीय राष्ट्रपति रनिङशिल्डबाट ताप्लेजुङका चार खेलाडि राष्ट्रिय प्रतियोगिताका लागि छानिए,"ताप्लेजुङ विराटनगरमा सम्पन्न कोशी प्रदेश स्तरीय राष्ट्रपति रनिङशिल्ड प्रतियोगिताबाट ताप्लेजुङका चार खेलाडी राष्ट्रिय प्रतियोगिताका लागि छनोट भएका छन् ।
जिल्ला खेलकुद विकास समिति ताप्लेजुङका अनुसार एथलेटिक्स तर्फको तीन हजार मिटर र आठ सय मिटर दौड तथा कबड्डी र भलिबल प्रतियोगिताका लागि छनोट भएका हुन् ।
छनोट हुनेमा मैवाखोला गाउँपालिकाका दुई, फुङलिङ नगरपालिका र मेरिङदेन गाउँपालिकाका एक एकजना खेलाडी रहेको जिल्ला खेलकुद विकास समिति ताप्लेजुङका अध्यक्ष नरेन्द्र मावो गणेशले जानकारी दिए ।
मावोका अनुसार तीन हजार मिटर दौडमा मैवाखोलाका समिरले कोशी प्रदेश स्तरीय प्रतियोगितामा स्वर्ण जिते भने उनै समिरले १५ सय मिटरमा भने रजत पदकमा चिक्त बुझाउनुपर्यो । राष्ट्रिय प्रतियोगिताको तीन हजार मिटर दौडका लागि उनी कोशी प्रदेशबाट छनोट भए ।
कवड्डी प्रतियोगिताका लागि पनि मैवाखोलाकै मनिता तामाङ राष्ट्रिय प्रतियोगिताका लागि छनोट भएकी छन् । आठसय र चार सय मिटर गरी दुई विधामा रजत पदक जितेका फुङलिङ नगरपालिकाका सविन विश्वकर्मा पनि राष्ट्रिय प्रतियोगिताका लागि छनोट भएका छन् ।
उनले राष्ट्रिय प्रतियोगितामा एउटा विधावाट प्रतिस्पर्धा गर्न सक्ने अध्यक्ष मावो बताउँछन् । भलिबल प्रतियोगिताका लागि मेरिङदेन गाउपालिकाका कैलाश लिम्बू छनोट भएका छन् ।
कैलाश लिब्रो खेलाडी हुन् । राष्ट्रिय प्रतियोगिताका लागि छनोट भएका खेलाडीलाई विराटनगरबाटै काठमाडौं पठाइएको र बाँकी खेलाडी जिल्ला फर्किएको जिल्ला खेलकुद विकास समितिका अधिकृत यज्ञनिधि पौडेल बताउँछन् । राष्ट्रिय प्रतियोगिता जेठ २८ देखि ३० गतेसम्म काठमाण्डौंमा हुँदै छ ।
छ वटा विधामा प्रतिस्पर्धा गरेको ताप्लेजुङले एक स्वर्ण, छ रजत र चार कास्यसहित ११ पदक जितेर फर्किएको छ । अध्यक्ष मावोका अनुसार एथलेटिक्स तर्फको स्वर्ण समिरले जितेका हुन् भने १५ सय मिटरको रजत पनि उनैले जितेर दुई पदक भित्र्याए । सविनले चार सय र आठ सय मिटर दौडमा दुईवटा रजत जिते ।
त्रिपलजंगमा राजन विश्वकर्मा, तेक्वान्दो ५२ केजीमा मिङमा फुटि शेर्पा, उसु ४२ केजी सान्सोमा मौषम लिम्बूले ताप्लेजुङका लागि रजत पदक भित्र्याए । कास्य पदक जित्नेमा तेक्वान्दो पुन्से अन्तगर्त भेनाइन शेर्पा, सितेरियो कराते कातामा सुहाङ लिम्बू, ४५ केजी उसुमा सरोज लिम्बू र दावा शेर्पा रहेको खेलकुद विकास समितिले जनाएको छ । प्रतियोगिता जेठ २४ देखि २६ गतेसम्म विराटनगरमा भएको थियो ।"
"लस एन्जलसमा नेसनल गार्ड परिचालन, राष्ट्रपति ट्रम्पविरुद्ध मुद्दा दायर गर्दै क्यालिफोर्निया सरकार","लस एन्जलस क्यालिफोर्नियाका गभर्नर गेभिन न्युसमले लस एन्जलसका सडकमा निस्केका आप्रवासी प्रदर्शनकारीको सामना गर्न प्रशासनले नेसनल गार्डको असाधारण तैनाथीको प्रतिक्रियामा सोमबार राष्ट्रपति डोनाल्ड ट्रम्पविरुद्ध मुद्दा दायर गर्ने योजना बनाएको बताएका छन् ।
सम्बन्धित राज्यका गभर्नरसँग परामर्श नै नगरी राज्यको नेसनल गार्डको कमान्ड गर्नु गैरकानुनी र अनैतिक छ, डेमोक्र्याट न्युसमले आइतबार एमएसएनबीसीसँग भनेका छन् । ४० लाख जनसंख्या भएको क्यालिफोर्नियाका सडकहरू सोमबार बिहान प्रायः शान्त रहे पनि पछिल्ला तीन दिनदेखि लस एन्जलस अशान्त छ । प्रमुख राजमार्ग अवरुद्ध गर्दै प्रदर्शन जारी राखिएको छ । आइतबार स्वचालित कारहरूमा आगो लगाइएको छ भने प्रहरीले पनि जवाफमा प्रदर्शनकारीलाई तितरबितर पार्न अश्रुग्यास, रबरका गोली र फ्ल्यासब्यांग ग्रिनेड प्रयोग गरेका छन् ।
आइतबारको प्रदर्शन मुख्यतः डाउनटाउनका केही ब्लकमा केन्द्रित थियो । ट्रम्पको आप्रवासन नीतिविरुद्ध प्रदर्शनकारीले तेस्रो दिनको आन्दोलनलाई तीव्र पारेका छन् । करिब ३ सय गार्ड सैनिकलाई आन्दोलन दबाउन तैनाथ गरिएपछि यहाँका अधिकांश स्थानीयमा डरसँगै आक्रोश पैदा गरेको थियो । प्रहरीले जमघट गर्न नपाउने उर्दी जारी गरेपछि आइतबार साँझसम्म अधिकांश प्रदर्शनकारी तितरबितर भएका थिए भने केही पक्राउ परेका छन् । प्रदर्शनकारीले आइतबार दिनभर प्रहरी र गस्तीका सवारीसाधनमाथि ढुंगा प्रहार गरेका थिए ।
संघीय भवनहरू र प्रदर्शनकारीले आन्दोलनको केन्द्र बनाएको डाउनटाउनको हिरासत केन्द्रको रक्षा गर्न नेसनल गार्डलाई विशेष रूपमा तैनाथ गरिएको छ । लस एन्जलस प्रहरी प्रमुख जिम म्याकडोनेलले बाँकी प्रदर्शनकारीहरूले प्रहरीलाई व्याकुल बनाएको बताए । प्रदर्शनकारीले प्रहरीलाई निरन्तर उत्तेजित पार्ने काम गरिरहेको उनले बताए । त्यसो त आइतबारसम्म दर्जनौं प्रदर्शनकारीलाई पक्राउ गरिएको छ । जसमा एक जना प्रहरीमाथि मोलोटोभ ककटेल फ्याँकेको अभियोगमा र अर्का एकलाई मोटरसाइकलद्वारा प्रहरीलाई ठक्कर दिएको अभियोगमा पक्राउ गरिएको छ ।
ट्रम्पले लस एन्जलसका प्रहरी प्रमुख म्याकडोनेललाई सम्बोधन गर्दै ट्रुथ सोसल मा मास्क लगाएका प्रदर्शनकारीलाई पक्राउ गर्न आदेश दिएका छन् । उनले लेखेका छन्, एलएमा अवस्था निकै खराब देखिएको छ, सैनिकहरू ल्याउनुहोस् । तर गभर्नरले भने नेसनल गार्डको आवश्यकता नभएको दोहोर्याए । गभर्नर न्युसोमले आइतबार दिउँसो ट्रम्पलाई एक पत्र लेख्दै गार्ड तैनाथी फिर्ता लिन आग्रह गर्दै यसलाई राज्यको सार्वभौमसत्तामाथिको गम्भीर उल्लंघन भनी टिप्पणी गरेका छन् ।
लस एन्जलसमा स्थानीय प्रहरी र अधिकारीसँग भेट गरेका गभर्नरले प्रदर्शनकारीलाई ट्रम्पको योजना मुताबिक चलिरहेको बताउँदै हिंसा गर्ने, निजी तथा सार्वजनिक सम्पत्तिमाथि क्षति पुर्याउनेलाई तत्काल पक्राउ गरिने पनि उनले बताए ।
ट्रम्पले अराजकता चाहन्छ र उनले हिंसा भड्काएका छन्, गभर्नर न्युसोमले थपे, तपाईंहरू शान्त हुनुहोस्, ध्यान केन्द्रित गर्नुहोस्, उनले (नेसनल गार्ड तैनाथ गर्न) खोजिरहेको बहानालाई थप बल नदिनुहोस् । नेसनल गार्ड तैनाथी दशकौंपछि पहिलो पटक भएको देखिन्छ, जुन कुनै राज्यको गभर्नरको अनुरोधबिना सक्रिय बनाइएको छ । गभर्नर न्युसोमले क्यालिफोर्नियाका अधिकारी स्थिति नियन्त्रणमा लिन सक्षम रहेको बारम्बार बताउँदै आएका छन् । तर ह्वाइटहाउसकी प्रवक्ता अबिगेल ज्याक्सनले जवाफमा भनेकी छन्, न्युसोमले लस एन्जलसमा कुनै समस्या नभएको दाबी गर्नु सरासर झूट हो ।
नेसनल गार्डको आगमनपछि झडप बढे
नेसनल गार्डका सैनिक आइतबार बिहान लस एन्जलसमा काँधमा काँध जोडेर बन्दुक र दंगा ढाल बोकेर उभिएका थिए । प्रदर्शनकारीले भने उनीहरू आउनुलाई लज्जास्पद भन्दै घर फर्क को नारा लगाएका थिए । लस एन्जलसको डाउनटाउनमा शुक्रबार सुरु भएको दुई दिनको प्रदर्शनपछि नेसनल गार्डको आगमन भएको थियो, जुन शनिबार पारामाउन्ट, ल्याटिनो राज्यसम्म फैलिएको हो । अमेरिकी सञ्चारमाध्यम एनबीसीका अनुसार प्रहरीले आइतबार लस एञ्जलसको डाउनटाउन क्षेत्रबाट कम्तीमा २७ जनालाई नियन्त्रणमा लिएको उल्लेख गरिएको छ । शनिबार मात्रै उक्त क्षेत्रबाट २९ जनालाई सुरक्षाकर्मीले नियन्त्रणमा लिएको थियो ।
लस एन्जलस प्रहरीले क्याप्टेन राउल जोभेलको भनाइ उद्धृत गर्दै आइतबार पत्रकारहरूसँग कुराकानीमा प्रहरीहरूसमेत प्रदर्शनकारीहरूबाट आक्रमणमा परेको बताएका छन् । उनका अनुसार तीन जना प्रहरी सामान्य घाइते भएका छन् । साथै लस एन्जलसको सम्पूर्ण डाउनटाउन क्षेत्रमा गैरकानुनी भेला निषेध गरिएको पनि जनाइएको छ ।
राष्ट्रपति डोनाल्ड ट्रम्प प्रशासनले लस एन्जलसमा २ हजार नेसनल गार्डलाई परिचालन गर्ने निर्णयलाई क्यालिफोर्नियाका गभर्नर ग्याभिन न्युसमले गैरकानुनी कदमको रूपमा टिप्पणी गरेका छन् । उनले ट्रम्प प्रशासनलाई निर्णय फिर्ता लिन औपचारिक रूपमा भनेको समेत बताएका छन् । न्युसमले नेसनल गार्ड परिचालन गर्ने निर्णय राज्यको अधिकारमाथिको गम्भीर हस्तक्षेप भएको भन्दै सामाजिक सञ्जाल एक्समार्फत ट्रम्पको कदमले थप तनाव बढाउने काम गरेको र त्यसअघिसम्म राज्यमा कुनै समस्या नभएको उल्लेख गरेका छन् ।
कागजातविहीन आप्रवासीहरूलाई देश निकाला गर्ने क्रममै लस एन्जलसमा सयौं प्रदर्शनकारीहरू सडकमा उत्रिएपछि ट्रम्प प्रशासनले २ हजार नेसनल गार्ड परिचालन गर्ने निर्णय लिएको हो । इमिग्रेसन एन्ड कस्टम इन्फोर्समेन्ट (आईसीई) ले कागजातविहीन आप्रवासीहरू बसोबास गरेका क्षेत्रमा छापा मार्न सुरु गरेपछि लस एन्जलसका कैयौं स्थानमा तेस्रो दिन पनि तनाव कायमै रहेको छ ।
अलजजिराका अनुसार लस एन्जलसको डाउनटाउन क्षेत्रमा सुरक्षाफौजले अश्रुग्यास र रबरका गोली प्रहार गरेका छन् । कागजातविहीन आप्रवासीहरूलाई पक्राउ गर्ने क्रममा कैयौं स्थानमा झडपहरू भएका अन्तर्राष्ट्रिय सञ्चारमाध्यमहरूले जनाएका छन् । सीएनएनका अनुसार केही स्थानका पसलहरूमा लुटपाटसमेत भएको छ ।
ह्वाइटहाउसले भने नेसनल गार्ड परिचालन गर्नुपर्ने अवस्थामा हिंस्रक भीड जिम्मेवार रहेको उल्लेख गर्दै आईसीईका कर्मचारीमाथि आक्रमण भएको जनाएको छ । ह्वाइटहाउसले आफैंले चालेका कदमहरू अत्यन्तै जरुरी रहेको बताउँदै गैरकानुनी रूपमा अमेरिकामा बसेका अपराधीहरूलाई निस्तेज पार्न र बढ्दो हिंसाबाट अमेरिकी नागरिकलाई सुरक्षित राख्न यो कार्य आवश्यक रहेको जनाएको छ । राष्ट्रपतिको निर्देशनमा नेसनल गार्ड परिचालन गरिएको समेत ह्वाइटहाउसले स्पष्ट पारेको छ ।"
यू१४ राष्ट्रिय विद्यालय खेलकुद : टेबलटेनिसमा बागमती च्याम्पियन,"काठमाडौँ लुम्बिनी प्रदेश ४ स्वर्ण पदक जित्दै यू१४ राष्ट्रिय विद्यालय खेलकुदअन्तर्गत एथलेटिक्समा च्याम्पियन बनेको छ । कर्णाली प्रदेश २ स्वर्ण र ५ रजतसाथ दोस्रो भयो । गण्डकी प्रदेश र मधेश प्रदेश समान २ स्वर्ण, १ रजत र १ कांस्यसाथ संयुक्त तेस्रो भए । १२ स्वर्णका लागि प्रतिस्पर्धा भएकोमा बागमती र सुदूरपश्चिम प्रदेशले११ स्वर्ण जिते ।
राष्ट्रिय खेलकुद परिषद् (राखेप) को आयोजनामा भएको प्रतियोगिताको दशरथ रंगशालामा सोमबार छात्रछात्रामा ३३ स्वर्णका लागि प्रतिस्पर्धा भएको थियो ।
छात्र २०० मिटरमा गण्डकीका हेमराज चौधरी पहिलो भए । उनले २४९ सेकेन्डमा दूरी पूरा गरे । मधेशका आयुश चौधरी दोस्रो र कोशीका नितेश भट्टराई तेस्रो भए । सोही स्पर्धाको छात्रामा लुम्बिनीकी अनुजा थारु चौधरी विजेता भइन् । अनुजाले ३१४ सेकेन्ड खर्चिइन् । कोशीकी अस्मिता लाम्गाडे दोस्रो तथा मधेशकी वर्षा योञ्जन तेस्रो बने ।
छात्र ८०० मिटर दौडमा बागमतीका हस्त सुनारले स्वर्ण जिते । उनले २ मिनेट ०७४ सेकेन्ड निकाले । कर्णालीका विवेक बोगटीले रजत र कोशीका नितेश भट्टराईले कांस्य जिते । सोही दूरीको छात्रामा लुम्बिनीकी चाँदनी पासीले २ मिनेट ४७३ सेकेन्डबाट स्वर्ण जितिन् । कोशीकी जुही राई दोस्रो र सुदूरपश्चिमकी रचना बोहरा तेस्रो भए ।
छात्र ४ गुणा १ सय मिटर रिलेमा मधेश पहिलो, कोशी दोस्रो र गण्डकी तेस्रो स्थानमा रहे । छात्रामा लुम्बिनी, कर्णाली र कोशीले क्रमशः शीर्ष तीन स्थान हात पारे ।
कोशी र बागमतीलाई बास्केटबल उपाधि
यू१४ राष्ट्रिय विद्यालय खेलकुदअन्तर्गत थ्री बाइ थ्री बास्केटबलको उपाधि कोशी र बागमतीले जितेका छन् । कोशी छात्र र बागमती छात्रामा च्याम्पियन भए । राखेपको कोर्टमा भएको छात्र फाइनलमा कोशीले मधेशलाई १७१२ स्कोरले पराजित गर्यो । लुम्बिनी तेस्रो भयो । छात्रा फाइनलमा बागमतीले कर्णालीलाई १५३ स्कोरले हरायो । कोशी तेस्रो स्थानमा रह्यो ।
टेबलटेनिसमा बागमतीको क्लिन स्विप
यू१४ राष्ट्रिय विद्यालय खेलकुदअन्तर्गत टेबलटेनिसको स्वर्णमा बागमतीले क्लिन स्विप गरेको छ । ४ स्पर्धा रहेको टेबलटेनिसमा सबै स्वर्णमा बागमतीले जित्यो ।
लैनचौरस्थित राष्ट्रिय टेबलटेनिस प्रशिक्षण केन्द्रमा भएको सिंगल्सको छात्रमा आर्यन शाही र छात्रामा अर्सना महर्जन विजेता भए । फाइनलमा आर्यनले बागमतीकै अर्नव श्रेष्ठलाई ११६, ११७, ७११, १४१२ र अर्सनाले बागमतीकै साइरा शाक्यलाई ११६, ११९, ११९ को सेटमा पराजित गरे । छात्रमा गण्डकीका सुगम पौडेल र कोशीका गौतम तामाङ तेस्रो भए । छात्रामा लुम्बिनीकी सोनम गुरुङ र बागमतीकी प्राज्ना महर्जन तेस्रो भए ।
छात्र डबल्समा बागमतीका आर्यन र अर्नवको जोडी पहिलो यो । उनीहरूको जोडीले फाइनलमा कोशीका गौतम तामाङ र सक्षम बस्नेतको जोडीलाई ११९, ११७, ११६ को सोझो सेटमा हरायो । गण्डकीका सुगम पौडेल र दीपनिशान शाही तथा लुम्बिनीका सुविन क्षेत्री र सुविन थापाको जोडी तेस्रो भए ।
छात्रामा बागमतीका अर्सना महर्जन र साइरा शाक्यको जोडीले फाइनलमा कोशीका स्वस्तिका चौधरी र श्रेया सुवेदीको जोडीलाई १११, ११४, ११२ को सोझो सेटमा हरायो । लुम्बिनीका सोनम गुरुङ र अयाना शाह तथा गण्डकीका सृष्टि खड्का र ब्रिसना बस्नेतको जोडीले कांस्य जित्यो ।
मधेश र सुदूरपश्चिम रग्बी च्याम्पियन
राष्ट्रिय विद्यालय खेलकुदमा रग्बी सेभेन्सको छात्रतर्फ मधेश र छात्रातर्फ सुदूरपश्चिम च्याम्पियन भए । त्रिपुरेश्वरस्थित दशरथ रंगशालामा छात्रको फाइनलमा मधेशले कर्णालीलाई सडन डेथमा पराजित गर्यो । निर्धारित समयमा दुवै पक्षबाट स्कोर हुन नसकेपछि मधेशले अत्तिरिक्त समय १ ट्राइ गर्दै उपाधि जित्यो । गण्डकी तेस्रो भयो ।
छात्रा उपाधि भिडन्तमा सुदूरपश्चिमले कर्णालीलाई हरायो । बागमती तेस्रो भयो । विजेतालाई राखेपका सदस्यसचिव टंकलाल घिसिङलगायतले पुरस्कृत गरे ।"
"पानी जहाज विधेयक, २०८१ राष्ट्रियसभाबाट पारित","काठमाडौँ राष्ट्रियसभाबाट पानीजहाज (सञ्चालन तथा व्यवस्थापन) विधेयक, २०८१ पारित भएको छ । सभाको आजको बैठकमा भैतिक पूर्वाधार तथा यातायात मन्त्री देवेन्द्र दाहालले राख्नुभएको उक्त विधेयक पारित गरियोस् भन्ने प्रस्ताव सर्वसम्मतिबाट पारित भएको हो ।
त्यसअघि बैठकले विधायन व्यवस्थापन समितिको प्रतिवेदनसहित पानीजहाज (सञ्चालन तथा व्यवस्थापन) विधेयक, २०८१ माथि छलफल गरियोस् भन्ने प्रस्ताव सर्वसम्मतिले स्वीकृत गरेको थियो । उक्त प्रस्तावमाथिको छलफलमा सांसदहरु सुरेशकुमार आले मगर, रुक्मिणी कोइराला, तारामान स्वाँर, डा बेदुराम भुसाल र विष्णुबहादुर विश्वकर्माले भाग लिएका थिए।
सो प्रस्तावमाथिको छलफलमा उठेका प्रश्नको जवाफ दिँदै मन्त्री दाहालले प्रस्तुत विधेयकले आन्तरिक जलमार्गमा जलयान सञ्चालन गर्न मार्गप्रशस्त गर्ने तथा जलमार्गमार्फत नेपालको पहुँच समुद्रसम्म पुग्ने विश्वास व्यक्त गरे।
राष्ट्रियसभाको अर्को बैठक यही जेठ ३० गते शुक्रबार अपराह्न १ः१५ बजे बस्नेछ ।"
यु१४ राष्ट्रिय विद्यालय खेलकुद : एथलेटिक्समा लुम्बिनी च्याम्पियन,"काठमाडौँ लुम्बिनी प्रदेश यु१४ राष्ट्रिय विद्यालय खेलकुदअन्तर्गत एथलेटिक्समा सोमबार च्याम्पियन बनेको छ। लुम्बिनी सर्वाधिक ४ स्वर्ण जित्दै च्याम्पियन बन्यो । राष्ट्रिय खेलकुद परिषद् (राखेप) को आयोजनामा भएको प्रतियोगितामा कर्णाली प्रदेश २ स्वर्ण र ५ रजतसाथ दोस्रो भयो ।
गण्डकी प्रदेश र मधेस प्रदेश समान २ स्वर्ण, १ रजत र १ कांस्यसाथ संयुक्त रूपमा तेस्रो भए । १२ स्वर्णका लागि प्रतिस्पर्धा भएकोमा बाग्मती प्रदेश र सुदूरपश्चिम प्रदेशले समान ११ स्वर्ण जिते । त्रिपुरेश्वरस्थित दशरथ रंगशालामा दोस्रो तथा अन्तिम दिन छात्रछात्रामा समान ३३ गरी ६ स्वर्णका लागि प्रतिस्पर्धा भएको थियो ।
छात्र २ सय मिटरमा गण्डकीका हेमराज चौधरी पहिलो भए । उनले निर्धारित दूरी २४९ सेकेन्डमा पूरा गरे । मधेसका आयुश चौधरी दोस्रो तथा कोशीका नितेश भट्टराई तेस्रो भए । सोही स्पर्धाको छात्रामा लुम्बिनीकी अनुजा थारु चौधरी पहिलो भइन् । अनुजाले निर्धारित दूरी तय गर्न ३१४ सेकेन्ड समय खर्चिन् । कोसीकी अस्मिता लाम्गादे दोस्रो तथा मधेसकी वर्षा योञ्जन तेस्रो बने ।
नेपालय इन्टरनेसनल म्यानेजमेन्ट प्रालि को सहआयोजना तथा नेपाल विद्यालय खेलकुद महासंघको संयोजनमा भएको प्रतियोगिताको छात्र ८ सय मिटर दौडमा बागमतीका हस्त सुनारले स्वर्ण जिते । उनले २ मिनेट ०७४ सेकेन्ड समय निकाले । कर्णालीका विवेक बोगटीले रजत तथा कोशी नितेश भट्टराईले कांस्य हात पारे । उक्त स्पर्धाको छात्रामा लुम्बिनीकी चाँदनी पासी २ मिनेट ४७३ सेकेन्ड समयसाथ शीर्ष स्थानमा रहिन् । कोसीकी जुही राई दोस्रो तथा सुदूरपश्चिमकी रचना बोहरा तेस्रो भए ।
छात्र ४ गुणा १ सय मिटर रिलेमा मधेस पहिलो, कोशी दोस्रो र गण्डकी तेस्रो स्थानमा रहे । त्यसै स्पर्धाको छात्रामा लुम्बिनी, कर्णाली र कोशीले क्रमशः शीर्ष तीन स्थान हात पारे ।
बास्केटबल : कोशी र बागमतीलाई उपाधि
यु१४ राष्ट्रिय विद्यालय खेलकुदअन्तर्गत थ्री बाइ थ्री बास्केटबलको उपाधि कोशी र बागमतीले जितेका छन् । कोशी छात्र तथा बागमती छात्रामा च्याम्पियन बने । त्रिपुरेश्वरस्थित राखेपको कोर्टमा भएको छात्र फाइनलमा कोशीले मधेशलाई १७१२ ले पराजित गयो । लुम्बिनी तेस्रो भयो ।
छात्राको उपाधि भिडन्तमा बागमतीले कर्णालीलाई १५३ ले हरायो । कोशीले तेस्रो स्थानमा चित्त बुझायो ।
विजेतालाई राखेप कार्यकारी समितिकी सदस्य एवं प्रतियोगिता संयोजक रञ्जना प्रधान, विद्यालय खेलकुद महासंघका महासचिव राजकुमार कार्की, नेपालयका अध्यक्ष सुवासचन्द्र प्रधानलगायतले एक कार्यक्रमबीच पुरस्कृत गरे । छात्रछात्रा दुवैमा समान ७७ प्रदेशका टिम सहभागी थिए ।"
यू१४ राष्ट्रिय विद्यालय खेलकुद सुरु,"काठमाडौँ मधेश प्रदेशका आदित्य यादव र कोशी प्रदेशकी प्रकृति काफ्लेले यू१४ राष्ट्रिय जुनियर विद्यालय खेलकुदअन्तर्गत एथलेटिक्सको १०० मिटर दौडमा स्वर्ण जितेका छन् । आदित्य छात्र तथा प्रकृति छात्रामा विजेता हुन् ।
त्रिपुरेश्वरस्थित दशरथ रंगशालामा आइतबार आदित्यले ११६ सेकेन्डमा दौड पूरा गरे । कर्णाली प्रदेशका सुरेन्द्र परियारले रजत र कोशी प्रदेशका अंकित ताजपुरियाले कांस्य जिते । प्रकृतिले १४६ सेकेन्ड खर्चिन् । कर्णालीकी गोमा शाहीले रजत र सुदूरपश्चिम प्रदेशकी गौरीकुमारी साउदले कांस्य जिते ।
छात्र ४०० मिटर दौडमा गण्डकी प्रदेशका आयन राना पहिलो भए । उनले ५५६ सेकेन्ड लगाए । सुदूरपश्चिमका रोहित धामी दोस्रो र कोशीका प्रियांशु शाह तेस्रो भए । छात्रामा कर्णालीकी सुष्मा बुढा ६९३ सेकेन्डसहित विजेता भइन् । गण्डकीकी आराध्या चालिसे दोस्रो र बागमती प्रदेशकी शिल्भी नागा तेस्रो बने ।
छात्र लङजम्पमा कर्णालीका सुरेन्द्र सुनार विजेता भए । उनले ५९८ मिटर जम्प गरे । कोशीका नितेश गच्छदार दोस्रो र सुदूरपश्चिमका मोहन परियार तेस्रो भए । उक्त छात्रामा ४१७ मिटर जम्प गरेकी लुम्बिनीकी अनुजा थारु चौधरी पहिलो भइन् । कर्णालीकी करुणा चन्द दोस्रो र कोशीकी प्रकृति काफ्ले तेस्रो भए ।
कुल १२ विधा समावेश एथलेटिक्सको पहिलो दिन ६ स्वर्णका लागि प्रतिस्पर्धा भएकोमा कर्णालीले २ स्वर्ण जितेको छ । कोशी, गण्डकी, मधेश र लुम्बिनीले ११ स्वर्ण जितेका छन् ।
लैनचौरस्थित राष्ट्रिय टेबलटेनिस प्रशिक्षण केन्द्रमा भएको टेबलटेनिसको छात्र डबल्समा बागमतीका आर्यन शाही र अर्नब श्रेष्ठ तथा कोशीका गौतम तामाङ र सक्षम बस्नेतको जोडी फाइनल पुगे ।
छात्रा डबल्समा बागमतीका अर्सना महर्जन र श्रेया शाक्य तथा कोशीकी स्वस्तिका चौधरी र श्रेया सुवेदीको जोडीले फाइनलमा स्थान सुरक्षित गरे । छात्रछात्रा सिंगल्समा क्वाटरफाइनल समीकरण पूरा भएको छ । दशरथ रंगशालामा भएको रग्बीको पहिलो दिन लिग चरणका १२ खेल सम्पन्न भए । सोमबार १४ खेल हुनेछ ।
मूलपानीमा भएको २०२० ओभरको छात्र क्रिकेटमा कोशीले सुदूरपश्चिम प्रदेशलाई ८ विकेट, लुम्बिनीले बागमतीलाई ३ रन र मधेशले कर्णालीलाई ९ विकेटले पराजित गरेका छन् । प्रतियोगितामा सात प्रदेशका ४ सय ७६ खेलाडी सहभागी छन् । २५ स्वर्ण, २५ रजत र ३३ कांस्य पदकका लागि प्रतिस्पर्धा हुनेछ ।
प्रतियोगिताको उद्घाटन त्रिपुरेश्वरस्थित दशरथ रंगशालामा आइतबार अपरान्ह भएको थियो । युवा तथा खेलकुदमन्त्री तेजुलाल चौधरीले १९ औं एसियाली खेलकुदकी ऐतिहासिक रजत विजेता करातेकी एरिका गुरुङलाई ओलम्पिक टर्च हस्तान्तरण गरी प्रतियोगिताको उद्घाटन गरेका थिए । एरिकाले टर्च बोकेर रंगशाला फन्को मार्दा एसियाली खेलकुदकै कबड्डीकी कांस्य विजेता मानमति विष्ट, १३ औं सागका स्वर्ण विजेता उसुका विजय सिन्जाली, कुस्तीका एलिस च्याम्पियनसिप कुस्तीका ऐतिहासिक कांस्य विजेता सुरेश चुनारा मिसिएका थिए । उद्घाटनमा सातै प्रदेशका टोलीको मार्चपास भएको थियो ।
आयोजक राष्ट्रिय खेलकुद परिषद् (राखेप) का अध्यक्षसमते रहेका मन्त्री चौधरीले विद्यालय खेलकुद र युवा खेलाडी उत्पादनमा यो महत्त्वपूर्ण प्रतियोगिता रहेकाले यसलाई निरन्तरता दिनुपर्ने बताए । राखेपका सदस्यसचिव टंकलाल घिसिङले विद्यालय तहबाट खेलकुदको जगलाई बलियो बनाउन जुनियर प्रतियोगिता सुरुआत गरिएको बताए । उनले जिल्ला र प्रदेश तहबाट नै खेलाडी छनोट हुँदै आएकाले प्रतियोगिताबाट उत्कृष्ट प्रतिभा निस्कने विश्वास व्यक्त गरे ।
प्रतियोगिता नेपालय इन्टरनेसनल इभेन्ट म्यानेजमेन्टको सहआयोजना र नेपाल विद्यालय खेलकुद महासंघको संयोजनमा भएको हो ।"
ट्रम्पले किन परिचालन गरे २ हजार नेसनल गार्ड ?,"काठमाडौँ शनिबार राष्ट्रपति डोनाल्ड ट्रम्प प्रशासनले लस एन्जलसमा २ हजार नेसनल गार्डलाई परिचालन गर्ने निर्णय लियो । प्राकृतिक विपत्ति वा हिंसा भड्किन सक्ने जस्ता अत्यावश्यक अवस्थामा खटाइने नेसनल गार्ड परिचालन गर्नुपर्ने अवस्था किन आयो त ?
कागजातिविहीन आप्रवासीहरुलाई देश निकाला गर्ने क्रममा लस एन्जलसमा सयौं प्रदर्शनकारीहरु सडकमा उत्रिएपछि ट्रम्प प्रशासनले यस्तो निर्णय गरेको हो । अमेरिकी सेनाको एक विशेष शाखाको रुपमा रहेको नेसनल गार्डको परिचालन विशेष अवस्थामा मात्रै गरिन्छ । नेसनल गार्ड नै खटाउनुपर्ने अवस्थापछि के लसएन्जलसमा हिंसा भड्किन सक्ने परिस्थिति बनेको हो भन्नेजस्ता प्रश्नहरु पनि उब्जिएका छन् ।
इमिग्रेसन एन्ड कस्टम इन्फोर्समेन्ट (आइसी) ले कागजातिविहीन आप्रवासीहरु बसेका क्षेत्रमा छापा मार्न सुरु गरेपछि स्थिति भड्किएको हो । आइसी संघीय सरकारको यस्तो निकाय हो जसले अवैध रुपमा बसेका आप्रवासीहरुको पहिचान र देश निकाला जस्ता कामहरु गर्ने गर्छ । राष्ट्रपतिको दोस्रो कार्यकाल सुरु गरेपछि ट्रम्पले अवैध आप्रवासीहरुलाइ देश निकाला गर्ने अभियान नै सुरु गरेका थिए । बीबीसीले आइसीले एक लाख भन्दा धेरै 'अवैध' आप्रवासीहरुलाई पक्राउ गरिसकेको लेखेको छ ।
लसएन्जलसका कैयौ स्थानमा कागजातविहीन आप्रवासीहरु र आप्रवासनसम्बन्धी काम गर्ने सरकारी निकायका कर्मचारीबिच झडप भएका खबरहरु सार्वजिनक भएका थिए । रक्षा सचिव पिट हेगसेथले हिंसा जारी रहेको खन्डमा ड्युटी सैनिक पनि परिचालन गरिने बताउँदै सैनिकहरु उच्च सतर्क अवस्थामा रहेको बताएका छन् ।
अलजजिराले केही स्थानमा प्रर्दशनकारीहरुले मेक्सिकोको झन्डा फरफराएको र उनीहरुले सुरक्षाकर्मीमाथी ढुंगा र बोतल प्रहार गरेको र कारमा आगो लगाएको उल्लेख गरेको छ । प्रदर्शनकारीहरु पक्राउ पर्ने क्रम सुरु भएपछि उनीहरु संघीय डिटेन्सन केन्द्र बाहिर जम्मा भएर नाराबाजी समेत गरेका थिए । केहीले भने आइसी बिरुद्द लेखिएका प्लेकार्डसमेत देखाएका थिए ।
ह्वाइट हाउसले भने नेशनल गार्ड परिचालन गर्नुपर्ने अवस्था आउनुमा हिंस्रक भीड जिम्मेवार रहेको बताउँदै आइसीका कर्मचारीमाथी आक्रमण भएको बताएको छ । ह्वाइट हाउसले आफूले चालेका कदमहरु अत्यन्तै जरुरी भएको बताउँदै गैरकानुनी रुपमा अमेरिकामा बसेका अपराधीहरुलाइ निस्तेज पार्न र बढ्दो हिंसाबाट अमेरिकी नागरिकहरुलाई सुरक्षित राख्न यो काम जरुरी रहेको बताएको छ । राष्ट्रपतिले नेसनल गार्ड परिचालन यसैका कारण गरेको पनि ह्वाइट हाउसले बताएको छ ।"
एमाले अखिल राष्ट्रिय सम्मेलन : अध्यक्षका लागि पाँच आकांक्षी,"काठमाडौँ एमाले भ्रातृ संगठन अखिल नेपाल स्वतन्त्र विद्यार्थी युनियन (अनेरास्ववियु)को अध्यक्षका लागि पाँच आकांक्षी देखिएका छन् । एमालेले अखिलमा ३२ वर्षे उमेर हद लगाएपछि सुरु भएको राष्ट्रिय सम्मेलनमा युवाहरुबीच प्रतिस्पर्धा हुन लागेको हो ।
अखिलका निवर्तमान अध्यक्ष समिक बडालका अनुसार अध्यक्षको आकांक्षीहरुमा प्रकाश पौडेल, सुजन कडरिया, अञ्जना सिवकोटी, आरती भट्टराई र दीपक धामी छन् । नेतृत्व चयनका लागि सहमति नभए उनीहरुबीच प्रतिस्पर्धा हुने छ ।
अध्यक्षका पाँच जना आकांक्षी हुनुहुन्छ, उनले भने, महासचिवमा पनि धेरैले आकांक्षा राख्नुभएको छ । महासचिवको आकांक्षीहरुमा स्मृति खनाल, विकास श्रेष्ठ, आरके रोमशलगायत छन् । अखिलको १५१ सदस्यीय केन्द्रीय समितिमा ९ पदाधिकारी हुनेछन् । अखिलको नेतृत्वका लागि सर्वसम्मत चयन गर्ने प्रयास गरेको छ । सम्मेलनमा १४ सय प्रतिनिधि सहभागी छन् ।
एमाले केन्द्रीय सचिवालयको १२ जेठमा बसेको बैठकले अखिलमा ३२ वर्षे उमेर हद लगाउने निर्णय गरेको थियो । पार्टी अध्यक्ष केपी शर्मा ओलीले सचिवालय बैठकमा अबदेखि अखिलमा ३२ वर्षे उमेरहदको निर्णय सुनाएका थिए । तर उनले नै अखिलको २४औं राष्ट्रिय सम्मेलन उद्घाटन गर्दै पार्टीमा भने उमेरहद नलाग्ने बताए । ओलीले पार्टी नेतृत्वमा उमेरभन्दा पनि स्वास्थ्य र कार्यक्षमता हेरिनुपर्ने बताएका हुन् ।
७० वर्ष उमेरका कुरा आयो । ७० वर्षे उमेरहदको विषय फेल खाइसक्यो । अहिले म ७४ चल्दैछु, ७० मा रिटायर्ड हुने भन्ने कुरा फेल खाएन ? ४ वर्ष घटाउन भएन क्यारे उमेर ओलीले भने ।
कहिलेकाहीं आवश्यकताले पनि नेतृत्व दोहोरिने ओलीको भनाइ थियो । चीनमा सी चिनफिङको उदाहरण दिँदै उनले भने, स्वास्थ्यले साथ दिन्छ, दिँदैन, कार्यक्षमता हुन्छ कि हुँदैन मुख्य कुरा हो । चीनमा दुईपटक मात्रै अध्यक्ष हुन पाउने नियम बनाइएको थियो । ६५ वर्षे उमेरहद लगाए पनि सी चिनफिङको नेतृत्वको आवश्यकता देखेपछि चिनियाँ कम्युनिस्ट पार्टीले ल्यायो । अहिले ७२ पुगिसक्नु भयो सी चिनफिङ ।
विद्यार्थी आन्दोलन र खासगरी अनेरास्ववियुको अगुवाइमा २०३६ सालमा जनमतसंग्रहको घोषणा गर्न बाध्य बनाउने यही संगठन भएको र आफूहरूले नै देशमा साँच्चैको लोकतन्त्र र गणतन्त्र ल्याउन बलिदान गरेको ओलीको दाबी छ । विद्यार्थीका नाममा तोडफोड, कुटपिट, शिक्षालयमा आगजनी र तालाबन्दी गर्ने खालका हिंसात्मक क्रियाकलापका लागि अनेरास्ववियुका लागि छुट नहुने बताउँदै उनले यस संगठनलाई परिवर्तनकारी, सभ्य र जिम्मेवारी संगठनका रुपमा रहन निर्देशन दिए ।"
स्थानीय तहका उपप्रमुख तथा उपाध्यक्षहरूको राष्ट्रिय सम्मेलन सुरु,"विराटनगर स्थानीय तहका उपप्रमुख तथा उपाध्यक्षहरुको राष्ट्रिय सम्मेलन शुक्रबारदेखि विराटनगरमा सुरु भएको छ । विराटनगर महानगरपालिकाको आयोजनामा सुरु सम्मेलनमा देशभरका २ सय ९१ वटा स्थानीय तहका उपप्रमुख तथा उपाध्यक्षहरूको सहभागिता छ ।
सम्मेलनको उद्घाटन पूर्वराष्ट्रपति विद्यादेवी भण्डारीले गरिन् ।
विराटनगर महानगरपालिकाकी उपप्रमुख शिल्पा निराला कार्कीका अनुसार सम्मेलनमा कोशी प्रदेशका सबै पालिका, देशका ६ महानगर, ११ उपमहानगर, मधेश प्रदेशका ७२ पालिका, बागमतीका ४१ पालिका र अन्य दुई प्रदेशका केही नगरपालिकाका प्रतिनिधिहरू सम्मेलनमा सहभागी भएको जनाइन् ।
दुई दिने सम्मेलनमा स्थानीय तहले निर्माण गरेका कानुनको प्रभावकारी कार्यान्वयन, न्यायिक समितिको अधिकार विस्तार, वित्तीय संघीयता र उपप्रमुखहरूको भूमिकाबारे व्यापक छलफल हुनेछ । सम्मेलन सम्पन्न गर्न अनुमानित ४२ लाख रुपैयाँ खर्च लाग्ने जनाइएको छ । सम्मेलनका लागि कोशी प्रदेश सरकारले १० लाख रुपैयाँ सहयोग गरेको छ ।
स्थानीय सरकार संघीय शासनको सबैभन्दा तल्लो तहका रूपमा जनताको नजिकको सरकार भएकाले उपप्रमुखहरूको भूमिका विकास निर्माणको अनुगमनदेखि न्यायिक संयन्त्रको सशक्त सञ्चालनसम्म महत्वपूर्ण रहेको बताइएको छ ।
सम्मेलनमा संवैधानिक व्यवस्थाअनुसार विकेन्द्रित न्याय प्रणाली, न्यायिक समितिको संयोजन क्षमता र कार्यदक्षताबारे संवैधानिक विज्ञ काशीराज दाहाल, वित्तीय संघीयता संस्थागत गर्ने उपायबारे डा गोपी खनाल र स्थानीय सरकार सञ्चालनमा उपप्रमुखहरूको भूमिकाबारे रमेश अधिकारीले कार्यपत्र प्रस्तुत गर्नेछन् ।"
दशकदेखि अधुरै छन् राष्ट्रिय गौरव र रणनीतिक योजना,"काठमाडौँ बागलुङ जिल्लाभित्र तीनवटा राष्ट्रिय गौरवका आयोजना छन् । चारवटा रणनीतिक सडक र आधा दर्जन ठूला भवन तथा त्यति नै पक्की पुल वर्षौंदेखि निर्माणाधीन छन् । ती सबै आयोजना दशकदेखि अधुरै छन् ।
सञ्चालनमा आउन नसकेका ती योजना बेलाबेला चुनावी नारा मात्रै बन्ने गरेका छन् । २०७१ सालमा ठेक्का लगाइएको मध्यपहाडी लोकमार्गको सदरमुकाम बाग्लुङ बजारदेखि घोडाबाँधे तर्फको २५ किमि सडक अहिलेसम्म पूरा भएको छैन । पटकपटकको म्याद थपेर पनि ठेकदारले काम अलपत्र पारेपछि सूर्य कन्स्ट्रक्सनको ठेक्का रद्द भएको छ भने सिद्धिसाइ भारत संयुक्त निर्माण कम्पनीले पनि काम अलपत्र पारेको छ । पेटी ठेकेदारमार्फत थालिएको काम पनि पूरा भएको छैन ।
सडक जोखिमपूर्ण भएपछि जिल्लाभित्र र पश्चिम नेपालका रुकुम, जाजरकोट, दैलेख, रोल्पा र डोल्पादेखि चल्ने बस तथा अन्य सवारीका यात्रीले सास्ती खेपेका छन् । यो खण्डमा हिउँदमा धुलाम्मे, बर्सातमा हिलाम्मे हुने गरेको छ । पहिरोले सडक अवरुद्ध भइरहन्छ ।
निर्माण भइसकेको सडकखण्ड पनि जीर्ण छ । गलकोट नगरपालिका१ चौराहा र झाँक्रीस्थान, वडा ९ को मल्ममा पनि सडक अलपत्र छ । वडा ११ मा दरमखोला जलविद्युत् कम्पनीले सडक अतिक्रमण गरेपछि जोखिमयुक्त भएको छ । बनिनसक्दै ठाउँठाउँमा व्यक्तिगत घर बनाएर पनि मापदण्ड मिचिएको छ । निर्माण सुरु भएको १२ वर्षसम्म पनि राजपत्र प्रकाशित नभएपछि सडक अतिक्रमण भइरहेको हो ।
कालीगण्डकी करिडोरको बलेवा मालढुंगा खण्ड पनि अलपत्र छ । बिहीबार पनि पहिरोबाट ढुंगा खसेर एक सवारीमा क्षति पुगेको छ । एक्लेसालमा ५ वर्षदेखि खसेको पहिरो व्यवस्थापन नभएपछि पटकपटक सवारी अवरुद्ध भइरहन्छ । पहिरोको विकल्पसमेत खोजिएको छैन ।
बलेवादेखि गुल्मीको रिडीसम्मको ६० किलोमिटर कालोपत्र भइसक्दा बिडारी कन्स्ट्रक्सनको जिम्माको १० किलोमिटर खण्ड अलपत्र परेको हो । यो खण्डको सडक नबन्दा दक्षिण बागलुङवासीसहित गुल्मी, पाल्पादेखि मुक्तिनाथका लागि छोटो बाटो भन्दै हिँडेका यात्री अलपत्र छन् । अहिले पनि यो खण्ड पानी पर्दा हिलाम्मे भएको छ । स्थानीय तहले पटकपटक पहल गरेर पनि ठेकदार कम्पनीले काम पूरा नगरेको हो ।
बागलुङको चौथो जिल्ला सभाले ती दुवै योजनासहितका दर्जनभन्दा बढी अलपत्र काम छिटो सक्न राज्यको ध्यानाकर्षण गराउने निर्णय गरेको छ । हामी बाध्य भयौं, वर्षौदेखि जोखिमयुक्त सडकमा हिँड्नुपर्ने बाध्यता हटाउने निर्णयमा पुग्यौं, समन्वय समिति प्रमुख अमरबहादुर थापाले भने, काम लिएर अलपत्र पार्ने ठेकदारलाई कडा कारबाहीको लागि सिफारिस पनि गरेका छौं । अनुगमन समितिको हैसियतले राज्यको ध्यानाकर्षण गराएको उनले बताए ।
सालझन्डी ढोरपाटन सडकको बागलुङ खण्डमा पनि काम भएको छैन । निर्माण सुरु भएको १६ वर्ष पुग्दा यो सडकको बागलुङ खण्डमा यात्रुले कष्ट भोग्न बाध्य छन् । अझै पनि बागलुङभित्रको ६१ किलोमिटरमध्ये अधिकांश ट्रयाक मात्रै खुलेको छ । त्यो पनि यसअघि नै ग्रामीण सडकको रुपमा खुलेको खण्डमा त कुनै परिवर्तन नै भएको छैन । हामीले काम गरौं बेरुजु आउँछ, नगरौं जनताले सास्ती खेपेका छन्, बडिगाड गाउँपालिकाका उपाध्यक्ष भीमसेन वनले भने, काम नगर्नेलाई कारबाही गर्न मन्त्रालयमा पहल गरेका छौं । तत्काल सडक निर्माणको काम थालेर पूरा गर्न पनि पहल गरेको बताए ।
जिल्लाभित्रको ६१ किमि सडकमध्ये बुर्तिबाङदेखि ढोरपाटन पुग्ने सडकभित्रको पनि २२ किलोमिटर खण्डको ठेक्का अलपत्र छ । बुर्तिबाङ फल्लेघर ग्राभेल गर्न ठेक्का लिएको स्वच्छन्द, ओमबुद्ध संयुक्त निर्माण कम्पनीले तोकिएको समयमा ३५ प्रतिशत मात्रै काम गरेर अलपत्र पारेको हो । तोकिएको समय सकेर थपिएको समयमा पनि कुनै प्रगति नभएको सालझण्डी ढोरपाटन सडक आयोजनाका प्रमुख गागलबहादुर भण्डारीले बताए ।
२०७८ कात्तिकमा ठेक्का लिएर २०८१ वैशाख ४ गते पूरा गर्ने लक्ष्यको ३० प्रतिशत मात्रै काम भएको हो । त्यो पनि संरक्षण नभएर सबै ठाउँ भत्केको छ । चिप्लो र खाल्डैखाल्डा भएकोले यात्रीले जोखिम मोलेर यात्रा गरिरहेका छन् । २५ करोड ६१ लाख रुपैयाँमा ठेक्का लिएकोमा अहिलेसम्म वित्तीय प्रगति पनि ३० प्रतिशत माथि जान नसकेको हो ।
बुधबार सम्पन्न भएको जिल्ला सभाले लोकमार्गको उपल्लाचौरदेखि बिहुँ खण्ड, सालझन्डी ढोरपाटन र करिडोरलाई पहिलो प्राथमिकतामा राखेर निर्माण गर्न ध्यानाकर्षण गराउने निर्णय गरेको छ । त्यसबाहेक गलकोट र जैमिनी नगरपालिकाको प्रशासकीय भवन पनि म्याद सकिँदा ५० प्रतिशत प्रगति गरेर अलपत्र छ ।
कुश्मीसेराबरेङशान्तिपुर रणनीतिक सडक अलपत्र परेपछि स्थानीयले पटकपटक आन्दोलन गरेका छन् । गलकोटको हरिचौरदेखि मल्म, पाण्डवखानी हुँदै गुल्मी जोड्ने सडक, बुर्तिबाङदेखि बोङगादोभान, सोले हुँदै म्याग्दी जोड्ने सडक, गलकोटदेखि ताराखोला हुँदै म्याग्दी जोड्ने सडक पनि अलपत्र छन् । ती चारवटै रणनीतिक सडक हुन् ।
दरमखोला र भुजीखोलाका पक्की पुल दशकदेखि अलपत्र छन् । ती सबै योजनाबारे सभाले गम्भीर ध्यानाकर्षण गराएको हो । दशकअघिका योजना अलपत्र पारेपछि ठेक्का रद्द भएपछि नयाँ सुरु नभएको हो । ठेक्का रद्द भएको र नयाँ कामका लागि रकमको सुनिश्चतता नभएको, कानुनी अड्चन आएको र बाँकी कामको लागि प्राविधिक रुपमा के गर्ने भन्ने निर्णय नभएर काम अगाडि बढ्न नसकेको सडक डिभिजन कार्यालय बागलुङका इन्जिनियर सागर भण्डारीले बताए ।
गौरवका आयोजना अलपत्र पर्नु दुर्भाग्य भएकाले काम थाल्न सरकारको ध्यानाकर्षण गराउने बागलुङ क्षेत्र नं १ का सांसद तथा पूर्वउपप्रधानमन्त्री चित्रबहादुर केसीले बताए । काम अलपत्र पारेर ठेकेदारहरुले राज्यलाई प्रभावमा पारेका छन्, केसी भन्छन्, काम ठग्नेलाई कडा कारबाही नगरेसम्म ठूला योजना सधैं अलपत्र पर्छन् । कारबाही गर्न निर्मम बन्नुपर्ने र काम गरेकालाई पुरस्कृत गर्नुपर्ने उनले सुझाए ।"
राखेपले यू१४ राष्ट्रिय विद्यालय खेलकुद गर्ने,"काठमाडौँ राष्ट्रिय खेलकुद परिषद् (राखेप) ले आइतबारदेखि यू१४ राष्ट्रिय विद्यालय खेलकुद प्रतियोगिता गर्ने भएको छ । विद्यालय तहका प्रतिभाशाली खेलाडीलाई राष्ट्रिय स्तरमा प्रतिस्पर्धा गर्ने अवसर प्रदान गर्ने उद्देश्यसाथ विद्यालय खेलकुद गरिएको राखेपले जनाएको छ ।
प्रतियोगितामा सात प्रदेशका ४ सय ७६ खेलाडीको सहभागिता रहने शुक्रबार पत्रकार सम्मेलनमा परिषदका सदस्यसचिव टंकलाल घिसिङले बताए । जिल्लाप्रदेश छनोट चरण पार गरी राष्ट्रिय खेलकुदमा ती खेलाडी सहभागी हुने छन् ।
एथलेटिक्स, टेबलटेनिस, थ्री बाइ थ्री बास्केटबल, रग्बी सेभेन्स, ब्याडमिन्टन र छात्र क्रिकेटको प्रतिस्पर्धा हुनेछ । एथलेटिक्समा छात्रछात्रामा ६६ तथा टेबलटेनिस र ब्याडमिन्टनमा छात्रछात्रामा २२ विधामा खेल हुनेछ । क्रिकेट ट्वान्टी२० संरचनामा २० ओभरको हुनेछ ।
नेपालय इभेन्ट म्यानेजमेन्ट प्रालिको सहआयोजना तथा एक्सपर्ट एजुकेसन भिसा सर्भिसेसको मुख्य प्रायोजनमा हुन लागेको प्रतियोगितामा २५ स्वर्णसहित ८३ पदकका लागि प्रतिस्पर्धा हुनेछ । एथलेटिक्स र रग्बी त्रिपुरेश्वरस्थित दशरथ रंगशाला, टेबलटेनिस लैनचौरस्थित राष्ट्रिय टेबलटेनिस प्रशिक्षण केन्द्र, बास्केटबल राखेप हाता, ब्याडमिन्टन बूढानीलकण्ठस्थित ब्याडमिन्टन एकेडेमी तथा क्रिकेट मूलपानी मैदानमा खेलाइने छ । क्रिकेट जेठ २५ देखि २९ सम्म सञ्चालन हुनेछ । बाँकी ५ खेल जेठ २५ र २६ गत हुनेछ ।
सदस्यसचिव घिसिङले खेलकुदको जग ग्रासरुट भन्ने धेरै सुनिए पनि व्यहारमा त्यति लागू नभएको हुँदा राखेपले जुनियर प्रतियोगिताको अवधारणा अघि सारेको बताए । एक्सपर्टका खेम संग्रौलाले खेलकुद मानिसलाई अनुशासित र स्वस्थ बनाउने महत्वपूर्ण क्षेत्र भएकाले लामो समयदेखि आफ्नो संस्था खेलकुदसँग जोडिएको बताए ।
नेपालयका अध्यक्ष सुवासचन्द्र प्रधानले पब्लिकप्राइभेट पार्टनरसिपअन्तर्गत जुनियर प्रतियोगिताका लागि राखेपसँग सहकार्य गरेको बताए । नेपाल विद्यालय खेलकुद महासंघका महासचिव राजकुमार कार्कीले राखेप, प्याब्सन, एनप्याब्सन र शिक्षक महासंघसँग सहकार्य गरी जुनियर प्रतियोगितालाई अगाडि सारिएको बताए ।"
नेसनल टिम तेक्वान्दो च्याम्पियनसिप हुने,"काठमाडौँ नेपाल तेक्वान्दो संघले प्रथम एनटीए नेसनल टिम तेक्वान्दो च्याम्पियनसिप असार पहिलो साता आयोजना गर्ने भएको छ । ग्योरोगी विधा (फाइट) मा मात्र असार १ र २ गते राजधानीमा हुने च्याम्पियनसिप विश्व तेक्वान्दोको टिम ग्योरोगीको नियमअनुसार खेलाइने आयोजक संघले बिहीबार पत्रकार सम्मेलनमा बतायो ।
प्रतियोगितामा १२१४ वर्ष उमेर समूहमा क्याडेट गर्ल्सब्वाइज टिम तथा १५१७ वर्ष उमेर समूहमा जुनियर गर्ल्सब्वाइज टिम गरी ४ विधा समावेश गरिएको छ । टिम च्याम्पियनले ५० हजार र दोस्रोले २५ हजार रुपैयाँसहित ट्रफी जित्ने छन् । कुल ३ लाख रुपैयाँ पुरस्कार राशि रेहेको छ ।
प्रतियोगितामा ७ सय खेलाडीले भाग लिने अपेक्षा गरिएको छ । करिब १२ लाख ५५ हजार खर्च लाग्ने र सम्पूर्ण रकम तेक्वान्दो संघले व्यवस्थापन गर्ने जनाइएको छ ।"
राष्ट्रिय आविष्कार केन्द्रद्वारा कृषि औजार कारखाना वीरगन्जबाट व्यावसायिक उत्पादन र बिक्री वितरण सुरु,"पर्सा सञ्चालनमा आएको २८ महिनापछि राष्ट्रिय आविष्कार केन्द्रले कृषि औजार कारखाना वीरगन्जबाट व्यावसायिक उत्पादन सुरु गरेको छ । केन्द्रले यही जेठ १ गते विभिन्न कृषि उपकरणहरु उत्पादनपछि बिक्री गर्न थालेको हो ।
केन्द्र वीरगन्जका प्रमुख तथा इन्जिनियर रितेश देवका अनुसार, केन्द्रले हाललाई धान रोप्ने हाते ट्याक्टर चलाउन तथा हिलोको झारपात हटाउन उपयोगी हुने प्याडी विडर केज ह्विल, धान रोप्ने हाते मेशिन राइस प्लान्टर, कोदो रोप्ने मिलेट प्लान्टर र माछा पालनमा उपयोगी हुने फिस इन्क्युवेटर तथा अक्सिजन टावरको उपकरण बिक्री बितरण गरी रहेको छ ।
प्याडी विडर केज ह्विलको मूल्य २ हजार ५ सय देखि ३ हजार रुपैयाँ, फिस इन्क्युवेटर र अक्सिजन टावरको जोडीको मूल्य १ लाख रुपैयाँ, राइस प्लान्टर मेशिनको मूल्य १५ देखि २० हजार र मिलेट प्लान्टर मेशिनको मूल्य १५ हजार रुपैयाँ रहेको उनले बताए ।
हालसम्म प्याडी विडर केज उपकरण १ सय थान भन्दा बढी बिक्री भई सकेको र यो उपकरणको थप ५ सय थानको अर्डरसमेत रहेको उनले बताए ।
फिस इन्क्युवेटर र अक्सिजन टावर उपकरण १२ सेट अर्डरमा बिक्री भई सकेको छ । हातले चलाउने धान रोप्ने राइस प्लान्टर मेशिन १५ वटा तयार गरी बिक्रीका लागि राखिएको छ । किसानले धेरै चासो र जिज्ञासा राखेकाले रोपाइँ अघि नै यी मेशिन बिक्री भई सक्ने इन्जिनियर देव बताउँछन् ।
कोदो रोप्ने मिलेट प्लान्टर मेशिनको बारेमा पनि किसानको धेरै जिज्ञासा आइरहेकाले यो मेशिनले पनि राम्रो बजार लिने सम्भावना रहेको उनले बताए ।
केन्द्रले बिक्री बितरण गरी रहेका यी उपकरण हालसम्म नेपालमा पहिलो पटक उत्पादन भएको पनि इन्जिनियर देवले बताए । यसअघि यी उपकरण कित भारत नत्र चीनबाट आयात गर्नुपर्थ्यो, उनले भने, अब स्वदेशमै उत्पादन हुन थालेका यी उपकरण विदेशीभन्दा सस्तो र बलियो पनि छ ।
स्वदेशमा उत्पादन हुँदा बलियो र भरपर्दो पनि हुनुका साथै स्वदेशी प्राविधिकबाटै मर्मत सम्भारको पनि सुविधा पाइने उनले बताए । ढुवानी लागत पनि कम पर्ने भएकाले स्वदेशी उत्पादन तुलनात्मक रुपमा किसानलाई सस्तो पर्न जाने उनको दाबी छ ।
हाल बर्खे बाली धानको रोपाइँको सिजन संघारमै आइपुगेकाले तत्काललाई धान बालीलक्षित कृषि उकरणहरु उत्पादन र बिक्रीमा बढी ध्यान केन्द्रित गरिएको उनले बताए । धान सिजनको समाप्तिपछि अन्य उपकरणको उत्पादन र बिक्रीलाई पनि प्राथमकितामा राख्ने उनले बताए ।
केन्द्रले मंगलबार लेजर वेल्डिङ मेशिनको रुपमा नयाँ उपकरण कृषि औजार कारखाना वीरगन्जमा भित्र्याएको इन्जिनियर देवले जानकारी दिए । ३ हजार वाटको उक्त उपकरण १८ लाख रुपैयाँमा खरिद गरिएको हो । टेण्डर प्रक्रियाबाट खरिद गरी चीनमा उत्पादित उक्त उपकरण कारखानामा ल्याइएको हो ।
यो मेशिनले धातुको खिया सफा गर्ने, काटने र वेल्डिङ गर्ने तीन वटै मुख्य काम गर्ने भएकाले यसले कारखानाको उत्पादन क्षमतामा वृद्धि पुर्याउन सहयोग मिल्ने देवले बताए । केन्द्रका अध्यक्ष एवम् वैज्ञानिक महावीर पुनले आफ्नो आत्मकथा पुस्तक बिक्री गरेर संकलन गरेको रकमबाटै हाल कारखाना सन्चालनको सम्पूर्ण काम अघि बढेको उनले बताए ।
कारखानामा हालसम्म केन्द्रले धान काट्ने रिपर, आलु खन्ने डिगर, आलु रोप्ने प्लान्टर, धान रोप्ने राइस प्लान्टर, गोबर पेल्ने डङग डिवाटरिङ, प्लाष्टिक बनाउने मल्चर, सुख्खा घाँस काट्ने, धान गोड्ने, खन्ने आदि काम गर्ने विडर मेशिनको सफल परीक्षण उत्पादन गरी सकेको छ । यसबाहेक कुटो,कोदालो, चाप कटर आदि ससाना कृषि उपकरण पनि उत्पादन गरिसकेको छ ।
कारखानामा हाल ३७ जनशक्ति कार्यरत छन् । तीनमा मेकानिकलइण्डष्ट्रियलइलेक्ट्रिकल इन्जिनियर, मेकानिकल ओवरसियर र फेब्रिकेटर टेक्निसियन रहेका छन् । २०७९ माघ १ देखि केन्द्रले नेपाल सरकारबाट यो कारखाना आफ्नो जिम्मामा लिई सञ्चालन गरिरहेको छ ।
बिक्रम सम्वत् २०२४ सालमा तत्कालीन राजा महेन्द्रले शिलान्यास गरी सञ्चालन आएको कृषि औजार कारखाना २०४६ सालको परिवर्तन पछि रुग्ण अवस्थामा गएपछि २०४९ सालमा बन्द गरिएको थियो ।
नेपाल सरकारले वाचा गरेअनुसार कारखाना सञ्चालन गर्न २० करोड रुपैयाँ नदिएको गुनासो गर्दै केन्द्रका सञ्चालक वैज्ञानिक महावीर पुन आफ्नै आत्मकथा संग्रहित पुस्तक बेचेर उक्त रकमको जोहो गर्ने अभियानमा छन् । हाल झापाको बेलवारीमा आफ्नो आत्मकथा पुस्तक बिक्रीमा व्यस्त रहेको पुनले १२ करोड रुपैयाँ भन्दा बढी जोहो गरी सकेका छन् ।"
पोखरामा प्रचण्ड कप राष्ट्रिय महिला भलिबल प्रतियोगिता हुँदै,"पोखरा नेसनल स्पोर्ट्स एकेडेमीको आयोजनामा यहि जेठ २७ देखि ३१ सम्म पोखरामा प्रचण्ड कप राष्ट्रिय महिला भलिबल प्रतियोगिता आयोजना हुने भएको छ ।
प्रतियोगितामा राष्ट्रियस्तरका ६ प्रमुख महिला टिमहरू नेपाल आर्मी क्लब, नेपाल पुलिस क्लब, सशस्त्र प्रहरी बल, गण्डकी प्रदेश, न्यु डायमन्ड युथ स्पोर्ट्स क्लब र एभरेस्ट भलिबल क्लबको सहभागिता रहनेछ। प्रतियोगिता राउन्ड रोबिन लिगका आधारमा खेलाइनेछ।
एकेडेमीले बुधबार पत्रकार सम्मेलन आयोजना गरी प्रतियोगिताबारे जानकारी दिएको हो । अखिल नेपाल खेलकुद महासंघको सहआयोजनामा हुने प्रतियोगिताको उपाधि विजेता टिमले ६ लाख, उपविजेताले ३ लाख र तेस्रो हुने टिमले १ लाख रुपैयाँ पुरस्कार पाउनेछन् । सर्वोत्कृष्ट खेलाडीले ३० हजार र विभिन्न विधाका उत्कृष्ट खेलाडीले जनही २० हजार रुपैयाँ प्राप्त गर्नेछन् ।
सहभागी टिमहले ३ जना विदेशी खेलाडी समावेश गर्न पाउने व्यवस्था गरिएको एकेडेमीका अध्यक्ष दीपक कोइरालाले बताए । 'भलिबललाई राष्ट्रिय खेल घोषणा गरिएको सन्दर्भमा हामीले यसको विकास र व्यावसायिक उचाइमा पुर्याउने उद्देश्यले प्रचण्ड कप सुरु गरेका हौं,' उनले भने, 'यो प्रतियोगिता महिला भलिबल खेलाडीहरूको क्षमताको पहिचान र प्रवर्द्धनमा एक कोसेढुंगा बन्ने विश्वास लिएका छौं ।'
उनले आगामी वर्ष पनि प्रतियोगितालाई निरन्तरता दिने प्रतिबद्धता व्यक्त गर्दै फागुनसम्म पुरूष भलिबल प्रतियोगिता आयोजना गर्ने उल्लेख गरे । अखिल नेपाल खेलकुद महासंघका अध्यक्ष शिव कोइरालाले वृहत् खेलकुद महोत्सव आयोजनाको तयारी गरिरहेको सुनाए ।"
जातीय भेदभाव तथा छुवाछुत उन्मूलन राष्ट्रिय दिवस मनाइँदै,"काठमाडौँ आज जातीय भेदभाव तथा छुवाछुत उन्मूलन राष्ट्रिय दिवस मनाइँदैछ । नेपालमा दलित समुदायमाथि हजारौँ वर्ष पहिलेदेखि हुँदै आएको जातीय भेदभाव तथा छुवाछूत प्रथाको अन्त्य गर्ने प्रणसहित २०६३ साल जेठ २१ गते तत्कालीन व्यवस्थापिका संसद्ले छुवाछूतमुक्त राष्ट्र घोषणा गरेको थियो ।
उक्त दिनको स्मरणमा त्यसयता नेपालमा हरेक वर्ष जेठ २१ मा जातीय भेदभाव तथा छुवाछुत उन्मूलन राष्ट्रिय दिवस मनाउने गरिएको छ ।
दिवसको अवसरमा राष्ट्रिय दलित आयोग र सामाजिक संघसंस्था, राजनीतिक दलका भातृ संस्थाहरू र दलित अधिकारकर्मीहरुको अगुवाईमा देशभरि विभिन्न्न कार्यक्रमहरू हुँदैछन् । दिवसको अवसरमा बुधबार राष्ट्रिय दलित आयोगले काठमाडौँमा राष्ट्रिय सभाका अध्यक्ष नारायण दाहालको प्रमुख आतिथ्यतामा विशेष कार्यक्रम गर्दैछ ।
नेपाली कांग्रेसको दलित समन्वय तथा सहजीकरण विभागले पनि सानेपास्थित केन्द्रीय कार्यालयमा अन्तरक्रिया कार्यक्रमको आयोजना गरेको छ । कार्यक्रममा सभापति शेरबहादुर देउवासहित नेताहरूले सम्बोधन गर्ने छन् । त्यस्तै, नेकपा माओवादी केन्द्रनिकट नेपाल दलित मुक्ति मोर्चाले पनि विशेष कार्यक्रमको आयोजना गरी दिवस मनाउँदैछ ।
सरकारले जातीय विभेद र छुवाछूत अन्त्यको घोषणा गरेपनि समाजमा दलित समुदायमाथि अझै पनि विभेद र बहिष्करण भोग्दै आएका छन्।"
नेपाली राष्ट्रिय फुटबल टिमको घोषणा,"काठमाडौँ नेपाली राष्ट्रिय पुरुष फुटबल टिमका मुख्य प्रशिक्षक म्याट रसले सोमबार हङकङ र लाओसविरुद्धको अन्तर्राष्ट्रिय खेलका लागि २३ सदस्यीय टिम घोषणा गरेका छन् । नेपालले जुन ५ मा हङकङविरुद्ध मैत्रीपूर्ण अन्तर्राष्ट्रिय खेल खेल्दैछ ।
लाओसविरुद्धको खेल भने जुन १० मा हुनेछ र यो एसिया कपको छनोट खेल हुनेछ । प्रशिक्षक म्याटले घोषणा गरेको टिमको कप्तानमा किरण चेम्जोङ रहेका छन् । उनीसागै टिमका अन्य गोलरक्षकमा विशाल सुनार र दीप कार्की छन् ।
टिमका अन्य सदस्यमा अशिषेक लिम्बू, अनन्त तामाङ, अञ्जन विष्ट, एरिक विष्ट, आयुष घलान, विमल पाण्डे, जिलेप्सीजंग कार्की, कृतिषरत्न छुन्जु, कुशल देउवा, लाकेन लिम्बू र मणिकुमार लामा रहेका छन् । यस्तै टिममा मनिष डांगी, रोहित चन्द, रोहन कार्की, सनिश श्रेष्ठ, सिर्जनराज गौत्तम, सुमन श्रेष्ठ, सुमित श्रेष्ठ, सुवास ठकुरी बम र योगेश गुरुङ परहेका छन् ।"
राष्ट्रिय टेलिभिजन प्रसारक संघ लुम्बिनीमा ज्ञवाली,"बुटवल राष्ट्रिय टेलिभिजन प्रसारक संघ लुम्बिनीको अध्यक्षमा बुद्ध टेलिभिजन बुटवलका उपाध्यक्ष गोपाल ज्ञवाली चयन भएका छन् ।
लुम्बिनीमा आइतबार सम्पन्न अधिवेशनले उपाध्यक्षमा अर्जुनराज उपाध्याय, सचिवमा सन्तोष बस्याल, कोषाध्यक्षमा आरके सित्तल, सहसचिवमा थानेश्वर घिमिरेलाई चयन गरेको हो । त्यस्तै, सदस्यहरूमा जीवन अधिकारी, पोमनारायण पौडेल, श्री रायमाझी, रिता केसी र संगीता भण्डारी रहेका छन् ।
संघले शनिबार र आइतबार दुई दिन लुम्बिनीमा टेलिभजनहरूको राष्ट्रिय कार्यशाला गोष्ठी पनि गरेको थियो । गोष्ठीले देशभिरका टेलिभिजनहरूसँग सहकार्य गर्ने र टेलिभिजनका समस्याहरूका सन्दर्भमा एकता गरेर अघि बढ्ने निष्कर्ष निकालेको छ । कार्यशाला एवं अधिवेशनको लुम्बिनीका मुख्यमन्त्री चेतनारायण आचार्यले शनिबार उद्घाटन गर्दै लुम्बिनीको महत्त्व अन्तर्राष्ट्रियस्तरमा फैलाउन सञ्चारमाध्यमहरूले महत्त्वपूर्ण जिम्मेवारी निर्वाह गर्नुपर्ने बताएका थिए ।
कार्यशालामा लुम्बिनी प्रदेशका पूर्व मुख्यमन्त्री, वर्तमान मन्त्रीहरु, संघीय सांसद, प्रदेश सांसद, देशभरका टेलिभिजन सञ्चालकहरुको सहभागिता रहेको थियो । नवनिर्वाचित अध्यक्ष ज्ञवालीले टेलिभिजनहरूको प्रवर्द्धनका लागि सबैसँग सहकार्य गरेर अगाडि बढ्ने बताए ।"
राष्ट्रिय पशुपन्छी अधिकार दिवस मनाइयो,"काठमाडौँ मानिसद्वारा मारिएका सबै पशुपन्छीको स्मरणमा दुई मिनेटको मौन धारण गर्दै एनिमल सेभ, नेपालले राष्ट्रिय पशुपन्छी अधिकार दिवस (नार्ड) मनाइएको छ ।
कार्यक्रममा पशुपन्छीको सम्झनामा दियो बाल्ने र पशुपंक्षीका तस्बिरमा फूल चढाएर श्रद्धाञ्जलीसमेत दिइएको थियो । एनिमल सेभ नेपाल नेपालभर जनावरहरूको अधिकार प्रवर्द्धन गर्ने पशु अधिकार संस्था हो ।
कार्यक्रममा पशुपंक्षीलाई कष्ट नदिइकन, पशुको माछामासुलगायत भोजन नखाइ पनि जीवन जिउन सकिन्छ भन्नेबारे अभियन्ताहरूले विचार राखेका थिए । आयोजकले शाकाहारी जीवनशैलीबारे नेपाल र विश्वभर भइरहेका प्रगतिबारे पनि सहभागीहरूलाई जानकारी गराएका थिए । कार्यक्रमको सुरुवात बुद्ध पार्क (स्वयम्भू गेट)बाट भगवान पाउ पार्कसम्मको शान्तिपूर्ण र मौन पदयात्राबाट सुरु भएको थियो । कार्यक्रममा नेपाल शाकाहारी संघका अध्यक्ष कृष्ण गुरुङले गीत प्रस्तुत गरेका थिए भने रघु आदित्य लिखित पुस्तक शाकाहार तर्काधार सार्वजनिक भएको थियो ।"
राष्ट्रिय हितको पक्षमा उभिँदा एमालेमाथि आक्रमण भइरहेको छ : वरिष्ठ उपाध्यक्ष पोखरेल,"काठमाडौँ नेकपा एमालेका वरिष्ठ उपाध्यक्ष ईश्वर पोखरेलले नेकपा एमालेले लिएको सही राजनीतिको रूपी शरीरमा विज्ञताको मांसपेशी भर्न सकिए मात्रै सुन्दर नेपाल निर्माण सम्भव हुने बताएका छन् ।
शनिबार काठमाडौँमा आयोजित बुद्धिजीवी परिषद्को महाधिवेशनमा बोल्दै उनले एमालेले लिएको उद्देश्यअनुसार अघि बढ्न सके मात्र देश समृद्ध र सुन्दर बन्ने जिकिर गरे । उनले बुद्धिजीवीहरूले आफ्नो ज्ञान बाँडेर मुलुकलाई समृद्ध बनाउन सक्ने उल्लेख गरे ।
एमालेले विगतमा कमजोरी गरेर अहिले आक्रमण भइरहेको भन्ने नसोच्न आग्रह गर्दै, एमालेले लिएका सही अडान र हितमाथि आक्रमण भइरहेको उनको भनाइ थियो । राष्ट्रिय हित, स्वाभिमान, स्वाधीनता, स्वतन्त्रता र अखण्डताको पक्षमा दृढतापूर्वक उभिएका कारण एमालेमाथि आक्रमण भइरहेको उनले बताए । नेपालका कुनै पनि पार्टीहरू एमालेको जस्तो उचाइमा पुग्न नसक्ने दाबी पनि उनले गरे ।
वरिष्ठ उपाध्यक्ष पोखरेलले भने, यति बेला हामीले नेकपा एमालेको सही पोलिटिक्सको स्केलेटनमा विज्ञताको मांसपेशी भर्न सके मात्रै समृद्धिको सुन्दर तस्बिर बनाउन सकिन्छ । देशलाई समृद्ध बनाउनका लागि यो कुरा आवश्यक छ । तपाईँहरूले आफ्नो बौद्धिकता प्रयोग गरेर त्यस हिसाबको भूमिका खेल्नुपर्छ । एमालेमाथि अहिले हमला भइरहेको छ । एमालेले पनि कतै न कतै कमजोरी, गल्ती गरेर यस्तो भएको भन्ने सोच नहोस् । एमालेमाथि हमलाको चार वटा कारण छन् : एमाले राष्ट्रिय हित, स्वाभिमान, स्वाधीनता, स्वतन्त्रता र अखण्डताको पक्षमा दृढतापूर्वक उभिएको छ । नेपालका कुनै पार्टीहरू एमालेको यो उचाइमा पुग्न सक्दैनन्, यो हाम्रो दाबी हो ।
वरिष्ठ उपाध्यक्ष पोखरेलले नेपालको परिवर्तन चीन र रुसको जस्तो नभई नेपाली विशेषताको परिवर्तन भएको उल्लेख गरे ।"
राष्ट्रिय युवा परिषद्अन्तर्गत उद्यमी सञ्जाल गठन,"काठमाडौँ युवा तथा खेलकुद मन्त्रालयको मातहतमा राष्ट्रिय युवा परिषद्ले देशभरका युवा उद्यमी हरूलाई एउटै संरचनामा आबद्ध गर्दै राष्ट्रिय युवा उद्यमी सञ्जाल गठन गरेको छ । युवा उद्यमी सञ्जालको अध्यक्षमा सुशील पराजुली सर्वसम्मत चयन भएका छन्। पराजुली विगत लामो समयदेखि ईकमर्स क्षेत्रमा संलग्न व्यवसायी हुन् ।
सञ्जालमा तीन उपाध्यक्षहरू चयन भएका छन् । ईकमर्स क्षेत्रमा सक्रिय युवा व्यवसायी राजकुमार अधिकारी, होटल तथा होस्टल व्यवसायमा क्रियाशील उद्यमी मनिषजङ्ग शाही, र भाषा तालिम तथा ट्राभल कम्पनी सञ्चालन गर्दै आएका सुदीपराज पुरी उपाध्यक्ष पदमा चयन भएका छन्।
त्यस्तै, सचिव पदमा डिजिटल व्यवसाय क्षेत्रमा संलग्न आदर्श दाहाल, सहसचिवमा अनुज धिताल, कोषाध्यक्षमा सर्मीला खनाल र सहकोषाध्यक्षमा सुरेन्द्र अधिकारी चयन भएका छन् ।
सञ्जालको सदस्यका रूपमा संकर खनाल, राज तामाङ, सन्दिप केसी, इन्दिरा लोहनी, सुरेन्द्र गुरुङ, रबिन शाह, रेसम कट्वाल र कल्पना बराल चयन भएका छन् ।
उद्यमी सञ्जालको उद्देश्य युवा उद्यमीहरुलाई एकताबद्ध बनाइ उनीहरुको हकहित, अनुभव आदानप्रदान, उद्यमशीलता प्रवर्धन तथा नीति निर्माण प्रक्रियामा युवाको सक्रिय सहभागिता सुनिश्चित गर्नु र व्यावसायिक गतिविधिमा संलग्न युवाहरूबीच सहकार्यको वातावरण तयार गर्नु रहेको राष्ट्रिय युवा परिषदका बोर्ड सदस्य विनोद कुमार शाहीले बताए।"
"ठूला, रणनीतिक र राष्ट्रिय गौरवका आयोजनामा बढाइयो बजेट","काठमाडौँ आगामी आर्थिक वर्षको बजेटमा भौतिक पूर्वाधार तथा यातायात मन्त्रालयअन्तर्गत नयाँ योजना समेटिएका छैनन् । पुरानै आयोजनाको निरन्तरता छ । ठूला, रणनीतिक र राष्ट्रिय गौरवका आयोजनामा भने बजेट बढाइएको छ ।
द्रुतमार्ग, अन्डरपास र ओभरपासजस्ता आधुनिक पूर्वाधार निर्माणलाई आगामी आर्थिक वर्षमा निरन्तरता दिँदै लगिने उपप्रधान तथा अर्थमन्त्री विष्णु पौडेलले बताए ।
राष्ट्रिय राजमार्गलाई आवश्यकताका आधारमा २ लेनदेखि ८ लेनसम्म स्तरोन्नति गर्दै लगिने बिहीबार संसद्का दुवै सदनमा अर्थमन्त्री पौडेलले प्रस्तुत गरेको बजेट वक्तव्यमा उल्लेख छ । सरकारले आर्थिक, प्राविधिक र वातावरणीय दृष्टिले उपयुक्त देखिएका स्थानमा मात्र सडकका लागि नयाँ ट्र्याक खोल्ने नीति पनि लिएको छ । सोहीअनुसार निर्माणको अन्तिम चरणमा रहेका र रणनीतिक महत्त्वका सडक पूर्वाधारलाई प्राथमिकतामा राखेर बजेट विनियोजन गरेको छ ।
निर्माणका क्रममा रेखांकनमा पटकपटक समस्या आइरहेको मध्यपहाडी राजमार्गको यात्राको समय, लागत, दूरी र दुर्घटना घटाउन विद्यमान रेखांकन परिमार्जन गरिने भएको छ । त्यसका लागि राजमार्गको आवश्यक पर्ने खण्डमा सुरुङ र भायाडक्ट प्रविधिसहितको डेडिकेटेड डबल लेनमा स्तरोन्नति गर्न तयारी गरिने बजेट वक्तव्यमा उल्लेख छ । त्यसका लागि समग्रमा ३ अर्ब ९४ करोड रुपैयाँ बजेट विनियोजन गरिएको छ । यो चालु वर्षको तुलनामा २६ करोड रुपैयाँ बढी हो । चालु वर्षमा ३ अर्ब ६८ करोड रुपैयाँ बजेट विनियोजन गरिएको छ ।
हुलाकी राजमार्ग निर्माण दुई वर्षभित्र सक्न ३ अर्ब ५६ करोड रुपैयाँ बजेट विनियोजन गरिएको छ । यो चालु वर्षको भन्दा २६ करोड रुपैयाँ बढी हो । चालु वर्षमा उक्त मार्गका लागि ३ अर्ब ३० करोड रुपैयाँ विनियोजन भएको छ । काठमाडौंतराईमधेश द्रुतमार्ग (फास्ट ट्र्याक) को निर्माण २०८३८४ भित्र सम्पन्न गर्ने गरी काम भइरहेको अर्थमन्त्री पौडेलको दाबी छ । फास्ट ट्र्याकका लागि २४ अर्ब ४९ करोड रुपैयाँ विनियोजन गरिएको छ । चालु वर्षमा भने २२ अर्ब ५४ करोड रुपैयाँ विनियोजन गरिएको थियो ।
कर्णाली, कालीगण्डकी र कोशी कोरिडोर निर्माण तथा स्तरोन्नतिलाई तीव्रता दिने सरकारको रणनीति छ । यसअनुसार कर्णाली कोरिडोरमा १ अर्ब २७ करोड रुपैयाँ, कोशी कोरिडोरको खाँदबारीदोभानखण्ड र कालीगण्डकी कोरिडोरको स्तरोन्नति गर्न २ अर्ब ३३ रुपैयाँ करोड विनियोजन गरिएको छ । चालु वर्ष कर्णाली, कालीगण्डकी र कोशी करिडोरका लागि ४ अर्ब ४३ करोड रुपैयाँ छुट्याइएको छ ।
झापाको बाहुनडाँगीदेखि डडेल्धुराको रूपालसम्मको बस्ती र बजारलाई जोड्ने गरी मदन भण्डारी राजमार्गको निर्माण थालेको सरकारले यसका लागि २ अर्ब ५१ करोड रुपैयाँ बजेट विनियोजन गरेको छ । चालु वर्षमा भने उक्त राजमार्गका लागि ३ अर्ब ६० करोड रुपैयाँ छुट्याइएको थियो ।
पृथ्वी राजमार्गको नागढुंगामुग्लिन खण्डलाई डेडिकेटेड दुई लेनमा विस्तार गर्न ८ अर्ब ५२ करोड विनियोजन गरिएको छ । गत असोजको बाढीले क्षति गरेका बीपी राजमार्ग, अरनिको राजमार्ग, कान्ति राजमार्ग, मेची राजमार्गलगायत सडक पुनर्निर्माण गर्न आवश्यक बजेट विनियोजन गरिएको पनि अर्थमन्त्री पौडेलले सुनाए । राष्ट्रिय राजमार्गमा पर्ने सडक र पुल निर्माण गर्न ३ अर्ब १८ करोड रुपैयाँ विनियोजन गरिएको छ ।
आगामी आर्थिक वर्षमा नागढुंगा र सिद्धबाबा सुरुङमार्ग निर्माण सक्ने गरी २ अर्ब ६० करोड रुपैयाँ विनियोजन गरिएको छ । राष्ट्रिय गौरवका र प्रमुख सडक आयोजनामा थप ८ सय ५० किलोमिटर सडक कालोपत्र र १ सय ७१ सडकपुल निर्माण गरिने भएको छ । दुई वर्षभित्र पूर्वपश्चिम राजमार्गको काँकडभिट्टालौकही, कमलाकञ्चनपुर, कमलाबागमती, बागमतीपथलैया, बुटवलनारायणगढ, बुटवलगोरुसिंगे खण्डको ४ सय २२ किलोमिटर सडकलाई ४ लेनमा स्तरोन्नति गर्ने सरकारको लक्ष्य छ ।
आगामी आर्थिक वर्षमा काठमाडौंकेरुङ रेलमार्गको विस्तृत परियोजना प्रतिवेदन तयार गरिने भएको छ । सीमावर्ती दक्षिण नाकाका न्युजलपाइगुडीकाँकडभिट्टा, नौतनवाभैरहवा र नेपालगन्जरोडनेपालगन्ज जोड्ने रेलमार्ग निर्माण पनि आगामी आर्थिक वर्षबाट सुरु गरिने भएको छ ।
आगामी आर्थिक वर्षका लागि भौतिक पूर्वाधार तथा यातायात मन्त्रालयको समग्र बजेट थोरै मात्र बढाइएको छ । चालु आर्थिक वर्षमा १ खर्ब ५० अर्ब ५३ करोड रुपैयाँ विनियोजन भएकामा आगामी वर्षका लागि १ खर्ब ५२ अर्ब रुपैयाँ विनियोजन गरिएको हो ।
साना टुक्रे योजना मन्त्रालयले नराखेर राम्रो गरे पनि समग्र बजेट विनियोजन पर्याप्त नभएको पूर्वसचिव अर्जुनजंग थापाले बताए । हरेक दृष्टिले महत्त्वपूर्ण मानिएको फास्ट ट्र्याक निर्माण छिटो सक्नुपर्छ, त्यसका लागि बजेट पर्याप्त विनियोजन गर्नुपर्नेमा त्यो भएन, अन्य निर्माणाधीन आयोजनामा पनि आवश्यक बजेट विनियोजन गरिएन, उनले भने । निर्माणको अन्तिम चरणमा रहेका आयोजनालाई प्राथमिकतामा राखेर बजेट विनियोजन गर्नुपर्नेमा त्यो नभएको उनको भनाइ छ ।
कुन आयोजनालाई कति बजेट"
राष्ट्रिय क्रिकेट टोलीको कन्सल्ट्यान्टमा पोथास नियुक्त,"काठमाडौँ नेपाल क्रिकेट संघ (क्यान)ले स्कटल्यान्डमा आयोजना हुने आईसीसी विश्वकप क्रिकेट लिग२ का लागि कन्सल्ट्यान्ट प्रशिक्षकका रूपमा दक्षिण अफ्रिकी प्रशिक्षक निक पोथासलाई नियुक्त गरेको छ ।
राष्ट्रिय क्रिकेट टोलीको कन्सल्ट्यान्टमा पोथासलाई नियुक्त गरिएको क्यानद्वारा आज जारी प्रेस विज्ञप्तिमा जनाइएको छ । यसअघि उनीसँग श्रीलंका, वेस्ट इन्डिज र बङ्गलादेशका राष्ट्रिय टोलीसँग आबद्ध रहेको अनुभव छ ।
नेपाली राष्ट्रिय क्रिकेट पुरुष टोली आईसीसी विश्वकप क्रिकेट लिग२ अन्तर्गत त्रिकोणात्मक शृङ्खलाको तयारीमा छ । यही जेठ १९ देखि २९ गतेसम्म स्कटल्यान्डमा हुने उक्त शृङ्खलामा नेपाल, स्कटल्यान्ड र नेदरल्यान्ड्सले एकअर्कासँग प्रतिस्पर्धा गर्नेछन् । पोथसको सहयोगमा नेपाली टोलीले प्रदर्शनमा सुधारसहित उत्कृष्ट खेल्ने अपेक्षा गरिएको क्यानले जनाएको छ ।"
राष्ट्रिय सभाको बैठक चलिरहँदा दर्शकदीर्घामा प्रतिनिधिसभाका सांसद पुगेपछि,"काठमाडौँ भिजिट भिसा प्रकरणलाई लिएर प्रमुख प्रतिपक्षीलगायत विपक्षी दलले गृहमन्त्रीको राजीनामा माग्दै प्रतिनिधिसभाको बैठकमा विरोध जनाएका छन् ।
बिहान ११:०० बजेका लागि बोलाइएको बैठक झन्डै दुई घण्टा ढिला गरी सुरु भएको थियो । सभामुख देवराज घिमिरेले बैठक सुरु गरेलगत्तै विपक्षी दलले पुनः विरोध जनाएका थिए ।
बैठक नियमित कार्यसूचीमा प्रवेश नगरी आधा घण्टाका लागि स्थगित भएको थियो । बैठक स्थगन भएपछि सांसदहरूले फुर्सद पाएका थिए । केही सांसद सञ्चारकर्मीलाई प्रतिक्रिया दिँदै थिए भने कोही आपसमा छलफलमा संलग्न भएका थिए ।
केही सांसद चमेनागृहमा चिया पिउन गएका थिए भने केही नियमित काम भन्दै सिंहदरबारतर्फ लागेका थिए । प्रतिनिधिसभाको बैठक अवरोध भएपछि स्थगित भएसँगै प्रतिनिधिसभाका केही सांसद राष्ट्रिय सभाको बैठक अवलोकन गर्न गएका थिए ।
राष्ट्रिय सभाको बैठक अपराह्न १:१५ बजे सुरु भएको थियो । तल्लो सदनमा अवरोध भए पनि माथिल्लो सदन नियमित रूपमा चलेको थियो । फुर्सदको सदुपयोग गर्दै प्रतिनिधिसभाका केही सदस्यहरू माथिल्लो सदनमा उपस्थित भएको दृश्य प्रत्यक्ष प्रसारणमा पनि देखिएको थियो ।
प्रतिनिधिसभा सदस्यहरू राष्ट्रिय सभाको नियमित बैठक कक्षमा नभई दर्शकदीर्घामा उपस्थित भएका थिए । उनीहरूले राष्ट्रिय सभाको दर्शकदीर्घामा बसेर त्यहाँको कामकारबाहीको प्रत्यक्ष अवलोकन गरेका थिए ।
राष्ट्रिय सभाको बैठक चलिरहँदा सांसदहरू सुहाङ नेम्वाङ, राजेन्द्रकुमार राई, प्रभु हजारा र सराज अहमद फारूकी दर्शकदीर्घामा उपस्थित थिए ।
यो दृश्य देखेपछि राससले सांसद नेम्वाङसँग राष्ट्रिय सभामा जानुको कारण सोधेको थियो । उनले संक्षिप्त जवाफ दिँदै 'माथिल्लो सदनमा के कसो हुँदो रहेछ भनेर जानकारी लिन गएका हौँ' भनेका थिए । उनले माथिल्लो सदनको नियमित कामकारबाही र गतिविधिका बारेमा जानकारी लिने उद्देश्यका साथ गएको प्रतिक्रिया दिएका थिए ।
संघीय संसद्अन्तर्गत प्रतिनिधिसभा र राष्ट्रिय सभा रहेका छन् । राष्ट्रिय सभा स्थायी सदन हो भने प्रतिनिधिसभाको कार्यकाल पाँच वर्षको हुन्छ । संविधानअनुसार दुवै सदन एकअर्काका परिपूरक मानिन्छन् । सरकारको नीति तथा कार्यक्रम र बजेट भने संयुक्त सदनमा प्रस्तुत गरिन्छ ।
यस्तै, सांसद सराज अहमद फारूकीले पनि नियमित कामकारबाहीको जानकारी लिनकै लागि राष्ट्रिय सभामा गएको बताएका थिए । 'हामीले धेरै पहिलेदेखि नै माथिल्लो सदनको कामकारबाहीको जानकारी लिने इच्छा राखेका थियौँ, त्यो आज पूरा भयो,' उनले भने । उनले फुर्सदको समय सदुपयोग गरेर दर्शकदीर्घामा बसेर राष्ट्रिय सभाको बैठकबारे जानकारी लिएको बताए । उनले राष्ट्रिय सभाको बैठक र सञ्चालन तरिका प्रतिनिधिसभाको जस्तै भए पनि रमाइलो लागेको बताए ।
प्रतिनिधिसभाका चार जना सांसद दर्शकका रूपमा उपस्थित हुँदा राष्ट्रिय सभा सदस्य गोपीबहादुर सार्की अछामी धारणा राख्दै थिए । सांसद फारूकीले आफूहरू केही समय राष्ट्रिय सभा बैठकको प्रत्यक्ष जानकारी लिएर बाहिरिएको बताए ।
प्रतिनिधिसभा र राष्ट्रिय सभाको कामकारबाही नियमित र उस्तै हुने गर्छ । यद्यपि बहसछलफलको हिसाबले तल्लो सदनभन्दा माथिल्लो सदन थप व्यवस्थित मानिन्छ ।"
मनसुनजन्य पूर्व तयारी तथा प्रतिकार्य राष्ट्रिय कार्ययोजना पारित,"काठमाडौँ सरकारले यस वर्षको मनसुनजन्य पूर्व तयारी तथा प्रतिकार्य राष्ट्रिय कार्ययोजना ०८२ बुधबार पारित गरेको छ। विपद् जोखिम न्यूनीकरण तथा व्यवस्थापन कार्यकारी समितिका अध्यक्ष तथा गृहमन्त्री रमेश लेखकको अध्यक्षतामा बुधबार बसेको समितिको ३२ औँ बैठकले उक्त कार्ययोजना पारित गरेको हो।
उक्त योजनामा मनसुन पूर्वानुमान, विपद्बाट प्रभावित हुने अनुमानित केस लोड, मनसुनजन्य विपद्को पूर्व तयारी तथा प्रतिकार्यका लागि सरोकारवाला मन्त्रालय, विभाग तथा निकायको जिम्मेवारी, लगायत विवरण समेटिएको प्राधिकरणले जनाएको छ।
प्राधिकरणले यस वर्षको मनसुनजन्य विपद्बाट देशभर करिब ४ लाख ५७ हजार १४५ घरधुरीका १९ लाख ९७ हजार ७३१ जनसङ्ख्या प्रभावित हुने आँकलन गरेको छ । जल तथा मौसम विज्ञान विभागले यस वर्षको मनसुन अवधिमा देशका अधिकांश स्थानमा सरदरभन्दा बढी वर्षा हुने सम्भावना रहेको जनाएको छ।
बैठकले चोभार गल्छी साँघुरो भई गत वर्ष असोज १० गतेदेखि १३ गतेसम्म परेको अविरल वर्षाको कारण बागमती नदीमा पानीको सतह बढ्न गई काठमाडौँ उपत्यकाका नख्खु, कुशेश्वर, थापाथली, बल्खु लगायतका भूभागहरूमा डुबान भएको हुँदा पुनः उक्त प्रकारको क्षति हुन नदिन सतर्कता अपनाउन आग्रह गरेको छ।
त्यसका लागि नेपाली सेनाबाट सहयोग लिई चोभार गल्छीमा रहेको अवरोध हटाउन सहरी विकास मन्त्रालयलाई निर्देशन दिने निर्णय भएको प्राधिकरणका कार्यकारी प्रमुख एवं कार्यकारी समितिका सदस्य सचिव ई दिनेश प्रसाद भट्टले बताए ।"
"यू१६ राष्ट्रिय क्रिकेट प्रतियोगिता सुर्खेतमा, खेल तालिका सार्वजनिक","सुर्खेत कर्णाली प्रदेशमा १६ वर्षमुनिको राष्ट्रिय क्रिकेट प्रतियोगिता हुने भएको छ ।
नेपाल क्रिकेट संघ (क्यान)को आयोजना तथा कर्णाली प्रदेश क्रिकेट संघको सहआयोजनामा जेठ २१ गतेदेखि ३१ गतेसम्म प्रतियोगिता हुने भएको हो ।
बुधबार पत्रकार सम्मेलन गर्दै प्रतियोगिताका संयोजक श्रीधर केसीले ७ प्रदेशबाटै खेलाडीहरु सहभागी हुने बताए ।
लिग चरणमा २१ वटा खेल हुनेछन् । संयोजक केसीका अनुसार प्रतियोगिता वीरेन्द्रनगर नगरपालिकाको कालुङ्चौक र वीरेन्द्रनगर क्रिकेट मैदानमा सञ्चालन हुनेछ ।
क्यानले खेल तालिकासमेत सार्वजनिक गरिसकेको छ । तालिकाअनुसार सातवटै प्रदेशले लिग चरणमा एक अर्कासँग एकएक खेलमा प्रतिस्पर्धा गर्नेछन् ।
यस्तो छ तालिका"
चौथो राष्ट्रिय कुराँस प्रतियोगिता यसै साता,"काठमाडौँ नेपाल कुराँस संघले चौथो राष्ट्रिय कुराँस प्रतियोगिता यही साता काठमाडौंमा आयोजना गर्ने भएको छ । नयाँबजारस्थित बहुउद्देश्यीय मार्सल आर्ट केन्द्रमा हुने प्रतियोगितामा तीन विभागीय टिम आर्मी, पुलिस र एपीएफ तथा सातै प्रदेशका खेलाडीले भाग लिने संघका कावा अध्यक्ष जीवन राईले जानकारी गराए ।
प्रतियोगिता दोस्रो पटक काठमाडौंमा हुन लागेको हो । यसअघि पहिलो संस्करण पनि काठमाडौंमै भएको थियो ।
सिनियर र जुनियरमा महिला र पुरुषतर्फ ४ विधामा प्रतिस्पर्धा हुनेछ । २२ तौल समूहमा हुने प्रतियोगितामा २ सय २० खेलाडीले भाग लिने अध्यक्ष राईले बताए । हरेक तौल समूहका शीर्ष तीन स्थानका विजेता खेलाडीले क्रमशः ३ हजार, २ हजार र १ हजार रुपैयाँ पुरसकार प्राप्त गर्नेछन् ।
प्रतियोगिताअघि बिहीबार प्रशिक्षक र रेफ्री सेमिनार पनि हुनेछ ।
कुराँस २०७३ सालमा राष्ट्रिय खेलकुदमा दर्ता भएको संघ हो । उज्वेकिस्तानको परम्परागत खेलको रूपमा रहेको कुराँस एक प्रकारको मार्सल आर्ट नै हो ।
नेपालले एसियाली खेलकुद, एसियन च्याम्पियनसिपलगायतका अन्तर्राष्ट्रिय प्रतियोगितामा सहभागिता जनाइसकेको प्रमुख प्रशिक्षक प्रवीण कार्कीले जानकारी गराए ।"
जेठ १५ गतेदेखि बनेपामा प्रथम मेयर कप राष्ट्रिय खुल्ला टेबल टेनिस प्रतियोगिता,"काभ्रे काभ्रेको बनेपामा यहीँ जेठ १५ गतेदेखि बनेपामा प्रथम मेयर कप राष्ट्रिय खुल्ला टेबल टेनिस प्रतियोगिता हुने भएको छ । बनेपा नगर टेबल टेनिस संघको आयोजनामा जेठ १५ देखि १७ गतेसम्म प्रथम मेयर कप राष्ट्रिय खुल्ला टेबल टेनिस प्रतियोगिता आयोजना गर्न लागिएको हो ।
प्रतियोगितामा १८ वर्षमुनि समूहतर्फ महिलापुरुष, खुल्ला एकलतर्फ महिलापुरुष, मास्टर्स सिंगल ४० वर्षमाथि र मास्टर्स सिंगल ५५ वर्षमाथि गरी ४ समूह विभाजन गरिएको छ । विभिन्न समूहमा विजेताहरूलाई आकर्षक नगद पुरस्कार प्रदान गरिनेछ । जसअनुसार १८ वर्षमुनि समूहमा प्रथम, द्वितीय र तृतीय हुनेलाई क्रमशः १५ हजार, १० हजार र ५ हजार रुपैयाँ दिइनेछ भने खुल्ला एकलतर्फ प्रथम हुनेले ४० हजार, दोस्रोले २० हजार र तेस्रोले १० हजार रुपैयाँ नगद पुरस्कार प्राप्त गर्नेछन् ।
मास्टर्स ४० माथिका विजेता प्रथम, द्वितीय र तृतीय हुनेलाई क्रमशः १५ हजार, १० हजार र ५हजार रुपैयाँ नगद पुरस्कार र ५५ वर्षमाथिका समूहमा पनि विजेता प्रथम, द्वितीय र तृतीय हुनेलाई क्रमशः १५ हजार, १० हजार र ५ हजार रुपैयाँ नगद पुरस्कारको व्यवस्था गरिएको आयोजकले जनाएको छ । प्रतियोगिताका लागि करिब ५ लाख रुपैयाँ खर्च हुने अनुमान गरिएको छ ।
पत्रकार सम्मेलनमार्फत प्रतियोगिताबारे जानकारी दिँदै बनेपा नगर टेबल टेनिस संघका अध्यक्ष परमेश्वर श्रेष्ठले बनेपा तथा काभ्रेपलाञ्चोक जिल्लाबाट राष्ट्रिय स्तरका खेलाडी उत्पादन गर्नु, मोफसलमा रहेर पनि राष्ट्रिय प्रतिस्पर्धामा उत्रिन सक्ने खेलाडी तयार गर्नु, र सीप तथा कौशलको आदानप्रदान गर्नु प्रतियोगिताको प्रमुख उद्देश्य रहेको बताए ।
बनेपा नगर प्रमुख शान्तिरत्न शाक्यले केही समय यता नगरपालिकाले नियमित रूपमा टेबल टेनिस प्रशिक्षण कार्यक्रम सञ्चालन गर्दै आएको र यस्तो प्रतियोगिताले खेलाडीको क्षमता उजागर गर्न सहयोग मिल्ने बताए । प्रतियोगितामा देशभरिका खेलाडीहरूलाई सहभागी हुन खुल्ला आमन्त्रण गरिएको आयोजकले जनाएको छ ।"
उपल्लो डोल्पाबासी राष्ट्रिय परिचय पत्र लिनबाट वञ्चित,"डोल्पा डोल्पाको उत्तरी क्षेत्रमा पर्ने उपल्लो डोल्पाका तीन वटा स्थानीय तहका बासिन्दा राष्ट्रिय परिचय पत्रबाट लिनबाट वञ्चित भएका छन् ।
आठ वटा स्थानीय तह रहेको डोल्पाका अन्य स्थानीय तहमा घुम्ती टोली नै खटाएर राष्ट्रिय परिचय पत्र वितरण कार्य सुरु गरिए पनि उपल्लो डोल्पामा अझै वितरण हुन सकेको छैन । नेपाल टेलिकमको इन्टरनेट सेवासहितको सुविधा नहुँदा उपल्लो डोल्पाका नागरिक राष्ट्रिय परिचय लिनबाट वञ्चित भएका हुन् ।
शेफोक्सुन्डो गाउँपालिकामा धेरैमा दश प्रतिशत नागरिकले मात्र राष्ट्रिय परिचय पत्र बनाएका होलान्, बाँकीले बनाएका छैनन्, वडा नम्बर१ निजालका स्थानीय पेम्मा छिरिङ गुरुङले भने, घरैपिच्छे वृद्धवृद्धा छन्, उहाँहरूलाई सदरमुकाम आएर फर्किनै दशबाह्र दिन लाग्छ, अब राज्यले नै कसरी हुन्छ सम्बन्धित गाउँमै पुगेर राष्ट्रिय परिचय पत्र वितरण गर्ने व्यवस्था मिलाउनु पर्छ । सदरमुकाम आउन जान समस्या भएर शेफोक्सुन्डो गाउँपालिकाका कतिपय नागरिकले नागरिकतासमेत नलिएको उनले गुनासो गरे । राज्यले प्रदान गर्ने विभिन्न सेवा सुविधामा राष्ट्रिय परिचय पत्र अनिवार्य मात्र गरेर नहुने र त्यसका लागि नागरिकलाई सम्बन्धित पालिकामै सहज रूपमा बनाउने व्यवस्था पनि मिलाउनु पर्ने उनको धारणा छ ।
उपल्लो डोल्पाको तीन वटा पालिका गरेर नौ हजारको हाराहारीमा जनसंख्या रहेको छ । उपल्लो डोल्पामा डोल्पोबुद्ध,शेफोक्सुन्डो र छार्काताङ्सोङ् गाउँपालिका रहेका छन् ।
छार्काताङ्सोङ् गाउँपालिकाका अध्यक्ष सेनाङ् गुरुङले नेपाल टेलिकमको फोरजी इन्टरनेट सेवा नहुँदा छार्काताङ्साेङ्बासी राष्ट्रिय परिचय पत्र लिनबाट वञ्चित भएको बताए । उनले भने, जिल्ला प्रशासनसँग समन्वय भइरहेको छ, उपल्लो डोल्पा भौगोलिक रूपमा विकट भएकाले अफलाइन विधिबाट पनि सम्भव नदेखिने प्रशासन आफैं बनाउँछ, अब यस विषयमा राज्यले नै केही कदम चाल्नु पर्छ ।
हालसम्म डोल्पाका दुई वटा स्थानीय तहमा राष्ट्रिय परिचय पत्र वितरणको काम सकिएको छ, त्रिपुरासुन्दरी नगरपालिकामा वितरण भइरहको छ, प्रमुख जिल्ला अधिकारी रोमबहादुर महतले भने, उपल्लो डोल्पामा नेपाल टेलिकमको इन्टरनेट सेवा नहुँदा राष्ट्रिय परिचय पत्र वितरणमा समस्या भएको छ, हामीले चाहेर पनि टोली पठाउन सकेका छैनौँ ।
प्रजिअ महतका अनुसार उपल्लो डोल्पाबाट सदरमुकाम आउनै चार पाँच दिन लाग्छ । उनले भने, वृद्धवृद्धालाई त झनै समस्या छ, केही बाहेक उपल्लो डोल्पाका धेरैजसो नागरिकले राष्ट्रिय परिचय पत्र लिएका छैनन् ।
सामाजिक सुरक्षा भत्ता, बैंक खाता लगायतका सरकारी सेवा सुविधा पाउन राष्ट्रिय परिचय पत्र अनिवार्य गरिएपछि समस्यामा परेको उपल्लो डोल्पाबासीको गुनासो छ ।
राष्ट्रिय परिचय पत्र तथा पञ्जिकरण विभाग अन्तर्गत राष्ट्रिय परिचय पत्र व्यवस्थापन शाखाका निर्देशक तुलसी प्रसाद दाहालले डोल्पाका अन्य पालिकाहरूमा विभागले पठाएको जनशक्तिको नेतृत्वमा राष्ट्रिय परिचय पत्र वितरण कार्य धमाधम भइरहेकाले अब उपल्लो डोल्पा पनि चाँडै वितरणको व्यवस्था मिलाउने बताए ।"
संघीयता कार्यान्वयनका लागि अझै कानुन बन्न सकेन : राष्ट्रिय सभा अध्यक्ष दाहाल,"हेटौंडा राष्ट्रिय सभाका अध्यक्ष नारायणप्रसाद दाहालले संघीयता कार्यान्वयनका लागि आवश्यक पर्ने कानुन अझै पनि बन्न नसकेको बताएका छन् ।
संघीय संसद् सचिवालयको आयोजनामा हेटौंडामा आइतबार भएको राष्ट्रिय सभाका सदस्य र स्थानीय तहका प्रमुखउपप्रमुखबीचको समन्वय बैठकमा अध्यक्ष दाहालले संविधान जारी गर्दा बखत नै संघीयता कार्यान्वयनका लागि आवश्यक कानुन १ वर्षभित्र बनाउनु पर्ने व्यवस्था गरिए पनि १० वर्षसम्म पनि कानुन बन्न नसकेको बताएका हुन् ।
नेतृत्वकर्ताहरूको असक्षमताको कारण ०२८ सालको शिक्षा ऐन, ०२९ सालको वन ऐनबाटै राज्य सञ्चालन गर्नुपर्ने बाध्यतात्मक अवस्था रहेको छ, अध्यक्ष दाहालले भने । अध्यक्ष दाहालले कानुन बनाउने अधिकार माग्दै सरकारसँग झगडा नै गर्नुपरेको बताए । प्रधानमन्त्री कार्यालय र कानुन मन्त्रालयले आफूहरूको अनुरोधलाई वास्ता नगरेको गुनासो गर्दै उनले भने,राष्ट्रिय सभालाई बौद्धिक सभा भनिए पनि बेलाबेखत राष्ट्रिय सभा सदस्यहरूकै मानमर्दन हुने गरी अभिव्यक्ति आउने गरेको छ ।
बागमती प्रदेशका पालिकाहरूको मेयर,उपमेयर र प्रमुखउपप्रमुखहरूको सहभागिता रहेको उक्त कार्यक्रममा तीन वटै तहको सरकारबाट राष्ट्रिय सभालाई उपेक्षा गरिएको गुनासो उनले पोखे । अध्यक्ष दाहालले संघीयता र गणतन्त्रमाथि संसद्मा प्रतिगामी तत्वहरूबाट हमला भइरहेकोले त्यसतर्फ सचेत सबैलाई सचेत हुन आग्रह गरे ।"
त्रिपुरासुन्दरीबाटै धमाधम राष्ट्रिय परिचयपत्र वितरण,"डोल्पा डोल्पाको त्रिपुरासुन्दरी नगरपालिकाको केन्द्र त्रिपुराकोटबाटै धमाधम राष्ट्रिय परिचयपत्र वितरण सुरु गरिएको छ । घर आँगनबाटै सेवा दिने उद्देश्यले नगरपालिकाको केन्द्रबाटै राष्ट्रिय परिचयपत्र वितरण सुरु गरिएको नगरपालिकाले जनाएको छ । सेवा सुरु गरेको १० दिनमै ४ सय ५२ जनाले परिचयपत्र लिएका छन् ।
सामाजिक सुरक्षा भत्ता, बैंक खाता खोल्न लगायतका सेवा लिन राष्ट्रिय परिचय अनिवार्य गरेपछि जनतालाई सहज बनाउन घुम्ती टोली नै ल्याएर नगरपालिकाबाटै राष्ट्रिय परिचयपत्र बनाउने व्यवस्था मिलाइएको हो । त्रिपुराकोटवासीलाई अब राष्ट्रिय परिचय बनाउन समय र पैसा खर्च गरेर सदरमुकामनै धाउनु पर्ने अवस्था नरहेको नगरपालिकाको भनाइ छ । घुम्ती टोलीले छ महिनासम्म यतै बसेर सेवा दिने जनाइएको छ ।
जिल्ला प्रशासन कार्यालयको समन्वयमा स्टेसन नै खडा गरेर भइरहको राष्ट्रिय परिचयपत्र वितरणमा संलग्न कर्मचारीलाई नगरपालिकाले नै खानेबस्ने सुविधा मिलाएको छ । यसअघि नै जिल्लाको तल्लो भेगमा पर्ने मुड्केचुला गाउँपालिका र जगदुल्ला गाउँपालिकामा राष्ट्रिय परिचयपत्र वितरणकार्य सकिसकेको प्रमुख जिल्ला अधिकारी रोमबहादुर महतले जानकारी दिए ।
नेपाल टेलिकमको इन्टरनेट सेवाको सेवा विस्तार नहुँदा उपल्लो डोल्पाका तीनवटा पालिकामा राष्ट्रिय परिचय पत्र वितरण गर्न समस्या भएको उनको भनाइ छ ।"
राष्ट्र बैंकको स्वतन्त्रता र विश्वसनीयता कायम रहोस्,"राजनीतिक खिचातानीपछि सरकारले विश्वनाथ पौडेललाई नेपाल राष्ट्र बैंकको गभर्नर नियुक्त गरेको छ । तर, यो नियुक्ति पात्रको योग्यताभन्दा प्रक्रियागत अपारदर्शिता र संस्थागत समन्वयको अभावमाथि बहस उठेको छ ।
अर्थमन्त्रीको सिफारिसलाई बेवास्ता गर्दै मन्त्रिपरिषद्ले गरेको निर्णयले सरकारभित्रै समन्वयको कमी र राष्ट्र बैंकजस्तो संवेदनशील संस्थाको स्वायत्ततामाथि प्रश्न उठाएको हो । यथोचित परामर्शबिना गरिएको हस्तक्षेपले गभर्नर पदको गरिमा र राष्ट्र बैंकको स्वतन्त्रतामाथि गम्भीर आशंका उत्पन्न भएको छ । नेपालमा गभर्नर नियुक्ति प्रायः राजनीतिक भागबन्डा वा दलगत सिफारिसमा आधारित हुने परम्परा छ । पौडेल जसलाई नेपाली कांग्रेसनिकट मानिन्छ, उनी चितवनमा निर्वाचन हारेका व्यक्ति हुन् । तथापि, निर्वाचनमा हार्नु कसैको अयोग्यताको प्रमाण होइन । गभर्नर नियुक्ति प्राविधिक विशेषज्ञता र राजनीतिक सन्तुलनको सूक्ष्म संयोजन हो । तुलनात्मक रूपमा पौडेललाई सक्षम, शालीन र अर्थशास्त्रका जानकार मानिन्छ । उनको कार्यसम्पादनका आधारमा मूल्यांकन गर्नुको साटो अहिल्यै आलोचना गर्नु अनुचित हुन्छ । उनलाई राष्ट्र बैंकलाई स्वतन्त्र, पारदर्शी र दक्ष बनाउने अवसर दिनु आवश्यक छ । नियुक्तिको समय चयन अत्यन्त संवेदनशील छ । नेपाल हाल फाइनान्सियल एक्सन टास्क फोर्स (एफएटीएफ) को ग्रे लिस्टमा परेको छ, जुन मनी लाउन्ड्रिङ र आतंकवादको वित्तीय सहायता नियन्त्रणमा देखिएको कमजोरीको परिणाम हो । यो सूचीबाट ननिस्कँदासम्म विदेशी लगानीमा प्रतिकूल असर, अन्तर्राष्ट्रिय बैंकिङ कारोबारमा कठिनाइ र अर्थतन्त्रमा अनिश्चितता बढ्ने जोखिम छ । नयाँ गभर्नरको पहिलो प्राथमिकता नेपाललाई यो सूचीबाट हटाउन रणनीतिक कदम चाल्ने हुनुपर्छ । यसका लागि बैंक तथा वित्तीय संस्थाहरूको नियमनलाई कडा र पारदर्शी बनाउनुपर्छ । सहकारीदेखि डिजिटल कारोबारसम्मको वित्तीय अनुशासन सुदृढ गर्दै मनी लाउन्ड्रिङको जोखिम न्यूनीकरणमा गभर्नरको सक्रियता अपरिहार्य छ । त्यस्तै, मौद्रिक नीतिलाई स्थिर, समावेशी र उत्पादनमुखी बनाउने चुनौती पनि उत्तिकै ठूलो छ । वित्तीय समावेशी, डिजिटल बैंकिङ प्रवर्द्धन, निजी क्षेत्रको विश्वास आर्जन र संस्थागत स्वतन्त्रता कायम राख्ने कार्यहरू राष्ट्र बैंकको नेतृत्वको प्राथमिक एजेन्डा बन्नुपर्छ । पौडेलप्रतिको आलोचना व्यक्तिगतभन्दा प्रक्रियागत अपारदर्शिता र दलगत भागबन्डाविरुद्ध बढी केन्द्रित छ । संवैधानिक निकायहरूलाई राजनीतिक रबर स्ट्याम्प बनाउने अभ्यासले लोकतन्त्रलाई दीर्घकालीन क्षति पुर्याउन सक्छ । तसर्थ, पौडेललाई निष्पक्ष रूपमा काम गर्ने अवसर दिँदै उनको प्रत्येक निर्णय र नीतिमा कडा निगरानी राख्नु जरुरी छ । संविधानले तोकेको संस्थागत सन्तुलन, प्रक्रियागत पारदर्शिता र जवाफदेही शासनको रक्षा आजको अपरिहार्य आवश्यकता हो । राष्ट्र बैंकको नेतृत्वले अहिले देखाउने दिशाले भोलिका न्यायपालिका र निर्वाचन आयोगजस्ता संस्थाहरूको मार्ग निर्धारण गर्नेछ । गभर्नर पौडेलले यो अवसरलाई चुनौती र जिम्मेवारी दुवैका रूपमा ग्रहण गर्नुपर्छ ताकि राष्ट्र बैंकको स्वतन्त्रता र विश्वसनीयता कायम रहोस् । सन्तोष सिम्खडा, टोकियो, जापान"
पानीजहाज विधेयकसम्बन्धी समितिको प्रतिवेदन राष्ट्रिय सभामा पेस,"काठमाडौँ राष्ट्रिय सभाको बुधबारको बैठकमा पानी जहाज (सञ्चालन तथा व्यवस्थापन) विधेयक, २०८१ सम्बन्धी समितिको प्रतिवेदन पेस भएको छ । आजको बैठकमा विधायन व्यवस्थापन समितिका सभापति तुलसाकुमारी दाहालले उक्त प्रतिवेदन पेस गरेकी हुन् ।
बैठकमा राष्ट्रिय सभा सचिव सुरेन्द्र अर्यालले सहिद दशरथ चन्द स्वास्थ्य विज्ञान विश्वविद्यालय विधेयक, २०८०का सम्बन्धमा प्रतिनिधिसभाबाट प्राप्त सन्देश सभासमक्ष टेबुल गरेका थिए । राष्ट्रिय सभामा उत्पत्ति भएको सो विधेयक माथिल्लो सभाबाट विसं २०८० माघ २९ गते पारित भएको थियो । उक्त विधेयक प्रतिनिधिसभाबाट यही जेठ ४ गते पारित भएको हो ।
बैठकमा अध्यक्ष नारायणप्रसाद दाहालले प्रधानमन्त्री तथा मन्त्रिपरिषद्को कार्यालयबाट प्राप्त मन्त्रिपरिषद् सदस्यको कार्यभार तोकिएकोसम्बन्धी पत्रको व्यहोरा जानकारी गराए ।"
'अर्थ मन्त्रालय र राष्ट्र बैंकबीच अब इगोको द्वन्द्व हुँदैन',"सरकारले अर्थशास्त्री विश्वनाथ पौडेललाई नेपाल राष्ट्र बैंकको गभर्नर नियुक्त गरेको छ । मंगलबार बसेको मन्त्रिपरिषद्को बैठकले पौडेललाई गभर्नरमा नियुक्त गरेको हो । गभर्नरमा नियुक्त पौडेलले अमेरिकाबाट अर्थशास्त्रमा विद्यावारिधि गरेका छन् ।
उनी राष्ट्रिय योजना आयोगका पूर्वउपाध्यक्षसमेत रहेका थिए । पछिल्लो समय अर्थतन्त्र र वित्तीय क्षेत्र पनि अप्ठेरो अवस्थामा छ । समग्र अर्थतन्त्रमा सुधार ल्याउन गभर्नरको भूमिका धेरै हुन्छ । नवनियुक्ति गभर्नर विश्वनाथ पौडेलसँग विविध विषयमा कान्तिपुरका यज्ञ बञ्जाडेले गरेको संक्षिप्त कुराकानी :
गत संसदीय निर्वाचनमा तपाईं चितवन१ मा कांग्रेसका तर्फबाट उम्मेदवार हुनुहुन्थ्यो । अहिले राष्ट्र बैंकजस्तो स्वायत्त निकायको गभर्नरमा नियुक्त हुनुभएको छ । यसमा धेरैको प्रश्न छ । तपाईंको प्रतिक्रिया के छ ?
राजनीतिक विचार सबैको हुन्छ । चुनावमा भाग लिएर मैले केही गल्ती गरेको छैन । निर्वाचनमा प्रतिस्पर्धा गर्नुलाई नकारात्मक रूपमा लिने हो भने हामी सकिन्छौं । निर्वाचनमा जनतामाझ आफ्नो स्थान परीक्षण गर्न जाने हो । मानिसले जात जन्मदेखि लिएर आएको हुन्छ तर विचार र प्रतिस्पर्धा जन्मजात हुँदैन । निर्वाचनमा प्रतिस्पर्धा गरियो, सकियो । मैले जुन जिम्मेवारी पाएको छु, त्यसलाई राम्रोसँग निभाउँछु । मेरो काममा राजनीतिको संकेतसम्म आउँदैन । पाँच वर्षको कार्यकालमा मेरा दुई वटा कुरा याद गर्नुहोला एउटा संवादमा आधारित प्रशासन र अर्को पारदर्शिता ।
तर सत्तारूढ दलबीच नै लामो खिचातानी भयो । यस्तो पृष्ठभूमिमा वित्तीय क्षेत्र सुधारका लागि तपाईंका प्राथमिकता केके छन् ?
सबैभन्दा पहिले राष्ट्र बैंकको सुपरिवेक्षकीय क्षमता अभिवृद्धि गर्छु । नियम कम, सुपरिवेक्षण बढी हुनुपर्छ भन्ने मेरो मान्यता हो ।नियम बढी गर्दा धेरै अन्योल हुन्छ । बैंकहरूमा केही न केही समस्या छन् । नागरिक र संघसंस्थाको बचत सुरक्षित गर्ने जिम्मेवारी राष्ट्र बैंककै हो । सुपरिवेक्षणमार्फत समस्या समाधान गरेर नागरिकको बचत सुरक्षण र समग्र वित्तीय क्षेत्रकै स्थायित्व काम गर्नेमा मेरो ध्यान रहन्छ ।
राष्ट्र बैंकको सेवाग्राही बैंक तथा वित्तीय संस्थासँगै सरकार पनि हो । राज्यले लिने नीतिहरूमा सरकार र बैंक तथा वित्तीय संस्थासँग प्रभावकारी रूपमा समन्वय गर्ने काम हुन्छ ताकि राष्ट्र बैंकले जारी गरेका नीति, निर्देशन एक सातामै परिमार्जन गर्नु नपरोस् । संवादमार्फत सबै काम गर्छु । पुँजी बजारका लगानीकर्ताको मनोबल बलियो हुने गरी काम गर्छॅ । पुँजी बजारको योगदान समग्र अर्थतन्त्रमा पुगोस् भन्ने मेरो चाहना छ ।
प्रतिस्पर्धामै रहेकासँग समन्वय गरेर काम लिनुपर्नेछ, कसरी हेर्नुभएको छ ?
गभर्नरमा कुनै प्रतिस्पर्धा भएको थियो जस्तो मलाई लाग्दैन । आवेदन दिएर गभर्नर छनोट भएको पनि होइन । सरकारले जसलाई उपयुक्त देख्यो, उसैलाई जिम्मेवारी दिएको हो । यसकारण म कोसँग प्रतिस्पर्धामा थिएँ भन्ने मलाई नै थाहा छैन । प्रतिस्पर्धा नै भन्ने हो भने पनि अब त्यो सकियो । सधैं प्रतिस्पर्धा भन्ने हुँदैन । म कसैलाई काखापाखा गर्दिनँ । सबैलाई समेटेर अघि बढ्छु । हिजोसम्म जोजो गभर्नरको आकांक्षी भए पनि अब सकियो । भोलिदेखि म सबैको अभिभावक (नेतृत्व) हो । त्यहीअनुरूप मेरो गतिविधि हुनेछ ।
निकै चासोका रूपमा हेरिएको राष्ट्र बैंकको गभर्नरमा तपाईं नियुक्त हुनुभएको छ । अहिले अर्थतन्त्र र वित्तीय क्षेत्रको अवस्था जटिल छ । यस चुनौतीलाई कसरी लिनुभएको छ ?
म राष्ट्र बैंकसँग परिचित नै छु । मेरा धेरै विद्यार्थी त्यहाँ कार्यरत हुनुहुन्छ । योजना आयोगमा रहँदा पनि राष्ट्र बैंकलाई नजिकबाट हेरिरहेको थिएँ । त्यसैले यसलाई समस्याका रूपमा लिएको छैन । स्थिति अप्ठ्यारो हो तर त्यसमा सुधार गर्दै जाने आत्मविश्वास छ । यसमा सबैको सहयोग आवश्यक पर्छ ।
अर्थतन्त्र र मुलुकको आर्थिक परिसूचकहरूलाई नजिकबाट नियालिरहनुभएको छ । अर्थतन्त्रमा परेको गाँठो फुकाउन तपाईंको भूमिका के हुन्छ ?
मौद्रिक नीतिले अर्थतन्त्रको नेतृत्व गर्ने होइन । वित्त नीतिले लिएका लक्ष्य प्राप्तिमा सहयोग पुर्याउने काम मौद्रिक नीतिको हो । राष्ट्र बैंकको नीति सरकार वा अर्थ मन्त्रालयको नीतिसँग कहीँकतै बाझिएको छ भने त्यसमा तत्कालै सुधार गर्छु । समग्र अर्थतन्त्रमा सकारात्मक प्रभाव पार्ने प्रोएक्टिभ पोलिसी अर्थ मन्त्रालयबाटै निर्माण हुनुपर्छ र त्यसमा सबै प्रकारका सहयोग, सरसल्लाह गर्ने मेरो प्रतिबद्धता रहन्छ । राष्ट्र बैंकले जारी गरेका विद्यमान नीतिनियममा उद्योगी, व्यवसायी मात्र नभएर समग्र निजी क्षेत्रका केही गुनासा छन् ।
यस सम्बन्धमा उहाँहरूसँग बसेरै तथ्यपरक रूपमा संवाद, अध्ययनअनुसन्धानमार्फत निकास खोज्ने प्रयास गर्नेछु । म हिप सुटर जस्तो आउँदाआउँदै गोली पड्काउँदिनँ । अर्थतन्त्र हो, सामान्य गल्ती गरे सबैले दुःख पाउँछन् । त्यो अवस्था आउन दिन्नँ ।
बैंकहरूले कर्जा विस्तार गर्न सकेका छैनन् । प्रणालीमा अधिक तरलता थुप्रिएको छ । संस्थाहरूको खराब कर्जा वृद्धि भइरहेको छ भने समस्याग्रस्त हुने क्रम पनि बढिरहेको छ । यसमा कसरी सुधार ल्याउनुहुन्छ ?
२०६५ सालदेखि नै सम्पत्ति व्यवस्थापन कम्पनी ल्याउनुपर्छ भन्दै आएको छु । अहिले सरकारको नीति तथा कार्यक्रममा पनि त्यो विषय आएको छ । यो कम्पनी स्थापनामा सरकारले नै नेतृत्व गर्नुपर्छ । म निकट भविष्यमै बैंकहरूसँग बसेर उनीहरूको समस्या सुन्छु र समाधानको प्रयास गर्छु । बैंकहरूको स्वास्थ्यमा सुधार ल्याउने काम गर्छु ।
पछिल्ला वर्षहरूमा राष्ट्र बैंकलाई कहिले निकै खुकुलो नीति ल्याउँछ त कहिले निकै कसिलो भन्ने आरोप लाग्दै आएको छ । यस्तो नीतिगत अस्थिरताका कारण सरोकारवालाको विश्वास गुम्दै जान्छ । अब बैंकले कस्तो नीति ल्याउनुपर्छ ?
म तथ्यविहीन र हतारमा कुनै पनि निर्णय गर्दिनँ । नागरिकले एकदुई महिनामै ८ प्रतिशतबाट १४ प्रतिशत ब्याजदर तिर्ने अवस्था नआओस् भन्नेमा म सचेत छु । पर्याप्त छलफल र सरोकारवालासँग संवादमार्फत मात्र नीतिनिर्देशन जारी गर्छु ।
इतिहास हेर्दा अर्थ मन्त्रालय (अर्थमन्त्री) र राष्ट्र बैंक (गभर्नर) बीच राम्रो समन्वय देखिँदैन । यही कारण वित्त नीति एकातिर र मौद्रिक नीति अर्कातिर फर्केको देखिन्छ । यो अवस्थामा कसरी सुधार ल्याउनुहुन्छ ?
यसलाई मैले इगो को द्वन्द्वका रूपमा हेरेको छु । अर्थ मन्त्रालय र राष्ट्र बैंकको आआफ्नै भूमिका तथा जिम्मेवारी छ । नियामकीय निकायको प्रमुखले विद्यमान नीतिनियमभित्र बसेर काम गर्ने हो । हामी राजनीति गर्न, झगडा गर्न जाने होइन । यसकारण सबै निकायसँग द्वन्द्व गरेर नभई संवादमार्फत अघि बढ्ने हो ।
अहिले नेपाल एफएटीएफको 'ग्रे लिस्टु मा छ । त्यसबाट उम्किन दुई वर्षको समय छ । 'ग्रे लिस्टु बाट बाहिर ल्याउने काममा राष्ट्र बैंकको पनि महत्त्वपूर्ण भूमिका हुन्छ । यसका लागि तपाईं कसरी काम गर्नुहुन्छ ?
ग्रे लिस्ट बाट मुलुकलाई बाहिर ल्याउने प्रक्रियामा सरकारसँग समन्वय गरेर अघि बढ्छु ।"
राजनीतिक छायाँबाट राष्ट्र बैंकलाई मुक्त राख्ने चुनौतीसहित नयाँ गभर्नर,"काठमाडौँ सरकारले केन्द्रीय बैंकको गभर्नरमा अर्थशास्त्री विश्वनाथ पौडेललाई नियुक्ति गरेको छ । पद रिक्त हुनुभन्दा एक महिनाअघि नै गभर्नर नियुक्ति गर्नुपर्ने कानुनी व्यवस्थाविपरीत सत्तारूढ कांग्रेस र एमालेबीचको राजनीतिक खिचातानीका कारण ४४ दिनपछि मात्र गभर्नर चयन गरिएको हो ।
उपप्रधान तथा अर्थमन्त्री विष्णुप्रसाद पौडेलको संयोजकत्वमा गठित सिफारिस समितिले नाम पठाएका तीन जनामध्येबाट पौडेललाई पाँच वर्षका लागि गभर्नर नियुक्ति गर्ने निर्णय मंगलबारको मन्त्रिपरिषद् बैठकले गरेको हो । सिफारिस समिति सदस्यमा पूर्वगभर्नरका रूपमा महाप्रसाद अधिकारी र विज्ञका रूपमा पोषराज पाण्डे थिए ।
समितिले पौडेलसहित कामु गभर्नर नीलम ढुंगाना तिम्सिना र पूर्वसचिव दिनेश भट्टराईलाई मंगलबार नै सिफारिस गरेको थियो । सत्तारूढ कांग्रेस र एमालेबीच कुरा मिल्न नसक्दा सरकारकै प्रमुख आर्थिक सल्लाहकार राष्ट्र बैंक गत २५ चैतदेखि नेतृत्वविहीन थियो । गभर्नरमा आफू निकटलाई ल्याउन दुवै दलले अडान नछाड्दा शीर्ष तहमै अविश्वास सिर्जना भई गठबन्धन नै टुट्ने जोखिम निम्तिएको थियो । लामो समयसम्म गभर्नर नियुक्ति गर्न नसकेकामा सरकारको आलोचना बढ्दै गएको थियो ।
गभर्नर नियुक्तिको विषयलाई लिएर शंकाउपशंका प्रकट भइरहेका बेला प्रधानमन्त्री केपी शर्मा ओली र कांग्रेस सभापति शेरबहादुर देउवाले मंगलबार नै पौडेललाई गभर्नर बनाउने सहमति गरेका थिए । त्यसपछि अपराह्न ४ बजे सिफारिस समितिको बैठक बसेर तीन जनाको नाम मन्त्रिपरिषद्मा पठाएको थियो । सोमबार नै गभर्नर नियुक्ति गर्ने चर्चा भए पनि शीर्ष तहमा सहमति नभएका कारण मन्त्रिपरिषद्को नियमित बैठकसमेत अन्तिम समयमा स्थगन गरिएको थियो । मंगलबार आकस्मिक रूपमा मन्त्रिपरिषद् बैठक बसेर गभर्नर नियुक्ति गरिएको हो ।
गभर्नर नियुक्तिको विषय सत्तारूढ दल कांग्रेस र एमालेका निम्ति दुई महिनादेखि पेचिलो बनेको थियो । ११ चैतमा गठित गभर्नर सिफारिस समितिका एक सदस्यले नियुक्ति प्रक्रिया लम्बिएकै कारण राजीनामा नै दिएका थिए । अर्थमन्त्री पौडेलको संयोजकत्वमा सुरुमा गठित समितिमा पूर्वगभर्नरबाट विजयनाथ भट्टराई र विज्ञका रूपमा विश्वनाथ पौडेल सदस्य थिए । समितिलाई कुनै भूमिका नदिइएको भन्दै ९ वैशाखमा पूर्वगभर्नर भट्टराईले समिति सदस्यबाट राजीनामा दिएका थिए ।
त्यसपछि सरकारले भट्टराईको स्थानमा निवर्तमान गभर्नर महाप्रसाद अधिकारीलाई सदस्य बनाएको थियो । आफूलाई गभर्नर बन्न प्रस्ताव आएपछि २८ वैशाखमा विश्वनाथ पौडेलले पनि समिति सदस्यबाट राजीनामा दिएका थिए । ३१ वैशाखमा मन्त्रिपरिषद्ले सिफारिस समिति पुनर्गठन गरेर सदस्यमा पोषराज पाण्डेलाई नियुक्ति गरेको थियो । राजनीतिक दाउपेचबाट गुज्रिएको नियुक्ति प्रक्रियाले नयाँ गभर्नर पौडेलमाथि चुनौति थपेको छ । उनले आफ्नो पृष्ठभूमिलाई अलग राख्न सक्छन् कि सक्दैनन् भन्ने प्रश्न पनि उठेको छ ।
मुलुकको आर्थिक र वित्तीय क्षेत्रलाई गति दिने चुनौतीपूर्ण समयमा पौडेल गभर्नर बनेका छन् । यति बेला विदेशी विनिमय सञ्चिति, रेमिट्यान्स, शोधनान्तरलगायत बाह्य सूचक लगातार बलियो बन्दै गए पनि अर्थतन्त्र चलायमान बन्न सकेको छैन । १० महिनामा सरकारको राजस्व संकलन करिब १२ प्रतिशतले मात्र बढेको छ । लक्ष्यभन्दा निकै कम मात्र पुँजीगत खर्च छ भने सार्वजनिक ऋणको दायित्व तीव्र रूपले बढिरहेको छ । बैंक तथा वित्तीय संस्थामा वर्षभरि नै औसतमा ५ खर्ब ऋणयोग्य रकम थुप्रिँदै आएको छ । ब्याजदर ४५ महिनायताकै न्यून हुँदा पनि कर्जा विस्तार हुन सकेको छैन ।
शिथिल अर्थतन्त्रको असर वित्तीय प्रणालीमा परेको छ । ऋण असुली नहुँदा बैंक तथा वित्तीय संस्थाको खराब कर्जा बढेको छ । सहकारी, लघुवित्तलगायत क्षेत्रको समस्या ज्युँका त्युँ छन् । बजार माग बढ्न सकेको छैन । निजी क्षेत्रको मनोबल खस्किएको छ । उद्योगहरू आधाभन्दा कम क्षमतामा चलेका छन् । अपेक्षित रूपमा नयाँ लगानी (स्वदेशीविदेशी) भित्रिन सकेको छैन । यी समस्या समाधान गर्न नवनियुक्त गभर्नरका लागि सहज हुने छैन ।
वित्तीय अपराध नियन्त्रणका सन्दर्भमा न्यूनतम मापदण्ड पनि पूरा गर्न नसक्दा नेपाल एफएटीएफको ग्रे लिस्ट मा छ । यसबाट बाहिर आउन नेपालले दुई वर्षको समय पाएको छ । त्यसका लागि कार्ययोजना पनि बनेको छ । तर, सरकारका गतिविधि र राजनीतिक दलहरूको प्रतिबद्धता हेर्दा तोकिएको समयमा नेपाल ग्रे लिस्ट बाट बाहिर आउने सम्भावना निकै कम देखिन्छ । मुलुकलाई ग्रे लिस्ट बाट बाहिर ल्याउने प्रक्रियामा खासगरी निकायगत समन्वयका लागि गभर्नरको भूमिका धेरै महत्त्वपूर्ण हुन्छ । यसमा सफलता पाउन पौडेलले निकै कसरत गर्नुपर्नेछ ।
वित्तीय क्षेत्रमा स्थायित्व दिन र अर्थतन्त्र चलायमान बनाउन सरकारलाई उचित सुझाव र सल्लाह दिने जिम्मेवारी नवनियुक्त गभर्नर पौडेलको काँधमा छ । पौडेलले मौद्रिक औजारहरू मार्फत बैंक तथा वित्तीय संस्थाको स्वास्थ्यमा सुधार ल्याउँदै वित्तीय स्थायित्व कायम गर्ने र समग्र अर्थतन्त्रको सुधारका लागि रचनात्मक सुझाव दिने बताएका छन् । समग्र अर्थतन्त्र बिग्रिने गरी काम गर्दिनँ, उनी भन्छन्, किनकि सानो गल्तीका कारण पनि नागरिकले ठूलो समस्या भोग्नुपर्ने हुन सक्छ, त्यो अवस्था आउन दिन्नँ ।
राष्ट्र बैंकको १८ औं गभर्नर बनेका पौडेलले सन् २०१० मा अमेरिकाको युनिभर्सिटी अफ क्यालिफोर्नियाबाट विद्यावारिधि गरेका छन् । उनको विषयविज्ञता अर्थशास्त्रका अलावा कृषि स्रोत, स्रोत व्यवस्थापन र श्रम अर्थतन्त्र र आर्थिक इतिहासमा छ । उनीसँग अन्तर्राष्ट्रिय श्रम संगठन (आईएलओ) को आर्थिक सल्लाहकारका रूपमा काम गरेको अनुभव पनि छ ।
२०७८८० मा अर्थ मन्त्रालयको वरिष्ठ आर्थिक सल्लाहकारका रूपमा काम गरेका पौडेल २०७८७९ मा राष्ट्रिय योजना आयोगका उपाध्यक्ष भएका थिए । अन्तर्राष्ट्रिय पर्वतीय विकास केन्द्र (इसिमोड) को बोर्ड अध्यक्षसमेत भएका उनले सन् २०१५१७ मा मिलेनियम च्यालेन्ज एकाउन्ट नेपालमा अर्थशास्त्रीका रूपमा काम गरेका थिए । पौडेलसँग चीनको सिचुवान विश्वविद्यालय, साउथ चाइना एग्रिकल्चर युनिभर्सिटीदेखि अमेरिकाको युनिभर्सिटी अफ क्यालिफोर्निया, बर्कलेमा भिजिटिङ प्रोफेसर का रूपमा काम गरेको अनुभवसमेत छ ।
पौडेलले माइक्रो फाइनान्सदेखि श्रम र सामाजिक अर्थशास्त्र र वातावरण र जलस्रोतजस्ता विषयमा अनुसन्धानपत्र प्रकाशन गरेका छन् । आईएलओले सन् २०१८ मा गरेको नेपालको श्रम बजारको विश्लेषण प्रतिवेदनमा पनि उनले काम गरेका थिए । पौडेलले एसियामा अनौपचारिक क्षेत्रभित्रका श्रमिक संघहरूका गतिविधिबारे सिंगापुरस्थित अन्तर्राष्ट्रिय ट्रेड युनियन महासंघका लागि अनुसन्धानपत्रसमेत लेखेका थिए ।
पौडेल २०७९ को प्रतिनिधिसभा सदस्य निर्वाचनमा चितवन१ मा कांग्रेसबाट उम्मेदवार बनेका थिए । मतपरिणाममा उनी रास्वपाका हरि ढकाल र एमाले उम्मेदवार सुरेन्द्र पाण्डे पछि तेस्रो भएका थिए ।
प्रमुख ५ चुनौती
१ नेपाललाई एफएटीएफको ग्रे लिस्ट बाट बाहिर निकाल्ने
२ बैंक तथा वित्तीय संस्थामा थुप्रिएको करिब साढे ६ खर्ब परिचालन
३ ब्याजदरमा विश्वसनीयता र स्थिरता
४ अर्थ मन्त्रालय र राष्ट्र बैंकको द्वन्द्व निवारण
५ निजी क्षेत्रको आत्मविश्वास बढाएर अर्थतन्त्र चलायमान
अर्थ मन्त्रालय र राष्ट्र बैंकबीच अब इगोको द्वन्द्व हुँदैन
विश्वनाथ पौडेल, नवनियुक्त गभर्नर
गत संसदीय निर्वाचनमा तपाईं चितवन१ मा कांग्रेसका तर्फबाट उम्मेदवार हुनुहुन्थ्यो । अहिले राष्ट्र बैंकजस्तो स्वायत्त निकायको गभर्नरमा नियुक्त हुनुभएको छ । यसमा धेरैको प्रश्न छ । तपाईंको प्रतिक्रिया के छ ?
राजनीतिक विचार सबैको हुन्छ । चुनावमा भाग लिएर मैले केही गल्ती गरेको छैन । निर्वाचनमा प्रतिस्पर्धा गर्नुलाई नकारात्मक रूपमा लिने हो भने हामी सकिन्छौं । निर्वाचनमा जनतामाझ आफ्नो स्थान परीक्षण गर्न जाने हो । मानिसले जात जन्मदेखि लिएर आएको हुन्छ तर विचार र प्रतिस्पर्धा जन्मजात हुँदैन । निर्वाचनमा प्रतिस्पर्धा गरियो, सकियो । मैले जुन जिम्मेवारी पाएको छु, त्यसलाई राम्रोसँग निभाउँछु । मेरो काममा राजनीतिको संकेतसम्म आउँदैन । पाँच वर्षको कार्यकालमा मेरा दुई वटा कुरा याद गर्नुहोला एउटा संवादमा आधारित प्रशासन र अर्को पारदर्शिता ।
तर सत्तारूढ दलबीच नै लामो खिचातानी भयो । यस्तो पृष्ठभूमिमा वित्तीय क्षेत्र सुधारका लागि तपाईंका प्राथमिकता केके छन् ?
सबैभन्दा पहिले राष्ट्र बैंकको सुपरिवेक्षकीय क्षमता अभिवृद्धि गर्छु । नियम कम, सुपरिवेक्षण बढी हुनुपर्छ भन्ने मेरो मान्यता हो ।नियम बढी गर्दा धेरै अन्योल हुन्छ । बैंकहरूमा केही न केही समस्या छन् । नागरिक र संघसंस्थाको बचत सुरक्षित गर्ने जिम्मेवारी राष्ट्र बैंककै हो । सुपरिवेक्षणमार्फत समस्या समाधान गरेर नागरिकको बचत सुरक्षण र समग्र वित्तीय क्षेत्रकै स्थायित्व काम गर्नेमा मेरो ध्यान रहन्छ ।
राष्ट्र बैंकको सेवाग्राही बैंक तथा वित्तीय संस्थासँगै सरकार पनि हो । राज्यले लिने नीतिहरूमा सरकार र बैंक तथा वित्तीय संस्थासँग प्रभावकारी रूपमा समन्वय गर्ने काम हुन्छ ताकि राष्ट्र बैंकले जारी गरेका नीति, निर्देशन एक सातामै परिमार्जन गर्नु नपरोस् । संवादमार्फत सबै काम गर्छु । पुँजी बजारका लगानीकर्ताको मनोबल बलियो हुने गरी काम गर्छॅ । पुँजी बजारको योगदान समग्र अर्थतन्त्रमा पुगोस् भन्ने मेरो चाहना छ ।
प्रतिस्पर्धामै रहेकासँग समन्वय गरेर काम लिनुपर्नेछ, कसरी हेर्नुभएको छ ?
गभर्नरमा कुनै प्रतिस्पर्धा भएको थियो जस्तो मलाई लाग्दैन । आवेदन दिएर गभर्नर छनोट भएको पनि होइन । सरकारले जसलाई उपयुक्त देख्यो, उसैलाई जिम्मेवारी दिएको हो । यसकारण म कोसँग प्रतिस्पर्धामा थिएँ भन्ने मलाई नै थाहा छैन । प्रतिस्पर्धा नै भन्ने हो भने पनि अब त्यो सकियो । सधैं प्रतिस्पर्धा भन्ने हुँदैन । म कसैलाई काखापाखा गर्दिनँ । सबैलाई समेटेर अघि बढ्छु । हिजोसम्म जोजो गभर्नरको आकांक्षी भए पनि अब सकियो । भोलिदेखि म सबैको अभिभावक (नेतृत्व) हो । त्यहीअनुरूप मेरो गतिविधि हुनेछ ।
निकै चासोका रूपमा हेरिएको राष्ट्र बैंकको गभर्नरमा तपाईं नियुक्त हुनुभएको छ । अहिले अर्थतन्त्र र वित्तीय क्षेत्रको अवस्था जटिल छ । यस चुनौतीलाई कसरी लिनुभएको छ ?
म राष्ट्र बैंकसँग परिचित नै छु । मेरा धेरै विद्यार्थी त्यहाँ कार्यरत हुनुहुन्छ । योजना आयोगमा रहँदा पनि राष्ट्र बैंकलाई नजिकबाट हेरिरहेको थिएँ । त्यसैले यसलाई समस्याका रूपमा लिएको छैन । स्थिति अप्ठ्यारो हो तर त्यसमा सुधार गर्दै जाने आत्मविश्वास छ । यसमा सबैको सहयोग आवश्यक पर्छ ।
अर्थतन्त्र र मुलुकको आर्थिक परिसूचकहरूलाई नजिकबाट नियालिरहनुभएको छ । अर्थतन्त्रमा परेको गाँठो फुकाउन तपाईंको भूमिका के हुन्छ ?
मौद्रिक नीतिले अर्थतन्त्रको नेतृत्व गर्ने होइन । वित्त नीतिले लिएका लक्ष्य प्राप्तिमा सहयोग पुर्याउने काम मौद्रिक नीतिको हो । राष्ट्र बैंकको नीति सरकार वा अर्थ मन्त्रालयको नीतिसँग कहीँकतै बाझिएको छ भने त्यसमा तत्कालै सुधार गर्छु । समग्र अर्थतन्त्रमा सकारात्मक प्रभाव पार्ने प्रोएक्टिभ पोलिसी अर्थ मन्त्रालयबाटै निर्माण हुनुपर्छ र त्यसमा सबै प्रकारका सहयोग, सरसल्लाह गर्ने मेरो प्रतिबद्धता रहन्छ । राष्ट्र बैंकले जारी गरेका विद्यमान नीतिनियममा उद्योगी, व्यवसायी मात्र नभएर समग्र निजी क्षेत्रका केही गुनासा छन् ।
यस सम्बन्धमा उहाँहरूसँग बसेरै तथ्यपरक रूपमा संवाद, अध्ययनअनुसन्धानमार्फत निकास खोज्ने प्रयास गर्नेछु । म हिप सुटर जस्तो आउँदाआउँदै गोली पड्काउँदिनँ । अर्थतन्त्र हो, सामान्य गल्ती गरे सबैले दुःख पाउँछन् । त्यो अवस्था आउन दिन्नँ ।
बैंकहरूले कर्जा विस्तार गर्न सकेका छैनन् । प्रणालीमा अधिक तरलता थुप्रिएको छ । संस्थाहरूको खराब कर्जा वृद्धि भइरहेको छ भने समस्याग्रस्त हुने क्रम पनि बढिरहेको छ । यसमा कसरी सुधार ल्याउनुहुन्छ ?
२०६५ सालदेखि नै सम्पत्ति व्यवस्थापन कम्पनी ल्याउनुपर्छ भन्दै आएको छु । अहिले सरकारको नीति तथा कार्यक्रममा पनि त्यो विषय आएको छ । यो कम्पनी स्थापनामा सरकारले नै नेतृत्व गर्नुपर्छ । म निकट भविष्यमै बैंकहरूसँग बसेर उनीहरूको समस्या सुन्छु र समाधानको प्रयास गर्छु । बैंकहरूको स्वास्थ्यमा सुधार ल्याउने काम गर्छु ।
पछिल्ला वर्षहरूमा राष्ट्र बैंकलाई कहिले निकै खुकुलो नीति ल्याउँछ त कहिले निकै कसिलो भन्ने आरोप लाग्दै आएको छ । यस्तो नीतिगत अस्थिरताका कारण सरोकारवालाको विश्वास गुम्दै जान्छ । अब बैंकले कस्तो नीति ल्याउनुपर्छ ?
म तथ्यविहीन र हतारमा कुनै पनि निर्णय गर्दिनँ । नागरिकले एकदुई महिनामै ८ प्रतिशतबाट १४ प्रतिशत ब्याजदर तिर्ने अवस्था नआओस् भन्नेमा म सचेत छु । पर्याप्त छलफल र सरोकारवालासँग संवादमार्फत मात्र नीतिनिर्देशन जारी गर्छु ।
इतिहास हेर्दा अर्थ मन्त्रालय (अर्थमन्त्री) र राष्ट्र बैंक (गभर्नर) बीच राम्रो समन्वय देखिँदैन । यही कारण वित्त नीति एकातिर र मौद्रिक नीति अर्कातिर फर्केको देखिन्छ । यो अवस्थामा कसरी सुधार ल्याउनुहुन्छ ?
यसलाई मैले इगो को द्वन्द्वका रूपमा हेरेको छु । अर्थ मन्त्रालय र राष्ट्र बैंकको आआफ्नै भूमिका तथा जिम्मेवारी छ । नियामकीय निकायको प्रमुखले विद्यमान नीतिनियमभित्र बसेर काम गर्ने हो । हामी राजनीति गर्न, झगडा गर्न जाने होइन । यसकारण सबै निकायसँग द्वन्द्व गरेर नभई संवादमार्फत अघि बढ्ने हो ।
अहिले नेपाल एफएटीएफको 'ग्रे लिस्टु मा छ । त्यसबाट उम्किन दुई वर्षको समय छ । 'ग्रे लिस्टु बाट बाहिर ल्याउने काममा राष्ट्र बैंकको पनि महत्त्वपूर्ण भूमिका हुन्छ । यसका लागि तपाईं कसरी काम गर्नुहुन्छ ?
ग्रे लिस्ट बाट मुलुकलाई बाहिर ल्याउने प्रक्रियामा सरकारसँग समन्वय गरेर अघि बढ्छु ।"
मध्यपहाडी लोकमार्ग अभियान राष्ट्रको अभियान भएको छ : अध्यक्ष दाहाल,"दैलेख माओवादीका अध्यक्ष एवं पूर्वप्रधानमन्त्री पुष्पकमल दाहालले मध्यपहाडी लोकमार्ग अभियान राष्ट्रको अभियान भएको बताएका छन् । मध्यपहाडी लोकमार्ग अभियानको उद्देश्य, यसको राष्ट्रिय महत्त्व र अभियानको क्रममा देशभर प्राप्त भएको जनसमर्थन र सम्मानबारे प्रकाश पार्दै उनले भने, 'यो अभियान अब केबल एउटा पार्टीको मात्र नभई, राष्ट्रकै साझा अभियान बनिसकेको छ ।'
जनतासँग माओवादी कार्यक्रम अन्तर्गत मध्यपहाडी लोकमार्ग जनजागरण अभियानका क्रममा सोमबार दैलेख आइपुगेका अध्यक्ष दाहालले ७५३ स्थानीय तहमध्ये उत्कृष्ट छ मा पर्न सफल भगवतीमाई पालिकाका प्रमुख गणेशबहादुर थापा र उपाध्यक्ष मीना थापालाई सम्मान गरेका थिए । अध्यक्ष थापा माओवादीबाट निर्वाचित हुन् भने उपाध्यक्ष थापा नेपाली कांग्रेसबाट निर्वाचित हुन् ।
त्यसैगरी, कर्मचारीतर्फ नायब सुब्बा (नासु) प्रेमबहादुर खड्कालाई समेत पालिकामा उल्लेखनीय कार्यसम्पादन गरेबापत सम्मान गरिएको छ । उक्त सम्मान अध्यक्ष दाहालले प्रदान गरे ।
कार्यक्रममा स्थानीय जनप्रतिनिधि, राजनीतिक दलका नेता, कर्मचारी, नागरिक समाज तथा सर्वसाधारणको उपस्थिति रहेको थियो ।"
राष्ट्रिय पठन सम्मेलन सुरु,"ललितपुर ललितपुरको खुमलटारस्थित युलेन्स स्कुलमा शनिबारदेखि दुई दिने प्रथम राष्ट्रिय पठन सम्मेलन सुरु भएको छ। सम्मेलनको उद्घाटन शिक्षा, विज्ञान तथा प्रविधि मन्त्री रघुजी पन्तले गरेका थिए।
काठमाडौँ विश्वविद्यालय स्कुल अफ एजुकेसन, सिकाई फाउन्डेसन, युनेस्को, युलेन्स फाउन्डेसन, प्याब्सनलगायतको सहकार्यमा सम्मेलनको आयोजना गरिएको हो।
सम्मेलनमा पठन संस्कृतिबारे विज्ञ तथा सरोकारवालाबीच विभिन्न सत्रमा छलफल भइरहेको छ। उद्घाटन सत्रमा मन्त्री पन्तले औपचारिक डिग्री प्राप्त गर्नु र निरन्तर पढ्ने बानी विकास गर्नु फरक कुरा भएको उल्लेख गर्दै पढ्ने बानीले व्यक्ति रूपान्तरणमा सहयोग पुग्ने धारणा राखेका थिए।
'घ्युले अन्नलाई, स्नानले शरीरलाई शुद्ध गर्छ,' उनले भने, 'ध्यानले मन र ज्ञानले मस्तिष्कलाई शुद्ध गर्छ।' पढाइबाट मात्र ज्ञान प्राप्त नहुने उनले बताए ।
समाजशास्त्री चैतन्य मिश्रले पढाइ, समाज र जीवनलाई सँगसँगै अघि बढाए मात्र पढाइको औचित्य रहने उल्लेख गरे। उनले भने, 'पढ्ने भनेको सिक्ने पनि हो। सुगाझैँ रटेर पढाइबाट केही पनि प्राप्त हुँदैन। पढाइ, जीवन र समाजलाई समेटेर लैजान सके मात्र सिकाइ प्रभावकारी हुन्छ।'
विद्यार्थीलाई जीवन तथा समाजसँग जोडेर पठनपाठन गरिनुपर्ने सुझाव पनि उनले दिए ।
युलेन्स स्कुलका प्रधानाध्यापक मेदेनी लामिछानेले पढाइ संस्कृतिलाई अभियानका रूपमा सञ्चालन गरिने बताए ।
सम्मेलनमा काठमाडौँ विश्वविद्यालय स्कुल अफ एजुकेसनका डिन बालचन्द्र लुइँटेलले पढ्ने अभ्यासको थालनी, यसको ऐतिहासिक पृष्ठभूमि, डिजिटल युगमा पढाइको स्वरूप तथा भविष्यबारे धारणा राखे ।
काठमाडौँ विश्वविद्यालयका न्युरोसर्जन तथा प्राध्यापक डा अमित थापाले मोबाइललगायत डिजिटल माध्यमले सिकाइमा पार्ने असरबारे चर्चा गर्दै ती सामग्रीले बालबालिकाको मस्तिष्क तथा मनोविज्ञानमा पार्ने प्रभावबारे जानकारी गराएका थिए।"
उद्योगीका माग राष्ट्रिय मुद्दा हुन् : मन्त्री भण्डारी,"काठमाडौँ उद्योग, वाणिज्य तथा आपूर्तिमन्त्री दामोदर भण्डारीले उद्योगी व्यवसायीका माग राष्ट्रिय मुद्दा रहेको बताएका छन् । उद्योगी, व्यवसायीका माग उचित छन्, मन्त्री भण्डारीले भने, माग पूरा गर्न हामी गम्भीरतापूर्वक लागेका छौं । निर्यात व्यापार प्रवर्द्धनमा सरकारले प्राथमिकता दिएको उनको भनाइ छ ।
एकीकृत व्यापार रणनीति तयार गरेका छौं, त्यो चाँडै कार्यान्वयनको तहमा जाँदै छ, मन्त्री भण्डारीले भने । भूकम्प, कोभिड र प्राकृतिक प्रकोपका कारण पुँजी बजार सुस्ताएको र आर्थिक वृद्धि दरलाई गति दिन सरकारले चार सय सुझाव मध्ये तत्कालीन कार्यान्वयन योग्य सुझाव लागू गरिरहेको उनले जनाए ।
राज्यको लगानी र प्राथमिकता नबढेसम्म आर्थिक वृद्धिदर बढ्दैन, मन्त्री भण्डारीले भने । चियाको ब्रान्डिङ, निर्यात नीति र आईटी तथा एआई प्रविधिबाट आम्दानी गर्न सकिने सम्भावनाको चर्चा गर्दै उनले सरकारले वस्तु मात्र होइन, आइडिया समेत निर्यात गर्न सक्ने कानुन ल्याउन लागेको बताए ।
जुट मिललगायत रुग्ण उद्योगलाई सञ्चालन गर्न नयाँ मोडालिटी बनाउन लागिएको उनको भनाइ छ । विशेष आर्थिक क्षेत्र (सेज) र औद्योगिक पार्क तथा रुग्ण उद्योगहरूलाई पीपीपी मोडलमार्फत सञ्चालन गर्ने सरकारले तयारी गरिरहेको उनले जनाए । एडीबीले चार उद्योगका लागि डीडी दिएको छ, अन्य रुग्ण उद्योगका लागि पनि सरकार तयारी अवस्थामा छ, मन्त्री भण्डारीले भने ।
निजी क्षेत्रलाई कर तिर्ने माध्यमका रूपमा मात्र हेर्नु गलत भएको र राष्ट्र निर्माणमा साझेदार बनाउनुपर्ने कोशीका पूर्वमुख्यमन्त्री उद्धव थापाको धारणा छ । औद्योगिक क्षेत्रको विकासमा कानुनी जटिलता मुख्य बाधक बनेको र उद्योगी व्यवसायीको मर्म बुझेर मात्र कानुन बनाइनुपर्नेमा प्रदेशकै भौतिक विकासमन्त्री भूपेन्द्र राईले जोड दिए ।
सरकार स्थिर रहँदा उद्योग व्यवसायमा विश्वास बढेको र कृषिमा पनि ठूला सम्भावना रहेको आर्थिक मामिला तथा योजनामन्त्री रामबहादुर मगरले बताए । ७ करोडको किबी निकासी भएको छ, यो सम्भावनाको संकेत हो, उनले भने ।"
उद्योगीका माग राष्ट्रिय मुद्दा हुन् : मन्त्री भण्डारी,"विराटनगर उद्योग, वाणिज्य तथा आपूर्तिमन्त्री दामोदर भण्डारीले उद्योगीव्यवसायीका माग राष्ट्रिय मुद्दा रहेको बताएका छन् । उद्योगी, व्यवसायीहरुको माग उचित हो, उनले भने,माग पूरा गर्न हामी गम्भीरतापूर्वक लागेका छौं ।
मोरङ उद्योग व्यापार संघको ६८औं वार्षिक साधारणसभा शुक्रबार विराटनगरमा उद्घाटन गर्दै मन्त्री भण्डारीले निर्यात व्यापार प्रवर्द्धनमा सरकारले प्राथमिकता दिएको बताए । उनले भने, एकीकृत व्यापार रणनीति तयार गरेका छौं, त्यो चाँडै कार्यान्वयनको तहमा जाँदैछ ।
उनले भूकम्प, कोभिड र प्राकृतिक प्रकोपका कारण पुँजी बजार सुस्ताएको उल्लेख गर्दै आर्थिक वृद्धि दरलाई गति दिन सरकारले चार सय सुझावमध्ये तत्कालीन कार्यान्वयनयोग्य सुझावहरू लागू गरिरहेको बताए । राज्यको लगानी र प्राथमिकता नबढेसम्म आर्थिक वृद्धिदर बढ्दैन, उनले जोड दिए ।
चियाको ब्रान्डिङ, निर्यात नीति र आइटी तथा एआई प्रविधिबाट आम्दानी गर्न सकिने सम्भावनाको चर्चा गर्दै उनले सरकारले वस्तुमात्र होइन, आइडियासमेत निर्यात गर्न सक्ने कानुन ल्याउन लागेको जनाए ।
उनले जुट मिल लगायतका रुग्ण उद्योगहरुलाई संचालनका लागि नयाँ मोडालिटी बनाउन लागिएको जनाए । सेज (विशेष आर्थिक क्षेत्र), औद्योगिक पार्क तथा रुग्ण उद्योगहरूलाई पीपीपी मोडलमार्फत सञ्चालन गर्ने सरकारले तयारी गरिरहेको उनले जानकारी दिए । एडिबीले चार उद्योगका लागि डिडी दिएको छ, अन्य रुग्ण उद्योगका लागि पनि सरकार तयारी अवस्थामा छ, उनले भने ।
कार्यक्रममा कोशीका पूर्वमुख्यमन्त्री उद्धव थापाले निजी क्षेत्रलाई कर तिर्ने माध्यमका रूपमा मात्र हेर्नु गलत भएको भन्दै राष्ट्र निर्माणमा साझेदार बनाउनुपर्ने धारणा राखे । प्रदेशकै भौतिक विकासमन्त्री भूपेन्द्र राईले औद्योगिक क्षेत्रका विकासमा कानुनी जटिलता मुख्य बाधक बनेको भन्दै उद्योगी व्यवसायीको मर्म बुझेर मात्र कानुन बनाइनु पर्ने धारणा राखे ।
आर्थिक मामिला तथा योजनामन्त्री रामबहादुर मगरले सरकार स्थिर रहँदा उद्योग व्यवसायमा विश्वास बढेको र कृषिमा पनि ठूला सम्भावना रहेको बताए । ७ करोडको किबी निकासी भएको छ, यो सम्भावनाको संकेत हो, उनले भने ।"
तेस्रो राष्ट्रिय निर्धारित योगदान पुस्तक सार्वजनिक,"काठमाडौँ सरकारले जलवायु परिवर्तन न्यूनीकरणका लागि प्रतिबद्धता सहितको तेस्रो राष्ट्रिय निर्धारित योगदान (तेस्रो एनडीसी) पुस्तक सार्वजनिक गरेको छ ।
काठमाडौंमा शुक्रबारदेखि सुरु भएको सगरमाथा संवादको उद्घाटन सत्रमा सरकारले तेस्रो एनडीसी सार्वजनिक गरेको हो । प्रधानमन्त्री केपी शर्मा ओलीले तेस्रो एनडीसीको पुस्तक कोप२९ अध्यक्ष मुख्तर बबयभलाई हस्तान्तरण गरे । यसलाई बुधबारको मन्त्रिपरिषद् बैठकले यूएनफसीसीसीको सचिवालयमा पठाउन स्वीकृति प्रदान गरेको थियो ।
जलवायु परिवर्तन न्यूनीकरण, अनुकुलन तथा वित्तीय व्यवस्थापनको विस्तृत खाकासहित सन् २०३५ सम्मको दिगो विकास लक्ष्य, घरेलु तथा अन्तरर्राष्ट्रिय वित्तीय स्रोतको परिचालन तथा स्थानीय तहसम्म जलवायु कार्यान्वयनको योजना समेटेर तेस्रो एनडीसी तयार गरिएको छ । विश्वको तापमान वृद्धिलाई १ दशमलव ५ डिग्री सेल्सियसभित्र सीमित राख्न विश्वव्यापी प्रयासलाई सहयोग गर्दै नेपालले जलवायुजन्य संकट व्यवस्थापनमा योगदान गर्ने लक्ष्य लिइएको छ ।
हरितगृह ग्यास उत्सर्जनमा नगण्य योगदान भए पनि नेपालले आफ्नो परिमाणात्मक न्यूनीकरण लक्ष्य र नीति तथा उपायको दायरा विस्तार गरेको छ । तेस्रो राष्ट्रिय निर्धारित योगदानले सन् २०३५ सम्मको लक्ष्य निर्धारण गरेको छ । सन् २०४५ सम्म नेटशुन्य कार्बन उत्सर्जन प्राप्त गर्ने लक्ष्यसहित, सरकारले ऊर्जा, यातायात, उद्योग, कृषि, वन, जल स्रोत, सहरी पूर्वाधार र सांस्कृतिक सम्पदामा प्रभावकारी कदम चाल्ने नीति लिएको वन तथा वातावरण मन्त्रालयका उपसचिव नरेश शर्माले जानकारी दिए ।
त्यसैगरी, तेस्रो राष्ट्रिय निर्धारित योगदानले ट्रान्समिसन र वितरण प्रणालीमा सुधार गर्दै कुल ट्रान्समिसन र वितरण हानिहरूलाई सन् २०३० सम्म ११ दशमलव ५० प्रतिशत र सन् २०३५ सम्म १० दशमलव ५० प्रतिशतमा घटाउने लक्ष्य राखेको छ । ग्रामीण भेगमा विद्युत् विस्तार तथा सौर्य तथा जलविद्युत प्रवर्द्धन र २०३५ सम्म विशेष आर्थिक क्षेत्रमा फोहोरदेखि ऊर्जा प्लान्ट स्थापना गर्ने लक्ष्य छ । काठमाडौँ उपत्यकामा १०० टन प्रतिदिन क्षमताको (आरडीएफ) प्लान्ट निर्माण गर्ने लक्ष्य छ ।
सन् २०३० सम्म २ सय जलवायुमैत्री फार्म र सन् २०३५ सम्ममा १०० जलवायुमैत्री गाउँ स्थापना गर्ने लक्ष्य छ । ७ लाख ५३ हजार हेक्टर सिँचाइ सुविधा विस्तार गर्ने लक्ष्य छ । साप्ताहिक कृषिमौसम परामर्श सेवा ७७ वटै जिल्लामा विस्तार गर्ने लक्ष्य छ । वन, जैविक विविधता तथा जलाधार संरक्षण, ५० प्रतिशत वनमा दिगो व्यवस्थापन (रेड प्लस पहलसहित) गर्ने रहेको छ । ५० प्रतिशत नदी किनार र वेटल्यान्ड क्षेत्र पुनःस्थापना गर्ने लक्ष्य छ । वन आगलागी नियन्त्रण गरी ५० प्रतिशत घटना न्यूनीकरण गर्ने, पानी स्रोत तथा ऊर्जाअन्तर्गत २०० वर्षासञ्चय बाँध र एक हजार पानी स्रोत संरक्षण योजना छ ।
तेस्रो एनडीसीमा सरकारले विद्युत् उत्पादन तथा आपूर्ति, विद्युतीय चुलो, यातायात र उद्योगमा महत्वाकांक्षी लक्ष्य लिएको छ । त्यसैगरी सन् २०३० सम्म नवीकरणीय विद्युत् उत्पादन क्षमता १४,०३१ मेगावाटसम्म विस्तार गरि सन् २०३५ सम्म २८,५०० मेगावाट पुराउने लक्ष्य राखिएको छ ।
सरकारले सन् २०३० सम्मा सार्वजनिक यातायात र मालवाहनका लागि विद्युतीय रेल नेटवर्कको २ सय किलोमिटर निर्माण र सञ्चालन तथा सन् २०३५ मा ३ सय किलोमिटर निर्माण र सञ्चालन गर्ने लक्ष्य राखेको छ ।
प्रदूषणको प्रमुख स्रोत मध्येको एक इँटा उद्योगलाई सफा प्रविधिमा रुपान्तरण गर्ने लक्ष्य राखिएको छ ।
सरकारले सुधारिएको गोठबाट मिथेन ग्यास उत्सर्जन घटाउने लक्ष्य लिएको छ । त्यसका लागि ५ लाख सुधारिएका गोठ निर्माण गर्ने, १० हजार हेक्टरमा बगैंचा बनाउने, माटोको जैविक पदार्थलाई कम्तीमा ३ दशमलब ९५ प्रतिशतसम्म बढाउने, रेड प्लस पहलबाट प्राप्त वित्तीय स्रोतको प्रयोगमार्फत तराई र भित्री तराईका ५० र मध्यपहाडी र पर्वतीय क्षेत्रमा २५ प्रतिशत वनको दिगो व्यवस्थापन गरिने भएको छ ।
खोलामा मिसाउनुअघि प्रतिदिन ५ सय १० मिलियन लिटर फोहर पानी प्रशोधन गर्ने, प्रतिवर्ष ३७ हजार घनमिटर दिशाजन्य फोहरको व्यवस्थापान गर्ने,२ हजार ८ सय स्वास्थ्य केन्द्रका फोहरलाई नजलाईकन व्यवस्थापन गरिने मा स्वास्थ्य उपचारबाट निस्केका फोहरहरुलाई नजलाउने प्रविधिबाट व्यवस्थापन गर्ने लक्ष्य राखिएको छ ।
औद्योगिक प्रक्रिया र उत्पादन प्रयोग क्षेत्रमा लिइएका लक्ष्यहरू वातावरणमैत्री उत्पादन प्रणाली, स्वच्छ प्रविधिको प्रयोग, र उत्सर्जन न्यूनीकरणमा केन्द्रित छन् । सन् २०३५ सम्म सबै उद्योगहरूमा मिथेन पुनः प्राप्ति संयन्त्र स्थापना गर्ने लक्ष्य लिइएको छ, यो एनारोविक वयस्टवाटर प्रणालीसँग एकीकृत हुनेछ । यस प्रणालीबाट उत्पादन हुने मिथेन ग्यासलाई इन्धनको रुपमा पुनः प्रयोग गर्न सकिने छ । यसले उद्योगहरुमा जिवाश्म इन्धनको प्रयोग घटाउने छ । यसले वातावरणमा उत्सर्जन हुने हरितगृह ग्यासको परिमाण उल्लेखनीय रूपमा कम गर्न सहयोग पुराउने छ ।"
'राष्ट्रिय परिचयपत्र वितरण लक्ष्यअनुसार भएन',"काठमाडौँ राष्ट्रिय परिचयपत्र वितरणको सुस्त प्रगती प्रगति महालेखा परीक्षकको प्रतिवेदनले प्रश्न उठाएको छ । आर्थिक वर्ष २०८०८१ को नीति तथा कार्यक्रममा एक वर्षभित्र सबै नागरिकलाई परिचयपत्र वितरण गर्न अभियान सञ्चालन गर्ने भनिए पनि त्यसअनुसार काम नभएको प्रतिवेदनले भनेको छ ।
गत वर्ष लेखापरीक्षण गरिएको अवधिसम्म ८ लाख ६७ हजार थान परिचपत्र मात्र वितरण गरिएको प्रतिवेदनमा उल्लेख छ । १ करोड ५२ लाख ७ हजार व्यक्तिको विवरण संकलन गरिएको त्यसमध्ये ४३ लाख २८ हजार थान परिचयपत्र छपाई गरी त्यसको २० प्रतिशत मात्र वितरण गरिएको प्रतिवेदनमा भनिएको छ । कार्य योजनाअनुसार समयमा कार्य सम्पन्न गर्नुपर्ने महालेखापरीक्षकको प्रतिवेदनमा सुझाइएको छ ।
गृह प्रशासन सुधार कार्ययोजना, २०७८ अनुसार २ करोड नागरिकका लागि विवरण संकलन र १ करोड नागरिकलाई २ वर्षभित्र राष्ट्रिय परिचपत्र वितरण गर्ने लक्ष्य अनुसारको काम नभएको प्रतिवेदनमा औंल्याइएको छ ।
नागरिकको वैयक्तिक तथा जैविक विवरण समेटिएको एकीकृत राष्ट्रिय परिचपय व्यवस्थापन सूचना प्रणालीको विकास गरी सबै नागरिकले परिचपत्र लिनुपर्ने अभियान सरकारले चालाएको छ ।"
जनकपुरधाम मेयर कप : राष्ट्रिय खेलाडी विवेकको पहिलो शतक,"जनकपुरधाम जनकपुरधाममा जारी मेयर कप टी२० क्रिकेट प्रतियोगितामा बाराका विवेक यादवले शतक प्रहार गरेका छन्। बुधबार दिल्लीविरुद्ध उनले शतक प्रहार गरेका हुन्। यस प्रतियोगितामा शतक प्रहार गर्ने राष्ट्रिय खेलाडी समेत रहेका विवेक पहिलो खेलाडी बनेका छन्।
उनले ५३ बलमा आठ चौका र सात छक्काको मद्दतले १०४ रन बनाएका हुन्। यस प्रतियोगितामा मात्र दुई खेल खेलेका विवेकले जम्मा १६७ रन बनाएका छन्। यसअघि पर्सासँगको खेलमा उनले ६३ रन बनाएका थिए।
टस जितेर दिल्ली टिमले बारालाई ब्याटिङका लागि आमन्त्रण गरेको थियो। बाराका खेलाडीहरूले निर्धारित २० ओभरमा आठ विकेट गुमाएर २१८ रनको लक्ष्य दिल्ली टिमसमक्ष प्रस्तुत गरेका थिए। यो स्कोर प्रतियोगिताको अहिलेसम्मको सबैभन्दा उच्च स्कोर हो।
बाराका लागि विवेक यादवले ५३ बलमा १०४ रन, कप्तान पवन सराफले १४ बलमा ३१ रन, आदिल अन्सारीले २० बलमा ३३ रन, तृत दासले १२ बलमा १९ रन र शाहिल पट्टेलले ११ बलमा १५ रन बनाएका थिए। दिल्लीका लागि बलिङ गरेका आदित्य सिन्हाले तीन ओभरमा २५ रन खर्चेर चार विकेट लिएका थिए भने रोहित त्रिपाठी, वैभव मिश्र र राहुल द्विवेदीले एकएक विकेट लिएका थिए।
आजको खेलमा जित हासिल गर्ने टिम सेमिफाइनलमा पुग्नेछ। यसअघि महोत्तरी, मुजफ्फरपुर र लखनउ सेमिफाइनलमा पुगिसकेका छन्।"
राष्ट्रिय सहमतिकै आधारमा संविधान संशोधन हुन्छ : गृहमन्त्री लेखक,"विराटनगर गृहमन्त्री रमेश लेखकले राष्ट्रिय सहमतिको आधारमा संविधान संशोधनको तयारी भइरहेको बताएका छन्। संविधान निर्माणको १० वर्ष बितिसकेकाले यसलाई संशोधन गर्ने समय आएको धारणा उनले व्यक्त गरेका छन्।
प्रेस युनियन मोरङले बुधबार विराटनगरमा आयोजना गरेको पत्रकार भेटघाटमा उनले विषयवस्तुको सबल र दुर्बल पक्षको पहिचान गर्दै सहमतिका लागि संयुक्त कार्यदल गठनबारे छलफल भइरहेको जानकारी गराए।
संविधान र व्यवस्था विरोधी गतिविधि असह्य हुने स्पष्ट पार्दै यस्ता समस्याको समाधान राजनीतिक तवरबाटै खोजिनुपर्ने आवश्यकता औँल्याए ।
विराटनगरमा उद्योगी व्यवसायीहरूसँगको भेटपछि सीमामा तस्करी रोक्न राज्यको प्रयास कमजोर नभएको स्पष्ट पार्दै गृहमन्त्री लेखकले भने, 'राजस्व संकलनमा कमी छैन, तर तस्करीका घटनाबारे प्रश्न उठेपछि गम्भीरता देखाएको हुँ।'
सुरक्षा संयन्त्रलाई आवश्यक परे जनशक्ति थप्न निर्देशन दिइएको उल्लेख गर्दै उनले भने, 'तर परिणाम देखिनुपर्छ।'
राजस्व वृद्धिका लागि पनि तस्करी पूर्ण रूपमा रोक्नुपर्ने धारणा उनले राखे ।
प्रदेश प्रहरीको समायोजनबारे बोल्दै गृहमन्त्री लेखकले कानुनी र नीतिगत व्यवस्था पूर्ण भएपछि मात्र समायोजन अघि बढाइने जानकारी दिए। 'अहिले ७० वर्ष पुरानो ऐन र नियमावलीका भरमा संगठन चलिरहेको छ,' उनले थपे, 'नेपाल प्रहरी ऐन २०१२ अनुसार प्रदेशमा प्रहरी संगठन रहने व्यवस्था गरिएको छ।'
प्रदेशसँग समन्वय गर्दै प्रहरीले काम गर्नुपर्नेमा जोड दिँदै जिल्लागत शान्ति सुरक्षाको अवस्था मूल्यांकन गरेर आगामी रणनीति तय गरिने उनले जानकारी दिए ।
गृहमन्त्री लेखकले पूर्वी नेपालमा लागू पदार्थ दुर्व्यसन, सडक दुर्घटना, आत्महत्या, साइबर अपराध तथा धार्मिकजातीय द्वन्द्व प्रमुख चुनौतीका रूपमा रहेको बताए ।"
राष्ट्रिय परीक्षा बोर्डलाई प्रश्न,"वैशाख २१ गतेदेखि कक्षा १२ को वार्षिक परीक्षा देशभर एकैसाथ १ हजार ९ सय ९० परीक्षा केन्द्रमा सञ्चालन भइरहेको छ । यस परीक्षामा नियमित र आंशिक गरी ५ लाख ११ हजार ५ सय २५ परीक्षार्थी सहभागी छन् ।
कोभिड१९ को संक्रमणपछि कक्षा १२ को प्रश्नपत्र परीक्षा केन्द्र कायम भएका विद्यालयका आधिकारिक व्यक्तिको इमेलमा पठाउने गरिएको छ, जसले राष्ट्रिय परीक्षा बोर्डको खर्चमा कमी ल्याएको छ । परीक्षा केन्द्र कायम भएका विद्यालयमा आर्थिक, प्रशासनिक र सुरक्षा दायित्व थपिएको छ । आधिकारिक भनिएका इमेलमा प्रश्न पठाउने पद्धतिले व्यापक अनियमितता पनि ल्याएको छ । यसलाई समाधान गर्न राष्ट्रिय परीक्षा बोर्ड गम्भीर देखिएको छैन । परीक्षाको प्रश्नपत्र परीक्षा प्रारम्भ हुनु ३० मिनेटपूर्व आधिकारिक व्यक्तिको इमेलमा राष्ट्रिय परीक्षा बोर्डले पठाउने गर्छ । यसले ठूलो संख्यामा परीक्षार्थी भएका र स्रोतसाधन पर्याप्त नभएका परीक्षा केन्द्रमा निर्धारित समयभन्दा कम्तीमा ३० देखि ४० मिनेटसम्म परीक्षा ढिला सुरु हुने गरेको छ । यसले झन् ठूलो विकृति सिर्जना गरेको छ । कतिपय केन्द्र कायम भएका निजी विद्यालयले ३० मिनेट पहिले प्राप्त भएको प्रश्न परीक्षार्थीलाई उत्तरसहित उपलब्ध गराउने, विद्यालय बसमा विद्यार्थीसँगै विषय शिक्षक राखेर ती प्रश्नको हल गराई परीक्षा केन्द्रमा पुर्याउने, कतिपय परीक्षा केन्द्रबाट नै विद्यार्थीलाई मोटो रकममा प्रश्न उपलब्ध गराउने गरिएको विषय सार्वजनिक सञ्चार माध्यमबाट सार्वजनिक भइसकेका छन् । यसले परीक्षाका लागि राम्रो तयारी गरेका मेधावी परीक्षार्थीमाथि अन्याय भइरहेको छ । कतिपय केन्द्रमा महिला शौचालयभित्र विद्यालयले राखेका सैनिकझैँ देखिने अनुशासन रक्षकहरूले परीक्षार्थीलाई मनोवैज्ञानिक यातना दिई हतोत्साहित बनाएको सुनिन्छ । परीक्षा हलमा मोबाइल फोन लगेर भिडियो खिचिएका विषय छरपस्ट छन् । १७१८ वर्षका परीक्षार्थीलाई परीक्षापूर्व नै यसरी प्रश्न उपलब्ध गराउने, शिक्षक नै संलग्न भएर चिट बनाइदिने, अमूक विद्यालयको केन्द्र भन्दै विद्यार्थीलाई हतोत्साहित बनाउने, प्रश्न बाहिरिएको समाचारपछि पनि नमुना प्रश्न भन्दै विद्यालयलाई चोख्याउने गतिविधि भएको समाचार आइरहँदा पनि राष्ट्रिय परीक्षा बोर्ड विज्ञप्ति प्रकाशन गर्ने दायित्वमा मात्र सीमित देखिन्छ । यस्ता समस्या समाधान नगर्ने, पूर्ववत् प्रश्नपत्र प्रिन्ट गरेर प्रहरीको रोहबरमा केन्द्रमा पठाउने व्यवस्था नगरी राष्ट्रिय परीक्षा बोर्ड केवल परीक्षाको कर्मकाण्डीय प्रशासनमा अल्झिएको देख्दा अचम्म लागेको छ । हरेक दायित्वका लागि हरेक संस्थामा निश्चित व्यक्ति तोकिएका छन् । के तिनीहरूको जवाफदेहिता हुँदैन ? यो दण्डहीनता कहिलेसम्म ? तिनीहरूले नैतिक जिम्मेवारी लिनुपर्दैन ? कि सत्ता र राजनीतिक निकटताका आधारमा दण्डहीनता कायम नै रहने हो ? प्रश्न यावत् छन् । राष्ट्रिय परीक्षा बोर्डले यस्ता प्रश्नको जवाफ कहिले दिने ? उत्तम सापकोटा, बनेपा४, नाला, काभ्रे"
राष्ट्रिय खोखोको उपाधि नेपाल आर्मीलाई,"दाङ प्रथम राष्ट्रिय खुला खोखो प्रतियोगिता२०८२ को उपाधि नेपाल आर्मीले जितेको छ । दाङ जिल्ला खोखो संघको आयोजना, प्रदेश खेलकुद परिषद् लुम्बिनिको प्रवर्द्धन एवं तुलसीपुर उपमहानगरपालिकाको मुख्य प्रायोजनमा अरनिको खेल मैदान तुलसीपुरमा प्रतियोगिता संचालन भएको थियो ।
आइतबार सम्पन्न फाइनल खेलमा लुम्बिनी प्रदेशलाई २०१६ अंकले पराजित गर्दै विभागीय टिम नेपाल आर्मीले उपाधि जितेको हो । उपाधिसँगै उसले नगद ५० हजार, कप, मेडल र प्रमाणपत्र हात पार्यो । फाइनल खेलमा सम्मानजक हार ब्यहोरेको लुम्बिनी प्रदेश उपविजेतामा समिति रहँदै नगद २५ हजार, कप, मेडल र प्रमाणपत्रमा चित्त बुझाउन बाध्य भयो । तीन दिनसम्म संचालन भएको प्रतियोगितामा सुदूरपश्चिम प्रदेश तृतीय भयो । उसले नगद १० हजार, कप, मेडल र प्रमाणपत्र हात पार्यो ।
प्रतियोगितामा उत्कृष्ट खेल प्रदर्शन गर्ने व्यक्तिगत विधातर्फ बेष्ट प्लेयर खेलाडी नेपाल आर्मीका बेदबहादुर वली, बेष्ट डिफेन्स लुम्बिनी प्रदेशका विकास बिक र बेष्ट अट्याकर नेपाल आर्मीका बिष्णु थारु भए । उनीहरूलाई विधागत प्रमाणपत्रका साथमा ट्र्फी प्रदान गरिएको थियो ।
प्रतियोगितामा एक विभागीय टिम नेपाल आर्मी, लुम्बिनी प्रदेश, कर्णाली प्रदेश, सुदूरपश्चिम प्रदेश, गण्डकी प्रदेश, बागमती प्रदेश र कोशी प्रदेश गरी जम्मा ७ टिमको सहभागिता थियो । प्रतियोगिताको पुरस्कार वितरण तथा समापन समारोहमा दाङ जिल्ला खो खो संघका अध्यक्ष बालकृष्ण शाह, प्रदेश खेलकुद परिषद् लुम्बिनीका सदस्यसचिव तिरणदाज गौतम र नेपाल खोखो संघका केन्द्रीय अध्यक्ष प्रदीप महर्जनको सहभागिता थियो ।
सो अवसरमा हालै सम्पन्न विश्वकप खोखोमा नेपाल टिमको प्रतिनिधित्व गर्दै नेपाललाई उपविजेताको ट्रफी दिलाउन सफल दाङका बेदबहादुर वलीलाई नगद १० हजारसहित सम्मान गरिएको थियो । त्यस्तै नेपाल टिमको प्रशिक्षकको महत्त्वपूर्ण भूमिका निर्वाह गरेर नेपाललाई उपविजेताको स्थान दिलाउन भूमिका निर्वाह गरेको भन्दै नेपाल खोखो संघका केन्द्रीय सदस्य उषा कवर मगरलाई सम्मान गरिएको थियो ।"
नीति तथा कार्यक्रम राष्ट्रिय सभाबाट बहुमतले पारित,"काठमाडौँ सरकारको आगामी आर्थिक वर्ष २०८२८३ को नीति तथा कार्यक्रम राष्ट्रिय सभाबाट पनि पारित भएको छ । राष्ट्रिय सभाको आइतबारको बैठकले आगामी आर्थिक वर्षको नीति तथा कार्यक्रम बहुमतले पारित गरेको हो । राष्ट्रिय सभा अध्यक्ष नारायणप्रसाद दाहालले सभामा नीति तथा कार्यक्रम बहुमतले पारित भएको घोषणा गरेका हुन् ।
सरकारले सभामा पेस गरेका नीति तथा कार्यक्रमका विविध बुँदामा सांसदहरूद्वारा प्रस्तुत संशोधन प्रस्ताव बहुमतले अस्वीकृत भएका थिए । त्यसअघि प्रधानमन्त्री केपी शर्मा ओलीले सरकारको नीति तथा कार्यक्रममाथि सांसदले उठाएका प्रश्नको जवाफ दिएका थिए ।
सांसदका नीति तथा कार्यक्रममाथि उठाएका प्रश्नको जवाफ दिने क्रममा प्रधानमन्त्री ओलीले सुशासन प्रवर्द्धन र विकासको गतिलाई तीव्र गतिमा अघि बढाउने उद्देश्यसहित सरकार प्रस्तुत भएको बताएका थिए । 'देशलाई सार्वभौसमसत्ता सम्पन्न, स्वाधीन, स्वतन्त्रता राख्दै राष्ट्रिय हितको जगेर्ना र प्रवर्द्धन गर्नुपर्ने आवश्यकतालाई नीति तथा कार्यक्रमले समेटेको छ,' उनले भनेका थिए ।
प्रधानमन्त्री ओलीले सामाजिक सञ्जालको दुरुपयोग गरेर समाजमा अराजकतालाई राजनीतिक आचरणको रुपमा अगाडि बढाइएकोप्रति र जनताप्रति चिन्ता व्यक्त गर्दै प्राणलीमाथि गरिने प्रहारप्रति सचेत हुनुपर्नेमा जोड दिएका थिए । उनले लोकतन्त्रलाई अस्वीकार गर्ने र पुरानो प्रणालीको वकालतका नाममा प्रणालीको विरोध गर्ने, सार्वजनिक र जनताको सम्पत्ति हानि गर्ने तत्वविरुद्ध सजग हुनुपर्नेमा बताए । नीति तथा कार्यक्रममाथिको छलफलमा सांसदहरुले दिनुभएका सुझावलाई आगामी बजेटमा समेट्ने उनले बताए ।
सबैको भावना अनुरुप सहमतिका आधारमा संविधान संशोधन गरिने स्पष्ट पार्नका साथै शिक्षालाई सर्वसुलभव र जीवनउपयोगी बनाइने, वर्तमान शिक्षा पद्धतिलाई आधुनिक र वैज्ञानिक बनाइने, सुदृढ र सन्तुलित छिमेक र अन्तर्राष्ट्रिय सम्बन्ध कायम गरिने प्रधानमन्त्रीको भनाइ थियो ।
सरकारी निकायबाट सञ्चालित कार्यक्रम उद्यमशीलताको विकास, उत्पादन, उत्पादकत्व र रोजगारी सिर्जनामा केन्द्रित गर्ने र तीन तहका सरकारबीचको सहयोग, समन्वय र सहकार्यमा कृषिको व्यावसायिकीकरण र पूर्वाधार निर्माण गर्ने नीति प्रस्ताव गरिएको जानकारी प्रधानमन्त्री ओलीले दिएका थिए ।"
राष्ट्रिय आविष्कार केन्द्रले आविष्कार गर्यो फिस इन्क्युवेटर र अक्सिजन एरिएसन मिक्सिङ टावर,"पर्सा राष्ट्रिय आविष्कार केन्द्र वीरगन्ज कृषि औजार कारखानाले नेपालमै पहिलो पटक फिस इन्क्युवेटर र अक्सिजन एरिएसन मिक्सिङ टावर आविष्कार गरेको छ ।
फिस इन्क्युवेटरले अण्डाबाट भुरा उत्पादन गर्ने र अक्सिजन एरिएसन मिक्सिङ टावरले पानी र हावालाई आपसमा मिलाउने काम गर्छ । केन्द्र वीरगन्ज प्रमुख इन्जिनियर रितेश देवले यी मेशिन नेपालमै पहिलो पटक आविष्कार गरिएको दाबी गरे ।
नेपालमा अहिलेसम्म यी मेशिन आविष्कार भएको थिएन । यहाँ खरिद गर्न पनि पाइँदैन, उनले भने, माछा पालक किसानले सोझै भारत वा चीनबाट आयात गर्नुपर्ने अवस्था छ । स्वदेशमै यी मेशिन उत्पादन हुन थालेपछि माछा पालक किसानले लाभ लिनसक्ने उनको भनाइ छ ।
केन्द्रले आविष्कार गरेका २ वटै मेशिन लुथरन वर्ल्ड रिलिफ नेपाल संस्थाले करिब २ साता अघि आफ्नो मत्स्य परियोजना कार्यक्रम अन्तर्गत बारा दोदरपाका एक किसानलाई हस्तान्तरण गरिसकेको इन्जिनियर देवले बताए । लुथरनले केन्द्रलाई १६१६ वटा गरी ३२ वटा यी मेशिन उत्पादनको अर्डर दिएको छ, उनले भने, अन्य मत्स्य पालक किसानले खरिद गर्न चाहे केन्द्रले उत्पादन गरेर बिक्री गर्ने छ ।
फिस इन्क्युवेटर मेशिनको मूल्य १ लाख १० हजार र अक्सिजन एरिएसन मिक्सिङ टावरको मूल्य ४० हजार रुपैयाँ रहेको उनले बताए । लुथरनले आफ्नो परियोजना अन्तर्गत बाराको सिमरामा कार्यालय स्थापना गरी नेपालमा माछा पालक किसानलाई नयाँ प्रविधिसँग परिचित गराउने र ती प्रविधिलाई स्थापित गराउने प्रयास गरिरहेको छ ।
भारत वा तेश्रो मुलुकबाट यी उपकरण आयात गर्दा लागत बढी हुने, कर बढी लाग्ने र ढुवानी लागत पनि लाग्ने हुँदा किसानलाई स्वदेशमै उत्पादित उपकरण सस्तो र ढुवानी पनि सहज हुने इन्जिनियर देव दाबी गर्छन् । केन्द्रले यी उपकरण स्टेनलिश स्टिल, फलाम, पाइप आदि प्रयोग गरेर उत्पादन गरेको हो ।
फिस इन्क्युवेटर उपकरणको तौल ५० देखि ५५ किलो र अक्सिजन एरिएसन मिक्सिङ टावरको तौल ३० देखि ३५ किलो रहेको छ । यी उपकरण किसानले ट्यांकीमा जडान गरेर वा मोटरले पनि चलाउन सकिने उनले बताए । केन्द्रले एक दिनमा यी मेशिन दुई वटा उत्पादन गर्न सक्छ ।"
मिस एन्ड मिस्टर नेसनल नेपाल २०२५ विजेता घोषणा,"काठमाडौँ मिस एन्ड मिस्टर नेसनल नेपाल २०२५ को ग्रान्ड फिनाले सम्पन्न भएको छ । बुधबार काठमाडौंस्थित नेपाल प्रज्ञा प्रतिष्ठानमा भएको प्रतियोगितामा ६ विधामा विजेता घोषित भए ।
दीक्षा अवस्थी मिस सुप्रा नेसनल र साइरस विश्वकर्माले मिस्टर सुप्रा नेसनलको उपाधि जिते । मिस्टर इन्टरनेसनल सिद्धार्थ तामाङ, मिस ग्लोब रिजु भट्टराई, मिस्टर टुरिज्म क्रिशल श्रेष्ठ र मिस इन्टरकन्टिनेन्टल सुम्निमा पुरी घोषित भए ।
मिस नेसनल नेपाल अनिशा श्रेष्ठ र मिस्टर नेसनल नेपाल प्रयाग रेग्मी बने । फस्ट रनरअप सिल्भिया शर्मा र सिजल कपाली बन्दा सेकेन्ड रनरअप युक्ता सिंह र अजहर आलम भए ।
प्रत्येक विजेताहरुले २ लाख पुरस्कारसहित उपहारहरु हात पारे । सनुर्वी इन्टरनेसनल तथा नेसनल डारेक्टर सन्तोष उपाध्यक्षले पुरस्कार प्रदान गरे ।
महिला र पुरुष मोडल संयुक्त रुपमा सहभागी प्रतियोगिताको फिनालेमा टप २७ जना प्रतिस्पर्धी सहभागी थिए । नोभेम्बर क्लोथिङको चौथो सिजनको ट्रु डर्मा र महिन्द्रा अग्नि समूहले सहकार्य थियो ।
त्यसैगरी, फिनालेमा सबटाइटल राउन्डको विजेता पनि घोषणा गरिएको छ । साइरस विश्वकर्मा र सुम्निमा पुरी उत्कृष्ट स्विमवेयर, सिजल कपाली र अनिशा श्रेष्ठले टप फोटोजेनिक, साइरस विश्वकर्मा र मनिशा पन्तले टप फिजिकको अवार्ड हात पारे ।
त्यस्तै, टप मोडलतर्फ दीक्षा अवस्थी र क्रिशल श्रेष्ठ उत्कृष्ट हुँदा सिल्भिया शर्मा मिस इलिगेन्स, मिस्टर एलिगेन्स प्रयाग रेग्मी, मल्टिमिडिया अवार्ड रविना जिसी र सिद्धार्थ तामाङ, पब्लिक च्वाइस अवार्ड रिजु भट्टराई र अजहर आलमले जिते ।
सिद्धार्थ तामाङ र सुम्निमा पुरी मिस्टर एन्ड मिस ट्यालेन्ट भए । छेवाङ शेर्पा र सुम्निमा पुरी मिस्टर एन्ड मिस फोटोजेनिक भए ।
वर्षा थापा र छेवाङ शेर्पाले मिस एन्ड मिस्टर हस्पिटालिटी, तामाङ र दीक्षा अवस्थीले मिस्टर एन्ड मिस स्क्रीन अवार्ड हात पारे । सिद्धार्थ बेस्ट हेयरको अवार्ड मनिश शाह र अनु राई, बेस्ट स्माइल आयुश श्रेष्ठ र अन्जना शेर्पा जिते ।
त्यसैगरी, मिस्टर एन्ड मिस कन्जिनियालिटी जीवन उप्रेती र अनिशा श्रेष्ठ, मिस एन्ड मिस्टर कम्युनिकेट युक्ता सिंह र जीवन उप्रेती, मिस्टर एन्ड मिस इन्फ्लुएन्सर साइरस विश्वकर्मा र जुली शाह, मिस एन्ड मिस्टर इम्पावरमेन्ट स्वेच्छा ढकाल र स्पन्दन राई बने ।
प्रतियोगिताको निर्णायकको रुपमा सन्तोष उपाध्याय, अरुण बस्नेत, केदारप्रसाद न्यौपाने, केशु खड्का, सिजल रुपाखेती, प्रिया सिग्देल थिए ।"
आर्मी राष्ट्रिय पुरुष हक्की च्याम्पियन,"काठमाडौँ विभागीय टोली त्रिभुवन आर्मी क्लबले राष्ट्रिय पुरुष हक्की प्रतियोगिताको उपाधि जितेको छ । ललितपुरको च्यासल रंगशालामा बुधबार फाइनलमा आर्मीले गण्डकी प्रदेशलाई साँघुरो अन्तरमा २० गोलले हराएको थियो ।
आर्मीबाट राजेन्द्र कार्की र अम्बरबहादुर गुरुङले गोल गरेका थिए । दुवै हाफमा ११ गोल गर्नेक्रममा आर्मीले २२ औं मिनेटमा राजेन्द्रको गोलबाट अग्रता लिएको हो । दोस्रो हाफको ४३ औं मिनेटमा अम्बरले गोल गरेर अग्रता दोब्बर बनाए । राजेन्द्र प्लेयर अफ द म्याच भए ।
इमर्जिङ प्लेयर एपीएफका पवन मावो, बेस्ट डिफेन्डर रन्जित राउत र बेस्ट किपर गण्डकीका जोसन राई चुनिए भए । सर्वाधिक गोलकर्ता आर्मीका काशिराज राई र राजेन्द्र कार्की भए । दुवैले ६ गोल गरेका थिए । आर्मीका देवसिंह धामी प्लेयर अफ द टुर्नामेन्ट भए ।
नेपाल पुलिस क्लब तेस्रो भयो । विभागीय डर्बीमा पुलिसले एपीएफलाई ३० गोलले हराएको हो । शंकर घर्तीमगरले २ गोल र मिलन तामाङले एक गोल गरे । गण्डकीका प्रेम बिक प्लेयर अफ म्याच भए ।
शीर्ष तीन स्थानका विजेता टिमले क्रमशः ७५ हजार, ५० हजार र २५ हजार रुपैयाँ पुरस्कार पाए । विधागत उत्कृष्ट खेलाडीले जनही ५ हजार पाए । राष्ट्रिय महिला हक्कीमा पनि आर्मी टिम नै विजेता बनेको थियो ।
विजेता खेलाडीलाई सञ्चारमन्त्री पृथ्वीसुब्बा गुरुङले पुरस्कृत गरेका थिए ।"
भारतपाकिस्तान द्वन्द्व : सिंहदरबारमा राष्ट्रिय सुरक्षा परिषद् बैठक बस्दै,"काठमाडौँ भारतपाकिस्तान द्वन्द्व चर्किएसँगै राष्ट्रिय सुरक्षा परिषद्को बैठक बसिरहेको छ । प्रधानमन्त्री केपी शर्मा ओलीको सचिवालयका अनुसार सिंहदरबारमा केही समयअघि परिषद्को बैठक सुरु भएको हो ।
बैठकमा परिषद्का अध्यक्षसमेत रहेका प्रधानमन्त्री केपी शर्मा ओली, अर्थमन्त्री विष्णु पौडेल, गृहमन्त्री रमेश लेखक, रक्षामन्त्री मानवीर राई, मुख्य सचिव एकनारायण अर्याल, प्रधानसेनापति अशोकराज सिग्देल र परिषद्का सदस्य सचिव रामेश्वर दंगाललगायत सहभागी रहेका छन् ।
भारतले पाकिस्तान नियन्त्रित क्षेत्र कश्मीरमा ९ वटा आतंकवादी क्षेत्रलाई निशाना बनाउँदै गरिएको आक्रमणपछि नेपालका दुई छिमेकी राष्ट्रबीच तनाव चुलिएको हो । गत २२ अप्रिलमा कश्मीरको पहलगाम आक्रमणपछि दुई देशबीच द्वन्द्व झन् चर्किएको हो । उक्त आक्रमणमा एक नेपाली नागरिकसहित २६ जनाको मृत्यु भएको थियो ।
भारतको पछिल्लो आक्रमणमा २६ जनाको मृत्यु भएको र ४६ घाइते भएको पाकिस्तानले जनाएको छ । त्यस्तै सीमापारिबाट भएको आक्रमणमा १० भारतीय नागरिकको मृत्यु भएको ३२ जना घाइते भएको भारतले जनाएको छ । मंगलबार रातिदेखि भारत र पाकिस्तानबीच तनाव चर्किएपछि सशस्त्र प्रहरी बल नेपाल(एपीएफ) ले सीमा क्षेत्रमा उच्च सतर्कता अपनाएको छ ।"
आज १० औँ राष्ट्रिय पत्रकारिता दिवस मनाइँदै,"काठमाडौँ आज १०औँ राष्ट्रिय पत्रकारिता दिवस विभिन्न कार्यक्रम गरी मनाइँदैछ । गोरखापत्र प्रकाशन भएको दिनको अवसर पारेर वैशाख २४ गते अर्थात् आजको दिनलाई राष्ट्रिय पत्रकारिता दिवस मनाउने गरिन्छ । सरकारले २०७३ सालमा पत्रकारिता दिवस राष्ट्रिय रुपमै मनाउन मान्यता दिएपछि यो दिवस वैशाख २४ गते मनाउन थालिएको हो ।
विसं १९५८ वैशाख २४ गतेदेखि साप्ताहिक रुपमा गोरखापत्रको प्रकाशन सुरु भएको हो । सञ्चार तथा सूचना प्रविधि मन्त्रालयका सहसचिव एवं प्रवक्ता गजेन्द्रकुमार ठाकुरले १०औँ पत्रकारिता दिवसले पत्रकारिता जगतलाई प्रोत्साहित र जिम्मेवार पत्रकारिताको विकासका साथै नयाँ पुस्तालाई हौसला र प्रेरणा प्रदान गर्नेमा विश्वास व्यक्त गरे।
उनले राज्यको चौथो अङ्गका रुपमा रहेको पत्रकारिता क्षेत्रको विकास प्रवर्द्धन र यसमा लागेकालाई हौसला प्रदान गर्न पत्रकारिता क्षेत्रमा योगदान गर्ने विशिष्ट व्यक्तिहरुलाई सम्मान गरेर राज्यले कदर गरेको बताए। विश्वसनीय सूचनाको आधार : जवाफदेही पत्रकारिता र सुरक्षित पत्रकार भन्ने मूल नाराका साथ पत्रकारिता दिवस मनाइँदैछ ।
पत्रकारिता दिवसको अवसरमा देशभर विभिन्न कार्यक्रम गरिनेछ । सञ्चार तथा सूचना प्रविधि मन्त्रलायको आयोजनामा आज दिउँसो १ बजे राष्ट्रपति भवन शीतल निवासमा विशेष समारोह आयोजना हुँदैछ । त्यस अवसरमा राष्ट्रपति रामचन्द्र पौडेलले पत्रकारिता क्षेत्रमा विशिष्ट योगदान पुर्याउने व्यक्तित्वलाई पुरस्कारसहित सम्मान गर्ने कार्यक्रम छ ।
मन्त्रालयका अनुसार सो समारोहमा नेपालको पत्रकारिताका क्षेत्रमा विशिष्ट योगदान पुर्याउने दुई जनालाई वरिष्ठ पत्रकार सम्मान प्रदान गरिने छ । पुरस्कारको राशि दुई लाख र कदरपत्र रहेको छ । यस्तै एक लाख र कदरपत्रसहित छ जनालाई राष्ट्रिय पत्रकारिता पुरस्कार प्रदान गरिनेछ ।
पत्रकारिता दिवसका अवसरमा सरकारले निष्पक्ष, उत्तरदायी, व्यावसायिक, खोजमूलक र विश्लेषणात्मक पत्रकारिताका माध्यमबाट राष्ट्रिय हितको प्रवर्द्धन र जनतालाई सुसूचित गराउन योगदान पुर्याएका पत्रकार र आमसञ्चारसम्बन्धी संस्थालाई सम्मान गरिने भएको हो ।
पत्रकारिताको माध्यमबाट राष्ट्रिय हितको प्रवर्द्धन र जनतालाई सुसूचित गराउन योगदान पुर्याएका पत्रकारलाई प्रोत्साहन र सम्मान स्वरुप हरेक वर्ष प्रदान गरिने राष्ट्रिय पत्रकारिता पुरस्कार र वरिष्ठ पत्रकार सम्मानबाट यसवर्ष सम्मानित व्यक्तिहरुलाई राष्ट्रपति रामचन्द्र पौडेलबाट पुरस्कार एवं सम्मान प्रदान गर्ने कार्यक्रम रहेको मन्त्रालयले जनाएको छ ।
गोरखापत्र संस्थानले गोरखापत्र प्रकाशनको १२५औँ वर्ष प्रवेश तथा संस्थानको ६३औँ वार्षिकोत्सवका उपलक्ष्यमा राष्ट्रियसभा गृहमा प्रधानमन्त्री केपी शर्मा ओलीको उपस्थितिमा कार्यक्रमको आयोजना गर्दैछ ।"
राष्ट्रिय पुरुष हक्की फाइनलमा आर्मी र गण्डकी,"काठमाडौँ आर्मी र गण्डकी प्रदेश मंगलबार राष्ट्रिय पुरुष हक्की प्रतियोगिताको फाइनल पुगेका छन् । ललितपुरस्थित च्यासल रंगशालामा भएको पहिलो सेमिफाइनलमा कासीराज राईको ह्याट्रिक गोलमा आर्मीले नवप्रवेशी टोली एपीएफ क्लबलाई ६० गोलले हरायो । आर्मीका लागि थप गोलमा राजेन्द्र कार्कीले २ र प्रदीप राजवंशीले १ गोल गरेका थिए ।
आर्मीका देवसिंह धामी प्लेयर अफ द म्याच भए ।
फाइनल प्रवेशसँगै आर्मी दोहोरो उपाधि जित्ने अभियानमा छ । सोमबार राष्ट्रिय महिला हक्कीमा आर्मीले गण्डकीलाई हराएर उपाधि जितेको थियो ।
नेपाल हक्की संघद्वारा आयोजित प्रतियोगिताको अर्को सेमिफाइनलमा गण्डकीले नेपाल पुलिस क्लबलाई पेनाल्टी शुटआउटमा २१ ले हरायो । गण्डकीका जोसन राई प्लेयर अफ द म्याच भए । निर्धारित समय गोलरहित भएपछि खेलको निर्णय पेनाल्टी शुटआउटबाट गरिएको हो ।
शुटआउटमा गण्डकीका संगम घर्तीमगर र असिम बहिकले गोल गरे । विवेक गुरुङ, कुशल नेपाली र सोनु खान गोल गर्न असफल भए । पुलिसका सुरज बोहराबाहेक अन्यले गोल अवसर सदुपयोग गर्न सकेनन् । नवराज खत्री, सुरेशप्रसाद जोशी, आयुश शाह र सुनिल रानाले गोल गर्न सकेनन् । फाइनल बुधबार हुनेछ ।"
आर्मी राष्ट्रिय महिला हकी च्याम्पियन,"काठमाडौँ त्रिभुवन आर्मी क्लबले राष्ट्रिय महिला हकी प्रतियोगितामा च्याम्पियन ट्रफी जितेको छ । सिंगल राउन्ड रोबिन लिगमा आर्मी शीर्षस्थानमा रहेर उपाधि जितेको हो ।
चार टिम सहभागी महिलातर्फ आर्मीले अपराजित रहेर ९ अंक जोडेको थियो । च्यासल मैदानमा सोमबार फाइनल सरहको लिगको अन्तिम खेलमा आर्मीले गण्डकी प्रदेशलाई ३० गोलले पराजित गरेको थियो ।
आर्मीबाट दमरा भट्टले २ र सीतामाया बलले १ गोल गरेका थिए । दमरा प्लेयर अफ द म्याच बनिन् । दुईमा जित र एकमा हार बेहोरेको गण्डकी ६ अंकसाथ दोस्रो भयो । नेपाल हक्की संघद्वारा आयोजित प्रतियोगितामा ३ अंकसाथ मधेश प्रदेश तेस्रो भयो । मधेशले बागमती प्रदेशलाई १० गोलले हरायो । भावना राईले निर्णायक गोल गरेकी थिइन् । विजेताले ७५ हजार, दोस्रोले ५० हजार र तेस्रोले २५ हजार पुरस्कार हात पारे ।
आर्मीकी निलिमा पाण्डे उत्कृष्ट खेलाडी भइन् । मधेशकी खुश्बु कुमारी उदीयमान खेलाडी चुनिइन् । गोलरक्षकमा अनिशा थापा मगर र डिफेन्समा सोनु बराल उत्कृष्ट भए । दुवै गण्डकीका हुन् । ५ गोल गरेकी आर्मीकी कमला चन्द सर्वाधिक गोलकर्ता बनिन् । सबैले जनही ५ हजार पुरस्कार पाए । विजेतालाई राष्ट्रिय खेलकुद परिषद् (राखेप) का उपाध्यक्ष ध्रुव आचार्य, हक्की संघका अध्यक्ष अनिलप्रसाद शर्मा, महासचिव सुवर्ण श्रेष्ठलगायतले पुरस्कृत गरे ।
पुरुषको सेमिफाइनल समीकरण
राष्ट्रिय पुरुष हकी प्रतियोगिताको सोमबार सेमिफाइनल पूरा भएको छ । सेमिफाइनलमा आर्मीको भेट एपीएफ क्लबसँग हुनेछ भने गण्डकीले नेपाल पुलिस क्लबविरुद्ध खेल्नेछ । पुलिसले बागमतीलाई २० गोलले हरायो । दुवै गोल प्लेयर अफ द म्याच शंकर घर्ती मगरले गरे ।
सरोजकुमार गोलेको निर्णायक गोलमा नवप्रवेशी टोली एपीएफले कर्णाली प्रदेशमाथि १० गोलको जित रच्यो । सरोज प्लेयर अफ द म्याच भए । गण्डकीले मधेशलाई ३० ले हराउँदा दीपक तामाङले २ र कुशल नेपालीले १ गोल गरे । दुवै सेमिफाइनल मंगलबार हुनेछ ।"
राष्ट्रिय महिला फुटबल : एपीएफले वीरगन्जलाई १२० ले हरायो,"मकवानपुर हेटौंडामा जारी राष्ट्रिय महिला फुटबल प्रतियोगिता२०८२ को सेमिफाइनल समीकरण पूरा भएको छ । सोमबार भएको खेलमा विभागीय टोली सशस्त्र प्रहरीको एपीएफ क्लबले वीरगञ्ज युथ एकेडेमीलाई १२० गोलअन्तरको फराकिलो जित निकालेसँगै सेमिफाइनल समीकरण पूरा भएको हो ।
फाइनल प्रवेशका लागि सशस्त्रले ए डिभिजन टोली संकटाको सामना गर्नेछ । अन्तिम दुईमा पुग्नका लागि नेपाल पुलिस क्लबले चितवन फुटबल क्लबसँग प्रतिस्पर्धा हुनेछ । दुवै सेमिफाइनल खेल मंगलबार हुने आयोजक जिल्ला फुटबल संघ मकवानपुरले जनाएको छ ।
हेटौंडा६ स्थित गौरीटार रंगशालामा जारी प्रतियोगिताअन्तर्गत वीरगन्जसँगको खेलमा एपीएफले एक दर्जन गोल गर्दै उपाधिमा दावेदारी प्रस्तुत गरेको छ । अधिकांश अनुभवी र महिला फुटबलको चर्चित खेलाडीसहित मैदानमा उत्रिएको एपीएफ खेलभरी पूर्ण रूपमा वीरगन्जमाथि हाबी भयो ।
एपीएफले डिबक्स बाहिरबाट प्रहार गरेको अधिकांश बल गोलमा परिणत भएको थियो । खेलमा वीरगन्जका फरवार्डले केही राम्रो मौका प्राप्त गरे पनि डिफेन्स र मिडफिल्डर भने कमजोर सावित भएको थियो । त्यसको फाइदा उठाउँदै एपीएफले वीरगन्जलाई दबाबमा राखेको थियो ।
पहिलो हाफमा ५ गोल गरेको एपीएफले दोस्रो हाफमा ७ गोल थप्यो । एपीएफको जितमा रश्मीकुमारी घिसिङ नायिका बनिन् । उनले ५ गोल गरिन् । उनले खेलको २३, ४९ र ६९ औं मिनेटमा ह्याट्रिक पूरा गरिन् भने ७० औं र ७८ औं मिनेटमा थप गोल गरिन् । यो सँगै रश्मीले गोल्डकपमा सर्वाधिक गोलकर्ताको रेकर्ड बराबरी गरेकी छिन् । यस अघि संकटाकी ममता पुनले सिमराविरुद्धको खेलमा व्यक्तिगत ५ गोल गरेकी थिइन् ।
सरु लिम्बूले १९ औं मिनेटमा पहिलो गोल गर्दै एपीएफलाई सुरुवाती अग्रता दिलाएकी थिइन् । खेलको २५ औं मिनेट अनिता केसी, ३५ औं मिनेटमा पुनः सरु लिम्बुले, ३९ मिनेट अनिता बस्नेत, ४५ औं मिनेटमा मन्जली योञ्जन, ५१ औं मिनेटमा सजनी थोकर र ७३ औं मिनेटमा सविता रानाले गोल गरिन् ।
खेलको म्यान अफ द म्याच रश्मी घोषित भइन् । उनले १० हजार रुपैयाँ प्राप्त गरिन्। प्रतियोगिताको विजेताले ५ लाख र उपविजेताले ३ लाख रुपैयाँ प्राप्त गर्नेछन् ।"
रारा राष्ट्रिय निकुञ्जमा एनटीएनसीको फिल्ड अफिस,"मुगु राष्ट्रिय प्रकृति संरक्षण कोष (एनटीएनसी)ले रारा राष्ट्रिय निकुञ्जको मुख्यालय परिसरभित्र नयाँ कार्यालय स्थापना गरेको छ । सोमबार वन तथा वातावरण मन्त्री ऐनबहादुर शाही ठकुरीले कोषको रारास्थित कार्यालयको उद्घाटन गरेका हुन् ।
निकुञ्जको केन्द्रीय कार्यालय रहेको हुटुमा कोषको रारा संरक्षण कार्यक्रम अफिसको उद्घाटन गरिएको कोषका सदस्य सचिव नरेश सुवेदीले जानकारी दिए । उक्त कार्यालयले हिमाली क्षेत्रमा जलवायु परिवर्तनको असर, हिमाली पर्यापर्यटन तथा रारा क्षेत्रको जैविक विविधतासम्बन्धी संरक्षण तथा अध्ययन अनुसन्धानका काम गर्ने सदस्य सचिव सुवेदीले बताए ।
कोषका अध्यक्ष समेत रहेका वन मन्त्री शाहीले रारामा स्थापना गरिएको कार्यालयबाट मुगुवासीले जैविक विविधता तथा जलवायु परिवर्तनलगायतका क्षेत्रमा प्रभावकारी काम हुने विश्वास व्यक्त गरे । कोषको यो कर्णाली प्रदेशमा पहिलो कार्यालय हो । नयाँ कार्यालयले कर्णाली प्रदेशमा जैविक विविधता संरक्षण, सामुदायिक सहकार्य, र पर्या पर्यटन प्रवर्द्धनलाई सुदृढ बनाउने लक्ष्य राखेको छ ।
एनटीएनसीअन्तर्गतको बर्दिया संरक्षण कार्यक्रमले हाल उक्त फिल्ड अफिसको प्रारम्भिक गतिविधिहरूको संयोजन गरिरहेको छ । एनटीएनसीका अनुसार यो पहल नेपालको एक दुर्गम तर जैविक दृष्टिले समृद्ध भूभागमा संरक्षण तथा दिगो विकासलाई नयाँ उचाइमा लैजाने रणनीतिक कदम रहेको जनाएको छ ।
योसँगै कोषको मधेश प्रदेशबाहेक नेपालका सबै प्रदेशहरूमा कार्यालय विस्तार गरेको छ । कोषले तराई क्षेत्रलाई लक्षित गरेर कोशी, चितवन, बर्दिया र शुक्लाफाँटामा कार्यालय सञ्चालन गरेको कोषका संरक्षण अधिकृत गोविन्दप्रसाद पोखरेलले जानकारी दिए ।
हाल कोषले गौरीशंकर संरक्षण क्षेत्र, अन्नपूर्ण संरक्षण क्षेत्र र मनास्लु संरक्षण क्षेत्र व्यवस्थापन गर्दै आएको अधिकृत पोखरेलले बताए । यस्तै, कोषले जावलाखेलमा रहेको सदर चिडियाखानाको पनि व्यवस्थापन गर्दै आएको छ ।"
राष्ट्रिय सभा शून्य समय : पूर्वराजा शाहलाई तत्काल पक्राउ गरी सम्पत्ति छानबिन गरियोस्,"काठमाडौँ राष्ट्रिय सभा सदस्यहरूले विभिन्न विकास निर्माणलगायतका विषयमा सरकारको ध्यानाकर्षण गराएका छन्। सोमबार बसेको राष्ट्रिय सभा बैठकमा सदस्यहरूले समसामयिक विषयमा सरकारको ध्यानाकर्षण गराएका हुन्। नेपाली कांग्रेसका सांसद कृष्णबहादुर रोकायले राष्ट्रिय गौरवको आयोजना मध्यपहाडी लोकमार्गअन्तर्गत जाजरकोटको भेरी नदीमा पुल बन्न नसकेकोप्रति सरकारको ध्यानाकर्षण गराए ।
उनले उक्त नदीमा पुल निर्माण कहिलेसम्म हुन्छ भन्नेबारे सम्बन्धित मन्त्रालयसँग जवाफ माग गरे। उनले टेन्डर मागको प्रक्रिया सुरु गर्ने भनिएको ६ महिना बितिसकेको उल्लेख गर्दै अब कहिले निर्माण प्रक्रिया सुरु हुन्छ भनी प्रश्न गरे।
उनले भने, मध्यपहाडी लोकमार्ग नेपालको राष्ट्रिय गौरवको आयोजना हो। यो आयोजनाले पूर्वपश्चिमका २६ जिल्लामा यातायातको सञ्जाल विस्तार गर्ने उद्देश्य राखेको छ। तर जाजरकोटको मन्तविर र रुकुम, चौरजार र कुदु जोड्ने भेरी नदीमा सडक पुल हालसम्म नबन्दा उक्त आयोजनाले गति लिन सकेको छैन। पुलको टेन्डर छिट्टै हुने भनिएको ६ महिना बितिसकेको छ। अर्थ मन्त्रालयले स्रोत सुनिश्चितताको सहमति दिन नसकेको भनिएको छ। यसको सत्यतथ्य के हो? कति कारणले टेन्डर हुन सकेको छैन र कहिले हुन्छ? भौतिक पूर्वाधार तथा यातायात मन्त्रालयमार्फत जवाफका लागि जोडदार माग गर्दछु।
नेकपा (एकीकृत समाजवादी) का सांसद घनश्याम रिजालले नेपालचीन जोड्ने दोलखाको लामाबगर नाका सञ्चालनमा सरकार उदासीन देखिएको बताउनुभयो। उनले पर्यटनलगायत आयातनिर्यातबाट उल्लेख्य राजस्व वृद्धि हुने भएकाले उक्त नाका सञ्चालन र पूर्वाधार निर्माण गर्नुपर्नेमा सरकारको ध्यानाकर्षण गराए।
उनले भने, नेपालचीनबीचको पुरानो व्यापारिक नाकामध्ये दोलखा जिल्लाको लामाबगर नाका पनि एक हो। विगतमा उक्त नाकाबाट नेपालचीनबीच व्यापार हुने गरेको थियो। नेपालले उल्लेख्य राजस्व संकलन गर्ने गरेको थियो। सोही नाका हुँदै त्रिदेशीय व्यापार गर्ने उद्देश्यका साथ २०५० को दशकमै भन्सार, अध्यागमनलगायतका कार्यालयहरू स्थापना गरिएको थियो। २०५२ देखि सुरक्षाको कारण देखाउँदै नाका सञ्चालन हुन सकेको छैन। आयातनिर्यात र पर्यटनको माध्यमबाट नेपालले उल्लेख्य लाभ लिन सक्ने अवस्थामा पनि सरकारले देखाएको उदासीनता निन्दनीय छ। त्यसैले बाँकी ३ किलोमिटर सडक जोड्न र नेपालचीनभारत जोड्ने नाका सञ्चालन गर्न सरकारको ध्यानाकर्षण गराउँछु।
नेपाली कांग्रेसकी सांसद विष्णुकुमारी सापकोटाले काठमाडौँनारायणघाटबुटवल सडक निर्माणमा भइरहेको ढिलाइबारे सरकारको ध्यानाकर्षण गराइन् । उनले निर्माणका लागि सबै ठाउँमा एकैपटक सडक भत्काउँदा यात्रुहरूलाई सास्ती भएको बताउनुभयो। पटकपटक म्याद थप्दा पनि सडक निर्माण नसकिनुको कारण माग गरिन् ।
उनले भनिन्, काठमाडौँनारायणघाटबुटवल सडक लामो समयदेखि अवरुद्ध हुँदा धेरै नागरिकले सास्ती भोग्नुपरेको छ। नारायणघाटबुटवल दूरी जम्मा दुईतीन घण्टाको हो। तर अहिले १५ देखि २० घण्टा लाग्ने गरेको छ। चिनियाँ कम्पनीले निर्माण गर्ने जिम्मा लिएको यो सडक दुई पटक म्याद थप्दा पनि निर्माण सम्पन्न हुन नसक्नुको कारण के हो?
माओवादी केन्द्रका सांसद विष्णुबहादुर विश्वकर्माले चैत १५ गतेको घटनाका लागि पूर्वराजा ज्ञानेन्द्र शाहलाई तत्काल पक्राउ गरी छानबिन गर्न सरकारको ध्यानाकर्षण गराए । उक्त घटनाका सहायक कमान्डरहरू जेलमा भए पनि मुख्य कमान्डर शाहलाई सरकारले पक्राउ गर्न नसकेको भन्दै उनले आपत्ति जनाए । दरबार हत्याकाण्डका योजनाकारसमेत शाह रहेको भन्दै उनले शाहलाई गिरफ्तार गरी सम्पत्ति छानबिन गर्नुपर्ने बताए ।
उनले भने, चैत १५ गते भएको वितण्डाले देश मर्माहत भएको छ। सहायक कमान्डरहरू गिरफ्तार भइसकेका छन्, तर मुख्य कमान्डर समातिएका छैनन्। मुख्य कमान्डर भनेका प्रतिगमनका मुख्य नायक ज्ञानेन्द्र शाह हुन्। ज्ञानेन्द्र शाहलाई अहिले पनि सरकारले समात्न सकेको छैन। दरबार हत्याकाण्डका मुख्य योजनाकार पनि तिनै हुन् भन्ने सर्वत्र चर्चा छ। ज्ञानेन्द्र शाहलाई गिरफ्तार गरियोस् र सम्पत्तिको पनि छानबिन गरियोस्।
राष्ट्रिय सभा सदस्यहरूले आर्थिक अनियमितता, भ्रष्टाचारका उजुरी तथा राष्ट्रिय गौरवका आयोजनाहरूको कामकारबाहीबारे सरकारको ध्यानाकर्षण गराएका थिए।"
अपाङ्गता भएका तथा ज्येष्ठ नागरिकले गाउँमै पाए राष्ट्रिय परिचय पत्र,"खोटाङ केपिलासगढी गाउँपालिकाका अपाङ्गता भएका व्यक्ति तथा ज्येष्ठ नागरिकले गाउँमै राष्ट्रिय परिचयपत्र पाएका छन् ।
राष्ट्रिय परिचयपत्र अभावमा सामाजिक सुरक्षा भत्ता बुझ्न समस्या भोग्दै आएका लाभग्राहीलाई लक्षित गर्दै गाउँपालिकाले आयोजना गरेको तीन दिने शिविरमा अपाङ्गता भएका व्यक्ति तथा जेष्ठ नागरिक गरी एक सय २४ जनाले सेवा लिएका हुन् ।
गाउँपालिका अध्यक्ष समीर राईका अनुसार अशक्त अवस्थाका सबै लाभग्राहीलाई समेट्नेगरी गाउँपालिकाले निर्धारण गरेको फरकफरक तीन वटा केन्द्रमा एकएक दिन राष्ट्रिय परिचयपत्र बनाउने शिविर सञ्चालन गरिएको थियो ।
गाउँपालिकाको पहलमा पहिलो पटक आफ्नै गाउँमा आयोजित शिविरमार्फत् राष्ट्रिय परिचयपत्र बनाएको राईले बताए । सामाजिक सुरक्षा भत्ता बुझ्दै आएका लाभग्राहीलाई बैंक खाता खोल्न राष्ट्रिय परिचयपत्र अनिवार्य भएकाले जिल्ला प्रशासन कार्यालय खोटाङसँगको सहकार्यमा शिविर सञ्चालन गरिएको राईले बताए ।
बिहीबार बाक्सिला, सप्तेश्वर र बास्पानीका लाभग्राहीलाई लक्षित गरेर बाक्सिला वडा कार्यालयमा आयोजना गरिएको शिविरमा ४८ जनाले सेवा लिएका छन् । त्यस दिन वडा नं ३ बास्पानीका १४, वडा नं ४ बाक्सिलाका २० र वडा नं ५ सप्तेश्वरका १४ जनाले सेवा लिएका हुन् ।
शुक्रबार फेदी र खार्ताम्छाका लाभग्राहीका लागि वडा कार्यालय खार्ताम्छामा आयोजित शिविरमा २१ जनाले सेवा लिएका छन् । वडा नं १ फेदीका ९ र वडा नं २ खार्ताम्छाका ११ जनाले सेवा लिएका हुन् । तेस्रो दिन शनिबार दिप्सुङ र सुङ्देलका लाभग्राहीका लागि वडा कार्यालय सुङ्देलमा आयोजित शिविरमा सबैभन्दा बढी ५६ र वडा नं ६ दिप्सुङका १२ र वडा नं ७ सुङ्देलका ४४ सेवा लिएका हुन् ।"
राष्ट्रिय महिला फुटबल : नेपाल पुलिस विजयी,"मकवानपुर नेपाल पुलिस क्लब हेटौंडामा जारी महिला राष्ट्रिय गोल्डकप फुटबल प्रतियोगिताको सेमिफाइनलमा प्रवेश गरेको छ ।
आइतबार हेटौंडा६ स्थित गौरीटार रंगशालामा भएको खेलमा रौतहटलाई टाइब्रेकरमा ४२ गोलले पराजित गर्दै पुलिस सेमिफाइनलमा प्रवेश गरेको हो । निर्धारित खेल समय गोलरहित बराबरीपछि खेलको नतिजा सिधै टाइब्रेकरबाट लिइएको हो ।
विजयी टोली पुलिसको तर्फबाट टाइब्रेकरमा रेविका पाण्डे, निरु थापा, उषा नाथ र सरु वाइबाले गोल गरिन् भने गीमकुमारी गुरुङको प्रहार बाहिरिएको थियो । रौतहटका लागि सविना चौधरी र सलोनी रानाले गरिन् भने मनिषा श्रेष्ठ र अञ्जली चन्दकी प्रहार पुलिसकी गोलरक्षक उषा नाथले बचाएकी थिइन् । खेलको म्यान अफ द म्याच पुलिसकी गोलरक्षक उषा घोषित भइन् । उनले १० हजार रुपैयाँ प्राप्त गरिन् । जितसँगै प्रहरी सेमिफाइनलमा प्रवेश गरेको छ । खेलमा प्रहरी र रौतहटले केही राम्रो मौका पाए पनि सदुपयोग गर्न सकेनन् ।
प्रतियोगिताअन्तर्गत सोमबार सशस्त्र प्रहरीको एपीएफ क्लब र वीरगन्ज युथ एकेडेमबीच खेल हुनेछ । मकवानपुर जिल्ला फुटबल संघको आयोजनामा जारी प्रतियोगिताको विजेताले ५ लाख र उपविजेताले ३ लाख रुपैयाँ, शिल्ड, मेडल र प्रमाणपत्र प्राप्त गर्नेछन् ।"
केआईआईटीमा नेपाली विद्यार्थी मृत्यु प्रकरण : राष्ट्रिय सभा अध्यक्षले गराए सरकारको ध्यानाकर्षण,"काठमाडौँ राष्ट्रिय सभा अध्यक्ष नारायणप्रसाद दाहालले ओडिसाको कलिङ्गा इन्स्टिच्युट अफ इन्डस्ट्रियल टेक्नोलोजी (केआईआईटी) मा अध्ययरत छात्रा प्रिशा साह मृत्यु प्रकरणबारे सरकारको ध्यानाकर्षण गराएका छन् । आइतबारको बैठकमा आकस्मिक र शून्य समयमा सांसदहरूले उक्त प्रकरणबारे प्रश्न उठाएका थिए ।
त्यसपछि अध्यक्ष दाहालले सरकारको ध्यानाकर्षण गराएका हुन् । 'एउटै कलेजमा बारम्बार समान प्रकृतिका घटना घटिरहनु अन्त्यतै दु:खद पक्ष हो। नेपाल र भारत दुवै देशले कूटनीतिक माध्यममार्फत् यस्ता घटना दोहोरिरहनु पर्ने कारणको गहिराइमा गएर खोजी गर्न र आगामी दिनमा यस्ता घटना नहुने वातावरण बनाउन साथै यस घटनाको विषयमा निष्पक्ष रुपमा सत्यतथ्य छानविन गरी यथार्थ अवस्था पहिचान गरी निज छात्रालाई उचित न्याय प्रदान गर्न नेपाल सरकारको ध्यानाकर्षण गराउँछु,' अध्यक्ष दाहालले भने ।
उक्त कलेजमा अध्ययनरत नेपाली छात्रछात्राले सुरक्षित र निर्भीकताका साथ अध्ययन गर्ने वातावरण बनाउन पनि सरकारलाई उनले आग्रह गरेका छन् । त्यस्तै सरोकारवाला मन्त्रीलाई सभामा जवाफ दिन पनि ध्यानाकर्षण गराएका छन् ।"
थेवे राष्ट्रिय युवा संघको अधिवेशनबाट नदोहोरिने,"ताप्लेजुङ नेकपा एमालेको भातृ संस्था नेपाल राष्ट्रिय युवा संघका केन्द्रीय अध्यक्ष क्षितिज थेवेले आगामी नेतृत्व नदोहोर्याउने बताएका छन् । आगामी जेष्ठ ९ देखि ११ गतेसम्म पोखरामा हुन लागेको राष्ट्रिय महाधिवेशनवाट आफूले मार्ग प्रशस्त गर्ने उनले प्रष्ट पारे ।
गृह जिल्ला ताप्लेजुङ आएका थेवेले पत्रकारसँग कुराकानी गर्दै आफ्नो दुई वर्षको कार्यकाल रचनात्मक र सफल भएको दाबी गरे । मेरो बैशाख १ गते कार्यकाल सकिएको हो । मैले बैशाखमै महाधिवेशन गर्ने तयारी गरेको थिएँ । बैशाख ११ गते पार्टीले युथ सेलिब्रेशन पनि मनाएको र सबै भातृ संस्थाको महाधिवेशन गर्नुपर्दा समय तालिका मिलाउनुपर्ने भएकाले जेठमा पुगेको हो, उनले भने, अहिले पद लोलुपता धेरै बढेको छ तर म त्यो पक्षमा छैन । नेतृत्वमा नयाँ साथीहरु आउनुहुन्छ ।
युवा संघमा नेतृत्व गर्ने क्षमता भएका युवाहरु धेरै भएकाले आफूले नाम लिने गरिको व्यक्ति कोही नभएको बताए । अन्तत: जाने ठाउँ पार्टीमै भएकाले आफू पनि अब पार्टी राजनीतिमा जाने उनको भनाइ छ ।
जन वर्गीय संगठनको नेतृत्व गरेपछि अन्तत: हामी जाने ठाउँ नेकपा एमाले नै हो र केन्द्रीय कमिटी नै हो, थेवेले भने, पार्टीले कुन ठाउँमा खटाउँछ, त्यहाँ जाने हो र रचनात्मक ढंगले काम गर्ने हो, म पनि त्यहिँ गर्छु । पहिला तीन वर्षे कार्यकाल भए पनि कार्यकर्ता उत्पादन गर्ने थलो भएकाले आफैंले दुई वर्षे बनाएको उनको दाबी छ ।
उनले आगामी संसदीय निर्वाचनमा ताप्लेजुङबाटै उम्मेदवार बन्ने पनि संकेत गरे । मेरो जन्मस्थल ताप्लेजुङ नै हो, जन्मभूमिबाट राजनीति गर्नु अनौठो होइन, उनले थपे, पार्टीले मूल्यांकन गरेर खटाएको ठाउँमा जान्छु । वर्षौंदेखि राजनीति गरेका आफूभन्दा सिनियर नेताहरु योगेश कुमार भट्टराई, तिलकुमार मेन्याङ्वो, डम्बरध्वज तुम्बाहाम्फे लगायत रहेकाले समन्वय गरेर काम गर्ने उनले बताए ।"
राष्ट्रिय हक्की : उपाधि दौडमा आर्मी र गण्डकी,"काठमाडौँ त्रिभुवन आर्मी क्लब र गण्डकी प्रदेश राष्ट्रिय महिला हक्की प्रतियोगिताको उपाधि नजिक पुगेका छन् । ललितपुरको च्यासल रंगशालामा आर्मीले बागमती प्रदेशलाई ८० गोलले हरायो । आर्मीबाट कमला चन्द, निलिमा पाण्डे र दमरा भट्टले २२ गोल गरे । सुनीता नेगी र सीतामाया बलले ११ गोल थपेका थिए ।
चार टोली सहभागी महिलातर्फ लिगको शीर्षस्थानमा रहने टोली विजेता बन्नेछ । हालसम्म आर्मीसँगै गण्डकीले पनि दुई जित निकालेको छ । समान दुई खेलबाट आर्मी र गण्डकीको समान ६ अंक छ । अब आइतबार गण्डकी र आर्मीबीच प्रतिस्पर्धा हुनेछ । यो खेलले नै उपाधि विजेताको टुंगो लगाउने छ । लिगमा समान दुई खेल खेलेका बागमती र मधेशले अंक जोड्न सकेनन् ।
पुरुषतर्फ नेपाल पुलिस क्लबले दोस्रो जित निकालेको छ । समूह बी को खेलमा पुलिसले एपीएफमाथि ३० गोलको जित निकाल्यो । पुलिसका नवराज खत्रीले ह्याट्रिक गरे ।
चार टोली रहेको समूहबाट शीर्ष दुईमा रहँदै पुलिसले सेमिफाइनलमा स्थान बनाएको छ । समान दुई खेलबाट अपराजित पुलिसको ६ अंक र कर्णालीको ३ अंक छ । दुई खेलबाट एपीएफ र बागमतीको समान १ अंक छ । यो समूहमा कर्णालीसँगै एपीएफ र बागमती तीनै टोलीको शीर्ष दुईभित्र रहेर सेमिफाइनलमा पुग्ने सम्भावना कायमै छ ।
अर्को खेलमा कोशी र गण्डकीले ३३ गोलको बराबरी खेले । कोशीका लक्ष्मण सामरिया, योगेशकुमार बाह्रघरे र आर्यन चौधरीले ११ गोल गरे । गण्डकीबाट दीपक तामाङले २ र संगम घर्तीमगरले १ गोल गरे । दुवै टोली जित निकाल्दै सेमिफाइनलको सम्भावना बलियो बनाउन चाहन्थे । तर, बराबरीपछि आर्मीले सेमिफाइनलमा स्थान बनायो । २ खेलबाट आर्मी ६ अंकसहित शीर्षस्थानमा छ । २ खेलमा कोशीको ४ अंक, गण्डकीको १ अंक छ भने मधेश अंकविहीन छ । कोशी र गण्डकीमध्ये एक टोलीको सेमिफाइनलमा स्थान बनाउने छ ।"
राष्ट्रिय सूचना तथा सञ्चार प्रविधि दिवसमा आठ विधामा आईसीटी अवार्ड प्रदान,"काठमाडौँ सूचना तथा सञ्चार प्रविधिको विकास तथा प्रवर्द्धनमा योगदान पुर्याउने व्यक्ति, संस्था र कम्पनीहरूलाई सरकारले शुक्रबार राष्ट्रिय सूचना तथा सञ्चार प्रविधि दिवस२०८२ को अवसरमा पुरस्कृत गरेको छ । सञ्चार तथा सूचना प्रविधि मन्त्रालयले आयोजना गरेको कार्यक्रममा प्रधानमन्त्री केपी शर्मा ओलीले आठ विधामा आईसीटी अवार्ड वितरण गरे ।
कार्यक्रममा नेसनल आईसीटी एक्सिलेन्स अवार्ड (पुरुष) विधामा प्राडा शशिधरराम जोशीलाई सम्मान गरिएको छ । उनी विगत चार दशकदेखि त्रिभुवन विश्वविद्यालयको इन्जिनियरिङ अध्ययन संस्थानमा अध्यापन गर्दै आएका छन् ।
सञ्चार मन्त्रालयका अनुसार सन् १९९५ जोशीले विश्वविद्यालयका लागि पहिलोपटक कम्प्युटर विज्ञापनको पाठ्यक्रम तयार गरेका थिए । उनीसँगै नेसनल आईसीटी एक्सिलेन्स अवार्ड (महिला) को सम्मान बन्दना शर्माले पाएकी छिन् ।
सार्वजनिक निकायमध्ये यसवर्ष उत्कृष्ट काम गर्ने संस्थाका रूपमा जल तथा मौसम विज्ञान विभागले नेसनल आईसीटी अवार्ड (पब्लिक सेक्टर) प्राप्त गर्यो भने प्रदेश तथा स्थानीय तहतर्फ ललितपुर महानगरपालिकाले पुस्कार पाएको थियो ।
निजी क्षेत्र तर्फबाट म्याभेरियम सिस्टम प्रालिले नेसनल आईसीटी अवार्ड (प्राइभेट सेक्टर) हात पार्दा, प्रदेशस्थानीय तहको निजी क्षेत्रबाट नेपालगञ्जको निन्जा इन्फोसिस प्रालिले अवार्ड जित्यो । सूचना प्रविधिको नवप्रवर्तन विधामा ईकागज पत्र प्रालि, महालक्ष्मी आर्ट, ललितपुरलाई आईसीटी इन्नोभेसन अवार्ड दिइयो भने स्टार्टअप अवार्ड विधामा टेकुम डिजिटल प्रालि विजेता बन्यो ।
सो अवसरमा आर्थिक वर्ष २०८०८१ मा सूचना प्रविधि क्षेत्रबाट सबैभन्दा धेरै आयकर तिर्ने कम्पनीका रूपमा एनसेल आजियाटा लिमिटेड, फोनपे पेमेन्ट सोलुसन्स र ईसेवा लिमिटेडलाई सम्मान गरियो । यस्तै, विदेशी मुद्रा आर्जनमा महत्त्वपूर्ण योगदान पुर्याएको भन्दै सिडर गेट सर्भिसेस, स्प्राउट टेक्नोलोजी र लिपफ्रग टेक्नोलोजीलाई पनि प्रशंसा गरिएको थियो ।"
राष्ट्रिय हक्की : गण्डकी र आर्मीको दोस्रो जित,"काठमाडौँ गण्डकी प्रदेशले राष्ट्रिय पुरुष तथा महिला हक्की प्रतियोगिताको महिलातर्फ दोस्रो जित निकालेको छ ललितपुरस्थित च्यासल रंगशालामा शुक्रबार गण्डकीले मधेश प्रदेशलाई २१ गोलले पराजित गर्यो । गण्डकीको जितमा मयुरी राईले दुई गोल गरिन् । उनी प्लेयर अफ द म्याच पनि भइन् । मधेशकी गीता कुमारीले एक गोल फर्काइन् ।
राउन्ड रोबिन लिगको आधारमा भइरहेको महिलातर्फको खेलमा गण्डकीको दोस्रो जित हो । गण्डकीसहित त्रिभुवन आर्मी क्लब, मधेस प्रदेश र बागमती प्रदेश गरी चार टोली सहभागी छन् । लिगपछि शीर्ष दुई स्थानमा रहने टिमबीच उपाधि भिडन्त हुनेछ ।
दुई जित निकाल्दै गण्डकीले फाइनल पुग्ने सम्भावना बलियो बनाएको छ ।
पुरुषतर्फ आर्मी र कर्णाली प्रदेशले जित निकालेका छन् । समूह ए मा रहेको आर्मीले मधेश प्रदेशमाथि १०१ गोलको जित पायो । आर्मीको जितमा मनोज चौधरीले ह्याट्रिक गोल गरे । प्लेयर अफ द म्याच राजेन्द्र कार्की र अमरबहादुर गुरुङले समान २ तथा देवसिंह धामी, प्रदीप राजवंशी र काशीराज राईले ११ एक गोल गरे ।
आर्मीको दोस्रो जित हो भने मधेशले दोस्रो हार बेहोरेको छ । आर्मीले पहिलो खेलमा गण्डकीलाई हराएको थियो । मधेश भने कोसीसँग पराजित भएको थियो । पुरुषतर्फ लिगकम नकआउटका आधारमा प्रतिस्पर्धा भइरहेको छ । समूह ए मा आर्मी र गण्डकीसँगै मधेश र कोसी प्रदेश छन् ।
समूह बी को खेलमा कर्णालीले बागमती प्रदेशलाई २१ गोलले हरायो । कर्णालीका प्रेम भण्डारी र जीवा रावतले ११ गोल गरे । कर्णालीका सुशान्त रावत प्लेअर अफ द म्याच भए । बागमतीका समीर घिमिरेले एक गोल गरे ।"
सरकारले नयाँ राष्ट्रिय सहकारी नीति जारी गर्ने,"काठमाडौँ सरकारले सहकारी नीतिको पुनरावलोकन गरी नयाँ राष्ट्रिय सहकारी नीति जारी गर्ने जनाएको छ। राष्ट्रपति रामचन्द्र पौडेलले शुक्रबार संसद्को संयुक्त बैठकमा सरकारको आगामी आर्थिक वर्षको नीति तथा कार्यक्रम प्रस्तुत गर्दै यस्तो बताएका हुन्।
राष्ट्रपति पौडेलले राष्ट्रिय सहकारी नियमन प्राधिकरणमार्फत सहकारी क्षेत्रका समस्याहरू समाधान गरिने समेत बताएका छन्।
गरिबी निवारण प्रत्यक्ष लक्षित कार्यक्रमहरू समन्वयात्मक र प्रभावकारी रूपमा सञ्चालन गर्ने पौडेलले बताए।
समस्याग्रस्त सहकारीका साना बचतकर्तालाई तत्काल राहत उपलब्ध गराउन सहकारी नियमन प्राधिकरणमार्फत कोष स्थापना गरिने जनाइएको छ। सरकारले सहकारी ऋण सूचना, बचत सुरक्षा तथा ऋण असुली न्यायाधिकरण स्थापना गर्ने जनाएको हो।"
प्रधानमन्त्री कृषि आधुनिकीकरण परियोजना अब राष्ट्रिय एकीकृत कृषि आधुनिकीकरण कार्यक्रम,"काठमाडौँ सरकारले प्रधानमन्त्री कृषि आधुनिकीकरण परियोजनालाई राष्ट्रिय एकीकृत कृषि आधुनिकीकरण कार्यक्रमको रूपमा रूपान्तरण गर्ने भएको छ।
शुक्रबार संसद्को संयुक्त बैठकमा आगामी आर्थिक वर्षको नीति तथा कार्यक्रम प्रस्तुत गर्दै राष्ट्रपति रामचन्द्र पौडेलले उक्त परियोजनालाई पुनः संरचना गरी राष्ट्रिय एकीकृत कृषि आधुनिकीकरण कार्यक्रमका रूपमा सञ्चालन गरिने बताएका हुन्।
त्यस्तै, अग्रिम रूपमा कृषि उपज खरिद गरी कृषिको बजार सुनिश्चितता गरिने जनाइएको छ। प्रमुख बालीको उत्पादन र उत्पादकत्व वृद्धि गरेर किसानको आम्दानी वृद्धि गर्ने कार्यक्रम सञ्चालन गरिने जनाइएको छ।
'दिगो कृषि उत्पादन प्रणालीको विकास, कृषि मल कारखाना स्थापना गर्न आवश्यक कार्यहरू अघि बढाइनेछ,' राष्ट्रपति पौडेलले भने, 'कृषि प्रयोगशालाको विस्तार गरी अन्तर्राष्ट्रिय स्तरको बनाइने छ।'"
आजदेखि राष्ट्रिय महिला गोल्डकप : आयोजक र चितवन भिड्दै,"मकवानपुर हेटौंडामा शुक्रबारदेखि सहिद स्मृति स्थानीय तह राष्ट्रिय महिला गोल्डकप फुटबल प्रतियोगिता सुरु हुँदैछ । हेटौंडा६, स्थित गौरीटार रंगशालामा हुने प्रतियोगिताको सम्पूर्ण तयारी पूरा भएको आयोजकले जनाएको छ ।
प्रतियोगिताको उद्घाटनमा एन्फा मकवानपुरले छिमेकी जिल्ला चितवनसँग पहिलो खेल खेल्नेछ । छैटौं संस्करणसम्म पुरुष गोल्डकप प्रतियोगिताको आयोजना गर्दै आएको फुटबल संघ मकवानपुरले यस वर्ष महिला गोल्डकपको आयोजना गरेको हो ।
प्रतियोगितामा दुई विभागीय टोली, एउटा ए डिभिजन टोली र पाँच जिल्ला गरी आठ टिमको सहभागिता रहेको छ । प्रतियोगितामा विभागीय टोली नेपाल पुलिस र सशस्त्र प्रहरीको एपीएफसहित संकटा क्लब तथा मकवानपुर, चितवन, सर्लाही, रौतहट र बारा जिल्लाको सहभागिता रहने भएको छ । यसअघि त्रिभुवन आर्मीको सहभागिता रहने भनिएपनि अन्तिम समयमा नाम फिर्ता लिएपछि संकटा खेलमा सहभागी हुने भएको हो ।
महिला खेलाडीहरुले पछिल्लो समय उत्कृष्ट नतिजा प्रस्तुत गर्दै आएकोले उनीहरुलाई प्रोत्साहन गर्न मकवानपुरमा पहिलो पटक महिला फुटबल प्रतियोगिता आयोजना गरिएको जिल्ला फुटबल संघका अध्यक्ष टीकाराम लामाले जानकारी दिए । प्रतियोगिताको विजेताले ५ लाख र उपविजेताले ३ लाख नगदसहित ट्रफी र प्रमाणपत्र पाउनेछन् भने सर्वोत्कृष्ट खेलाडीले स्कुटर प्राप्त गर्ने आयोजकले जनाएको छ ।
विधागत उत्कृष्टलाई समेत नगदसहित ट्रफीको व्यवस्था गरिएको छ । हरेक खेलको म्यान अफ दि म्याचले नगद १० हजार रुपैयाँ प्राप्त गर्नेछन् । प्रतियोगिता सञ्चालनका लागि करिब ६१ लाख रुपैयाँ खर्च हुने आयोजकको अनुमान छ ।
महिला गोल्डकपको मुख्य प्रायोजक हेटौंडा उपमहानगरपालिका तथा प्रायोजकमा बागमती प्रदेश खेलकुद विकास परिषद्, भीमफेदी गाउँपालिका, कैलाश गाउँपालिकालगायत स्थानीय संघ संस्था रहेका छन् । उद्घाटनको दिन प्रवेश नि:शुल्क रहेको आयोजकले जनाएको छ ।
यसअघि वैशाख १८ गते हुने भनिएको प्रतियोगिता नुवाकोटमा जारी प्रथम बागमती प्रदेश मुख्यमन्त्री कप महिला फुटबल प्रतियोगिताका कारण एकदिन सरेको हो ।"
राष्ट्रिय हक्की प्रतियोगिता : कोशी र गण्डकी विजयी,"काठमाडौँ कोशी र गण्डकी प्रदेशले राष्ट्रिय पुरुष तथा महिला हक्की प्रतियोगितामा पहिलो जित निकालेका छन् ।ललितपुरस्थित च्यासल रंगशालामा बिहीबार पुरुषतर्फ कोशी र महिलामा गण्डकी विजयी भए । दीपक खतिवडाको कप्तानीमा रहेको कोशीले मधेश प्रदेशमाथि ५३ गोलको जित पायो ।
कोशीबाट लक्ष्मण समारियाले ह्याट्रिक गर्दा आर्यन चौधरी र सुदीप चौधरीले ११ गोल गरे । मनकेशर साहको कप्तानीमा उत्रेको मधेशबाट रूपेशकुमार राईले दुई र अजयकुमार साहले एक गोल फर्काए । लक्ष्मण प्लेयर अफ द म्याच भए । उनले २ हजार रुपैयाँ पुरस्कार पाए । खेलमा अग्रता लिए पनि जोगाउन नसक्दा मधेशले हार सामना गरेको हो ।
समूह ए को कोशीले पहिलो खेलमा जित्दै ३ अंक बटुल्यो । चार टोली रहेको यस समूहमा त्रिभुवन आर्मीले पनि एक जित निकालेको छ । पुरुषतर्फ लिगकम नकआउटका आधारमा प्रतिस्पर्धा भइरहेको छ । समूह ए मा आर्मी र गण्डकीसँगै मधेश र कोशी प्रदेश छन् । आर्मीले गण्डकीलाई ३० ले हराएको थियो ।
समूह बी मा नेपाल पुलिस क्लब, कर्णाली प्रदेश, एपीएफ र बागमती प्रदेश छन् । एपीएफ नयाँ टिम हो । एपीएफले डेब्यु खेलमा बागमतीसँग गोलरहित बराबरी खेलेको थियो ।
बिहीबार महिलातर्फ सोनु बरालको कप्तानीमा गण्डकीले बागमती प्रदेशलाई २१ गोलले हरायो । गण्डकीका मायौरी राई र गीता पुनमगरले गोल गरेका थिए । बागमतीको कप्तानी सन्जिता श्रेष्ठले गरेकी थिइन् । एक गोल उनैले गरिन् । खेलमा मायौरी प्लेयर अफ द म्याच भइन् ।
राष्ट्रिय खेलकुद परिषद् (राखेप) का सदस्यसचिव टंकलाल घिसिङ र बोर्ड सदस्य प्रकाश कुसारीले बिहीबार महिलातर्फ खेलकोृ उद्घाटन गरेका थिए । महिलामा आर्मी, गण्डकी, मधेश र बागमती प्रदेशको सहभागिता छ । राउन्ड रोबिन लिगपछि शीर्ष दुई स्थानमा रहने टिमबीच उपाधि भिडन्त हुनेछ ।"
अर्काइभ तीन महिनासम्म किन बन्द भएको थियो राष्ट्रिय नाचघर ?,"काठमाडौँ लोकसंस्कृति संरक्षण, प्रवर्द्धन र पुस्तान्तरण गरेर नयाँ पुस्तालाई नवजागरण गराउने मूल उद्देश्य राखेर राष्ट्रिय नाचघरको स्थापना २०१६ सालमा भएको थियो । नाम परिवर्तन गरेर २०२९ सालमा सांस्कृतिका संस्थान बनाइएको थियो । संस्थानले धेरै कलाकारलाई तालिम दियो, गीतसंगीत र कलाको प्रवर्द्धनमा सघायो । जनजिब्रोमा भने अहिले पनि सांस्कृतिक संस्थान भन्दा पनि राष्ट्रिय नाचघरको नामले धेरैले चिन्ने गरेका छन् । गाउँघरमा राष्ट्रिय नाचघरमा नाटक हेरेका मान्छेहरुले गर्वकासाथ सुनाउने गर्थे ।
कतिपय कलाकार संस्थानमा जागिरे थिए । अहिले पुराना भनिएका धेरै कलाकारले त्यहाँ जागिर पनि खान्थे । नाचघर कलाकारको आस्थाको केन्द्र बनेको थियो । अहिले राष्ट्रिय नाचघरको नाम नलिने पुराना कलाकारहरु बिरलै भेटिन्छ । कला र संस्कृतिको विकासका लागि गठन भएको सरकारको पूर्णस्वामित्वको यो पहिलो संरचना थियो । तर त्यो संरचनाको आरोहअवरोहको शृंखला सहज र सुखद भने छैन ।
५० को दशकसम्म पुग्दा अर्थात् स्थापनाको ३५ वर्षमा कलाकार उत्पादन र देश विदेशमा मनोरञ्जन दिलाउन जसरी नाचघरले महत्त्वपूर्ण भूमिका निर्वाह गर्यो तर आफू भने दिनप्रतिदिन कमजोर र जीर्ण भन्दै गयो । राजनीतिक आन्दोलनमा ढुंगामुढा खेप्नेदेखि नाचघरको तल्लो भागमा बर्खाका बेला पानी छिरेर कार्यक्रम सञ्चालन गर्न समेत रोकियो ।
२०५० असारमा नेपाल बन्दका बेला नाचघरको भवनमा ढुंगामुढा गरियो र सिसा फुटेर कार्यक्रम सञ्चालन नै बन्द गर्नुपरेको थियो । नाचघरका कर्मचारीले भवनको मर्मतका लागि प्रधानमन्त्रीदेखि मन्त्रीसम्म गुहारेपनि केही नभएको बताउने गरेका थिए । नयाँ भवन बनाउने चर्चा लामो समयदेखि सुने पनि सुरु नभएको गुनासो कर्मचारीले गरेको थिए ।
उक्त भवन बनाउन शिलान्याससमेत गरिएको थियो । भवन बनाउन त्यतिबेला ६ करोड रुपैयाँ खर्च हुने अनुमान गरिएको थियो । तर उक्त रकम संस्थानसँग थिएन । त्यसैले नाचरघरको अवस्था दिनप्रतिदिन जीर्ण हुँदै गएको थियो । नाचघर प्रयोग गर्न नपाएपनि कलाकारले प्रज्ञा भवनमा ८ हजार तिरेर कार्यक्रम आयोजना गरेर उठेको रकम बाढीपहिरो पीडितलाई प्रदान गर्न प्रधानमन्त्रीलाई १ लाख ७७ हजार २ सय ५५ रुपैयाँ हस्तान्तरण गरेका थिए ।
त्यतिबेला ८७ जना कर्मचारी रहेको संस्थान लोप हुँदै गएको संस्कृति बचाउन भिडियो क्यासेट निकाल्ने र त्यसको प्रदर्शन तथा संरक्षणका लागि देशविदेश जाने कार्यक्रम तय गरिएको थियो । संस्थानको आयोजनामा विश्व पर्यटन दिवसको अवसरमा विदेशीलाई देखाउन अन्तर्राष्ट्रिय विमानस्थलमा सांस्कृतिक कार्यक्रम पनि आयोजना गरेका थिए ।
काठमाडौंको मुटु जमलमा ५ रोपनी २ आना १ पैसा जमिनमा फैलिएको सांस्कृतिक संस्थानको नाचघरमा विभिन्न प्रकृतिका नाटक देखाउने गरिन्थ्यो । त्यतिबेला नाटक देखाउने स्थान भनेकै राष्ट्रिय नाचघर थियो । त्यतिबेला नाटकको निकै ठूलो महत्त्व थियो । अहिलेजस्तो जताततै चलचित्रहरु नभएको र मनोरञ्जनका साधान कम भएकाले दर्शकको ठूलो संख्या नाटकमा झुम्मिने गर्थे ।
नाचघरमा ठूलो सानो सेमिनार हल, नाटक अभ्यासका लागि साना कक्षहरु थिए । संस्थान चलाउन आर्थिक रुपमा पनि स्रोत कम भएकाले गैरसरकारी संस्थाहरुलाई पनि हलहरु भाडामा उपलब्ध गराइन्थ्यो । ७ सय सिटको मेगा हल थियो । १ सय ४ सिटको सानो हल पनि थियो ।
सरकारले नेपालको शिक्षालाई व्यावहारिक बनाउने नीति तथा कार्यक्रमलाई सफल बनाउन विभिन्न तहका पाठ्यक्रममा आधारित नाटक, उपन्यास, कथा, एकांकी तथा काव्य रचनालाई नाटकका रुपमा मञ्चन गर्दै आएको थियो । मुलुकको कला, कलाकार र संस्कृतिसँग जोडिएको आस्थाको केन्द्रको रुपमा रहेको नाचघर सरकारी बेवास्ताका कारण जीर्ण बन्दै गएको थियो ।
नाचघर तीन महिनादेखि प्रयोगविहीन भएको र राजनीतिक दाउपेचमा परेको विषय उठाएर कान्तिपुर दैनिकले २०५० असोज २६ गते राष्ट्रिय नाचघरको स्थिति चिन्ताजनक शीर्षकमा समाचार प्रकाशित गरेको थियो । अहिले भने राष्ट्रिय नाचघरको संरचना परिवर्तन गरेर नयाँ भवनमा सञ्चालन भइरहेको छ ।
प्रस्तुति : ऋषिराम पौड्याल"
"राष्ट्रिय हक्की सुरु, आर्मीको दोहोरो जित","काठमाडौँ विभागीय टोली त्रिभुवन आर्मी क्लबले रााष्ट्रिय पुरुष तथा महिला हक्की प्रतियोगितामा बुधबार दोहोरा सफलता पाएको छ । नेपाल हक्की संघको आयोजनामा ललितपुरको च्यासल रंगशालामा आर्मीको पुरुष र महिला दुवै टोली विजयी भएको छ ।
पुरुषतर्फ समूह ए मा आर्मीले गण्डकी प्रदेशमाथि ३० गोलको जित निकाल्यो । आर्मीका प्रदीप राजवंशी, काशीराज राई र देवसिंह धामीले गोल गरे । रोशन चौधरी प्लेयर अफ द म्याच भए ।
लिगकम नकआउटका आधारमा भएको स्पर्धामा आर्मी र गण्डकीसँगै समूह ए मा मधेश र कोशी प्रदेश रहेको छ । समूह बी मा नेपाल पुलिस क्लब, कर्णाली प्रदेश, एपीएफ र बागमती प्रदेश छन् । एपीएफ हक्कीमा नयाँ टिम हो ।
समूह बी पुलिसले कर्णालीलाई ९० ले हराएर सुखद सुरुआत गरेको छ । पुलिसका आयुष शाह र सुरेशप्रसाद जोशीले २, शंकर घर्तीमगर, नवराज खत्री, सुरज बोहरा, काशीराम खत्री र अमित ओझाले ११ गोल गरे । आयुष प्लेयर अफ द म्याच भए । महिलातर्फ आर्मी, गण्डकी, मधेश र बागमती प्रदेशको सहभागिता छ । स्पर्धा राउन्ड रोबिन लिगका आधारमा भएको छ । राउन्ड रोबिन लिगपछि शीर्ष दुई स्थानमा रहने टिमबीच उपाधि भिडन्त हुनेछ । आर्मीले मधेश प्रदेशमाथि ७० गोलको जित निकालेको छ । सीमा खड्का र कमला चन्दले ह्याट्रिक पूरा गरेपछि आर्मीले सहज जित दर्ता गर्यो । निलिमा पाण्डेको नाममा एक गोल रह्यो । पुलिसकी कमला चन्द प्लेयर अफ द म्याच भइन् ।
प्रतियोगिताको राष्ट्रिय खेलकुद परिषद् (राखेप) का उपाध्यक्ष ध्रुव आचार्य, राखेप बोर्ड सदस्य तथा हक्की संघकी महासचिव सुवर्ण श्रेष्ठ, बोर्ड सदस्यद्वय अञ्जन धमला र जगतसिंह धामीलगायतले उद्घाटन गरेका थिए ।
पुरुष तथा महिला दुवैतर्फ शीर्ष तीन स्थान हात पार्ने टिमले क्रमशः ७५ हजार, ५० हजार र २५ हजार रुपैयाँ पुरस्कार प्राप्त गर्नेछन् । विधागत उत्कृष्ट खेलाडीले जनही ५ हजार पाउनेछन् ।"
एकताले राष्ट्रिय राजनीतिमा निर्णायक भूमिका निर्वाह गर्नेछ,"मधेश र सुदूरपश्चिम प्रदेशसभामा निर्णायक रहेका जनमत र नागरिक उन्मुक्ति पार्टीबीच आज एकता घोषणा हुँदै छ । मंगलबार दुई दलले आआफ्नो केन्द्रीय कार्यसमिति बैठक गरी पार्टी एकताका लागि औपचारिक निर्णय गरेका थिए। नयाँ पार्टीको नाम नागरिक जनमत रहनेछ भने एकतापछि उक्त दल संसद्मा छैटौं ठूलो दल बन्नेछ ।
एकीकरणपछि बन्ने पार्टीको अध्यक्षमा सीके राउत र संरक्षकमा रेशम चौधरी रहने समझदारी छ । राउत जनमतका अध्यक्ष हुन् भने चौधरी नागरिक उन्मुक्तिका संरक्षक हुन् । नयाँ पार्टीको सहअध्यक्षमा नागरिक उन्मुक्तिकी अध्यक्ष रञ्जिता श्रेष्ठ रहने समझदारी भएको छ ।
दुई दलबीचको पार्टी एकता र समझदारीका विषयमा जनमतका अध्यक्ष सीके राउतसँग गरिएको संक्षिप्त कुराकानी :
जनमत र नागरिक उन्मुक्तिबीच कसरी एकता हुँदै छ ?
पार्टी अध्यक्षमा म, सहअध्यक्षमा रञ्जिता श्रेष्ठ हुनुहुन्छ । सुरुमा थोरै पदाधिकारी राखेर घोषणा गर्छौं । अरू पदाधिकारी पछि तोक्छौं । केन्द्रीय समितिमा सात सय जनासम्म रहने भनेका छौं । त्यो राख्नैपर्ने भन्ने छैन ।
एकताको मुख्य सन्देश के हो ?
तराईमधेश र पहाडका सीमान्तकृत समुदायका लागि यो एकता खुसीको कुरा हो । यसले राष्ट्रिय राजनीतिमा निर्णायक भूमिका निर्वाह गर्नेछ भन्ने विश्वास छ । आगामी दिनमा सबै जिल्लामा संगठन विस्तार हुन्छ । यो एकता पहिलो खुट्किलो हो ।
विगतमा मधेश र अरू प्रदेशमा पहिचानको मुद्दा बोकेर धेरै पार्टी बने, टुक्रिए । यो एकतापछि फेरि टुटफुटको अवस्था आउने त होइन ?
राजनीतिमा पार्टी एकीकरण हुने र टुक्रिने कुरा स्वाभाविक नै हुन्छ । अहिले एकता गर्दैगर्दा खुसीको कुरा हो । अन्य दलले गरेका गल्तीबाट पाठ सिकेर दीर्घकालीन रूपमा एकता कसरी कायम राख्ने, आफ्नो स्वार्थभन्दा जनताको हितलाई कसरी हेर्ने भनेर अघि बढ्छौं ।
अब बन्ने नागरिक जनमत पार्टीको राजनीतिक कार्यदिशा के हुन्छ ?
आर्थिक नीतिमा सामाजिक लोकतन्त्र भनेका छौं । समग्र राजनीतिक विचारधारा नौलो गणतन्त्र हुनेछ । जसमा निर्वाचित कार्यकारी राष्ट्रपतिको परिकल्पना गरेका छौं । विज्ञहरूले मन्त्रालय चलाउने प्रणाली हुनेछ । संवैधानिक निकायका प्रमुखहरू पनि प्रत्यक्ष निर्वाचित हुनेछन् ।
नयाँ पार्टीले नेपालको राजनीतिमा तत्काल र दीर्घकालीन रूपमा कस्तो प्रभाव पार्छ ?
केही प्रदेशमा निर्णायक भूमिकामा हुनेछौं । सरकार गठनमा पनि निर्णायक हुने नै भयौं । राष्ट्रिय राजनीतिमा यसको प्रभाव रहनेछ । अहिले नै ठूलो दल बनिहाल्ने त होइन तर आगामी निर्वाचनमा हामी बलियो शक्ति हुन्छौं ।
तपाईं निर्वाचित सांसद भए पनि मन्त्री हुन नरुचाउनुको कारण के हो ?
नयाँ ढंगले राजनीति अघि बढाउने कोसिस गरिरहेका छौं । राजनीतिमा देखिएको वितृष्णालाई चिर्नु हाम्रो दायित्व हो । मन्त्री नबन्दाखेरि केही सकारात्मक सन्देश दिएको पाएका छौं । पार्टी संगठन नयाँ भएको हुनाले यसमै बढी ध्यान दिने गरेको छु । हामी मन्त्री हुन आत्तिनु पर्दैन, धैर्य राख्नुपर्छ । यो अरूका लागि पनि पाठ हुन सक्छ ।
मधेशमा तपाईंको दलको मुख्यमन्त्री हुनुहुन्छ । के नयाँ सुरुवात गर्नुभएको छ ?
मुख्यमन्त्री शिक्षा र स्वास्थ्य क्षेत्रका निकायको अनुगमनमा सक्रिय भएर लाग्नुभएको छ । प्रदेशलाई अधिकार नदिँदा मुख्यमन्त्रीले धेरै अधिकार प्रयोग गर्न पाउने अवस्था छैन । अनुगमनमा सीमित हुनुपर्ने अवस्था छ । प्रदेश अधिकार सम्पन्न हुँदा प्रभावकारी ढंगले काम गर्न सकिन्छ ।"
वर्ल्डलिंकद्वारा ६ जना राष्ट्रिय क्रिकेट खेलाडीलाई ब्रान्ड एम्बेसडर घोषणा,"काठमाडौँ इन्टरनेट सेवा प्रदायक वर्ल्डलिंक कम्युनिकेसन्स राष्ट्रिय क्रिकेट टोलीका ६ जना चर्चित खेलाडीलाई आफ्नो ब्रान्ड एम्बेसडर को रूपमा नियुक्त गरेको छ।
ब्रान्ड एम्बेसडरमा कप्तान रोहितकुमार पौडेल, सोमपाल कामी, दिपेन्द्रसिंह ऐरी, आसिफ शेख, अनिलकुमार साह र ललित राजवंशी छन् । कम्पनीले १० लाख घरपरिवारमा इन्टरनेट सेवा पुर्याएको ऐतिहासिक उपलब्धिको अवसरमा जावलाखेलस्थित कार्यालयमा हालै एक समारोह आयोजना गर्दै खेलाडीलाई ब्रान्ड एम्बेसडरमा नियुक्त गरेको हो ।
सम्झौता कार्यक्रमको अवसरमा कम्पनीका सहसंस्थापक मनोज अग्रवालले खेलाडीहरू वर्ल्डलिंकको दृष्टिकोणसँग मेल खाने प्रेरणादायी पात्र भएको उल्लेख गरे । वर्ल्डलिंकको यस निर्णयले खेल, समुदाय र राष्ट्रप्रतिको समर्पण देखाएको जनाएको छ ।"
हेटौंडामा हुने राष्ट्रिय महिला फुटबलको तयारी पूरा,"मकवानपुर हेटौंडामा वैशाख १८ गतेबाट हुने भनिएको सहिद स्मृति स्थानीय तह राष्ट्रिय महिला गोल्डकप फुटबल प्रतियोेगिता एकदिन ढिला सुरु हुने भएको छ । नुवाकोटमा जारी प्रथम बागमती प्रदेश मुख्यमन्त्री कप महिला फुटबल प्रतियोगिताका कारण यहाँ हुने गोल्डकप एकदिन पछि सरेको आयोजकले जनाएको छ ।
गोल्डकपको तयारी करिब पूरा भएको आयोजकले पत्रकार सम्मेलनमार्फत जानकारी दिएको छ । छैठौं संस्करणसम्म पुरुष गोल्डकप प्रतियोगिताको आयोजना गर्दै आएको फुटबल संघ मकवानपुरले यस वर्ष महिला गोल्डकपको आयोजना गर्न लागेको हो ।
हेटौंडा६ स्थित गौरीटार रंगशालामा हुने प्रतियोगितामा तीन विभागीय टोली र ५ वटा जिल्ला गरी ८ टिमको सहभागिता रहनेछ । प्रतियोगितामा विभागीय टोली नेपाल आर्मी, नेपाल पुलिस, सशस्त्र प्रहरीको एपीएफसहित मकवानपुर, चितवन, सर्लाही, रौतहट र बारा जिल्लाको सहभागिता रहने पक्का भएको संघका सचिव छवि सुवेदीले जानकारी दिए । महिला खेलाडीहरुले पछिल्लो समय उत्कृष्ट नतिजा प्रस्तुत गर्दै आएकोले महिला खेलाडीलाई प्रोत्साहन गर्न मकवानपुरमा पहिलो पटक महिला फुटबल प्रतियोगिता आयोजना गरिएको जिल्ला फुटबल संघका अध्यक्ष टीकाराम लामाले जानकारी दिए ।
प्रतियोगिताको विजेताले ५ लाख र उपविजेताले ३ लाख नगदसहित ट्रफी र प्रमाणपत्र पाउनेछन् भने सर्वोत्कृष्ट खेलाडीले स्कुटर प्राप्त गर्ने आयोजकले जनाएको छ । प्रतियोगिता सञ्चालनका लागि करिब ६१ लाख रुपैयाँ खर्च हुने आयोजकको अनुमान छ । प्रतियोगिताको प्रायोजक हेटौंडा उपमहानगरपालिका तथा प्रायोजकमा बागमती प्रदेश खेलकुद विकास परिषद्, भीमफेदी गाउँपालिका, कैलाश गाउँपालिकालगायत स्थानीय संघ संस्था रहेका छन् । उद्घाटन खेलका दिन बाहेक अन्य दिनमा टिकट काट्नुपर्ने व्यवस्था गरिएको प्रतियोगिता संयोजक प्रताप विष्टले जानकारी दिए ।
खेल तालिका केही दिनमा सार्वजनिक गरिने भएपनि उद्घाटन खेल चितवन र मकवानपुरको बीचमा हुने बताइएको छ । अखिल नेपाल फुटबल संघ एन्फाका केन्द्रीय सदस्य एवम् एन्फा महिला संघ अध्यक्ष पेमा लामाले यस्ता गोल्डकपले महिला खेलाडी उत्पादनमा सहयोग पुग्ने विश्वास व्यक्त गरिन् ।"
सकियो ११ औं राष्ट्रिय उसु डिप्लोमा कोर्स,"काठमाडौँ नेपाल उसु महासंघको आयोजनामा सातौं राष्ट्रिय उसु निर्णायक परीक्षा कोर्स तथा ११ औं राष्ट्रिय उसु डिप्लोमा कोर्स सोमबार सकिएको छ ।
राष्ट्रिय खेलकुद परिषद् (राखेप) का सदस्यसचिव टंकलाल घिसिङ, राखेप कार्यकारी समितिकी सदस्य सुवर्ण श्रेष्ठ, तालिम तथा प्रशिक्षण विभागका निर्देशक विष्णुबहादुर सिंह, आयोजक महासंघका महासचिव नवराज ढुंगानालगायतले सहभागीलाई प्रमाणपत्र प्रदान गरे ।
त्रिपुरेश्वरस्थित राखेप सेमिकभर्डहलमा भएको साताव्यापी निर्णायक कोर्समा ५२ र डिप्लोमा कोर्समा ४२ सहभागी थिए । उनीहरूलाई गणेश अर्याल, उसुका मुख्य प्रशिक्षक फत्तबहादुर लामा, विशाल सिंजाली, रोशन बुढाथोकी, युगबहादुर तामाङ, शैलेन्द्र श्रेष्ठ, तुलसीनन्द वज्राचार्य, प्रकाश महर्जन र गोपाल श्रेष्ठले प्रशिक्षण दिएका थिए ।
चीनका प्रथम श्रेणीका राष्ट्रिय निर्णायक लिन जियान छ्वानले पनि प्रशिक्षण दिएका थिए ।"
वर्ल्डलिंकले राष्ट्रिय क्रिकेट टोलीका ६ खेलाडीलाई नियुक्त गर्यो ब्रान्ड एम्बासडर,"काठमाडौँ इन्टरनेट सेवा प्रदायक संस्था, वर्ल्डलिंक कम्युनिकेसन्सले राष्ट्रिय क्रिकेट टोलीका ६ जना खेलाडीलाई आफ्नो नयाँ ब्रान्ड एम्बासडर नियुक्त गरेको छ । कम्पनीले हालै १० लाख घरपरिवारमा इन्टरनेट सेवा विस्तार गरेको खुशीयालीमा यो घोषणा गरिएको हो ।
नयाँ ब्रान्ड एम्बासडरहरूमा रोहित कुमार पौडेल, सोमपाल कामी, दीपेन्द्र सिंह ऐरी, आसिफ शेख, अनिलकुमार साह र ललित राजवंशी रहेका छन् । यी खेलाडीहरूले वर्ल्डलिंकको डिजिटल सशक्तिकरण अभियानमा सहभागी भई राष्ट्रिय गौरवसँग जोडिएको यात्रामा सहकार्य गर्ने प्रतिबद्धता जनाएको विज्ञप्तीमा उल्लेख छ । सम्झौतामा वर्ल्डलिंकका तर्फबाट सहसंस्थापक तथा कार्यकारी निर्देशक मनोज अग्रवाल र प्रमुख कार्यकारी अधिकृत केशव नेपालले हस्ताक्षर गरेका थिए ।अनुबन्धित खेलाडीहरूले पनि उत्साह व्यक्त गरेका थिए ।"
राष्ट्रिय आयोजना बैंकबाट १५ हजार आयोजना हटाइए,"काठमाडौँ तयारी नसकिएको तथा मनपरी योजना राखिएको भन्दै राष्ट्रिय योजना आयोगले आयोजना बैंक खाली गरेर पुनः प्रविष्टि (इन्ट्री) को काम थालेको छ । यसका लागि आयोजना बैंक राखिएका १८ हजार आयोजनालाई झिकेर राष्ट्रिय आयोजना बैंक मापदण्ड२०८१ अनुसार प्रक्रिया पुगेकालाई नयाँ आयोजना बैंकमा प्रविष्टि गर्ने काम भइरहेको राष्ट्रिय योजना आयोगले जनाएको छ ।
राष्ट्रिय आयोजना बैंक मापदण्ड२०८१ अनुसार ३ करोडभन्दा कमका आयोजना प्रविष्टि गर्न नपाइने र बैंकमा नरहेका आयोजना बजेटमा समावेश गरिने छैन । आगामी वर्षको बजेटमा विगतमा जस्तो टुक्रे योजना नपर्ने राष्ट्रिय योजना आयोगले जनाएको छ । आयोगको बुधबारसम्मको तथ्यांकअनुसार बैंकमा ६ हजार २ सय ४६ आयोजना प्रविष्टि भएका छन् ।
पुराना १८ हजार आयोजनाबाट मापदण्ड पुगेका ३ हजार ६७ वटा मात्र समावेश गरिएको छ । त्यस्तै ३ हजार १ सय ७९ आयोजना नयाँ प्रणालीमा प्रविष्टि गरिएको छ । अहिले आयोजना बैंकमा सबैभन्दा धेरै सहरी विकास मन्त्रालयअन्तर्गतका आयोजना समावेश छन् । सहरी विकासका आयोजना २ हजार ४ सय २५ छन् । खानेपानी मन्त्रालयअन्तर्गत २ हजार १ सय १८ र भौतिक पूर्वाधार तथा यातायात मन्त्रालयअन्तर्गत १ हजार १ सय २८ वटा आयोजना बैंकमा समावेश गरिएको आयोगको तथ्यांक छ ।
यसअघि ३ करोडभन्दा कम लागतका आयोजनामा संघबाट बजेट विनियोजन नगर्ने भन्दै २०८० पुसमा मन्त्रिपरिषद्बाटै निर्णय गरिएको थियो । उक्त निर्णयविपरीत संघीय सरकारले चालु आर्थिक वर्षमा १ लाख रुपैयाँसम्मका दर्जनौं कार्यक्रम बजेटमा राख्न छुटाएन । स्रोत, आवश्यकता र औचित्य नहेरी शक्ति र पहुँचका भरमा साना टुक्रे योजना संघकै बजेटमा समावेश गरियो ।
सहरी विकास मन्त्रालयअन्तर्गत मात्रै चालु आर्थिक वर्षमा १ लाखका योजना मात्र ९९ वटा छन् । अधिकांश योजनामन्त्रीको जिल्ला केन्द्रित छन् । अब भने यो तजबिजी गर्न पाइने छैन । त्यस्तै संघ, प्रदेश र पालिकामा हुने आयोजनाको दोहोरोपना (डुब्लिकेसन) समेत हटाउने गरी राष्ट्रिय योजना आयोगले उक्त मापदण्ड कार्यान्वयनमा ल्याएको हो ।
सालबसाली रूपमा कार्यान्वयन हुनेबाहेकका अन्य आयोजना मात्र बैंकमा प्रविष्टि गर्नुपर्ने मापदण्डमा उल्लेख छ । मापदण्डअनुसार आयोजना कार्यान्वयन गर्ने निकायले सञ्चालनमा रहेका आयोजनाको हकमा त्रैमासिक रूपमा वित्तीय र भौतिक प्रगति विवरण आयोजना बैंकमा अद्यावधिक गर्नुपर्नेछ ।
राष्ट्रिय योजना आयोगबाट राम्रो कामको थालनी भएको पूर्वसचिव मणिराम गेलालले बताए । गत वर्ष पनि ३ करोडभन्दा कमका आयोजना बजेटमा नराख्ने र योजना बैंकमा समावेश भएका आयोजना मात्र बजेटमा राख्ने भनिए पनि त्यसअनुसार बजेट विनियोजन नभएको उनले सुनाए ।
यस पटक ३ करोडभन्दा कमका आयोजना बैंकमा नराख्ने भनिएको छ, संघले साना टुक्रे योजना राखेर हुँदैन, प्रदेश र स्थानीय तहले कस्ताकस्ता आयोजना कार्यान्वयन गर्ने भनेर स्पष्ट रूपमा मापदण्ड पनि बनाइसकिएको छ, केही समयअघि सहरी विकास मन्त्रालयबाट अवकाश पाएका उनले भने, हाम्रो मानसिकता सानै आयोजना भए पनि संघको रातो किताबमा परे त्यसले बजेटमा निरन्तरता पाइरहन्छ भन्ने छ, यस्तो चलन गइसक्यो, चालु वर्षमा परेको आयोजना आगामी वर्षमा नपर्न पनि सक्छ ।
ठूला र प्राथमिकता प्राप्त आयोजनालाई मात्र संघले कार्यान्वयन गर्नुपर्ने उनको भनाइ छ । बाँकी आयोजना प्रदेश र स्थानीय तहमा पठाउनैपर्ने थियो । संघीयताको मर्म पनि यही हो, उनले भने, पहिला पनि यही गर्ने भनेका थियौं, सकिएन, मापदण्ड बनाएर अहिले थालिएको प्रयास राम्रो छ, यसलाई सबै मन्त्रालयले कार्यान्वयन गर्नुपर्छ ।
नयाँ आयोजनाको हकमा बैंकमा चालु आर्थिक वर्षको फागुन मसान्तभित्र आयोजना प्रविष्टि गरिसक्नुपर्ने मापदण्डमा उल्लेख छ । तर २०८२८३ मा कार्यान्वयन हुने नयाँ आयोजनाको हकमा २०८१ चैत मसान्तभित्र प्रणालीमा प्रविष्टि गरिसक्नुपर्ने भनिएको थियो । अहिलेलाई वैशाखसम्मलाई समय दिइएको योजना आयोगका एक सदस्यले बताए ।
आयोजना बैंकको सञ्चालन र व्यवस्थापनका लागि आयोगमा एक सचिवालय रहनेछ । आयोगले तोकेको महाशाखाले सचिवालयका रूपमा काम गर्ने मापदण्डमा उल्लेख छ । सचिवालयले सम्बन्धित मन्त्रालय वा निकायबाट हुने आयोजनाको पहिचान, वर्गीकरण, मूल्यांकन, छनोट तथा प्राथमिकीकरण र पुनः प्राथमिकीकरण प्रक्रियामा सम्पर्कबिन्दुका रूपमा कार्य गर्नेछ ।
तीन करोडभन्दा कमका आयोजना आगामी बजेटमा नराखिने सडक विभागका सूचना अधिकारी अमितकुमार शर्माले बताए । आयोगले बनाएको मापदण्डअनुसार नै बैंकमा आयोजना राखिनेछ, उनले भने ।
आयोजना बैंकसँग प्रदेश आयोजना बैंक र स्थानीय आयोजना बैंकको अन्तरआबद्धता तथा सञ्चालनका सम्बन्धमा आयोगले दुवै तहलाई क्षमता विकास, आवश्यक सहयोग, समन्वय, सहजीकरण एवं मार्गदर्शन गर्ने मापदण्डमा उल्लेख छ । मापदण्डअनुसार मन्त्रालय वा केन्द्रीय निकायले पूर्वाधारजन्य आयोजनाका हकमा आवश्यकता र औचित्यका आधारमा पूर्वसम्भाव्यता र सम्भाव्यता अध्ययन गराउनुपर्नेछ । आयोजनाको स्वीकृत वातावरणीय अध्ययन प्रतिवेदन आयोजना बैंकमा प्रविष्टि गर्नुपर्ने मापदण्डमा उल्लेख छ । आयोजना बैंकमा आयोजनाको विस्तृत आयोजना प्रतिवेदन, वातावरणीय प्रभाव मूल्यांकन प्रतिवेदन, आयोजनाका लागि जग्गा अधिग्रहण गर्नुपर्ने भए त्यसको कार्ययोजना प्रविष्टि गर्नुपर्नेछ ।
पुराना आयोजनालाई प्रणालीमा एकीकृत गरेर राखिएको आयोगका सदस्य प्रकाशकुमार श्रेष्ठले बताए । पुराना आयोजना १८ हजार थिए, यो सबै मान्य सूची होइन, उनले भने, यसलाई मापदण्डअनुसार भएनभएको हेरेर छनोट गरी पुनः प्रविष्टि गरिएको छ । आयोजना छनोट अव्यवस्थित भएकाले यसलाई व्यवस्थित गर्न खोजिएको उनले जनाए ।
यसले सही आयोजना छनोट गर्न सहयोग पुग्नेछ, पहिला तयारीका लागि अर्थ मन्त्रालयले बजेट दिने र पछि तयारी भएपछि मात्र आयोजना बैंकमा राख्ने हो, उनले भने, आयोजनाहरूको व्यवस्थापन भएर कार्यान्वयनयोग्य आयोजना छनोट होऊन् भन्ने आयोगको मनसाय हो ।
आयोजनाको खरिद योजना, कार्यान्वयन कार्ययोजना, नतिजा खाका प्रविष्टि गर्नुपर्नेछ । मन्त्रालय वा निकायले पूर्वतयारी नभएका नयाँ आयोजनाको पहिचान, अध्ययन अनुसन्धान प्रयोजनका लागि आवश्यक बजेट माग गर्न प्रस्तावित आयोजनाको विवरण प्रविष्टि गर्न सक्नेछन् । आयोजना बैंकमा प्रविष्टिका लागि पेस गरिएका एक अर्बभन्दा बढी लागतका आयोजनाका लागि आयोगको स्वीकृति लिनुपर्नेछ ।
आयोगले जारी गरेको नयाँ मापदण्डअनुसार आयोजना बैंकमा प्रविष्टिका लागि पेस भएका एक अर्बभन्दा कम लागतका आयोजनाको स्वीकृतिका लागि सचिवालयले आयोजना बैंक हेर्ने आयोगका सम्बन्धित सदस्यसमक्ष पेस गर्नुपर्नेछ ।"
राष्ट्रिय हक्की प्रतियोगिता हुने,"काठमाडौँ नेपाल हक्की संघको आयोजनामा पहिलो पटक राष्ट्रिय पुरुष तथा महिला हक्की प्रतियोगिता हुने भएको छ । संघको वार्षिक कार्यक्रमअनुसार वैशाख १७ देखि २६ गतेसम्म राष्ट्रिय पुरुष हक्की हुनेछ । यस्तै वैशाख १८ देखि २६ गतेसम्म राष्ट्रिय महिला हक्की हुन लागेको हो । प्रतियोगिताका खेलहरू ललितपुरको च्यासल फुटबल मैदानमा हुनेछन् ।
पुरुषमा ८ तथा महिलामा ४ टिमले प्रतिस्पर्धा गर्नेछन् । पुरुषमा मधेश प्रदेश, कर्णाली प्रदेश, नेपाल आर्मी, गण्डकी प्रदेश, कोशी प्रदेश बागमती प्रदेश, नेपाल पुलिस क्लब र एपीएफ क्लब सहभागी हुनेछन् । पुरुषमा सहभागी टिमलाई दुई समूहमा विभाजन गरिएको छ । प्रतियोगिता लिग कम नकआउट आधारमा हुने भएको छ ।
महिलामा सहभागी हुने नेपाल आर्मी, गण्डकी प्रदेश, मधेश प्रदेश र बागमती प्रदेशले राउन्ड रोविन लिगका आधारमा प्रतिस्पर्धा गर्नेछन् । राउन्ड रोविन लिगपछि शीर्ष दुई स्थानमा रहने टिमबीच उपाधि भिडन्त हुनेछ । आइतबार पत्रकार सम्मेलन गर्दै संघकी महासचिव सुवर्ण श्रेष्ठले प्रतियोगिताबारे जानकारी दिएकी हुन् ।"

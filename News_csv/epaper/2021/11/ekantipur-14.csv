शीर्षक,विवरण
अमेरिकी सहायक विदेशमन्त्री आउँदै,काठमाडौं (कास) दक्षिण तथा मध्य एसिया मामिलाका लागि अमेरिकी सहायक विदेशमन्त्री डोनाल्ड लु नेपाल आउने भएका छन् । उनी मंसिर १ मा नेपाल भ्रमणमा आउन लागेका हुन् । अमेरिकी विदेश मन्त्रालयका अनुसार भ्रमणका क्रममा लुले प्रधानमन्त्री शेरबहादुर देउवासँग भेट्ने छन् । कात्तिक २९ मा माल्दिभ्सको भ्रमणमा रहने लु त्यसलगत्तै काठमाडौं आउने मन्त्रालयले जनाएको छ । अमेरिकी सहयोग निकाय मिलेनियम च्यालेन्ज कर्पोरेसन (एमसीसी) की उपाध्यक्ष फातिमा सुमार आएको एक महिनापछि अमेरिकाका तर्फबाट उच्च राजनीतिक भ्रमण हुन लागेको हो । भ्रमणका क्रममा लुले नेपालमा लामो समयदेखि अलमलमा परेको एमसीसी सम्झौता कार्यान्वयनमा लैजाने विषयलाई प्राथमिकता दिने अनुमान गरिएको छ । प्रधानमन्त्री देउवा र अमेरिकी राष्ट्रपति जो बाइडेनबीच यसै महिना स्कटल्यान्डको ग्लास्गोमा भएको कोप२६ का दौरान भएको भेटमा छोटो कुराकानी भएको थियो ।
मध्यवर्ती बाटो खोज्न सरकार सक्रिय,"अग्रसरता लिन पूर्वउपकूलपतिहरूको आग्रहत्रिभुवन विश्वविद्यालयका चार पूर्वउपकुलपतिले न्यायालयमा देखिएको संकट समाधान गर्न दलहरूले अग्रसरता लिनुपर्ने बताएका छन् । पूर्वउपकुलपतिहरू महेशकुमार उपाध्याय, केदारभक्त माथेमा, कमलकृष्ण जोशी र नवीनप्रकाशजंग शाहले बार एसोसिएसनको आन्दोलनको न्यायोचित निकासका लागि सरकार र राजनीतिक दलहरूको ध्यानाकर्षण शीर्षकमा शनिबार विज्ञप्ति सार्वजनिक गर्दै समस्या समाधानका लागि आग्रह गरेका हुन् । लामो समयदेखि सर्वोच्च अदालतमा भइरहेको बार एसोसिएसनको आन्दोलन र जिम्मेवार निकायहरूले त्यसप्रति देखाएको उदासीनता देशकै लागि ठूलो दुर्भाग्यको विषय बनेको छ, विज्ञप्तिमा उल्लेख छ, गम्भीर कुरा के भने न्यायालयप्रति जनताको विश्वासमा स्खलन आउन नदिन पनि आन्दोलनले अविलम्ब निकास पाउन जरुरी छ । न्यायालयले जनताको विश्वास गुमाएपछि न्याय पाउन जनता कहाँ जाने भन्ने प्रश्न राख्दै पूर्वउपकुलपतिहरूले यस्तो स्थितिप्रति सरकार र राजनीतिक दलहरू संवेदनहीन भएर बस्नु अत्यन्त आश्चर्यलाग्दो भएको बताएका छन् ।"
जबरालाई गेटमै छेक्ने बारको तयारी,जसका कारण कानुन व्यवसायी सर्वोच्चमा छिर्न पाएनन् र उनीहरू मुख्य गेटमा पुगेर विरोध प्रदर्शन जारी राखे । बार अध्यक्ष श्रेष्ठले उक्त गेट खोल्न शुक्रबार नै सर्वोच्च प्रशासनलाई भनिसकेको र आइतबार पनि बन्द गरिए सडकबाटै मुख्य गेटमा धर्ना दिने बताए । सर्वोच्च अदालत बार एसोसिएसनका सचिव ऋषिराम घिमिरेले पनि जबराको राजीनामा माग गर्दै बारले घोषणा गरेको कार्यक्रम यथावत् रहेको जनाएका छन् । उनले आइतबार बिहान साढे ९ देखि साढे ११ बजेसम्म प्रधानन्यायाधीश जबरा प्रवेश गर्ने प्रवेशद्वारमै धर्ना दिइने बताए । नेपाल बारले कात्तिक १४ देखि हातमा कालोपट्टी बाँधेर विरोध प्रदर्शन गर्दै आएको छ । सर्वोच्च अदालतका २० मध्ये प्रधानन्यायाधीशबाहेक १९ जना न्यायाधीशले पनि उनको राजीनामा माग गरिरहेका छन् । त्यसैको विरोधस्वरूप कात्तिक ८ देखि जबराले बोलाएको फुलकोर्ट बैठक बहिष्कार गर्दै आएका छन् भने जबराले तोकेको इजलास पनि बसेका छैनन् । बन्दीप्रत्यक्षीकरणका मुद्दा मात्र सुनुवाइ गर्दै आएका उनीहरूले त्यसको सुनुवाइमा समेत प्रधानन्यायाधीश जबरासँग इजलासमा बसेका छैनन् ।
पेट्रोलियम प्रतिस्थापनलाई अवसर तर पूर्वाधार कमजोर,"जबकि, ट्रान्सफर्मरलाई ५० प्रतिशत क्षमतामा मात्रै चार्ज गर्ने हो भने अहिले नै लोड धान्न नसक्ने अवस्था वितरण प्रणालीको देखिन्छ । प्राधिकरणले २ वर्षअघि सार्वजनिक गरेको रणनीतिक योजनाले कुनै पनि वितरण केन्द्रमा ट्रान्सफर्मरको लोड क्षमता ५० प्रतिशतभन्दा बढी नहुने गरी व्यवस्थापन गर्ने उल्लेख गरेको छ । तर काठमाडौं उपत्यकालगायत मुख्य सहरमा ट्रान्सफर्मर पड्किनुको प्रमुख कारण विद्युत् लोड व्यवस्थापन हुन नसक्नु नै हो । सुक्खायाममा वितरण प्रणालीमा अझ बढी समस्या छन् । प्राधिकरणले पोल सार्ने, ट्रान्समिटर बदल्नेलगायत काम यही बेला बढी गर्छ । हिउँदयाममा हावाहुरीका कारण प्रसारण र वितरण प्रणालीमा हुने ट्रिपिङ अर्को समस्या हो । विद्युत्को माग पनि वर्षात्मा भन्दा सुक्खायाममा बढ्छ । लोड व्यवस्थापन सुक्खायाममा बढी चुनौती हुन्छ । किनकि अहिले मानिसको जीवनशैली बदलिएको छ, प्राधिकरणका उपकार्यकारी निर्देशक एवं वितरण तथा ग्राहक सेवा निर्देशनालय प्रमुख मनोज सिलवालले भने, जाडोयाममा हिटर, वाटर गिजरलगायत सामान बढी चलाइन्छ । तर सबस्टेसनको क्षमताअनुरूप ट्रान्सफर्मर हामीले राखेकै छौं । काठमाडौं उपत्यकामा अहिल्यै आत्तिनुपर्ने स्थिति छैन । काठमाडौं उपत्यकामा सबस्टेसनले धानेको सबै विद्युत् वितरण प्रणालीमा पठाउन सकिने संरचना रहेको उनले दाबी गरे । कतै ओभरलोड हुने र कतै लोड नै नपुग्ने समस्या छैन, सिलवालले भने, हामीले केही समयअघि मात्र फिडरहरू मिलाएका छौं । ओभरलोड भएको लोड अन्यत्र सारेका छौं । अहिले प्राधिकरणका कुनै पनि फिडर ६० प्रतिशतभन्दा बढी लोड नभएको समेत उनको भनाइ छ । अहिले धेरैजसो घरायसी ग्राहकले सिंगल फेजमार्फत पाँच, पन्ध्र र तीस एम्पियरबाट विद्युत् प्रयोग गरिरहेका छन् । एकैपटक दुईतीनवटा विद्युतीय सामग्री प्रयोग गर्दा यसले लोड धान्न सक्दैन । तर उपभोक्ताले सधैं थ्री फेज मिटर सजिलै नपाएको गुनासो गरिरहन्छन् । पटकपटक प्राधिकरणको कार्यालय धाउँदा पनि थ्री फेज मिटर नपाएको मैतीदेवीका सुमन महर्जनले गुनासो गरे । मैले फर्निचर उद्योगका लागि थ्री फेज मिटर जोड्न खोजें । तर प्राधिकरणले विभिन्न बहानामा महिनौं अल्झायो, महर्जनले भने । प्राधिकरणका उपकार्यकारी निर्देशक सिलवाल भने यो तथ्य स्विकार्न तयार छैनन् । थ्री फेज जडानमा अहिले ढिलाइ हुँदैन । थ्री फेज लिन चाहने ग्राहकलाई ७ देखि १० दिनभित्र जोडिदिने भनेर सार्वजनिक सूचना नै जारी गरेका छौं, उनले भने, निजी क्षेत्रका छाता संगठनहरूलाई पत्र पठाएरसमेत यसबारे जानकारी गराएका छौं । विद्युत् मिटरको क्षमता बढाउन अहिले समस्या छैन । थ्री फेज जडानका लागि कर्मचारीले आर्थिक लेनदेन गर्ने गरेको गुनासोबारे पनि प्राधिकरण सचेत रहेको उनले बताए । चार वर्षअघिसम्म विद्युत् माग धान्न नसक्ने अवस्थामा रहेको प्राधिकरणका लागि अहिले उत्पादित विद्युत् खपत सबैभन्दा ठूलो चुनौती बनेको छ । कार्यकारी निर्देशकका रूपमा दोस्रो कार्यकालका लागि आएलगत्तै कुलमान घिसिङले ऊर्जा खपतका लागि उज्यालो र सफा सहर अभियान लागू गर्ने घोषणा गरे । सहरका सार्वजनिक स्थललाई उज्यालो बनाउने योजना कार्यान्वयनका लागि २० वटा नगरपालिकासँग सम्झौता भइसकेको उनी बताउँछन् । विद्युत् खपत बढाउने यो योजना कार्यान्वयन गर्न लाग्ने खर्चको ४० प्रतिशत प्राधिकरणले व्यहोर्ने गरी सम्झौता गरिएको उनको भनाइ छ । विद्युत् खपत बढाउनकै लागि वितरण प्रणाली सुदृढीकरण गर्नुपर्ने विषय प्राधिकरणको पहिलो प्राथमिकतामा रहेकोसमेत उनले बताए । प्राधिकरणले २०७६ कात्तिकमै विद्युत् खपत बढाउने रणनीतिक योजना सार्वजनिक गरेको थियो । तर वितरण प्रणालीको संरचनागत सुधार हुन सकेको छैन । वितरण लाइनलाई ओभरहेड प्रणालीबाट सुधार गर्न असम्भव भएपछि प्राधिकरणले अन्डरग्राउन्ड गर्ने काम थालेको छ । त्यसको कार्यप्रगति भने सन्तोषजनक देखिँदैन ।पेट्रोलियमलाई विद्युत्ले प्रतिस्थापन गर्ने विषय सकारात्मक छ । तर विद्युत् प्रयोगलाई बढावा दिने नीतिकै कारण पेट्रोलियम पदार्थको मूल्य बढाइएको विषयलाई सरकारले सोझै नभई घुमाउरो ढंगले मात्र स्विकार्छ । त्यसको कारण हो, मूल्यवृद्धिप्रति उपभोक्ताको आक्रोश । विद्युत् उपभोग बढाउने सरकारको नीति भए पनि पेट्रोलियम पदार्थको मूल्य थपघटमा कुनै हस्तक्षेप नगरिएको ऊर्जा, जलस्रोत तथा सिँचाइमन्त्री पम्फा भुसालले बताइन् । आयल निगमले स्वचालित मूल्य प्रणालीअनुसार पेट्रोलियमको मूल्य थपघट गर्छ । त्यसमा सरकारको कूनै भूमिका रहन्न । तर यसको विकल्प विद्युत् हो भनेर हामीले जोड दिइरहेका छौं, उनले भनिन् । नेपालभित्रै उत्पादित विद्युत् प्रयोग गर्दा आयातित पेट्रोलियमको खपत कम हुने र त्यसले व्यापार घाटा पनि कम गर्ने भएकाले विद्युतीय सामग्रीको बढी जोड दिइएको मन्त्री भुसालको भनाइ छ । पहिलो, विद्युत् नेपालकै उत्पादन हो र दोस्रो, ग्यासभन्दा सस्तो भएकाले पनि मैले यसको प्रयोगलाई बढावा दिएकी हुँ, उनले भनिन्, अझ बढी प्रचारप्रसार पनि गर्छु । तर हाम्रो यो नीतिले पेट्रोलियमको मूल्य बढेको होइन ।यसअघि मन्त्री भुसालले मन्त्रालय र मातहतका निकायले विद्युतीय गाडी मात्रै किन्ने योजना सार्वजनिक गरेकी थिइन् । त्यसका लागि ५० वटा चार्जिङ स्टेसन बनाउने सरकारको योजना छ । यसरी डिजेल र पेट्रोलबाट चल्ने सवारीसाधनलाई विद्युतीय सवारीसाधन र ग्यासलाई इन्डक्सन चुलोले प्रतिस्थापन गर्ने सरकारको नीति रहे पनि त्यसका लागि तयार पार्नुपर्ने संरचना र पूर्वाधारमा नेपाल निकै पछि देखिन्छ । पेट्रोलियम विस्थापित गर्ने सरकारको नीतिको विरोध हुनुको मुख्य कारण पनि विद्युतीय संरचनाको समस्या नै देखिन्छ । आयातित इन्धनलाई हतोत्साही गर्ने नीति राम्रो भए पनि वितरण प्रणालीमा हुने अवरोधले उपभोक्ताले निर्धक्क भएर बिजुली प्रयोग गर्न नपाएको उपभोक्ता अधिकारकर्मी तथा राष्ट्रिय उपभोक्ता मञ्चका अध्यक्ष प्रेमलाल महर्जन बताउँछन् । गुणस्तरीय विद्युत् छैन । सरल र सहज विद्युत्को ग्यारेन्टी भयो भने कसैले पनि ग्यास प्रयोग गर्दैनन् । विद्युत्को समस्या औद्योगिक क्षेत्रमा अझ बढी छ, उनले भने । व्यापार घाटा कम गर्न सरकारले ग्यासको विकल्पमा विद्युत्इन्डक्सन चुलो प्रयोग गर्ने बताइरहँदा ग्यास आयात बर्सेनि बढिरहेको छ । ग्यासको खपत औसतमा बर्सेनि १० प्रतिशत बढिरहेको निगमका निमित्त नायब कार्यकारी निर्देशक नागेन्द्र साहले जानकारी दिए । आयातको अवस्था हेर्दा ग्रामीण र सहरी क्षेत्रमा उस्तै वृद्धि भएको देखिन्छ । आयातसँगै निगमको घाटा पनि धेरै भएको छ, उनले भने । २०७५७६ मा ४ लाख २९ हजार ५ सय टन ग्यास आयात भएकामा २०७६७७ मा ४ लाख ४८ हजार ५ सय ४९ र २०७७७८ मा ४ लाख ८१ हजार २ सय ५८ टन आयात भएको निगमको विवरण छ । चालु आर्थिक वर्षको पहिलो तीन महिनामा करिब १ लाख ३५ हजार टन एलपीजी आयात भइसकेको छ । ग्यास आयात वृद्धिसँगै अर्बौं रुपैयाँ बाहिरिएको छ । निगमले गत आर्थिक वर्षमा मात्रै ग्यास खरिद गर्न ३४ अर्ब २४ करोड रुपैयाँ खर्चिएको छ । पछिल्लो समय कच्चा पदार्थमा भइरहेको मूल्यवृद्धि र डलरका कारण थप रकम बिदेसिएको छ । निगमकै कार्यकारी निर्देशक सुरेन्द्रकुमार पौडेल भने विद्युतीय चुलोको प्रयोग बढाउन निगम तयार रहेको बताउँछन् । एलपी ग्यासबाट हुने घाटा कम हुनु राष्ट्रका लागि राम्रो हो । यसले सरकारी घाटा पनि कम हुन्छ, उनले भने, अहिलेको अवस्थामा निगमले धान्नै सक्दैन । मूल्य समायोजन नहुँदा समग्र अर्थतन्त्र र निगमले धान्दैन । त्यही भएर मूल्य बढायौं । विद्युतीय चुलोको बजारीकरण (मार्केटिङ) बिना अहिलेकै अवस्थामा यसको प्रयोग सहज नहुने एलपी ग्यास उद्योग संघका पूर्वअध्यक्ष शिव घिमिरेको भनाइ छ । बिजुलीको भाउ सस्तो हुनुपर्यो, आयात विस्थापन गर्ने भनेको इन्डक्सन चुलो स्वदेशमै बन्नु हो । यसका लागि पूर्वाधार पनि चाहिन्छ । तर त्यो बनिसकेको छैन, उनले भने, धेरै ठाउँमा बिजुली पुगेको छैन । पुगेको स्थानमा गुणस्तरीय छैन । रातारात परिवर्तन हुन सम्भव पनि छैन । तयारी थाल्नु भने राम्रो भएको उनले बताए । त्यसका लागि चुलो पनि स्वदेशमै उत्पादन हुनुपर्ने उनको भनाइ छ ।"
एकै बस्तीबाट २४ डाक्टर,"बाबुप्रसादले एउटा भाइ चिकित्सक बनाएपछि आफ्ना तीन छोरालाई डाक्टर बनाउन साढे ६ बिघा जमिन बिक्री गरेको सुनाए । उनले तिनै जनालाई डोनेसन मा पढाएको बताए । तीन छोरामध्ये दुईले बंगलादेश र एकले पोखराको मणिपाल शिक्षण अस्पतालबाट एमडी गरेका छन् । उनीहरू यहाँको नोबेल र विराट शिक्षण अस्पतालमा कार्यरत छन् । उनका दुई छोरी छन् । जेठी रेखाको दुवै छोरा विकास र आकाश पनि चिकित्सक छन् । कान्छी छोरी निना यादव वाणिज्य बैंकका कार्यरत छिन् ।कान्छो भाइ शीतललाई डाक्टर पढाएपछि वास्ता नै गरेन । त्यसपछि आफ्ना तीन छोरालाई पनि डाक्टर नै बनाउछु भन्ने संकल्प लिएको थिए, बाबुप्रसादले भने, अहिले संकल्प पूरा भएको छ । उनले भाइलाई आफ्ना तीन छोरालाई डाक्टर बनाउन नसके जुंगा काटेर हातमा राखिदिन्छु भनेको पनि उनले सुनाए ।बाबुप्रसादका भाइ डा शीतलको परिवारै चिकित्सा पेसामा छ । जेठो छोरा सुशील र कान्छो सुनिलसहित उनीहरूका परिवार पनि चिकित्सक हुन् । उनीहरू आफैले सञ्चालन गरेको विराटनगरको सिटी अस्पतालमा कार्यरत छन् । त्यही टोलका योगेन्द्र यादवले पनि छोरा सरोज यादवलाई १० कट्ठा खेत बिक्री गरेर भए पनि डाक्टर बनाएका छन् ।"
राष्ट्रिय राजनीतिमा भूमिका बढेको एकीकृत समाजवादीको दाबी,"काठमाडौं (कास) एमालेबाट विद्रोह गरी बनेको नेकपा एकीकृत समाजवादीले राष्ट्रिय राजनीतिमा आफ्नो पार्टीको भूमिका बढेको निष्कर्ष निकालेको छ । शनिबारबाट सुरु भएको केन्द्रीय कमिटी बैठकमा समग्र राजनीतिक र सांगठनिक अवस्थाबारे ब्रिफिङ गर्दै अध्यक्ष माधवकुमार नेपालले पार्टीको भूमिका बढेको दाबी गरेका हुन् । अध्यक्ष नेपालले एमालेको साख घट्दै गएको दाबी गरेका छन् । राष्ट्रिय राजनीतिमा हाम्रो पार्टीको भूमिका बढिरहेको छ, एमालेको साख दिन परदिन घट्दै गएको छ, हामीले गठबन्धन निर्माणमा प्रभावकारी भूमिका खेलेका छौं, संघीय र प्रदेश सरकारमा यथोचित नेतृत्व गरेका छौं, राष्ट्रिय आत्मसमर्पणवादबाट देशलाई जोगाउने काम गरेका छौं, बैठकमा नेपालले राखेको भनाइ उद्धृत गर्दै प्रचार विभाग प्रमुख जगन्नाथ खडिवडाले भने ।नेपालले कम्युनिस्ट आन्दोलनलाई सही दिशा प्रदान गर्न नेकपा एकीकृत समाजवादी निर्माण गरी अगाडि बढेको तथा महाधिवेशनका निष्कर्ष र जबजको मान्यतालाई कुल्चने, गुटवाद, व्यक्तिवाद र सर्वसत्तावादले पार्टीको सैद्धान्तिक वैचारिक आधारलाई खण्डित गरेकाले विद्रोह गर्नुपरेको ब्रिफिङ गरेका छन् । यसबाहेक उनले जनसम्पर्क विस्तार र अर्थ संकलन अभियानमा पनि विशेष ध्यान दिनुपर्ने, स्रोत व्यवस्थापनका लागि जनतासँग भर पर्नुपर्ने, जनताको घरदैलोमा जानुपर्ने, पार्टीका विचार र सामाजिक जागरणका भनाइ प्रचारप्रसार गर्ने प्रस्ताव पनि गरेका छन् । पार्टीलाई आधारभूत वर्गका माझमा पुर्याउन विशेष पहल गर्ने, युवालाई व्यापक रूपमा संगठित गर्ने र खर्चिलो निर्वाचन प्रणाली परिवर्तन गर्न निर्वाचन कानुनमा फेरबदलको प्रस्ताव पनि गरेका छन् । आसन्न निर्वाचनको पूर्वतयारीमा ध्यान दिन नेपालले निर्देशन दिएका छन् । बैठकमा सम्मानित नेता झलनाथ खनालले वैचारिक राजनीतिक टिपोट पेस गर्दै पार्टीले एमालेलाई एक्ल्याउने नीतिलाई बलियोसँग अगाडि बढाउनुपर्ने प्रस्ताव गरेका छन् । खनालले आफ्नो टिपोटमा एमालेको नेतृत्वमा दक्षिणपन्थी अवसरवाद, गुटवाद, अहंकारवाद, व्यक्तिवाद, विसर्जनवाद र पुँजीवादी सोच रहेको उल्लेख गरेका छन् । एमालेलाई एक्ल्याउने नीतिअन्तर्गत खनालले गठबन्धनमा रहेका अन्य दलसँगको सहकार्यलाई तलैसम्म लान प्रयत्न गर्ने र आगामी चुनावमा अधिकतम सहभागिता र सफलताका निम्ति तयारी अघि बढाउने प्रस्ताव गरेका छन् ।खनालको टिपोटमा पार्टीलाई राष्ट्रव्यापी, देशव्यापी, जनव्यापी, सुदृढ क्रान्तिकारी र अग्रगमनकारी पार्टीका रूपमा अघि बढाउने उल्लेख छ । खनालले पार्टीको नेतृत्व दक्षिणपन्थी अवसरवादी गुटले कब्जा गरेकाले, त्यसले पार्टीव्यापी रूपमा गुटवादी क्रियाकलाप मात्र गरेकाले, पार्टीको वैचारिक राजनीतिक सैद्धान्तिक विकास र रूपान्तरण ठप्प भएकाले, पार्टीव्यापी रूपमा व्यक्तिस्वार्थ, पदलोलुपता र आफ्नो गुटलाई मात्र पक्षपोषण गर्ने र अन्य कार्यकर्तालाई पाखा लगाउन थालेकाले विद्रोह गरेर नयाँ पार्टी बनाएको दाबी गरेका छन् । खनालले आफ्नो टिपोटमा जनताको बहुदलीय जनवादको वर्गचरित्र व्याख्या गर्दै अब जबज पार्टीको मार्गदर्शन सिद्धान्त बन्न नसक्ने बताएका छन् । जबज पनि पुँजीवादी जनवादकै एउटा रूप हो, हामीले नेपालमा ०६२६३ पछि पुँजीवादी जनवादी क्रान्ति सम्पन्न गरिसकेका छौं र नयाँ संविधानमार्फत जबज लागू गरिसकेका छौं, खनालको टिपोटमा छ, अब यो जनवादलाई भरपूर उपयोग गर्दै पार्टीले मुलुकलाई शान्तिपूर्ण प्रयत्नद्वारा लोकतान्त्रिक ढंगले समाजवादी क्रान्ति र रूपान्तरणको दिशातिर अघि बढाउनुपर्छ । अब जबज हाम्रो मार्गदर्शन सिद्धान्त बन्न सक्दैन । मार्क्सवादलेनिनवाद नै हाम्रो मार्गदर्शन सिद्धान्त हो । त्यसको प्रकाशमा हामीले समाजवादी क्रान्ति र रूपान्तरणको कार्यदिशा, नीति, सिद्धान्त र लक्ष्य निर्धारण गरेर अघि बढ्नुपर्छ । बैठकमा प्रदेश नं १ का मुख्यमन्त्री तथा पार्टी सचिव राजेन्द्र राईले प्रदेश १ सरकार निर्माणको कठिनाइ सुनाउँदै प्रदेशलाई नमुनायोग्य तरिकाले सञ्चालन गर्ने बताए । वाग्मती प्रदेशका मुख्यमन्त्री तथा पार्टी उपाध्यक्ष राजेन्द्र पाण्डेले बेरोजगारलाई मासिक ५० हजार कमाउन सक्ने गरी आयआर्जनसँग सम्बन्धित तालिम दिने योजना सुनाए । महासचिव बेदुराम भुसालले जिल्लागत रिपोर्टिङको ढाँचा, प्रदेशको भावी योजना, सुझाव आदिका लागि प्रस्ताव पेस गरेका छन् ।"
एमाले पदाधिकारीमा आकांक्षी धेरै,"ओली : एकताको सन्देश दिने गरी शक्ति सन्तुलन मिलाउने र अनुकूल टिम बनाउने ओली समूहमै रहेका सुवास नेम्वाङ र विष्णु पौडेलसहितका नेता : जोडघटाउमा सक्रिय पूर्वमाओवादी नेता :ओलीसँग सहकार्य गरेर धेरै पद प्राप्त गर्ने दसबुँदे सहमतिका पक्षधर : सम्मानजनक पद पाए सर्वसम्मतका लागि तयार, नभए चुनावी प्रतिस्पर्धा गर्ने"
प्रतिनिधि चयन सर्वसम्मत,"काठमाडौं (कास) नेकपा एमालेको दसौं महाधिवेशनका लागि प्रतिनिधि चयन प्रक्रिया सुरु भएको छ । महाधिवेशन कार्यतालिकाअनुसार एमालेले शनिबार एकसाथ देशभर प्रतिनिधि चयनको मिति तय गरेको थियो । धेरै ठाउँमा सर्वसम्मत प्रतिनिधि चुनिएको केन्द्रीय कार्यालय सचिव शेरबहादुर तामाङले जानकारी दिए ।विवादका कारण प्रतिनिधि चयन हुन नसकेका जिल्लामा निर्वाचन प्रक्रिया अगाडि बढ्ने भएको छ । शनिबार देशैभरि प्रतिनिधि चयन प्रक्रिया प्रारम्भ भयो, मूलतः विभाग, जनसंगठन र विशेष कमिटीमा सर्वसम्मतिले प्रतिनिधि चयन भएका छन् । करिब ३० जिल्लाले सहमति गरेर प्रतिनिधिको नाम केन्द्रमा पठाएका छन्, तामाङले भने, भूगोलका अरू जिल्ला कमिटीमा सर्वसम्मतिको प्रयास जारी छ । सहमति हुन नसक्ने करिब १० देखि १५ जिल्लामा आइतबार निर्वाचन प्रक्रिया अगाडि बढ्दै छ ।एमालेले ८ लाखभन्दा बढी पार्टी सदस्यबाट महाधिवेशन प्रतिनिधि चयन गर्दै छ । महाधिवेशनमा १ हजार ९ सय ९९ भन्दा बढी प्रतिनिधि सहभागी हुँदै छन् । विधानअनुसार पदेन, निर्वाचित र मनोनीत प्रतिनिधि छानिन्छन् । एमाले प्रचार विभागका उपप्रमुख सूर्य थापाका अनुसार शनिबार साँझसम्म तनहुँ, भोजपुर, दाङ, सिन्धुली, गुल्मी, गोरखा, खोटाङ, इलाम, पाल्पा, सिन्धुपाल्चोक, नुवाकोट, पश्चिम रुकुम, रामेछाप, पूर्वी रुकुम, बैतडी, जाजरकोट, लमजुङ, प्यूठान, संखुवासभा, हुम्ला, कास्की, कपिलवस्तु, अर्घाखाँची, बागलुङ, म्याग्दी, मकवानपुर, दोलखा, सल्यान, रोल्पालगायत जिल्लामा सर्वसम्मतिले प्रतिनिधि चयन भएका छन् ।यसबाहेक कर्णाली सम्पर्क कमिटी, लुम्बिनी सम्पर्क कमिटी, गण्डकी सम्पर्क कमिटी, केन्द्रीय सल्लाहकार परिषद्, गण्डकी प्रदेश कमिटी, राष्ट्रिय जनसांस्कृतिक महासंघ नेपाल, उद्योगी व्यवसायी विशेष जिल्ला, नेपाल बुद्धिजीवी परिषद्, पेसागत विशेष जिल्ला कमिटी, मजदुर विशेष जिल्ला कमिटी, प्रोग्रेसिभ इन्जिनियरिङ एसोसिएसन, अनेरास्ववियु, प्रेस चौतारी नेपालबाट सर्वसम्मतिले प्रतिनिधि चयन भएका छन् । सर्वसम्मतिले चुनिएका अधिकांश प्रतिनिधि संस्थापननिकट छन् ।पार्टी एकताको सन्देश दिन एमाले संस्थापन पक्षले प्रतिनिधि छनोटमा सकेसम्म सर्वसम्मति गर्न विभागीय इन्चार्ज, सम्बन्धित प्रदेश र जिल्ला नेतृत्वलाई निर्देशन नै दिएको थियो । वडा र पालिका अधिवेशनमा पनि एमाले नेतृत्वले सर्वसम्मतको कोसिस गरेको थियो । तर, दसबुँदे सहमति पक्षधर नेताहरूले यसलाई पार्टीभित्र लोकतान्त्रिक अभ्यास खुम्चाइएको रूपमा अर्थ्याएका छन् । अघोषित हस्तक्षेप गरेर धेरै ठाउँमा सर्वसम्मत गरिएको छ, एक सदस्यले भने, समग्रमा वडा र पालिकामा जस्तै महाधिवेशन प्रतिनिधि चयनमा पनि लोकतान्त्रिक अभ्यासलाई खुम्च्याइयो ।"
मालेको आठौं महाधिवेशन सुरु,"चितवन (कास) नेकपा मालेको आठौं राष्ट्रिय महाधिवेशन शनिबार चितवनको नारायणगढमा सुरु भएको छ । सोमबारसम्म चल्ने महाधिवेशनले पार्टीको नयाँ केन्द्रीय समिति चयन गर्नेछ । नेतृत्व हेरफेर नहुने भने निश्चितजस्तै छ । पार्टी महासचिव सीपी मैनालीले नारायणी कला मन्दिरमा महाधिवेशनको उद्घाटन गरेका थिए । सोही ठाउँमा हुने बन्द सत्रमा आठवटा दस्ताबेज र प्रतिवेदनमा छलफल र निर्णय हुने मालेले जनाएको छ । पार्टीका स्थायी समिति सदस्य तथा अधिवेशन मूल व्यवस्थापन समितिका संयोजक दीनानाथ घिमिरे पार्टीमा जसको नीति पारित हुन्छ त्यसैको नेतृत्व रहने बताउँछन् । पार्टीले मैनालीको नेपाली क्रान्तिको कार्यक्रम ः नयाँ जनवाद लाई २०५९ चैतदेखि मूल नीति मान्दै आएको छ । उक्त नीतिमा हालसम्म फरक मत आएको छैन । मालेले संसदीय व्यवस्थाको विकल्प खोज्ने आवश्यकता देखेको महासचिव मैनालीले बताए । असफल भइसकेको बेलायती मोडलको संसदीय व्यवस्थालाई विस्थापन गर्दै प्रत्यक्ष निर्वाचित कार्यकारी प्रमुख हुने व्यवस्था कायम गरौं भन्ने हाम्रो जोड छ, उनले भने । बन्द सत्रले केन्द्रीय समिति चयन गर्ने, केन्द्रीय समितिले महासचिव छान्ने, स्थायी कमिटी र पोलिटब्युरो निर्माण गर्ने तथा २० वटा विभागको नेतृत्व टुङ्ग्याउने पार्टीकी पोलिटब्युरो सदस्य भगवती घिमिरेले जानकारी दिइन् । महाधिवेशनमा देशभरबाट ३ सय ५० जना प्रतिनिधि छन् । मालेले आफ्नो पार्टीको निर्देशक सिद्धान्त मार्क्सवाद, लेनिनवाद र माओ विचारधाराका साथमा नेपाल चिन्तनलाई मान्ने गरेको छ । मैनाली २०३५ पुस ११ मा स्थापना भएको मालेका संस्थापक महासचिव नै हुन् । उनी २०३९ सालसम्म महासचिव थिए । २०४७ सालपछि अन्य कम्युनिस्ट घटक र मालेबीच एकीकरण भएर नेकपा (एमाले) नामकरण भएको थियो । मैनाली २०५४ फागुनसम्म एमालेमै थिए । २०५४ फागुन २१ मा एमाले विभाजित भयो । वामदेव गौतमको नेतृत्वमा मैनालीलगायतले पार्टी फुटाएर माले गठन गरे । २०५८ फागुनमा गौतमलगायत एमालेमा फर्केपछि मैनालीले मालेको पुनर्गठन गरेर नेतृत्व गर्दै आएका छन् ।"
आप्रवासन चक्कर : २५ वर्षमा २७ देश,"(फ्रान्स)  जर्मनीको ह्याम्बर्गवासी ५० वर्षीय सुभाष पोखरेलले आधा उमेर युरोपका २७ देश चहार्नमै बिताए । कतै स्थायी बसोबासको खोजी र कतै शरणार्थी दर्ताका लागि कुदेर उनको उर्वर समय बित्यो । उमेरको रंगसँगै सपनाको चाङ बोकेर सन् १९९६ को सुरुवातमा बिजनेस भिसामा स्विट्जरल्यान्डको जुरिच सहर पुगेका झापा, राजगढका सुभाष युरोपमै हराउने र सजिलै जीवनगुजारा गर्ने ध्याउन्नमा थिए तर त्यहाँको महँगीका सामु केही महिना पनि टिक्न सकेनन् । अनि जर्मनीतिर लागे । बर्लिन पर्खाल भत्केपछिको राजनीतिक गोलमाल स्थितिमाझ त्यहाँ पनि पूर्वी जर्मनीका हजारौं बेरोजगार पश्चिम जर्मनीतिर काम खोज्नमै कुदाकुद गरिरहेको भेटिए । न काम न जीवीकोपार्जनको उपाय सुभाष खाली हातै नेपाल फर्किए, केही महिनामै ।नेपाल फर्केर प्रहरी सेवामा प्रवेश गरी यतै रमाउने योजनामा जुटे तर त्यतिबेला माओवादी द्वन्द्व चर्किंदै थियो । प्रहरी नै सबैभन्दा बढी प्रहरी टार्गेटमा पर्न थालेका थिए । हेर्दाहेर्दै आफ्नै सहकर्मी भिडन्तमा मारिएपछि त्रासका माझ उनी सन् २००१ मा फेरि स्विडेनतिर लागे जीवनरक्षा र रोजगारीको खोजीमा । शरणार्थी हैसियतमा दर्ता भए पनि स्विडिस सरकारले उनलाई दीर्घकालीन आवासको इजाजत दिएन । शरणार्थी पहिचान नगरिदिएपछि काम गर्ने अनुमति पनि मिलेन ।त्यहीबेला स्पेनमा अध्यागमनबाट पेपर पाइने भनेर भिसा आवेदन माग्यो सरकारले । स्विडेनमा पेपर कुर्दाकुर्दै आजित बनेका उनी सन् २००५ को सुरुतिर स्पेन हिँडे भिसाको आवेदन भर्न तर त्यहाँ पुग्दा अध्यागमन (इमिग्रेसन) बाट फर्म भर्ने मिति सकिएको थाहा पाए । केही समय स्पेनमा बसे तर भाषा मिलेन । भाषाको अवरोधले काम पाउनै कठिन भयो । कमाइ छैन, केले भाडा तिर्ने ? के खाने ? उनी फेरि स्विडेन फर्किए र शरणार्थीको हैसियत पाइन्छ कि भनेर कुरेरै बसे ।केही दिनपछि स्विडेनको शरणार्थी आयोगले पत्र पठायो, तिम्रो देशको राजनीतिक अवस्था सुध्रिएको छ । तिमीले १५ दिनभित्र हाम्रो देश छोडेर जानु । हामी तिमीलाई शरणार्थीको पहिचान दिन असमर्थ छौं ।नेपालको राजनीतिक अवस्था गन्जागोलपूर्ण थियो । शान्तिवार्ता सुरु भए पनि टुंगो लागेको थिएन । माओवादी फेरि द्वन्द्वमा फर्किन सक्ने सम्भावना टरिसकेको पनि थिएन । यस्तो अस्थिरतामा कसरी नेपाल फर्किनु ? उनलाई केही नेपालीले सुझाव दिए, बेल्जियमले शरणार्थीको हैसियत दिन सक्छ, यतै आउनुस् ।उनी सन् २००५ को अप्रिलमा बेल्जियमतिर लागे तर बेल्जियम सरकारले पनि उनलाई न तत्काल शरणार्थी हैसियत दियो न अस्वीकारै गर्यो । उनी केही महिना ब्रसेल्सवरपर ढुकुवाझैं बनिरहे । बेल्जियम सरकारले पनि उनलाई आफ्नो देश छाड्न पत्र पठाएरै भन्यो, तिम्रो देशका माओवादी शान्ति प्रक्रियामा आए । अब तिम्रो देशमा शान्ति छ । तिमीमाथि ज्यानको खतरा छैन । तिमी आफ्नै देश फर्किन सक्छौ, हाम्रो देश छोड ।युरोपको हावाले अलिअलि छोइसकेका कारण उनलाई तत्कालै देश फर्किन मन लागेन । नेपालबाट घरपरिवारले पनि भनिरहेकै थिए यहाँको कुनै टुंगो छैन, सकेसम्म नफर्किनू । तर, अब कता जाने ? उनी बिलखबन्दमा परे ।फेरि केही नेपाली साथीभाइले सुनाए, पोर्चुगलमा इमिग्रेसन खुलेको छ । यतै आएर पेपर भरे पाइन्छ । लहैलहैमा उनी सन् २००६ को डिसेम्बरमा पोर्चुगल हिँडे । त्यहाँ सानोतिनो काम गरे, पेपेर भरे । नभन्दै अध्यागमनबाट उनलाई स्थायी बसोबासको अनुमति पनि मिल्यो । बिस्तारै त्यहींको भाषा सिके, परिवार बोलाए । त्यसबेलासम्म पोर्चुगाली भाषा र संस्कृति उनले सिकिसकेका थिए तर पोर्चुगल युरोपभरमै गरिब मुलुकमा पर्ने हुनाले त्यहाँको कमाइले उनलाई चित्त बुझेन ।पोर्चुगलको पासपोर्ट भएपछि अब उनको यात्राको ढोका फराकिलो बनेको थियो । युरोपेली संघका २७ वटै देश र बेलायतसमेत गएर बस्न पाइने भयो । त्यही भएर यायावर बन्दै उनी सन् २०११ को नोभेम्बरमा फेरि स्विट्जरल्यान्ड गए तर त्यहाँ भाषासंस्कृति मिल्न नसकेपछि फेरि बेल्जियम हान्निए सन् २०१२ मार्चमा । बेल्जियम पहिल्यै बसेकाले कामधाम, कमाइ र खर्च पनि कम लाग्ने, कमाइ बच्ने लागेर त्यता गएको थिएँ, सुभाषले सम्झिए ।बस्दै जाँदा बेल्जियमको कमाइले पनि उनलाई चित्त बुझेन । नर्वेमा कमाइ टन्न हुन्छ भन्ने सुनेर उनी ओस्लोतिर हान्निए सन् २०१२ को जुलाइमा । झापाली तातो घाममा हुर्केबढेका उनलाई नर्वेको अत्यधिक चिसो र अपराह्नमै साँझ पर्ने प्रकृति ठीक लागेन । त्यसपछि फेरि स्विस निवासी साथीकै बोलाहटमा सन् २०१३ जनवरीमा उनी जेनेभा पुगे ।स्विट्जरल्यान्डमा जीवन धानिएकै थियो । डाँडापाखा, तालतलैया, हिमाल र पहाड सबै खालको मनोरम प्रकृति थियो । डाँडापाखामा नेपालमा झैं गाईबाख्रा चरेको देख्न पाइने । सानो देश, आप्रवासीको संख्या कम । उनलाई मन परेकै थियो तर सधैं अर्काको जागिर कति गर्नु ? आफ्नै व्यापार गर्नुपर्छ भन्ने सोच हुर्किएपछि उनी व्यापारका खातिर फेरि बेल्जियम गए सन् २०१६ फेब्रुअरीमा ।सुभाषसँग जापानी खाना सुसी बनाउने सीप थियो । त्यही सीप सदुपयोग गर्दै बेल्जियममा साझेदारीमा सुसी रेस्टुरेन्ट खोले । त्यहीबेला बेल्जियममा आतंककारी हमला भयो । मानिस बाहिर निस्किनै डराउने स्थिति बन्यो । रेस्टुरेन्टमा ग्राहक आउनै छाडे । दिनानुदिन रेस्टुरेन्ट घाटामा गएपछि साझेदारबीच मनमुटावसमेत बढ्यो । व्यापार गर्छु, पैसा र इज्जत कमाउँछु भनेर खोलेको रेस्टुरेन्टमा ताला लगाउनुपर्ने स्थिति आयो, सुभाष सम्झन्छन्, साथीहरूसित पनि व्यवहार नमिल्ने भएपछि त्यही ठाउँमा बस्न मनले कहाँ मान्छ र ? मैले फेरि बेल्जियम छाड्ने अठोट लिएँ ।बरु, कुनै नौलो भाषा सिक्नु नपर्ने, अंग्रेजी भाषाले काम चल्ने भन्ठानेर उनी सन् २०१६ अगस्टमा बेलायततिर लागे । त्यहाँ पनि नेपालीसित मिलेर रेस्टुरेन्ट खोले तर त्यतिबेला बेलायत युरोपेली युनियनबाट बाहिरिने चर्चा सुरु भइसकेको थियो । युरोपभरका २७ मुलुक बिनारोकतोक ओहोरदोहोर गरेको बानीमा भिजेका सुभाष बेलायतमा आफूलाई अलिक बाँधिएको र एकान्तिक महसुस गर्न थाले । त्यहाँबाट उनी फेरि जर्मनी हिँडे सन् २०१८ को जुनमा ।बेलायतमा बाँधिएको जस्तो भयो, युरोपमा स्वतन्त्रले हिँडेको मान्छे बेलायतमा खुम्चिएको जस्तो भयो, अब युरोपमै बस्छु भनेर जर्मनी आएँ, उनले सुनाए । जर्मनीको ह्याम्बर्गमा पनि उनले साझेदारीमै फेरि सुसी रेस्टुरेन्ट खोले । रेस्टुरेन्ट राम्रो चलेको थियो । रेस्टुरेन्ट परिवार र साझेदारले चलाइरहेका थिए । दुई वर्षअघि परिवार भेट्न नेपाल गएका बेला कोरोना संक्रमण नियन्त्रणका लागि लकडाउन सुरु भयो । तीन साताका लागि घर हिँडेका उनी युरोप फर्किन नपाएर पाँच महिना नेपालमै अड्किए । यता कोरोना कहरका कारण सुसीमा ग्राहक घट्दै गए । अन्ततः कामदारको तलब, बिमा र भाडा तिर्न नसकेर रेस्टुरेन्ट बन्द भयो ।यस्तो सास्ती भोग्ने सुभाष एक्ला होइनन् । यसरी युरोप, बेलायत, जापान वा अन्य विकसित मुलुक आएका धेरै नेपाली सुख, सुविधा र पैसा कमाउने आसमा धेरै देशमा फिरन्ताझैं घुमिरहन्छन् । कसरी पैसा कमाउने, सुखसुविधा लिने भन्ने ध्याउन्नमा नेपाली हुन्छन्, त्यसैले यो देश राम्रो हुन्छ कि त्यो देश राम्रो हुन्छ भनेर भौंतारिरहन्छन्, बसाइँ सरिरहन्छन् । यो आनन्द र सुखको बसाइँसराइ होइन, बरु आफैंले देखेको सपना र भोगाइको बसाइँसराइ हो, उनी भन्छन् ।यसरी बसाइँ सरिरहँदा आर्थिक भार हुने, बालबालिकाको पढाइ बिग्रिने, मानसिक दबाब पर्ने र परिवारमा समस्या हुने अनुभव उनीसँग छ । झन्डै डेढ दर्जन पटक युरोपका देशहरूमा बसाइँ सर्दा कोठा र भान्साका सामानमा मात्रै करिब एक लाख युरो खर्च भएको उनी बताउँछन् । नयाँ देश, भाषा, संस्कृति र भूगोलमा पुग्दा बच्चाले केही वर्षको अन्तरालमा नयाँ भाषा सिक्नुपर्यो । पढाइको स्तर पनि बदलिरहन्छ । बनेका साथी गुम्दै नयाँ साथी बनाउँदै गर्दा बालबालिकाको पढाइमा असर पर्ने रहेछ । जुन देशमा गयो त्यहीं नौलो जस्तो भइने रहेछ, सुभाष अनुभवी स्वरमा भन्छन् ।अन्तर्राष्ट्रिय आप्रवासनमा विद्यावारिधि गर्ने स्विट्जरल्यान्डकी रेकी जानेट बुर्कीका बुझाइमा इतिहासमा मानिसहरू मूलतः आहारा र सुरक्षाका लागि बसाइँ सर्ने गर्थे । आधुनिक समयमा भने मानिसहरू सुखसयल, स्वच्छन्दता र स्वतन्त्रताको खोजीका लागि बसाइँ सर्ने गर्छन् । मानिस सुखसयल र अप्राप्य खोजको भोको बनेको छ । त्यसैले मानिस नयाँ चिजको खोजीमा बसाइँ सरिरहन्छन् । नयाँ युगको प्रविधि र पहुँचले विश्वलाई एउटा गाउँ जस्तै बनाइदियो । अब नयाँ नयाँ देश चहारिरहनु वल्लोपल्लो गाउँ घुमेजस्तै भयो, उनले भनिन् । ह्याम्बर्ग सहरमा अहिले पनि सुसीमेकरका रूपमा नाम काम देखाइरहेका झापाली सुभाष फेरि अर्को हिउँदमा युरोपको कुनै देशमा फिरन्ताझैं पुग्न सक्नेछन् । किनभने डा बुर्कीका भनाइमा सुभाषको यो आदत र सपनामुखी स्वभाव अब उनको नसामै पसिसकेको छ, नसाझैं बनेर ।"
बीपीका उपकुलपति बर्खास्त गर्न सिफारिस,"(सुनसरी)  धरानस्थित बीपी कोइराला स्वास्थ्य विज्ञान प्रतिष्ठानका पदाधिकारीमाथि छानबिन गर्न गठित समितिले बहालवाला उपकुलपति डा ज्ञानेन्द्र गिरी, शिक्षाध्यक्ष डा गुरु खनाल र अस्पताल निर्देशक डा गौरीशंकर साहलाई बर्खास्त गर्न सिफारिस गरेको छ ।स्वास्थ्यमन्त्री विरोध खतिवडाको संयोजकत्वमा गठित तीन सदस्यीय समितिले शुक्रबार प्रधानमन्त्री शेरबहादुर देउवालाई प्रतिवेदन बुझाउँदै पदाधिकारी बर्खास्त गर्न र तत्कालीन रजिस्ट्रार डा मोहनचन्द्र रेग्मीको पालामा भएका खरिदलगायतमा थप छानबिन गरी कारबाही गर्न सिफारिस गरेको हो । चिकित्सक, नर्स, कर्मचारी र विद्यार्थीको आन्दोलनकै बीच रेग्मीले तीन महिनाअघि राजीनामा दिएका थिए । छानबिन समितिमा स्वास्थ्य सचिव डा रोशन पोखरेल र धरान उपमहानगरका प्रमुख तिलक राई सदस्य थिए । प्रतिष्ठानको उपकुलपतिमा डा गिरी नियुक्त भएदेखि नै विभिन्न विवादमा पर्दै आएका छन् । प्रतिष्ठानको हितमा पदीय जिम्मेवारी पूरा गर्नुको सट्टा उनले मेडिकल उपकरण खरिद र भौतिक पूर्वाधार विस्तारका क्रममा आर्थिक अनियमितता गरेको भन्दै स्वास्थ्यकर्मी र विद्यार्थी आन्दोलित थिए । यसअघि आन्दोलन उत्कर्षमा पुगेका बेला प्रतिष्ठानको समस्या पहिचान र समाधानका लागि प्रधानमन्त्री कार्यालयले सचिव वैकुण्ठ अर्यालको संयोजकत्वमा ८ सदस्यीय उच्चस्तरीय छानबिन समिति गठन गरेको थियो । समितिले सरकारलाई बुझाएको प्रतिवेदनमा पदाधिकारीहरूले कमिसनका लागि र्याकेट नै सञ्चालन गरेको उल्लेख थियो ।बीपी प्रतिष्ठान शुद्धीकरण अभियान संयुक्त संघर्ष समितिले लगातार आन्दोलनमार्फत दबाब दिएपछि नेपाल मेडिकल काउन्सिल, चिकित्सा शिक्षा आयोग र अख्तियार दुरुपयोग अनुसन्धान आयोगले पनि छानबिन गरेका थिए । यसअघि प्रतिष्ठानमा भएका आर्थिक अनियमितता र कमिसनका बारेमा केदारबहादुर अधिकारी र तत्कालीन स्वास्थ्यमन्त्री उपेन्द्र यादव नेतृत्वको टोलीले पनि छानबिन गरेर प्रतिवेदन सरकारलाई बुझाएको थियो ।विभिन्न समयमा गठित कार्यदलले छानबिन गरेर तयार गरेका सबै प्रतिवेदनले प्रतिष्ठानमा पदाधिकारीले आर्थिक अनियमितता र भ्रष्टाचार गरेको, मेडिकल उपकरण खरिदमा व्यापारीसँग साँठगाँठ गरेर कमिसन लिएको, मातृ तथा शिशु उपचार केन्द्र (एमसीएच) भवन निर्माणमा करोडौं रुपैयाँको चलखेल गरेको, होस्टल भवन निर्माण, कोभिड अस्पताल निर्माण, फार्मेसी भवन निर्माणमा पनि व्यापक भ्रष्टाचार भएको उल्लेख गरेका थिए । प्रतिष्ठान ऐनअनुसार सिनेट सदस्यको बहुमत संख्याले पदाधिकारी हटाउन हस्ताक्षर गरेमा उपकुलपति गिरी, शिक्षाध्यक्ष खनाल र अस्पताल निर्देशक साह स्वतः बर्खास्त हुनेछन् । प्रतिष्ठानमा २३ जना सिनेट सदस्य रहे पनि चार जना आरोपित र अरू चार जनाको समयावधि सकिएकाले हस्ताक्षर गर्न बैठकमा १५ जना सिनेट सदस्यमात्र उपस्थित हुनेछन् ।"
पूरक बजेटको तयारीमा प्रदेश सरकार,"(मकवानपुर)  वाग्मती प्रदेश सरकारले पूरक बजेट ल्याउने तयारी गरेको छ । नयाँ सरकार गठन भएसँगै पुराना निर्णय उल्टाइरहेका मुख्यमन्त्री राजेन्द्रप्रसाद पाण्डेले नयाँ योजनासहित पूरक बजेट ल्याउन लागेका हुन् । तत्कालीन डोरमणि पौडेल नेतृत्वको सरकारले चालु आर्थिक वर्ष २०७८७९ का लागि बजेट ल्याएको थियो । उक्त बजेटमा समेटिएका कार्यान्वयन हुन नसक्ने योजनालाई हटाएर नयाँ योजना थप्ने गठबन्धनको सरकारले तयारी गरेको हो । प्रदेश मन्त्रालयका सचिवहरूलाई मुख्यमन्त्री पाण्डेले हालसम्मको बजेट कार्यान्वयनको अवस्था र खर्च हुन नसक्ने बजेटको विषयमा मन्त्रालयगत रूपमा जानकारी गराउन निर्देशन दिइसकेका छन् ।अहिले सरकार नयाँ बनेको छ । हामीले गरेका निर्णयहरू कार्यान्वयन गर्न पनि पूरक बजेटको आवश्यकता छ । त्यसकारण पुसभित्र पूरक बजेट ल्याउने तयारी गरिरहेका छौं, सरकारका प्रवक्ता एवं आर्थिक मामिला तथा योजनामन्त्री कृष्ण शर्मा खनालले भने । उनले मन्त्रालयत रूपमा पूरक बजेटको तयारी अगाडि बढिरहेको बताए । सरकारले पूरक बजेट ल्याउन माओवादी केन्द्र संसदीय दलका नेता शालिकराम जम्मकट्टेलाई आर्थिक मामिला तथा योजना मन्त्री बनाइसकेको छ । प्रदेशमा सबैभन्दा बढी बजेट रहेको भौतिक पूर्वाधार, स्वास्थ्य र सामाजिक मन्त्रालयमा पनि प्रदेश सरकारले मन्त्री नियुक्त गरिसकेको छ । बाँकी दुई मन्त्रालयमा पनि मन्त्री नियुक्त गरेर पूरक बजेटलाई अन्तिम रूप दिइनेछ, गठबन्धनका एक सांसदले भने, पूरक बजेट अगाडि गठबन्धनको सहमतिमा न्यूनतम साझा कार्यक्रम ल्याइनेछ । प्रदेश सरकारले न्यूनतम साझा कार्यक्रम तय गर्न माओवादी केन्द्रका सांसद युवराज दुलालको संयोजकत्वमा समिति बनाइसकेको छ । स्रोतका अनुसार पूरक बजेट ल्याउनकै लागि पाण्डेले हतारोमा सदनबाट विश्वासको मत लिएका हुन् ।पौडेल नेतृत्वको प्रदेश सरकारले चालु आवका लागि ५७ अर्ब ७२ करोड ९ लाख २७ हजार रुपैयाँ बराबरको बजेट विपक्षीको विरोधलाई बेवास्ता गर्दै प्रदेशसभाबाट बहुमतले पारित गरेको थियो । बजेटको चालुतर्फ ४५ प्रतिशत अर्थात् २६ अर्ब १ करोड ६६ लाख २३ हजार, पुँजीगततर्फ ५१ प्रतिशत अर्थात् २९ अर्ब ७० करोड ४३ लाख र वित्तीय व्यवस्थातर्फ ४ प्रतिशत अर्थात् २ अर्ब रुपैयाँ विनियोजित छ ।हामीलाई प्राप्त तथ्यांकअनुसार प्रदेश सरकारको खर्च पहिलो चौमासिकमा ४ प्रतिशतभन्दा बढी हुने देखिँदैन । त्यसकारण अब खर्च हुने क्षेत्रमा मात्र काम गर्ने योजना बनाइएको छ, एक मन्त्रीले भने । पूरक बजेट ल्याउनै ७५ करोड रुपैयाँ बजेट रहेको प्रदेश गौरवको आयोजना भीमफेदीकुलेखानी सुरुङ मार्ग, ५० करोड रुपैयाँ बजेट रहेको विद्युतीय बस खरिदलगायत ठूला कार्यक्रम प्रदेश सरकारले स्थगित गरिसकेको छ । प्रदेश सरकारले कोरोना भ्याक्सिन खरिदका लागि विनियोजन गरेको २ अर्ब रुपैयाँ पनि पूरक बजेटमा प्रयोग गर्ने बुझिएको छ । कोरोना भ्याक्सिन केन्द्र सरकारले खरिद गरेको कारण प्रदेशलाई भार परेन । त्यसकारण उक्त बजेट खर्च नहुने अवस्थामा देखिन्छ, स्वास्थ्य मन्त्रालयका एक कर्मचारीले भने । ती कर्मचारीका अनुसार संघ सरकारले भ्याक्सिन खरिद नगर्न प्रदेश सरकारलाई जानकारी गराइसकेको छ ।प्रदेश सरकारले राजस्व तथा आम्दानीको क्षेत्रमा असर नपार्ने गरी पूरक बजेट ल्याउने मन्त्री खनालले बताए । सरकारको आम्दानीलाई असर नगर्ने र नयाँ सरकारको योजना लागू गर्ने गरी काम गर्छौं, उनले भने । १ सय १९ स्थानीय तहका लागि समपूरक अनुदानतर्फ २ अर्ब ९२ करोड, सशर्त अनुदानतर्फ २ अर्ब ६६ करोड, वित्तीय हस्तान्तरणतर्फ १ अर्ब ७० करोड र विशेष अनुदानतर्फ ४२ करोड विनियोजित बजेटलाई थपघट नगर्ने योजना रहेको उनले बताए ।वाग्मतीका पूर्वमुख्यमन्त्री डोरमणि पौडेलले सदनबाट बहुमतले पास गरेको बजेटलाई विस्थापन गरेर ल्याइने पूरक बजेट गलत परम्पराको थालनी भएको बताए । अहिलेको सरकारको चाहना विकास होइन भन्ने प्रस्ट भइसक्यो । हामीले गौरवको आयोजनाका रूपमा अगाडि बढाएका सबै योजना रोक्ने काम भइरहेको छ । अहिले सरकारको नेतृत्व गरिरहेका व्यक्तिले बजेट पास गराउने पक्षमा रहनुभएको थियो, पौडेलले भने । उनले मुख्यमन्त्री पाण्डेलाई नैतिकताको धरातलमा उभिएर बजेट कार्यान्वयनमा लाग्न सुझाए । उनले हाल विनियोजन गरेको बजेट र नीति तथा कार्यान्वय पूर्णरूपमा कार्यान्वयन नहुने अवस्था सिर्जना भए सदनबाट पूरक बजेट पास गर्न नदिने बताए ।"
सवारीमा मन्त्रीको तस्बिर टाँगेर विरोध,"(दोलखा)  सडक विस्तार अलपत्र पारेको भन्दै दोलखाका अगुवा तथा यात्रुले मन्त्री, सचिव र महानिर्देशकको तस्बिरसहितको ब्यानर सवारीसाधनमा टाँसेर विरोध गरेका छन् । दोलखालाई राजधानीसँग जोड्ने मुख्य लामोसाँघुजिरी सडकअन्तर्गत मुडेचरीकोट खण्ड विस्तार ६ वर्षदेखि अलपत्र पारेको भन्दै उनीहरूले विरोध गरेका हुन् ।सडक विस्तारका लागि दबाब दिन सार्वजनिक यातायातमा भौतिक पूर्वाधार तथा यातायातमन्त्री रेणुकुमारी यादव, मन्त्रालयका सचिव रवीन्द्रनाथ श्रेष्ठ र सडक विभागका महानिर्देशक अर्जुनजंग थापाको फोटोसहितको ब्यानर दोलखाकाठमाडौं आउजाउ गर्ने सार्वजनिक यातायातमा टाँस्ने अभियान सुरु गरेको संघर्ष समितिका संयोजक चिरञ्जीवी मास्केले बताए । संघीय राजधानीमा जिम्मेवारी सम्हालेर बसेकाहरूको आँखा र कान खुलोस् भनेर झक्झक्याउन आन्दोलन थालेका हौं, मास्केले भने, हाम्रो मागको सुनुवाइ नभए सरकारी सवारीसाधन गुड्न नदिएर अवरोध गर्छौं । सडक विस्तार नभइन्जेल चरणबद्ध आन्दोलन गर्ने उनको चेतावनी छ । दुई वर्षमा काम सक्ने गरी जिम्मा लिएको भारतीय निर्माण कम्पनी सकिल हैदर र नेपालको शंकरमालीसुनौलो खिम्ती जेभीले सडक विस्तार अलपत्र पारेको भन्दै स्थानीय आक्रोशित छन् । निर्माण कम्पनी पटकपटक बेपत्ता भएपछि सडक झनै बिग्रिएको उनीहरूको भनाइ छ । लामोसाँघु जिरी सडकअन्तर्गत दोस्रो खण्डको मुडेदेखि चरीकोटसम्म ३० किलोमिटर सडक २०७२ सालबाट विस्तार सुरु भएको थियो । ठेकेदार कम्पनीले ७९ करोड रुपैयाँमा सडक विस्तारको जिम्मा लिएको थियो । आयोजनामा ६ वर्षमा ६ जना प्रमुख फेरिएका छन् । तर पनि सडकको अवस्था उस्तै छ । पहिलो खण्डको खाडीचौरदेखि मुडेसम्मको २५ किलोमिटर सडक संघर्ष समितीको लगातारको दबाबपछि एक वर्षअघि पूरा भएको थियो । ४ दशकअघि स्विस सरकारको सहयोगमा लामोसाँघुजिरी सडकको ११० किलोमिटर सडक बनेको हो । सवारी चाप बढ्दै गएपछि भारतीय एक्जिम बैंकको सहयोगमा ७ वर्षअघि सडक सुधार गरी दुई लेन बनाउन सुरु भएको हो ।"
होमस्टेमा घटे पाहुना,"(रामेछाप)  कोभिडअघि पाहुनाले हम्मेसी खाली नहुने दोरम्बाका होमस्टेमा अहिले चहलपहल घटेको छ । गाउँ सुनसान छन् । पाहुनाहरू खासै पुग्दैनन् । कोभिड प्रभावित अन्य पेसा व्यवसाय सञ्चालन भइसक्दा होमस्टेका दैलो भने अझै बन्द छन् । दोरम्बा युद्ध पर्यटकीय गाउँ हो । उच्च पहाडी भूभागको प्राकृतिक छटाले यसमा सौन्दर्य भरेको छ । त्यसमाथि नजिकै सैलुङ र त्यहाँबाट देखिने हिमशृंखलाले पछिल्ला केही वर्षमा आन्तरिक पर्यटकलाई तानेको थियो । पश्चिमी रामेछापको प्राकृतिक सुन्दरतायुक्त उक्त गाउँमा पुग्नेले होमस्टेको स्वागत पाउँछन् । सुविधा सम्पन्न होटल नभएकाले होमस्टे सवैको रोजाइमा पर्दथ्यो । कोभिड पहिले विदेशी पनि आउँथे होमस्टे सञ्चालक मोमिन थिङ भन्छन्, अचेल नेपाली पनि फाट्टफुट्ट मात्र आइपुग्छन् । दोरम्बामा सामुदायिक होमस्टे ४ वटा दर्ता भएका छन् । तर मोमिन थिङ र रेशम योञ्जनकोमा बढी पाहुना पुग्थे । रेशमको बजार नजिकै भएकाले बढी चल्ती थियो । अहिले उक्त होमस्टे पनि सुनसान छ । पाहुनाहरू हुँदाको रमाइलो अहिले छैन, योञ्जन भन्छन्, होमस्टे चलेकै छैन् । अरू २ वटा होमस्टेले त्यति चर्चा बटुलेका छैनन् । २ हजार ५० मिटर अग्लो दोरम्बा हावापानीको हिसाबले उत्तम छ । गर्मी मौसममा दोरम्बा पुग्नेहरू हत्तपत्त तल झर्न मान्दैनन् । स्थानीय परिकारका लागि कहलिएको छ । कोदोको ढिँडो, फापरको रोटी, मुखैमा बिलाउने स्वादिलो आलु अनि पाहुनाले रोजेका स्थानीय परिकार पाइन्छ । यही ठाउँमा माओवादी युद्धताका सेना र माओवादीको भिडन्तका कारण धेरैले ज्यान गुमाए । युद्धको त्यो घाउ पर्यटकको चहलपहलले केही घटेको थियो । दोरम्बाका होमस्टे सामुदायिक रूपमा दर्ता भए पनि सञ्चालन भने सामुदायिक अवधारणामा छैनन् । छरपस्ट गाउँ भएकाले सामुदायिकको अवधारणाबमोजिम सञ्चालन गर्न कठिनाइ हुने अनुभव थिङको छ । सामुदायिकमा पाहुना पुगेपछि संयुक्त रूपमा स्वागत हुन्छ अनि कुन पाहुना कुन होमस्टेमा बस्ने भन्ने टुंगो लाग्छ । तर दोरम्बामा त्यस्तो चलन छैन् । पाहुनाले रुचाएको होमस्टेमा बास बस्न पाइन्छ । दोरम्बाको नजिकै पर्यटकीय स्थान शैलुङ हो । शैलुङ घुम्नेहरू दोरम्बामा बस्न रुचाउँछन् । शैलुङ पुग्न १ घण्टा लाग्छ । त्यसका अतिरिक्त शेर्पा, थामी र तामाङ संस्कृति बुझ्न पनि यो क्षेत्र उपयुक्त छ ।"
जेहेन्दार हटाएर आफ्नालाई भर्ना गर्दै केयू,"(काठमाडौं)  काठमाडौं विश्वविद्यालय (केयू) ले सर्त तेर्स्याएर चिकित्सा शिक्षा आयोगले एकीकृत प्रवेश परीक्षाबाट छनोट गरी पठाएका विद्यार्थी भर्नामा रोक लगाएको छ । केयूले चिकित्सा शिक्षा ऐन छलेर आफूखुसी विद्यार्थी लिन खोजेको हो । आफ्ना पदाधिकारी, प्राध्यापक, कर्मचारी र स्थानीयका छोराछोरीले एमबीबीएसलगायत चिकित्सा शिक्षाका विषय पढ्न विशेष सुविधा पाउनुपर्ने केयूले सर्त राखेको हो । केयूको स्कुल अफ मेडिकल साइन्सेजले शनिबार सूचना जारी गरी एमबीबीएस, बीडीएस र बीएनएस अध्ययन गर्न मेरिटमा छनोट भएका ९ विद्यार्थीलाई भर्ना लिन नसकिने जनाएको छ । ती विद्यार्थीलाई मेरिटका आधारमा मेडिकल साइन्सेजमा अध्ययन गर्न आयोगले भर्ना हुन पठाएको थियो । मेरिटमा परेका विद्यार्थीका सट्टा ३ जना कर्मचारीका छोराछोरीसहित धुलिखेल, बनेपा नगरपालिकाका २२ जना, पनौती र काभ्रेपलाञ्चोक नगरका ११ जनालाई चिकित्सा शिक्षा पढाउने केयूले जनाएको छ । स्रोतका अनुसार विशेष सुविधामा डिन राजेन्द्र कोजूका छोरालाई समेत साइन्सेजमा नै एमबीबीएस अध्ययन गराउन लागिएको हो । कोजूका छोराको नाम लुम्बिनी मेडिकल कलेजमा अध्ययन गर्न पाउनेमा निस्किएको छ । मेरिटका आधारमा केयू मेडिकल साइन्सेजमा भर्ना हुन गएका विद्यार्थीलाई वैकल्पिक व्यवस्थाका लागि आयोगमा सम्पर्क राख्न आग्रह गरिएको छ ।चिकित्सा शिक्षा राष्ट्रिय नीति तर्जुमा उच्चस्तरीय कार्यदलका संयोजक केदारभक्त माथेमाले कुनै विश्वविद्यालयले ऐन र आयोगको निर्णय उल्लंघन गरेर विद्यार्थी भर्ना लिन नसक्ने बताए । संसद्ले पास गरेको ऐन सबैले मान्नैपर्छ, गरिब, विपन्न, पछाडि पारिएका विद्यार्थीलाई ऐनमै आरक्षणको कोटा व्यवस्था गरिएको छ, उनले भने, विश्वविद्यालयका प्राध्यापक, अधिकृत, सुब्बाका छोराछोरीलाई आरक्षण चाहिँदैन भनेरै ऐनमा नराखिएको हो । मेरिटमा परेका जेहेन्दार विद्यार्थीलाई वञ्चित गरेर पहुँचवालालाई अवसर दिन नसकिने माथेमा बताउँछन् । हिजो विश्वविद्यालयले आआफ्नै नियम बनाएर आफ्नै परीक्षा सञ्चालन गरेर चिकित्सा शिक्षामा विद्यार्थी भर्ना लिन्थे, त्रिविका पूर्वउपकुलपतिसमेत रहेका माथेमाले थपे, पहिले घरघरको छुट्टाछुट्टै नियम होला तर अहिले समुदायको नियम बनिसक्यो, चिकित्सा शिक्षाको साझा ऐन आएको छ, एकीकृत प्रवेश परीक्षाको नियम मान्नुपर्छ । जोकोहीका छोराछोरी चिकित्सा शिक्षाका लागि अब्बल भए प्रवेश परीक्षाको अग्रमेरिटमा नाम निकालेर रोजेको शिक्षण संस्थामा पढ्न पाउने ग्यारेन्टी ऐनले गरेको छ । पहिले जस्तै मेरो कोटा, मेरो सिट भन्ने भए त आयोग किन चाहियो ? ऐन किन चाहियो ? माथेमाले थपे, भोलि विद्यार्थी, प्राध्यापक, कर्मचारी संगठनले कोटा माग्लान्, तिनलाई पनि दिँदै जाने ?आयोगले मेरिटका आधारमा पूर्णशुल्क तिरेर बीडीएसमा ४५, बीएनएसमा २७ र एमबीबीएसमा ७१ जनालाई अध्ययनका लागि केयू पठाएको थियो । तीमध्ये ९ जनालाई भर्ना लिन नसक्ने अडान डिन कार्यालयले लिएको हो । उनीहरूको सट्टामा कर्मचारी, प्राध्यापक र स्थानीयका छोराछोरीलाई अध्यापन गराउने भनिएको छ । तर ती विद्यार्थी आयोगले पठाएकाभन्दा मेरिटमा पछाडि छन् । केयू डिन कार्यालयले २०६५ सालदेखि नै स्थानीय, प्राध्यापक र कर्मचारीका छोराछोरीलाई सुविधा कोटामा अध्ययन गराउँदै आएको जनाउँदै उक्त सुविधा कायम रहनुपर्ने अडान राखेको छ । त्रिभुवन विश्वविद्यालय चिकित्सा शिक्षा अध्ययन संस्थान, पाटन स्वास्थ्य विज्ञान प्रतिष्ठान र बीपी कोइराला स्वास्थ्य विज्ञान प्रतिष्ठानलगायत शिक्षण संस्थामा पनि ऐन जारी हुनुअघि कर्मचारी, प्राध्यापकका छोराछोरीलाई अध्ययनको सुविधा दिने व्यवस्था थियो । चिकित्सा शिक्षा ऐनले सार्वजनिक शिक्षण संस्थामा ७५ प्रतिशत छात्रवृत्तिको व्यवस्था गर्दै एकीकृत प्रवेश परीक्षाको मेरिटका आधारमा विद्यार्थी भर्ना हुने व्यवस्था गरेको छ । आयोगले गरेको निर्णयबाहिर गएर कुनै पनि शिक्षण संस्थाले विद्यार्थी भर्ना लिन नसक्ने अध्ययन संस्थानका पूर्वडिन जगदीश अग्रवालले बताए । कर्मचारी, प्राध्यापकका छोराछोरीले कोटा पाउनुपर्छ भन्ने एउटा माग होला तर ऐनमा नै नभएको व्यवस्थाअनुसार अघि बढ्न मिल्दैन, उनले भने, मेरिटमा नाम निस्केर भर्ना प्रक्रियामा रहेका विद्यार्थीलाई अन्याय गर्न मिल्दैन । सर्वोच्च अदालतका न्यायाधीश हरिप्रसाद फुयाँलको इजलासले गत असोज २० गते अन्तिम पटकका लागि केयू कार्यकारी परिषद्को निर्णयअनुसारको आरक्षण कोटा यथावत् राख्न आदेश दिएको थियो । केयूले शिक्षक, कर्मचारी र स्थानीयको कोटा कायम गर्न सर्वोच्चमा निवेदन दिएको थियो । स्थानीय तह, समुदाय र शिक्षककर्मचारीको वैधानिक अपेक्षाअनुसार यस प्रकारको अभ्यासलाई कानुनी रूपमा व्यवस्थित नगरुन्जेलसम्म अन्तिम पटकलाई काठमाडौं विश्वविद्यालयको स्वास्थ्य विज्ञान कार्यकारी परिषद्को २०६५, २०७३ र २०७४ को निर्णयबमोजिम यथास्थितिमा आरक्षण कोटा यथावत् राख्नू, अदालतको आदेशमा भनिएको छ । जबकि परिषद्को उक्त निर्णयपछि २०७५ मै चिकित्सा शिक्षा ऐन जारी भई एकीकृत मेरिट लिस्ट अभ्यास सुरु भइसकेको छ । त्यही मेरिट लिस्टका आधारमा विद्यार्थी भर्नाका लागि एकमुष्ट आरक्षणसहित छात्रवृत्ति कोटा निर्धारण हुँदै आएको छ । त्रिवि चिकित्सा अध्ययन संस्थान, पाटन र बीपी स्वास्थ्य विज्ञान प्रतिष्ठानले भने ऐनको पालना गर्दै आरक्षणमा विद्यार्थी भर्ना लिँदै आएका छन् । अदालतको आदेशले मेरिटमा नाम निकालेका विद्यार्थीले केयूमा भर्ना हुन नपाउने अवस्था आएको छ । स्कुल अफ डिनका म्यानेजर दीपक दाहालले अदालतको अन्तरिम आदेश कार्यान्वयन गर्न स्थानीयसहित कर्मचारीका छोराछोरीलाई भर्ना गर्ने निर्णय गरिएको बताए । अदालतले स्थानीय कोटाअनुसार भर्ना लिन आदेश दिएको थियो तर आयोगले मानेन, त्यसैले हामीले विद्यार्थी भर्ना लिन सक्दैनौं भन्यौं, दाहालले भने, सर्वोच्चको आदेश कार्यान्वयन हुनुपर्छ भनेर यस्तो निर्णय लिएका हौं । आयोग अन्तरिम आदेश बदरको माग गर्दै सर्वोच्च गइसकेको छ ।आयोगका उपाध्यक्ष श्रीकृष्ण गिरीले मेरिटमा नाम निस्केर भर्नाका लागि पठाएकाबाहेक अन्य विद्यार्थीलाई कुनै पनि शिक्षण संस्थाले भर्ना लिन नसक्ने जनाए । शनिबार आयोगको कार्यकारी समितिको बैठक बसेको थियो । बैठकले आयोगले पठाएकाबाहेक अन्य विद्यार्थीलाई भर्ना नलिन निर्देशन दिने निर्णय गरेको छ । आयोगका पदाधिकारीले सर्वोच्चले २०७५ मा ऐन जारी हुनुअघिको काठमाडौं विश्वविद्यालय कार्यकारी परिषद्को निर्णयका आधारमा स्थानीय आरक्षण कोटा दिने निर्णय गरेकाले त्यो मान्य नहुने बताएका छन् । केयूलगायत शिक्षण संस्थाले छुट्टाएको कर्मचारी, शिक्षक र स्थानीय आरक्षणमा विद्यार्थी भर्नाका लागि कोटा कायम राख्न यसअघि पनि प्रयास भएको थियो । आयोगले चिकित्सा शिक्षा नियमावली संशोधनका लागि प्रस्ताव पठाए पनि मन्त्रिपरिषद्बाट निर्णय हुन सकेन । त्यसपछि प्रतिनिधिसभाको शिक्षा तथा स्वास्थ्य समितिले पनि कोटा दिने पक्षमा निर्णय लिएन । नियमावली संशोधनकै बेलामा सार्वजनिक शिक्षण संस्थामा सूचीकृत हुन केयूलाई आग्रह गरिएको थियो । ऐनको प्रावधानअनुसार सार्वजनिक शिक्षण संस्थामा सूचीकृत भए चिकित्सा शिक्षा अध्ययन गर्नेमध्ये ७५ प्रतिशत विद्यार्थीलाई शिक्षण संस्थाले पूर्णछात्रवृत्ति उपलब्ध गराउनुपर्छ । तर केयूले सार्वजनिक शिक्षण संस्थामा आबद्ध हुन अस्वीकार गर्दै आएको छ । सरकारको अनुदान, जग्गा प्रयोग गर्ने शिक्षण संस्था सार्वजनिक हुने र त्यसले ७५ प्रतिशत छात्रवृत्ति उपलब्ध गराउनुपर्ने ऐनले व्यवस्था गरेको छ । केयूले यस वर्ष एमबीबीएस, बीडीएस, बीएनएसमा क्रमशः १००, ५०, ४० जना विद्यार्थी अध्यापन गराउने कोटा पाएको छ । उसले निजी शिक्षण संस्था सोसरह १० प्रतिशत विद्यार्थीलाई मात्र निःशुल्क छात्रवृत्तिमा अध्यापन गराउनुपर्छ । गतवर्षहरूमा १० प्रतिशत विद्यार्थीलाई छात्रवृत्ति दिनुपर्ने प्रावधान भए पनि केयूले १ जनालाई मात्र निःशुल्क अध्यापन गराउँदै आएको थियो । आयोगले चिकित्सा शिक्षाका विषयको भर्ना प्रक्रिया सकेर चालु शैक्षिक सत्रको पठनपाठन मंसिर १९ बाट सुरु गर्ने तयारी थालेको छ ।"
मुख्य अभियुक्त नसमातिएको भन्दै फेरि धर्ना,"(नेपालगन्ज)  बाँकेको नेपालगन्ज उपमहानगरपालिका१७ परस्पुरकी निर्मला कुर्मी घटना छानबिन गर्न सरकारले गठन गरेको समितिको प्रतिवेदन कार्यान्वयन हुनुपर्ने मागसहित अधिकारकर्मीले पुनः धर्ना सुरु गरेका छन् । बाँके प्रहरीले संवेदनशीलता नअपनाएको भन्दै रुबी खान नेतृत्वको समूहले शनिबारदेखि जिल्ला प्रशासन कार्यालयको गेटमा धर्ना सुरु गरेको हो । अधिकारकर्मीले न्यायका लागि कलम चलाउनूस् सरकार लेखेको प्लेकार्ड र हातमा कलम लिएका छन् । अपहरण तथा शरीर बन्धक गरी हत्यासम्बन्धी घटना छानबिन गर्न सरकारले छानबिन समिति बनाएको थियो । आरोपितलाई तत्काल पक्राउ गरी अनुसन्धान गर्न समितिले सरकारलाई प्रतिवेदन बुझाएको थियो । तर प्रहरीले घटनाका मुख्य अभियुक्त कांग्रेस नेता तथा पूर्वसभासद बादशाह कुर्मीलाई पक्राउ नगरेको अधिकारकर्मीको आरोप छ । निर्मलालाई बेपत्ता पारी करोडौं मूल्यको जग्गा हडपेको आरोपमा प्रहरीले गएको सोमबार ६ जनालाई पक्राउ गरे पनि अभियुक्तमध्येका कुर्मी समातिएका छैनन् । प्रहरीले पक्राउ पुर्जी जारी गरेपछि पूर्वसभासद कुर्मी भदौ १० मा आफैं जिल्ला प्रहरी कार्यालयमा उपस्थित भएर बयान दिएका छन् । अहिले पनि उनीमाथि अनुसन्धान भइरहेको छ, डीएसपी मधुसूदन न्यौपानेले भने, उनी त्यतिबेलै हाजिरी जमानतमा छुटेका हुन्, प्रहरी अनुसन्धानको दायरामै छन् । गृह मन्त्रालयका सहसचिव हीरालाल रेग्मी नेतृत्वको समितिले गृहमन्त्री बालकृष्ण खाँणसमक्ष प्रतिवेदन बुझाएको थियो । प्रतिवेदनमा निर्मलाको जग्गा भूमाफियाले चलखेल गरी हडपेको उल्लेख छ । भदौ ३ गते नै पक्राउ पुर्जी मागेको प्रहरीले दुई महिनापछि मात्र अभियुक्तलाई पक्राउ गरेको थियो । निर्मलालाई बेपत्ता पारी करोडौं मूल्यको जग्गा हडपेको आरोपमा प्रहरीले रमेश थापा, पार्वती विष्ट, कृष्णमुरारी सिंह, उर्मिला कनोजिया, अमरलाल कुर्मी र धीरेन्द्र सिंहलाई गएको सोमबार पक्राउ गरेको थियो । आरोपितमध्ये ८० वर्षीय कुवर बब्बन सिंहलाई अदालतले उमेर हदम्यादका कारण साधारण तारिखमा छाडेको थियो भने पूर्वसभासद कुर्मीले भदौ १० मा आफैं जिल्ला प्रहरी कार्यालयमा उपस्थित भएर बयान दिएपछि त्यतिबेलै हाजिरी जमानतमा छुटेका थिए । निर्मलाको अपहरण तथा शरीर बन्धक गरी हत्या गरिएको भन्दै २० चैत २०७७ मा ८ जनाविरुद्ध किटानी जाहेरी परेको थियो । घटनामा प्रहरी अनुसन्धान चित्तबुझ्दो नभएको भन्दै रुबी खानको समूह नेपालगन्जबाट २० दिन पैदल हिँडेर न्याय माग्दै काठमाडौं पुगेको थियो । सरकारले उनीहरूसँगको वार्तापछि गृह मन्त्रालयका सहसचिव रेग्मीको संयोजकत्वमा ६ सदस्यीय छानबिन समिति पनि बनायो । अधिकारकर्मी खानले अपहरण, शरीर बन्धक र कर्तव्य ज्यान गरी हत्या गरिएको मुद्दामा प्रहरीले मुख्य अभियुक्तलाई संरक्षण गरेको बताइन् ।"
मेलम्ची पुनर्निर्माण ठेक्का चिनियाँ कम्पनीलाई दिने तयारी,"(काठमाडौं)  मेलम्ची खानेपानी आयोजनाले हेडवर्क्स र सुरुङ मर्मतको काम चिनियाँ कम्पनीलाई दिने प्रस्ताव मन्त्रिपरिषद्मा लैजाने तयारी गरेको छ । सुरुङ र हेडवर्क्सबाहेकका कामका लागि भने टेन्डरमार्फत प्रतिस्पर्धा गराइनेछ । मेलम्ची खानेपानी विकास समितिको शुक्रबार बसेको बैठकले द्रुत गतिमा काम पूरा गर्ने सर्तमा सुरुङ र हेडवर्क्सको काम चीनको सिनो हाइड्रो कम्पनीलाई दिन उपयुक्त हुने प्रस्ताव पारित गरेको छ । उक्त प्रस्ताव खानेपानी मन्त्रालयले मन्त्रिपरिषद्मा लैजाने छ । समितिकी अध्यक्ष एवं खानेपानी मन्त्रालयकी सचिव प्रमिलादेवी शाक्य वज्राचार्यको संयोजनमा बसेको बैठकको सिफारिसअनुसार उक्त प्रस्ताव मन्त्रिपरिषद्मा लैजाने तयारी गरिएको छ । उक्त प्रस्ताव छोटो समयमा काम पूरा गरेर पानी सञ्चालन गर्ने गरी सरकारबाट निर्णय गराउने समितिले जनाएको छ । आयोजनाको हेडवर्क्स र सुरुङ सफा गरेर काठमाडौंमा पानी ल्याउन बढीमा तीन महिना लाग्ने अनुमान प्राविधिकहरूको छ । हेडवर्क्सको संरचनालाई करिब २० देखि ३० फिट अग्लो गेग्रानले पुरेको छ । मेलम्ची आयोजनाका कार्यकारी निर्देशक एवं समितिका सदस्यसचिव वासुदेव पौड्यालका अनुसार उक्त चिनियाँ कम्पनीले आयोजनाको हेडवर्क्स र सुरुङ निर्माणको काम गरिरहेको छ । नयाँ टेन्डरमार्फत नयाँ कम्पनी छनोट गर्दा प्रक्रिया पूरा गर्न लामो समय लाग्ने भएपछि समितिले उक्त सिफारिसको तयारी गरेको हो । २०७५ पुसमा इटालियन कम्पनी (सीएमसी) सम्झौता तोडेर आफ्नै देश फर्किएको थियो । त्यसपछि सरकारले २०७६ असोजबाट चीनको सिनो हाइड्रो कम्पनीलाई आयोजनाको हेडवर्क्स र सुरुङ निर्माणको जिम्मेवारी दिएको थियो । अहिलेको काम पनि सोही कम्पनीलाई दिने प्रस्ताव मन्त्रालय पठाउने जानकारी सदस्यसचिव पौड्यालले दिए । प्रस्तावका विषयमा सिधै वार्ता गरेर चिनियाँ कम्पनी सिनोलाई कामको जिम्मेवारी दिने निर्णय गर्ने अधिकार मन्त्रिपरिषद्सँग छ । आयोजनाका एक प्राविधिकका अनुसार मन्त्रिपरिषद्ले छोटो समय राखेर टेन्डर आह्वान गर्ने निर्णय पनि गर्न सक्छ । तर त्यसो गर्दा अर्को कम्पनीले प्रवेश पाउने अवस्था आएमा कामको जिम्मेवारी लिन लामो समय लाग्ने भनाइ प्राविधिकको छ । सुरुङ र हेडवर्क्सको काम १५ महिनामा पूरा गर्ने गरी चिनियाँ कम्पनी सिनोले नै २०७६ असोजमा सरकारसँग सम्झौता गरेको थियो । त्यतिबेला मुख्य कामबाहेकका संरचना निर्माण अन्य कम्पनीलाई दिइएको थियो । सिनो कम्पनीले काम गरिरहेको अवस्थामा गत असारमा आएको बाढीले आयोजनामा क्षति पुर्याएको हो । हेडवर्क्सको संरचना माटो र ढुंगाले पुरिएको छ भने सुरुङमा लेदो पसेर क्षति गरेको छ । पुरिएको हेडवर्क्स सफा गरेर अस्थायी रूपमा भए पनि पानी छिटो काठमाडौं ल्याउन द्रुत गतिमा काम गर्नुपर्ने भन्दै खानेपानीमन्त्री उमाकान्त चौधरीले प्राविधिकहरूलाई सोहीअनुसार काम अघि बढाउन निर्देशन दिएका छन् । मन्त्री चौधरीले भने, काम छिटो र पारदर्शी सरकारको प्राथमिकता हो । त्यसका लागि मन्त्रिपरिषद्मा पनि छलफल भएको छ । आयोजनाको भौतिक संरचना निर्माण सुरु भएको २२ वर्षपछि गत फागुनमा काठमाडौंमा पानीको परीक्षण वितरण गरिएको थियो । पहिलो पटक पानी परीक्षण सुरुङको गेट नै फुटेको थियो । दोस्रो पटक पानी प्रवेश गराएर वितरणसमेत गरिसकेको अवस्थामा बाढी आएको थियो । बाढीका कारण असारदेखि पानी वितरण रोकिनुका साथै आयोजनाको भविष्यमाथि नै प्रश्न उठिरहेको छ । सिन्धुपाल्चोकको हेलम्बुबाट काठमाडौंको सुन्दरीजलसम्म २६ किमि सुरुङ एवं संरचनाहरू निर्माणमा लागि करिब ३० अर्ब खर्च भइसकेको छ । सुन्दरीजलमा पानी प्रशोधन केन्द्रको निर्माण पूरा भएको छ भने मुहानको हेडवर्क्सको काम अन्तिम चरणमा पुगेका बेला बाढी आएको थियो । कार्यकारी निर्देशक पौड्यालले सुरुङको अवस्था थाहा पाएपछि मात्र क्षतिको थप विवरण आउने बताए । सुरुङ बन्द गरेकै दिन बाढी आएकाले ठूलो क्षति हुन नपाएको भनाइ आयोजनाको छ । आयोजना पुग्ने पक्की पुल, सडक, सुरक्षाकर्मी आवास तथा गारेटो बाटोसमेत बाढीले बगाएको छ । त्यसको मर्मत र वैकल्पिक व्यवस्था मिलाउन सरकारले तत्कालका लागि १ अर्ब विनियोजन गरेको छ । मुख्य प्रवेशमार्ग मेलम्चीदेखि मुहान क्षेत्र हेलम्बुसम्म करिब १८ किमि सडक बाढीले जीर्ण बनाएको छ । मुहानभन्दा करिब ६ किमि पूर्वपश्चिम चनौटेको रातो पुल बगाएपछि आयोजनाको मुहान क्षेत्र र हेलम्बु आउजाउमा कठिनाइ हुँदै आएको छ । चनौटेमा बेलिब्रिज निर्माण सुरु भएको छ भने हेलम्बु गाउँपालिकाको मुहानसम्म अस्थायी रूपमा यातायात सञ्चालन हुने गरी सडक तयार गरेको छ । खानेपानी मन्त्रालयका अनुसार स्थानीय तह, सेना र ठेकेदार कम्पनीले क्षेत्रगत रूपमा काम विभाजन गरेर पुनर्निर्माण गर्ने तयारी गरिएको छ । सडक निर्माणको जिम्मेवारी भौतिक पूर्वाधार तथा यातायात मन्त्रालयलाई दिने तयारी गरिएको छ । आयोजनाअन्तर्गत पहिलो चरणमा दैनिक १७ करोड लिटर पानी राजधानी लैजाने योजना छ । दोस्रो चरणमा याङ्ग्री र लार्के खोलाबाट १७१७ करोड गरी ५१ करोड लिटर पानी दैनिक राजधानी लैजाने योजना रहेको छ । उक्त दोस्रो चरणको आयोजानको पनि निर्माण सुरु भइसकेको छ ।"
नगुडेको रेल र नोक्सानी,"सरकारले जयनगरकुर्था खण्डमा सञ्चालन गर्न भनेर दुईवटा रेल सेट ल्याएको एक वर्ष नाघेर अरू ५५ दिन बितिसके । तर ती रेल सञ्चालनमा आउन अझै कति दिन बित्ने हुन्, पत्तो छैन । तत्कालीन सरकारले आवश्यक तयारीबिनै हतारिएर रेल ल्याएको त अहिले पुष्टि भैसकेको छ । तर सञ्चालनको सुरसार नै नहुँदै रेल किन्न त्यति आतुरी किन देखाइयो भन्नेचाहिँ प्रस्ट भैसकेको छैन । वर्तमान सरकारले पनि त्यसै थन्किएको रेललाई सक्दो चाँडो सञ्चालनमा ल्याउन आवश्यक तारतम्य मिलाउन नसक्नु विडम्बनापूर्ण छ । यसरी लामो अवधि थन्क्याउनुपर्ने गरी करिब ८४ करोड रुपैयाँ खर्चेर रेल किन्न हतारिनुको कारण के थियो भन्नेबारे सम्बन्धित राज्य संयन्त्रहरूले खोजी गर्नुपर्छ । तत्कालीन सत्तासीनहरू जनतालाई रेलसपना पूरा गरेको देखाएर अनावश्यक जस लिन मात्र यति हतारिएका थिए वा यो खरिदमा अरू केही खेल पनि थियो, जाँचिनुपर्छ । प्रचार मोहकै कारण समयअगावै किनिएको भए पनि यसबाट साधनस्रोतको दुरुपयोग र आर्थिक क्षति हुन पुगेको विषयलाई छानबिनको दायरामा ल्याइनुपर्छ । थन्किएको रेल अविलम्ब चलाउने व्यवस्था मिलाउन जति जरुरी छ, त्यति नै आवश्यक छ विलम्ब हुनुको यथोचित कारण खोज्न पनि । ताकि, भोलि अन्य सार्वजनिक खरिदका क्रममा पनि यस्तै बेथिति नदोहोरियोस् । रेल सञ्चालनमा भैरहेको ढिलाइले हाम्रो सरकार तथा सम्बन्धित निकायको समयनिष्ठा र कार्यदक्षतामाथिको गम्भीर प्रश्न तेर्स्याएको छ । सरकार जनतालाई कतिसम्म भ्रममा राख्न खोज्छ भन्ने पनि यसबाट उजागर भएको छ । एकपटक सम्झौं त त्यति बेला जनकपुरमा रेल भित्र्याउँदा कति तामझाम गरिएको थियो । तत्कालीन सरकारले यसलाई ठूलै उपलब्धिसरह प्रचारप्रसार गरेको थियो । रेलबाट प्रत्यक्ष लाभान्वित हुने स्थानीय बासिन्दा हर्षित नहुने कुरै थिएन, सबैतिर यसबाट सकारात्मक सन्देश प्रवाह भएको थियो, जनकपुरमा एउटा थोत्रो रेल मात्र भएको नेपालमा यस्तो हुनु स्वाभाविक पनि थियो । लाग्थ्यो रेल भरेभोलि नै गुड्दै छ । सरकारले पनि यसै भनेको थियो डेढ महिनाभित्र सञ्चालन गर्छौं । तर, रेल किनिसकेपछि पनि झन्डै १० महिना सत्तासीन रहेको तत्कालीन केपी शर्मा ओली नेतृत्वको सरकारले यसलाई सञ्चालनमा ल्याउन आवश्यक तारतम्य नै मिलाएन । थप विडम्बना, वर्तमान सरकार बनेको पनि चार महिना बित्न लागिसक्यो, अझै यसको सञ्चालनमा गम्भीरता देखाइएको छैन । कसरी र कहिले रेल चलाउने भन्नेमा भौतिक पूर्वाधार तथा यातायात मन्त्रालय र रेल विभाग छलफलमै सीमित छन् । अरू तयारी त परको कुरा, पछिल्लो साढे सात महिनादेखि त रेलको प्राविधिक जाँचसम्म हुन सकेको छैन । यसले निम्त्याउने नोक्सानीको त अहिले हिसाबकिताबै भएको छैन । यो अकर्मण्यताको अब अन्त्य हुनुपर्छ । रेल सञ्चालनका लागि भनेर यसबीचमा पटकपटक मिति घोषणा नभएका होइनन्, आवश्यक तयारी अभावमै सबै भाका धकेलिने गरेका छन् । कोभिड१९ को संक्रमण रोक्न लगाइएको लकडाउन र निषेधाज्ञाका कारण सञ्चालन गर्न नसकिएको प्रस्टोक्ति सरकारले दिए पनि कुरा त्यति मात्र देखिँदैन । अहिले पनि पुस दोस्रो साताबाट रेल चलाउने योजनामा विभाग छ, तर नेपाल रेलवे कम्पनीका लागि कर्मचारी व्यवस्थापनसम्म गरिएको छैन, न त कानुन नै बनेको छ । करारमा कर्मचारी भर्ना गर्न लोकसेवा आयोगले रोकेपछि स्थायी भर्नाका निम्ति विज्ञापन खुलाउन खोजिएको छ, तर हालसम्म पाठ्यक्रमधरि बनाइएको छैन । यी सबै कार्य द्रुत गतिमा गर्नुका अतिरिक्त सरकारले कानुनी बाटो खुलाउन रेल सञ्चालनसम्बन्धी अध्यादेश पनि जारी गर्नुपर्नेछ । यसबाहेक गर्नुपर्ने अरू तयारी पनि त्यत्तिकै छन् । जयनगरदेखि कुर्थासम्म ३४९ किलोमिटरमा रेल चलाउने भनिएको छ, यसको भाडादर पनि निर्धारण भइसकेको छैन । भारतले हस्तान्तरण गरेका केही संरचना बिग्रिसकेका छन्, तिनको मर्मत पनि गर्नुपर्नेछ । सरकारले भारतको कोंकण रेलवे कर्पोरेसन लिमिटेडसँग एक वर्षका लागि रेल चलाउने र मर्मत गर्ने गरी २२ करोड भारतीय रुपैयाँमा सम्झौता गरी पहिलो किस्तासमेत बुझाइसकेको छ । तर पनि अरू तयारी नसकिएकाले सञ्चालन मिति अनिश्चित रहेको हो । सीमाञ्चलमा चल्ने भएकाले रेल सञ्चालनका निम्ति भारतको सुरक्षा चासो छ भनिएको छ, त्यसको पनि उचित समाधान खोजिनुपर्छ । त्यसैले प्राविधिक र व्यवस्थापनबाहेक कुनै व्यवधान छ भने त्यसको पनि हल खोजेर सरकारले यथाशीघ्र रेल सञ्चालनमा ल्याउनुपर्छ ।"
सजिलो छैन राजनीति सुधार्न,"इन्द्र अधिकारीको राजनीतिक दल र सच्चिनुपर्ने प्रवृत्ति लेख सामयिक छ । अधिकारीले राजनीतिक दल, नेताहरूका अनेक विकृति, विसंगतिको लेखाजोखा गरेकी छन् । राजनीतिक दलको परिभाषाअनुसार यहाँ एउटै आदर्श, वैचारिक मेल, समचिन्तन र व्यवहार भएका व्यक्तिहरू समेटिएका हुन्छन् । यस्ता आदर्शवादी शब्द, सिद्धान्त नेपालको नेतृत्व र दलमा अटाएका छैनन्, दलहरूमाथि आशा, भरोसा राख्ने सर्वसाधारणका निम्ति अब जनता र राष्ट्रहितसँग जोडिएका यस्ता विषय दन्त्यकथा साबित भएका छन् । हिन्दु राज्यसहितको प्रजातन्त्रदेखि धर्मनिरपेक्षतासहितको लोकतन्त्र चाहने तथा संघीयताविरोधी दलसम्म आआफ्नै डम्फु बजाउँदै आएका छन् । एउटै दृष्टिकोणले मुलुकको आर्थिक, सांस्कृतिक, धार्मिक, सामाजिक स्थिति सुधार्ने अनुशासन विगत र वर्तमान नेतृत्वमा देखिँदैन । सोबाहेक सच्चिनै नसकेका संस्कार, प्रवृत्तिहरू गनेर साध्य पनि छैन । संघको मनोमानी अनियन्त्रिक बनेको बेला समानुपातिक विकासका निम्ति गठित प्रदेश सरकारहरू गतिहीन बनिरहेका छन् । साढे तीन वर्षको प्रादेशिक सरकारको उपलब्धि मूल्यांकन गर्ने हो भने सबै कुरामा निराशा मात्र देखिन्छ । तिनबाट सरकारी ढुकुटी रित्तिँदै गएको छ । ठेक्कापट्टाका धेरै काम क्षतविक्षत बनेका छन्, भ्रष्टाचार, हत्याहिंसा, बलात्कारका अन्त्यहीन शृंखला उत्कर्षमा छन् । माफिया, दलका नेता, कार्यकर्ताको घुइँचो, हुंकारले समृद्धिको चाहना कमजोर बनेको बेला विकासको स्तम्भ ठानिएका शीर्ष नेताको छुद्र व्यवहार, आफ्नो असफलता, अकर्मण्यता लुकाउन अरूमाथि गालीगलौज, आलोचनामा उत्रने निकृष्ट शैलीले सीमा नाघेको छ । नेता र दलका यी र यस्तै प्रवृत्ति, व्यवहार, नियति, संस्कार, स्वार्थीपन कहिल्यै नसचिनेजस्तो देखिएको समयमा अधिकारीले रामराज्यको परिकल्पना गर्दै राम्रा र असल नेताको पहिचान गरी खराबलाई पन्छाउनुपर्ने दृष्टिकोण अघि सारे पनि त्यो सहज छैन । असल, इमानदार ठानिएका शासकहरू कुर्सी पाएपछि गुलियोमा भुलेर भ्रष्टाचारलाई प्रश्रय दिएको हामी भुल्न सक्दैनौं । यथार्थमा ठूला नेता, कार्यकर्तालाई हदैसम्मको कानुनी कारबाहीमा ल्याउने, बदनामी कमाएका भ्रष्टहरूलाई कार्यकर्ता एवं सञ्चारजगत्ले बहिष्कार गर्ने परिपाटीबाट खराब नेतामा पनि क्रमिक सुधारको आशा राख्न सकिन्छ । भुवनेश्वर शर्मा, चन्द्रागिरि२, काठमाडौं"
पुष्पकमल दाहालको भविष्य,"हिजोआज माओवादी केन्द्रका अध्यक्ष पुष्पकमल दाहालका भनाइहरू सुन्दा अब यो दलको भविष्य कत्ति पनि उज्यालो छैन भन्ने अर्थ सजिलैसँग लगाउन सकिन्छ । हुन पनि नेपालका ठूला भनिएका धेरै नेतामध्ये दाहालको बोली निकै अस्थिर लाग्छ । लामो समयसम्म आफ्नो दलमा एकछत्र राज चलाएका उनको साथमा पहिला काम गरेका माथिल्लो तहका सहकर्मीहरू कोही छैनन् । आफूबाहेक अरू कसैलाई पनि माथि जान र खुबी देखाउने मौका नदिने बानी परेका उनीसँग जो पायो त्यही नेता टिक्न नसक्ने रहेछन् । दसदस वर्षसम्म देशमा सशस्त्र युद्ध चलाएका उनले कथित जनयुद्धको औचित्य साबित गरी आमजनताको चित्त बुझाउन सकेका छैनन् । उनको अस्थिर विचार र हचुवा शैलीदेखि वाक्क दिक्क भएर आजकल पनि माओवादी केन्द्रका थुप्रै नेताकार्यकर्ता अन्य दलमा प्रवेश गरिरहेको समाचार सुनिरहनुपरेको छ । राम्रै गतिका साथ ओरालो यात्रामा रहेको आफ्नो दलको दयनीय अवस्थाका कारण होला उनी कहिले एमाले त कहिले नेपाली कांग्रेससँग टाँसिएर रहलपहल अस्तित्व जोगाउन लागिपरेका छन् । कांग्रेस सभापति शेरबहादुर देउवा र एमालेबाट चोइटिएका माधव नेपालका कारण मात्र अहिले दाहाल जेनतेन टिकेका हुन् ।अब नजिकिँदै गरेको स्थानीय र अन्य निर्वाचनमा आफ्नो पक्षमा जनमत आउला भन्ने उनलाई रत्तीभर विश्वास छैन । कांग्रेसका केही नेताले हालसालै रूखबाहेक अन्य चुनाव चिह्नमा मत नहाल्ने विचार राखेपछि उनको ओठतालु सुक्न थालेको छ । प्रधानमन्त्री भएर सिंहदरबार छिरेका बेला पनि उनले भित्तामा तस्बिर थप्नेबाहेक अरू खासै उपलब्धि हासिल गरेनन् । उनले अब सुविचारित ढंगले देशलाई नेतृत्व दिन सक्दैनन् भन्ने प्रमाणित भइसकेको छ । युद्धको मार्गमा हिँडेर गलत गरिएछ भन्ने महसुस गरी शान्तिपुर्ण र प्रतिस्पर्धाको राजनीति अंगीकार गरेकामा मात्र उनलाई एकसरो धन्यवाद दिनचाहिँ सकिएला । माछा देखे भित्र हात, साँप देखे बाहिर हात गर्ने नेता र दलहरूको अस्तित्व टिक्न सक्ने परिवेश अब कतै बाँकी भएजस्तो लाग्दैन । कृष्ण कुम्पुरे, आदमटार, धादिङ"
सहयोगको अपिल,सिन्धुपाल्चोकको मेलम्ची नगरपालिका४ स्थित बसेरी निवासी म २९ वर्षीय सानोकान्छा तामाङको दुवै मृगौला फेल भएकाले हप्तामा दुईचोटि डायालोसिस गर्न थालेको एक वर्ष भयो । मेरो ग्रान्डी सिटी हस्पिटलमा उपचार भइरहेको छ । मेरो घरको आर्थिक अवस्था अत्यन्त कमजोर भएका हुँदा थप उपचार गर्न समस्या भइरहेको छ । तसर्थ देशविदेशमा रहनुभएका व्यक्ति तथा संघसंस्थाबाट सहयोगको अपेक्षा गरेको छु । मलाई सहयोग गर्न चाहनुहुने व्यक्ति तथा संस्थासंस्थाले सानिमा बैंकको चुच्चेपाटी शाखामा मेरो नाममा रहेको खाता नं ००९०११०१००००२३६ मा रकम जम्मा गरी सहयोग गरिदिनुहुन अनुरोध छ । थप जानकारीका लागि ९८०३७४२२८७ मा सम्पर्क गर्न सकिनेछ ।
सुरक्षित सडकको चाहना,"यात्रामा सधैं ज्यानै जोखिम समाचारले सान्दर्भिक लाग्यो । सल्यानको कपुरकोटमा तिहारलगत्तै भएको दुर्घटनाको समाचार तथा अर्घाखाँची, दाङ, चितवनलगायतका जिल्लामा भएका सवारी दुर्घटनाले राज्यकै प्रतिनिधित्व गर्छन् । दुर्घटना न्यूनीकरण गर्ने सरकारी संयन्त्रले यस विषयमा खासै चासो दिँदैनन् । अन्य मुलुकमा दुर्घटना भएमा यातायातमन्त्री वा उच्चपदस्थ पदाधिकारीले नै नैतिकताका कारण देखाई राजीनामा गर्छन् । तर, हाम्रोमा भने दुर्घटना भएको एकदुई दिन ट्राफिक प्रहरी, यातायात सम्बद्ध निकायले विभिन्न निर्णय गर्छन्, सुरक्षा अभियान चल्छन्, ट्रफिक प्रहरीले सक्रिय रूपमा जाँच गर्दै कडाइ गर्छन्, छानबिन समिति बन्छन्, प्रतिवेदन पेस हुन्छन्, तर कार्यान्वयन केही हुँदैन । सवारी साधनको दयनीय अवस्था, सडकको दुरवस्था, चालकको दक्षतामा कमी, सिट क्षमताभन्दा बढी यात्री संख्या राख्ने, ठाउँ अभाव भए पनि जबरजस्ती ओभरटेक गर्ने, लामो दूरीका चालकको थकान, मादकपदार्थ सेवन आदि दुर्घटनाका प्रमुख कारण हुन् । मैले कति पटक लामो दूरी (काठमाडौंबर्दिया) चल्ने बसमा सिट क्षमताभन्दा दोब्बर संख्या छ, चालकले मादकपदार्थ पनि पिएर हाँकिरहेका छन् भनी १०३ मा फोन गर्दा हुन्छ भन्ने जवाफ आयो तर कहिल्यै तिनलाई कारबाही भएको पाइएन । दुर्घटना आफैंमा अत्यन्त कहालीलाग्दो र पीडादायक हुन्छ । त्यसमा पनि दसैं, तिहारजस्ता पर्वमा हुने गरेका दुर्घटनाले परिवारलाई पर्ने मानसिक पीडा बयान गर्न झनै सकिन्न । सवारी दुर्घटना कम गर्न यातायात सम्बद्ध निकाय र ट्राफिक प्रहरीको अहम् भूमिका हुन्छ । ट्राफिक प्रहरीले चालकले मादकपदार्थ खाएको छछैन, सक्रियताको अवस्था कस्तो छ र साधन हाँक्दा मोबाइल चलाएको छ वा छैन भन्नेबारे ठाउँठाउँमा अनुगमन गरे, दुर्घटनाको मात्रामा निकै कमी आउने थियो । त्यस्तै सिट क्षमताअनुसार मात्र यात्रु राख्ने, सवारी साधनलाई बेलाबेला मर्मत गर्ने, लामो दूरीका सडकको हरेक २०० किलोमिटरमा अनुगमन गर्ने गर्नुपर्छ । हरेक जिल्लामा सवारी साधनको परीक्षण गरी अनिवार्य सम्भार गर्ने स्थानको व्यवस्था सरकारले गर्नुपर्छ । अब पुराना सवारी साधन सञ्चालनमा रोक लगाउनुपर्ने अवस्था आइसक्यो । यस्ता विषयमा सम्बद्ध निकायको ध्यान पुग्नु जरुरी छ । गंगाराज अर्याल, पाणिनि८, अर्घाखाँची"
उत्पीडित आन्दोलनका प्रश्नहरू,"पहिचान राजनीतिको प्रश्नपहिचानको रक्षा गर्नुपर्छ भन्नु र पहिचान राजनीति (आइडेन्टिटी पोलिटिक्स) वा पहिचानवाद भन्नु एउटै होइन । पहिचान राजनीति वा पहिचानवाद वैचारिक अवधारणा हो । युरोप, अमेरिकातिर चलखेल गरिरहेको यो विचारले खास विशेषता भएको मानव समूहको परिचय सबैले स्विकार्नुपर्छ, त्यसलाई सम्मानित गर्नुपर्छ र आम मानिसले अधिकार बिनाभेदभाव उपभोग गर्न पाउनुपर्छ भन्छ । यस विचारको मुख्य समस्या के हो भने, यो मानव समाजमा वर्गहरू छन् र एक वर्गको मानिसले अर्को वर्गलाई शोषण गरिरहेको छ भन्ने विषयमा मौन रहन्छ । आम मानिसले समान रूपमा अवसर भोग्न पाउने कुरा त औपचारिक रूपमा पुँजीवादले पनि गर्छ तर पुँजीवादमा पुँजीपति र श्रमिकले न समान अधिकार पाउँछन् न त समान उपभोग नै । वर्गीय समाज र सत्ता हुन्छ भने अधिकार र उपभोगमा भेदभाव नहुने कसरी ? यसबारे पनि यो विचार मौन छ । यस विचारले उत्पीडित पहिचान भएका मानिसको मुक्ति कुन दर्शन, कुन राजनीति र कस्तो राजनीतिक व्यवस्थामा हुन्छ भन्ने विषयलाई आफ्नो कार्यसूचीमै राख्दैन । के विचारधारा, राजनीति र राजनीतिक व्यवस्थाबिना कुनै उत्पीडित समुदायले मुक्तिको कल्पना गर्न सक्छ ? त्यो त असम्भव कुरा हो ।पहिचानवादवाला विचारले फरक पहिचानका मानव समूहलाई आफ्नो अधिकारको वकालत गर्न त प्रोत्साहित गर्छ तर संसारको प्रत्येक उत्पीडित मानव समूहका समस्या कुनै न कुनै रूपमा वा सन्दर्भले उत्पीडक शोषक राज्यका कारण एकअर्काको विषयसँग जोडिएको हुन्छ । संसारमा रहेका पहिचानदेखि सबै प्रकारका उत्पीडित समुदायको मुद्दालाई अनिवार्य रूपमा जोड्ने विषय हो वर्ग । के तेस्रोलिंगमा वर्ग हुँदैन ? के महिलामा वर्ग हुँदैन ? के कालो रङका मान्छेबीचमा वर्ग हुँदैन ? के अपांगता भएका मानिसमा वर्ग हुँदैन ? के जातभित्र वर्ग हुँदैन ? सबैले स्विकारेको विषय हो हुन्छ । त्यसैले खास विशेषताको मानव समूहको अधिकारको मात्रै कुरा गर्ने पहिचानको राजनीति वा पहिचानवादले फरकफरक उत्पीडित मानव समूहहरूलाई एकताबद्ध भएर संघर्ष गर्न दिँदैन, बरु टुक्राटुक्रा पार्छ । यसबाट उत्पीडित मानव समूहहरू कमजोर हुन पुग्छन् । उनीहरूमाथि शासन र शोषण गर्ने वर्गको सत्ता बलियो बनाउन मद्दत पुग्छ । नेपाल र विश्वका सबै समाजका पहिचानसँग सम्बन्धित वा अन्य उत्पीडित मानव समूहहरूलाई एकअर्कामा जोडेर बलशाली बन्ने बनाउने सेतु भनेको वर्गीय एकता नै हो । हरेक पहिचानसँग सम्बन्धित वा अन्य उत्पीडित समुदायभित्रको शोषित वर्गका बीचमा एकता हुन्छ, गर्नैपर्छ । वर्गीय एकताले मात्र शोषित, उत्पीडित वर्ग, राष्ट्रियता र समुदायलाई जोड्न सक्छ ।यसरी पहिचान राजनीति वा पहिचानवाद आजको भूमण्डलीकृत पुँजीवादका श्रमिकहरूलाई विभिन्न मुद्दामा अलगथलग पारेर आफ्नो शोषण दीर्घजीवी बनाउने रणनीतिको वैचारिक अंग हो । यस्तो विचार प्रवृत्तिबाट नेपालको उत्पीडित राष्ट्रियता र उत्पीडित समुदायको आन्दोलनलाई अलग राखेर अघि बढ्नु जरुरी छ । भूमण्डलीकृत पुँजीवाद र त्यसको दलाली गर्ने देशभित्रको दलाल पुँजीवादले पहिचानसहित उत्पीडित जाति अथवा राष्ट्रियताको मुद्दा विकृत बनाउन, त्यसलाई साम्प्रदायिकतातिर मोड्न र आफ्नो लुट लम्ब्याउन प्रयोग गर्छन् । त्यसैले पहिचानसहित उत्पीडित जाति अथवा राष्ट्रियताको मुक्तिको आन्दोलन अब भूमण्डलीकृत पुँजीवाद अर्थात् आजको साम्राज्यवाद र देशभित्रको दलाल पुँजीवादविरोधी आन्दोलन बन्न सक्नुपर्छ । मौलिक सृजनशीलता र सामुदायिक जीवन प्रत्येक आदिवासीजनजाति सभ्यताको प्राण हो तर त्यसलाई ध्वस्त नपारी आजको भूमण्डलीकृत पुँजीवाद अगाडि बढ्नै सक्दैन । त्यसै गरी पर्यावरणमैत्री जीवन उत्पीडित राष्ट्रहरूको अर्को महत्त्वपूर्ण गुदी हो । पुँजीवादचाहिँ नाफाका लागि पर्यावरण नष्ट गर्दै वेगवान् छ । तब पुँजीवादी व्यवस्थाभित्रै आदिवासीजनजातिका रूपमा परिचित उत्पीडित राष्ट्रियताहरूको मुक्ति कसरी सम्भव हुन्छ ? उत्पीडित भाषाहरूको सर्वनाशको प्रक्रिया आजको साम्राज्यवादी पुँजीवादको एउटा मुख्य हतियार हो अनि त्यही पुँजीवादभित्र उत्पीडित भाषाको रक्षाको सपना कसरी साकार होला ? निजी सम्पत्ति नै महिला उत्पीडनको मुख्य जननी हो, तब निजी सम्पत्तिलाई नै मेरुदण्ड बनाउने पुँजीवादी प्रणालीभित्रै महिला मुक्ति कहाँबाट सम्भव छ ? जात व्यवस्थालाई पुँजीवादले आफ्नो बनाइसक्यो अनि दलितहरूको मुक्तिको सवाल जात व्यवस्थालाई नयाँ कलेवरमा लागू गरिरहेको पुँजीवादी व्यवस्थाबाट कसरी सम्भव होस् ? नयाँ युगले जन्माएका नयाँ प्रश्नहरूको उत्तर पनि नयाँ अवधारणाको विकास गरी दिन नतम्सने हो भने उत्पीडितहरूको आन्दोलनले अबको कार्यभार पूरा गर्न सक्दैन । आज नेपालका उत्पीडितहरूको आन्दोलन आधारभूत रूपमा घोत्लिनुपर्ने विषय यिनै हुन् ।"
देउवा सरकारको विदेशनीति,"निष्कर्ष उपर्युक्त बृहत्तर क्यानभासमा विश्लेषण गर्दा, नेपालको अन्तर्राष्ट्रिय सम्बन्ध निकै संवेदनशील र विदेशनीति अति महत्त्वपूर्ण छ । तर ओली सरकारले जारी गरेको विदेशनीति विवादित, अपूर्ण र अमूर्त छ । भौगोलिक अखण्डता, जनताको सार्वभौमिकता र राष्ट्रिय सुरक्षाको प्रत्याभूति गर्ने सुरक्षानीति तथा राष्ट्रिय स्वार्थको संवर्द्धन र संरक्षण गर्दै अन्तर्राष्ट्रिय सम्बन्ध, विदेशनीति र कूटनीतिलाई मार्गनिर्देश गर्नेजस्ता अहं दस्तावेजहरू ओली सरकारले भूमिगत शैलीमा मस्यौदा गरी छापामार शैलीमा जारी गरेको थियो । त्यसैले परिवर्तित राष्ट्रियअन्तर्राष्ट्रिय परिवेशअनुरूप राजनीतिक दल, सरोकारवाला र सम्बन्धित विषयका विज्ञहरूसँगसमेत व्यापक छलफल र परामर्श गरी विदेशनीतिलाई पुनर्परिभाषित, परिमार्जित र अद्यावधिक गर्नुपर्ने घडी आएको छ । नेपालको विदेशनीति र राष्ट्रिय सुरक्षानीतिजस्ता अहं नीतिहरू राष्ट्रिय सहमतिको दस्तावेज हुनुपर्छ र सरकार पनि त्यसैका आधारमा चल्नुपर्छ । यस्तो राजनीतिक संस्कारको विकास गर्न देउवा सरकारले सार्थक पहल गर्नु श्रेयस्कर हुनेछ ।"
सफल समाजका लागि सफल शिक्षक,"सिकाइ प्रक्रियालाई प्रभावकारी बनाउन पर्याप्त शैक्षिक सामग्री चाहिन्छ । अझ दृश्य सामग्रीबाट पढाउँदा झनै फलदायी हुन्छ । राम्रो शिक्षक बन्न विषयवस्तुको ज्ञानसहित सिकाउने कला र प्रविधिको प्रयोग गर्ने क्षमता आवश्यक पर्छ, जसका लागि शिक्षकले आफ्नोतर्फबाट मिहिनेत गनैपर्ने हुन्छ । विद्यार्थीको इच्छा, क्षमता र प्रकृतिअनकूल पठनपाठनको व्यवस्था हुन सके मात्र शिक्षा प्रभावकारी साबित हुन सक्छ । इच्छाविपरीतको सिकाइले कुनै बालक खुसी हुन सक्तैन । बालबालिकाका स्वभाव, रुचि र सिकाइ अवस्थाअनुसार सिकाइविधि अपनाउन सके शिक्षण प्रभावकारी बन्छ । त्यसैले बालबालिकाको सिकाइ अवस्था र सिक्ने तरिकालाई शिक्षकले ख्याल गर्नुपर्छ । विद्यालय जाने नयाँ कुरा सिक्न हो । तर हाम्रा विद्यार्थीलाई पढ्नुको अर्थ परीक्षा पास गर्नु र प्रमाणपत्र लिनु मात्र हो भन्ने लाग्छ । पाठ्यपुस्तक घोकेर परीक्षामा पास हुन्छन् र कक्षा चढ्नुलाई नै ठूलो उपलब्धि ठान्छन् । बालबालिकाले सिकेको ज्ञान व्यवहारमा ढाल्न जान्नुपर्छ । पढाइलाई जीवन र अनुभवसँग जोड्ने प्रयास भएन भने त्यसको कामै छैन । विद्यार्थीले आफ्नो अनुभव र जिज्ञासाबाट पनि धेरै ज्ञान बटुल्छन् । यसर्थ परीक्षामुखी पढाइलाई विस्थापित गर्दै घोकेरभन्दा बुझेर पढ्ने बानी बसाउनुपर्छ ।राम्रानराम्रा धेरै बानी बालबालिकाले आफ्नो परिवारबाट लिएका हुन्छन् । सामाज र विद्यालयले पनि उनीहरूको मनोविज्ञानमा निकै असर गरिरहेको हुन्छ । शिक्षाको केन्द्रविन्दु विद्यार्थी नै हो । शिक्षाले बालबालिकाको प्रतिभालाई प्रस्फुटन गराई तिनमा निहित ज्ञानचक्षुलाई खुलाउन र फुलाउन सक्नुपर्छ । यसका लागि हरेक बालबालिकामा आत्मबल जगाई शैक्षिक वातावरण भयमुक्त बनाउनुपर्छ । पढाइ बालबालिकाले बोल्ने भाषामा हुनुपर्छ । अझ गीतबाट सिकाउन सके झनै राम्रो । पढाइरहँदा बीचमा कुनै रोचक प्रसंगमा रोकेर शिक्षकले यसबारे तिमीलाई के लाग्छ भनेर सोध्ने गरे उनीहरूमा अभिव्यक्ति कलाको पनि विकास हुन्छ । शिक्षकले एकोहरो भट्टाउने पढाइ निष्प्रभावी हुन्छ । बुझेर पढ्ने क्षमता विकास गराउन पनि शिक्षकले विभिन्न रोचक प्रसंग उठाएर बालबालिकाको ध्यान केन्द्रित गराउनुपर्छ । यसले पढाइलेखाइलाई नै रमाइलो बनाउँछ । शिक्षकले पाठ्यक्रममा निर्दिष्ट लक्ष्य पूरा गराउनुका साथै विद्यार्थीको सर्वांगीण विकासमा ठूलो मद्दत गर्छन् । उसले विद्यार्थीको मनोविज्ञान अध्ययन गर्ने, कमजोर विद्यार्थीका अभिभावकसँग छलफल गर्ने, अतिरिक्त क्रियाकलामा सहभागि गराउने, विद्यार्थीको घर र विद्यालयबीचको सम्बन्ध बढाउने पनि गर्नुपर्छ । प्रविधिअनरूप शिक्षण विधि र सिकाइका तौरतरिकाहरू बदलिँदै जानु स्वाभाविकै हो । घरपरिवारको वातावरणले पनि बालबालिकाको शिक्षण सिकाइमा असर पुर्याइरहेको हुन्छ । शिक्षकले यस्ता पक्षको मनन गरेर आफ्ना विद्यार्थीको चौतर्फी विकासमा सहयोग पुर्याउन सक्नुपर्छ । यस्तो गुणयुक्त शिक्षक बन्न प्रथमतः निरन्तर अध्ययनशील हुनु जरुरी छ । यसो गर्ने शिक्षकमा नयाँनयाँ सोच आउँछ, प्रविधिलाई पनि प्रयोग गरी पढाउन सक्छन् । शिक्षकको प्रभाव विद्यार्थीमा धेरै पर्ने हुन्छ । प्रत्येक विद्यार्थीले शिक्षकलाई आफ्नो मार्गदर्शक ठानेको हुन्छ । कति बालबालिकालाई त आमाबुबाभन्दा पनि शिक्षकहरूकै विश्वास बढी लाग्छ, यसर्थ शिक्षक सर्वगुणसम्पन्न हुनुपर्छ भन्ने गरिन्छ । उनीहरूको व्यक्तित्वबाट अप्रत्यक्ष रूपमा विद्यार्थीले धेरै कुरा सिकिरहेका हुन्छन् । शिक्षक विद्यार्थीका लागि हमेसा समर्पित रहनुपर्छ । केवल कोरा सिद्धान्त घोकाएर गुणस्तरीय शिक्षा हासिल हुँदैन, व्यावहारिक पक्षलाई पनि जोड दिनुपर्छ । शिक्षकको गुणस्तर विद्यार्थीले केकति सिके भन्नेले नै निरधारण गर्छ । त्यसैले असल शिक्षक बन्नका लागि सिकाउने तरिकामा नयाँनयाँ प्रयोग गर्नुपर्ने हुन्छ । शैक्षिक उपलब्धिकै भरमा विद्यार्थी सफल भयो भन्न सकिँदैन, सामाजिक र भावनात्मक व्यवहारमा आएको परिवर्तनबाट मात्र गुणस्तरको मापन गर्न सकिन्छ । प्रमाणपत्र वा उच्च अंकले विद्यार्थीको सामाजिक व्यवहारमा परिवर्तन ल्याउने होइन । उसको गुण र व्यवहारमा आएको परिवर्तनले शिक्षाको गुणस्तर मापन गर्ने हो । विद्यार्थीलाई सिकाउँदा सामाजिक र भावनात्मक पक्षमा जोड दिनु जरुरी छ । अनि मात्र साँचो अर्थमा विद्यार्थी सफल भएको मान्न सकिन्छ । विद्यार्थीले आफैंले आफैंलाई बुझ्ने कोसिस गर्नुपर्छ, अनि अनुशासनमा रहन सिक्नु पनि जरुरी छ । अनुशासनबिना प्राप्त ज्ञानको सदुपयोग हुँदैन पनि । यस्ता विषय सिकाउन शिक्षकले मद्दत गर्नुपर्छ । शिक्षक सुधारको संवाहक पनि भएकाले यो उनीहरूको सामाजिक दायित्वभित्र पनि पर्छ । शिक्षाले नै समाजको विकासमा सहयोग गर्ने हो । त्यसैले शिक्षालाई कसरी प्रभावकारी बनाउने भन्नेमा शिक्षक, अभिभावक, विद्यालय प्रशासन तथा शिक्षा हेर्ने सरकारी संयन्त्रहरू चनाखो हुनुपर्छ । यो कार्य चुनौतीपूर्ण पनि छ, तर सबैले आआफ्नो स्थानबाट काम गरे सफलता अवश्य हात लाग्छ ।"
प्रविधि विस्तारसँगै चाहिएको सुरक्षा र विश्वसनीयता,"विगतको स्मरण र कोभिडको ॅदेनदुई दशकअघि मात्रै, विदेशमा बसोबास गर्ने साथीभाइ वा आफन्तले अनलाइन कक्षा लिएको अनि परीक्षा दिएको भनेको सुन्दा अहो, यस्तो पनि सम्भव छ र भन्ने लाग्थ्यो । अझ विदेशमा त घरै बसेर पनि किनमेल गर्छन् रे भन्दा कस्तो प्रविधि आएछ भनेर आश्चर्य मानिन्थ्यो । तर अहिले यो विश्वव्यापी महामारीले सबैलाई यसमा अभ्यस्त पार्दै लगेको छ । हुन त यहाँ पनि इन्टरनेटको प्रयोग सुरु भएसँगै धेरैतिरको पहुँच केही सहज हुँदै गएको अनुभूति भएको थियो । हाम्रो मुलुकमा अझै सुरु नभए पनि विकसित र विकासशील मुलुकहरूमा निषेधित क्षेत्रमा पार्किङ गर्दा होस् या तोकिएको भन्दा बढी गतिमा गाडि गुडाउँदा, जरिवानाको रसिद चालकको निवासमै आइपुग्छ । अनि जरिवाना तिर्नेले पनि घरबाटै हर्जाना बुझाउँछ । यस्ता कुरा केही समयअघिसम्म पनि हामीजस्ता अल्पविकसित मुलुकका नागरिकलाई अनौठै लाग्थ्यो । अझ मजस्ता कैयौं नेपालीलाई स्मरण नै होला, एटीएम कार्ड लिएर त्यसबाटै पहिलो पटक किनमेल गर्दाको क्षण । अहिले नेपालमै यसको प्रयोग धेरै हुन थालेको छ । मभन्दा अघिल्लो पुस्ताले समेत फलफूल र तरकारी किन्दासमेत मोबाइलबाट क्यूआर कोड स्क्यान गरेर पैसा तिर्ने गर्छ ।हाम्रो देशमा ८३ प्रतिशतभन्दा बढी जनसंख्यामा इन्टरनेटको पहुँच विस्तार भैसकेको छ । कोभिडले झन् धेरै नेपालीको इन्टरनेट पहुँच र डिजिटल माध्यमईसेवामा निर्भरता बढाइदियो । जनजीवन अस्तव्यस्त भयो । अर्बौं नागरिक घरमै थुनिएर बसे । रोगले भन्दा भोकले मर्ने स्थितिसम्म आउँदा पनि घरभित्रै बसिरहनुको विकल्प रहेन । यसले गर्दा विगतमा नगरिएका अभ्यास गर्नुपर्ने भयो । कोभिडकै कारण हामी भर्चुअल शिक्षा, ईबैंकिङ, घरबाटै कामलगायतमा अभ्यस्त भइरहेका छौं । गुणस्तरीय शिक्षाका लागि सरकारले सूचना तथा सञ्चार प्रविधि (आईसीटी) डिजिटल उपकरणहरू एकीकृत गर्ने प्रयास थालेको छ । राष्ट्रिय आईसीटी नीति२०१५ र डिजिटल नेपाल फ्रेमवर्क२०१८ जस्ता नीति र कार्यक्रममार्फत गुणस्तरीय शिक्षाका लागि अनुकूल वातावरण बनाउने र नवीन आविष्कारहरूलाई अपनाउने कामहरू पनि भएका छन् ।छिमेकी भारत नै पनि प्रविधिमा निकै अगाडि बढिसक्दा हामी भने कछुवा गतिमै थियौं । अहिले पनि अवस्था त्यति भिन्न भइसकेको त छैन तर बालबालिकाहरू डिजिटाइजेसनमा अभ्यस्त हुँदै छन् । यसले इन्टरनेटको प्रयोगलाई प्रभावकारी बनाउँदै लैजानेछ । यो अवस्था आउनुलाई कतिपयले कोभिडको देन पनि भनिरहेका छन् । पहिले विकसित मुलुकमा उपयोगहीन भएका प्रविधिहरू यहाँ आउँथे भने अब यहीँ नयाँ प्रयोग हुन सक्ने परिस्थिति बन्दै गएको छ । जब केही जानिन्छ अनि न थप खोजी हुन्छ, अहिले त्यही हुन थालेको छ । यस अर्थमा कोभिडले सृजना गरेको चुनौती हाम्रा लागि अवसरमा रूपान्तरण हुन सक्छ । अर्कातिर, सूचना तथा सञ्चार, वित्तीय वा अन्य क्षेत्रमा जस्तै स्वास्थ्य क्षेत्रमा अनुसन्धान, विकास र समान रूपमा प्रविधिको उपयोग नहुनु विडम्बनापूर्ण छ । डिजिटल सुरक्षाको चुनौतीहामी अहिले पनि बाहिर उपयोगहीन भैसकेका सफ्टवेयरहरू प्रयोग गरिरहेका छौं । बैंक तथा वित्तीय संस्थाहरूले समेत यस्ता सफ्टवेयर प्रयोग गरेको देखिन्छ । त्यसै कारण नेपालीको पैसा सुरक्षित हुन नसक्ने, एटीएम मेसिनबाट अन्यले नै पैसा झिकेर लैजानेजस्ता घटनाहरू भएका छन् । यसमा सुधार आवश्यक छ । डिजिटल नेपाल फ्रेमवर्कअन्तर्गत आठ क्षेत्र र असी सेवाहरूमा डिजिटल पहलको आवश्यकता औंल्याइएको छ । इन्टरनेट पहुँचलाई मौलिक हककै रूपमा मान्यता दिएर विस्तार गर्ने र सबै नागरिकको पहुँचमा पुर्याउने आधारभूत काम सरकारले अघि बढाएमा मात्र यो सम्भव हुनेछ ।फाइभजी अवलम्बन, फाइबर उपयोग गर्नेजस्ता सुझावहरू त्यही फ्रेमवर्कभित्र छन् । नेपालजस्तो अल्पविकसित मुलुकले प्रविधिको एजेन्डा र उपयोगलाई सँगै लैजानुपर्ने हुन्छ । यसमा केही हदसम्म काम भइरहे पनि नतिजा खासै आएको छैन । डिजिटल संसाधनलाई ध्यानमा लिएर शिक्षा र प्रविधिमा अघि बढ्न अत्यावश्यक छ । मुलुक डिजिटाइजेसनमा त गयो, सबै क्षेत्र डिजिटाइज हुँदै पनि छ । टेक्नोलोजी, नियामक निकाय र सरकारले संरचनागत पाटोको अडिट गरेर आवश्यक कानुनी व्यवस्था नगरेसम्म डिजिटाइजेसनमा पुग्यौं भन्न सकिन्न । यो सुरक्षित र विश्वसनीय हुनुका साथै सबैमा पहुँच पनि पुग्नुपर्यो । त्यहाँ भएका एप्सहरू नेपाली भाषामै हुन सके जनमानसले सरल ढंगले उपयोग गर्न सक्छ । निश्चित योजना र कार्यान्वयनको पाटोमा दक्ष र इमानदार हुन सकेमा यस्ता विषय अघि बढाउन सकिनेछ । अन्तमा, इन्टरनेटको पहुँच र यसको गुणस्तरलाई नै डिजिटाइजेसनका लागि आधारभूत पूर्वाधारका रूपमा लिइनुपर्छ । हामी ७७ जिल्लामै इन्टरनेट पुगेको छ त भन्छौं तर सहर छोडेर गाउँ पुगेका बालबालिकाका लागि सेवा गुणस्तरीय नभएकै कारण विद्यालय शिक्षा हासिल गर्न कठिन भएको छ । सरकारले दूरसञ्चार सेवाप्रदायक डेटामा आधारित कम्पनीलाई नियमन गर्न पनि उत्तिकै आवश्यक छ । उनीहरूले दाबी गरेजस्तो एमबीपीएस उपलब्ध गराउन सकेका हुँदैनन् । सबै जिल्लामा पुगेको भन्ने तर त्यहाँ सबैमा गुणस्तरीय पहुँच नपुर्याउने गर्नु भएन । विश्वभर ५१ लाखभन्दा बढी मानिसको ज्यान लिइसकेको कोभिडले डिजिटाइजेसन, वर्क फ्रम होमजस्ता संस्कारको विकास गरे पनि यसलाई ध्वंसबाट सृजित प्रविधि उपयोगको व्यावहारिक अभ्यासका रूपमा लिनुपर्छ ।"
ग्लोभ कम्पनीमा बाध्यकारी श्रम कायमै,"(काठमाडौं)  अमेरिकाले कात्तिक १८ देखि मलेसियाको स्मार्ट ग्लोभ ब्रान्डको पञ्जालाई आफ्नो बजारमा प्रवेश गराउन रोक लगाएको छ । सन् २०२१ मा विश्व बजारमा ब्रान्डिङ को उत्कृष्ट अवार्ड पाएको स्मार्ट ग्लोभ उत्पादनमा संलग्न नेपालीसहित विदेशी श्रमिकलाई बाध्यकारी श्रममा लगाइएको भन्दै अमेरिकाले बिक्रीवितरण गर्न रोक लगाएको हो । करारमा तोकिएभन्दा बढी समय काम लगाए, घर फर्कन नदिए, कागजात दुरुस्त नभए, कार्यस्थल श्रमिकमैत्री नभए र कामदार भर्ना प्रक्रियामा म्यानपावर कम्पनीले बढी रकम लिएको भेटिएमा बाध्यकारी श्रमका रूपमा लिने गरिन्छ । अमेरिकाको भन्सार तथा सीमा रक्षा (सीबीपी) का अनुसार स्मार्ट ग्लोभ उत्पादन गर्ने कम्पनी स्मार्ट ग्लोभ कर्पोरेसन, जीएक्स कर्पोरेसन, जीएक्स ३ स्पेसियालिटी प्लान्ट, सिग्मा ग्लोभ इन्ड्रस्टिज र प्लाटिनम ग्लोभमा त्यस्तै बाध्यकारी श्रम भेटिएको छ । यी कम्पनीमा नेपाली र बंगलादेशी श्रमिकको बाहुल्य छ । ग्लोभ कम्पनीमा कार्यरत श्रमिकलाई बाध्यकारी श्रममा लगाएको भन्दै पछिल्लो दुई वर्षदेखि अन्तर्राष्ट्रिय बजारमा मलेसियामा उत्पादित ग्लोभको बिक्रीवितरणमा रोक छ । तर पनि कम्पनीहरूले अझै मर्यादित श्रमको वातावरण बनाउन बेवास्ता गरिरहेका छन् । दुई वर्षअघि नै बाध्यकारी श्रम प्रयोग गरी उत्पादन भएका सामानलाई अमेरिकी बजारमा प्रवेश गर्न दिइएको छैन, सीबीपीका कार्यकारी प्रमुख ट्रोयी मिल्लिरद्वारा जारी विज्ञप्तिमा भनिएको छ, स्मार्ट ग्लोभले हाम्रो मापदण्ड पूरा गर्न चुकेको छ ।अमेरिकाले यसअघि पनि विश्वविख्यात टप ग्लोभद्वारा उत्पादित पञ्जालाई प्रतिबन्ध लगाएको थियो । टप ग्लोभमा मात्रै ५ हजार नेपाली कार्यरत थिए । प्रतिबन्ध लागेपछि टप ग्लोभले श्रमिक भर्ना प्रक्रिया र श्रमिकको आवासीय व्यवस्थामा क्रमशः परिवर्तन गर्दै आएको थियो । कोभिडपछि ग्लोभ कम्पनीहरूले श्रमिकलाई झन् लामो समयसम्म काममा लगाएको र स्वदेश फिर्नबाट रोक लगाएको खुलेको छ । कोभिडपछि घर जानै पाइएको छैन, दैनिक १२१४ घण्टा काम गरिररहेका छौं, स्मार्ट ग्लोभमा कार्यरत सुर्खेतका दमन बुढाले भने, कम्पनीले मान्छे ल्याउन पाएको छैन । बरु तलब बढाइदिन्छु भनेर पठाएको नै छैन ।मलेसियाको रबरग्लोभ उत्पादक एसोसिएसन (मार्गमा) का अनुसार ग्लोभ उत्पादन क्षेत्रमा झन्डै ७५ हजार श्रमिक कार्यरत छन् । तीमध्ये ४५ हजार विदेशी छन्, जसमा २० हजार नेपाली श्रमिक छन् । मार्गमाका अध्यक्ष सुप्रमानियम सानमुगामका अनुसार कोभिडपछि भने यो क्षेत्रमा ठूलो श्रमिक संकट परेको छ । हामीसँग उत्पादन क्षमता छ तर पर्याप्त श्रमिक छैनन्, सानमुगामले हालै विज्ञप्ति जारी गर्दै भनेका थिए, स्थानीयस्तरबाट माग आपूर्ति गर्न सक्ने अवस्था छैन । श्रमिक उपलब्ध नभएपछि ग्लोभ कम्पनीहरूले करार अवधि सकिएका श्रमिकलाई नवीकरण गर्न दबाब दिइरहेको भेटिएको छ । ग्लोभ कम्पनीमा कार्यरत श्रमिकमाथि अध्ययन गर्दै आएका आप्रवासन मामिला विज्ञ एन्डी हलले अमेरिकी प्रतिबन्धले नेपालीसहित आप्रवासी श्रमिकको सुरक्षा र हितका लागि थप मद्दत पुगेको बताए । ग्लोभ कम्पनीहरूले श्रमिकलाई व्यवस्थित ढंगले शोषण गरिरहेको भेटेको छु, उनीहरूलाई बँधुवा ऋणको पासोमा फसाइएको छ, कागजात खोसेर राखिएको छ, लामो समयसम्म काममा खटाइएको छ, बसाइ र कार्यस्थलको अवस्था दयनीय छ, मलेसिया र काठमाडौंमा रहेर अध्ययन गरिरहेका एन्डीले भने, यस्तो खालको प्रतिबन्धले श्रमिकको भर्ना शुल्क फिर्ता गर्न दबाब पुग्छ । श्रमिकको जीवनयापन र कार्यक्षेत्रको वातावरणमा परिवर्तन हुन्छ । त्यस्तै ठूला ग्लोभ कम्पनीहरूले भर्ना शुल्कबापत लिएको झन्डै १२ करोड डलर श्रमिकलाई फिर्ता गर्नुपर्ने पनि देखिएको छ । एन्डीका अनुसार केही रोजगारदाता कम्पनीले भने त्यस्तो रकम फिर्ता गर्न थालेका छन् । एनसेल, टप ग्लोभ, डब्लूआरपी एसिया प्यासिफिक, हार्टालेगा होल्डिङ्स र रिभरस्टोन होल्डिङ्सले श्रमिकको भर्ना शुल्क फिर्ता दिइरहेका छन् । नेपालबाट म्यानपावर कम्पनीलाई रकम कबोल गरेका श्रमिकलाई रकम फिर्ता गरिरहेका छन् तर त्यसको विस्तृत विवरण हामीलाई दिएका छैनन्, मलेसियाका लागि श्रम काउन्सिलर दीपक ढकालले भने । एनसेलले एक पटक नेपालसहित विभिन्न देशका दूतावासका प्रतिनिधि बोलाएर रकम फिर्ता दिन थालेको औपचारिक जानकारी दिएको थियो । एनसेलले प्रत्येक श्रमिकसँग चार हजार रिंगेट (झन्डै १ लाख १२ हजार रुपैयाँ) लागत शुल्क दिने गरी सम्झौता गरेको नेपाली दूतावासले जनाएको छ । हाम्रो उपस्थितिमा एनसेलले श्रमिकसँग सेप्टेम्बर र आउँदो जनवरी महिनाको तलबमा थप गरी ४ हजार रिंगेट फिर्ता गर्न हस्ताक्षर गरेको छ, श्रम सहचारी प्रकाश पन्थीले कान्तिपुरसँग भने । एनसेलमा दुई सय नेपाली कार्यरत छन् । टप ग्लोभले प्रत्येक नेपाली श्रमिकलाई १५ सय डलर (झन्डै १ लाख ७८ हजार रुपैयाँ) सम्म लागत खर्च फिर्ता गरिरहेको छ । कम्पनीले बंगलादेशबाट आएका श्रमिकलाई भने चार हजार ८ सय डलरसम्म फिर्ता गरेको छ । नेपालभन्दा बंगलादेशबाट जाने श्रमिकको लागत खर्च उच्च छ । गत अगस्टमा टप ग्लोभले श्रमिकलाई भर्ना शुल्कबापत १२८ मिलियन डलर फिर्ता गरिसकेको जनाएको थियो । त्यस्तै अर्को ठूलो कम्पनी डब्लूआरपी एसिया प्यासिफिकले ५० लाख अमेरिकी डलर फिर्ता गर्ने बताएको छ । जसअनुसार श्रमिकले ४ हजार ५ सय ४७ देखि १६ हजार ५४ रिंगिटसम्म प्राप्त गर्नेछन् तर रकम फिर्ताको समयावधि धेरै राखिएको छ । डब्लूआरपीमा ६ सयभन्दा बढी नेपाली कार्यरत छन् । हार्टालेगा होल्डिङ्सले पनि ४ करोड रिंगिटबराबर रकम श्रमिकलाई फिर्ता गर्ने जनाएको छ । रिभरस्टोन होल्डिङ्स कम्पनीले भर्ना शुल्कबापत तिरेको ३४ लाख रिंगिट जुलाई ३१ सम्ममा भुक्तानी गरिसकेको दाबी गरेको छ । ती कम्पनीले प्रत्येक महिना तलबमा थपेर रकम फिर्ता गरेको जनाएका छन् । कम्पनीले शून्य लागत नीतिअनुसार श्रमिकलाई ल्याउन प्रतिबद्ध भए पनि दलालको चंगुलमा फसेका श्रमिकले तिरेको रकम आफूहरूले भुक्तानी गर्ने जनाएको छ ।मलेसियाका लागि नेपाली राजदूत उदयराज पाण्डेले पछिल्लो समय ग्लोभ उत्पादन गर्ने कम्पनीलाई श्रमिकले नेपालमा तिरेको खर्च फिर्ता गर्न दबाब परेको देखिएको बताए । केही कम्पनीले कति रकम फिर्ता गर्ने जानकारी हामीलाई दिएका छन् तर सबैले दिएका छैनन्, पाण्डेले कान्तिपुरसँग भने, मलेसियाले श्रमिकको लागत शुल्क रोजगारदाताले नै व्यहोर्ने भनेर जिम्मा लिएको छ । त्यसको कार्यान्वयन रोजगारदाता कम्पनीले गर्नुपर्छ । यसले रोजगारदाता र श्रमिक दुवै पक्षलाई फाइदा गर्छ ।आप्रवासी मामिला विज्ञ हलका अनुसार नेपाल र मलेसियाका सरकार श्रमिकलाई शोषणबाट जोगाउन चुकिरहेका बेला अन्तर्राष्ट्रिय बजारको हस्तक्षेपले श्रमिकका अधिकार स्थापित गर्न बाटो खोलेको छ । स्मार्ट कम्पनीमा कार्यरत श्रमिकको लागत खर्च भुक्तानी गर्नैपर्ने बाध्यता अब कम्पनीलाई छ, उनले भने, अब ग्लोभ कम्पनीहरूले नेपालबाट श्रमिक भर्ना गर्दा शून्य लागतमा गर्नुपर्छ । होइन भने उसद्वारा उत्पादित ग्लोभले अन्तर्राष्ट्रिय बजार पाउँदैन ।"
शौचालयको पानी खाएर बाँचें,"(काठमाडौं)  साढे दुई महिनाभन्दा धेरै भइसक्यो २५ वर्षीया लक्ष्मी (नाम परिवर्तन) ओछ्यानमै थला परेको । शरीरभरको चोट, भाँचिएको बायाँ हात र खुट्टाको दुखाइले उनी ती नारकीय दिन भुल्न सक्दिनन् । अनि त घाउचोटको दुखाइसँगै मन पनि कुँढिन्छ । ज्यालादारीको कमाइले चार वर्षीया छोरी हुर्काइरहेकी उनको दाम्पत्य जीवनमा कोरोना संक्रमण र लकडाउनले आर्थिक संकट थपिदियो । तिनै दिनमा उनलाई भाउजू नाता पर्ने काभ्रेपलाञ्चोक चौरी देउराली७ की मनगोरी तामाङले वैदेशिक रोजगारका लागि ओमान पुर्याइदिने सपना देखाइन् । १२ कक्षा पढेकी लक्ष्मीलाई लाग्यो एकाध वर्ष बसेर कमाउन सके छोरीको भविष्य सपारुँला । छोरीलाई माइतीमा आमाको जिम्मा लगाएर उनी २०७७ मंसिर २९ गते भाउजूले भनेअनुसार नक्साल पुगिन् । बौद्धकै एक होटलमा बसेर सर्लाही हुँदै भारतको नयाँदिल्लीस्थित एक होटलमा पुर्याइयो । भोलिभोलि भन्दाभन्दै १५ दिन त्यही होटलमा बसिन् । उक्त होटलमा उनीजस्तै अरू नेपाली युवती पनि थिए । लक्ष्मीले घर फर्काइदिन कर गरेपछि अर्को होटलमा सारियो । त्यहाँ पनि उनलाई १५ दिन राखियो । भर्खरका युवतीलाई छुट्टै, वयस्कलाई छुट्टै राख्थे, उनले सुनाइन्, पुरुषसँग अनैतिक कामसमेत लगाएको देखें । एक महिना बितेपछि लक्ष्मीलाई भिसा आएको बताइयो । भोलिपल्टै उनी ओमानको राजधानी मस्कट पुगिन् । मनगोरीले भनेअनुसार उनलाई लिन रीता खाती नामकी अधबैंसे महिला आएकी थिइन् । रीताले एक रात उनलाई आफैंसँग राखिन् र भोलिपल्टै मस्कट अल राइडा नामक कम्पनीमार्फत एक ओमानीको घरमा काम गर्न पठाइन् । त्यसपछि लक्ष्मीका दुःखका दिन सुरु भए । खाना पकाउनुका साथै ८ वटा कोठा र शौचालय सफा गर्नुपर्थ्यो । कुहिएको र बच्चाले छाडेको जुठो खाना दिन्थे, उनले ती दिन सम्झिइन् । दैनिक १८ घण्टाको कामले लक्ष्मीलाई फतक्कै गलाउँथ्यो । त्यो भन्दा धेरै भोको पेटले सताउँथ्यो । कैयौंपटक पेटमा पटुका कसेर पनि काम गरेको उनले सुनाइन् ।काम थालेको २५ दिनमै लक्ष्मी बिमारी भइन् । कामै गर्न नसक्ने भए पनि त्यतिका दिनको पारिश्रमिक नदिई घरधनीले कम्पनीमा फिर्ता पठाइदिए । लक्ष्मी आठ दिन कम्पनीमै बसिन् । त्यसपछि उनलाई अर्को घरमा पठाइयो । कामको चाप र उचित खानपानको अभावमा लक्ष्मी दुई महिनापछि फेरि बिरामी परिन् । टाउको, खुट्टा दुख्ने र बेहोस हुने समस्या देखियो । त्यसपछि उनलाई घरधनीले कम्पनीमै फिर्ता पठाइदिए । बारम्बार बिरामी परेपछि नेपाल पठाइदिन लक्ष्मीले हारगुहार गरिन् । तर उनको कुरा कसैले सुनेन । कम्पनीका मान्छेले उनलाई ४५ लाख रुपैयाँ तिरेमात्रै नेपाल फिर्ता पठाइदिने बताउन थाले । मासिक ११ सय रियाल दिने सर्तमा उनलाई कम्पनीले काममा लगाएको थियो । तर तीन महिनाको पारिश्रमिक पनि कम्पनीले दिएन । अनि न नयाँ काम न स्वदेश फिर्ती । कम्पनीले लक्ष्मीलाई बन्धक बनाएर राख्न थाल्यो । कम्पनीले उनलाई दिनको एक छाक खाना दिन्थ्यो । पर्याप्त खानेपानी नपाएपछि उनी शौचालयको पानी पिएर प्यास मेट्थिन् । मसँग बचेखुचेको पैसा र मोबाइल पनि रीता खातीको पाकिस्तानी श्रीमान्ले खोसिदियो, उनले भनिन् । शौचालयसहितको एउटा कोठामा गुम्सिनुपर्दा उनी बेलाबेला चिच्याउँथिन् । तर पाकिस्तानी आएर उनलाई कुटपिट गर्थे र जबर्जस्ती सम्बन्ध राख्न खोज्थे । पाकिस्तानीले टाउकोमा जुत्ताले पिट्थ्यो अनि रीताले हिल जुत्ताले शरीरमा टेक्थिन्, भक्कानिँदै लक्ष्मीले सुनाइन्, घाँटीमा समातेर हुत्याउँथे । त्यसैले म कसैले कोठाको ढोका खोल्दा पनि तर्सिने भइसकेकी थिएँ । पीडैपीडाका एक दिन उनलाई कसैले झ्यालबाहिर हुत्याइदियो । चार तलामुनि खसिन् । सायद भाग्य बलियो रहेछ, पहिलो तलाको एसीको तारमा अड्किएर खस्दा उनलाई कम चोट लाग्यो । त्यसपछि के भयो मलाई थाहा भएन । होसमा आउँदा अस्पतालमा रहेछु, उनले सम्झिइन् । आफू फस्ने डरले रीताले नै दूतावासलाई खबर गरेको लक्ष्मीले सुनाइन् । ६ दिन लामो उपचारबाट थोरै तंग्रिएपछि बल्लतल्ल लक्ष्मीलाई नेपाल आउने बाटो खुल्यो । उनलाई फर्काउन दूतावासले ट्राभल डकुमेन्ट बनाएर सहजीकरण गर्यो । भदौ १८ मा नेपाल फर्केपछि लक्ष्मी उपचारका निम्ति ट्रमा सेन्टर पुगिन् । तीन साता लामो उपचारबाट थोरै बिसेक भएपछि उनी घर पुगिन् । चिकित्सकहरूले उनलाई अझै ६७ महिना आराम गर्न सुझाएका छन् । घर पुगेको केही दिनमै लक्ष्मीले प्रहरीको मानव बेचबिखन ब्युरोमा कात्तिक ९ मा जाहेरी दिइन् । त्यही जाहेरीका आधारमा कात्तिक १२ मा प्रहरीले ४५ वर्षीया मनगोरी तामाङलाई काभ्रेपलाञ्चोक चौरी देउराली गाउँपालिका७ बाट पक्राउ गर्यो । मनगोरीलाई पुर्पक्षका लागि थुनामा राखेर थप अनुसन्धान अगाडि बढाएको प्रहरीले जनाएको छ ।"
जाँगरिला ज्यागर,"अमेरिकाको अट्लान्टास्थित मर्सिडिज बेन्ज रंगशालामा गीत प्रस्तुत गर्दै रोलिङ स्टोन्स ब्यान्डका गायक मिक ज्यागर । ॅनो फिल्टर नामक यात्राअन्तर्गत ब्यान्डले शुक्रबार सांगीतिक प्रस्तुति दिएको हो । ६ दशकदेखि गायनका साथै गीत लेखन, अभिनय र फिल्म निर्माणमा पनि उत्तिकै सक्रिय ज्यागर ७८ वर्ष पुगिसकेका छन् । उनी १९६२ मा स्थापित रक ब्यान्ड रोलिङ स्टोनका संस्थापक हुन् । बेलायतको केन्टमा जन्मिएका ज्यागर हाल अमेरिकामा बस्दै आएका छन् । ब्यान्डले टेक्सासपछि सोमबार मिसिगन र मंगलबार फ्लोरिडामा आफ्नो प्रस्तुति दिँदैछ र यसका लागि ज्यागर युवा कलाकार जत्तिकै सक्रिय छन् । तस्बिर ः एपी"
'संकलित गद्यरचना लाई अरनिको पुरस्कार,"ललितपुर (कास) कवि हरि अधिकारीको संकलित गद्यरचना कृतिले २०७७ को अरनिको अन्तर्राष्ट्रिय साहित्य पुरस्कार पाएको छ । गैरआवासीय नेपाली संघको भाषासाहित्य, संस्कृति तथा सम्पदा प्रवर्द्धन समितिले राष्ट्रिय विभूति अरनिको नाममा स्थापना गरेको २ लाख रुपैयाँ राशिको पुरस्कार पहिलो पटक अधिकारीको कृतिलाई प्रदान गरिएको हो ।संस्कृतिविद् सत्यमोहन जोशी निवासमा भएको समारोहमा एनआरएनका पूर्वअध्यक्ष जीवा लामिछानेले अभिलेखबद्ध पहिलो एनआरएन सदस्यका रूपमा विभूति अरनिकोलाई मान्न सकिने भनेर संस्कृतिविद् जोशीले दिएको सुझावअनुसार यो पुरस्कारको नामकरण गरिएको बताए । रुसबाट १८ वर्षअघि सुरु भएको एनआरएनए आज विश्वका ८५ देशमा विस्तारित भइसकेको भन्दै लामिछानेले गैरआवासीय हैसियतमा बाहिरी विश्वमा बसेर नेपाली भाषासाहित्यमा सिर्जनागत योगदान दिनेलाई हरेक वर्ष अरनिको साहित्य पुरस्कार प्रदान गरिने जानकारी दिए । पुरस्कृत व्यक्तित्वबारे टिप्पणी गर्दै उनले आफूलाई सही लागेका कुरा निर्भीक भएर लेख्ने अर्थमा हरि अधिकारी एउटा ब्रान्ड भएको बताए । समारोहमा संस्कृतिविद् जोशीले लेखक अधिकारीलाई पुरस्कार हस्तान्तरण गरेका थिए ।ध्रुवचन्द्र गौतम संयोजकत्वमा रहेको पुरस्कारको निर्णायकमा ज्ञानू पाण्डे, हरिराज भट्टराई र नयनराज पाण्डे सदस्य थिए । तेह्रौं शताब्दीमा चीनमा गएर नेपाली वास्तुकलाको ख्याति फैलाउने पाटन, ललितपुरका कलाकार अरनिकोका नाममा अन्तर्राष्ट्रिय साहित्य पुरस्कार स्थापना गरिएकोमा संस्कृतिविद् जोशीले प्रसन्नता व्यक्त गरेका थिए ।"
विद्युतीय सवारी कारखाना खोल्न चिनियाँ प्रस्ताव,"(बेइजिङ)  चीनले नेपालमा विद्युतीय सवारी उत्पादन कारखाना खोल्न चासो देखाएको छ । पहिला अल्पकालीन योजनाअनुरूप चिनियाँ विद्युतीय सवारी नेपालमा निर्यात गरेर परीक्षण गर्ने र सफल भएपछि दीर्घकालीन रूपमा अघि बढ्न चाहेको क्वाङ्सी स्वायत्त प्रान्तस्थित अधिकारी र इलेक्ट्रोनिक कम्पनीहरूले बताए । पहिला नेपाली बजार परीक्षण गरी हेर्छौं । दीर्घकालीन योजनाका रूपमा नेपालमै विद्युतीय सवारीसाधन उत्पादन कम्पनी खोल्ने चाहना छ, उनीहरूले भने । क्वाङ्सीका प्रान्तीय वैदेशिक मामिला कार्यालयका महानिर्देशकको निमन्त्रणामा क्वाङ्चौस्थित नेपाली महावाणिज्यदूतावासको प्रतिनिधिमण्डलले शुक्रबार निकटवर्ती क्वाङ्सीको आर्थिक तथा सांस्कृतिक भ्रमण गरेको थियो । नेपाली टोलीसँगको भेटमा क्वाङ्सी वैदेशिक मामिला कार्यालय नाननिङ, छतुका महानिर्देशक श तोङ लोङ, ल्युचौ नगरपालिका सरकारका उपमेयर ल्यु फुयुनहोङसहित चिनियाँ अटोमोबाइल उद्योगका प्रतिनिधि सहभागी थिए । चिनियाँ अधिकारीहरूले नवीन ऊर्जा प्रवर्द्धनका लागि नयाँ नीति जारी गरिएको सुनाउँदै विद्युतीय सवारीसाधनलाई विदेश निर्यात गर्न चीन आतुर रहेको बताए । हाल नवीन ऊर्जावाहन नीति, उद्योग स्थापना तथा अनुसन्धान, बिक्री, निर्यात, चार्जिङ स्टेसनलगायत नयाँ नीति जारी गरिएको छ । यसले सम्भावनाका अनेक ढोका खोलेको छ, उनीहरूले भने । चीनस्थित नेपाली व्यापारीहरूसमेत संलग्न भ्रमण टोलीले क्वाङ्सीस्थित अटोमोबाइल ग्रुप, साइकजीएमवुलिङ अटोमोबाइल्स को लिमिटेडलगायतमा पनि भ्रमण गरेको थियो । नेपालमा पर्याप्त विद्युतीय संसाधन रहेकाले इलेक्ट्रिक भेहिकलको विकास गर्ने योजना रहेको महावाणिज्यदूत हरिशरण पुडासैनीले सुनाए ।हालै नेपाल सरकारले बजेटमार्फत विद्युतीय सवारी साधन उत्पादन एवम् एसेम्बलिङ गर्ने विश्वका उत्कृष्ट ब्रान्डका कम्पनीलाई उद्योग स्थापना गर्न आकर्षित गर्ने, सवारीसाधनमा प्रयोग हुने विभिन्न प्रकारका सहायक सामग्री उत्पादन स्वदेशमै गरी रोजगारी सिर्जना गर्ने तथा त्यस्ता कम्पनीलाई कर सहुलियतका साथै जग्गासमेत निःशुल्क लिजमा उपलब्ध गराउने घोषणा गरेको छ ।क्वाङ्सी स्वायत्त क्षेत्रस्थित औद्योगिक क्षेत्रहरूको भ्रमण गरेपछि ल्युचौ नगर सरकारसँगको आर्थिक कूटनीतिक भेटघाटमा नेपालमा विद्युतीय सवारी उत्पादन कम्पनी स्थापनाका सम्बन्धमा छलफल भएको कन्सुलेट कुञ्जन शाहले कान्तिपुरलाई बताए । सवारी साधन उत्पादकका तर्फबाट नेपालमा लगानी गर्न केकस्तो वातावरण छ, लगानी नीति र ध्यान दिनुपर्छ भन्नेबारे चासो राखिएको छ, शाहले भने । चीनको बेल्ट एन्ड रोड परियोजनाले धेरै अवसर ल्याएको र हालसम्म नेपालमा कुनै विद्युतीय सवारी कारखाना नभएको महावाणिज्यदूत पुडासैनीले जानकारी दिए । नेपालमा पेट्रोलियम सवारी साधनको तुलनामा विद्युतीय सवारी निकै कम रहेको अन्तर्राष्ट्रिय नेपाली युवा महासंघ (फिने), चीनका अध्यक्ष दिलबहादुर कठायतले बताए । त्यसैले विद्युतीय सवारी खपतका लागि नेपाली बजार राम्रो हुने उनको भनाइ छ ।"
आयात बढेसँगै हुन्डी पनि फस्टायो,"(काठमाडौं)  बढ्दो आयातसँगै अनौपचारिक रूपमा पैसा ओसारपसार गर्ने हुन्डीलगायत माध्यम फस्टाएको बैंकरहरूले बताएका छन् । यी माध्यममार्फत पैसा बाहिरिएकाले वित्तीय प्रणालीमा निक्षेप घटिरहेको उनीहरूको भनाइ छ । वित्तीय प्रणालीमा तरलता समस्या र समाधानका उपाय सम्बन्धमा शुक्रबार अर्थमन्त्री जनार्दन शर्मासँगको छलफलमा बैंकरहरूले यस्तो दाबी गरेका हुन् । बैंक तथा वित्तीय संस्थामा निक्षेप घटिरहेको कारणबारे खोतल्दा वाणिज्य बैंकका प्रमुख कार्यकारी अधिकृतहरूले हुन्डीमार्फत पैसा मुलुकबाट बाहिरिएको बताएका हुन् । आयात बढ्दा न्यून बीजकीकरणमार्फत सामान आयात गर्ने क्रम बढेको र तीमध्ये धेरैजसो सामग्रीको भुक्तानी हुन्डीमार्फत हुने गरेको देखिन्छ, छलफलमा सहभागी एक प्रमुख कार्यकारी अधिकृतले भने, यसरी धेरै पैसा (पुँजी) बाहिरिएको सुन्नमा आएको छ । नेपालमा यस्तो प्रवृत्ति नयाँ नभई वर्षौंदेखि चल्दै आएकाले त्यसलाई तत्काल रोक्न नसके नियन्त्रणको प्रयास थाल्नुपर्ने ती अधिकारीको भनाइ छ । अहिले हरेक दिन बैंकमा निक्षेप घट्नुको कारण यही हो, ती अधिकारीले थपे, नत्र निक्षेप घट्नुपर्ने कुनै कारण छैन । राजस्व छल्नका लागि व्यापारीले सामानको मूल्य कम देखाउने र बाँकी पैसा हुन्डीमार्फत पठाउने क्रमले निषेधाज्ञापछि तीव्रता पाएको ती अधिकारीको दाबी छ । सरकारले नीतिगत व्यवस्थामार्फत त्यस्ता गतिविधि नियन्त्रण गर्नुपर्छ, उनले भने । आयातलगायत बाह्य क्षेत्र खुला हुँदा नेपालमा हुन्डीलगायत पैसा पठाउने अनौपचारिक माध्यम सक्रिय हुनु स्वाभाविक भएको राष्ट्र बैंकका पूर्वकार्यकारी निर्देशक नरबहादुर थापाले बताए । विदेश जाँदा मानिसले साथमा लैजान पाउने विदेशी मुद्राले उनीहरूको आवश्यकता पूरा गर्न नसक्ने वा आफूले लान चाहेको रकम लैजान कानुनले नदिने भएकाले यस्ता गतिविधि बढ्दै गएको उनको भनाइ छ । नेपालको संरचना नै त्यस्तै छ, बाह्य क्षेत्रसँगको सम्बन्ध बढेसँगै यस्ता गतिविधि बढिहाल्छन्, थापाले भने, खासगरी अध्ययन, भ्रमण, न्यून बीजकीकरण, बहुमूल्य धातुको गैरकानुनी ओसारपसारलगायतमा हुन्डीको प्रयोग बढेको देखिन्छ । यस्ता गतिविधि तत्कालै रोक्न अप्ठ्यारो हुने भएकाले चरणबद्ध रूपमा सुधार गर्दै जानुपर्ने उनको सुझाव थियो । नेपालको पुँजीगत खाता पूर्ण परिवर्त्य नभएको अवस्थामा यस्ता गतिविधि धेरै हुने उनले बताए । पछिल्ला सातामा बैंक तथा वित्तीय संस्थामा निक्षेप घटिरहनु, निषेधाज्ञा खुलेपछि पनि रेमिट्यान्स आप्रवाहमा कमी आउनुलगायत तथ्यले पनि हुन्डीमार्फत पुँजी पलायन भएको पुष्टि हुने जानकारहरूको भनाइ छ । रेमिट्यान्स पाउने (नेपाल) र पठाउने (विदेशी राष्ट्र) देशमा निषेधाज्ञा हुँदाको महिनाको तुलनामा निषेधाज्ञा खुलेका महिनामा रेमिट्यान्स घट्ने गरेको राष्ट्र बैंकका प्रतिवेदनहरूले पनि देखाएका छन् । निषेधाज्ञा खुलेको समयमा केही रेमिट्यान्स कम्पनीहरूले विदेशमा संकलन गरेको विदेशी मुद्रा नेपालमा नल्याएर उतै राख्ने गरेको पनि राष्ट्र बैंकले भेटाएको छ । मानिस आउने क्रम बढेकाले सुनलगायत जिन्सी ल्याउने क्रम बढेको, हुन्डीमार्फत पैसा आउन थालेकोलगायत कारण बैंकिङ प्रणालीबाट आउने रेमिट्यान्स घटेको जानकारहरूको भनाइ छ । बैंकरहरूले अर्थमन्त्री शर्मासँग रोजगारीका लागि विदेश जाने कामदारले अनिवार्य रूपमा बैंक खातामार्फत पैसा पठाउने व्यवस्था गर्न पनि माग गरेका छन् । उक्त व्यवस्था अनिवार्य नभएकाले धेरै राष्ट्रबाट नेपालीहरूले हुन्डीमार्फत रेमिट्यान्स पठाउने गरेको तथ्यका आधारमा बैंकरहरूले यस्तो सुझाएका हुन् । राष्ट्र बैंकले सार्वजनिक गर्ने मासिक तथ्यांकअनुसार रेमिट्यान्स आप्रवाह र सुनको आयातबीच प्रत्यक्ष सम्बन्ध देखिन्छ । अवैध रूपमा धेरै सुन भित्रिएका दिनमा रेमिट्यान्स आप्रवाह घट्ने र यस्ता घटनामा कमी आएका बेला रेमिट्यान्स आप्रवाहमा सुधार हुने गरेको पाइन्छ ।गत जेठ र साउनमा औसतभन्दा कम रेमिट्यान्स भित्रियो । त्यसअघि निषेधाज्ञाका बेला भने रेमिट्यान्स बढेको थियो । हुन्डी कारोबारीको व्यापकता र सुनलगायत बहुमूल्य धातुको अवैध कारोबारको असर रेमिट्यान्समा पर्न थालेको राष्ट्र बैंककै अधिकारीहरूकै विश्लेषण छ ।अवैध रूपमा सुनको कारोबार बढ्न थालेपछि रेमिट्यान्स आप्रवाह घट्ने राष्ट्र बैंकका एक अधिकारीले बताए । सुनको अवैध कारोबार बढ्नु मात्रै रेमिट्यान्स घट्नुको कारण त होइन, एक महत्त्वपूर्ण कारण भने हो, ती अधिकारीले भने । रोजगारीका लागि विदेश गएका नेपालीले घर फर्किंदा सुनलगायत बहुमूल्य जिन्सी पनि साथै लिएर आउने र उक्त सुनको अवैध कारोबार हुँदै आएको जानकारहरू बताउँछन् । यो पनि रेमिट्यान्स घट्ने कारण भएको उनीहरूको भनाइ छ । केही हदसम्म सुनको अवैध कारोबार भएको पनि सुन्न पाइन्छ, ती अधिकारीले भने, यसको अर्थ सुनको अवैध कारोबार र रेमिट्यान्स आप्रवाहको उल्टो सम्बन्ध देखिन्छ ।"
एयर बबल हटाउँछौं,"(नयाँदिल्ली)  कोभिडका कारण नेपाल र भारतका नागरिकलाई मात्रै सीमित उडान अनुमति दिइएको एयर बबल हटाइने भएको छ । भारतीय सिभिल एभिएसन मन्त्री ज्योतिरादित्य एम सिन्धियाले बबल अवधारणामा आधारित उडान हटाई दुवै देशको मागका आधारमा उडान खुला गर्न सकिने बताए । नयाँदिल्लीस्थित राजीव गान्धी भवन सफदरगन्ज भवनमा नेपालका पर्यटनमन्त्री प्रेमबहादुर आलेसँगको भेटमा शुक्रबार भारतीय सिभिल एभिएसनमन्त्री सिन्धियाले यस्तो बताएका हुन् ।नेपाल र भारतबीच एक वर्षयता एयर बबल अवधारणामा काठमाडौं र दिल्लीका लागि मात्रै उडान हुँदै आएको छ । हाल दुवै देशका ध्वजावाहक वायुसेवाले दिनमा एकएक उडान गर्दै आएका छन् । भारतले २०७६ चैतपछि रोकिएका काठमाडौंमुम्बई, काठमाडौंबैंग्गलोर, काठमाडौंकोलकाता, काठमाडौंबनारस उडान हालसम्म पनि सुरु गराएको छैन । दुई मन्त्रीबीचको छलफलमा पर्यटनमन्त्री आलेले दिल्लीकाठमाडौं रुटमा नेपाल यात्रुको मागअनुसार उडान संख्या बढाउन चाहेको उल्लेख गर्दै मन्त्री सिन्धियालाई मुम्बई र बैंग्लोर उडान पनि सुरु गराइदिन आग्रह गरेका थिए । पर्यटनमन्त्री आलेलाई एभिएसनमन्त्री सिन्धियाले अब केही महिनामै एयर बबल हटाउन सकिने जवाफ दिएका थिए । नेपाललाई भारतलगायत मध्यपूर्व र पश्चिमी मुलुकसँग जोड्ने पश्चिमतर्फको हवाई रुट लिमा६२६ लाई दुईतर्फी बनाउन पनि मन्त्री आलेले आग्रह गरेका थिए । काठमाडौंबाट पश्चिमतर्फ उड्ने जहाज महेन्द्रनगरमाथि हुँदै यो रुटबाट दिल्ली, दोहा, इस्तानबुल जान पाउँछन् । तर यी गन्तव्यबाट यही रुट भई महेन्द्रनगरमाथिको आकाश भएर काठमाडौं छिर्न जहाजले पाउँदैनन् । यसअघि २०७५ असारमा भारतले यो रुटलाई दुईतर्फी बनाउन सहमतिपत्रमा हस्ताक्षर गरेको थियो । तर तीन वर्ष बितिसक्दा पनि सहमति कार्यान्वयनमा आएको छैन । हामी चाँडै भैरहवा विमानस्थल प्रधानमन्त्रीबाट उद्घाटन गराउँदै छौं, लिमा६२६ रुटलाई दुईतर्फी बनाउन तपाईंको सहयोग चाहियो, मन्त्री आलेले भने । शुक्रबार अपराह्न मात्रै एक दिनका लागि नयाँदिल्ली उत्रिएका मन्त्री आलेले उनीसँग भेट्नुअघि पर्यटन राज्यमन्त्री अजय भट्टसँग भेटवार्ता गरेका थिए ।"
पाल्पाली ढाका जोगाउन छुट्टै ब्रान्डिङ,"(पाल्पा)  जिल्लाकी ८४ वर्षीया पूर्णमाया महर्जनलाई पाल्पाली ढाकाको इतिहास मेटिने चिन्ता छ । हुन त यस्ता उद्योग सञ्चालन गर्ने सबैको चिन्ता यस्तै छ । त्यसैले पहिचान कायम राख्न ब्रान्डिङ को तयारी गरिएको छ । २०१५ सालमा पूर्णमायाका श्रीमान् स्वर्गीय गणेशमानले पाल्पाली ढाका भित्र्याएका हुन् । श्रीमान्ले दुःख गरेर भित्र्याएको प्रविधिको साख जोगाउने जिम्मा हामी सबैको हो, पाल्पाली ढाका संघकी अध्यक्षसमेत रहेकी पूर्णमायाले भनिन्, यसका लागि अहिलेका उद्योगीहरूले साथ दिनुपर्छदिइरहनुभएको छ । पूर्णमायाको चिन्ता पाल्पाली र बाहिरको अलग्गै पहिचान दिएर बिक्री गर्नुपर्ने भन्नेमा छ । ढाका पसलमा पुग्ने ग्राहकलाई कुन पाल्पाली र कुन बाहिरको हो भन्ने जानकारी नदिँदा ठगिएका छन् । त्यसैले महर्जनले जहिले पनि पाल्पालीको पहिचान जोगाउनुपर्ने सुझाव दिँदै आएकी छन् । ढाका कपडालाई ब्रान्ड बनाएर बजारमा आउँदा उपभोक्ताले गुणस्तर पहिचान गर्न सक्छन् । मुख्य कुरा भनेको पाल्पाली ढाका किन्दा ठगिने डर हुँदैन, उनले भनिन्, अब ढाका कपडाले उचित मूल्य पाउने मात्र होइन, स्वदेश तथा विदेशमा समेत ढाकाका कपडा निर्यात गर्न सकिनेछ । पाल्पाली ढाकाको इतिहास ६३ वर्ष पुरानो छ । तर भएर के गर्नु ? उद्यमीले यसलाई व्यवस्थित गर्न सकेका थिएनन् । दुई वर्षअघिसम्म ढाका कपडा उद्योगीहरू एकजुट थिएनन् । १२ भन्दा बढी ढाका उद्योग रहे पनि संस्थागत हुन सकेका थिएनन् । केही उद्योग बन्द भएका थिए । अहिले नौ उद्योगी ढाका संघमा आबद्ध छन् । उनीहरूले संघ स्थापना गरेको दुई वर्ष मात्र भयो । सहयोगी संस्था सीप परियोजना, यूकेएड, प्रदेश सरकार र तानसेन नगरपालिकाको सहयोग पाएपछि मात्र यसलाई संस्था दर्ता गरेर अघि बढेका हुन् । यसका लागि महर्जनका छोरा सागरमान महर्जनले अगुवाइ गरेका छन् । ढाकाको पहिचान जोगाउनै मुस्किल भइसकेपछि आमा (पूर्णमाया) को चिन्तालाई पनि देखेर एकजुट हुने प्रयास गरिएको हो, पाल्पाली ढाका संघका परिकल्पना गरेका महर्जनले भने, अब ढाकाको ब्रान्डिङ र लेबलिङ गरेर अघि बढ्दै छौं । यसका लागि दातृ निकाय र सरकारसँग साझेदारी गरिरहेको उनले बताए । पछिल्ला वर्षमा गुणस्तरीय र पाल्पाली ढाकाको पहिचान नै गुम्ने अवस्थामा पुगेको थियो । भएका उद्योग बन्द हुँदै गए, जसले गर्दा पाल्पामा बुनेका ढाका नभई बाहिरको उत्पादन बिक्री बढेको छ । मेसिनबाट भारतमा बुनेका ढाका बिक्री ह्वात्तै बढ्यो । ग्राहक ठगिने अवस्था धेरै आयो, पूर्णमायाले भनिन्, जसले गर्दा यसको साख जोगाउनुपर्छ भन्ने लागेको हो । २०१५ सालमा हातैले बुन्ने तान थिए । यसलाई प्रविधिको विकास गर्दै जे कार्डमा परिवर्तन गरियो । पछि मेसिनले नै बुन्न थाले । पाल्पाली ढाकाजस्तै सस्तो प्रविधिमा भारतमै मेसिनबाट ढाका कपडा बुनेर पठाउन थाले । उद्योग विभागबाट ब्रान्डिङ तयारी गरिएको सागरमानले बताए । फेयर ट्रेडका लागि लेबलस्टेप सहकार्य गर्ने तयारी गरेको उनको भनाइ छ । पछिल्ला वर्षमा उपभोक्ता ठगिन थालेको गुनासो आएपछि पाल्पाली ढाका कपडालाई ब्रान्ड बनाउन सबै सहमत भएका हुन् । गुणस्तरसहित ब्रान्डमा जाने तयारी गरिएको संघका उपाध्यक्ष हरि रायमाझीले जानकारी दिए । यसका लागि उद्योग विभागमा अन्तिम चरणमा काम भइरहेको छ । सायद एक महिनाभित्रै ब्रान्ड पाइनेछ, उनले भने, मन्त्रालय र विभागबाट समेत यसको अनुगमन भइरहेको छ । ब्रान्डको नाम पाल्पाली रहनेछ । ब्रान्डको लोगो अलग्गै बनाइएको छ । अन्तर्राष्ट्रियस्तरमा समेत मान्यता पाउन सहयोग भइरहेको छ । ढाका कपडाले ब्रान्डको मान्यता पाउन इमेज आर्ट कम्पनीसँग सम्झौता भएको छ । मंसिरभित्रै ब्रान्डको पहिलो उत्पादन बजारमा ल्याउने तयारी छ । ब्रान्डिङ भइसकेपछि बाहिरी जिल्ला र भारतमा उत्पादित कमसल ढाकालाई पाल्पाली उद्योगको लेबल लगाउन नपाइने संघका सचिव मनोजराज पौड्यालले बताए । ढाकालाई गुणस्तरको पहिचान दिन जरुरी देखियो, उनले भने, यसपछि गुणस्तरहीन ढाका बिक्री गर्नेहरू निरुत्साहित हुनेछन् । कुन कस्तो ढाका हो भन्ने ग्राहकलाई पनि चिन्न सजिलो हुने उनको भनाइ छ । संघमार्फत प्रदेश सरकारको सहयोगमा ९८ जनाले ढाका बुन्न सिकेका छन् । यूके एड सीप परियोजनामार्फत ७५ जनाले ढाका बुन्ने तालिम लिएका छन् । तीमध्ये ६ जनाले आफैं उद्योग सञ्चालन गरेका छन् ।"
विद्युत् आयोजनाको उत्पादन मिति १ वर्ष थप्न माग,"(काठमाडौं)  कोरोना महामारीका कारण जलविद्युत् आयोजनाको काम रोकिएकाले समयमा सम्पन्न गर्न नसकेको भन्दै प्रवर्द्धकहरूले उत्पादन सुरु गरिसक्नुपर्ने मिति (आरसीओडी) एक वर्ष थपिदिन सरकारसँग माग गरेका छन् । जलविद्युत् आयोजनामा लगानी जुटाइसक्नुपर्ने समय अर्थात् वित्तीय व्यवस्थापनका लागि पनि एक वर्ष थप पाउनुपर्ने उनीहरूको माग छ । महामारीको पहिलो चरणपछि गत फागुन २ मा बसेको ऊर्जा, जलस्रोत सिँचाइमन्त्रीस्तरीय निर्णयबाट यस्तो म्याद एक वर्ष थपिएको थियो । तर महामारीको दोस्रो चरणका कारण आयोजनाको काम बढी प्रभावित भएको भन्दै थप एक वर्ष बढाइनुपर्ने माग प्रवर्द्धकहरूको छ । स्वतन्त्र ऊर्जा उत्पादकहरूको संस्था, नेपाल (इप्पान) ले शुक्रबार ऊर्जामन्त्री पम्फा भुसाललाई भेट्दै यस्तो माग राखेको हो । विद्युत् खरिद सम्झौता (पीपीए) खुलाउनुपर्ने र वित्तीय व्यवस्थापन तथा आरसीओडीको समय १ वर्ष थप गर्नुपर्ने माग हामीले राख्यौं, इप्पानका उपाध्यक्ष मोहनकुमार डाँगीले भने, समय थप गर्दा राज्यलाई खासै घाटा हुने होइन भनेर हामीले अनुरोध गरिरहेका छौं । नेपाल विद्युत् प्राधिकरणले नदी प्रवाहमा आधारित (आरओआर) आयोजनाका लागि छुट्याइएको पीपीए सीमा सकिएको भन्दै पछिल्लो तीन वर्षदेखि नयाँ पीपीए सम्झौता गरेको छैन । इप्पानको मागमा ऊर्जामन्त्री भुसालले नीतिनियमले मिलेसम्म सहजीकरण गरिदिने आश्वासन दिएको डाँगीले बताए ।कोभिड महामारी रोकथाम तथा नियन्त्रणका लागि पहिलो चरणमा २०७६ चैत ११ बाट जारी भएको लकडाउनको असर जलविद्युत् आयोजनाको काममा पनि गम्भीर रूपमा परेको इप्पानले जनाउँदै आएको छ । यस्तो असर र प्रभाव विश्लेषण गरी सुझाव पेस गर्न भन्दै ऊर्जा मन्त्रालयले सहसचिव मधुप्रसाद भेटुवालको संयोजकत्वमा कार्यदल गठन गरेको थियो । सोही कार्यदलले दिएको सुझावका आधारमा विद्युत् उत्पादन, प्रसारण र वितरणको क्षेत्रमा महामारीले पारेका प्रभाव न्यूनीकरण एवं पुनरुत्थानका लागि २०७७ फागुन २ को मन्त्रीस्तरीय निर्णयसमेत भएको थियो । निर्णयअनुसार निर्माणाधिन जलविद्युत् आयोजनालाई महामारीले प्रभाव पारेको कारण देखाई कुनै जलविद्युत् आयोजनाले उत्पादन अनुमतिपत्रको थप समय मागे एक वर्ष थप्न सकिने व्यवस्था छ । उत्पादन अनुमतिपत्रको अधिकतम समयसीमा ५० वर्षमा ननाघ्ने गरी एक वर्ष थप्न सकिने निर्णय सरकारले गरेको देखिन्छ । तर इप्पानले भने महामारीको दोस्रो लहरले आयोजनाको काममा असर देखिएको भन्दै यस्तो समय थप एक वर्ष बढाउन माग गर्दै आएको छ । सर्वेक्षण अनुपतिपत्र लिएका आयोजनालाई एक वर्षका लागि लाग्ने शूल्कको ७५ प्रतिशत छुट दिने प्रस्ताव पनि मन्त्रालयले गरेको थियो । तर अर्थ मन्त्रालयले अझै त्यसको स्वीकृति नदिएको उपाध्यक्ष डाँगीले बताए । आरसीओडी थप गर्ने अधिकार प्राधिकरणको सञ्चालक समितिलाई छ । तर मन्त्रालयले नै यस्तो निर्णय गरिदिए आयोजनैपिच्छे प्राधिकरणलाई आग्रह गर्नु नपर्ने डाँगीको भनाइ छ । अहिले ३ हजार ५ सय मेगावाट क्षमता बराबरका आयोजना निर्माणाधीन छन् । सबै आयोजनाका लागि सरकारले एकमुस्ट निर्णय गर्दा सजिलो हुन्छ, उनले भने । भौतिक प्रगति बढी भएका आयोजनालाई प्रवर्द्धकहरूले नै चाँडो सक्न चाहे पनि महामारीको असर काममा देखिएको उनको भनाइ छ । समयमा काम नसकिँदा लागत बढ्छ । त्यसकारण पनि हामी समयमै सकियोस् भन्ने चाहन्छौं । तर तोकिएको मितिमा वित्तीय व्यवस्थापन र आरसीओडी भएन भने जरिवाना लाग्छ, डाँगीले भने ।"
विज्ञापन बोर्डको सूचनाप्रति आनको आपत्ति,"(काठमाडौं)  मदिराको विज्ञापनका विषयमा विज्ञापन बोर्डले जारी गरेको विज्ञप्तिमाथि विज्ञापन व्यवसायीहरूले विरोध जनाएका छन् । बोर्डले बिहीबार मदिराको विज्ञापन गर्न नपाइने जनाउँदै कारबाहीको चेतावनीसहितको विज्ञप्ति जारी गरेको थियो । उक्त विज्ञप्तिप्रति नेपाल विज्ञापन संघ (आन) ले आपत्ति जनाएको हो । विज्ञापन व्यवसायीहरूसँगको छलफलबिनै बोर्डले सूचना जारी गर्नु दुःखद कुरा भएको आनले शुक्रबार जारी गरेको विज्ञप्तिमा उल्लेख छ । विज्ञापन उद्योग कोभिडपछि विस्तारै बढ्दै गएको अवस्थामा बोर्डले ऐनको हवाला दिएर अहिलेको परिस्थितिको आकलन नगरी सरोकारवालासँगको सहकार्यबिना यस्तो सूचना प्रकाशन गर्नु दुःखद कुरा हो, आनको विज्ञप्तिमा भनिएको छ, एकातर्फ सरकारले राजस्व दोब्बर गर्ने लक्ष्य राख्नु, अर्कोतर्फ भइरहेको व्यवसायमा असर गर्ने गरी सूचना प्रकाशन गर्नु विरोधाभासपूर्ण छ । कोभिडबाट थलिएका विज्ञापन व्यवसायलाई नै बन्द गर्ने गरी षड्यन्त्रपूर्वक कदम चालिएको आनले जनाएको छ । आन्तरिक तथा बाह्य पर्यटनसँग प्रत्यक्ष जोडिएको यस क्षेत्रबाट सरकारले लिइरहेको अर्बौं रुपैयाँ राजस्वलगायत विषयलाई बेवास्ता गर्दै यस्तो विज्ञापनमा रोक लगाउनु भनेको उद्यमी, विज्ञापनदाता र विज्ञापन व्यवसायीलाई कुठाराघात गर्नु रहेको आनको विज्ञप्तिमा उल्लेख छ । बोर्डले कात्तिक २५ मा जनस्वास्थ्य सेवा ऐन, २०७५ को दफा ४५ को उपदफा १ मा मदिरा, चुरोट, सुर्ती तथा सुर्तीजन्य पदार्थलगायत मानव स्वास्थ्यलाई प्रतिकूल असर गर्ने कुनै पनि विज्ञापन सामग्रीको उत्पादन, वितरण तथा प्रचारप्रसार गर्न पाइने छैन भन्ने व्यवस्था रहेको बताउँदै सूचना निकालेको थियो । सूचनामा विज्ञापन (नियमन गर्ने ऐन, २०७६ को दफा ५ को उपदफा १ (छ) मा प्रचलित कानुनले विज्ञापन गर्न निषेध गरेका विषयमा विज्ञापन गर्न नहुने व्यवस्था गरेको बोर्डको विज्ञप्तिमा भनिएको छ । चाडबाडको समयमा कतिपय पत्रपत्रिका लगायत विभिन्न सञ्चारमाध्यममा प्रचलित कानुनविपरीत मदिराका विज्ञापन तथा प्रसारण भएको पाइएको र देशका विभिन्न भागमा राखिएका होर्डिङ बोर्डमा समेत त्यस्ता विज्ञापन देखिएकाले उक्त कार्य ऐनविपरीत छ, बोर्डको विज्ञप्तिमा भनिएको छ, मदिरा तथा सुर्तीजन्य पदार्थको विज्ञापन प्रकाशन तथा प्रसारण नगर्ननगराउनु तथा होर्डिङ बोर्डमा रहेका विज्ञापनसमेत तत्काल हटाउनु हुन सूचित गरिन्छ । कानुनबमोजिम कारबाही हुनेछ ।"
नयाँ प्याकमा खुकुरी रम,"काठमाडौं (कास) द नेपाल डिस्टिलरिजले आफ्नो उत्पादन खुकुरी रमको नयाँ प्याक (प्याकेजिङ) सार्वजनिक गरेको छ । राजधानीमा शुक्रबार आयोजित एक समारोहबीच कम्पनीले उक्त प्याक सार्वजनिक गरेको हो । खुकुरी रमको पछिल्लो प्याकेजिङ परिवर्तन गरी लन्डनको एक कम्पनीबाट गरिएको नयाँ डिजाइनसहितको प्याक सार्वजनिक गरिएको डिस्टिलरिजले जानकारी दिएको छ । कम्पनीले स्थापनाको ६२औं वर्षका अवसरमा आफ्नो प्याकेजिङ परिवर्तन गरी आकर्षक तथा वातावरणमैत्री प्याक बजारमा ल्याइएको बताएको छ । आफ्नो प्याक परिवर्तन गर्नुअघि र पछि ग्राहकमाझ अनुसन्धानसमेत गरिइएको कम्पनीको दाबी छ । अनुसन्धानपछि आएका प्रतिक्रियालाई ध्यानमा राखेर नयाँ प्याकेजिङमा नेपाली सम्पदा, मौलिकपन र परम्परा झल्किने गरी विशेषता समावेश गरिएको कम्पनीले जारी गरेको विज्ञप्तिमा उल्लेख छ । प्याकेजिङ परिवर्तन भए पनि ब्लेन्ड र स्वादमा भने कुनै परिवर्तन नगरिएकोप्रति ग्राहकहरूको राम्रो प्रतिक्रिया आएको डिस्टिलरिजका महाप्रबन्धक सुभाष लामिछानेको भनाइ छ ।"
एकै दिन ७ लाखलाई दराजको सेवा,काठमाडौं (कास) दराज ११११ अभियानअन्तर्गत एक दिनमा सात लाख अनलाइन खरिदकर्तालाई सेवा प्रदान गरिएको कम्पनीले बनाएको छ । यसअन्तर्गत ३६ करोड रुपैयाँभन्दा बढीको बिक्री भएको अनलाइन सपिङ कम्पनी दराजले जनाएको छ । यो अहिलेसम्मकै सबैभन्दा ठूलो एकदिवसीय बिक्री पनि भएको कम्पनीको दाबी छ । अभियान सुरु भएको पहिलो घण्टामै ६ करोड रुपैयाँको उत्पादन बिक्री भएको कम्पनीले बताएको छ ।
फुटवेयर बिजनेस एक्स्पो २०७८ सुरु,काठमाडौं (कास) एफम्यान फुटवेयर बिजनेस एक्स्पो २०७८ सुरु भएको छ । स्वदेशी वस्तुको प्रवर्द्धन हाम्रो अभियान नाराका साथ शुक्रबारबाट एक्स्पो सुरु भएको हो । फुटवेयर म्यानिफ्याक्चरर्स एसोसिएसन अफ नेपालले काठमाडौंको भृकुटीमण्डपमा एक्स्पो आयोजना गरेको जानकारी दिइएको हो । मंसिर १३ सम्म चल्ने मेलामा देशका ३० कम्पनीका तीन हजार किसिमका जुत्ताचप्पल रहनेछन् । ६० भन्दा बढी स्टल रहेको मेलामा ग्राहकले १५ देखि १५ प्रतिशतसम्म छुट पाउने व्यवस्था रहेको आयोजकले जनाएको छ । नेपाल उद्योग वाणिज्य महासंघका वरिष्ठ उपाध्यक्ष चन्द्र ढकालले एक्स्पोको उद्घाटन गरे ।
च्याम्पियनको 'म्याजिक नम्बर,"(काठमाडौं)  लिग नम्बरको खेल हो । लिगमा त्यस्ता केही म्याजिक नम्बर हरू हुन्छन्, जसलाई आत्मसात् गर्न सक्यो भने टिमले सफलता चुम्न सक्छ । यी नम्बर शाश्वत हुने गर्दैनन् । तर यी वास्तवमै म्याजिक नम्बर हुने गर्छन् । त्यसमै टिकेर चलाख प्रशिक्षकले चतुर्याइँपूर्वक काम गर्न सक्छन् । सहिद स्मारक लिग ए डिभिजन फुटबलमा पनि यस्तो नम्बर छ कि ? छ भने वर्ष २०७८ को संस्करण अर्को साता सुरु हुँदा त्यसलाई प्रशिक्षकले आफ्नो योजनामा राख्दा राम्रै हुन्छ । यसपल्टको लिगको सबैभन्दा ठूलो विशेषता हो, कुनै एक टिमलाई उपाधिको प्रवल दाबेदार भन्न सकिँदैन । न त रेलिगेसनमा लागि यही टिम प्रत्याशी हो पनि भन्न सक्छौं । कसैले अनुमान गर्छ भने त्यसको बेग्लै कुरा भयो । यसको कारण हो, यसपल्टको लिगमा न कुनै एक टिम धेरै बलियो छ, न त कुनै एक टिमलाई धेरै कमजोर मान्न सकिन्छ । खास कुरा यत्ति हो कि मछिन्द्रले उपाधि रक्षाका लागि भरपुर प्रयास गर्नेछ र त्यसमा विपक्षी टिमले सक्दो तगारो तेर्स्याउने छन् । नेपाली फुटबलमा भएका जति पनि माथिल्लो डिभिजनका लिग भएका छन् । त्यसमध्ये सिंगल वा डबल राउन्डका छन् । त्यसको विश्लेषणका आधारमा एउटा म्याजिक नम्बर भने बन्छ । सबैभन्दा इतिहास पल्टाऔं । वर्ष २०४६ को लिग त्यस्तो पहिलो प्रतियोगिता हो, जुन सिंगल राउन्डका रूपमा पहिलोपल्ट भएको थियो । यस्तै वर्ष २०६२ को लिग त्यस्तो पहिलो प्रतियोगिता थियो, जसमा पहिलो पटक डबल राउन्ड प्रयोग भएको थियो । अन्य केही अवसरमा सुपर एट र सुपर सिक्सको नियम पनि लागू भयो । वर्ष २०४६ देखि पछिल्लो वर्ष २०७६ बीच भएका १३ संस्करणलाई आधार मान्ने हो भने एउटा तथ्य के आश्चर्यजनक छ भने विजेता टिम त्यस प्रतियोगितामा पूर्णतः हाबी रहेको छ, एकाध अपवाद छाड्ने हो भने । सुरुमा सबै टिम उस्तै देखिए पनि पछि एकले राम्रैसँग बाजी मारेको पाइन्छ । यहाँनिर वर्ष २०५२ को लिगलाई भने आधार बनाएका छैनौं, किनभने त्यस संस्करणमा समूह विभाजन गरेर अनौठो न अनौठो ढंगले खेलाइएको थियो । पोहोर मछिन्द्रले क्लब इतिहासमै पहिलोपल्ट माथिल्लो डिभिजनको लिग जित्दा १३ खेलबाट ३२ अंक बटुलेको थियो । अन्तिम खेल आर्मीविरुद्ध थियो, त्यसमा आर्मी बराबरीमात्र निकालेको भए पनि उपाधि आर्मीको हुने थियो । तर अन्तिम खेलमा आर्मी पराजित रह्यो र २ अंकमात्रको निर्णायक अग्रता लिएर मछिन्द्र विजेता रह्यो । तर उपलब्धि ३९ अंकमा ३२ अंक जित्नुलाई मछिन्द्रको राम्रो प्रदर्शनकै रूपमा लिन सकिन्छ । त्यसभन्दा अगाडि वर्ष २०७५ को लिगमा त मनाङ मर्स्याङ्दीले एकछत्र राज गरेको थियो । मनाङले १३ मध्ये १२ खेल जितेको थियो, त्यो पनि लगातार । खालि अन्तिम खेल फ्रेन्ड्सविरुद्ध गुमाएको थियो । अन्यथा सबै खेल जितेर उपाधि जितेको कीर्तिमान बन्थ्यो । अन्तिम खेल गुमाएर पनि मनाङको त्यो प्रदर्शन नेपाली लिग इतिहासमै अहिलेसम्मको सबैभन्दा राम्रो हो । तर वर्ष २०७० मा मनाङले उपाधि जित्दा १७ खेलमा उपलब्ध ५१ अंकमध्ये ३५ मात्र बटुलेको थियो । त्यसको पनि ठीक अगाडिको वर्ष २०६९ मा थ्रीस्टारले जित जित्दा च्याम्पियनको प्रदर्शन अझ कमजोर रह्यो । थ्री स्टारले २२ खेलमा उपलब्ध ६६ अंकमध्ये ४३ मात्र बटुलेर पनि उपाधि जित्न सकेको थियो । वर्ष २०४६ यता च्याम्पियन टिमले कमाएको यो नै सर्वाधिक कम अंक हो, त्यस अर्थमा लिग उपाधि विजेतामध्ये सबैभन्दा कमजोर प्रदर्शन । त्यसअगाडि त्यस्तै कमजोर प्रदर्शन वर्ष २०६६०६७ को लिगमा विजेता पुलिसको थियो, जसले २२ खेलमा उपलब्ध ६६ अंकमा ५० मै चित्त बुझाएको थियो । अन्यथा नेपाली माथिल्लो डिभिजनको लिगको विशेषता भन्नु नै विजेता टिमको प्रभुत्वशाली प्रदर्शन छ । वर्ष २०४६ देखि २०७६ सम्मका १३ संस्करणलाई आधार मान्ने हो भने लिग जित्न ८२ प्रतिशतको हाराहारीमा अंक जित्नुपर्छ । भनिन्छ, इतिहास आफै दोहोरिन्छ । यो फुटबल र लिगमा पनि लागू हुन्छ । त्यसैले भन्न सकिन्छ, यो ट्रेन्ड यसपल्ट पनि लगभग लागू हुनेछ । असाध्यै अप्रत्याशित नतिजा आउने सम्भावना पनि कम नै छन् । यसपल्टको लिगमा एउटा टिमले फेरि एकपल्ट समग्रमा १३ खेल खेल्नेछन्, यस्तोमा अधिकतम ३९ अंक उपलब्ध हुनेछ । त्यसमध्ये लिग जित्नका लागि सबैभन्दा सुविधाजनक स्थिति भनेको ३२ अंकको हाराहारीमा हुनेछ । सबैभन्दा कम २६ अंकको हाराहारीमा पनि लिग जित्न सकिन्छ । अधिकतम र कमबीचको अन्तर ६ अंक रहेको छ । जुन टिमको उद्देश्य लिग जित्नुहुनेछ, त्यसले बढीमा १० र कम्तीमा ९ खेल जित्नुपर्नेछ, त्यसो भनेको १० नै भयो । अंकमा भन्दा ३० को हाराहारीमा । यसपल्ट कुन टिम १० खेल जित्न सक्षम छ त ? पोहार मछिन्द्रले लिग जित्दा पनि ठ्याक्कै १० खेल नै जितेको थियो ।"
विद्यालयस्तरीय पौडी सुरु,चितवन (कास) भरतपुरमा शनिबार राष्ट्रव्यापी विद्यालय स्तरीय पौडी प्रतियोगिता सुरु भएको छ । पहिलो दिन ११ विधामा प्रतिस्पर्धा भयो । ९ देखि १० वर्ष उमेर समूहको २५ मिटर ब्रेस्टस्ट्रोक छात्रतर्फ स्प्रिङडेल नेपालगन्जका विशेष सिंहले स्वर्ण पदक जिते । चितवनका शुभान्सराज केसीले रजत र नेपालगन्जकै सुशान्त बोहराले कांस्य जिते । ११ देखि १२ वर्ष उमेर समूहको ५० मिटर ब्रेस्टस्ट्रोकमा काठमाडौंका जोर्डन श्रेष्ठले स्वर्ण र नेपालगन्जका दिवस रजत पदक हात पारे । १३१४ वर्षको एक सय मिटर ब्रेस्टस्ट्रोकमा काठमाडौंका जदेन श्रेष्ठले स्वर्ण र अर्थव सिंहले रजत पदक जिते । १५ वर्षमाथिको एक सय मिटर ब्रेस्टस्ट्रोकमा काठमाडौंका गौरव लामाले स्वर्ण जिते । काठमाडौंका यजु महर्जनले रजत र नेपालगञ्जका सुमन न्यौपानेले कांस्य जिते । सोही विधाको छात्रातर्फ काठमाडौंकी परी भण्डारीले स्वर्ण पदक जितिन् । ९१० वर्षको २५ मिटर बटरफ्लाईमा नेपालगन्जका सुवाङ बोहराले स्वर्ण र विशेष सिंहले रजत जितेका छन् । १११२ वर्ष उमेर समूहको ५० मिटर बटरफ्लाई छात्रातर्फ नेपालगन्जका अमित रावलले स्वर्ण रदिवस रेग्मीले रजत जिते । सोही इभेन्टको छात्रातर्फ काठमाडौंकी आश्रेस्ता राईले स्वर्ण जितिन् । १३१४ वर्ष उमेर समूहको एक सय मिटर बटरफ्लाईमा काठमाडौंका प्रारम्भ भण्डारीले स्वर्ण हात पारे । काठमाडौंका अर्थव सिंह र अभ्यान्तर विक्रम राईले क्रमशः रजत र कांस्य जिते । १५ वर्षमाथिको एक सय मिटर बटरफ्लाईमा काठमाडौंका यजु महर्जन स्वर्ण विजेता भए । नेपालगन्जका सुमन न्यौपानेले रजत जिते । ८ वर्षमुनि ब्याकस्ट्रोक छात्रतर्फ काठमाडौंका रचित बुढाथोकीले स्वर्ण जिते । काठमाडौंकै मिर्नल श्रेष्ठले रजत र मोहन श्रेष्ठले कांस्य जितेका छन् । लेक ट्वान्टी थाउजेन्ड फार्म एन्ड रिट्रिट (एलटिके) हवेलीको आयोजनामा भएको प्रतियोगिता आइतबारसम्म चल्नेछ । ३६ विधामा ८ देखि १५ वर्ष उमेर समूहका खेलाडी प्रतिस्पर्धी छन् ।
पहिलोपल्ट च्याम्पियन हुने होड,"पछिल्लो ट्वान्टी२० अन्तर्राष्ट्रिय भेट (मार्च ७, २०२१ वेलिङ्टन)मार्टिन गुप्टिल र डेभोन कोन्वेको शतकीय साझेदारीपछि न्युजिल्यान्डले अस्ट्रेलियामाथिको ट्वान्टी२० अन्तर्राष्ट्रिय शृंखला जितेको थियो । १ सय ४३ रनको लक्ष्य न्युजिल्यान्डले २७ बल अगाडि ३ विकेट गुमाउँदै पूरा गरी शृंखला ३२ ले जितेको थियो । इश सोढीले २४ रन खर्चेर तीन विकेट लिएका थिए भने गप्टिलले ७ चौका र ४ छक्का प्रहार गर्दै ७१ रन बनाई कोन्वेसँग १ सय ६ रनको साझेदारी गरेका थिए । अस्ट्रेलियाबाट म्याथ्यु वेडले ४४, कप्तान आरोन फिन्चले ३६ र मार्कुस स्टोइनिसले २४ रन बनाएका थिए ।"
अम्पायर्सको नेतृत्व सत्यजितको काँधमा,४ वर्षअघि तदर्थ समितिनेपालका क्रिकेट अम्पायर तथा स्कोररलाई संगठित गरी अघि बढ्न ४ वर्षअघि क्रिकेट अम्पायर्स एन्ड स्कोरर्स एसोसिएसन अफ नेपालको तदर्थ समिति गठन गरिएको हो । अध्यक्ष थिए अम्पायर बुद्धिबहादुर प्रधान । उनले तदर्थ समितिमा राखिरहँदा केही कार्य गर्न नपाइएकाले यसलाई पूर्णता दिई १५ सदस्यीय नयाँ समिति बनाएको बताए ।विराटनगरका उनले अम्पायर तथा स्कोररको भूमिका र महत्वलाई बुझाउन आफूहरू संगठित हुनुको विकल्प नरहेकाले त्यसैअनुसार अघि बढेको जानकारी दिए । संस्थामा नयाँ सदस्य थपिने र विधान नै बनाएर अम्पायर र स्कोररका लागि काम गर्ने वातावरण बनाइने उनले बताए । प्रधानले पुराना तथा पोख्त अम्पायर सत्यजितको नेतृत्वमा रहेको टिमलाई आफूले बाहिरै रहेर सहयोग गर्ने प्रतिबद्धता सुनाए ।
बाह्रबिसे कप ब्याडमिन्टन हुने,"काठमाडौं (कास) राष्ट्रियस्तरको बाह्रबिसे कप खुला ब्याडमिन्टन प्रतियोगिता मंसिर १६ देखि १८ सम्म सिन्धुपाल्चोकको खुर्सानीबारी कभर्डहलमा हुने भएको छ ।बाह्रबिसे नगरपालिकाको सहयोग र सिल्क ग्रुपको सहयोगमा खुर्सानीबारी खेलकुद कभर्डहलले कुल ५ लाख ५० हजार रुपैयाँ पुरस्कारको उक्त प्रतियोगिता आयोजना गर्न लागेको हो । मेन्स सिंगल्स, मेन्स डबल्स, वुमेन्स सिंगल्स र भेट्रान डबल्स गरी चार स्पर्धामा ३ सय बढी खेलाडी सहभागी हुने अपेक्षा गरिएको आयोजक समितिका संयोजक पविन्द्रकुमार श्रेष्ठले बताए । उनले भने, स्थानीय खेलाडीको सहभागिता बढाउन मेन्स डबल्समा शीर्ष २० वरीयताका खेलाडीलाई प्रतिस्पर्धा गराउने छैनौं । भेट्रान्समा ४५ वर्षमाथिले प्रतिस्पर्धा गर्नेछन् ।जिल्लास्तरको प्रतियोगिता गर्ने सोचलाई राष्ट्रियस्तरमा पुर्याएका बाह्रबिसे नगरपालिका प्रमुख निमफुन्जो शेर्पाले भने, प्राकृतिक प्रकोप र कोभिड१९ ले सिन्धुपाल्चोक जिल्लालाई नै धेरै समस्यामा पार्यो । कोभिड संक्रमण न्युनीकरण भएका बेला शिक्षा, स्वास्थ्य, कृषिसँगै खेललाई प्राथमिकता दिएर राष्ट्रियस्तरको ब्याडमिन्टन गर्न लागेका हौं । उनका अनुसार नगरपालिकाले प्रतियोगिता गर्न १० लाख विनियोजन गरेको छ । सिल्क ग्रुपका प्रमुख रमेश शेर्पाले भने, हामीले दुई वटा सिन्थेटिक ट्र्याक उपलब्ध गराएका छौं । बाह्रबिसे कपलाई आगामी वर्ष पनि सहयोग गर्न पाऊँ ।३५ लाख खर्च हुने बताइएको प्रतियोगितामा मेन्स सिंगल्स विजेताले १ लाख २५ हजार, उपविजेताले ६५ हजार र सेमिफाइनलमा रोकिने दुई खेलाडीले ३०३० हजार पाउने छन् । पुरुष डबल्स विजेताले १ लाख, उपविजेताले ५० हजार र तेस्राले २५२५ हजार पाउनेछन् । वुमेन्स सिंगल्स विजेताले ५० हजार, उपविजेताले २५ हजार र तेस्राले जनही १२ हजार ५ सय हात पार्नेछन् । हलको दुईटा कोर्टमा हुने तीनदिने प्रतियोगितामा सिन्धुपाल्चोकका तीन नगरपालिका र ९ गाउँपालिकासहित देशका चर्चित खेलाडीहरू सहभागी हुने आयोजकले जनाएको छ ।"

शीर्षक,विवरण
विदेशमा रहेका नेपालीको पनि गणना गरिने,"(काठमाडौं)  केन्द्रीय तथ्यांक विभागले राष्ट्रिय जनगणनामा विदेशमा रहेका नेपालीलाई अनुपस्थित सदस्य को रूपमा विस्तृत विवरण संकलन गर्ने भएको छ । जसले गर्दा अब विदेशमा भएका नेपालीको यकिन विवरण खुल्नेछ ।आउँदो कात्तिक २५ देखि मंसिरको ५ सम्म हुने १२ औं राष्ट्रिय जनगणनामा विदेशमा रहेका नेपालीको विवरण संकलन गर्न लागिएको हो । विदेशमा रहेका नेपालीको यकिन विवरण राज्यसँग छैन । वैदेशिक रोजगार विभागसँग श्रमस्वीकृति लिएर गएका नेपालीको मात्रै संख्या छ । कानुनी जटिलताले श्रम स्वीकृति लिन नपाएका श्रमिक भिजिट भिसा लिएर गन्तव्य देशमा कार्यरत छन्, उनीहरूको यकिन विवरण विभागसँग छैन । करार अवधि समाप्त भई फर्केर नेपालमै श्रम गरिरहेको विवरण पनि विभागसँग छैन, जसले गर्दा सरकारी अधिकारी नै हचुवाका भरमा फरकफरक विवरण पेस गर्दै आइरहेका छन् ।यसपटक स्वदेश र विदेशमा रहेका परिवारका अनुपस्थित सदस्यको विस्तृत विवरण संकलन गरिनेछ, उनीहरू कुनकुन देशमा छन् भनेर परिवारलाई सोधिनेछ, नेपाल पोलिसी इन्स्टिच्युट (एनपीआई) द्वारा आयोजित बैठकमा उनले भने, यति हुँदा पनि विदेशमा परिवारसहित बस्ने र नेपालमा उक्त परिवारको कुनै पनि सदस्य नरहेको अवस्थामा यो जनगणनामा तथ्यांक लिन छुट्न सक्नेछ ।२०६८ को जनगणनामा विदेशमा १९ लाख २१ हजार जना रहेको देखिएको थियो । रेग्मीले जनगणनामा सहभागी हरेक मानिसको गोपनीयताको हकलाई कानुनी रूपमा सुरक्षित गरेको भएकाले ढुक्क भएर विवरण दिन आग्रह गरेका छन् । विभाग एक्लैको प्रयासले जनगणना सम्भव भएकाले राष्ट्रिय योजना आयोगका उपाध्यक्षको संयोजकत्वमा राष्ट्रिय जनगणना निर्देशक समिति बनेको छ । राष्ट्रिय योजना आयोगका उपाध्यक्षको अध्यक्षताम विभिन्न मन्त्रालयका सचिव, तथ्यांक विभागका महानिर्देशक र विश्वविद्यालयका जनसंख्या विभाग सदस्य छन् ।कोभिडपछिको नेपालको विकास र नीति निर्माण अघि बढ्ने भएकाले जनगणनामा कोही पनि नेपाली छुट्नु हुँदैन । वैदेशिक रोजगारीमा गएका श्रमिक र बहिष्करणमा परेकाको तथ्यांक संकलन गर्नुको निकै महत्त्व छ, थाइल्यान्डमा रहेका एनपीआईका अध्यक्ष खगेन्द्रराज ढकालले भने, स्वदेशमा अनुपस्थित जनसंख्या कहाँ छन् ? उनीहरू के गर्दैछन् भन्ने तथ्यांक अपूर्ण भए हाम्रो विकास योजना अपुरो हुन्छ । एनपीआईमा प्रवासमा रहेका नेपाली मूलका विज्ञ र अनुसन्धानकर्ता संलग्न छन् । उनले विदेशमा रहेका नेपालीलाई जनगणनामा नछुटाउन विदेशमा रहेका संघसंस्थासँग तथ्यांक विभागले समन्वय गर्नुपर्ने बताए ।आप्रवासी श्रम मामिलामा सक्रिय रहेकी सरु जोशीका अनुसार विदेशमा बस्नेमध्ये ७० प्रतिशत नेपालीलाई नेपालमा के भइरहेको छ भन्ने नै थाहा नभएको अध्ययनहरूमा देखिएको छ । भूकम्प, राजनीतिक पुनःसंरचना र नयाँ संविधान आएपछिको यो पहिलो गणना भएकाले संघीयताको कार्यान्वयनमा धेरै महत्त्वपूर्ण हुन्छ, उनले भनिन्, तथ्यांकमा पछि असहमति र विरोध गर्नुभन्दा अहिले गणनाको बेला सबैले आआफ्नो स्तरबाट सहयोग गर्न जुट्नुपर्छ ।आप्रवासी कामदार समाजका धरम केसीले विदेशमा रहेका नेपालीको संख्या ७० लाख भन्ने गरिए पनि यसको ठोस आधार नरहेको बताए । विज्ञ, सरकारी अधिकारीहरूले विदेशमा ७० लाख छन् भनेर दाबी गर्छन् तर यसको आधार छैन । वैदेशिक रोजगार विभागले एउटै व्यक्तिलाई हरेक दुई वर्षमा गनेर राख्ने गर्छ । एउटै व्यक्तिलाई पटकपटक गणना भइरहेको छ, उनले भने, भारतलगायत अन्य देशमा अनौपचारिक तरिकाले गएका श्रमिकको तथ्यांक ल्याउने यो एक अवसर हो ।"
शाहीको प्राथमिकता हिल्सा सडक,"(काठमाडौंहुम्ला)  हुम्ला जिल्ला विकास समितिको सभापति भएपछि जीवनबहादुर शाहीले २०५५ सालमा जिल्ला परिषद्बाट हिल्सासिमकोट मोटरबाटो निर्माण गर्ने निर्णय गराए । यसका लागि जिविसका साथै विभिन्न संघसंस्थाबाट बजेट जोहो गरे तर तत्कालीन सरकारले सिमकोटलाई चीनसँग जोड्ने उनको कामलाई रुचाएन । अनुमतिबिनै सडक खनेको भन्दै २०५७ सालमा गृह मन्त्रालयले काठमाडौं बोलायो । तीनपटक तारिख धाएपछि बल्ल छुटकारा पाए । शाहीले करिब २ दशकअघि निर्माण थालेको हिल्सासिमकोट सडक अहिले कर्णालीको लाइफ लाइन परियोजनाका रूपमा अघि बढिरहेको छ । सोही सडकलाई सरकारले हिल्सासुर्खेत द्रुतमार्गमा विस्तारित गर्दै अघि बढाएको छ । विकट कर्णालीलाई सडक मार्गमार्फत उत्तरी छिमेकी चीनसँग जोड्ने सपनाका सूत्रधार शाही अहिले कर्णाली प्रदेशको मुख्यमन्त्री बनेका छन् ।हुम्लामा जन्मेर काठमाडौंको बूढानीलकण्ठ हाईस्कुलमा अध्ययन गरेका शाही दूरदृष्टि भएका, आफूलाई ठीक लागेको कुरामा अडान लिने र चुनौती मोल्ने नेताका रूपमा परिचित छन् । उनको यही स्वभावले चीनसँग जोडिने सडक खन्न प्रेरित गरेको हो । दक्षिणबाट हुम्लामा अहिलेसम्म सडक पुगेको छैन तर हामीले उतिबेलै सिमकोटहिल्सा सडक खनेर उत्तरतिरबाट वैकल्पिक मार्गको खोजी गरेका थियौं, मुख्यमन्त्री शाही भन्छन्, राम्रो काम गर्दा दुःख भोगे पनि अहिले सम्झिँदा सन्तोष लाग्छ । आफूलाई राम्रो लागेको काममा चुनौती मोल्ने उनको स्वभाव पेसा परिवर्तन गरेबाटै प्रस्टिन्छ । २०४४ मा अमेरिकाबाट पाइलट कोर्स पूरा गरेका उनले जागिर खाएनन् । बरु २०४६ को जनआन्दोलनमार्फत राजनीतिमा होमिए । शाहीलाई नजिकबाट चिन्नेहरूका अनुसार उनी आफूलाई ठीक लागेको काममा जतिसुकै अवरोध र विरोध भए पनि पछि हट्दैनन् । पछिल्लो समय हुम्लाको लिमीलाप्चामा नेपाली भूमि मिचिएको भन्दै उनी एकोहोरो लागिरहे । नेपाल सरकारले सीमा विवाद नरहेको भने पनि उनले ११ दिन लामो स्थलगत भ्रमण गरेर सीमा मिचिएको प्रतिवेदन आफूआबद्ध पार्टी नेपाली कांग्रेसमार्फत सरकारलाई बुझाए । तत्कालीन मुख्यमन्त्री महेन्द्रबहादुर शाहीलाई लगेर हवाई अध्ययनसमेत गरे । कूटनीतिक प्रक्रियाविपरीत अन्तर्राष्ट्रिय सीमा अध्ययन गरेको भन्दै परराष्ट्र मन्त्रालयले जेठ अन्तिम साता मुख्यमन्त्री शाहीलाई स्पष्टीकरणसमेत सोधेको थियो । उहाँ चीनप्रति निकै सकारात्मक हुनुहुन्छ, चीनसँगको सम्बन्धको महत्त्व बुझेरै दुई दशकअघि सिमकोटहिल्सा मोटरबाटो खन्नुभएको हो, उनीसँग सीमा क्षेत्रको स्थलगत भ्रमणमा गएका हुम्लाका पत्रकार राजन रावत भन्छन्, तर उहाँ सीमा नमिचिएको भन्ने सरकारको भनाइमा कन्भिन्स हुन सक्नुभएन ।पछिल्लो समय आफैं मुख्यमन्त्री हुने गरी कर्णालीमा माओवादी केन्द्र र तत्कालीन एमालेको माधवकुमार नेपाल समूहसँग गरेको सहमति पनि उनको राजनीतिक जीवनमा चुनौतीपूर्ण थियो । वैशाख सुरु भइसक्दासमेत केन्द्रमा कांग्रेसको राजनीतिक समीकरणको लाइन स्पष्ट भइसकेको थिएन । कर्णालीमा भने शाहीको अग्रसरतामा तीनदलीय समीकरण बन्यो । उनले पार्टी महामन्त्री पूर्णबहादुर खड्कादेखि सभापति शेरबहादुर देउवासँग समन्वय गरेर तीन दलीय सहमति गरे । सहमति कार्यान्वयनमा पनि निकै चातुर्यता अपनाए । उक्त सहमतिले कर्णालीमा तत्कालीन मुख्यमन्त्री महेन्द्रबहादुर शाहीको सत्तामात्र जोगाएन, कर्णालीसहमतिको आधारमा केन्द्रमा समेत तीन दल समीकरण गर्न बाध्य भए ।कर्णालीका प्रतिनिधिसभा र प्रदेशसभाका ३६ निर्वाचन क्षेत्रमा कांग्रेसका तर्फबाट प्रत्यक्षतर्फ निर्वाचित हुने शाही एक्ला सांसद हुन् । कर्णाली माओवादीको आधार क्षेत्रमात्र नभई तत्कालीन एमालेको बलियो पकड भएको प्रदेश पनि हो । यी दुई दलबीच गठबन्धन हुँदा कांग्रेसको सरकार बन्न नसक्ने निश्चितजस्तै थियो तर संघीय मन्त्री भइसकेका शाही प्रदेशसभामा झरे । पार्टी केन्द्रीय सदस्यसमेत रहेका उनलाई हुम्लाबाट प्रतिनिधिसभामा टिकट पाउन कुनै समस्या थिएन । ४० सदस्यीय प्रदेशसभामा कांग्रेसको ६ सिटमात्र हुँदासमेत उनले मुख्यमन्त्री हुनकै लागि प्रदेशमा झरेको बताएका थिए । हरेक चुनौतीभित्र सम्भावना देख्ने स्वभावले उहाँलाई असम्भव ठानिएको मुख्यमन्त्री पद दिलायो, रावत भन्छन्, अब चुनौतीको चाङले च्यापिएको कर्णाली प्रदेशमा उहाँको अर्को परीक्षण सुरु भएको छ ।शाहीसँग समय थोरै छ । प्रदेशसभाले पूरा कार्यकाल व्यतीत गरेमा उनले करिब एक वर्ष सरकारको नेतृत्व गर्नेछन् तर उनीसँग सपनाको लामो फेहरिस्त छ । समय जतिसुकै कम भए पनि आफ्नो चुनावी घोषणापत्रमा उल्लिखित प्रतिबद्धतालाई बेवास्ता गर्ने छुट उनीसँग छैन । करिब साढे ३ वर्षसम्म प्रमुख प्रतिपक्षी दलको नेता हुँदा सरकारलाई सुनाएका माग, गुनासो र सुझावलाई आफैं सम्बोधन गर्नुपर्ने बेला आएको छ । उनले कर्णाली प्रदेशका लागि बारम्बार भन्दै आएको समृद्धिको सूत्र हो ६ ब (बाटो, वन, बुटी, विद्युतीकरण, विचार र बजारीकरण) । मध्यपश्चिम विश्वविद्यालयका राजनीतिशास्त्रका उपप्राध्यापक दुर्गाप्रसाद सापकोटा मुख्यमन्त्री शाहीसँग कर्णालीलाई समृद्ध बनाउने थुप्रै योजना र दृष्टिकोण भए पनि समय थोरै भएकाले योजनाबद्ध रूपमा अघि बढ्नुपर्ने बताउँछन् ।"
प्रदेश नामकरण राईको चुनौती,"(मोरङ)  प्रदेश १ मुख्यमन्त्रीमा मंगलबार शपथ लिएपछि राजेन्द्र राईले प्रदेशको नाम र जनताको काम गर्ने उद्घोष गरे । एमाले दुई तिहाइ हैसियत हुँदा तत्कालीन मुख्यमन्त्री शेरधन राईले प्रदेश नामकरणबारे छलफलसमेत अघि बढाउन सकेका थिएनन् । अहिले मुख्यमन्त्री राईसँग पाँचदलीय गठबन्धनका ५० सांसदको मात्रै समर्थन रहेको अवस्थामा एमालेको समर्थनबिना प्रदेशको नामकरण असम्भव देखिएको छ । प्रदेशसभामा ९२ सदस्य छन् । आलोपालो नेतृत्व नभए एकीकृत समाजवादीबाट मुख्यमन्त्री बनेका राईले १६ महिनामा प्रदेश नामकरण, प्रदेश सरकारको भौतिक संरचना निर्माणका साथै जनताको असीमित इच्छा र आकांक्षा पूरा गर्नुपर्ने हुन्छ । दायित्व पूरा गर्न एकजुट भएर चुनौतीको सामना गर्छौं, राईले भने, प्रदेश नामकरणको विषयमा छलफल नै नगरी चुनौतीपूर्ण भन्न मिल्दैन । प्रदेशको नामकरण सत्ता र प्रतिपक्ष दुवै दलको आवश्यकता, दायित्व र जिम्मेवारी भएकाले सबै एकजुट हुनुपर्ने उनको भनाइ छ । यस विषयमा छलफल अघि बढाउँछौं, प्रमुख प्रतिपक्षी एमालेको साथ, समर्थन र सहयोग अपरिहार्य छ, उनले भने । कोसी, सगरमाथा, किरात, लिम्बुवान, विराट, कोसीसगरमाथा, कोसीकिरातलगायत नाम राख्नुपर्ने विभिन्न संघसंस्थाले आवाज उठाउँदै आएका छन् । प्रदेश सांसदहरू भूगोल र पहिचानका आधारमा नामकरण हुनुपर्ने भन्दै दुई कित्तामा विभाजित भएकाले नामकरणको विषयमा छलफल अघि बढ्न सकेको छैन । भूगोल पक्षधरलाई प्रमुख प्रतिपक्षी कांग्रेसको समर्थन देखिएको छ भने पहिचानवादी पक्षधरलाई माओवादी केन्द्रलगायत विपक्षी दलहरूको समर्थन छ । पहिचानवादीहरू लिम्बुवान, खुम्बुवान, किरात र लिम्बुवानखुम्बुवानकिरातमध्ये एउटा नामको पक्षमा छन् । भूगोल पक्षधर कोसी, सगरमाथा, विराट, कोसीकिरात, सगरमाथाकिरातमध्ये एउटा नाममा जोड दिइरहेका छन् । संघीय सरकारको अनुदानमा आश्रित प्रदेशको बजेटले प्रदेशवासीको आकांक्षाका साथै संरचना निर्माण पनि राईको अर्को चुनौती हो । प्रदेश सरकारको आन्तरिक आम्दानी अधिकतम ३ अर्ब २५ करोड हुने अवस्थामा करको दायरा बढाएर आम्दानी वृद्धि गर्नुको विकल्प छैन । चालु आर्थिक वर्षको बजेट ३२ अर्ब ४६ करोड ९२ हजारमा प्रदेशको संरचना पर्न सकेको छैन । प्रदेशको राजधानी विराटनगर पास भए पनि हालसम्म एउटै संरचना प्रदेश सरकारले बनाउन सकेको छैन । प्रदेश सरकारले आफ्नो कार्यक्षेत्रभन्दा बाहिर गएर ठूला योजना ल्याउनुका साथै स्थानीय तहले गर्ने ससाना योजना पनि राखेकाले मुख्यमन्त्री राईलाई काम गर्न चुनौती छ । पाँचदलीय गठबन्धनमा सबै दलको चित्त बुझाएर सहज तरिकाले सरकारको काम अघि बढाउन पनि उनलाई उत्तिकै चुनौती देखिन्छ ।"
प्रदेश १ का मुख्य न्यायाधिवक्ताद्वारा राजीनामा,मोरङ (कास) प्रदेश १ सरकार परिवर्तन भएपछि मुख्य न्यायाधिवक्ता चूडामणि आचार्यले राजीनामा दिएका छन् । आचार्यले संवैधानिक व्यवस्थाअनुसार मुख्यमन्त्री राजेन्द्रकुमार राईमार्फत प्रदेश प्रमुखलाई राजीनामा पत्र बुझाएका हुन् । प्रदेश प्रमुख कार्यालयका प्रवक्ता नरेन्द्रकुमार श्रेष्ठले विज्ञप्ति जारी गरी मुख्य न्यायाधिवक्ता आचार्यले संविधानको धारा १६० (४) को खण्ड (क) बमोजिम बुधबार राजीनामा दिएको जनाएका छन् । तत्कालीन मुख्यमन्त्री शेरधन राईले आचार्यलाई २०७४ फागुन २५ मा नियुक्त गरेका थिए ।
तिहारै आयो,"तिहारका अवसरमा गोकर्णको जगडोलस्थित झन्डा पार्कबाट देखिएको उपत्यकाको झिलिमिली (१), काठमाडौंमा बिहीबार गाईपूजा गर्दै महिला (२), तिहारका लागि सजाइएको रानीपोखरी र भाइटीकाको एक दिन मात्र खुला हुने बालगोपालेश्वर मन्दिर (३), उपत्यकाका सडकछेउमा माला बेच्दै व्यापारी (४), बत्तीको सजावटले आकर्षक देखिएको वीरगन्जको आदर्शनगर क्षेत्र (५), कपिलवस्तुको तौलिहवामा तिहारको अवसरमा लागेको बजार (६) । तस्बिरहरू ः दीपक केसी, कविन अधिकारी, हेमन्त श्रेष्ठ, शंकर आचार्य, इलिट जोशी र मनोज पौडेलकान्तिपुर"
सोहराईमा झुम्दै थारू र दराई,"(चितवन)  तिहारका बेला चितवनका आदिवासी थारू र दराई समुदाय भने सोहराई पर्वमा रमाइरहेको छ । तर यो पर्व दुवै समुदायले फरक तरिकाले मनाउँछन् । दराईहरू कुलपूजा र पितृकार्यका रूपमा सोहराई मनाउँछन् भने थारूहरूले कृषि क्षेत्रको संरक्षणको कामना गर्छन् । बलि दिने प्रचलनमा भने समानता देखिन्छ । दराई समुदायको मुख्य पर्व नै सोहराई हो, नेपाल दराई उत्थान समाजका पूर्वअध्यक्ष मंगलराम दराईले भने । औंसीका दिन घरमा पितृ स्थापना गरेर पूजा सुरु हुने र तीन दिनपछि नदीमा लगेर विसर्जन गरेपछि सोहराई सकिने उनको भनाइ छ । कसैको परिवारका सदस्यको निधन भएको वर्ष दिन पुगेको छैन भने उसको घरको जुठो फुकाउने भनेको यही सोहराईका बेला हो, उनले भने, जुठो फुकाउने घरमा बोकाको बलि दिए पनि अन्य घरमा कुखुरापरेवा काटेर पितृलाई चढाउने चलन छ । दराईहरू सोहराईमा सकेसम्म आफ्नै भाषाका गीत गाएर नाच्ने गर्छन् । चितवनमा दराईको जनसंख्या करिब १० हजार छ । विभिन्न १० जिल्लामा दराईहरूको बसोबास मंगलरामले बताए । थारूहरू जस्तै दराई पनि चितवनको मैदानी क्षेत्रमा बस्दै आएका आदिवासीहरू हुन् ।सोहराईमा थारू समुदायले कुखुराको बलि दिन्छन् । एउटा बलि घरभित्र र दुईवटा घरबाहिर दिने परम्परा छ । घरभित्र पोथी कुखुरा र बाहिर हुने पूजामा भाले चढाउँछन् । थारूहरूले अन्न र पशुधनको पूजा गर्छन् । रत्ननगरको थारू बहुल गाउँ बछौलीका युवा वीरेन्द्र महतो सोहराईमा चामलको पिठोको विशेष खालको रोटी बनाएर खाने चलन रहेको बताउँछन् । जसलाई नग्गर भनिन्छ । चामलको मुछेको पिठो हातमा राखेर माड्दै लाम्चो आकार दिन्छौं । त्यसपछि पानी तताएर त्यसको बाफमा पकाउने गर्छौं, उनले भने । धेरै धान फलोस्, भकारी सधैं भरिपूर्ण होस्, गाईबस्तुलाई रोग नलागोस्, जंगली जनावरले घरपालुवा पशुचौपाया नमारुन् भनेर प्रकृतिको पूजा गर्ने चलनका रूपमा सोहराई विकास भएको थारू कल्याणकारिणी सभा चितवनका सभापति ललित चौधरी बताउँछन् । आदिवासी समुदायका आआफ्नै मौलिक पर्व र चलन रहे पनि पछिल्ला वर्ष अन्य समुदायले मनाउने पर्वको प्रभाव बढ्दै गएको देखिन्छ । थारू समुदायले तिहारका बेला पर्ने मौलिक पर्व सोहराई मनाउने चलन कायमै राखेका छन् । यद्यपि भाइटीका पनि लगाउने गरेको थारू समुदायका अग्रज तथा पूर्वशिक्षक बछौलीका वासु चौधरीले बताए ।"
झिनियाँको माग थेग्नै गाह्रो,"(पाल्पा)  तिहारमा दिदीबहिनीले दाजुभाइलाई चामलबाट बनाइने झिनियाँ रोटीको परिकार दिने परम्परा छ । तर, दसैंपछि तिहारसम्म माग थेग्नै मुस्किल पर्ने उत्पादक तथा बिक्रेता बताउँछन् । चाडका बेलामा पाल्पामा मात्रै झन्डै ३ करोड रुपैयाभन्दा बढीको झिनियाँको व्यापार हुन्छ । रोटीका लागि बजारको पनि समस्या छैन । यस वर्ष धेरै समय पानी पर्दा बनाउन सकिएन, रामपुर नगरपालिकाका उत्पादक तथा बिक्रेता रुद्रप्रसाद श्रेष्ठले भने, झिनियाँ रोटीको माग थेग्नै मुस्किल परेको छ । उनको परिवारलाई यतिबेला झिनियाँ रोटी बनाउन भ्याइनभ्याई छ । परिवारै यही रोटी बनाउने, सुकाउने, बजार व्यवस्थापन गर्नमा खटिएका छन् । दसैंदेखि तिहारसम्म सबै खर्च कटाएर झिनियाँ रोटी बिक्रीबाट ५ लाख रुपैयाँभन्दा बढी आम्दानी हुन्छ । त्यसैले परिवारका सबै जना यही काममा खटिएका हुन् । सिजनमा काम गर्न पनि समस्या भयो, उनले भने, सोलार डायर र स्वचालित मेसिन हुन्थ्यो भने अहिले हतार हुन्थेन । यो रोटी बनाएर सुकाएको ६ महिना बढी केही हुँदैन । त्यसैले स्थानीय तह, संघीय र प्रदेश सरकारले सहयोग गर्ने हो भने वर्षभरि उत्पादन गर्न सकिने उनले बताए । चामलबाट बनाइने रंगीविरंगी झिनियाँ रोटी बिक्री गरेर सिजनमा राम्रो नाफा हुन्छ । घरमै बसेर थोरै लगानीमा धेरै आम्दानी गर्न सकिने उनको अनुभव छ तर प्रविधिको भने समस्या छ । स्थानीय, प्रदेश र संघीय सरकारले यस्ता साना उद्योगमा लगानी गर्न नसक्दा हातैले बनाउनुपर्ने बाध्यता रहेको उत्पादक तथा बिक्रेता रामपुर नगरपालिकाकै लक्ष्मी श्रेष्ठले बताइन् । जिल्लाकै दुर्गम निस्दी गाउँपालिका गल्धा, ढुंगानाबेसीकी भीमकुमारी बयम्बु राई मगर पनि दसैंपछि परिवारका सबै मिलेर झिनियाँ रोटी बनाउन व्यस्त छन् । दसैंसम्म घाम नै लागेन, उनले भनिन्, त्यसैले समस्या भएको हो । अहिले माग धेरै आएको छ । थेग्नै मुस्किल परेको छ । लामो समय वर्षा हुँदा घाम नलागेपछि सुकाउन समस्या भएको छ । सदरमुकामबाट ६० किलोमिटर टाढा उद्योग खोलेकी छन् । उनले अहिलेसम्म ६ लाख लगानी गरिसकेकी छन् । अब लगानी थप्न पुँजी छैन । सोलार डायर, अटोमेटिक मेसिन सहयोग पाइयो भने यस्तो रोटीको व्यवसायलाई अझ राम्रो बनाउन सकिने उनको अनुभव छ । रामपुर र निस्दीमा मात्र होइन, पूर्वखोलाको वीरकोट, रम्भाको ताँहु, हुमिन, तानसेन नगरपालिका, बगनासकालीको आर्यभन्ज्याङ, पोखराथोकलगायतका स्थानमा १ सय ५० भन्दा बढ महिला तथा पुरुषले झिनियाँ रोटी बनाएर सिजनमा राम्रो आम्दानी गरेका छन् । अधिकांश महिला यो रोटी बनाउने गर्छन् । पुरुषको साथ पाएकाले आफैं उत्पादक र आफैं व्यापारी पनि छन् । तिहारको सिजनमा पाल्पामा महिलाले कम्तीमा ५० हजारदेखि १० लाखसम्मको झिनियाँ रोटीको व्यापार गर्नेहरू छन् । एक दर्जनलाई ८० रुपैयाँदेखि ३ सय रुपैयाँमा बिक्री हुन्छ । पाल्पामा उत्पादन भएको रोटी बुटवल, नेपालगन्ज, भैरहवा, नवलपरासी, पोखरा, काठमाडौं, नारायणगढलगायतका स्थानबाट माग आउने गरेको माथागढी गाउँपालिका४, कसेनीकी केशलक्ष्मी भट्टराईले बताइन् । तिहारमा दिदीबाहिनीले दाजुभाइलाई टीका लगाइदिएपछि सगुनको रूपमा रोटी दिने चलन बढेको उनले बताइन् । धेरैभन्दा धेरै प्रकारका रोटी दिनुपर्ने चलनले पनि झिनियाँ रोटी बिक्री बढेको हो, उनले भनिन्, पछिल्लो समयमा सबैको लोकप्रिय बनेको छ । गाउँ सहर जतासुकै झिनियाँ रोटी लोकप्रिय बनेको छ । यसको व्यापार विगतको तुलनामा राम्रै फस्टाएको व्यापारी विद्यालक्ष्मी बज्राचार्यले बताइन् ।"
पर्वहरूको याम,"दुई साताअघि देशकै ठूलो पर्व दसैं मनाएका हामी नेपालीहरू यति बेला दोस्रो प्रमुख चाड तिहारमा रमाइरहेका छौं । शरद ऋतुको यो उत्सवमय मौसमलाई एकपछि अर्को गरी आउने पर्वहरूले अझ विशेष बनाइरहेका छन्, यसमै हामी झुमिरहेका छौं । प्रकृति र मानव सभ्यताको समृद्ध सहयात्राका उपज हुन् हाम्रा यी महत्त्वपूर्ण सांस्कृतिक पर्वहरू । तिहार मात्र होइन, यही छेकोमा अरू महत्त्वपूर्ण चाड र उत्सव पनि मनाइन्छन् । शुक्रबार म्ह पूजा र नेपाल संवत्को नयाँ वर्षारम्भ मनाइन्छ भने आगामी बुधबार छठ पर्व । यही कारण, यति बेला सबै नेपालीका घरआँगनमा उल्लासको माहोल छ, देशै पूरै पर्वमय छ । यस क्रममा कोभिड१९ महाव्याधिको खतरा टरिनसकेकाले सावधान रहनु अत्यावश्यक छ, भीडभाडमा निस्कने जोकोहीले स्वास्थ्य सुरक्षाका सम्पूर्ण उपाय अपनाउनुपर्छ । स्वास्थ्य जोखिम नमोलेरै पर्वको हर्षोल्लास मनाउनुपर्छ । तिहार आफैंमा उज्यालोको पर्व हो । जताततै झिलिमिली फूलको पनि, बत्तीको पनि । दिदीबहिनीदाजुभाइबीचको शुभाशिष आदानप्रदानको पक्ष मात्र होइन, मानव समुदायले सभ्यताको विकासक्रमदेखि आफ्ना सहयात्री बनेका पन्छीजनावरहरूलाई सम्झने तथा पुज्ने यो पर्व आफैंमा अनुपम छ । तिहार अर्थात् यमपञ्चकका पाँच दिनमा काग, कुकुर, गाई र गोरु पुज्नुको अर्थ, मानव जगत्का लागि यी पन्छीजनावरले पुर्याएको योगदानप्रति कृतज्ञता जाहेर गर्नु हो । युगौंदेखि आफ्नो सुरक्षा दिइरहेको र साथी बनिरहेको कुकुर र आदिम पेसा कृषिकर्ममा सघाएका गोरु र गाईलाई वर्षको एक दिन भए पनि विशेष रूपमा सम्झनु मानव जातिले आफू हिँडेका पाइलाहरू नभुल्नु पनि हो । धनकी प्रतीक लक्ष्मीको पूजा गरिने यो पर्वले सुखसमृद्धिको मानवअभिलाषा पनि झल्काउँछ । तिहारभर, अझ लक्ष्मीपूजाका दिन विशेष रूपमा गरिने दीपावलीले आआफ्नो जीवनमा भौतिक रूपमा मात्र नभएर चेतनास्तरमा पनि उज्यालो छाओस् भन्ने अर्थ बोकेको हुन्छ । यस्तै, दाजुभाइदिदीबहिनीले टीका आदानप्रदान गरेर दीर्घायुको कामना गरी आपसी आत्मीयता अझ बलियो बनाउने एउटा खास अवसर हो भाइटीका । तिहारकै क्रममा खेलिने देउसीभैलो त नेपालीको विशिष्ट चिनारी नै भैहाल्यो । महामारीका कारण देउसीभैलो खेल्दा यस पालि पनि उत्तिकै सतर्कता अपनाउनुपर्ने खाँचो भने अवश्य छ । यसैबीच, शुक्रबारबाटै नेपाल संवत् ११४२ सुरु भएको छ । विसं ९३७ मा आजको दिन व्यापारी शंखधर साख्वाःले चलाएको यो संवत् नेपालको एउटा मौलिक संवत् हो, पछिल्ला दिनमा यसको महत्त्व अझ बढ्दो छ । यही नयाँ वर्षको पहिलो दिन विशेष गरी नेवार समुदायले म्ह पूजा गर्छन् । आफ्नो शरीरको पूजा गर्ने यो संस्कृति आफैंमा विशिष्ट छ । आफूभित्रको लोभ, मोह, तृष्णा, लालसा आदिलाई त्यागेर सबै प्राणीको उद्धार गर्न सकौं भनेर गरिने यस पूजाले मानव जीवनलाई समग्रतामै उज्यालोतर्फ अघि बढ्न अभिप्रेरित गर्छ । यिनै चाड तथा उत्सवहरूको माहोलमा जोडिन आइपुग्छ छठ । पहिलेपहिले तराईमा भव्यताका साथ मनाइने आस्था र सहअस्तित्वको यो पर्व पछिल्ला वर्षहरूमा पहाड पनि उक्लँदै छ । नदी, तलाउ तथा पोखरीमा बसेर सूर्यको पूजा गरिने यस पर्वले प्रकृति र मानवबीचको सम्बन्धको महत्त्व दर्साउँछ । जलाशयहरू सफा गरी सिँगार्ने र मानव जीवनका लागि अत्यावश्यक सूर्य शक्ति र जलशक्ति दुवैप्रति सम्मान प्रकट गर्ने यो पर्वले दिने सन्देश पर्यावरणको संकट बेहोरिरहेको आजको विश्वका निम्ति विशेष छ । सबै जात, धर्म र क्षेत्रका मानिस सँगसँगै बसेर सूर्यको अर्घ्य दिने छठ आफैंमा समावेशिता र भाइचाराको पर्व त हुँदै हो, जसले मधेसभित्रका विभिन्न समुदायलाई मात्र होइन, पछिल्लो समय पहाडलाई पनि जोडिरहेको छ, नेपालीहरूलाई आपसी प्रेम, सद्भाव र सहअस्तित्व सिकाइरहेको छ । यो हर्षोल्लाषको याम तथा अवसरमा नेपालीलाई सरकारबाट भने उचित साथसहयोग छैन, चाडबाड मनाउन अत्यावश्यक पर्ने सामग्रीहरूको मूल्य अचाक्ली अकासिँदा पनि नियमनकारी निकायहरू मौनप्रायः छन् । तैपनि युगौंदेखिका यी चाडहरूलाई नेपालीहरूले आआफ्नो बर्कतले भ्याएसम्म खुसीसाथ मनाइरहेका छन्, मनाउनेछन् । खालि यस क्रममा स्वास्थ्य सावधानीका अपाउन भने कसैले पनि भुल्नु हुँदैन । हाम्रोतर्फबाट सबैलाई तिहार, म्ह पूजा, नेपाल संवत् र छठको हार्दिक मंगलमय शुभकामना !"
दिशाहीन विकास,"हिजोका दिनमा अरू देशलाई खाद्यान्न सहयोग दिन सक्ने हामी आज कसरी अहिले माग्ने अवस्थामा पुग्यौं ? कृषिप्रधान देश भनेर गर्व गरिरहेका हाम्रो अर्थतन्त्र निर्यातमुखी हुनुपर्नेमा आत्मनिर्भरसमेत हुन नसकेर खाद्यान्न आयात गर्नुपर्ने अवस्थामा पुगिसकेको छौं । अझै पनि आफुलाई कृषिप्रधान भनिरहनु जायज होला र ? देशमा विकासको दह्रो मोडल नभएर पनि हामी अलमलिएको हो कि ? कुनै देश उद्योग कलकारखानाको विकासमा जोडतोडमा लागेको छ, कुनैले पर्यटन उद्योगलाई जोडतोडका साथ अगाडि बढाएका छन्, कुनै भने नयाँनयाँ स्टार्टअपमा लागेका छन् । हाम्रो देश केमा लागेको छ ? हाम्रो देशका अगुवाहरूले स्पष्ट रूपमा कुन बाटोमा यसलाई दोहोर्याउने हो भन्न सक्नुपर्यो । बेलाबेलामा स्टार्टअपका कुरा सुन्नमा आउँछ, त्यो कहाँ पुग्यो, पर्यटनको हालखबर के छ, कृषिलाई कसरी अगाडि बढाउने, उद्योगधन्दा के गर्दा फस्टाउँछ, विदेशमा सस्तोमा श्रम बेचिरहेका हाम्रा दाजुभाइलाई कसरी स्वदेशमै काम गर्ने वातावरण मिलाउने ? जस्ता प्रश्नको जवाफ खोज्न ढिला भइसकेको छ । अझै नबिउँझिने हो भने विदेशमा सस्तोमा श्रम बेच्ने अर्थात् मानिस निर्यात गर्ने देशको रूपमा हामी सीमित हुनेछौं । देशविदेशमा रहेका सबै नेपालीले नेपाललाई विकासको गोरेटोबाट मूलबाटोमा ल्याउन हातमालो गर्ने बेला आएको छ । वीरेन्द्र सुवाल, ब्यासी, भक्तपुरनेपाली राजनीतिलाई नियालेर हेर्ने हो भने यहाँ कुनै दलले पनि सही दिशाबोध गरेको पाइँदैन । यिनै दलहरूको अकर्मण्यताले गर्दा देशमा विकास हुन सकेको छैन । राजनीति समाज रूपान्तरणका लागि हुनुपर्नेमा केवल शक्ति आर्जन गर्ने माध्यम बनिरहेको छ, त्यो केका लागि भन्दा अन्ततोगत्वा समाजमा रोवरवाफ देखाउनै हो । राजनीतिमा सेवाभाव हराउँदै छ । अब युवाहरूले दलका गतिविधिहरूलाई गम्भीर रूपमा नियालेर चनाखो हुनैपर्छ । काम नगरी खाने प्रवृत्ति हावी भएको छ, नेताहरूमा । राजनीतिमा अस्वस्थ प्रतिस्पर्धा चलिरहेको छ । सिद्धान्तमा छलफल नभई महाधिवेशन सम्पन्न हुने गर्छ । आलोचनात्मक चेत सबै कार्यकर्तामा छ, तथापि व्यक्त गरेको पाइँदैन । नेपालमा विकास भनेकै भाषण गर्नु हो भन्ने बुझिन्छ । आलोचनात्मक टिप्पणीभन्दा पनि एकअर्कोलाई व्यक्तिगत गालीगलौज गर्नमै नेताहरू रमाइरहेका छन् । यस्तो परिपाटीले राजनीति दिशाहीन भएको छ । दल तथा नेताहरूले आफूलाई प्रविधिमैत्री बनाउनैपर्छ । समयअनुसार आफूलाई परिवर्तन गरी देशको हित हुने दिशामा आफूलाई हिँडाउनुपर्छ । नेता बन्नका लागि चाहिने योग्यता भनेकै ढाँट, छलकपट, भ्रष्टाचार, अनैतिकता, व्यभिचार गर्न सक्ने खुबी बनेको छ । यस्ता प्रवृत्तिलाई हामीले हटाउन सक्नुपर्छ । समाजलाई सभ्य, असल, नैतिक र चरित्रवान् नेतृत्वले मात्र रूपान्तरण गर्न सक्छ । अब दल तथा नेताहरूले आफूमा रहेको खराब मनोविज्ञानलाई चिर्नैपर्छ । योजना, लक्ष्य, उद्देश्यसहित स्पष्ट रूपमा अगाडि बढेमा आगामी दिनमा नेपाली जनताले साथ सहयोग अवश्य दिनेछन् । असल नेतृत्वको खोजीमा जनता छन् । अब जसले विकासको दीर्घकालीन योजनालाई प्रस्तुत गरेर त्यसलाई कार्यान्वयन गर्ने कार्यक्रम ल्याउन सक्छन्, त्यस्ता नेताले मात्र राजनीतिलाई सही दिशामा लैजान सक्छन् । टंकप्रसाद गैह्रै, वालिङ, स्याङ्जा"
सम्मानजनक बहिर्गमन अर्थात् राजीनामा,"जबराको ग्रेसफुल एक्जिट प्रस्तावमै शंका समाचार पढेर अत्यन्त दुःख लाग्यो । मेरो आजसम्मको बुझाइ न्यायालयको स्वच्छ छवि र न्यायोचित फैसलाले न्याय प्रणालीलाई विवादरहित बनाइरहेको हुन्छ र यसमा कसैले औंला उठाउन सक्दैन भन्ने थियो । तर, सर्वोच्च अदालतका प्रधानन्यायाधीश चोलेन्द्रशमशेर जबराले सरकारमा भागबन्डा खोजेका तथा आफ्ना लागि मात्र पेसी तोक्नेजस्ता विवादास्पद न्याय सम्पादन गरेकाले उनलाई राजीनामा दिन दबाब बढाइएको छ वा बढिरहेको छ । कात्तिक ११ गतेदखि नियमित रूपमा दबाब, आन्दोलन गर्दा पनि प्रधानन्यायाधीशले राजीनामा नदिने बरु ग्रेसफुल एक्जिट (सम्मानजनक बहिर्गमन) खाजेको खबर बाहिर आइरहेको छ । तर, बहिर्गमनको प्रकृति र मार्गचित्र स्पष्टसँग नखुलाएकाले तनाव बढ्दो छ । हुन त, विगतमा पूर्वप्रधानन्यायाधीश गोपाल पराजुलीको प्रमाणपत्र र शैक्षिक योग्यताको फरक जन्ममिति, करछली गर्ने व्यापारीलाई कर तिर्न नपर्ने आदेश, वैदेशिक लगानीकर्ताको कर छुटको फैसलालगायतका कारण विभिन्न आशंका र टीकाटिप्पणी भएको थियो । यसले सर्वोच्चको गरिमामै धब्बा लाग्न थालेपछि मात्र बाध्य भएर राजीनामा दिएका थिए । आमनागरिकका विवादास्पद सवालप्रति न्यायसंगत फैसला गरी न्यायको अन्तिम निकास दिने प्रधानन्यायाधीश नै विवादमा तानिएपछि न्याय प्रणाली ध्वस्त हुने नै भयो । प्रधानन्यायाधीश जबरालाई राजीनामा दिएर मार्गप्रशस्त गर्न दबाब आइरहेको छ । राजीनामा नदिए महाभियोग लगाएर भए पनि विवादास्पद प्रधानन्यायाधीश जबरालाई विस्थापित गर्ने तयारी भइरहेको छ । उता नेपाल बार एसोसिएसन प्रधानन्यायाधीशको राजीनामा माग गर्दै आन्दोलनमा उत्रेको छ । सोही आन्दोलनको क्रममा बार एसोसिएसनले न्यायालय विवादमा परेको भन्दै अल्टिमेटमसमेत दिएको छ । सर्वोच्चको गरिमामै धब्बा लागेकाले राजीनामाको दबाब बढ्दै गएपछि मात्र प्रधानन्यायाधीश जबराले बाध्य भएर ग्रेसफुल एक्जिट खोजेको स्पष्ट भएको छ । अर्कातिर न्यायाधीशहरूले सकेसम्म तत्काल राजीनामा दिएर मार्गप्रशस्त गर्ने र नभए केही दिन बिदा बसेर राजीनामा पेस गर्न सुझाव दिएका छन् । प्रधानन्यायाधीश जबराले पनि बुझ्नुपर्छ, सम्मानजनक बहिर्गमनको मूलबाटो भनेकै राजीनामा हो । गंगाराज अर्याल, पाणिनि८, अर्घाखाँची"
घुम्नैपर्ने मुलुकमा नेपाल,"हरेक वर्षजसो विकसित देशबाट प्रकाशित हुने महत्त्वपूर्ण पत्रपत्रिका, पुस्तकलगायत प्रसार सामग्रीले विश्वका प्रमुख पर्यटकीय गन्तव्यमध्ये नेपाललाई पनि महत्त्वपूर्ण स्थान दिने गरेको सन्दर्भबाट हामी अनभिज्ञ छैनौं । यसै सन्दर्भमा हालै प्रकाशित चर्चित ट्राभल गाइडबुक लोन्ली प्लानेट ले पर्यटकीय गन्तव्य र यात्राबारे जानकारी दिँदै सन् २०२२ मा घुम्नुपर्ने १० उत्कृष्ट मुलुकमध्ये नेपाललाई आठौं स्थान दिएको छ । घुम्नैपर्ने १० मुलुकको सूचीभित्र आइल्यान्ड, नर्वे र मोरिसस क्रमशः पहिलो, दोस्रो र तेस्रोमा परेका छन् । चौथोदेखि दसौंसम्म क्रमशः बेलिज, स्लोभेनिया, एङगुइला, ओमान, नेपाल, मलाबी र इजिप्टलाई उत्कृष्ट दर्जा दिइएको छ । विश्वका दुई सय मुलुकको लेखाजोखा गरेर निकालिएको २०४ पृष्ठको पुस्तकमा यी दस देशको गरिमा, प्राकृतिक सौन्दर्य एवं मानवसृजित कलाकृति, भौगोलिक बनोट, इतिहास, सामाजिक अवस्थालगायत सन्दर्भको विश्लेषण गरिएको छ । सोबाहेक पर्यटकको चाहना, महत्त्व, रुचिलाई पनि स्थान दिइएको छ । उक्त पुस्तक अनगिन्ती भाषामा प्रकाशित हुने भएकाले धेरै देशका मानिसले पढ्ने गर्छन्, घुमफिर गर्न रुचाउनेले त बर्सेनि खोजीखोजी यस्ता जानकारीमूलक किताब हेर्ने गर्छन् । लोन्ली प्लानेट शब्दलाई नै एकान्तप्रिय, प्रकृतिप्रेमी, विषम धरातल मन पराउने व्यक्तिप्रति लक्षित मान्नुपर्छ । यसअघि सन् २०१७ मा उक्त गाइडबुकअन्तर्गत नेपालका उत्कृष्ट स्थानमध्ये सगरमाथा, अन्नपूर्ण, लाङटाङ, हेलम्बु र मनास्लु क्षेत्र समावेश गरिएका थिए । यसरी हामी प्राकृतिक सौन्दर्यका साथै जाति, भाषा, रहनसहन, संस्कार, संस्कृतिमा पनि धनी भएका कारण विकसित देशको आकर्षणभित्र परिरहेका छौं । तर सरोकारवालाहरूले अरूले दिएको महत्त्वमाथि खासै चासो राखेको पाइँदैन । आन्तरिक, बाह्य पर्यटकको आकर्षण बढाउन सरकार एवं पर्यटन व्यवसायीको तत्त्वावधानमा यी र यस्तै सन्दर्भको प्रचारप्रसार नहुँदा सरोकारवाला सुतेर बसेको प्रतीत हुन थालेको छ । अरूले खानेकुरा खुवाइदेला भनेर कतिन्जेल पर्खिरहने ? भुवनेश्वर शर्मा, चन्द्रागिरि२, काठमाडौं"
पेट्रोलियम पदार्थको विकल्पमा विद्युत्,"आज पेट्रोलको मूल्य १३३ रुपैयाँ छ, डिजलको ११६ प्रतिलिटर पुगिसकेको छ । अझै कति बढ्ने हो ठेगान छैन । अन्तर्राष्ट्रिय बजारमा पेट्रोलियम पदार्थको माग बढिरहेको छ, सँगै भाउ पनि । यसको सोझो असर हाम्रो अर्थतन्त्रलाई परेको छ । योसँगै अरू अत्यावश्यक सामग्रीको पनि भाउ बढ्छ नै । अहिले ऊर्जाका लागि पेट्रोलियम पदार्थमै निर्भर हुनुपर्छ भन्ने छैन । तर, हाम्रो सरकार पेट्रोलडिजेलको आयातलाई कसरी सहज बनाउने वा बढाउने भन्नेमा मात्र चिन्तित छ । जलवायु परिवर्तनको असर भोगेर पनि हामीले हरित ग्यासलाई कसरी कम गर्ने भन्ने योजना बनाउन सकेका छैनौं । पछिल्लो समय जलविद्युत्मा नेपालले व्यापक लगानी गरेको छ, गरिरहेको छ । अब लगानी गरेर मात्र पुग्दैन सरकारले पेट्रोलडिजेलको विकल्पमा आफ्नै उत्पादित विद्युत्को प्रयोगलाई बढाउने योजनाहरू पनि ल्याउनुपर्छ । तर, यसतर्फ सरकारले काम गरेको महसुस आमनागरिकलाई भएको छैन । पेट्रोलडिजेलबिनाको सहर बनाउन सक्छौं भनेर कहिले सोच्लान् खै हाम्रा नेतासरकारी कर्मचारीहरूले ? उनीहरूले आफ्ना विद्युतीय गाडीको प्रयोग कहिले गर्लान् ? उनीहरूको भान्सामा कहिले विद्युतीय चुलोमा भात पाक्ला ? यस्तो अपेक्षा उनीहरूसँग गरेर त कामै छैन तैपनि यस्ता विषयमा बोलिदिए मात्र हुन्थ्यो । हिजो हाम्रो पेट्रोलडिजेलको आपूर्ति व्यवस्थामा भारतले हस्तक्षेप गर्थ्यो आज भने विश्व बजारमै मूल्य आकासिन थालेपछि, असहज अवस्थामा आइपरेको छ । अब राष्ट्रलाई समृद्ध बनाउने हो भने, हामीले पेट्रोलडिजेललाई विस्थापित गर्दै विद्युत्को प्रयोगलाई व्यापक बनाउनुपर्छ । वातावरण जोगाउन पनि विद्युत्को प्रयोग अपरिहार्य छ । रामकृष्ण बराल, जोरपाटी५, काठमाडौं"
विचारभन्दा माथि पञ्चायत,"आफ्नै नेतृत्वमा राजनीतिक दल दर्ता गर्नुअघि रवीन्द्र मिश्र कांग्रेस, एमाले र माओवादीभन्दा भिन्न पार्टी किन आवश्यक छ भनेर शृंखलाबद्ध लेख लेख्थे । मौजुदा कुनै दलले देशको हितमा काम नगरेकाले नयाँ पार्टी आवश्यक छ भन्ने उनको आशय हुन्थ्यो । उनले बनाउन खोजेको नयाँ पार्टीको वैचारिक आधारबारे सोधिएका प्रश्नमा प्रतिप्रश्न गर्दै उनले २०७० चैत २७ को कान्तिपुरमा लेखेका थिए नरेन्द्र मोदीले गुजरातको विकास नीतिमार्फत गरे कि सिद्धान्तको सहाराले ? विकास गर्न कुनै नामको सिद्धान्त वा स्पष्ट वैचारिक धरातल चाहिँदैन भन्नका लागि उनले मोदीको उदाहरण दिएका थिए । सोही लेखमा उनले अरविन्द केजरीवाल र आम आदमी पार्टी पनि कुनै खास सिद्धान्तमा आधारित छैनन् भन्ने दाबी गरेका थिए । ऊ बेला सिद्धान्तभन्दा नीति माथि भन्ने आशय व्यक्त गरेका थिए । मिश्रको लेख प्रकाशित भएको तीन दिनपछि, चैत ३० गते मोदी कसरी हिन्दुत्ववादी राष्ट्रवाद र नवउदारवादजस्ता सिद्धान्त र सोहीअनुसारको राजनीति, नीति र कार्यक्रमप्रति प्रतिबद्ध छन् भनेर सोदाहरण मैले जवाफी लेख लेखेँ । सो लेखमा उनले प्रशंसा गरेको विकासको गुजराती ढर्राको सीमितताबारे पनि उल्लेख थियो । गुजराती रवैया पछ्याउनकै लागि पनि मोदीजत्तिकै सिद्धान्तमा स्पष्ट हुनु र इमानदारीपूर्वक आफ्नो नियत बताउनु उपयुक्त हुन्छ भन्ने सुझाव पनि पेस गरेको थिएँ । तिनताक मेरो जवाफी लेखलाई सम्बोधन गर्न मिश्रले जरुरी ठानेनन् होला, केही लेखेनन् । आठ वर्षपछि आफ्नो वैचारिक धरातल र सिद्धान्तमा कसैलाई सन्देह नहुने गरी स्पष्ट बनाउँदै उनले भने विचारभन्दा माथि देश । लामो समयपछि नै सही, मैले पनि जवाफ पाएको छु । योभन्दा सरल भाषामा उनले आफ्नो सैद्धान्तिक जगलाई व्यक्त गर्न सक्ने सम्भावना छैन । कसैलाई यो वाक्य जटिल, अबोधगम्य वा सतही लागेको भए, त्यो सम्भवतः भाषा स्वयंको सीमितता हो । अर्थात्, मिश्रले धेरै लामो समयदेखि मनमा राखेको राजनीतिक अभीष्ट अभिव्यक्त गर्न नेपाली भाषामा योभन्दा सरल वाक्य बन्न सक्दैन । करिब एक दशकदेखि उनले लेखेका लेख, गरेका भाषण, गरेको राजनीति सबैको समष्टि पनि यही सरलतम नारा हो । मिश्रका लागि देश आम मानिसको विचारको उपज होइनÙ तिनका सम्बन्धका घर्षणले र तिनैले समयक्रममा उत्पादन गरेका अनेक संस्कृति र राजनीतिका काकतालीले पनि देशको उत्पत्ति भएको होइन । नेपाल देश त आम मान्छेभन्दा धेरै माथि उठेका (हिन्दु) भगवान्ले आफ्नो अद्वितीय प्रतिभा एवं चाहनाबाट उत्पन्न गरेको अमूल्य कृति हो । मिश्रका अनुसार पृथ्वीनारायण शाह हामीजस्ता आम मान्छे होइनन्, उनी कि महामानव हुन्, कि देश बनाउन सक्ने शौर्य एवं ज्ञान भएका एक मात्र मानवरूपी भगवान् हुन् । मिश्रले बुझेका छन्, नेपाल पृथ्वीनारायण शाहको बाहुलीनिःसृत एक अमूल्य कृति हो । उनी चाहन्छन्, त्यस्ता महामानवले बनाएको देशमा विचारको खेल खेल्ने होइन, सिद्धान्तको दौड मच्चाउने हुँदै होइन, दाहिने र देब्रेपन्थी भनिहिँड्ने होइन, नानावली नामका विचार कोरल्दै देशजस्तो अमूल्य कृतिलाई ओझेल पार्ने पटक्कै होइन । उनको चाहना छ, पृथ्वीनारायण शाहको उचाइ छुन नसक्ने साधारण मान्छेले देश सम्झेर खुरुखुरु काम गर्ने हो । अठारौं शताब्दीमा यस सरहदभित्रका आम मान्छेले प्राप्त गरेको नेपाल नामको अमूल्य कृतिलाई नबिटुल्याउन सबै जनताले आफ्ना लैंगिक, क्षेत्रीय, जातीय र वर्गीय थान्कामा चुपचाप बसेर खुरुखुरु श्रम गर्नुपर्छ, अनि मात्रै यस कृतिको स्याहार हुन्छ भन्ने मिश्रको बुझाइ छ । विचारभन्दा माथि देश जस्तो सम्प्रेष्य नाराले बताउँछ धर्म र परम्परा, संस्कार र सत्ताले आफूमाथि अन्याय गरेकाले जात उन्मूलनका लागि लड्छु भन्नु दलितलाई वाञ्छनीय छैन । त्यसो गर्दा देशभन्दा माथि पुग्न सक्छ विचार । संविधानले दोस्रो दर्जाको नागरिकमा खुम्च्याएका कारण आन्दोलित भएको भन्दै हल्ला गर्ने महिलाले देशभित्र परचक्रीहरूको बगाल लगाइदिन सक्छन् । त्यस्तो विचारले देशकै अस्तित्व मेटिदिन सक्छ भन्ने उनलाई डर छ । थारूले आफ्नो अस्तित्व खोज्दा थारू मात्रको हित हुने र देशको अहित हुने देख्छन् उनी, मधेसीले समानता खोज्दा मधेसीको मात्रै जय हुने र देशको अस्तित्व संकटग्रस्त बन्ने भान पर्छ उनलाई । निमुखाले आधारभूत आवश्यकता खोजेर आन्दोलित हुँदा देशले दुःख पाउला भनेर उनलाई हदै डर लाग्छ । खासमा अहिलेसम्मका सबै क्रान्तिले देश बिटुल्याए भन्ने लाग्छ उनलाई । संविधान लेखनका लागि भएको रस्साकस्सी नै देशभन्दा विचार माथि पुर्याउन खोज्दाको परिणाम हो भन्ने उनको निष्कर्ष छ । संविधान स्वयं विचारकै उपज भएकाले, त्यसले पनि पृथ्वीनारायण शाहको यो अमूल्य कृतिलाई बिटुल्याउने काम गरेको उनको बुझाइ हुन सक्छ । त्यत्रो हम्मे गरेर संविधान बनाइसकेपछि फेरि समाजवादभन्दा उनलाई सहनै नसक्ने गरी भाउन्न हुन्छ । राज्य र बजार होइन, समाज र समुदायलाई प्रधान बनाउन खोज्दा देश कतै विलुप्त हुन सक्छ भनेर उनी भयग्रस्त हुन्छन् । विचार र आन्दोलन, क्रान्ति र परिवर्तन भनेर हिँडिरहेका मान्छेले उत्पन्न गरेका सबै डरलाई परास्त गर्नका लागि उनले रचना गरेको मन्त्र नै विचारभन्दा माथि देश हो । यो नारा उनका लागि कुनै विचार र सिद्धान्त होइन, बरु देशको स्तुति हो । पृथ्वीनारायण शाहले छोडेर गएको त्यो अमूल्य कृतिको सम्मानमा उनले नतमस्तक भएर सृजना गरेको प्रार्थना हो । त्यसैले विचार वा सिद्धान्त भनेर यस नारालाई नबिटुल्याइदिऊन् भन्ने उनको चाहना छ । रवीन्द्र मिश्रले कतिको थाहा पाएका छन् कुन्नि, उनको यो स्तुतिलाई विचार एवं ऐतिहासिक खोजको नाम दिएर पहिल्यै धेरै मान्छे र समूहले लेखेका छन्, बोलेका छन् र राजनीति गरेका छन् ! खासमा उनको यो पवित्र नारा पहिल्यै बिटुलिइसकेको छ । उनलाई नयाँ र वैकल्पिक लागेको भए पनि उनकै विचार मा धेरै पहिलेदेखि अलमलिएको छ नेपाली समाज । पहिले उनीसँगै देश बनाउन हिँडेर बीचैमा छोडेकामध्ये एक जनाले धेरै पहिले पनि उस्तै आशय व्यक्त गर्ने गरेका थिए । कांग्रेस र कम्युनिस्ट नेतालाई औंलो ठड्याएर कडक स्वरमा उनी भन्ने गर्थे विकासमा राजनीति बन्द गर्नुस्, तुरुन्तै । विकास मात्रै गर्नुस् ।पञ्चायत स्थापनालगत्तै राजा महेन्द्रले दुई विद्वान्लाई पञ्चायतको दर्शन तयार गर्न अह्राए पशुपतिशमशेर राणा र मोहम्मद मोहसिन । यी दुवैले विदेशी विश्वविद्यालयबाट समाज विज्ञानको जटिल तालिम पाएकाले मिश्रले जति सरल शब्दमा पञ्चायतको दर्शन लेख्न सकेनन् । विज्ञानी भाषामा व्यक्त गर्न खोज्दा जटिल बनाउन पुगे । मोहसिनले देश भनेनन्, व्यवस्था भने । आफ्ना विचारभन्दा माथि राखेर यो शाही उपहार लाई ग्रहण गर भनेर अपिल गरे । संसदीय लोकतन्त्र आयातित माल हो, पञ्चायत सहजातीय वनस्पति हो भन्ने दाबी पेस गरे । पशुपतिशमशेरले विदेशी नृविज्ञानीले गरेका अध्ययनको सहारा लिँदै नेपालका गाउँहरू आफैंमा लोकतान्त्रिक भएकाले आयातित प्रजातन्त्र थोपर्न जरुरी नभएको र पञ्चायत माटोसुहाउँदो भएको दाबी गरे । अर्थात्, पृथ्वीनारायणका सन्तान करिब उही उचाइ भएका राजा महेन्द्रको सृजनाभन्दा अब्बल अरू कसैले सोच्नै सक्दैन भन्ने उनीहरूको दाबी थियो । महेन्द्रको सृजनासँग मत बझाउनु भनेको पृथ्वीनारायणले उपहारस्वरूप दिएको अमूल्य कृति अर्थात् देशलाई बिटुल्याउनु हो भनेर दुई पञ्चायती समाज विज्ञानीले दुनियाँलाई खबरदारी गर्न खोजेका थिए ।रवीन्द्र मिश्रको विचारभन्दा माथि देश भन्ने आशयलाई आफ्नै भाषामा व्यक्त गर्ने र ऐतिहासिक खोज का आधारमा पुष्टि गर्ने उपक्रम गणतन्त्रपछि पनि द्रुतगतिमा जारी छ । खासमा राज्य पुनःसंरचनाका लागि उठाइएका समावेशिता, संघीयता, धर्मनिरपेक्षताजस्ता मुद्दाले सकसमा पारेका बुद्धिजीवी, समूह र पार्टीसमेतले फरक भाका, बान्की र भाषामा उही आशय व्यक्त गरेका अनेक उदाहरण भेटिन्छन् । केही वर्षपहिले मात्रै खोजमूलक ऐतिहासिक वृत्तान्त भनेर प्रकाशित एक चर्चित किताबको निष्कर्ष थियो पद्मशमशेरको सुधार कार्यक्रमभन्दा यता नेपालको हित गर्ने कुनै आन्दोलन र क्रान्ति भएको छैन । यो हित गर्न खोजिएको नेपाल कसको हो ? उत्तर सरल छ दलित, मधेसी, महिला, निमुखाको पटक्कै होइन । स्थायी सत्तामा सदैव विराजमान शाह र मिश्रहरूको हो । नेपाली राजनीतिमा विकल्पको खोजीसमेत असफलसिद्ध राजनीतिको अर्थहीन पुनरावृत्ति मात्रै बन्नु दुःखद छ । वैकल्पिक राजनीतिका नाममा गरिएका उद्यम अवधारणा स्वयंको फुर्माइसीमा पतित हुनु उत्तिकै त्रासदीपूर्ण पनि छ ।"
"भारत महाशक्तितिर, चीन छिमेकीतिर","२२ जुन २०१२ मा चिनियाँ प्रधानमन्त्री वेन जियाबाओ र भुटानी प्रधानमन्त्री जिग्मे वाई थिन्लेबीच रियो दी जेनेरियोमा दिगो विकाससम्बन्धी राष्ट्रसंघीय सम्मेलनमा भेटवार्ता हुँदा थिम्पुमा चिनियाँ दूतावास खोल्ने समझदारी भयो । प्रधानमन्त्रीको तहमा भएको यो पहिलो वार्तामा दुई देशबीच कूटनीतिक सम्बन्ध स्थापनाका लागि सीमा समस्या समाधान गर्दै अघि बढ्ने सहमति भयो । त्यहाँबाट प्रधानमन्त्री थिन्ले भुटान फर्केका मात्र थिए, भारतीय सञ्चारमाध्यममा भारतको अनुमतिबिना चीनले थिम्पुमा दूतावास खोल्न नसक्ने समाचारहरू आए, त्यसको स्रोत अज्ञात भुटानी अधिकारी थिए । भुटानी सरकारी समाचारपत्र क्विन्सेल ले दूतावास खोल्ने सहमति भएको भन्ने समाचारको खण्डन गर्यो । सायद भुटानी प्रधानमन्त्री भारतीय दबाबमा परे । सीमा वार्ता अल्झियो । आफ्नै उत्तरपूर्वलाई भन्दा भुटानलाई प्राथमिकतामा राखी सबै खाले सहयोग गर्दै आएको भारतको नियन्त्रण मा आपत्ति जनाउनु थिम्पुका लागि गाह्रै थियो ।नौ वर्षपछि, १४ अक्टोबर २०२१ मा चीन र भुटानबीच सीमा समस्या समाधानको तीन खुड्किले मार्गचित्र (थ्री स्टेप रोडम्याप) सम्झौता भयो, जसले कूटनीतिक ऐकान्तिकताबाट बाहिर निस्कने भुटानी चाहनाको मात्रै संकेत गर्दैन, दक्षिण एसियामै परिवर्तित शक्ति सन्तुलनको छनक पनि दिन्छ । भारतको खुम्चिँदो छिमेक सम्बन्ध र चीनको विस्तारित छिमेक प्रभाव जनाउन यो एउटा महत्त्वपूर्ण विकासक्रम हुन सक्छ । यद्यपि, यो एउटै दृष्टान्तबाट ठूलै विपरीत यात्रातर्फको फड्को मारिएको भन्ने निष्कर्षमा पुग्नु हुँदैन । किनकि यो सहमतिप्रति नयाँदिल्लीको चर्को विरोध छैन, बरु अनिच्छुक सदाशय देखिन्छ । दृष्टि दोक्लममा चीन र भुटानबीच ४७७ किलोमिटर सम्पूर्ण सीमामा विवाद भए पनि चीनको चासो उत्तरमा चुम्बी उपत्यका र दक्षिणमा सिलिगुडी कोरिडरका बीचमा रहेको हिमाली क्षेत्रको सामरिक महत्त्वको दोक्लममा देखिन्छ । विश्वशक्ति प्रतिस्पर्धामा यो हिमाली क्षेत्रको रणनीतिक सुरक्षाविन्दु मानिन्छ । सन् १९८४ देखि सुरु भएको सीमा वार्ताले बीस चक्र पूरा गर्दा र सन् १९९० देखि लगातार चीनले समाधानका लागि प्याकेजको प्रस्ताव दिएपछि भुटान बल्ल सकारात्मक बन्दै छ । उक्त प्याकेज प्रस्तावमा उत्तरतर्फको ४९५ वर्गकिलोमिटरको क्षेत्र भुटानलाई दिने तर त्यसको बदलामा ८९ वर्गकिलोमिटरको दोक्लम क्षेत्र चीनले लिने प्रस्ताव छ । दुवै देशबीच समझदारीअनुरूपको मार्गचित्र अघि बढेमा भूमि साटासाट हुनेछ । सीमा समाधानका लागि जमिन लेनदेन नयाँ भने होइन । किनकि भारत र बंगलादेशबीच सन् २०१५ मा जमिन लेनदेनको सहमति भएको थियो, जसमा भारतले १११ ठाउँको ६९४४ हेक्टर बंगलादेशलाई दियो भने ५१ ठाउँको २८७७ हेक्टर बंगलादेशबाट लियो । चीनले दोक्लम दाबी गर्नुका भने दुई सामरिक अर्थ देखिन्छन् । रणनीतिक महत्त्वको तर साँघुरो आफ्नो चुम्बी उपत्यकाको क्षेत्र विस्तार गर्नु र भारतमाथि सैन्य अनुकूलता निर्माण गर्नु । चीन र भारतबीच सौहार्दपूर्ण सम्बन्ध हुँदा र द्विपक्षीय व्यापारनाका बन्दा भने यो पारस्परिक लाभको महत्त्वपूर्ण क्षेत्र बन्न पनि सक्छ । सन् २०१७ को तनावपछि यो क्षेत्रमाथि चीनको नियन्त्रण कायम छ, जहाँ सडक र पूर्वाधार निर्माणका महत्त्वपूर्ण काम भइरहेका छन् । यो मार्गचित्रमा केके पर्छन्, सार्वजनिक छैन । चिनियाँ लेखोट हेर्दा वार्ताको संरचना तयार पार्ने, विवाद पहिल्याउँदै नक्सा आदानप्रदान गर्ने र नक्सा अघि राखेर समाधानको प्रस्ताव पारित गर्ने योजना देखिन्छ । चिनियाँ सहायक विदेशमन्त्री बु जियाङओ र भुटानका विदेशमन्त्री ट्यान्डी दोर्जीले सम्झौता कार्यान्वयनमा प्रतिबद्ध रहेको जनाउनुले दुवै देश नयाँ सम्बन्ध तर्फ अघि बढ्न चाहेका देखिन्छन् । ॅशक्ति पहिला प्रधानमन्त्री मोदीले दोस्रो कार्यकालमा छिमेकी पहिला नीतिलाई निरन्तरता दिएका छन् । तर यो यथार्थमा रूपान्तरित भएको छैन । नयाँदिल्लीको दृष्टिकोणबाट परम्परागत प्रभाव क्षेत्र कायम गर्न लिइने व्यवहारलाई नेबर फस्ट नीति मान्न सकिन्छ । तर छिमेकीको कोणबाट भारतले हस्तक्षेप त्यागी विकासमा उदारता देखाउँदा मात्र यो कार्यान्वयन भएको मानिनेछ । भारतले छिमेकी राष्ट्रमा प्रत्यक्षतः हस्तक्षेप पहिलाभन्दा कम गरेको देखिन्छ तर उसले विश्वका केही शक्तिसँग गठबन्धन बनाएर तिनीहरूको चाहना कार्यान्वयन गर्न खोज्दा भने छिमेकीहरू सशंकित छन् । भुटानसँग सन् १९४९ मा भएको शान्ति तथा मैत्री सन्धिलाई विस्थापित गरी २००७ मा नयाँ सन्धि गर्नु, सुरक्षा र परराष्ट्र सम्बन्धमा सहयोग गर्नुले नयाँदिल्ली र थिम्पुको निकटता पनि देखिन्छ । पहिलो पटक प्रधानमन्त्री भएपछि पहिला मोदीले भुटानको औपचारिक भ्रमण गरे । तर दोस्रो कार्यकालमा मोदीको प्राथमिकता छिमेकीतिर नभएर महाशक्ति र शक्तिराष्ट्रहरूप्रति देखिँदा त्यसले एसियाली राजनीतिमा परिवर्तन ल्याउँदै छ । सीमाको विवाद भए पनि चीन र भुटानबीच कूटनीतिक सम्बन्ध स्थापित हुन नसक्नुको एउटा कारण भारत हो । सायद भुटानले भारतबाहिरको सम्बन्ध आवश्यक पर्छ भन्ने सोचेको थिएन । भुटानले दुवै विशाल छिमेकीसँग सफलतापूर्वक सन्तुलन कायम गरेको यथार्थ हो । तर पछिल्ला घटनाक्रम हेर्दा आफ्नो सुरक्षाका लागि भारतसँग भर पर्ने पनि सीमितता हुन्छ भनी थिम्पुले महसुस गरेको देखिन्छ । सीमा सम्झौतासँगै चीनले भारतलाई दुई सन्देश दिन खोजेको छ । भारतलाई पनि सीमा समस्या समाधानका लागि दबाबमा पार्ने र आपसी परामर्शमै चीन दक्षिण एसियामा सम्बन्ध विस्तार गर्न चाहन्छ भन्ने प्रमाणित गर्ने । नेपाल, श्रीलंका र बंगलादेशजस्ता देशमा तुलनात्मक रूपमा प्रभाव बढाएपछि चीनले नयाँदिल्लीको भुटानसँगको विशेष सम्बन्धलाई तोड्न चाहेको देखिन्छ । भुटानको कोणबाट हेर्दा ऊ भारतसँगको सम्बन्धले मात्र आफ्नो सार्वभौमिकता कायम राख्न र अपेक्षित विकास पनि गर्न सकिँदैन भन्ने निष्कर्षमा पुगेको देखिन्छ । चीनको शक्ति र सामर्थ्यका अघि भारत कमजोर छ । फेरि भारतको ठूलो कमजोरी भनेको विदेश सम्बन्धमा रणनीतिक स्वायत्तता अभ्यासको अभाव हो । अर्थात्, भारत अन्तर्राष्ट्रिय सम्बन्धको सिस्टम थ्यौरी र डिपेन्डेसी थ्यौरी बाट प्रभावित हुँदै छ, जसले शक्तिसँगको सान्निध्य खोज्छ र कमजोरलाई उपभोग मात्रै गर्छ । विश्वमामिलामा उसले सार्वभौम भूमिका खेल्न सकेको देखिँदैन, छिमेकमा समेत महाशक्ति अमेरिकाको प्रभाव र दबाबमा परेको देखिँदै छ, जुन भारत र एसियाका लागि हितकर होइन ।भारत क्षेत्रीय शक्ति हो तर विश्व शासन गर्ने महत्त्वाकांक्षाबाट बढी निर्देशित देखिन्छ । प्रधानमन्त्री मोदीको प्राथमिकतामा अमेरिका, युरोप र चीनबाहेकका एसियाली शक्ति देखिन्छन् । जस्तो ः जापान, अस्ट्रेलिया, हिन्दप्रशान्त क्षेत्र, दक्षिण चीन समुद्र यति बेला वासिङ्टन र नयाँदिल्लीका समान प्राथमिकतामा पर्छन् । त्यसका थप दृष्टान्त पनि छन् । संयुक्त राष्ट्रसंघीय महासभामा सहभागिता जनाउनु स्वाभाविक हो तर त्यहाँ पनि मोदीको प्राथमिकतामा अमेरिकी राष्ट्रपति बाइडेन र शक्तिशाली राष्ट्रका राष्ट्रप्रमुख र सरकारप्रमुखहरू परे । वार्ताहरू द्विपक्षीयबाहेक प्रजातन्त्रमाथिको खतरा, अफगानिस्तान र हिन्दप्रशान्त क्षेत्रमै केन्द्रित भए । अफगानिस्तान मुद्दामा पनि भारत चीन र रुसभन्दा पछि पर्यो । आखिर तालिबानलाई स्विकार्नु नै थियो भने भारतले अमेरिकाको औपचारिक दृष्टिकोण पर्खनुपर्ने थिएन ।महासभासँगै त्यहाँ क्वाड शिखर सम्मेलन भयो, जसमा अमेरिका, जापान, अस्ट्रेलिया र भारतका सरकारप्रमुख सहभागी भए । त्यसको एक मात्र सार्वजनिक उद्देश्य स्वतन्त्र र शान्तिपूर्ण हिन्दप्रशान्त क्षेत्र हो तर भित्री उद्देश्य भने विश्वको दोस्रो ठूलो शक्ति चीनमाथि नियन्त्रण नै हो । यो नीतिको प्राधिकार अमेरिका हो । बाइडेनसँग वार्ता हुँदा अमेरिका र भारत एकअर्काका स्वाभाविक साझेदार भन्ने निष्कर्षमा मोदी पुग्नु एसियाली गठबन्धन, पहिचान र शताब्दीका लागि सुखद होइन । मोदी अमेरिकामा विश्वास गर्छन् तर छिमेकी शक्तिसँगको साझेदारीमा विश्वास गर्दैनन् भन्ने देखिन्छ । नयाँदिल्लीको राजनीतिक नेतृत्वले बेइजिङसँग सहकार्यको सोच राखेको पाइँदैन, बरु चिनियाँ अधिकारीले दक्षिण एसियामा चीन र भारतबीच साझेदारी आवश्यक रहेको बताइरहेका छन् । भारत दक्षिण एसियालाई नेहरू डक्ट्रिन अनुसारै आफ्नो प्रभावक्षेत्र ठान्छ भने, चीन विश्वासमार्फत परम्परागत पहिचान बदल्ने प्रयासमा छ । भारतले नेबर फस्ट नीति ल्याएजस्तै चीनले पेरिफेरल डिप्लोमेसी अन्तर्गत छिमेकलाई प्राथमिकतामा राखेको छ । तनावमा छिमेक पिभोट एसिया को नीति लिएर एसिया पसेको महाशक्ति अमेरिका अहिले इन्डोप्यासिफिक स्ट्राटिजी सम्म आइपुग्दा भारत भने पूर्णतः अमेरिकी शिविरको महत्त्वपूर्ण शक्ति भएको छ । नजानिँदो तनावमा भारत फसेको देखिँदै छ । आणविक सम्झौतामार्फत सन् २००८ देखि भारत अमेरिकासँगको रणनीतिक साझेदारीमा प्रवेश गरेको हो । आणविक सम्झौतापछि भारतको विश्व हैसियतमा परिवर्तन आएको सत्य हो तर त्यसले क्षेत्रीय सन्तुलन भने खलबल्यायो । यो सम्झौतापछि नै भारतले रणनीतिक स्वायत्तता गुमाएको देखिन्छ । भारत र चीनको द्विपक्षीय सम्बन्ध शत्रुता, मित्रता, प्रतिस्पर्धा र सहकार्यको ढाँचाबाट अघि बढेकोलाई अन्यथा ठान्नु हुँदैन । तर जब भारत र चीन सम्बन्धमा पश्चिमा शक्ति प्रवेश गर्यो, त्यसपछि मुद्दा बढी जटिल बनेका छन् । चीनको उदयलाई जब अमेरिकालगायतका पश्चिमा शक्तिले अन्तर्राष्ट्रिय त्रासदी ठाने र भारत त्यही धारणाको बन्दी बन्यो, जटिलता थपिएका छन् ।मोदी प्रधानमन्त्री भएपछि भारतचीन सम्बन्धमा निकटता उत्पन्न हुने अपेक्षाअनुसारका नीति र व्यवहार अख्तियार गरिएका छैनन् । प्रधानमन्त्री मोदी र राष्ट्रपति सीले अनौपचारिक शिखर बैठकमार्फत एसियाली शक्तिको सम्भावनातर्फ संकेत गरेका थिए तर पश्चिमा प्रवेशले त्यसलाई पनि अर्थहीन बनाउँदै छ । अमेरिकाले आफ्ना गतिविधि चीनविरुद्ध केन्द्रित गर्ने र ती हरेकमा भारत उसको साझेदार बन्दै जाने गर्दा जटिलता थपिन्छन् । भारतले रणनीतिक स्वायत्तता गुमाउँदा र चीनले सक्रियता बढाउँदा एसिया र दक्षिण एसियामा त्यसका बाछिटा देखिनेछन् । भारत तीव्र सैनिक गठबन्धन निर्माणमा लाग्ने र त्यसको एक मात्र उद्देश्य चीनमाथि दबाब कायम गर्ने हुँदा नेपाललगायतका भारत र चीनका छिमेकीमाथि बहुआयामिक संकट आउन सक्छ । एकका पक्षमा लागेर अर्काविरुद्ध गरिने व्यवहार वास्तवमै घातक हुन्छन् । देउवा सरकारको सय दिन पुग्दा उपलब्धिलाई केलाउनु नै व्यर्थ छ । प्रारम्भमै छिमेक सन्तुलन गुमाएको यो सरकारले बेइजिङतिर पहुँच बढाउन खोजेको त देखिन्छ तर विश्वास आर्जन गर्न भने पर्खनुपर्नेछ । वासिङ्टनतिर दौडेर बेइजिङ निकट हुँदैन भन्ने बुझ्दा मात्र नेपाली स्वार्थको संरक्षण हुन्छ । जलवायु सम्मेलनमा सहभागी हुन बेलायत प्रस्थान गर्दा प्राथमिकतामा मोदीसँगको द्विपक्षीय वार्ता पर्नु नै विडम्बना हो ।"
नेतृत्व हस्तान्तरणबारे मौन दलीय राजनीति,"प्रौढ नेताहरूसँग गुनासो हामी आज जुन व्यवस्थामा छौं, त्यो प्रौढ नेताहरूको योगदानले गर्दा सम्भव भएको हो । उनीहरू आफू तन्नेरी छँदा आर्थिक र सामाजिक परिवर्तनका लागि निरंकुश व्यवस्थाविरुद्ध लडे । त्यसैको जगमा संघीयता, धर्मनिरपेक्षता र गणतन्त्र उभिएको छ । गणतन्त्रले सरकार, सत्ता र पार्टी नेतृत्वमाथि आलोचना र प्रश्न गर्ने अधिकार दिएको छ । त्यसैले पनि राजनीतिक दलका प्रौढ नेताहरू धन्यवादका पात्र हुन् । गणतन्त्र प्राप्तिपछि हैसियतअनुसार अहिलेका प्रौढ नेताले दलको नेतृत्व गर्ने र सत्ता सञ्चालन गर्ने अवसर पनि पाए । विडम्बना, पुराना नेताहरू सत्ता र दलीय नेतृत्वको हकभोग आफ्नो मात्रै भएजसरी तीन दशकदेखि केन्द्रीय राजनीतिमा हावी भइरहेका छन् । प्रौढ पुस्ताले प्राप्त उपलब्धिलाई समय, समाज र विश्वपरिवेशसुहाउँदो बनाउन सकेन । उपलब्धिलाई संस्थागत गर्न नसक्ने र नेतृत्व पनि हस्तान्तरण गर्न नखोज्ने प्रवृत्तिले जुझारु युवा पुस्तालाई निरुत्साहित गरिरहेको छ । प्रौढ नेताहरूको सत्ता र नेतृत्वप्रतिको आसक्तिले पार्टी र मुलुक हाँक्ने सम्भावित योग्य युवा पंक्ति राजनीतिबाटै पलायन भएको वा तलै थन्किएको छ । अन्त्यमा, राजनीतिक दल जातजाति, लैंगिक र भौगोलिक हिसाबमा मात्र होइन, उमेर, क्षमता, दक्षता, योग्यता र अनुभवका दृष्टिमा पनि समावेशी बन्नु आवश्यक छ । नयाँ राजनीतिक क्षमता र योग्यता बोकेका युवा मूल नेतृत्वमा नआउने हो भने राजनीतिक दलको औचित्य संकटमा पर्न सक्छ । विविध सामाजिक र आर्थिक परिवेशका कारण पुरानो पुस्ताले आफूलाई राजनीतिक रूपमा अद्यावधिक नगराउनु स्वाभाविकै होला तर युवामा नेतृत्व हस्तान्तरण नगर्नाले समग्र लोकतान्त्रिक व्यवस्था र पद्धति झन्झन् कमजोर बन्दै जान्छ ।अहिलेको परिस्थितिमा सबै राजनीतिक दलमा लोकतान्त्रिक अभ्यास संस्थागत गर्न युवा नेतृत्वले मूलतः तीन जिम्मेवारी उठाउनु आवश्यक छ । पहिलो, युवाहरूले आफ्नो पार्टीको सामाजिक र आर्थिक नीतिमाथि हस्तक्षेप गर्दै प्राप्त परिवर्तनलाई संस्थागत गर्नुपर्छ । दोस्रो, प्रभावकारी नेतृत्व स्थापित गर्न युवाले अघिल्लो पुस्ताले पूरा नगरेका वा गर्न नसकेका सामाजिक तथा आर्थिक मुद्दालाई बहसको केन्द्रमा राख्नुपर्छ । तेस्रो, नीतिगत र मुद्दाविशेषबाहेक अन्तरदलीय प्रतिस्पर्धा गर्न सिद्धान्त, नीति र आवश्यक कार्यक्रमबारे गहिरो र बृहत् ज्ञान आर्जन गर्नुपर्छ । यसले नै आन्तरिक वा बाह्य प्रतिस्पर्धामा आफूलाई अब्बल बन्न मद्दत गर्छ ।"
हिमालवारि पाहुना !,तनहुँको बन्दीपुर घुम्न आएका पर्यटक । चाडबाडका बेला आन्तरिकसँगै बाह्य पर्यटक बढ्दा पर्यटकीय गन्तव्य यतिबेला खचाखच छन् । तस्बिर ः सम्झना रसाइलीकान्तिपुर
तिहारमा १४ किलो सुनको ३१ सय असर्फी बिक्री,"(काठमाडौं)  यस वर्षको तिहारको अवसरमा राष्ट्र बैंकले विभिन्न दरका गरी ३ हजार १ सय थान सुनका सिक्का (असर्फी) बिक्री गरेको छ । १० ग्रामका असर्फी ५ सय थान, ५ ग्रामका १ हजार थान र २५ ग्रामका १ हजार ६ सय थान गरी ३१ हजार थान असर्फी बिक्री भएको राष्ट्र बैंक टक्सार विभाग प्रमुख विनोद आचार्यले जानकारी दिए । तिहारका लागि राष्ट्र बैंकले गत सोमबार र मंगलबार सुन तथा चाँदीका सिक्काको बिक्री खुला गरेको थियो । दुई दिनमा उल्लिखित संख्यामा सिक्का बिक्री गरेको राष्ट्र बैंकले जनाएको छ । यस वर्षका लागि प्रतिव्यक्ति साढे २ ग्राम, ५ ग्राम र १० ग्राममा एकएक थानका दरले राष्ट्र बैंकले असर्फी बिक्री गरेको थियो । राष्ट्र बैंकले आर्थिक वर्ष २०७६७७ मा ३ हजार थान १० ग्रामका, ८ हजार थान ५ ग्रामका र ९ हजार थान साढे २ ग्रामका गरी कुल २० हजार थान असर्फी छपाएको थियो । त्यसयता टक्सार कार्यालय सुन्धाराबाट बबरमहल स्थानान्तरण भएको र निषेधाज्ञाका कारण थप सिक्का छपाइ भएको छैन । २०७६७७ मै छापेका सिक्का गत वर्ष र यो वर्ष बिक्री गरिएको हो । सुन र चाँदीका केही थान सिक्का अझै स्टकमा छन्, टक्सार विभाग प्रमुख आचार्यले भने, तिहारपछि भने नियमित रूपमा नयाँ सिक्का छाप्ने तयारी छ । तीमध्ये १५ हजार थान गत दुई आर्थिक वर्षमा विक्री भइसक्यो । बाँकी रकम यो वर्षको तिहारमा बिक्री गरिने राष्ट्र बैंकले जनाएको छ ।"
बैंकहरूले गरे लक्ष्मीपूजा,"विगतका वर्षमा जस्तै यो वर्ष पनि राष्ट्र बैंकलगायत बैंक तथा वित्तीय संस्थाले भव्य रूपमा लक्ष्मीपूजा गरेका छन् । राष्ट्र बैंकले मुद्रा, बैंकिङ र टक्सार विभागमा विधिवत् रूपमा लक्ष्मीपूजा गरेको छ । बैंक तथा वित्तीय संस्थाले पनि मुख्य कार्यालयसहित हरेक शाखाउपशाखामा पनि लक्ष्मीपूजा गरेका छन् । तिहारका प्रमुख पाँच दिनमध्ये लक्ष्मी पूजा बैंक तथा वित्तीय संस्था लगायत वित्तीय कारोबार गर्ने संघसंस्थाका लागि विशेष मानिन्छ । तिहारमा धनसम्पत्तिकी देवी लक्ष्मीको विशेष पूजा गरिन्छ । लक्ष्मीलाई प्रशन्न गराउन सके लक्ष्मी खुसी हुन्छिन् र प्रशस्त धनसम्पत्तिको वरदान पाइन्छ भन्ने मान्यता छ । यही आधारमा बैंक तथा वित्तीय संस्थाले पनि धुमधामसाथ लक्ष्मीपूजा गर्दै आएका छन् ।सुखसम्पत्ति र ऐश्वर्य अभिवृद्धिको मनोकामनासहित कात्तिक कृष्ण औंसीका दिन माता लक्ष्मीको विशेष रूपमा पूजाआजा र अर्चना गर्नु हिन्दु धर्मालम्बीहरूको धार्मिक मान्यता हो । दीपावलीमा तमसोमा ज्योतिर्गमय अर्थात् अन्धकारबाट प्रकाशतर्फ लागि आफूलाई आत्मिक रूपमा सुखसन्तोष पाइन्छ भन्ने विश्वास छ । बैंकिङ धन (पैसा) को व्यवसाय हो । यसकारण बैंक तथा वित्तीय संस्थाले लक्ष्मी पुँजीलाई धेरै प्राथमिकता दिएका हुन् । तिहारमा गरिने लक्ष्मीपूजाकै लागि बैंक तथा वित्तीय संस्थाले हरेक वर्ष बजेट छुट्टयाउँछन् । र भव्यताका साथ लक्ष्मीपूजा गरी आर्थिक समृद्धिको कामना गर्छन् ।लक्ष्मीपूजामा देवी लक्ष्मीको पूजाअर्चना गरिन्छ । सुन, चाँदी, रुपैयाँ, पैसा तामाका भाँडाकुँडाको पूजा गरी घर घरमा दीपावली गरिन्छ । झ्यालढोकामा माला र झिलीमिली बत्तीले सजिसजाउ पारिन्छ । सजाइएका पित्तल वा तामाका गाग्रीमा पानी भरेर माला लगाई खड्कुलामा चामल राखी विधिपूर्वक लक्ष्मीपूजा गरिन्छ ।"
कुलेखानी ओभरफ्लो,"हेटौंडा (कास) पूर्ण क्षमतामा विद्युत् उत्पादन नगरिँदा कुलेखानी जलाशय (इन्द्रसरोवर) बाट ११ दिनदेखि पानी ओभरफ्लो भएर खेर गइरहेको छ । नेपाल विद्युत् प्राधिकरणको मुख्य ब्याकअप का रूपमा रहे पनि कुलेखानी प्रथम जलविद्युत् आयोजना हाल पिकअप टाइम मा मात्रै सञ्चालनमा छ । जसका कारण जलाशय भरिएर ओभरफ्लो भएको आयोजना प्रमुख धीरेन्द्र चौधरीले बताए । आयोजना सञ्चालन भएको अवस्थामा पानी ओभरफ्लो हुँदैन, नत्र खेर जान्छ, उनले भने, हिजोआज दिनमा १२ घण्टा मात्र उत्पादन भइरहेको छ । १ हजार ५ सय ३० मिटर उचाइसम्म पानी संकलन गर्ने जलाशयको क्षमता छ ।२०७२ वैशाख १२ मा भूकम्प जानुअघि क्षमताभन्दा बढी करिब ५० सेन्टिमिटरसम्म पानी संकलन गर्न बाँधमा बालुवाको बोरा राख्ने गरिन्थ्यो । भूकम्पले बाँध चर्किएपछि त्यसयता यसरी बोरा राखेर पानी संकलन गर्न छोडेका हौं, उनले भने । उनका अनुसार २०७२ पछि कुलेखानीको पानी ओभरफ्लो भएको यो पहिलो पटक हो । २०५५ र २०५८ मा पनि कुलेखानी भरिएको थियो । तर यति लामो समयसम्म ओभरफ्लो भएको थिएन । २०५० को बाढीले जलाशय भरिएपछि बाँधको ढोका खोलेर पानी फालिएको थियो । त्यसयता बाँधको ढोका खोल्नुपरेको छैन, उनले भने ।मनसुन सकिएपछि पनि जलाशयको जलाधार क्षेत्रमा लगातार भारी वर्षा भएकाले इन्द्रसरोवर भरिएर ओभरफ्लो भएको हो । मकवानपुरको थाहा नगरपालिकाका दामन, पालुङ, बज्रवाराही, चित्लाङ तथा इन्द्रसरोवर गाउँपालिकाको मार्खु र फाखेल जलाशयको जलाधार क्षेत्र हुन् । मुलुकमा मागभन्दा बढी विद्युत् उत्पादन भइरहेकाले पनि यो आयोजना नियमित रुपमा सञ्चालन गर्नु नपरेको प्राधिकरणले जनाएको छ । आयोजना नियमित सञ्चालनमा नआउँदा जलाशयको पानी खपत भएको छैन । विगतका वर्षहरूमा वर्षायाममा पनि यो आयोजना चौबीसै घण्टा सञ्चालनमा ल्याइन्थ्यो, अहिले त्यस्तो भएन । यो आयोजना सञ्चालन नभए पनि तिहारमा विद्युत् आपूर्तिमा समस्या नहुने दाबी यसअघि नै प्राधिकरणका कार्यकारी निर्देशक कुलमान घिसिङले गरिसकेका छन् । कुलेखानी जलाशयको पानी १ हजार ४ सय ८४ मिटर उचाइसम्म प्रयोग गर्न मिल्छ । जलाशयमा संकलन गरिएको पानीमध्ये ४६ मिटर मात्र विद्युत् उत्पादनमा प्रयोग हुन्छ । यहाँ तीन वटा आयोजना सञ्चालनमा छन् । कुलेखानी प्रथम आयोजनाबाट ६० मेगावाट, दोस्रोबाट ३२ मेगावाट र तेस्रोबाट १४ मेगावाट गरी कुल १ सय ६ मेगावाट विद्युत् उत्पादन हुन्छ । जलाशयको चौडाइ ३ सय मिटर र लम्बाइ ७ किलोमिटर छ ।"
लिभरपुल अन्तिम १६ मा,"पेरिस (एएफपी) लिभरपुल र आयाक्सले युरोपेली च्याम्पियन्स लिगमा आफ्नो शतप्रतिशत सुरुआतलाई कायम राख्दै बुधबार राति प्रतियोगिताको अन्तिम १६ को यात्रा तय गरेको छ । लियोनल मेसीविनाको पेरिस सेन्ट जर्मेन (पीएसजी) भने आरबी लाइपजिगसँग बराबरीमा रोकिएको छ । एनफिल्डमा योर्गन क्लोपको लिभरपुलले एटलेटिको म्याड्रिडलाई २० ले हरायो । खेलमा पूर्ण नियन्त्रण राखेको लिभरपुलले सुरुआती २१ मिनेटमा दुई गोल गरेको थियो । डिएगो जोटा र साडियो मानेले गोल गरे । पहिलो हाफको अन्त्यमा एटलेटिको १० खेलाडीमा सीमित रह्यो । मानेमाथि गरेको फलका कारण एटलेटिकोका ब्राजिली डिफेन्डर फेलिपेलाई रातो कार्ड देखाइएको थियो । सन् २०१९ को विजेता लिभरपुलले समूह बी मा लगातार चौथो जित निकालेको हो । लिभरपुल समूहको शीर्ष स्थानमा रहने निश्चित भएको छ । लिग चरणका दुई खेल बाँकी छँदा लिभरपुललाई दोस्रो स्थानका पोर्टोमाथि सात अंकका अग्रता प्राप्त छ । एटलेटिको भने थप एक अंकको दूरीमा तेस्रो स्थानमा छ । खेलपछि क्लोपले भने, हाम्रो सुरुआती उद्देश्य नकआउट चरणमा प्रवेश गर्नु थियो, यो उपलब्धी हामीले दुई खेल अगाडि नै प्राप्त गरेका छौं । चार खेलपछि नै यस्तो हुन्छ भनेर मैले सोचेको थिइनं, तर खेलाडीले यो सम्भव पारे । मेरो विचारमा हामी यसका लागि हकदार पनि छौं । सानसिरोमा पोर्टो र एसी मिलान बीच भएको समूहको अर्को खेल ११ को बराबरीमा टुंगियो । सात पल्टको युरोपेली विजेता मिलानले यसपल्ट समूहमा अंक बटुलेको यो पहिलो पल्ट हो ।आयाक्सले प्रतियोगितामा उत्कृष्ट लय कायम राख्दै पुर्नमागमन रचेर १० खेलाडीमा सीमित बोरुसिया डर्टमुन्डलाई ३१ ले हरायो । आयाक्सका लागि सेबास्टिन हलरले चार खेलमा सात गोल गरिसकेका छन् । समूह सी मा सबै चार खेल जित्ने क्रममा आयाक्सले १४ गोल गरिसकेको छ । स्पोर्टिङ लिस्वनले बेसिकटासलाई समूहको अर्को खेलमा ४० ले हराएर नकआउट चरण पुग्ने सम्भावनालाई बलियो बनाउन सफल रह्यो ।यो नतिजापछि बेसिकटास भने प्रतियोगिताबाट बाहिरिने निश्चित भएको छ । समूह ए मा म्यानचेस्टर सिटीले क्लब ब्रुगलाई सजिलै ४१ ले हरायो । यो जितपछि सिटीको नौ अंक भएको छ । चोटका कारण मेसीले पीएसजीको जर्मन भ्रमणमा समावेश थिएनन र मउरिसो पोचेटिनोको टिमले पुर्नआगमन रच्दै २२ को बराबरी खेल्यो । खेलपछि पोचेटिनाले बराबरीमा सन्तोष माने र भने, एक प्रकारले यो बराबरीको नतिजामा हामी निराश छौं ।उनले थपे, तर समूह जितेर नकआउट चरणका लागि छनोट हुने हाम्रो सम्भावना सही दिशामै छै । त्यसैले यसमा सन्तोष नै हुनु पर्छ । बराबरीका बावजुत लाइपजिगको अगाडि बढ्ने अवसर भने समाप्त भएको छ । सिटीका लागि फिल फोडेन, रियाद मेहरेज, रहिम स्टर्लिङ र ग्याब्रिएल जेससले गोल गरे । समूह डी मा रियल म्याड्रिडले साख्तर डोनेस्कलाई २१ ले हरायो र समूहको शीर्ष स्थानमा रह्यो । रियललाई दोस्रो स्थानको इन्टर मिलानमाथि दुई अंकको अग्रता प्राप्त छ ।इन्टर मिलानले सेरिफलाई ३१ ले पन्छायो । इन्टरको जितमा दुवै गोल करिम बेन्जेमाले गरे । त्यसमध्ये उनको पहिलो गोल युरोपेली कपमा रियलको हजारौं गोल रह्यो । साख्तरले फर्नान्डोको गोलमा खेल बराबरी गरे पनि बेन्जेमोले नै निर्णायक गोल गरे । इन्टरको जितमा भने मार्सेलो ब्राजोभिच, मिलान स्क्रिनर र एलेक्सी सान्चेजले गोल गरे । प्रतियोगितामा नव प्रवेशी सेरिका लागि एडम ट्राओरले एक गोल फर्काए ।"
सिद्धि मंगललाई उपाधि,"काठमाडौं (कास) श्री सिद्धि मंगल माध्यमिक विद्यालयले प्रथम छात्रा लेजेन्ड कप फुटसल प्रतियोगिता जितेको छ । लेजेण्ड फुटसलद्वारा आयोजित प्रतियोगिता ललितपुरको महालक्ष्मी नगरपालिका सिद्धिपुरमा आयोजना भएको थियो । माउन्ट ओलिभ विद्यालय दोस्रो र भानोदय माध्यमिक विद्यालय तेस्रो भयो । कुल सातवटा बिद्यालयको सहभागीता रहेको प्रतियोगितामा उच्च गोलकर्ता कोपिला इङ्लिस सेकेन्डरी बिद्यालयकी रितिसा श्रेष्ठ बनिन् । विजयी टोली एवम सहभागी खेलाडीलाई महालक्ष्मी नगरपालिकाका मेयर रामेश्वर श्रेष्ठ, महालक्ष्मी नगरपालिका वडा न ६ का अध्यक्ष वासुदेव महर्जन, गुण एयरलाइन्सका प्रबन्ध निर्देशक दिप्रश शाक्य लगायतले ट्रफी, पदक तथा नगद पुरस्कार प्रदान गरे । गुण एयरलाइन्सका प्रबन्ध निर्देशक दिप्रश शाक्यले यस किसिमको बिद्यालय स्तरको छात्रा फुटसल प्रतियोगिता ललितपुर जिल्ला महालक्ष्मी नगरपालिकामै पहिलोपटक भएकोमा उत्साहित हुदैं आगामी दिनमा सहयोग र सहकार्य निरन्तर रहने बताए ।सहभागी टोलिलाई लेजेन्ड फुटसल द्वारा निशुल्क प्रशिक्षण एवम खेल स्थल उपलब्ध गराइएको लेजेन्ड फुटसलका अध्यक्ष अमन महर्जनले जनाए ।"
"रोहित मान्छन्, जितको कारण आक्रामक","अबुधाबी (एएफपी) भारत आक्रामक भएर मैदानमा उत्रनु नै ट्वान्टी२० विश्वकपमा अफगानिस्तानमाथि प्राप्त जितको कारण रहेको प्रारम्भिक ब्याटर रोहित शर्माले बिहीबार दाबी गरेका छन् । उनको अर्धशतकीय प्रदर्शनको मदतले भारतले बुधबार अफगानिस्तानलाई सजिलै ६६ रनले हराएको थियो । उनले ७४ रन बनाए र पहिलो विकेटमा केएल राहुलसँग मिलेर १ सय ४० रनको ठोस साझेदारी गरे ।राहुलले ६९ रनको योगदान दिए र भारतले पहिले ब्याटिङ गर्दै ठुलो जित आवश्यक भएको खेलमा २ सय १० रनको स्कोर खडा गरेको थियो । प्रतियोगिताका सुरुआती दुई खेल गुमाएको भारतले अफगानिस्तानलाई १४४७ को स्कोरमा सीमित राख्यो र आफ्नो सेमिफाइनल पुग्ने झिनो समीकरण जीवन्त राख्न सफल भयो । सबैलाई थाहा थियो, भारतले यो खेल पनि गुमाउने छ भने प्रतियोगिताबाट बाहिरिने छ, रोहितले भने, त्यसैले हामीले जित्नकै लागि मात्र खेल्यौं । जति बेला यस्तो स्थिति हुन्छ, कुनै पनि टिमले डर विना आक्रामक भएर खेल्नु पर्ने हुन्छ । अनि यस्तो बेला अन्यत्र स्थिति के भइरहेकोछ, त्यसमा पनि बढी ध्यान दिनु हुन्न । मेरो विचारमा आजको खेलका लागि सबै भारतीय खेलाडी नै फरक प्रकारले प्रस्तुत भए । यस्तै खेल हामीले यसअघिका दुई खेलमा पनि खेलेको भए, स्थिति बेग्लै हुने थियो । जति बेला हामी आक्रामक भएर खेल्यौं, नतिजा आजकै जस्तो हुन्छ ।रोहितले यसअघिका दुई खेलमा शून्य र १४ रन मात्र बनाएका थिए । तर उनले अफगानी बलिङ आक्रमणविरुद्ध खुलेर आठ चौका तथा तीन छक्का प्रहार गरे र यसका लागि खालि ४७ बलको मात्र सामना गरे । हिटम्यान उपनामले चर्चित रोहितले आफ्नो २३ औं ट्वान्टी ट्वान्टी अर्धशतक पनि पूरा गरे । उनले अफगानी अनुभवी स्पिनर रसिद खानको बलमा दुई ठूला छक्का पनि प्रहार गरे । राहुलले पनि ४८ बलको आफ्नो खेलमा आक्रमक नै रहे ।भारतका लागि स्पिनर रविचन्द्रन आश्विन फेरि टिममा फर्के र उनले १४ रन मात्र खर्चेर दुई विकेट लिए । सन् २०१७ यता पहिलोपल्ट भारतका लागि सेतो बलमा खेलिरहेका आश्विन अगाडि अफगानी ब्याट्सम्यान खुलेर खेल्न असफल रहे । भारतीय टिमका उपकप्तान समेत रहेका रोहितले माने, हामी पक्कै पनि राम्रो टिम हौं । मेरो विचारमा पाकिस्तान र न्युजिल्यान्डविरुद्ध हाम्रो लागि खराव दिन सावित भएको मात्र हो, आजको खेलले हामी कस्तो छौं, त्यो देखाएको छ ।"
द्रविड भारतीय टिमका प्रशिक्षक,"मुम्बई (एएफपी) भारतीय क्रिकेट बोर्ड बीसीसीआईले बिहीबार पुरुष टिमको प्रशिक्षकमा पूर्वकप्तान राहुल द्रविडलाई नियुक्त गरेको घोषणा गरेको छ । उनले सफल प्रशिक्षक रहेका रवि शास्त्रीको स्थान लिनेछन् । बोर्डका अध्यक्ष सौरभ गांगुलीले प्रेस विज्ञप्ति जारी गर्दै भनेका छन्, द्रविडको खेल जीवन निकै उच्च रह्यो । क्रिकेटका एक महान् भारतीय खेलाडीमा उनी पनि पर्छन् । प्रशिक्षकको भूमिकामा उनले यस्तै सफलता चुम्नेमा म आशावादी छु ।भारतले एक महिनापछि घरमा न्युजिल्यान्डविरुद्ध सिरिज खेल्दैछ र त्यसमा पहिलोपल्ट टिमको नेतृत्व गर्नेछन् । अहिले चलिरहेको ट्वान्टी२० विश्वकपपश्चात् शास्त्रीले भारतीय टिमबाट बिदाइ लिनेछन् । खेल जीवनमा एक शास्त्रीय शैलीका कारण प्रसिद्ध रहेका द्रविड ठोस सुरक्षात्मक खेलका लागि चर्चित थिए र यसक्रममा उनले मिस्टर डिपेन्डेबल उपनाम पनि पाएका थिए । उनी क्रिजमा टिकेर खेल्न माहिर थिए । उनले भारतका लागि १ सय ६४ टेस्ट खेल्दै १३ हजार २ सय ८८ रन बनाए ।भारतका लागि उनले भन्दा बढी सचिन तेन्दुलकरले मात्र रन बनाएका छन् । विश्व क्रिकेटमै उनी सर्वाधिक रन बनाउने चौथो क्रमका रहेका खेलाडी हुन् । यसअघि भारतीय ए टिम र यू१९ टिम सम्हालिसकेका द्रविडले अहिले राष्ट्रिय टिमको जिम्मेवारी पाउनुलाई आफ्नो शौभाग्य र सम्मान भनेका छन् । उनले भनेका छन्, अहिलेका खेलाडीसँग नेसनल क्रिकेट एकेडेमी, यू१९ अथवा ए टिमका लागि धेरैपल्ट सँगै काम गरिसकेको छु । मलाई थाहा छ, यी सबै खेलाडीका अझ राम्रो प्रदर्शनको भोक छ ।बीसीसीआईका सचिव जय शाहले भनेका छन्, अबको दुई वर्षमा हामी दुई विश्वकप खेल्दैछौं । हामीले यसबीच आफूलाई ठीक स्थितिमा रूपान्तर गर्नुपर्ने हुन्छ । यसका लागि भारतीय टिमका पूर्वकप्तान द्रविड जत्तिको उपयुक्त प्रशिक्षकभन्दा राम्रो विकल्प हुन सक्दैन । उनले नेसनल क्रिकेट एकेडेमीमा काम गरिसकेका छन्, त्यसैले उनले अहिलेका खेलाडीले गरेको प्रगतिबारे राम्रोसँग थाहा छ । उनको क्षमताबारे मलाई मात्र होइन्, कसैलाई पनि शंका छैन् ।बोर्डले अहिलेसम्मको कामका लागि शास्त्रीलाई धन्यवाद पनि भनेको छ । सन् २०१७ मा उनी पहिलोपल्ट भारतीय टिमका प्रशिक्षक भएका थिए र यसक्रममा टिमले घरमा भएका सबै सात टेस्ट शृंखला जितेको थियो । टेस्ट वरीयतामा न्युजिल्यान्डपछि भारत दोस्रो स्थानमा पनि रह्यो । यसैक्रममा भारतले अस्ट्रेलियाविरुद्ध उसकै घरमा लगातार दुई टेस्ट सिरिज समेत जितेको थियो । भारत विश्व टेस्ट च्याम्पियनसिपको फाइनल पुगे पनि त्यसमा भने न्युजिल्यान्डविरुद्ध पराजित रह्यो ।"

शीर्षक,विवरण
ह्याप्पी इन्डेक्स को भुटानभ्रम,(खोज पत्रकारिता केन्द्र)
जबराले सेयर गरे ग्रेसफुल एक्जिट मार्गचित्र,"त्यसैअनुसार सोमबार पेसी तोकिएपछि १० जना न्यायाधीशले ६ वटा इजलासमा बन्दीप्रत्यक्षीकरणको मुद्दा सुनुवाइ गरे । मंगलबार पनि त्यसरी नै पेसी तोकिए मुद्दाको सुनुवाइ गर्ने, अन्यथा इजलासमा नजाने सर्वोच्चका अन्य दुई जना न्यायाधीशहरूले कान्तिपुरसँग बताए ।ती न्यायाधीशहरूका अनुसार उनीहरूले सिन्हा, मल्ल र शर्मालाई आफूहरूको बटमलाइन प्रधानन्यायाधीशलाई बताउन भनेका छन् । जबराले चाहेको ग्रेसफुल एक्जिट के हो, त्यो परिभाषित हुनुपर्यो, उनले न्यायालयको नेतृत्व गर्न नसक्ने प्रमाणित भइसकेकाले उनीसँग हाम्रो थप सहकार्य हुन सक्दैन । उनले आफ्ना लागि मुद्दा तोके वा बाँकी न्यायाधीशलाई बन्दीप्रत्यक्षीकरणबाहेकका मुद्दा तोके भने इजलास बस्दैन, ती न्यायाधीशले भने, तीन जना साथीहरूले प्रधानन्यायाधीशलाई २४ घण्टाभित्र राजीनामा दिएर जाऊ भन्न मिल्दैन, हामीलाई वार्ता गर्ने उपयुक्त समय दिनुहोस् भनेका छन् । त्यसमा हामी सकारात्मक नै छौं तर दाउपेच गर्ने र समय लम्ब्याउने अवसरका रूपमा उपयोग गर्न खोजे भने हामी मान्दैनौं ।सर्वोच्चका अर्का एक न्यायाधीशले प्रधानन्यायाधीशले ग्रेसफुल एक्जिट को प्रस्ताव पठाएअनुरूप उनलाई त्यसको अवसर दिन आफूहरू सोमबारको इजलासमा बसेको बताए । प्रधानन्यायाधीशको प्रस्तावमा हामीले गर्न सक्ने सहयोग यही हो, इजलास बसेर त्यसका लागि वातावरण बनाइदिएका छौं, अब उनले सम्मानजनक बहिर्गमन लिनुपर्यो, उनले भने, छलछाम गर्ने, तिकडम गरेर समय कटाउने मात्र प्रयास हुन्छ भने हामीलाई मान्य हुँदैन ।प्रधानन्यायाधीश जबरासँग छलफलमा जुटेका न्यायाधीशहरू सिन्हा र शर्मा सम्पर्कमा आउन चाहेनन् । न्यायाधीश मल्लले एकसाथ दुई वटा उद्देश्यले आफूहरूले छलफललाई निरन्तरता दिएको बताइन् । न्यायिक स्वच्छता, स्वतन्त्रता र न्यायालयप्रतिको जनआस्थालाई कायम राख्नुपर्ने जिम्मेवारी एकातर्फ छ, उनले भनिन्, अर्कोतर्फ न्यायाधीशको उत्तरदायित्व र सेवाग्राहीप्रतिको जिम्मेवारी तथा उनीहरूलाई परेको असरलाई पनि सम्बोधन गर्दै न्यायिक स्वच्छतालाई निरन्तरता दिनुपर्ने जिम्मेवारी हामीले सहकर्मी न्यायाधीशहरूबाट पाएका छौं । त्यसैलाई ध्यानमा राखेर छलफल भएको छ । मंगलबार बिहान उहाँहरू सबैलाई प्रधानन्यायाधीशको योजनाबारे बताउँछौं । त्यसपछि हामी सामूहिक रूपमा एउटा निर्णयमा पुग्छौं । हामी एक भएर समाधानको उपाय खोज्नुपर्छ ।मंगलबार इजलास बस्छ कि बस्दैन भन्ने प्रधानन्यायाधीश जबराले कसरी पेसी तोक्छन् भन्नेमा निर्भर हुने देखिन्छ । त्यस्तै उनले खोजेको ग्रेसफुल एक्जिट र त्यसमा न्यायाधीशहरूबाट कस्तो प्रतिक्रिया आउँछ भन्ने पनि मंगलबारको छलफलपछि स्पष्ट हुनेछ । जसबाट सर्वोच्च न्यायालयमा देखिएको संकटले कुन बाटो लिन्छ भन्ने पनि तय हुनेछ ।"
कोप२६ मा प्रधानमन्त्री देउवाको सम्बोधन जलवायुसम्बन्धी आर्थिक सहयोग सहजै देऊ,"जलवायुजन्य हानिनोक्सानी मा नेपालको जोडवन तथा वातावरण मन्त्रालयका सचिव पेमनारायण कँडेलका अनुसार नेपालले खुद शून्य उत्सर्जन (नेट जिरो) र राष्ट्रिय अनुकूलन योजना यूएनएफसीसीसीमा पेस गरिसकिएको छ । नेपालको राष्ट्रिय अनुकूलन योजना २०२१२०५०, जलवायुजन्य हानिनोक्सानी (लस एन्ड ड्यामेज) सम्बन्धी राष्ट्रिय कार्यढाँचा र नेट जिरोमा नेपालको दीर्घकालीन रणनीति मन्त्रिपरिषद्ले पारित गरेको थियो । नेपालले पर्वतीय क्षेत्र, यहाँको जनजीविकामा जलवायु परिवर्तनको असर, जलवायुजन्य हानीनोक्सानी र क्षतिलाई अनुकूलनभन्दा पर्याप्त र सहज किसिमको बजेटमार्फत विशेष कार्यक्रमहरूबाट सम्बोधन गर्नॅपर्ने गरी स्थिति पत्र (स्टाटस पेपर) तयार गरेको छ ।पेरिस सम्झौताको धारा ८ मा पक्ष मुलुकहरूले जलवायु परिवर्तनका प्रतिकूल प्रभावसँग सम्बन्धित हानिनोक्सानीका साथै विषम मौसमी घटना तथा विस्तारै देखापर्ने घटना रोक्ने, कम गर्ने तथा तिनलाई सम्बोधन गर्ने आवश्यकता र हानिनोक्सानी न्यूनीकरण गर्ने उल्लेख छ । त्यस्तै, वार्सा अन्तर्राष्ट्रिय संयन्त्रसमेतका उपायमार्फत सहकार्य तथा सहजीकरणको आधारमा समझदारी, सहकार्य र सहयोग अभिवृद्धि गर्नेसमेत सम्झौतामा छ ।नेपालले तयार गरेको स्थितिपत्रमा जलवायुजन्य हानिनोक्सानी र क्षतिका लागि नयाँ र अतिरिक्त जलवायु वित्त प्रदान गर्न विकसित मुलुक तत्पर हुनुपर्ने अडान लिइएको छ । नेपालजस्तै कमजोर र विकासशील मुलुकको हानिनोक्सानी र क्षतिका मुद्दामा काम गर्न अलग्गै वित्तको व्यवस्थापनका लागि हामी आग्रह गर्दछौं, स्थितिपत्रमा भनिएको छ, विकसित देशहरूले जलवायु नोक्सान करलगायत अन्य विभिन्न नवीन स्रोतबाट हानिनोक्सानी र क्षतिका लागि नयाँ र अतिरिक्त परिचालन गर्न सक्दछ ।नेपालसहित अतिकम विकसित मुलुक (एलडीसी), टापुजन्य मुलुक र भलनरेबल समूहले भने हानिनोक्सानी र क्षतिका लागि वित्त व्यवस्थापन र अलग्गै संयन्त्र तयार गर्न विकसित मुलुकहरू तत्पर हुनुपर्नेमा जोड दिन थालेको धेरै भइसकेको छ । नेपालले तयार गरेको स्थिति पत्रमा जीसीएफको वित्त निकासी प्रक्रिया ढिलो र जटिल भएको तथा नेपालजस्ता मुलुकका लागि बोझिलो भएकोसमेत उल्लख गर्दै त्यसलाई सरलीकृत बनाउनुपर्ने भनिएको छ । यस्तै, जीसीएफमा पठाइएका प्रस्ताव अनुमोदन प्रक्रियालाई चुस्त र छिटो प्रक्रियाबाट टुंगो लगाउन ध्यान दिनुपर्ने नेपालको मत छ । अहिले जीसीएफबाट एउटा परियोजना प्राप्त गर्न २ देखि ३ वर्षसम्म लाग्छ । नेपालले जीसीएफबाट अहिलेसम्म तीन वटा परियोजना प्राप्त गरेको छ । नेपाल पारदर्शी र सजिलैसँग सुलभ जलवायु वित्तको मार्गचित्र चाहन्छ, वन मन्त्रालयको जलवायु परिवर्तन व्यवस्थापन महाशाखाकी प्रमुख राधा वाग्लेले भनिन्, गरिब र कमजोर देशका लागि जलवायु वित्तलाई प्राथमिकता दिनुपर्छ । हामीजस्ता देशलाई विशेष गरी अनुकूलन र हानिनोक्सानीका कार्यका लागि अनुदान दिनुपर्छ ।नेपालसहितका अतिकम विकसित मुलुकले जलवायु परिवर्तनसम्बन्धी पक्ष मुलुकहरूको २६ औं सम्मेलन (कोप२६) मा जलवायुजन्य हानिनोक्सानी र क्षतिको मुद्दालाई प्राथमिकता दिनुपर्ने साझा धारणा तय गरेको छ । असोज अन्ति साता थिम्पुमा भएको नेपालसहितका अतिकम विकसित मुलुकको मन्त्रीस्तरीय वैठकले साझा धारणा तय गरेको हो । एलडीसीका मन्त्रीहरूको उच्चस्तरीय बैठकले अन्तर्राष्ट्रिय समुदायले विकासोन्मुख देशले सामना गर्नुपरेका जलवायुजन्य हानिनोक्सानी र क्षतिलाई सम्बोधन गर्न ढिला गर्दा धेरै किसिमका विपद्को सामना गर्नुपरेको निष्कर्ष निकालेको थियो । यो मुद्दालाई प्राथमिकता दिन नसक्ने आशंका गर्दै एलडीसीले कोप२६ का अध्यक्षसमेत रहेका बेलायती सांसद आलोक शर्मालाई २७ अक्टोबरमा चेतावनी पत्र दिएको थियो । दुई वर्षअघि स्पेनको म्याड्रिडमा भएको कोप२५ मा पनि एलडीसीले जलवायुजन्य क्षति र हानिनोक्सानीको मुद्दालाई प्राथमिकतामा राख्नुपर्ने आवाज उठाएको थियो ।कन्फरेन्स अफ द पार्टिज् (कोप) मा १९७ देश सदस्य छन् । कोप युनाइटेड नेसनल फ्रेमवर्क कन्भेन्सन अन क्लाइमेट चेन्ज (यूएनएफसीसीसी) अन्तर्गतको सम्मेलन हो । यूएनएफसीसीले हरेक वर्ष यो सम्मेलनको आयोजना गर्छ । यूएनएफसीसीसीको मुख्यालय जर्मनीको बोनमा छ ।कोपको पहिलो सम्मेलन जर्मनीको बर्लिनमा भएको थियो । विश्वको तापमान १५ डिग्री सेल्सियसभन्दा माथि बढ्न नदिने भनी यूएनएफसीसीसीका पक्ष मुलुकले पेरिसमा सहमति गरेका थिए । तर, अहिलेकै तुलनामा विश्वमा कार्बन उत्सर्जन जारी रहने हो भने यो दर बढेर ३ डिग्रीसम्म पुग्न सक्ने र पृथ्वीमा जलवायुजन्य उथलपुथल मच्चिने भन्दै वैज्ञानिकहरूले चेतावनी दिइरहेका छन् । वैज्ञानिक अनुसन्धानले औद्योगिक क्रान्तियता ११ डिग्री सेल्सियसले तापक्रम बढेको देखाएको छ । संयुक्त राष्ट्रसंघअन्तर्गतको जलवायु परिवर्तनसम्बन्धी अन्तरसरकारी संस्था (आईपीसीसी) ले अहिलेकै किसिमले कार्बन उत्सर्जन कायम रहे सन् २०४० अगावै विश्वको तापक्रम १५ डिग्री सेल्सियसले बढ्ने चेतावनी दिएको छ ।तापक्रम वृद्धिका कारण हिमालय क्षेत्र, हिमताल, हिमनदी पग्लिने, अनियन्त्रित डढेलो, चट्याङ तथा आरीघोप्टे वर्षा र बेमौसमी वर्षाजस्ता चरम मौसमी गतिविधि बढेको आईपीसीसीको प्रतिवेदनमा उल्लेख छ । जलवायु परिवर्तनबाट बच्न पेरिस सम्झौतामा सबै पक्ष मुलुकका लागि लक्ष्य निर्धारण गरिएको थियो । त्यो बेला सबै हस्ताक्षरकर्ताले हरितगृह ग्यास उत्सर्जन कम गर्ने प्रतिज्ञा गरेका थिए । जीवाष्म इन्धन कटौती गर्दै नवीकरणीय ऊर्जा उत्पादनलाई बढाएर विश्वव्यापी तापमान वृद्धिलाई १५ डिग्री सेल्सियसमा सीमित गर्ने र तापक्रमवृद्धि २ डिग्री सेल्सियसभन्दा तल राख्ने मुख्य सहमति थियो । जलवायु परिवर्तनको असरसँग जुध्नका लागि मारमा परेका गरिब देशहरूलाई अर्बौं डलर रकम सहयोग गर्नेसमेत प्रतिज्ञा भएको थियो । पेरिस सम्झौताका बेला नै हरेक ५ वर्षमा पक्ष मुलुकहरूले गरेका प्रगतिबारे समीक्षा गर्ने सहमति भएको थियो । त्यो हिसाबले यो सम्मेलन अघिल्लो वर्ष नै हुनुपर्ने थियो । तर, विश्वभरि कोभिड संक्रमण फैलिएपछि सम्मेलन रोकिएको थियो ।आइतबारदेखि ग्लास्गोमा सुरु कोप२६ लाई पेरिस सम्झौतापछिको महत्त्वपूर्ण सम्मेलनका रूपमा हेरिएको छ । सम्मेलनले शताब्दीको मध्यसम्ममा देशहरूलाई नेट जिरोमा पुग्न प्रतिबद्ध बनाउने अपेक्षा गरिएको छ । त्यसका लागि सन् २०३० भित्र तीव्र रूपमा कार्बन उत्सर्जन कटौती गर्नॅपर्छ ।"
गठबन्धनबाट राईको दाबी,को हुन् राई ?मोरङ (कास) प्रदेश १ का प्रस्तावित मुख्यमन्त्री राजेन्द्र राई राजनीतिशास्त्रमा स्नातकोत्तर गरेका हुन् । २०२७ असार १५ मा भोजपुरको साबिक किमलुङ गाविसको सुर्के र हालको षडानन्द नगरपालिका१० मा जन्मिएका उनी गाउँकै विद्यालयबाट विद्यार्थी राजनीतिमा होमिएका थिए । अनेरास्ववियुको विद्यालय प्रारम्भिक कमिटीको सचिवबाट राजनीतिक जीवन सुरु गरेका उनले विद्यार्थी संगठनमा २० वर्षसम्म काम गरे । २०५५ सालमा उनी केन्द्रीय महासचिवमा निर्वाचित भए । राई रत्नराज्य लक्ष्मी क्याम्पसको स्ववियु सभापतिमा समेत निर्वाचित भए ।पञ्चायती शासनविरुद्ध लागेका राई ७ महिना केन्द्रीय कारागारमा बसे । तत्कालीन राजा ज्ञानेन्द्र शाहविरुद्धको आन्दोलनमा पनि उनी ४ महिना प्रहरी तालिम केन्द्रमा बन्दी भए । २०६० सालमा माओवादीले घरबाटै एक सातासम्म उनलाई अपहरण गरेको थियो । राईले काठमाडौं जिल्ला कमिटीबाट एमालेको पार्टी राजनीति सुरु गरेका हुन् । पार्टीको २०६८ मा सम्पन्न आठौं महाधिवेशनबाट पार्टी विभाजनसम्म केन्द्रीय सदस्यको जिम्मेवारीमा थिए उनी । हाल एकीकृत समाजवादीको केन्द्रीय सदस्यको भूमिकामा छन् । २०७४ को प्रदेशसभा निर्वाचनमा भोजपुर १ (क) बाट जनप्रतिनिधिमा निर्वाचित भएका राई पाँच दलीय गठबन्धनको सहयोगमा मुख्यमन्त्री बन्दै छन् । माधवकुमार नेपाल प्रधानमन्त्री हुँदा राई राजनीतिक सल्लाहकारको जिम्मेवारीमा थिए । राईका विचारको खेती र आयु नामक विद्यार्थी आन्दोलनसम्बन्धी दुई पुस्तक प्रकाशित छन् ।
शाहीको सहज बहिर्गमन,"को हुन् जीवनबहादुर शाही ?सत्ता गठबन्धनको सहमतिअनुसार कांग्रेस संसदीय दलका नेता जीवनबहादुर शाही मुख्यमन्त्री बन्ने भएका छन् । ५७ वर्षीय शाही कर्णाली प्रदेशमा कांग्रेसबाट प्रत्यक्ष निर्वाचित एकमात्र सांसद हुन् । उनी हुम्ला (ख) बाट निर्वाचित भएका हुन् । उनी २३ वर्षको उमेरमै कांग्रेसको जिल्ला सभापति भएका थिए । हुम्ला कांग्रेसका संस्थापक सभापति शाही २०४६ देखि २०६२ सम्म निरन्तर १६ वर्ष सभापति भए । ११ औं महाधिवेशनबाट केन्द्रीय सदस्य निर्वाचित भएका शाही तीन कार्यकालदेखि कांग्रेसको केन्द्रीय समितिमा छन् । २०४९ मा जिल्ला विकास समितिको सभापतिको उम्मेदवार बनेका उनी २०५५ मा सभापतिमा निर्वाचित भएका थिए । २०६४ मा संविधानसभा सदस्यको उम्मेदवार बनेका शाही २०७० सालको दोस्रो संविधानसभा निर्वाचनमा विजयी भएका थिए । २०७३ मा उनी संस्कृति, पर्यटन तथा नागरिक उड्डयन र खानेपानीमन्त्रीसमेत बने । त्रिभुवन विश्वविद्यालयबाट राजनीतिशास्त्रमा स्नात्तकोत्तर उनले विद्यालय तहको पढाइ बूढानीलकण्ठ स्कुलबाट पूरा गरेका थिए । अमेरिकामा पाइलट कोर्स गरेका शाहीसँग एक वर्ष पाइलट पेसाको अनुभव पनि छ ।"
हामीले चाहे सरकार सात दिनमा ढल्छ,"चितवन (कास) एमाले अध्यक्ष केपी शर्मा ओलीले देउवा नेतृत्वको सरकार आफैं ढले अचम्म नहुने बताएका छन् । सोमबार एमाले भरतपुर महानगरपालिकाको पहिलो नगर अधिवेशन उद्घाटन गर्दै उनले एमालेले चाहे सात दिनमा सरकार ढल्ने तर आफूहरूले हतारो नगर्ने बताए । अलिक पछाडि आफैं ढले अचम्म नमाने हुन्छ । तर हामी यो खेलमा छैनौं, उनले भने, हामी चाहन्छौं सरकार अलिक समय चलोस् । यो सरकार लुतो लागेको कुकुर जस्तो आफैं खुइलिँदै खुइलिँदै जानेछ । आफूहरू चुनावको तयारीमा रहेकाले यस्तो खेलमा भने नलाग्ने ओलीले बताए । यस्ता खेलमा समय फाल्नुभन्दा हामी जनताका बीचमा जान्छौं, उनले भने । अध्यक्ष ओलीले आउँदो निर्वाचनबाट हरेक तहमा बहुमतका साथ एमाले विजयी हुने दाबी गरे । पाँचवटा होइन १० वटा कति छौ मिल । बहुमतका साथ आउने एमालेको संकल्प छ । रोक्न सके रोक, सत्तारूढ गठबन्धनप्रति इंगित गर्दै उनले भने । एमालेलाई वैधानिक पाटोबाट हटाउन नसकेपछि गलत बाटोबाट सत्ताबाट हटाएको उनको आरोप थियो । एमालेसँग अगाडिबाट लड्ने आँटै छैन । त्यसकारण झुक्याएर पछाडिबाट हान्ने मात्रै हो, परमादेश जसरी, ओलीले भने । मंसिर १० देखि १२ सम्म एमालेको महाधिवेशन चितवनमा हुँदै छ । यहींको क्षेत्र नम्बर ३ बाट माओवादीबाट पुष्पकमल दाहाल प्रतिनिधिसभा सदस्यमा निर्वाचित भएका थिए । आफूविरुद्ध प्रहार गर्न एमालेले बुटवलमा तय गरेको महाधिवेशन चितवन सारेको दाहालको आरोप छ । दाहालको नाम नै नलिई ओलीले यो भनाइको प्रतिवाद गरे । गाउँ खाने कथाजस्तो सप्पै सेरोफेरो मेरो जस्तो पो गर्छन् बा । चितवनमा महाधिवेशन गर्नु कौनसा ठूलो कुरो हो र ? हामीले नेपालगन्ज, बुटवल, जनकपुरमा महाधिवेशन गर्यौं । यसपटक चितवनमा गर्दै छौं, किन छटपटी ? उनले भने ।"
करोडौंका सवारीसाधन बेवारिसे,"वाग्मती प्रदेशका मन्त्रालय तथा सरकारी कार्यालयहरूमा करोडौंको सवारीसाधन बेवारिसे अवस्थामा थन्किएका छन् । सम्बन्धित निकायले समयमै मर्मत तथा लिलाम नगर्दा ती सवारीसाधन बेवारिसे बनेका हुन् ।हेटौंडास्थित प्रदेश सरकारका मन्त्रालयहरू, जिल्लाका सरकारी कार्यालयहरू र प्रहरी कार्यालयमा सरकारी ढुकुटीमा जम्मा हुन सक्ने करोडौंको मूल्यको सवारीसाधन कबाडी अवस्थामा राखिएको हो । जिल्ला प्रहरी कार्यालय मकवानपुर र मातहतका कार्यालयमा नै सयौं यस्ता सवारीसाधन वर्षौंदेखि थुप्रिएका छन् । प्रदेश सरकार बनेको साढे ३ वर्षमै पनि मन्त्रालयहरूमा ठूलो परिमाणमा सरकारी नम्बर प्लेटका र त्यसबाहेकका महँगा सवारीसाधन प्रयोगविहीन छन् । कतिपय त सामान्य मर्मत गरेर प्रयोगमा ल्याउन सकिने भए पनि त्यसतर्फ ध्यान दिइएको छैन । स्थानीय तहहरूले मर्मतसम्भार गरेर सञ्चालन गर्ने भन्दै मागे पनि प्रदेश सरकारले दिएको छैन । प्रदेशको उद्योग, पर्यटन, वन तथा वातावरण मन्त्रालयमा ठूला सवारीसाधन खिया, माटो र झाडीले पुरिएका छन् । मन्त्रालय परिसरभित्र ट्र्याक्टरमा ल्याइएको काठसमेत नझारिकन वर्षौंदेखि यथास्थितिमा राखिएको छ । मन्त्रालयमा एक्स्काभेटर पनि बेवारिसे अवस्थामा छ । भौतिक पूर्वाधार विकास मन्त्रालयमा टोयोटा गाडी थन्किएको छ भने आर्थिक मामिला तथा योजना मन्त्रालय र मुख्यमन्त्री कार्यालयमा समेत ठूला गाडीहरू अलपत्र छन् । अन्य मन्त्रालयको अवस्था पनि उस्तै छ ।जिल्लास्थित सरकारी कार्यालयहरूमा पनि सरकारी नम्बर प्लेटका र अन्य गरी सबै खालका सवारीसाधन त्यसै मिल्किएका छन् । सवारीसाधन लिलाम गर्न मेकानिकल इन्जिनियरसहितको मूल्यांकन समिति बने पनि मूल्य निर्धारण गर्न समस्या हुने गरेको देखिन्छ । सवारी लिलाम गर्ने क्रममा सवारी किन्न इच्छुकसँग मूल्यमा समेत समस्या पर्ने गरेको जिल्ला अदालत मकवानपुरले जनाएको छ । पुराना सवारीसाधन भएकाले मर्मत गर्नुपर्ने र कर तिर्नुपर्ने हुन्छ । तर, उचित मूल्य कायम गर्न नसकिँदा सवारीसाधन अलपत्र अवस्थामा रहेको हो ।जिल्लामा प्रहरी प्रमुखको कार्यालयदेखि साना चौकीसम्म सयौंको संख्यामा सवारीसाधन थन्किएर बसेको जिल्ला प्रहरी कार्यालय मकवानपुरका प्रहरी प्रवक्ता प्रहरी नायब उपरीक्षक जयश्वर रिमालले जानकारी दिए । प्रहरी कार्यालयमातहत कति संख्यामा सवारीसाधन छन् भनेर गणना नगरिए पनि सयौंको संख्यामा रहेको उनको भनाइ छ । तीमध्ये लागूऔषध ओसारपसार गरेका गाडीहरू ८० प्रतिशतभन्दा धेरै रहेको उनले बताए । मुद्दा चलेका अन्य सवारीसाधन ठाउँ नभएर आफ्नै कार्यालयको वरिपरि थन्किएको छ ।प्रहरी कार्यालयमा आइपुगेका अधिकांश सवारीसाधन कागजपत्र साथमा नभएका, मादक पदार्थ सेवन गरी चलाइएका, निषेधित क्षेत्रमा पार्क गरेका र सवारी नियम उल्लंघन गरेका हुन्छन् । लागूऔषध ओसारप्रसार, गम्भीर घटनामा संलग्न तथा चोरीका सवारीसाधन तत्काल फिर्ता गर्न कानुनले नदिँदा पनि प्रहरी कार्यालयमा सवारीसाधन थन्किएका हो ।, रिजालले भने, यसरी नियन्त्रणमा लिइएका सवारीसाधन मुद्दाको अन्तिम किनारा नलाग्दासम्म प्रहरीकै नियन्त्रणमा रहने गर्छ । प्रहरी कार्यालयमा भारतीय नम्बर प्लेटका सवारीसमेत छन् ।"
ट्यांकी खन्दा भेटियो टेपु लोहः,"भक्तपुर दरबार क्षेत्रको पूर्वमा पर्ने विद्यार्थी निकेतन उच्च माविको आकाशेपानी संकलन गर्ने ट्यांकी खन्दा २ वटा पुरातात्त्विक भग्नावशेष टेपु लोहः (टेको लगाउन प्वाल खोपिएको ढुंगाब), तेलिया इँटा, दाची अपा, पेटीमा राख्ने इँटालगायत भेटिएको छ । ६ फिट तल उक्त वस्तु भेटिएपछि पुरातत्त्व विभागअन्तर्गतको भक्तपुर दरबार हेरचाह अड्डालाई खबर गरेको विद्यालयले जनाएको छ । फरक निर्माण सामग्री भेटिएपछि पुरातत्त्व विभागलाई बोलाएको प्रधानाध्यापक सर्जनी जोशीले बताइन् । उक्त भग्नावशेष मल्लकालीन पुस्तकालय वा प्राचीन दरबार हुन सक्ने इतिहासविद् र सम्पदासम्बन्धी जानकारको अनुमान छ । हामीले काम रोक्न पत्राचार गरेका छौं, हेरचाह अड्डाका निमित्त प्रमुख रमेश फाँजुले भने, अब के गर्ने भन्ने केन्द्रबाट निर्देशन आएपछि थाहा हुन्छ । उक्त ठाउँमा पहिले पनि पुरातात्त्विक अवशेष भेटिएको भक्तपुरको सम्पदा, इतिहासका जानकार तथा भक्तपुर नगरपालिकाका पूर्वउपप्रमुख ओमचरण अमात्यले बताए । तत्कालीन प्रधानमन्त्री बीपी कोइरालाले २०१६ सालमा विद्यालय भवन शिलान्यास गरेका थिए । शिलान्यास क्रममा पनि पुरातात्त्विक अवशेष भेटिएको थियो । यहाँ खन्नासाथ केही न केही भेटिन्छ भन्ने थाहा थियो, अमात्यले भने, २०१६ सालमा सामान भेटियो । त्यसमध्ये केहीलाई हनुमान घाटमा लगेर राखियो । केही यहीं गाडिएको थियो । तर, यो ठाउँको अध्ययन भने भएन । झन्डै ५० वर्षअघि यही ठाउँमा खन्दा राजकुलोसमेत भेटिएको विद्यालयका पूर्वप्रधानाध्यापक ८५ वर्षीय नरेन्द्र हाडा सम्झन्छन् । पानी बगिरहेकै राजकुलो भेटिएको थियो, उनले भने । जमिनमुनि अहिले पनि राजकुलो बगिरहेको हुन सक्ने अमात्यको अनुमान छ । राजकुलोलाई पनि पुरेर नयाँ संरचना बनाउने काम भयो, अमात्यले भने । अहिले भग्नावशेष भेटिएको ठाउँ नेपालकै पहिलो पुस्तकालय हुन सक्ने पनि उनले अनुमान गरे । २०७२ सालको भूकम्पअघिसम्म दुईतले भवन थियो । भूकम्पले भत्काइदिएपछि अहिले कलात्मक ढोका मात्र बाँकी छ । भक्तपुरका इतिहासविद् प्राध्यापक पुरुषोत्तमलोचन श्रेष्ठले पनि यहाँ पुस्तकालयको भग्नावशेष हुन सक्ने अनुमान लगाए । यहाँ भग्नावशेष के को थियो भन्ने थप अध्ययन गर्दै जाँदा थाहा होला, उनले भने, तर यो क्षेत्रमा मल्लकालमा भव्य पुस्तकालय थियो । यो कुरा भाषावंशालीमा पनि उल्लेख छ । जून १००० साल तिर बनेको अमात्यको अनुमान छ । उनका अनुसार नेपाल एकीकरणका क्रममा गोरखाली सेनाले त्यसलाई जलाइदिएका थिए । इतिहासकार श्रीरामप्रसाद उपाध्यायले नेपालको प्राचीन र मल्लकालीन इतिहासमा उल्लेख गरेअनुसार पृथ्वीनारायण शाहले १७९८ सालमा भक्तपुर भ्रमण गर्दा युवराज वीरनरसिंह मल्लसँग मित लगाउने बहानामा काठमाडौं उपत्यकाको राजनीति बुझ्ने मौका पाए । मित लगाएको २८ वर्षपछि १५ सय गोरखाली सेनाले गरेको आक्रमणमा २ हजार १ जनाको ज्यान गएको थियो भने ५ सय १ घरमा आगो लगाइएको थियो । जसमा एक पुस्तकालय पनि थियो । जलेर बचेका केही पुस्तक अहिले भक्तपुर कला संग्रहालयमा राखिएका छन् । पुस्तकालयका कोठा कति थिए भन्ने यकिन छैन । तर कोठाका साँचो मात्र दुई खर्पन रहेको भनाइ छ, अमात्यले सुनाए । यही पुस्तकालयको नामबाट भक्तपुर दरबार क्षेत्रको पूर्वपट्टिको टोलको नामै साकोठा टोल राखिएको अमात्य बताउँछन् । नेपालभाषामा सफू भनेको किताब, कुथि भनेको संग्रह गरेको ठाउँ भन्ने हुन्छ । साकोठा भक्तपुरका ९९ सय चोकमध्ये एक हो । इतिहासविद् श्रेष्ठ भने भेटिएको भग्नावशेष पुस्तकालय मात्र नभई प्राचीन दरबारको समेत हुन सक्ने बताउँछन् । यो थुथु निमम् दरबारको पूर्वतिरको एक छेउ पनि हुन सक्छ, श्रेष्ठले भने, थुथु दरबारभन्दा अगाडिको त्रिपुर दरबारको भग्नावशेष पनि हुन सक्छ । श्रेष्ठका अनुसार त्रिपुर दरबार १२ औ शताब्दीमा बनेको हो । भक्तपुर नगरपालिकाले उक्त क्षेत्रको अध्ययनका लागि इतिहासविद् श्रेष्ठको संयोजकत्वमा ५ सदस्यीय समिति गठन गरेको छ । उनले भने, ६० प्रतिशत अध्ययन सकिएको छ, यही क्रममा स्कुलमा प्राचीन भग्नावेशष भेटिएको हो । यो आकस्मिक खोज हो । अब यस क्षेत्रको अन्वेषण हुनुपर्छ ।"
डुबान पीडितले मुआब्जा पाएनन्,"राष्ट्रिय गौरवको सुनकोसीमरिण बहुद्देश्यीय आयोजना प्रभावित क्षेत्रका बासिन्दाले आयोजनाबाट डुबानमा पर्ने भनी दुई वर्षदेखि रोक्का राखेको जग्गाको मुआव्जा नदिएको बताएका छन् । सिन्धुली जिल्लामा जग्गा अधिग्रहण गरी मुआब्जा र क्षतिपूर्ति वितरण भइसक्यो, मन्थली नगरपालिका ६ हात्तीटारका बृहस्पति माझीले भने, तर रामेछापतर्फको डुबान हुने जग्गाको मुआब्जा वितरण त परै जावस् निर्धारणसमेत गरीएको छैन । जग्गा अधिग्रहणका लागि झन्डै १ वर्षअघि मूल्यांकन गर्न जिल्ला प्रशासन कार्यालयले सहायक प्रजिअको अध्यक्षतामा उपसमितिको गठन गरेको थियो । उक्त उपसमितिले अझै मूल्यांकनको काम सकेको छैन । आयोजनाका प्रमुख इन्जिनियर विश्वबन्धु केसीका अनुसार आयोजनाको बाँधका कारण रामेछापको मन्थली६ र खाँडादेवी३ र ४ मा गरी ५ सय ८९ रोपनी जग्गा अधिग्रहण हुँदै छ । उक्त जग्गा अधिकांश डुबानमा पर्ने क्षेत्र हो । सुनकोसीमा निर्माण हुने १४ मिटर अग्लो उक्त बाँधका कारण उत्तरतर्फको तामाकोसी नदीमा हात्तीटारसम्म र पश्चिमतर्फको सुनकोसी नदीमा भीरपानीको डब्खा नजिकसम्म डुबान हुने केसीले बताए । डुबान हुने क्षेत्रमा जम्मा १६ घर गोठसमेत रहेकाले तिनलाई क्षतिपूर्ति दिई हटाउने तयारी छ । अधिग्रहरण हुने जग्गा २ वर्षअघिदेखि नै रोक्का राखिएको छ । सिन्धुलीतर्फको अधिग्रहण भने टुंगो लगाएर मुआब्जासमेत वितरण गरिसकेको आयोजनाका इन्जिनियर केसीले बताएका छन् । आयोजनाको सरोकार राख्ने बलवीर माझीले सुनकोसीमरिण आयोजनालाई मुआब्जा क्षतिपूर्ति लगायतका १३ बुँदे ध्यानाकर्षणप्रति आयोजनाले बेवास्ता गरेको गुनासो गरे । मन्थली नगर प्रमुख रमेशकुमार बस्नेतले आयोजनाले नागरिकको माग छिटो सम्बोधन गर्नुपर्ने बताए । सिन्धुली र रामेछापमा फरक व्यवहार सह्य हुँदैन, बस्नेतले भने, मुआब्जाको टुंगो लगाई निर्णयमा पुग्नुपर्छ । प्रजिअ दीपककुमार पहाडीले डुबानमा पर्ने घरजग्गा, रूखलगायतको मूल्यांकन भइरहेकोले प्रतिवेदन प्राप्त हुनासाथ मुआब्जा निर्धारण समितिको बैठक राखेर निर्णय लिने बताए ।आयोजना सुनकोसी र तामाकोसीको संगम स्थानभन्दा ७ सय ५० मिटर पूर्वतर्फ बाँध बाँधेर १३ दशमलव ३ किलोमिटर सुरुङमार्फत सिन्धुली जिल्लाको मरिण खोलामा लैजाने योजना छ । सुनकोसीबाट सुरुङ हुँदै प्रतिसेकेन्ड ६७ घनमिटर पानी मरिण खोलातर्फ पठाएर सिन्धुलीको कुसुमटारमा ३१ मेगावाट विद्युत निकाल्ने र त्यसपछिको पानी झन्डै ४२ किलोमिटर मरिण खोलामा बगाएर वाग्मती नदीमा लाने योजना रहेको केसीले बताए । वाग्मतीमा यसअघि नै सिँचाइका संरचना निर्माण भएकाले त्यसमार्फत बारा, पर्सा, रौतहट, सर्लाही, महोत्तरी र धनुषा जिल्लाका करिब १ लाख २२ हजार हेक्टर जमिनमा सिँचाइ गर्ने लक्ष्य आयोजनाले लिएको छ ।"
संस्थाभन्दा दल दर्ता सहज !,संविधान उल्लंघन गर्न पनि दललाई छुटसंविधानको धारा २६९ मा राजनीतिक दलको कम्तीमा पाँच वर्षमा एक पटक दलका संघीय र प्रदेश तहका प्रत्येक पदाधिकारीको निर्वाचन हुने व्यवस्था हुनु पर्ने प्रावधान छ । विशेष परिस्थिति उत्पन्न भई पाँच वर्षभित्रमा पदाधिकारीको निर्वाचन सम्पन्न हुन नसकेमा ६ महिनाभित्र त्यस्तो निर्वाचन गर्न सकिने उल्लेख छ । दलहरूले समयमा निर्वाचन नगर्दा पनि कारबाहीको भागीदार हुनु पर्दैन ।
आन्तरिक सुरक्षा व्यवस्थापनमा उच्च अधिकारीको असन्तुष्टि,"काठमाडौं (कास) आन्तरिक सुरक्षा, सीमा नियमन र व्यवस्थापनमा सरकारले प्रभावकारी कदम चाल्न नसकेको भन्दै सुरक्षा निकायका उच्च अधिकारीले असन्तुष्टि जनाएका छन् । राष्ट्रिय सुरक्षा एवं जनस्वास्थ्यसँग सम्बन्धित चुनौतीको सामना गर्न नीतिगत सुधारका साथै साधनस्रोत र जनशक्तिको पर्याप्त व्यवस्थापन गर्न पनि उनीहरूले सरकारलाई सुझाव दिएका छन् ।कार्यवाहक प्रधानमन्त्री एवं गृहमन्त्री बालकृष्ण खाँणले आन्तरिक सुरक्षा, सीमा नियमन एवं व्यवस्थापन, चुस्त अध्यागमन तथा सीमा प्रशासनका विषयमा छलफल गर्न सोमबार परराष्ट्र, रक्षा, स्वास्थ्य र संघीय मामिला तथा सामान्य प्रशासनमन्त्रीसहित मुख्यसचिव, प्रहरी, सशस्त्र र राष्ट्रिय अनुसन्धान विभागका प्रमुख, सेनाका रथीसहितको बैठक डाकेका थिए । त्यसक्रममा खाँणले उपस्थित मन्त्री, सचिव र सुरक्षा प्रमुखसँग सुझाव मागेका थिए । स्रोतका अनुसार रक्षा सचिव बेगेन्द्र शर्मा पौडेल, प्रहरी महानिरीक्षक शैलेश थापा क्षेत्री, सशस्त्र प्रहरी महानिरीक्षक शैलेन्द्र खनाल र राष्ट्रिय अनुसन्धान विभागका प्रमुख गणेश अधिकारीले आन्तरिक सुरक्षा, सीमा सुरक्षा एवं व्यवस्थापनमा बदलिँदो परिस्थितिअनुसार आवश्यक रणनीति बनाएर अघि बढ्नुपर्ने बताए । रक्षा सचिव पौडेलले न्यायपालिका र व्यवस्थापिकामा देखिएको असहज परिस्थितिबाट कार्यपालिकाको कामकारबाहीमा पर्न सक्ने चुनौती र जोखिमको विश्लेषण गरी रणनीति बनाउन आवश्यक रहेको सुझाव दिएका थिए । रक्षा सचिव पौडेलले संसद् र अदालतमा देखिएको असहज परिस्थितिबाट सरकारका कामकारबाहीमा समेत असर पर्न सक्नेप्रति अहिलेबाटै सजग भएर अघि बढ्न सुझाव दिएका छन् । प्रहरी, सशस्त्र र अनुसन्धान विभागका प्रमुखले भारततर्फका स्थल नाकाबाट तेस्रो देशका नागरिक घुसपैठ गरी नेपाल प्रवेश गर्न थालेको भन्दै त्यसले आन्तरिक र राष्ट्रिय सुरक्षामा जोखिम थप्ने चेतावनी दिएका छन् । त्यसलाई रोक्न सीमा सुरक्षा र व्यवस्थापनमा साधनस्रोत बलियो बनाएर नियमननिगरानी गर्न उनीहरूले सुझाए । प्रहरी महानिरीक्षक थापाले अन्तर्राष्ट्रिय सीमा नाकाबाट भित्रिने तेस्रो देशका नागरिकलाई प्रवेश बिन्दुमा दिइने अन अराइभल भिसा प्रणालीलाई हेरफेर गर्न आवश्यक रहेको बताएका थिए । विदेशीलाई अन अराइभल भिसा दिन सकिने सजिलो व्यवस्था छ, यसलाई मुलुकको आवश्यकता र औचित्यका आधारमा मात्रै प्रबन्ध गर्नुपर्ने देखिन्छ, बैठकमा महानिरीक्षक थापाले भनेका थिए, गैरकानुनी रूपमा प्रवेश गरेर नेपालमा लुक्न सजिलो छैन भन्ने आभास हुने गरी काम गर्न आवश्यक देखिन्छ । राष्ट्रिय अनुसन्धान विभागका प्रमुख अधिकारीले नेपालमा विदेशीको घुसपैठ र सीमापार अपराध रोकथाम तथा नियन्त्रण गर्न अन्तर्राष्ट्रिय सीमा नाकाको नियमन, सुरक्षा जाँच र व्यवस्थापनमा जोड दिए । त्यसका लागि प्रविधिमैत्री सुरक्षा व्यवस्थापन, सीमा क्षेत्रमा खटिने सुरक्षा निकाय, अध्यागमन र सीमा प्रशासनलाई एकीकृत रूपमा तैनाथ गर्नुपर्ने उनको सुझाव थियो । सशस्त्र प्रहरी महानिरीक्षक खनालले सीमा पार अपराध रोकथाम तथा नियन्त्रणमा केन्द्रित भए पनि माग र आवश्यकताअनुसार साधनस्रोत र जनशक्ति अपुग रहेको बताएका थिए । अफगान र म्यानमारका रोहिंग्या शरणार्थी नाका छलेर भित्रिन थालेको पाइएपछि गृह मन्त्रालयले त्यसलाई नियन्त्रण गर्न केही दिनअघिबाट भारतीय नागरिक नेपाल प्रवेश गर्दा अनिवार्य परिचयपत्र लागू गरेको छ । सीमा व्यवस्थापन, कोभिड रोकथाम एवं विदेशीको अवैध घुसपैठबारे रक्षामन्त्री मीनेन्द्र रिजाल र परराष्ट्रमन्त्री नारायण खड्का मौन देखिएका थिए । सबैका धारणा सुनेपछि कार्यवाहक प्रधानमन्त्री खाँणले आन्तरिक र राष्ट्रिय सुरक्षा बलियो बनाउन सरकारले कुनै कसरत बाँकी नराख्ने र त्यसका लागि चाहिने बन्दोबस्तीको पनि व्यवस्थापन हुने आश्वासन दिएका थिए ।"
सुधारगृहलाई सुधार,"कानुनअनुसार आरोपित बालबालिकालाई मुद्दाको पुर्पक्षका लागि र आरोप ठहर भई अदालतबाट तोकिएको सजाय कार्यान्वयनका लागि बाल अदालत वा इजलासको आदेश वा निर्णयबमोजिम बाल सुधारगृहमा राखिन्छ । वयस्कसरह कारागारमा राख्दा बालबालिकाको सर्वांगीण विकासमा अवरोध उत्पन्न होला या भोलि परिवार वा समाजमा पुनःस्थापनामा बाधा पुग्ला भनेरै उनीहरूलाई सुधारगृहमा राख्न थालिएको हो । कानुनको विवादमा परेका बालबालिकाको अभिभावकत्व राज्यले लिनुपर्ने बाल न्यायको दृष्टिकोणका आधारमा देशभर आठ वटा सुधारगृह सञ्चालित छन् । तर, यस्ता सुधारगृहहरू स्वयंमा बालबालिकाको सुधारका निम्ति कति उपयुक्त छन् भन्ने प्रश्न आफैंमा अहम् छ । किनभने, यस्ता गृहहरूमा क्षमताभन्दा दोब्बर बालबालिका छन् । यही कारण बाल मनोविज्ञानमा नकारात्मक असर पर्न थालेको महान्यायाधिवक्ता कार्यालयको एक अध्ययनले ठम्याइसकेको छ, जुन चिन्ताजनक छ । त्यसैले उद्देश्यअनुरूपको उपलब्धिका लागि पहिले सुधारगृहहरूकै सुधार गर्नु अत्यावश्यक छ । देशभरका आठवटा बाल सुधारगृहको कुल क्षमता ५२० जनाको हो, तर यिनमा १ हजार १६ बालबालिका राखिएका छन्, जुन करिब दोब्बर हो । क्षमताभन्दा बढी बालबालिका भएपछि यस्ता गृहहरूमा बालबालिकाको बानीव्यवहार सुधार्न तथा पारिवारिक तथा सामाजिक पुनर्मिलन र पुनःस्थापनाका लागि चाहिने उपयुक्त वातावरण छैन । शिक्षा, स्वास्थ्य, खेलकुदजस्ता अत्यावश्यक सुविधा त झनै पुगिरहेको छैन । जस्तो १०० बालक र १० बालिकाको क्षमता भएको भक्तपुरको बाल सुधारगृहमा त्यसको दोब्बरभन्दा बढी बालबालिका छन् । यसको असर व्यापक छ । बाल बिजाइँमा कैद भुक्तान गरिरहेका ती २२८ बालबालिकाका लागि खेल्ने, भुल्ने ठाउँको समेत अभाव छ । भौतिक संरचना र कर्मचारी अपुग हुने नै भयो ।२०५७ फागुनदेखि सञ्चालनमा आएको देशकै पहिलो तथा राजधानी उपत्यकास्थित सुधारगृहकै अवस्था यस्तो छ भने अन्यत्रको हालत कस्तो होला, त्यसै अनुमान गर्न सकिन्छ । भक्तपुरको सुधारगृहमा चाप भएपछि नै २०६८ सालयता कास्की, विराटनगर, पर्सा, मकवानपुर, रूपन्देही र डोटीमा गृह सञ्चालन गरिएका हुन् । यीमध्ये मोरङको बाल सुधारगृहमा त क्षमताभन्दा झन्डै चार गुणा बढी राखिएका छन् । ५० जनाको क्षमता भएको गृहमा १९५ बालबालिका छन् । रूपन्देहीको क्षमता ८० जना भए पनि ११४ जनालाई अटाइएको छ । तिनका निम्ति पठनपाठनको सुविधा मात्र होइन, पर्याप्त भवनसमेत छैन । २०७५ माघमा त यहाँका ६ बालबालिका राति काँडेतारको प्वालबाट भागेका थिए । बालबालिकासम्बन्धी ऐन२०७५ अनुसार सजाय ठहर भएर कार्यान्वयनका क्रममा रहेका बालबालिकाको उमेर १८ वर्ष पूरा भए पनि त्यही बाल सुधारगृहमा अन्य नाबालकबाट अलग हुने गरी राख्नुपर्छ । तर अन्यत्रका तुलनामा राम्रो भनिएको भक्तपुरमा समेत १८ वर्षभन्दा माथिकालाई राख्ने छुट्टै ठाउँ छैन । बाल न्यायसम्बन्धी कानुनी व्यवस्थाको कार्यान्वयनको अवस्था र सुधारका क्षेत्रहरू पहिल्याउन केही महिनाअघि महान्यायाधिवक्ताको कार्यालयले एक अध्ययन गरेको थियो, जसले सुधारगृहमा उपयुक्त कक्ष, शिक्षा, स्वास्थ्य एवं मनोरञ्जनसमेतका लागि आवश्यक व्यवस्थापन हुन नसकेको र क्षमताभन्दा धेरै बालबालिका राखेका कारण बाल मनोविज्ञानमा नकारात्मक असर परेको औंल्याएको छ । बालबालिका सुधारिएर परिवार र समाजमा पुनःस्थापना हुनुपर्ने ठाउँमा उल्टो उनीहरूको मनोविज्ञानमै असर पुग्ने अवस्था हुनुले सम्बन्धित सरकारी निकायको कामकारबाही र संवेदनशीलतामा प्रश्न जन्माएको छ । त्यसैले अध्ययनले भएका बाल सुधारगृहको सुधार र प्रत्येक प्रदेशमा मापदण्डअनुसार कम्तीमा दुईवटा बाल सुधारगृह निर्माण गर्नर् दिएको सुझावको सरकारले पालना गर्नुपर्छ । यस्ता गृहमा रहेका बालबालिकाको संख्याको अनुपातमा उपयुक्त कक्ष, शौचालय, पानीको प्रबन्ध, प्रकाशको व्यवस्थालगायत आवश्यक न्यूनतम पूर्वाधारको तत्काल व्यवस्था गर्नुपर्ने अध्ययनको सुझावलाई पनि सरकारले गम्भीरतापूर्वक लिनुपर्छ । बाल सुधारगृह सञ्चालनसम्बन्धी व्यवस्थापनमा एकरूपता ल्याउन मापदण्ड हुनुपर्ने खाँचो पनि अध्ययनले औंल्याएको छ । त्यसैले सरकारले बाल सुधारगृह सञ्चालनसम्बन्धी विशिष्टीकृत कार्यविधि बनाएर लागू गर्नुपर्छ । र, त्यसअनुसार बजेट विनियोजन गरी आवश्यक पूर्वाधार र जनशक्तिको व्यवस्थापन गर्नुपर्छ । नाम सुधारगृह हुने तर त्यहाँको सुविधा र वातावरण प्रकारान्तरले बालबालिकाले यातना नै पाउने किसिमको हुनु हुँदैन । भोलि परिवार र समाजमा पुनःस्थापना हुन सक्ने गरी यस्ता गृहमा बालबालिकालाई उपयुक्त वातावरण उपलब्ध गराउनु तथा शिक्षा, स्वास्थ्य, खेलकुदलगायतको यथोचित व्यवस्था गर्नु सरकारको दायित्व हो । यसका निम्ति सुधारगृह सञ्चालनको जिम्मेवारी पाएको महिला, बालबालिका, ज्येष्ठ नागरिक मन्त्रालयले विशेष अग्रसरता लिनुपर्छ । गृह मन्त्रालय र कारागार विभागलगायतले आवश्यक सरसहयोग गर्नुपर्छ ।"
राजस्व कानुनका छिद्रमा खेल,"आर्थिक स्रोतको अधिकतम परिचालन गरी आर्थिक समृद्धि हासिल गर्ने र उपलब्ध साधनस्रोत तथा आर्थिक विकासको प्रतिफल न्यायोचित वितरण गर्ने वर्तमान संविधानको नीति रहे पनि राजनीतिक नेतृत्वको कमजोरीले गर्दा सर्वसाधारणको अपेक्षाअनुकूल कामकारबाही हुन सकेको छैन । अर्थराजनीतिले प्राथमिकता पाउन नसकी सत्ताको हानथापमै राजनीति केन्द्रित भएको छ । अझै सुधारको अवस्था देखिँदैन । हालै आर्थिक ऐनमार्फत आयकर ऐन२०५८ को दफा ११ ग थप गरी ठूला पूर्वाधार विकास परियोजना तथा उद्योगमा गरी दस क्षेत्रमा २०८० चैतसम्म गरेको लगानीमा आयस्रोत नखोज्ने व्यवस्था गरिएको छ । यसले करछली, भ्रष्टाचार, तस्करी, मानव बेचबिखन, हतियारको व्यापारलगायतका गैरकानुनी आर्जनलाई प्रोत्साहन गर्नेछ । नेपाल जानीजानी यसको मारमा पर्नेछ । यसले अर्थतन्त्रलाई ढुलमुल तुल्याउने र अन्तर्राष्ट्रिय स्तरमा नेपाललाई नकारात्मक सूचीमा पार्नेछ । सन् २०१४ मा नेपाल नकारात्मक सूचीमा पर्नबाट जोगिएको हो । संसद्मा यसबारे विपक्षी दलले कुरासमेत उठाएको थियो । पछिल्लो व्यवस्थाले विगतको द्वन्द्वकालमा बटुलिएको सम्पत्तिलाई समेत वैध गर्नेछ । यसै गरी सरकारले आर्थिक ऐन२०७८ मार्फत नौ किसिमका करमा छुट र मिनाहा दिएको छ । यसमा प्रशासकीय पुनरवलोकन र पुनरावेदनमा रहेका मुद्दा फिर्ता लिने विशेष व्यवस्था, बक्यौता मिनाहासम्बन्धी व्यवस्था, कोभिड१९ को संक्रमणबाट प्रभावित कारोबारमा कर छुट सहुलियत व्यवस्थालगायत परेका छन् । विशेषतः निश्चित अवधिभित्र कर दाखिला गरेमा निर्धारित रकमको थप दस्तुर, ब्याज र जरिवाना मिनाहा हुनेछ । साथै बक्यौता रकममा पनि भारी छुट दिइएको छ । महालेखाको पछिल्लो प्रतिवेदनअनुसार बक्यौता राजस्व २ खर्ब १५ अर्ब छ । यस अवधिमा प्रशासकीय पुनरवलोकनमा ८६८ निवेदन छन् । यस्तै, करको दायरामा आउन चाहनेलाई आर्थिक वर्ष २०७५७६ देखि तीन वर्षको निर्धारित कर विभिन्न पेसाकर्मीले बुझाएमा अरू आयकर मिनाहा हुने व्यवस्था गरिएको छ । तर भ्याट रकम भने सबै वर्षको मिनाहा हुने व्यवस्था छ । यसरी तीन वर्षको मात्र बुझाएर अन्य बाँकी वर्षको छुट दिँदा अन्य अवैध धन कमाएको भएमा वैध बनाउन सहयोग पुग्नेछ । राजस्व क्षेत्रमा संवैधानिक निकाय महालेखाको प्रतिवेदनले राजस्व चुहावट, आगामी दिनमा गर्नुपर्ने सुधारलगायतका विषयमा बर्सेनि उजागर गर्ने गर्छ । यसै क्रममा यसै पंक्तिकारको अथक प्रयासले आन्तरिक र बाह्य चुनौतीको सामना गर्दै महालेखाको चौवन्नौं वार्षिक प्रतिवेदनले करिब ३५० अर्बको पुँजीगत लाभकर, कर फर्छ्योट आयोगको रकम, भ्याट रकम फिर्ता, राजस्व छुटलगायतका राजस्व प्रकरणहरू उठान गर्यो, जसमा सर्वोच्च अदालत, संसद्, राजस्व प्रशासन, व्यवसायी, आम नागरिक, सञ्चार जगत्को सहयोगबाट सुधारहरू भैरहेका छन् । तर यत्तिकैमा चित्त बुझाउने अवस्था भने छैन । सामान्यतया कानुनको मान्यतामा दुई तहको पुनरवलोकनपछि फैसला एउटै भए त्यसविरुद्ध पुनरावेदन दर्ता गर्न मिल्दैन । यसै सन्दर्भमा केही समयअघि दुई व्यवसायी घरानाका चर्चित मुद्दामा आन्तरिक राजस्व विभाग र राजस्व न्यायाधिकरणबाट करछली प्रकरणमा सुरु कर निर्धारणलाई नै फैसला सदर भैसकेको र सर्वोच्च अदालतबाट टुंग्याएर पुनरवलोकन हुन नसक्ने भनिएकामा पछि पुनरवलोकन गर्ने गरी सर्वोच्चबाटै आदेश भएको छ । यसले राजस्व प्रभावित भएको छ । अदालतबाट भएका राजस्वसम्बन्धी फैसलाले सार्वभौम जनताको विश्वास जित्न जरुरी छ । कानुनको मान्यता वा विधिशास्त्रमा साधारण उपचार क्षेत्र रहेसम्म असाधारण अधिकार क्षेत्र आकर्षित हुँदैन वा रिटमा जान मिल्दैन । सबै गरेर पुँजीगत लाभकर १ खर्बको हाराहारीमा उठ्ने अवस्था रहेकामा ४७ अर्ब मात्र राजस्व दाखिला भएको छ । पुँजीगत लाभकरमा आयकर कानुनबमोजिम ३६ अर्ब जरिवाना हुनुपर्नेमा कर प्रशासनले लगाएको आंशिक जरिवानामा पनि सर्वोच्च अदालतको पछिल्लो फैसलाले मिनाहा गरेको छ । उक्त करबाहेक एउटा नेपाली कम्पनीको २० प्रतिशत हिस्साको लाभकर ११ अर्ब ५८ करोड र अन्य दुइटाको समावेश गर्दा करिब १९ अर्बको मुद्दा अझै अदालतमा विचाराधीन छ । एकै प्रकृतिको एउटा मुद्दा धेरै समयअघि छिनोफानो भैसक्दा पनि अरूचाहिँ बाँकी रहनुले राज्य राजस्व प्राप्त गर्नबाट वञ्चित भएको छ । अर्कातर्फ, कर फर्छ्योट आयोग र भ्याट फिर्ता कानुन नै खारेज भयो भने आयकर ऐन२०५८ द्वारा लाभकरका सन्दर्भमा थप व्याख्या भयो । तर उल्लिखित लाभकर बाह्रौं पटकको मात्र हो, विगतका एघार पटकसम्मका लाभकरबारे सरकार मौन रहिरहेकै छ र संसदीय समितिहरू त यसबारे उच्चारणसम्म गर्न चाहँदैनन् । सर्वोच्च अदालतको फैसलालाई लिएर दुई पटक फरकफरक निर्णय गरेको भनी विगतमा लाभकरको सवालमा जनस्तरसम्म सार्वजनिक बहस भएकै हो । यसै क्रममा सो कर विवादले संसद् र संसद्को कानुन तथा मानव अधिकार समितिमा प्रवेश पाएको थियो । संघीय संसद्मा पनि पुँजीगत लाभकरको दोस्रो निर्णयलाई संसद्ले छानबिन गर्न सक्ने भनी कुरा उठेकै हो । संसदीय समितिमा भने अदालतले फरकफरक फैसला गरेर गलत नजिर बस्यो भने के गर्ने, कर निर्धारण गर्ने निकाय अदालत हो कि होइन, जनस्तरबाट प्रतिक्रिया आएपछि समितिले चासो र सरोकार राख्नुपर्नेजस्ता कुरा उठेका थिए । विभिन्न कानुनविद्ले पनि फैसला सार्वजनिक दस्तावेज भएकाले यसलाई जनताका प्रतिनिधिले छलफलको विषय बनाउन मिल्नेबारेमा बताएका हुन् । संसदीय समितिले छलफल गरेर निष्कर्ष निकाल्दा अदालतलाई पनि रचनात्मक सहयोग हुने नै थियो । राजस्वका ३०० भन्दा बढी मुद्दाका फाइलहरू राजस्व न्यायाधिकरण एवं अदालतमा लामो समयदेखि विचाराधीन छन् । अदालती मुद्दाका प्रगति विवरण अध्ययन गर्ने हो भने पनि राजस्वतर्फ प्रगति अन्य मुद्दाका तुलनामा न्यून मात्रामा रहेको पाइन्छ । कतिपय अवस्थामा अदालतबाट अन्तरिम आदेशका भरमा व्यवसायीलाई कर तिर्न नपर्ने गरी उन्मुक्ति दिइएको पाइन्छ । राजस्व प्रभावित हुने अर्को कारण हो बजेटको मध्यावधि समयमा राजस्वको लक्ष्य घटाएर संशोधित अनुमानलाई नै पछि सुरु लक्ष्य मानेर राजस्वको लक्ष्य पूरा भयो भन्ने गलत अभ्यासको सुरुआत, जुन विगतका अर्थमन्त्रीबाट भयो । उदाहरणार्थ, आर्थिक वर्ष २०७७७८ मा राजस्व अनुमान बजेटमा १० खर्ब ११ अर्ब रहेकामा पछि अर्धवार्षिक समयमा ९ खर्ब ५९ अर्ब कायम गरियो । यसमा पनि यथार्थमा ९२ प्रतिशत मात्र राजस्व उठती भयो । यो कार्य संविधान र आर्थिक ऐनप्रतिकूल छ । मुलुकभर हाल व्यावसायिक कर तिर्ने घराना एक दर्जन छन्, उच्च साझेदारी व्यवसायी करिब ५० छन् र १ अर्बसम्म कारोबार गर्ने व्यवसायी १२ सय छन् । उक्त व्यवसायीहरूबाट बर्सेनि ठूलो मात्रामा राजस्व प्राप्त भइरहेको छ । मुलुकमा वार्षिक राजस्वमा २ खर्बभन्दा वढी योगदान पुगेको मूल्य अभिवृद्धि करमा आर्थिक वर्ष २०७६७७ सम्म २ लाख ८५ हजार करदाता करको दायरामा आएका देखिन्छन् भने प्यान दर्ता गर्नेको संख्या ३४ लाख १३ छ । दर्ता भएका भ्याट करदातामा केही वर्षअघिसम्म ३० प्रतिशतले वार्षिक विवरण नै पेस गरेका थिएनन् । गरेकामध्ये पनि ३५ प्रतिशतले कर नलाग्ने गरी शून्य विवरणमा पेस गरेका थिए । केही वर्षअघि गठन भएको कर फर्छ्योट आयोगले त ४ अर्ब ६५ करोड भ्याट राजस्व दाखिला नगरी उल्टै व्यवसायीको पोल्टामा हाल्ने गरी कर मिनाहा गर्यो । यस क्रममा बाह्र व्यवसायीको भ्याट पूर्ण रूपमा मिनाहा गरियो । आर्थिक वर्ष २०७६७७ मा सरकारको राजस्व खातामा जम्मा हुने भ्याट रकम डेबिट ११ अर्ब ३३ करोड छ भने व्यवसायीलाई नै फिर्ता गर्नुपर्ने भ्याट क्रेडिट अंक ४२ अर्ब ४० करोड भएको आन्तरिक राजस्व विभागको तथ्याकंले देखाउँछ । यो भ्याट रकम डेबिटभन्दा भ्याट क्रेडिट ३७७ गुणा बढी देखिन्छ, जुन अघिल्लो आर्थिक वर्ष ३१३ गुणामा सीमित थियो । यसले राजस्व जोखिमको संकेत गर्छ । यसै गरी ठूलै संख्याका व्यवसायीले बर्सेनि भ्याट छल्ने गरेका उदाहरणहरू पनि पाइन्छन् । हालै सार्वजनिक महालेखाको प्रतिवेदनअनुसार एउटा बियर कम्पनीले अन्तरिक राजस्व कार्यालय भरतपुर र कावासोतीको हिसाबमा बिक्री मूल्य कायम गर्दा २ अर्ब १४ करोडको बियरको २७ करोड ९२ लाख भ्याट घटी कर निर्धारण गरेको छ । कर कानुनले गरेका व्यवस्थाको परिपालनामा निकै कमीकमजोरी देखिन्छ । यसमा विशेषतः कतिपय अवस्थामा राजनीतिक पदाधिकारीहरूले आफूअनुकूल भन्सार दरबन्दी लागू गरी फाइदा लिने गरेका हुन्छन् भने, आर्थिक ऐनका माध्यमबाट समयसमयमा परिवर्तनसमेत गर्छन् । यस्ता घटना सार्वजनिक हुने गरेकै छन् । व्यवसायीले उठाएको १३ प्रतिशत भ्याट रकम अनिवार्य रूपमा राजस्व जम्मा हुनुपर्नेमा उनीहरूकै पोल्टामा राख्नेजस्ता राजस्वमारा कामसमेत हुने गर्छन् । करसम्बन्धी मूल कानुनमा करको मूलधन, ब्याज, थप दस्तुर एवं जरिवानासमेत असुलीको प्रावधान हुँदाहुँदै राजस्व चुहावट नामकरण गरी सामान्य सजायका रूपमा रहेको फौजदारी अस्त्र चलाउने गरिएको पाइन्छ । अख्तियार दुरुपयोग अनुसन्धान आयोगले अर्बौंको मुद्दा दायर गरेकामा अदालतबाट लाखमा धरौटी लिएर छाड्ने गरिएको छ । साथै अदालतको अन्तरिम आदेशबाट राजस्व तिर्न नपर्ने गरिन्छ । कर छली गर्नेबारे कतिपय कम्पनीका व्यवसायीहरूलाई जानकारी नभए पनि राजस्वका कर्मचारीहरूले नै तिनलाई सहयोग गरिरहेको पाइन्छ । सेवानिवृत्त केही कर्मचारीले व्यवसायीलाई कर छल्ने छिद्रांशको परामर्श दिँदा व्यवसायी यस्ता कार्यमा सफल भएका छन् ।आयकर ऐन२०५८ को कार्यान्वयन पक्ष फितलो हुँदा विभिन्न सुविधाका नाममा राजस्व चुहावट हुने गरेको छ । राजस्व छुटको आकार बढ्दै गएको, भ्याट क्रेडिट विवरण बुझाउने करदाताको संख्या र रकम बढेको तर सरकारले पाउने डेबिट घटेको, करमा नपाउने क्रेडिट दाबी बढेको, करदाताहरूले कारोबार गरेर पनि विवरण नबुझाई छाडेको, भुक्तानीमा कर कट्टी नगरेको, कर रकम घटाउन करको दर फरक पार्ने गरेको, करयोग्य कारोबारमा समेत भ्याट असुल नगरेको, अन्तरनिकाय सूचनाको अभावमा राजस्व चुहावट हुने गरेको, करदाताले नपाउने जर्ती दाबी गर्ने गरेको, उद्योगले नर्म्स अनुसार उत्पादन नदेखाई कर छिपाएको जस्ता कारणहरूले गर्दा प्रत्येक वर्ष ठूलो मात्रामा राजस्व चुहावट हुने गरेको छ । अतः न्यायालय, संसदीय समिति, कर प्रशासन, व्यवसायी, राजस्व कर्मचारी सबैले आआफ्ना क्षेत्रमा इमानदारी देखाउन सके राजस्व प्रणालीमा सुधार हुनेछ ।"
पेट्रोलडिजेल पन्छाएर विद्युत्,"गोविन्द केसी र जीवन क्षत्रीको कतिन्जेल बनिरहने सुतुरमुर्ग ? लेखले उठाएका सवाल सान्दर्भिक छन् । २०७२ सालमा भारतले लगाएको नाकाबन्दीका कारण पेट्रोलियम पदार्थको आयातमा अवरोध भयो । त्यसताका वैकल्पिक ऊर्जाका रूपमा विद्युत्को व्यापक प्रयोग गर्ने र ऊर्जा क्षेत्रमा नेपाल आत्मनिर्भर हुन आवश्यक कदम चाल्ने प्रतिबद्धता प्रकट भएको थियो । तत्कालीन प्रधानमन्त्री केपी शर्मा ओलीको त्यति बेलाको आत्मस्वाभिमान र आत्मनिर्भरताको नारालाई नागरिकले समर्थन गरेका थिए, जुन २०७४ को चुनावमा प्रतिविम्बित भयो । विडम्बना वैकल्पिक ऊर्जाको प्रवर्द्धनमा ठोस कदम चाल्नुभन्दा भारतको समेत सहयोगमा निर्मित पेट्रोलियम पदार्थको भूमिगत पाइपलाइन उद्घाटनलाई ओली सरकारले ऐतिहासिक उपलब्धि ठान्यो । अझै विडम्बना, विद्युतीय गाडीहरूमा कर बढाउने धृष्टतासमेत गरियो । आफ्नो कमजोरी छोपछाप गर्न कम्युनिस्ट नेताले धनीले चढ्ने विद्युतीय कारमा कर लगाएको भने । तर, वर्तमानदेखि निवर्तमान भैसकेका कम्युनिस्ट पार्टीकै नेताहरूका सवारी एवम् कार्यक्रममा कस्ताकस्ता र कत्राकत्रा कार एवं जिपहरू वरिपरि गुड्ने गर्छन्, त्यो जगजाहेरै छ । गैरकम्युनिस्ट नेताहरूको पनि अवस्था यही हो ।करको दरमा व्यापक वृद्धि भए पनि बर्सेनि ठूलो संख्यामा पेट्रोलडिजेलबाट चल्ने दुईपांग्रे, चारपांग्रे सवारी साधनहरू भित्रिने क्रम रोकिएको छैन । भारतमा ६७ लाखमा पाइने सवारी साधनहरूको मूल्य यहाँ आइपुग्दा झन्डै तेब्बर हुन्छ । तैपनि सार्वजनिक सवारी साधनको अनुपलब्धताका कारण व्यावसायिक व्यक्तिहरू सकीनसकी निजी सवारी साधनहरू किन्न बाध्य छन् । स्वाभाविक छ, अस्वाभाविक महँगो मूल्यको मार अन्य नागरिकलाई पनि पर्ने गर्छ । सरकार भने सवारी साधनहरू, गुट्खा, खैनी, पान, चुरोट र रक्सीमा कर बढाएर उठाएको रकमले देश धान्न खोज्छ । औद्योगिक विकासका कारण चीन, भारत एवं अन्य देशका राजधानीहरू प्रदूषित छन् । तर, काठमाडौं उपत्यका फगत सवारी साधनबाट उत्सर्जित धूवाँले प्रदूषित छ । मोफसलका सहरका बासिन्दा पनि सवारी इन्धनबाट सृजित प्रदूषणका कारण निस्सासिएका छन् ।आर्थिक एवं भौगोलिक अवस्था विचार गर्दा कम्तीमा काठमाडौं उपत्यका विद्युतीय मोनोरेल, लामा सार्वजनिक सवारी साधन, कार एवम् साइकलहरूका लागि उपयुक्त छ । एकातिर विद्युत् खेर गैरहेको छ, अर्कातिर अझै विद्युतीय चुलाहरूको उपयोग गर्न सकिएको छैन । यसपालिको जाडोमा कम्तीमा पानी बिजुलीले उमालौं न ! विद्युत् उपयोगका लागि अब अभियान नै चलाउनुपर्ने आवश्यकता छ । ढुण्डीराज पौडेल, नेपालगन्ज"
संवैधानिक बेथिति,"व्यवस्थापिका, कार्यपालिका र न्यायपालिका राज्य सञ्चालनका तीन अंग हुन् । कुनै एकले बाटो बिराए, अर्कोले सच्याउनुपर्छ । तर यस्तो अवधारणाअनुसार राज्य अहिले चल्न सकेको छैन । पछिल्लो हप्तादेखि प्रधानन्यायाधीशको राजीनामा सर्वत्र मागिन थालेको छ । उनलाई बर्खास्त गर्ने कानुनी बाटाहरू छन्, प्रधानमन्त्रीलाई बर्खास्त गर्न पनि संवैधानिक बाटो छ तर मन्त्रीहरूले प्रधानमन्त्री ठीक लागेन भने मन्त्रिपरिषद् बैठकमै नजाने (हडतालजस्तै हो नि) गर्नुहुन्छ ? त्यस्तै प्रधानन्यायाधीश मन परेन भने मुद्दै नहेर्ने ? यस्तो अराजकता भएको देश, देश रहनलायक छ ? भोलि प्रधानसेनापतिसँग दुईपाँच जर्नेललाई रिस उठ्यो भने सुरक्षा बैठकमै नजाने ? यो त राष्ट्र सिध्याउने खेल भयो । कालाकोटे वकिलहरूलाई कुनै न्यायाधीशले घूस खान मानेन भने पनि र घूस मागे पनि रिसको झोंकमा बेन्च बहिष्कार गर्ने परिपाटी बस्ने भयो । के यो सही मार्ग हो ? जुन उद्देश्यले गरेको भए पनि गैरसंवैधानिक बाटो लियो भने दुर्घटना अवश्यंभावी छ । केदारनाथ त्रिपाठी, बूढानीलकण्ठ५, काठमाडौं"
भागबन्डाले थिचिएको देश,"राजनीति असल नीति बन्नुपर्नेमा लाज नीति भयो । भागबन्डा मिलेसम्म राजनीतिमा सहकार्य चल्छ, नमिलेको भोलिपल्ट सहकार्य टुट्छ । भागबन्डाको राजनीतिले दलहरूमाथिको जनविश्वास घट्दै गएको छ । दलभित्रको अस्वस्थ प्रतिस्पर्धाले लोकतन्त्रलाई कमजोर बनाएको छ । निर्वाचन आयोगमा १२५ दल दर्ता भएका छन्, यस्तो सानो मुलुकमा किन चाहिए यतिका दल ? जनताका विषयमा कुनै दल गम्भीर छैनन् । सरकार गठन भागबन्डाको आधारमा हुन्छ । भाग पुर्याउन मन्त्रालय फोड्न प्रधानमन्त्री पछि पदैनन् । इमानदार भएर दलहरूले काम गर्छन् भन्ने नसोचे भयो । शक्ति र पदका लागि कतिसम्म गैरराजनीतिक काम गर्छन् भन्ने देखिएकै छ । देश र जनताबारे सोच्नुपर्न दलहरू सधैं आन्तरिक किचलोमा रुमलिए । सर्वोच्च अदालत, अख्तियार दुरुपयोग अनुसन्धान, कूटनीतिक नियोगजस्ता संस्थामा राजनीतिक भागबन्डाका आधार नियुत्ति हुन थाले । यसरी नियुत्ति पाएकाहरू जनताका सेवक होइन भर्ती गर्ने दलको कार्यकर्ताका रूपमा काम गर्छन् । भागबन्डा नमिल्दा लगभग दुईतिहाइको सरकार अल्पमतमा पर्यो । दुईतिहाइको सरकार ढलेपछि, वर्तमान गठबन्धन सरकार बन्यो । भागबन्डा नमिल्दा मन्त्रिपरिषद् विस्तारका लागि तीन महिना लाग्यो । आफ्नो पक्षमा भए त्यही मानिस ठीक, नभए बेठीक ठान्ने चलन राजनीतिमा मौलाएको छ । राजनीति व्यापार भयो । मन्त्री खानकै लागि पार्टी फोड्नसमेत नेताहरू पछि नपर्न भए, यसले लोकतन्त्रलाई कमजोर बनाइरहेको छ । पुरुषोत्तम घिमिरे, जोरपाटी, काठमाडौं"
प्रदेश सरकारमा संघ हावी,"पछिल्लो समय संघको राजनीति अस्थिर भएकाले त्यसको प्रभाव प्रदेशमा पनि परिरहेको छ । यस बखत प्रदेशका सक्रिय राजनीतिकर्मीहरू आफ्नो क्षेत्रलाई कसरी समृद्ध बनाउनेभन्दा पनि आफ्नो सरकार कसरी टिकाउने वा भएको सरकार ढलाएर, आफ्नो सरकार कसरी बनाउने भन्नेमै केन्द्रित छन् । यो नेपाल र नेपालीको दुर्भाग्य हो । पञ्चायतबाट गणतन्त्रिक समयसम्म आइपुग्दा राजनीतिक पात्रहरूसँगै व्यवस्था पनि फेरिए । ठूलठूला आन्दोलनहरू भए । तर नेपाल र नेपालीको नियति आजसम्म पनि फेरिन सकेको छैन । अब के गर्ने आमनागरिकले, अब व्यवस्था फेर्ने ठाउँ छैन । पात्र परिवर्तनले देश र आमनागरिकको जीवनमा परिवर्तन आउन सकेन । त्यसको एउटै कारण भनेको राजनीतिक दलका व्यक्तिगतसँगै दलगत, गुटगत स्वार्थ रहेको स्पष्ट छ । आज एउटा व्यक्तिको दम्भका कारण झन्डै दुईतिहाइ मतनजिक पुगेको सरकार छताछुल्ल बन्न पुगेको छ । मुलुक अस्थिर राजनीतिको भुमरीमा फस्दै छ । फेरि पनि निकास त यही दल र तिनै नेताहरू नै हुन् । जसको विकल्प खोज्ने बाटो यो व्यवस्थामा छैन भन्दा पनि हुन्छ । रामकृष्ण बराल, जोरपाटी५, काठमाडौं"
स्टोर भनिएको आवासमा बसेको होइन,"गत शनिबार यसै दैनिकमा प्रकाशित स्टोर प्रयोजनका नाममा नेता तथा आफन्तको रगजग शीर्षकको समाचारमा मेरो नाम जोडिएका प्रति गम्भीर ध्यानाकर्षण भएको छ । समाचारमा अन्य व्याख्यासहित मन्त्रालयले वीरेन्द्रनगरको इत्राम शंकरचोकस्थित डण्डप्रसाद न्यौपानेको घरका दुई तला स्टोर प्रयोजनका लागि भन्दै भाडामा लिएको छ, मन्त्री शर्मा त्यही स्टोर भनिएको आवासमा बस्छन् लेखिएको छ, जुन सत्य होइन । यो समाचारले मेरो व्यक्तिगत जीवनमा गम्भीर आँच ल्याउने तथा नैतिकतामाथि प्रश्न उठाउने कुचेष्टा गरेको अनुभूति मैले गरेको छु । पहिलो त, म २०७८ जेठ ३ गते मन्त्री नियुक्त भएपछि जेठ ५ गते स्वकीय सचिव पुष्प वादीमार्फत ती घरधनीसँग मासिक रु ३८ हजार ९ सय (घरबहाल करसहित) बुझाउने गरी सम्झौता भएको र हालसम्म एनआईसी एसिया बैंकमा रहेको मेरो व्यक्तिगत खाता नम्बर ३५८७०५१४७८२५२४०१ बाट करबाहेक रु ३५,०५० मासिक रूपले घरधनी डण्डप्रसाद न्यौपानेको नाममा सानिमा बैंकको खाता नम्बर ०६००११०५०००००६३ मा ट्रान्सफर हुँदै आएको छ । दोस्रो, घरभाडा प्रयोजनका लागि मुख्यमन्त्री तथा मन्त्रिपरिषद्को कार्यालयबाट मासिक रु २२ हजार ५ सय (करबाहेक) प्राप्त हुँदै आएको र उक्त रकम घरभाडा तिर्न अपुग हुने भएकाले बाँकी रकम आफ्नो पारिश्रमिकबापत पाउने रकमबाट परिपूर्ति हुँदै आएको छ । र तेस्रो, भाडामा बस्दै आएको उक्त घर मैले जिम्मेवारी लिएको मन्त्रालयबाट सरकारको अन्य कुनै पनि निकायले स्टोर वा अन्य कुनै पनि प्रयोजनका लागि भाडामा लिएकै छैन । त्यसैले, यस्तो तथ्यहीन, भ्रामक तथा चरित्रहत्या गर्ने समाचार प्रकाशित गर्नु दुःखद छ । गोपाल शर्मा, मन्त्री, आर्थिक मामिला तथा योजना मन्त्रालय, कर्णाली प्रदेश सरकार"
न्यायतन्त्रको पुनःसंरचना,"न्यायपालिकाको सवर्ण अनुहारइन्सेकको तथ्यांकअनुसार, सन् २०१० देखि २०१५ सम्म जातीय विभेदका कारण ४४२ जना पीडित भए, जसमा महिला १८७ र पुरुष २५५ थिए । लगभग त्यही अवधिमा प्रहरीमा ५० वटा मात्रै उजुरी परे भने, सर्वोच्च अदालतमा केवल २६ वटा मुद्दा दर्ता भए । सर्वोच्चको वार्षिक प्रतिवेदनमा ४९ वटा शीर्षकमा मुद्दाको लगत राखिएको छ, जसमा जातीय विभेदलाई अन्तिम स्थानको विविध शीर्षकको पनि उपशीर्षक (ग) अन्तर्गत फालिएको छ । समता फाउन्डेसनको तथ्यांकअनुसार, पीडितमध्ये सबैले न उजुरी दिन्छन्, न मुद्दा नै हाल्छन्, न त मुद्दा हालेका सबै दलितले न्याय नै पाउँछन् । न्यायालय भनिने अदालत र दलितका लागि अत्यावश्यक न्यायबीच ठूलो पर्खाल छ । त्यो ठूलो पर्खाल प्रशासन र न्यायतन्त्रसँग जोडिएको असमावेशी संरचना, त्यसमाथि एक जातधर्मसंस्कृतिका पुरुषप्रभुत्व तथा प्रभुत्वशालीहरूको असंवेदनशीलता र अपमानजक आचरणले बनेको छ ।यसलाई प्रस्ट खुलाएको जेन्डर इक्विटी एन्ड सोसियल इनक्लुजन एनालाइसिस अफ द नेपाली जुडिसियरी ः रिसर्च रिपोर्ट२०१३ को तथ्यांकअनुसार नेपालको अदालतका ४९०८ जना कर्मचारीेमध्ये ब्राह्मणक्षत्री ७७६ प्रतिशत थिए, ९८३ प्रतिशत हिन्दु धर्मावलम्बी थिए र ८६१ प्रतिशत पुरुष थिए । न्यायाधीशमा पनि ब्राह्मणक्षत्री ८७१ प्रतिशत थिए, राजपत्रांकित अधिकारीमा ८७१ प्रतिशत र राजपत्रानंकित अधिकारीमा ८२१ र अन्यमा ६६६ प्रतिशत थिए । तर, धेरैजसो अपमान, विभेद र हिंसा खेप्नुपर्ने १३ प्रतिशत दलित समुदायका तर्फबाट भने न्यायिक क्षेत्रमा जम्मा २ प्रतिशतको उपस्थिति मात्रै थियो भने, न्यायाधीशमा पहिले एक जना मात्रै रहेकामा पछि एक जना थपिए । राजपत्रांकित कर्मचारीमा दलितको उपस्थिति ०५ प्रतिशत र राजपत्रानंकित कर्मचारीमा १६ प्रतिशत तथा अन्यमा ३३ प्रतिशत थियो । यस्तो अवस्थामा संविधान र कानुनका निर्जीव अक्षरका किताब तथा मूलतः जीवित सवर्ण अधिकारीका संवेदनशीलता वा विवेकको भित्तामा गएर न्यायको माग ठोक्किँदै गरेको सुनिन्छ । प्रशासनिक र न्यायिक क्षेत्रका कर्मचारीका संवेदनशीलता, सरोकार र विवेकको निर्माणमा सवर्णपना, उच्च जातको अहंकारसँगै सनातन धर्मसंस्कृतिको भूमिकालाई पटक्कै बेवास्ता गर्न सकिँदैन । एक अध्ययनअनुसार जातीय छुवाछुत कसुर सजाय ऐन लागू हुन नसक्नुमा प्रहरी, प्रशासनदेखि न्यायाधीश र नेतासम्ममा व्याप्त सवर्ण मानसिकता नै प्रमुख कारण देखिन्छ । हिन्दु धर्मसंस्कृति नै जातभातसँग जोडिएका अपमान, विभेद र हिंसाको मुख्य मुहान भएकाले कारण सवर्ण प्रभुत्वशालीहरूचाहिँ जातीय छुवाछुत र विभेदजस्ता सामाजिक अपराधलाई पनि सामान्य मुद्दा मात्रै ठान्ने गर्छन् । यस्तै बेवास्ताकै फलस्वरूप जातभातसँग जोडिएका अपमान, विभेद र हिंसाका मुद्दा न्यायतन्त्रका पनि प्राथमिकतामा पर्दैनन् र ३ हजार वर्षदेखि दलिएका दलितहरू फेरि पनि अन्यायको सिकार हुन्छन् । न्यायको मन्दिर मा रहेका देवताहरूले सवर्ण मानसिकताको पट्टी लगाएर दलितहरूलाई न्यायबाट विमुख पार्छन् भने निराशा र असन्तुष्टि बढ्छ नै । यस्ता निराशा र असन्तुष्टिबीच राज्य र यसका अन्य अंगको पुनःसंरचनासँगै न्यायतन्त्र, यसका हर्ताकर्ताहरूका मनमस्तिष्क र मानसिकताको पनि पुनःसंरचनाको माग उठिरहेको छ । यसका लागि आफैंलाई फुनःसंरचित गर्दै अगाडि बढ्न दलित समुदाय, न्यायिक क्षेत्र र समग्र लोकतान्त्रिक आन्दोलन तयार छ ? ट्वीटर :"
साझा भाग्यको निर्माणमा हातेमालो,होउ यान्छी
एक जन्मजात सहजकर्ता,"नेकपा माओवादीद्वारा सञ्चालित दस वर्ष लामो सशस्त्र द्वन्द्वलाई शान्तिको मार्गमा ल्याउन पद्मरत्न तुलाधरले एक सहजकर्ताका रूपमा खेलेको गहन भूमिका अब सबैका सामु प्रस्ट भइसकेको छ । यो इतिहासमा पनि अंकित भइसकेको एउटा महत्त्वपूर्ण तथ्य हो । तर उनले यस्तो जटिल भूमिकालाई पनि सहजतापूर्वक सम्पन्न गर्न सक्नुको पृष्ठभूमिबारे चर्चा गर्नु सान्दर्भिक नै होला ।कुनै पनि प्रकारको द्वन्द्व अथवा समस्याभित्र प्रवेश गरी त्यसलाई समाधानको बाटोसम्म पुर्याउने कौशल उनले धेरैअघि नै देखाइसकेका थिए । राष्ट्रिय सन्दर्भमा मात्र होइन, आफ्नो परिवारभित्रका र साथीभाइ एवं संस्थाहरूका द्वन्द्वमा पनि उनले सहजकर्ता भई समाधान निकालेका उदाहरणहरू धेरै छन् । उनको आफ्नै परिवारमा त त्यस्तो कुनै ठूलो समस्या थिएन तैपनि कहिले काकाहरूका बीचमा, कहिले दाजुभाइहरूका बीचमा उत्पन्न हुने घरेलु समस्याहरू पनि समाधानका लागि घुमीफिरी उनकै इजलासमा आउने गर्थे । कुनै समस्या आइपर्दा परिवारका सदस्यहरू सबैभन्दा पहिले उनैलाई सुनाउने गर्थे । उनी त्यसको चित्तबुझ्दो समाधान निकालिदिन्थे । परिवारभित्रका द्वन्द्वहरू समाधान गरिरहने यही बानीकै कारण हुनुपर्छ, राष्ट्रियस्तरका अनेक विवाद समाधान गर्न पनि उनी सफल भए । २०३६ सालतिरको कुरा हो । त्यति बेला उनी आफ्नै छापाखाना चलाउने गर्थे । उनको छापाखानामा विभिन्न विद्यार्थी संगठनका पर्चा, पोस्टर, पुस्तक आदि छापिइरहेका हुन्थे । आफैंमा पनि वाम झुकाव भएका कारण खास गरी अखिलका विद्यार्थीहरूसँग अक्सर उनका कुरा मिल्थे । पर्चा, पोस्टर छपाइ गर्ने क्रममा विद्यार्थी नेताहरू पनि उनको छापाखानामा पुगिरहेका हुन्थे । एक समयको कुरा हो, विद्यार्थी युनियनको चुनाव हुन लाग्दै थियो । अखिलका विद्यार्थीहरूबीच आफ्नो अधिवेशनलाई पाँचौं भन्ने कि छैटौं भन्ने विषयमा विवाद उत्पन्न भयो । कति वार्ता भयो, तर अहँ, समाधान निस्केन । ती विद्यार्थीका वाम नेताहरू पनि धेरैजसो जेलमै थिए । कतिचाहिँ भूमिगत थिए । उनीहरूसँग तत्काल सम्पर्क गर्न सकिने सम्भावना थिएन । आफूहरूको विवाद समाधान गरिदिनुपर्यो भनी झगडिया विद्यार्थी नेताहरू उनको छापाखानामा पुगे । उनले खिचापोखरीका किसान साथीको घरमा सबै झगडिया विद्यार्थीहरूलाई भेला गरी त्यो विवाद टुंग्याइदिए । त्यसमा पनि उनी आफैं सहजकर्ता थिए ।सन् १९८६ मा संयुक्त राष्ट्र संघद्वारा आयोजित अन्तर्राष्ट्रिय शान्ति वर्षको कार्यक्रममा सहभागी हुन अन्य व्यक्तिसँगै उनी डेनमार्क जाँदै थिए । सोभियत संघ हुँदै जाने भएकाले भ्रमण टोलीका सदस्यहरूले मस्को घुम्ने योजना बनाउन थाले । उनी पनि घुम्न जानै लागेका थिए, त्यही बेला मस्कोमा अध्ययनरत वाम विचारधाराका नेपाली विद्यार्थीहरूका दुइटा समूह अकस्मात् उनी बसिरहेको होटलमा आइपुगे । उनीहरू मस्कोमा एउटा नेपाली पत्रिका निकाल्ने तयारीमा रहेछन्, तर त्यसैबारे केही कुरामा विवाद परेछ र त्यो विवाद मिलाइदिनुपर्यो भन्दै विद्यार्थीहरू उनलाई भेट्न आएका रहेछन् । अब गर्ने के, साथीहरू त सबै जना मस्कोको साइट सिइङ गर्न गइहाले ! उनीचाहिँ होटलको कोठामा बसेर विद्यार्थीहरूको झगडा मिलाउनमै लागिहाले । घुम्न पाएनन् ।पञ्चायतकालमा धेरैजसो कम्युनिस्ट नेताहरू जेलमै थिए । कतिपय भूमिगत । जेलभित्र बसिरहेका र बाहिर रहेका नेताहरूबीच कहिलेकाहीँ संवाद र सूचनाको अभावले गर्दा नदेखिने गरी द्वन्द्व चलिरहेको हुन्थ्यो । त्यस्तो द्वन्द्वले गर्दा कहिलेकाहीँ पार्टी नै विभाजनको अवस्थासमेत आइपर्थ्यो । त्यस्तो बेला पनि उनले जेलभित्र र बाहिर रहेका नेताहरूबीच सहजकर्ता बनेर धेरै द्वन्द्व सल्टाइदिएका थिए ।२०४६ सालमा नेपाली कांग्रेस र वामपन्थीहरूलाई एकै ठाउँमा राखेर संयुक्त जनआन्दोलन गर्ने वातावरण बनाउन उनले खेलेको मध्यस्थकर्ताको भूमिका पनि नेपालको इतिहासमै एक अद्वितीय घटना हो । कांग्रेससँग मिलेर आन्दोलन गर्ने हो भने बाह्र टुक्रामा विभाजित वामपन्थी पार्टीहरूलाई पहिले एकै ठाउँमा ल्याउने काम गर्नुपर्छ भन्ने कुरा उठ्यो । तर वाम नेताहरू भने एकआपसमा असाध्यै नमिल्ने, एकै ठाउँमा बस्नु त टाढाकै कुरा भयो ! त्यस्तो अवस्थामा आफैं मध्यस्थकर्ता भई उनले आफ्नै घरमा सबै भूमिगत वामपन्थी पार्टीका नेताहरूको बैठक डाके । त्यही बैठक निरन्तर अघि बढ्दै अन्ततः संयुक्त वाममोर्चा गठन हुन पुग्यो जसले नेपाली कांग्रेससँग मिलेर पञ्चायतविरुद्ध संयुक्त आन्दोलन गर्यो । त्यही आन्दोलन सफल भई देशमा प्रजातन्त्रको पुनर्बहाली भयो ।२०५२ साल माघ २९ गते प्रधानमन्त्री शेरबहादुर देउवा र भारतीय प्रधानमन्त्री पीभी नरसिंह रावले महाकाली सन्धिमा हस्ताक्षर गरे । त्यसलाई नेकपा (एमाले) ले समर्थन गरेपछि पार्टीमा विवाद चर्केर अन्ततः पार्टी नै विभाजन हुने अवस्थामा पुग्यो । सन्धिविरोधी वामदेव गौतमलगायतका नेताहरू पार्टी फोडेर जान तयार भए । त्यस्तो बेला पनि पार्टी विभाजन गर्नु हुँदैन भनी दुवै पक्षसँग वार्ता गर्ने काममा तुलाधर नै खटेका थिए । डा महेश मास्के, श्याम श्रेष्ठलगायत उनकै नेतृत्वमा कहिले मनमोहन अधिकारी, कहिले माधव नेपाल त कहिले वामदेव गौतमका घरघरमै गएर वार्ता गरे । तर दुवै पक्ष टसको मस नभएपछि वार्ता व्यर्थ भयो । नेकपा (एमाले) विभाजित भई वामदेव गौतमको नेतृत्वमा नेकपा (माले) नामक नयाँ पार्टी अस्तित्वमा आयो । तर कालान्तरमा त्यसका अध्यक्षलगायत अधिकांश मुख्य नेताहरू पुनः नेकपा (एमाले) मै फर्के ।एक पटक काठमाडौंको एउटा ठूलो व्यावसायिक परिवारमा ठूलै विवाद पर्यो । त्यसमा पनि समाधानका लागि आइदिनुपर्यो भनेर उनलाई नै बोलाए । विवाद सम्पत्तिसम्बन्धी थियो । त्यहाँ पनि विवाद लामो हुँदै थियो । अतः विवाद समाधान नभएसम्म परिवारका कुनै पनि सदस्यले छुन पाइँदैन भन्दै सुनलगायतका बहुमूल्य वस्तुहरू राखिएको सेफको साँचो उनलाई राख्न दिइयो । सामान्यस्तरको पारिवारिक होस् वा राष्ट्रियस्तरको राजनीतिक, कुनै पनि द्वन्द्व समाधान गर्ने काममा उनको यो कुशलतादेखि एउटा अंग्रेजी पत्रिकाले उनलाई बोर्न नेगोसिएटर (जन्मजात सहजकर्ता) भन्ने उपमा दिई लेख छापेको थियो । यो उपमा उनले गरेका सहजकर्ताका कामहरूका लागि सुहाउँदो पनि देखिन्छ । पद्मरत्न तुलाधर यसरी हरेक विवादमा सहजकर्ता भई समाधान गर्न सफल हुन सक्नुका पछाडि उनको सरलता, पूर्वाग्रही नभई कुरा राख्न सक्ने क्षमता र इमानदारीको प्रमुख भूमिका रहेको पाइन्छ । २०७५ कात्तिक १६ मा दिवंगत मानव अधिकारवादी पद्मरत्न तुलाधरको प्रकाशोन्मुख जीवनीबाट ।"
जबराले राजीनामा नगरे देशभर आन्दोलन,"प्रधानन्यायाधीश चोलेन्द्रशमशेर जबरा न्यायपालिकालाई नेतृत्व गर्न अक्षम रहेको भन्दै नेपाल बार एसोसिएसन निरन्तर आन्दोलनमा छ । हातमा कालोपट्टी बाँधेर सर्वोच्च अदालत प्रांगणमा विरोध जनाउने शुक्रबारको निर्णयअनुसार दुई दिनदेखि बार र सर्वोच्च अदालत बार एसोसिएसनको नेतृत्वमा कानुन व्यवसायी आन्दोलनमा छन् । बुधबारसम्म आन्दोलनका कार्यक्रम सार्वजनिक गरेको बारले यसबीचमा प्रधानन्यायाधीशले राजीनामा नगरे मुलुकभरका नेपाल बारका इकाइमा पनि आन्दोलन विस्तार गर्ने जनाएको छ । प्रधानन्यायाधीशले राजीनामा गर्नुभएन भने देशव्यापी रूपमा बारहरूको आन्दोलन हुन्छ र हामी अगाडि बढ्छौं, बार अध्यक्ष वरिष्ठ अधिवक्ता चण्डेश्वर श्रेष्ठले भने । राजीनामाभन्दा अर्को विकल्प प्रधानन्यायाधीशमा नरहेको उनको भनाइ थियो । नेपाल बारले न्यायपालिकाको विकृति, विसंगति, भ्रष्टाचारविरुद्धको नेपाल बार एसोसिएसनको अभियान, न्यायपालिकाको गरिमा कायम राख्न नसक्ने विवादित प्रधानन्यायाधीश राजीनामा देऊ भन्ने ब्यानरसहित हातमा कालोपट्टी बाँधेर सर्वोच्च प्रांगणमा विरोध गरिरहेको छ । बिहान साढे १० देखि साढे ११ सम्म विरोध गरिरहेको बारले बुधबारसम्म निकास ननिस्किए थप आन्दोलनका कार्यक्रम ल्याउने बताएको हो । आन्दोलनमा वरिष्ठ अधिवक्ता कृष्णप्रसाद भण्डारी, वरिष्ठ अधिवक्ता तथा पूर्वसभामुख दमननाथ ढुंगाना र कानुन व्यवसायीराजनीतिज्ञ कमलप्रसाद कोइरालालगायतले निरन्तर साथ दिँदै आएका छन् । ९५ वर्षीय वरिष्ठ अधिवक्ता भण्डारीले न्यायिक शुद्धीकरणका लागि प्रधानन्यायाधीशको राजीनामा नआउन्जेलसम्म बारले आन्दोलन गर्नुपर्ने बताए । जनतालाई न्याय दिन यो शुद्धीकरण अभियान हो, उनले भने । पूर्वसभामुख ढुंगानाले प्रधानन्यायाधीश जबराको व्यवहार आचारसंहितासम्मत नभएकाले राजीनामाको विकल्प नभएको बताए । व्यक्ति जबराविरुद्ध भन्दा पनि प्रधानन्यायाधीशको पदमा रहेका व्यक्तिको प्रवृत्तिविरुद्धको आन्दोलन भएको उनको भनाइ थियो । न्यायालय स्वतन्त्र, स्वच्छ, निर्भीक बनाउन प्रधानन्यायाधीशले राजीनामा दिनुपर्ने बारका अध्यक्ष श्रेष्ठ बताउँछन् । यसबीचमा न्यायाधीशहरूको कदम र बारको आन्दोलनले प्रधानन्यायाधीश झुक्दै गएको संकेत मिलेको पनि उनले बताए । राजीनामाका निम्ति हामीले अभियान चलाएका छौं । आज (सोमबार) बाट नै उहाँले बेन्च लिन छोड्नुभएको छ । यो पहिलो सुरुआत हो, उनले भने । पूर्वमहान्यायाधिवक्ता तथा वरिष्ठ अधिवक्ता बद्रीबहादुर कार्कीले प्रधानन्यायाधीशका कदम र कार्यशैलीले दुःखद् दिन बेहोर्नुपरेको बताए । संविधान र देशको विश्वास प्रधानन्यायाधीशले कायम राख्न नसकेको उनको भनाइ थियो । सम्माननीयज्यूले ग्रेसफुल बहिर्गमन भन्नुभएको छ । केही मान्छेलाई मण्डलतिर पठाएर, केहीलाई भाषण गर्न लगाएर, प्रधानन्यायाधीशजस्तो व्यक्तिले टेलिभिजनमा अन्तर्वार्ता दिएर मुद्दाको बचाउ गर्नु बहुत दुःखद् हो, कार्कीले आग्रह गरे, सम्माननीयज्यूले धेरैको भाग्य निर्धारण हुने गरी फैसला गर्नुभएको छ । अब अदालतको सम्मान हुने गरी आफ्नैबारे फैसला गरेर ससम्मान बिदा हुनुहोस् । बारको सोमबारको विरोध प्रदर्शनपछि बोल्नेमध्येका वरिष्ठ अधिवक्ता सतिशकृष्ण खरेलले भने राजनीतिक दलका नेताहरूप्रति आक्रोश पोखेका थिए । सबैभन्दा दुःखलाग्दो कुरो राजनीतिक दलका नेताहरू बोल्न सकिरहेका छैनन् । त्यसको मूल्य उहाँहरूले चुकाउनुपर्ने हुन्छ, उनले भने, एक नेताको अन्तर्वार्ता सुनेको थिएँ, उहाँले अदालतमा हस्तक्षेप गर्दैनौं भन्नुभयो । अदालतमा हस्तक्षेप नगर्ने भनेको त्यहाँको फैसलामा, नियुक्तिमा हस्तक्षेप नगर्ने हो । अदालतमा आगो लागेका बेला दमकल लिएर जानु हस्तक्षेप हुन्छ ? सर्वोच्च अदालतमा जारी विवाद समाधान गर्न सक्रियतापूर्वक संलग्न हुनुपर्नेमा राजनीतिक दलहरू पन्छिएको भन्दै खरेलले आलोचना गरे । सहजतापूर्वक राजीनामा दिनु नै सम्मानजनक बहिर्गमन हो । प्रधानन्यायाधीशका लागि त्यो नै सर्वोत्तम उपाय हो, उनले भने । उच्च अदालत बार एसोसिएसन पाटनका अध्यक्ष रामचन्द्र सिम्खडाले प्रधानन्यायाधीशको राजीनामा माग्दै नेपाल बारले गरिरहेको विरोध कार्यक्रममा आफूहरूको पनि ऐक्यबद्धता रहेको बताए ।"
कांग्रेस सभापतिमा सुजाताको दाबी,"मोरङ (कास) कांग्रेस नेत्री सुजाता कोइरालाले गृहजिल्ला मोरङमा आएर पार्टीको १४ औं महाधिवेशनमा सभापतिमा उम्मेदवारी दिने घोषणा गरेकी छन् । विराटनगरमा सञ्चारकर्मीसँग उनले संस्थापनइतर समूहमा सबै मिलेर एकमात्र उम्मेदवार बनाउने अवस्था नआएकाले आफूले सभापतिमा उम्मेदवारी घोषणा गरेको बताइन् । आगामी महाधिवेशनमा धेरै उम्मेदवार हुने भएकाले महिला उम्मेदवार पनि हुनैपर्ने मान्यताअनुसार पनि उम्मेदवारी घोषणा गरेको उनको भनाइ छ ।कोइराला परिवारबाट महामन्त्री शशांक कोइराला र केन्द्रीय सदस्य शेखर कोइराला पनि सभापति पदका आकांक्षी छन् । उनले आफू एक मात्र महिला उम्मेदवार हुने भएकाले दुवै जनाले समर्थन गर्ने विश्वास व्यक्त गरिन् । कोइरालाले सर्वोच्च अदालतमा अहिले देखिएको समस्या प्रधानन्यायाधीश चोलेन्द्रशमशेर जबरा र सरकार मिलेर समाधान गर्नुपर्ने बताइन् । पछिल्लो समय देशका सबै संवैधानिक निकाय, सेना, प्रहरी संगठनलाई विवादित बनाइरहेको छ, उनले भनिन्, यो राम्रो संकेत होइन त्यसैले न्यायालयलगायत सबै संवैधानिक अंगहरू निष्पक्ष र स्वतन्त्र हुनुपर्छ । कोइरालाले मुलुक अर्ली इलेक्सन मा जाने संकेत देखिएको बताइन् । उनले अहिले अगाडि बढिरहेको राजनीतिक घटना क्रमले मुलुक छिट्टै निर्वाचनमा जानुको विकल्प आफूले नदेखेको बताइन् । कांग्रेसको राजनीतिक राजधानी तथा आधार क्षेत्र प्रदेश १ मा प्रदेश सरकारको नेतृत्व कांग्रेसको हुनुपर्ने भनाइ पनि उनले राखिन् ।"
भारतपछि अमेरिकासँग संयुक्त सैनिक तालिम,"झन्डै डेढ वर्षदेखि कोभिड१९ संक्रमणका कारण रोकिएका संयुक्त सैनिक तालिमले निरन्तरता पाउन थालेका छन् । नेपाली सेनाले कोरोना भाइरस संक्रमण कम भएसँगै भारतीय सेनासँगको संयुक्त तालिम गरेको एक महिनापछि अमेरिकी सेनासँग पनि संयुक्त तालिम थालेको छ । अमेरिकी सेनासँगको संयुक्त अभ्यास सोमबारदेखि सुरु भएको हो । अमेरिकी सेनासँग संयुक्त तालिम अभ्यास एक्स नेक नेल२२ को थालनी भएको छ । यस अघि भारतको पिथौरागढमा असोज ४ देखि १७ सम्म भारतको उत्तराखण्डस्थित पिथौरागढमा नेपालभारत १५ औं सूर्यकिरण नेपालभारत संयुक्त सैनिक अभ्यास सम्पन्न भएको थियो । नेपाली सेनाका अनुसार नेपाली सेनासँगको संयुक्त अभ्यास छाउनीस्थित रेन्जर गणमा सोमबार आयोजित सुरु भयो । उक्त कार्यक्रममा विशेष फौज बाहिनीका बाहिनीपति सहायक रथी ध्रुवप्रकाश शाह र अमेरिकी राजदूतावासको प्यासिफिक अगमेन्टेसन टिम तथा अफिस अफ डिफेन्स कर्पोरेसन प्रमुखसहित नेपाली सेनाका उच्च अधिकारीहरूको उपस्थिति थियो । नेपाली सेनाको खोज तथा उद्धार कार्यमा सहभागी हुने फौजहरूमध्येबाट करिब ५० जना र अमेरिकी सेनाका करिब २० जना सम्मिलित उक्त मंसिर १४ सम्म चल्नेछ । उक्त संयुक्त तालिम काठमाडौं, पोखरा र अन्नपूर्ण बेस क्याम्प इलाकामा सञ्चालन हुनेछ । यस तालिममा जल उद्धार र उच्च पहाडी तथा हिमाली क्षेत्रमा खोज तथा उद्धारजस्ता विषयहरूको सैद्धान्तिक र व्यावहारिक ज्ञान दिलाउने उद्देश्य छ, सेनाले विज्ञप्तिमा उल्लेख गरेको छ । सेनाका अनुसार उक्त तालिमले दुवै देशका विपद् व्यवस्थापन कार्यमा संलग्न रहने फौजहरूमा उच्च पहाडी तथा हिमाली क्षेत्रमा गरिने खोज तथा उद्धारसम्बन्धी सैद्धान्तिक तथा व्यावहारिक क्षमता अभिवृद्धि हुनुको साथै दुई मुलुकबीचको मैत्रीपूर्ण सम्बन्धलाई थप सुदृढ बनाउन सहयोग पुग्ने विश्वास छ । अमेरिकी सेनाको विशेष फौजसँग माओवादी द्वन्द्वकालदेखि नै नेपाली सेनाले सहकार्य गरे पनि संयुक्त सैनिक अभ्यासका रूपमा सन् २०१५ देखि ब्यालेन्स नेल र टेकनेल लाई अघि बढाएको हो । भारतीय सेना र नेपाली सेना बीचमा प्रतिविद्रोह र जंगलकलामा अभ्यास हुन्छ । जंगलकलासम्बन्धी विविधि कौशल अभ्यास गरिन्छ । अमेरिकासँग विपद् व्यवस्थापनसम्बन्धी तालिम हुन्छ । चीनसँग प्रतिआतंकवाद तथा विपद् व्यवस्थापन तालिम हुन्छ । अन्य मुलुकले नेपालमा पनि आएर अभ्यास गर्ने भए पनि बेलायतले भने नेपाली सैनिकलाई उतै बोलाएर संयुक्त अभ्यास गर्दै आइरहेको छ ।सैनिक प्रवक्ता सन्तोषबल्लभ पौडेलले कोभिड१९ का कारण रोकिएका सैनिक अभ्यास, तालिम, सेमिनार र अन्य गतिविधिहरूलाई अब अघि बढाउन लागेको कान्तिपुरलाई बताए । भारतसँग संयुक्त सैनिक अभ्यास भइसकेको, अमेरिकासँग थालनी भएको र चीनसँग सहकार्य मिति तय गर्ने सम्बन्धमा गृहकार्य भइरहेको उनले प्रस्ट पारे । बेलायतसँग भने यसपटक पनि तालिम नहुने भएको उनले जानकारी दिए । सुरुवातमा नेपाललाई बेलायतले कोरोना भाइरसको संक्रमणका कारण रेड लिस्ट मा राखेको थियो । अहिले नेपाललाई रेड लिस्टबाट हटाए पनि उक्त संयुक्त अभ्यास अगस्ट महिनामै सकियो । उक्त अभ्यास सकिएपछि अब अर्को वर्षमात्र बेलायतसँग संयुक्त अभ्यास हुने प्रवक्ता पौडेलले बताए । बेलायती सेनाले वेल्समा गर्ने क्याम्ब्रिएन पट्रोल नामक संयुक्त सैनिक अभ्यासमा नेपाली सेनाले सहभागिता जनाउँदै आएको थियो । नेपालले सन् २०११ देखि भारतसँग नेपालभारत सूर्यकिरण संयुक्त सैनिक अभ्यास सुरुवात गरेको हो । जुन एक वर्षमा एक पटक नेपाल र अर्को पटक भारतमा गरी दुई पटक हुँदै आइरहेको थियो । तर कोभिड१९ को संक्रमणको कारण संयुक्त तालिम रोकिएको थियो । नेपालले चीनको जनमुक्ति सेनासँग सन् २०१७ देखि नेपालचीन सगरमाथा मैत्रीपूर्ण संयुक्त सैनिक अभ्यास गर्न थालेको हो । जसको दोस्रो संस्करण सन् २०१८ मा चीनको छेन्दुमा भए पनि तेस्रो संस्करण कोरोना संक्रमणका कारण रोकिएको छ । संयुक्त तालिमलाई लिएर चीनसँग कुराकानी भइरहेको छ, प्रवक्ता पौडेलले भने ।"
"सक्नेले हीरा, नसक्नेले हलुंगे","प्रा दिनेशराज पन्त, इतिहासविद्"
सोख असर्फीको,"अन्य सिक्का राष्ट्र बैंकले असर्फीसँगै मेडालियन र स्मारिका सिक्का पनि बनाउँदै आएको छ । ती सिक्का चाँदी र किप्रोनिकल (तामा र निकल मिश्रण गरिएको) बाट पनि बनाइन्छ । मेडालियन भन्नाले आभूषण, सजावट, धार्मिक, सांस्कृतिक, प्राकृतिक सम्पदाको प्रवर्द्धन गर्ने उद्देश्यले टकमारी (निर्माण) गरिने सिक्का हो । प्रायः यी सक्का चाँदीबाट बनाइन्छ । यी सिक्कामा विभिन्न किसिमका धार्मिक, सांस्कृतिक र प्राकृतिक सम्पदाका चित्र अंकित गरिन्छ । कुन सिक्कामा कुन चित्र अंकित गर्ने भन्ने कुरा बजार मागमा निर्भर हुन्छ । हाल लक्ष्मी, गणेश र लक्ष्मी प्लस गणेशका चित्र भएका असर्फीको माग धेरै रहेको जनाइएको छ । यी सिक्कामा अंकित मूल्य उल्लेख हुन्छ । सिक्का खरिद गर्दा अंकित मूल्यअनुसार नै रकम तिर्नुपर्छ । चाँदीलगायत अन्य धातु वा धातु सम्मिश्रण गरी स्मारिका सिक्का बनाइन्छ । यो विशेष अवसरमा निष्कासन गरिने सिक्का हो । स्मारिका सिक्का निष्कासन गर्दा सरकारको अनुमति चाहिन्छ । यस्ता सिक्कामा राष्ट्रिय विभूति वा सरकारबाट अनुरोध भई आएका व्यक्तित्वसँग सम्बन्धित विषयवस्तु राष्ट्रियअन्तर्राष्ट्रिय महत्त्वको कुनै विशेष दिन, वर्ष, अवसर, कार्यक्रम वा उपलब्धि अंकित गरिन्छ । यस्तै मुलुकको आर्थिक, सामाजिक वा सांस्कृतिक क्षेत्रमा क्रियाशील रही योगदान पुर्याउँदै आएको कुनै कम्पनी, संघसंस्थाको कुनै विशेष दिन, वर्ष, अवसर, कार्यक्रम वा उपलब्धिसँग सम्बन्धित विषयवस्तु पनि सिक्कामा अंकित हुन्छ । स्मारिका सिक्का पनि अंकित मूल्यमा बिक्री गरिन्छ ।"
उज्यालोको उत्सव,"२०७३ को तिहार : विद्युत्को कोसेढुंगा२०७३ सालको तिहार अघिसम्म नेपाल विद्युत् प्राधिकरणले अनावश्यक विद्युत् खपत गर्ने झिलिमिली बत्ती नबाल्नू भनेर सार्वजनिक सूचना नै जारी गर्थ्यो । सरकारी सञ्चारमाध्यम गोरखापत्रमा यस्ता सूचना छापिन्थे । तर अहिले अवस्था फेरिएको छ । सबैजसो सार्वजनिक कार्यक्रममा प्राधिकरणका कार्यकारी निर्देशक कुलमान घिसिङ उपभोक्तालाई चाहिए जति विद्युत् प्रयोग गर्न भन्न छुटाउँदैनन् । २०७३ को तिहारअघिसम्म लोडसेडिङ थियो । पिक आवरमा उद्योगधन्दा नचलाइदिन हामी आग्रह गर्थ्यौं । काठमाडौं उपत्यकाका हरेक ठूला होटल र व्यावसायिक प्रतिष्ठानलाई कम विद्युत् खपत गर्न र जेनेरेटर चलाउन आग्रह गर्थ्यौं, कुलमान सम्झिन्छन्, तर अहिले मागे जति विद्युत् दिन सकिन्छ । हाम्रो आग्रह त अझ बढी विद्युत् खपत गरिदिऊन् भन्ने नै हो । २०७५ सालयता प्राधिकरणले आफ्नो केन्द्रीय कार्यालय विद्युतीय बत्तीले झकिझकाउ बनाउँछ । यसको उद्देश्य उपभोक्ताले चाहे जति विद्युत् प्रयोग गर्न सक्छन् भन्ने सन्देश दिनु हो । चारपाँच वर्षअघिसम्म प्राधिकरणलाई तिहारको समयमा विद्युत् व्यवस्थापन सबैभन्दा बढी टाउको दुखाइ बन्थ्यो । किनकि सबैभन्दा बढी विद्युत् खपत हुने दिन नै लक्ष्मीपूजाको दिन हुन्थ्यो । २०७३ सालपछि लगातार ४ वर्ष तिहारको समयमा विद्युत् व्यवस्थापन कसरी गर्ने भनेर घिसिङले आफैं खटिए । हामीले झिलिमिली बत्ती बालेर लक्ष्मीपूजा गरिरहँदा घिसिङसहित प्राधिकरणका उच्च तहका कर्मचारी स्युचाटारस्थित भारप्रेषण केन्द्रको मास्टर कन्ट्रोल स्टेसनमा बसेर माग र आपूर्तिको अवस्था विश्लेषण गरिरहेका हुन्थे । तर यस वर्ष सम्भवतः लक्ष्मीपूजामा घिसिङ स्युचाटार जाने छैनन् । पहिले एकदुई मेगावाटको लोड व्यवस्थापन नै हाम्रा लागि कठिन थियो । कहाँ ओभरलोड भयो र कहाँ आपूर्ति पुगेन, हेर्दै बस्नुपर्थ्यो । तर अहिले स्वाभाविक अवस्थाबाटै लोड व्यवस्थापन हुन सक्छ । अब हामी स्युचाटारमा जानुको अर्थ पनि भएन, घिसिङले भने । विगतमा विद्युत् व्यवस्थापन नै टाउको दुखाइको विषय बन्ने गरेकामा अबका वर्षमा भने सजिलै पार लाग्ने घिसिङ बताउँछन् । अहिले पिक डिमान्ड (विद्युत् खपत हुने उच्चतम बिन्दु) तिहारका बेला नभई वर्षायाममा हुन्छ । प्राधिकरणका अनुसार गत भदौको मध्यतिर नेपालको पिक डिमान्ड १ हजार ६ सय २५ मेगावाटसम्म पुगेको थियो । अहिले वर्षायाममा तराईमा धेरै विद्युत् खपत हुन्छ भने हिउँदयाममा काठमाडौं उपत्यकाका विद्युत् लोड व्यवस्थापन गर्न प्राधिकरणलाई हम्मेहम्मे पर्छ । अघिल्ला वर्षहरूमा तिहारको विद्युत् माग व्यवस्थापनका लागि कुलेखानी चलाउने र भारतबाट थप विद्यत् आयात गरिन्थ्यो । तर अहिले अवस्था फेरिएको छ । माथिल्लो तामाकोसी एउटै आयोजनाबाट ४५६ मेगावाट विद्युत् राष्ट्रिय प्रणालीमा थपिएपछि प्राधिकरणलाई माग बढ्नेभन्दा बढाउने चिन्ता छ ।काठमाडौं उपत्यकाका वितरण प्रणाली कमजोर छ, जसकारण विद्युत् ओभरलोड भएर ट्रान्सफर्मर पड्किने, तार जल्ने जस्ता समस्या आइरहन्छन् । यसका लागि प्राधिकरणको र्यापिड रेस्पोन्स टिम सधैं हाई अलर्ट बस्छ । तिहारको समयमा प्राधिकरणका कर्मचारी छुट्टी कटौती गरेर काममा खटिन्छन् । उपत्यकाभित्रको वितरण प्रणालीका समस्या सधैंजसो आइरहन्छन्, घिसिङले भने, तर जतिसक्दो चाँडो विद्युत् सेवा सञ्चालन गर्न भन्दै प्राधिकरणले र्यापिड टास्कफोर्स बनाएको छ । कतै समस्या देखिनेबित्तिकै यो टिम मर्मतसम्भारका लागि पुग्छ ।"
ध्यान सवारीसाधनमा,"विशेषगरी धनतेरसका दिन मानिसहरूले सामान जोड्ने मान्यता छ । परम्परागत रूपमा सुन, चाँदी, फलामलगायत सामान जोड्ने गरिए पनि अहिले नयाँ सवारीसाधन घरमा भित्र्याउने चलन पनि बढ्दै छ । धनतेरसका लागि गाडी, मोटरसाइकल र स्कुटर बुक गर्ने गरिन्छ र तिनलाई धनतेरसको दिन पारेर घर भित्र्याइन्छ । दसैंपछि सबैभन्दा बढी सवारी बिक्री हुने भनेकै धनतेरसको दिन रहेको व्यवसायीहरू बताउँछन् । यामाहाका प्रडक्ट यो दिन बढी बिक्री हुने गरेको एमएडब्लू ग्रुप अफ कम्पनिजका प्रबन्ध निर्देशक एवं नेपाल उद्योग परिसंघ (सिएनआाई)का अध्यक्ष विष्णुकुमार अग्रवाल पनि स्विकार्छन् । तिहार सबै नेपालीहरूको दोस्रो ठूलो चाड हो । त्यसमा पनि धनतेरसको आफ्नै छुट्टै महत्त्व छ, उनी भन्छन्, यस दिन कुनै पनि लोह वा सुन, चाँदी, धातुका सामान किन्ने चलन छ । यो दिन अन्य समयको तुलनामा तीन गुणा बढी बिक्री हुन्छ । व्यवसायीहरूका लागि यो दिन एउटा विशेष महत्त्वको रहेको उनी सुनाउँछन् । यही दिनलाई लक्ष्य गरेर व्यवसायीहरूले सामान मौज्दातसमेत राख्ने गरेका छन् । यो दिन पसल सजाएर आकर्षक बनाइन्छ । कतै सयपत्री फूलले त कतै झिलिमिली विद्युतीय बत्ती राखेर तिहार आएको झल्को दिलाइन्छ । यो दिन ग्राहकलाई सेवा दिन एकदम तयार भएर बस्छौं । सामान मौज्दात राख्छौं, सोरुम सजाउँछौं, उनी भन्छन्, चाडबाडका स्किम पनि त्यो दिन दिन्छौं । हुन्डाई गाडीको आधिकारिक बिक्रेता कम्पनी लक्ष्मी इन्टरकन्टिनेन्टल प्रालिका कार्यकारी निर्देशक एवं नेपाल उद्योग वाणिज्य महासंघका उपाध्यक्ष अन्जन श्रेष्ठ पनि धनतेरसका दिन नयाँ सामान भित्र्याउने मान्यताअनुसार अहिले गाडी लिने बढेका छन् । पहिला पहिला नयाँ भाँडाकुँडा किन्ने गरिन्थ्यो । त्यो चलन अहिले पनि छ, उनी भन्छन्, तर अहिले धनतेरसका दिन नयाँ सवारी भित्र्याउनेको जमात पनि बढ्दो छ । परम्परागत रूपमा लक्ष्मीपूजा गर्न नयाँ भाँडाकुँडा र पूजाका थाली किन्ने गरिन्छ । यो दिन गाडी बुकिङ गर्ने कम हुन्छन् । पहिल्यै बुकिङ गरेर धनतेरसका दिन डेलिभर दिने गरिन्छ, श्रेष्ठ भन्छन्, त्यसैले यो दिन बुकिङ गर्न आउनेभन्दा पनि लिन आउनेको भीड हुन्छ । नयाँ ग्राहक पनि यही दिन गाडी चाहियो भन्दै पूरै नगद बोकेर आउने गरेको उनी सुनाउँछन् । अहिले माग धेरै छ । मागअनुसार प्रडक्ट सप्लाई भने कम श्रेष्ठले बताए । विश्वव्यापी रूपमै सप्लाई कम भएको उनको भनाइ छ । अघिपछिको तुलनामा धनतेरसका दिन मागअनुसार गाडी दिनैपर्छ भन्ने हो, उनी भन्छन्, त्यहीअनुसार ग्राहकको माग पनि हुन्छ, हामी पनि यो दिन ग्राहकलाई रित्तो हात फर्काउन्नौं । जसले दसैंमा गाडी किन्दैनन्, उनीहरूले धनतेरसको दिनलाई रोज्ने गरेको जीओ फोर्ड अटोमोबाइल्सका प्रबन्ध निर्देशक आकाश गोल्छा बताउँछन् । यो वर्ष गाडी आयात कम भए पनि धनतेरसका दिन ग्राहकलाई रित्तो हात नफर्काइने उनले बताए । धनतेरस भनेको लक्ष्मीको पूजा गर्ने दिन रहेको गोल्छा ग्रुपका अध्यक्ष एवं नेपाल उद्योग वाणिज्य महाहसंघका अध्यक्ष शेखर गोल्छाको भनाइ छ । लक्ष्मीपूजाका दिन नयाँ सामान किन्दा लक्ष्मी भित्रिने भन्ने मान्यता छ, शेखर भन्छन्, त्यसैले यो दिन नयाँ सामान किनेर घरमा भित्र्याइन्छ । अटो व्यवसायमा लागेकाहरूका लागि राम्रो माग सिर्जना हुने दिन पनि धनतेरस रहेको उनको भनाइ छ । नेपालका लागि होन्डाको आधिकारिक विक्रेता स्याकार ट्रेडिङ कम्पनीका बिजनेस डेभलभमेन्ट म्यानेजर निजेनलाल श्रेष्ठ पनि अरू समयको तुलनामा धनतेरसमा मोटरसाइकल र स्कुटर किन्ने बढी हुने गरेको स्विकार्छन् । यो दिन हाताहाती नगद दिएर मोटरसाइकल र स्कुटर लैजाने बढी हुन्छन् नै, उनी भन्छन्, धनतेरसमा मोटरसाइकल लिन्छु भन्दै पहिल्यै नगद छाड्ने पनि गरिन्छ । नेपालका लागि हिरोको आधिकारिक बिक्रेता नेपाल जनरल मार्केटिङकी मिडिया कोअर्डिनेटर शीतल दाहाल पनि धनतेरसका दिन वर्षभरकै बेस्ट सेलिङ हुने बताउँछिन् । कि दसैंको फूलपातीको दिन बढी बिक्री हुन्छ, कि धनतेरसमा, उनी भन्छिन्, बुकिङ गर्ने ग्राहकलाई आफूले खोजेको मोटरसाइकल सोरुममा छछैन भन्ने पहिल्यै थाहा हुन्छ, त्यहीअनुसार धनतेरसमा लिन आउँछन् । मौज्दात हुँदाको अवस्थामा भने बुकिङ गर्नुपर्दैन । १५ दिनअघि लिनु छ भने धनतेरसलाई पर्खिएर बस्ने धेरै हुने गरेको नाडा अटोमोबाइल्स एसोसिएसन अफ नेपालका सचिव अनुपकुमार बराल बताउँछन् । यस वर्ष गाडी उत्पादन कम भएकाले त्यसको आयात पनि कम रहेको उनले जानकारी दिए । उत्पादक कम्पनीहरूले मागअनुसार गाडी दिन सकेका छैनन् । कति वितरकले मगाएका गाडी सीमा नाकामा आएर बसेका छन्, कति आउन सकेका छैनन् । दसैं लागेपछि सवारीको माग धेरै हुन्छ । चाडबाडमा उपहार र नगद छुट पाइने भएकाले धेरैले चाडबाडमै सवारी किन्ने गर्छन् । गाडी किनेर सोरुमहरूमा लक्ष्मी पूजाका दिन पनि डेलिभर गर्न माग हुन्छ ।"
सुन नै किन ?,"कोभिडका कारण झन्डै दुई वर्षसम्म बजार अस्तव्यस्त रह्यो । यसबाट सुनचाँदी क्षेत्र पनि अलग रहेन । कोभिड संक्रमण घट्दै जाँदा बजार चलायमान बनेको छ । सुनचाँदी क्षेत्र पनि तंग्रिँदै गएको छ । तिहार नजिकिएपछि झन् गहना क्षेत्रमा उत्साह छाएको छ । गहना व्यवसायीका लागि महत्त्वपूर्ण मानिने धनतेरसले व्यवसायीमा आशा जगाइदिएको छ ।धनतेरसका लागि सानो सिक्का भए पनि किन्ने र लक्ष्मीपूजाको दिन त्यसको पूजा गर्ने चलन छ । गहनाको बढी कारोबार हुने दिन धनतेरस नै हो । गत वर्ष कोभिडले चहलपहल थिएन, जेजे ज्वलर्सका सञ्चालक पवनकुमार समानीले भने, यसपालि कोभिड संक्रमण कम भएको छ । सुनको मूल्यले पनि साथ दिएको छ । व्यापार बढ्नेमा आशावादी छौं । गत वर्षको कात्तिकमा प्रतितोला सुनको मूल्य ९५ हजारदेखि ९८ हजार २ सय रुपैयाँसम्म रहेको नेपाल सुनचाँदी व्यवसायी महासंघको तथ्यांक छ । यसपालि कात्तिक १५ को मूल्य प्रतितोला ९१ हजार ८ सय रुपैयाँ छ । तोलामै ५ हजार रुपैयाँ फरक पर्दा ग्राहकलाई पनि राहत भएको छ । गत वर्षको तुलनामा यसपालि सुनको मूल्य धेरै सस्तो छ, समानीले भने, त्यही भएर चहलपहल बढेको हो । ग्राहकलाई आकर्षित गर्न समानीले लक्ष्मी, गणेशका सुनका मूर्ति र स्टोन राखेको सुनको तिलहरी १० हजार रुपैयाँमै उपलब्ध गराएका छन् । नेपालमा करिब १५ वर्षयता धनतेरस मनाउने क्रम बढेको महासंघका अध्यक्ष माणिकरत्न शाक्यको भनाइ छ । भाइ वज्राचार्य एन्ड सन्सका सञ्चालक किरनभाइ वज्राचार्यले पनि पछिल्लो समय सबै समुदायले धनतेरस मनाउने गरेको बताए । व्यवसायीका अनुसार धनतेरसका दिन कारोबार अन्य समयको तुलनामा झन्डै दोब्बर बढ्छ । सर्वसाधारणले आफ्नो क्षमताअनुसार सुनचाँदीका गहना, मूर्ति, सिक्कालगायत खरिद गर्छन् । सुनचाँदीका गरगहना सिक्का खरिद गर्न नसक्नेले तामाका सामान किनेर भए पनि पूजा गर्ने चलन छ । यसरी धनतेरसको दिनमा खरिद गर्दा लक्ष्मीको बास हुने, घरपरिवारमा शुभफल प्राप्त हुने मान्यता छ, जसकारण धनतेरसका दिनमा पसलहरूमा भीड बढ्ने गरेको वज्राचार्यको भनाइ छ । व्यवसायीका अनुसार सुनभन्दा चाँदीका सिक्काको बिक्री बढी हुन्छ । सुनचाँदीका गहना र सिक्का किन्नेको भीड बिहानदेखि बेलुकैसम्म हुन्छ । लक्ष्मी, कुबेर, गणेशको मूर्ति, दियो, ५ देखि सय ग्रामका सिक्का, आरती, करुवाको माग धेरै हुन्छ, वज्राचार्यले भने । धनतेरसकै लागि ग्राहकले एक साताअघिदेखि नै सामान अर्डर गरिरहेको काठमाडौं अर्नामेन्ट्सका सञ्चालक धर्मसुन्दर शाक्यले बताए । चाँदीका भाँडा, करुवा, प्लेटदेखि मानापाथीसम्मका सामान मगाउने क्रम बढिरहेको उनको भनाइ छ । कलश, कचौरा, दियोलगायत सामग्रीको माग पनि उस्तै रहेको उनले बताए । महासंघका महासचिवसमेत रहेका शाक्यका अनुसार दुई दिन दिनमा झन्डै १० हजार किलो चाँदी बिक्री हुन्छ । सामान्य दिनमा सयदेखि तीन सय किलोले बजार धान्छ । यति बेला सुनको बिक्री पनि दैनिक ५० किलो पुग्ने उनले जनाए । दैनिक कोटा २० किलो मात्रै हो । ग्राहकबाट फिर्ता आउने र मौज्दात सुनबाट अहिलेको माग धानिरहेका छौं, शाक्यले भने । उपत्यका जस्तै जिल्लाको व्यापार पनि उत्साहजनक छ । दाङस्थित सिमरन टेडर्सका सञ्चालक सुदीप श्रेष्ठले मूल्य घटेर बिक्री राम्रो भएको बताए । अन्य समयको तुलनामा ४० प्रतिशत कारोबार बढेको उनको भनाइ छ । यही बेला रेडिमेड गहना किन्नेहरू पनि उत्तिकै हुन्छन् । व्यवसायीका अनुसार ग्राहकले सिक्का, पूजाथाली, पञ्चपात्रोलगायत सामान पनि किन्ने गरेका छन् ।"
भाँडाकुँडामा भीड,"कपनकी बच्चुकला राई आइतबार असन बजारमा भाँडाकुँडा छान्न निकै व्यस्त थिइन् । तामाबाट बनेको कछुवाको प्रतिमाको खोजीमा रहेकी राईले तामा र काँसका भाँडा किनेर घरमा सजाउने योजना सुनाइन् । कछुवाको प्रतिमालाई शुभ मानिन्छ, उनले भनिन्, धनतेरसमा यही सामान पूजा गर्ने सोच छ । धनतेरसमा सक्नेले सुनचाँदीका गहना, सिक्का किन्छन् । नसक्नेले तामा कलश र विभिन्न भाँडाकुँडा खरिद गरेर लक्ष्मीपूजामा पूजा गर्छन् । धनतेरसका दिन यस्ता सामान किनेर पूजा गरे धनसम्पत्ति जोगिने विश्वास छ, राईले भनिन्, नयाँ वर्षमा नयाँ लाउने भनेजस्तै लक्ष्मीपूजामा नयाँ सामान जोड्यो भने राम्रो हुन्छ । तामाका भाँडा विशेष अवसरबाहेक अरू बेला कमै प्रयोगमा आउँछन् । तामाका भाँडा टिकाउयुक्त र राम्रो देखिने भएकाले उनले काँस र तामाबाट बनेका गिलासका सेट, गाग्री किनेको उनको भनाइ छ । कोभिडका कारण झन्डै दुई वर्ष सुस्ताएको बजार चाडबाडले चहलपहलमय बनाइदिएको छ । दसैंपछि तिहारका लागि किनमेल गर्नेको भीड अहिले बजारमा देखिन्छ । यति बेलाको धनतेरसमा कोभिडकालअघि झैं व्यापार बढ्दा व्यवसायी पनि खुसी छन् । तामाका सामग्री धेरै बिक्री हुने भएकाले व्यवसायीले नयाँ तथा पुराना भाँडासमेत टल्काउन व्यस्त देखिन्छन् । काठमाडौंको असन इन्द्रचोकस्थित प्रकाश बानियाँ भाडा पसल, र ब्रास एन्ड कपर हाउस सञ्चालन गर्दै आएका प्रज्वल बज्राचार्य र प्रभा बानियाँ धनतेरसले बढाएको व्यापारले दङ्ग छन् । तिहारमा मुख्यतः पाँच दिन व्यापार हुने प्रज्वल बज्राचार्यले बताए । सामान्य दिनमा एक लाख रुपैयाँसम्म व्यापार हुन्छ । तर धनतेरसका दिन चार लाख रुपैयाँसम्मको कारोबार हुन्छ, उनले भने । धनतेरसका लागि धातुका सामान किन्ने चलन भएकाले अहिले भाँडाको व्यापार राम्रो रहेको बानियाँको भनाइ छ । हामीले तामाबाट बनेका भाँडा, पूजाका थाली सेट, भगवान्हरूका प्रतिमा र एक सयदेखि ४ लाख रुपैयाँसम्म पर्ने अन्य सामग्री बिक्रीमा राखेका छौं । बिक्री राम्रै छ, उनले भनिन् । धातुका सामानलाई शुभ मानिने भएकाले तिहार र लगनका बेला यस्ता सामानको बढी माग हुने बज्राचार्यले सुनाए । सक्नेले सुनचाँदीको सिक्का किन्छन्, उनले थपे, अन्य धातुबाट बनेका पूजाका सामग्री पनि धेरैले किन्ने गरेका छन् । अर्का भाँडा व्यवसायी बद्रीकृष्ण श्रेष्ठले पनि दिनकै ३० हजार रुपैयाँसम्मको कारोबार भइरहेको जानकारी दिए । ग्राहकहरू आइरहने भएकाले बस्न पनि फुर्सद छैन, असनस्थित बगलामुखी भाडा सेन्टरका सञ्चालकसमेत रहेका उनले भने, अन्य समयमा १५२० हजार रुपैयाँसम्मको व्यापार हुन्थ्यो । श्रेष्ठका अनुसार धनतेरसको दुईतीन दिनअघिदेखि भाँडा पसलमा भीड लाग्छ । कोही अर्डर गर्न आउँछन्, भने कोही किनेर लैजानका लागि । धनतेरसकै दिन भने व्यवसायीलाई भ्याइनभ्याई हुने उनले बताए । धनतेरसका लागि सर्वसाधारणले तामाका दियो, कलश, चरेसका थाल, मूर्ति, वाइन सेट, काँसको जग सेट, आरती गर्ने थालीलगायत सामग्री किन्न थालेका छन् । अन्य समयको तुलनामा चाडबाडका बेला भाँडाको व्यापार राम्रो हुने गरेको असनस्थित बानियाँ बन्धु भाँडा पसलका सञ्चालक राजेश बानियाँले सुनाए । तीन पुस्तादेखिको व्यवसाय चलाइरहेका उनले धनतेरसका दिन दुईतीन लाख रुपैयाँसम्म कारोबार हुने गरेको जानकारी दिए । चाडबाडबाहेक सामान्य दिनमा उनले दैनिक ७०८० हजार रुपैयाँको कारोबार गरेको सुनाए । व्यवसायीका अनुसार गतवर्षको तुलनामा सामानको मूल्य भने केही बढेको छ । १७ सय रुपैयाँ पर्ने तामाको थालको मूल्य झन्डै २५ सय रुपैयाँ पुगेको छ ।"
मिचाहा झारको फैलावट भयावह,"मान्छे र अरू जीवजन्तुले जे खान हुन्छ, ती वनस्पति हुर्काउनै गाह्रो छ । रोगकीराको आक्रमण हुन्छ, हावापानीको असर पर्छ । रोप पनि हुर्कन्छ, फल्छ भनेर ढुक्क पर्न सकिँदैन । केही वनस्पति यस्ता छन्, जो मान्छेले के काम लाग्छ भने भेउ पाएकै छैनन्, ती अरु वनस्पतिमाथि मिचाहा भएर फैलिइरहेका छन् । पाँच दशकअघि बसाइँसराइको लहर चल्दा एउटा यस्तो वनस्पति नेपाल पस्यो, जो छिटो बढ्ने, अरूलाई ढाक्ने मात्रै होइन, अन्य वनस्पतिको वृद्धि रोक्न उद्यत रहेको ठहर भयो । यो वनस्पति हो लहरे वनमारा । वनस्पतिविद्हरू सन् १९६३ देखि यो भारत हुँदै पूर्वी दक्षिण नाकाबाट नेपाल प्रवेश गरेको मान्छन् । पूर्वबाट चारकोसे झाडी, कोसीटप्पु हुँदै यो झार लुम्बिनीसम्म फैलिइसकेको छ । धादिङ र उत्तरी गोरखाका विभिन्न ठाउँहरूमा समेत लहरे वनमारा देखिन थालेको छ । यो वनमारा नेपालको पश्चिमउत्तरतिर फैलने क्रममा छ, त्रिभुवन विश्वविद्यालय केन्द्रीय वनस्पति विभागका प्राध्यापक इमेरिटेस् डाप्रमोदकुमार झाले भने । संसारको सयवटा खतरनाक मिचाहा प्रजातिको सूचीमा समावेश यो झारले रैथाने वनस्पतिहरूलाई असर गरेको प्रति अनुसन्धानकर्ताहरू चिन्तित छन् । सजिलैसँगै फैलने सक्ने, अन्य वनस्पतिहरूलाई उम्रन नदिएर भुइँ पूरै ढाक्ने यो झारको प्रजनन पनि छिटो हुने भएकाले तीव्र रूपमा फैलँदै गएको पाइएको छ । विभागले गण्डकी, वाग्मती र लुम्बिनीका १९ जिल्ला पर्ने चितवनअन्नपूर्ण भूपरिधि क्षेत्रमा गरिरहेको अनुसन्धानले सन् १९९० देखि २०१८ सम्म लहरे वनमारा ८ सय ३१ प्रतिशतले बढेको देखाएको छ । लहरे वनमारा (माइकेनिया मिक्रान्था) का कारण चितवनमा गैंडालाई समेत असर गर्न थालेको अनुसन्धानहरूले देखाएका छन् । यो मिचाहा प्रजातिले दुर्लभ एक सिंगे गैंडाले खाने घाँसलाई ढाकिदिँदा उसको आहारा दुर्लभ भएको अनुसन्धानहरूले देखाएका छन् । सन् १९९० मा लहरे वनमारा नेपालमा २८ वर्ग किलोमिटर क्षेत्रफलमा मात्र भेटिएको थियो । सन् २००० मा त्यो बढेर ४२, २०१० मा ७३ र २०१८ मा २ सय ४१ वर्ग किलोमिटर क्षेत्रमा फैलिएको छ । तीमध्ये चितवन, नवलपरासी र मकवानपुरमा बढी मात्रामा फैलिएको छ । कालो वनमारा मध्यपहाडी भागमा धेरै नै फैलिएको छ । सेतो वनमारा र त्यसपछि लहरे वनमारा फैलने क्रममा छन्, प्राडा झाले भने ।विभागले गरेको अनुसन्धानमा सेतो वनमारा २ सय ३४, कालो वनमारा ४ सय २५, जलकुम्भी ४ सय ५०, कनिके झार ३ सय ९ र वन फाडो १ सय ६८ प्रतिशतले बढेको देखाएको हो । वेशरम झार भने ७० प्रतिशतले घटेको पाइएको छ । रिमोट सेन्सिङ प्रणालीबाट प्राप्त तथ्यलाई फिल्डमा प्रमाणित गरेर यी प्रजातिको अवस्थाबारे अध्ययन गरिएको उनले जानकारी दिए । २० वर्षदेखि मिचाहा प्रजातिको अध्ययन गर्दै आएका विभागका सहप्राध्यापक डा भरतबाबु श्रेष्ठका अनुसार विगतमा मिचाहा प्रजातिमा सूचीकृत नभएका वनस्पतिहरू पनि पछिल्लो समय वनमारा जसरी नै फैलिरहेका छन् । १५ वर्ष अगाडि नीलो गन्धे झारलाई मिचाहा प्रजातिमा नराखिए पनि अहिले यसको फैलावट मुलुकको मध्यपहाडी, चुरे र चरण क्षेत्रमा हानिकारक प्रजातिका रूपमा आउन थालेको छ । त्यस्तै हरेक दुई वर्षमा मिचाहाको एउटा नयाँ प्रजाति नेपालमा देखिन थालेको अनुसन्धानकर्ताहरूको दाबी छ । पछिल्ला वर्षहरूमा पूर्वी तराईमा उल्टा काँडा झार तीव्र रूपमा फैलिरहेको पाइएको छ । विश्वको ३४ खतरनाक मिचाहा वनस्पतिमा सूचीकृत सिंगापुर डेइसी भनिने विडिलिया गत वर्ष काभ्रेमा भेटिएको थियो । यो प्रजाति पनि फैलने क्रममा रहेको उनले बताए । जलवायु परिवर्तनका कारणले मिचाहा प्रजातिको संख्या बढेको सहप्राध्यापक श्रेष्ठ बताउँछन् । सरकारी तथ्याकंअनुसार नेपालको वार्षिक तापक्रम वृद्धिदर ००५६ डिग्री सेल्सियस छ । जलवायु परिर्वतनको कारण कतिपय प्रजातिहरूका लागि उपयुक्त बासस्थान बढिरहेको छ, उनले भने, तराई र मध्यपहाडी र हिमाली क्षेत्रमा यस्ता वनस्पतिहरू सर्दै गएको देखिन्छ । लहरे वनमारा १४ सय मिटरको उचाइमा पुगिसक्यो । पूर्वी ताप्लेजुङमा भेटिएको छ । कालो वनमारा ३ हजार मिटरमाथिसम्म भेटिएको उनले बताए । मिचाहा प्रजातिका कारण जडीबुटीजन्य वनस्पतिहरू पनि पातलिँदै गएको पाइएको छ । चितवनअन्नपूर्ण क्षेत्रमा पार्थेनियम (कनिके झार) का कारण ६ वटा प्रजातिको उपस्थिति पातलिएको छ । कनिके झारकै कारण अर्टेममेसिया भनिने तीतेपाती, सिरिसियम, ट्राइफोलियम रेपेन्स, हाइप्टिस सुवाभिओलेन्स, क्राइसो पोगान एक्युलेटस्, घोडताप्रेजस्ता रैथाने वनस्पति पातलिँदै गएको विभागकै अनुसन्धानले देखाएको छ । माउन्टेन रिसर्च एन्ड डेभलपमेन्ट जर्नलमा प्रकाशित अञ्जु शर्मा पौडेलको अनुसन्धानमूलक आलेखमा जलवायु परिवर्तनका कारण नयाँनयाँ क्षेत्रमा वनमारा प्रजातिहरू फैलँदै जाने प्रक्षेपण गरिएको छ । उनको अनुसन्धानले जलवायु परिवर्तनका अहिलेकै हिसाबले भइरहेको खण्डमा कालो वनमारा चितवनअन्नपूर्ण क्षेत्रअन्तर्गत चितवनदेखि लामटाङसम्मको १२ हजार २ सय १५ वर्ग किलोमिटर क्षेत्रफलसम्म फैलने सक्ने देखाएको छ । उनले भनिन्, भूमण्डलीकरण, व्यापार र मानवीय गतिविधि बढेसँगै मिचाहा प्रजातिहरू पनि बढ्दै गएका छन् । यी मिचाहा वनस्पतिहरू ३१ देखि ४८ मिटरले थप उकालो लाग्ने प्रक्षेपण गरेका छौं । सन् १९९० मा कालो वनमारा ३ सय ४८ वर्ग किलोमिटर ओगटेकोमा सन् २००० मा १ हजार २ सय ८१ वर्ग किलोमिटर र २०१८ मा १ हजार ४ सय ६७ वर्ग किलोमिटर क्षेत्रफलमा फैलिएको पनि उनको अनुसन्धानले देखाएको छ । जुन राजधानी उपत्यकाका काठमाडौं, ललितपुर र भक्तपुर जिल्लाको कुल क्षेत्रफलभन्दा डेढ गुणा बढी हो । त्यस्तै जर्नल अफ माउन्टेन साइन्समा प्रकाशित सिर्जना महर्जनको अनुसन्धानले जलवायु परिवर्तनको कारणले ट्री लाइन मा परिवर्तन हुँदा मिचाहा प्रजातिको फैलावट छिटो हुने देखाएको छ । उनको अनुसन्धानले पार्थेनियम झार हाल चितवनअन्नपूर्ण क्षेत्रको १ सय ४२ देखि २०३२ मिटरको उचाइसम्म फैलिएको देखाएको छ । जलवायु परिवर्तनको असर कायम रहने हो भने पार्थेनियम यस क्षेत्रको २० प्रतिशत भूभागमा फैलनेसक्ने देखाएको छ ।नेपालमा २ सय १९ प्रजातिका वनस्पति र ६४ प्रजातिका जीवहरू बाह्र प्रवृत्तिका छन् । तीमध्ये २१ प्रजातिहरू मिचाहा रहेको आईयूसीएनले सन् २००२ देखि २००३ सम्म गरेको अनुसन्धानले देखाएको छ । अनुसन्धानकर्ताहरूका अनुसार मिचाहा प्रजातिका वनस्पति रैथाने प्रजातिमाथि अतिक्रमण गरेर आफू स्थापित हुन्छन् । मिचाहा प्रजाति भन्ने बित्तिकै यिनको वृद्धिदर पनि धेरै नै छिटो हुन्छ । यसले गर्दा रैथाने प्रजातिलाई चाहिने अनुकूल वातावरण प्रभावित बन्न पुग्छ । खाना, पौष्टिक तत्त्व, खनिज, पानी जस्ता महत्त्वपूर्ण तत्त्वहरू यिनीहरूले लिँदा रैथाने प्रजातिलाई अभाव हुन्छ । जसका कारण वनस्पतिका प्रजातिहरूबीच प्रतिस्पर्धा बढ्छ । यसले रैथाने प्रजातिको फैलावट कम हुने र पातलिने क्रम बढाएको छ । मिचाहा प्रजाति बढ्दै जाँदा रैथाने प्रजाति लुप्त हुने सम्भावना अनुसन्धानमा प्रतिवेदनहरूमा उल्लेख छ । मिचाहा प्रजातिका कारण वनस्पतिहरूको उत्पादन र वृद्धिदरमा समेत असर गर्छ । जस्तै, जमिनभरि लहरे वनमारा फैलिँदा अन्य वनस्पतिहरू उम्रन र बढ्न पाउँदैनन् । यसले सबै जमिन ढाकिदिँदा अन्य वनस्पतिको हुर्कन पाउँदैनन् । पानीमा जलकुम्भी फैलँदा जलीय पारिस्थितिकीय प्रणालीलाई असर गर्छ र माछालगायतका जीवहरूलाई अक्सिजनको कमी हुन्छ, जसका कारण मर्छन् । मिचाहा प्रजातिको नियन्त्रणको सबैभन्दा उपयुक्त विधि भनेको फैलन नदिने नै हो । प्रारम्भिक अवस्थामा देख्नबित्तिकै तिनलाई उखेलेर फ्याँकेको खण्डमा सुरुमै निर्मूल गर्न सकिने वैज्ञानिकहरूको भनाइ छ । उनीहरूका अनुसार फैलावट क्षेत्र थाहा पाउनासाथ तत्काल उखाल्ने र फाल्नेजस्ता उपायहरू अपनाउन पनि सजिलो हुन्छ । मिचाहा प्रजातिको व्यवस्थापनमा सरकारले ध्यान दिएको पाइँदैन । कागजमा व्यवस्थापनको कुराहरू उल्लेख गरे पनि जैविक विविधताको संरक्षणमा नभएको अनुसन्धानकर्ता श्रेष्ठले बताए । नेपाल सरकारले बुझाएका रिपोर्टमा मिचाहा प्रजातिको व्यवस्थापनलाई प्राथमिकतामा राखिएको छ, कार्यान्वयनचाहिँ छैन, उनले भने, नेपाल सरकारले ६ वर्षअघि मिचाहा प्रजातिको व्यवस्थापन रणनीति मस्यौदा तयार गरेको थियो । तर अहिले मन्त्रालय र विभागको कुन ठाउँमा छ थाहा छैन ।"
परीक्षा बोर्डका प्रदेश प्रमुख तानिए,"काठमाडौं (कास) कक्षा १२ को उत्तरपुस्तिका परीक्षणमा अनियमितता गरेको आरोपमा राष्ट्रिय परीक्षा बोर्ड प्रदेश १ विराटनगरका प्रमुख डम्बर बतासलाई बोर्डले काठमाडौं सरुवा गरेर कारबाही प्रक्रिया अघि बढाएको छ । बतासले निजी विद्यालयका उत्तरपुस्तिका सम्बन्धित विद्यालयकै शिक्षकलाई परीक्षण गर्न दिएर अनियमितता गरेको सार्वजनिक भएपछि बोर्डको केन्द्रीय कार्यालयमा सरुवा गरिएको हो । उनीमाथि छानबिन गर्न बोर्डका सदस्य तथा शिक्षा मन्त्रालयका सहसचिव दीपक शर्माको संयोजकत्वमा छानबिन समिति गठन भएको छ । बोर्डले प्रदेश कार्यालयहरूमा परीक्षण केन्द्रहरू तोकेर उत्तरपुस्तिका जाँच गर्ने व्यवस्था मिलाएको थियो । बोर्ड स्रोतका अनुसार बतासले विराटनगरस्थित मेरिल्यान्ड स्कुलका शिक्षकलाई आफ्नै विद्यार्थीको उत्तरपुस्तिका परीक्षण गर्न दिएका थिए । परीक्षण अधिकृत सीमा राईको स्वीकृतिबिनै अंग्रेजी बिषयको उत्तरपुस्तिका आफ्नै विद्यालयका शिक्षकले परीक्षण गरेको पाइएपछि विवाद भएको थियो । ती उत्तरपुस्तिका पुनः परीक्षण गर्दा शिक्षक गणेश दाहालले अस्वाभाविक अंक दिएको भेटिएको विराटनगर बोर्ड कार्यालयका एक कर्मचारीले बताए । उनले परीक्षण गरेको एक सयभन्दा बढी उत्तरपुस्तिका पुनः परीक्षण गरिएको बोर्डले जनाएको छ ।विरानगरको गोग्राह माध्यमिक विद्यालयमा प्रदेश १ को उत्तरपुस्तिका परीक्षण गर्ने केन्द्र तोकिएको छ । असोज १६ देखि सुरु भएको परीक्षणमा प्रमुख बतासले नै अनियमितता गरेको आरोप लागेको हो । उनी बोर्डका पूर्वपरीक्षा नियन्त्रकसमेत हुन् । मेरिल्यान्डलगायत अन्य ठूला निजी विद्यालयको उत्तरपुस्तिका पनि सम्बन्धित विद्यालयकै शिक्षकलाई परीक्षण गराउन दिएको त्यहाँका कर्मचारीले कान्तिपुरलाई बताए । बोर्डका सदस्यसचिव दुर्गाप्रसाद अर्यालले प्रदेश कार्यालयबाट गुनासो आएपछि बतासलाई केन्द्रमै हाजिर गराएर निमित्त प्रमुख तोकिएको जानकारी दिए । प्रदेश १ का सामुदायिक विद्यालयका प्रधानाध्यापक र शिक्षकहरूले घट्नाको सत्यतथ्य छानबिन गरी कारबाहीको माग गरेका छन् । भदौ ३१ देखि असोज ८ सम्म विद्यालयले पढेकै विद्यालयमा कक्षा १२ को परीक्षा सञ्चालन गरेका थिए । कोभिडका कारण होमसेन्टरमा नै परीक्षा सञ्चालन गरे पनि बोर्डले उत्तरपुस्तिका फरकफरक विद्यालयका शिक्षकबाट परीक्षण गर्ने व्यवस्था मिलाएको छ । गत वर्ष सम्बन्धित शिक्षकलाई परीक्षण गर्न दिँदा जथाभावी अंक दिएर ४ मा ४ जीपीए ल्याउनेसहित उच्च जीपीए प्राप्त गर्ने विद्यार्थीको संख्या वृद्धि भएको थियो । विराटनगरमा भने निजी विद्यालयका उत्तरपुस्तिका सोही विद्यालयका शिक्षकलाई परीक्षण गर्न दिइएको बोर्डका कर्मचारी बताउँछन् । तर, सदस्यसचिव अर्यालले शंका लागेका उत्तरपुस्तिका पुनः परीक्षण गरिएको र बोर्डले सम्परीक्षणसमेत गर्ने बताए । लगभग देशभरका उत्तरपुस्तिका परीक्षणको काम सकिएको छ, बोर्डले सम्परीक्षण गर्दै इन्ट्रीको काम गरिरहेको छ, उनले भने । बोर्डले मंसिर पहिलो साताभित्र नतिजा प्रकाशन गर्ने समयतालिका बनाएको छ ।गत वर्ष कोरोना महामारीका कारण संक्षिप्त परीक्षा लिइए पनि यसपालि शतप्रतिशत पूर्णांकमा परीक्षा सञ्चालन गरिएको थियो । ४ हजार ३ सय १५ विद्यालयका ३ लाख ७१ हजार परीक्षार्थी सहभागी थिए । वैशाखमा तय भएको परीक्षा निषेधाज्ञाका कारण स्थगित गरिएको थियो । पुनः साउन ३१ गतेबाट परीक्षा सञ्चालन गर्ने तय भए पनि सीसीएमसीको सिफारिसमा रोकिएको थियो । कक्षा १२ को नतिजा प्रकाशित भएपछि मात्र विश्वविद्यालयहरूमा स्नातक तहको नयाँ भर्ना र पठनपाठन सुरु हुन्छ ।"
निर्मला बेपत्ता घटनामा प्रमाण जुटाउँदै प्रहरी,"बाँकेकी निर्मला कुर्मी र नन्कुन्नी धोबी घटनामा छानबिन समितिले सरकारसमक्ष प्रतिवेदन बुझाएपछि आरोपित पक्राउ गर्न प्रहरीले प्रमाण संकलन गर्दैछ । अभियुक्तलाई प्रमाणसहित तिहारलगत्तै पक्राउ गर्ने योजना बनाइएको प्रहरीले जनाएको छ । नेपालगन्ज१७ परस्पुरकी बेपत्ता निर्मलाको साढे ४ बिघा घरजग्गा भूमाफियाले किर्ते कागज, जालझेल गरी नामसारी गरेको तथ्य भेटिएपछि प्रतिवेदनमा दोषी पक्राउ गर्न सुझाव दिइएको थियो । गृह मन्त्रालयका सहसचिव हीरालाल रेग्मी नेतृत्वको समितिले आइतबार कार्यवाहक प्रधानमन्त्री एवं गृहमन्त्री बालकृष्ण खाणसमक्ष प्रतिवेदन बुझाएको थियो । प्रतिवेदनमा निर्मलाको जग्गा भूमाफियाले चलखेल गरी हडपेको पुष्टि गरेको छ ।२०६६ सालदेखि बेपत्ता भनिएकी निर्मलाको करोडौं पर्ने जग्गा हिनामिना भएको थियो । २०७७ मा महिला अधिकार मञ्चकी केन्द्रीय सदस्य मनकुमारी गुरतालका नामबाट धनसम्पत्तिका लागि निर्मलाको अपहरण गरी हत्या गरेको आरोपमा बादशाह कुर्मी, रमेश थापा, पार्वती बिष्ट, कृष्णमुरारी सिंह, कुँवर बब्बन सिंह, उर्मिला कनोजिया, अमरलाल कुर्मी र धीरेन्द्र सिंह गरी ८ जनाविरुद्ध मुद्दा दायर गरिएको थियो । अभियुक्तमध्ये बादशाहबाहेक अरू कोही पनि प्रहरीको सम्पर्कमा आएका छैनन् । मुद्दा दर्ता भएको एक वर्षसम्म प्रहरीले अनुसन्धान प्रक्रिया अगाडि बढाएको थिएन । असार १३ मा कार्यवाहक सम्हालेलगत्तै एसपी श्यामकृष्ण अधिकारी र डीएसपी मधुसुधन न्यौपानेले निर्मलाको उजुरीमा प्रारम्भिक अध्ययन सुरु गरेको हो । दोषीलाई पक्राउ गर्न यथेष्ट प्रमाण चाहिने हुँदा यसैको अध्ययनका लागि तीन महिना समय लागेको डीएसपी न्यौपानेले बताए । भदौ ३ मा अदालतबाट ८ जना अभियुक्तलाई पक्राउ गर्न आदेश दिइएको थियो । गत भदौ १० मा पूर्वसांसद कुर्मीमात्रै प्रहरीसमक्ष उपस्थित भएर बयान दिए । उनलाई हाल हाजिरी जमानीमा छोडिएको छ । अरू अभियुक्तलाई भने प्रहरीले बलियो प्रमाणसहित पक्राउ गर्ने बताएको छ । डीएसपी न्यौपानेका अनुसार बैंकिङ स्टेटमेन्टलगायत विषयमा अध्ययन भइरहेको छ । घटनाको प्रारम्भिक अनुसन्धान सकिएकाले तथ्यप्रमाणका आधारमा अभियुक्तलाई तुरुन्तै पक्राउ गर्ने उनले बताए । तिहारलगत्तै हामी प्रमाणसहित समाउँछौं, उनले भने, अनुसन्धानको केही गोप्य आधार भएकाले खुलाउन मिल्दैन । पति महलु कुर्मीको २०६२ सालमा मृत्यु भएपछि निर्मला छोराहरूसँग बस्दै आएकी थिइन् । दुवै छोराको २०६६ मंसिरमा १० दिनको अन्तरालमा बिरामी परेर उपचारका क्रममा मृत्यु भएको थियो । त्यसपछि निर्मलाका पति र छोराका नाममा भएको घरजग्गाको लालपुर्जा र नागरिकता पूर्वसभासद कुर्मीले जिम्मा लिएपछि उनीविरुद्ध चर्को धर्ना र विरोध भएको थियो । विरोधपछि उनले जिल्ला प्रशासनलाई सबै जग्गाको लालपुर्जा जिम्मा दिएका थिए । निर्मलाले आफूबाट विभिन्न समयमा ऋण लिएको देखाई उनले अदालतमा मुद्दा हाली नेपालगन्ज धम्बोजी बस्ने पार्वती बिष्टका नाममा जग्गा नामसारी गरेको देखिन्छ । २०६९ भदौ ६ मा जग्गा नामसारी गराएको र त्यसपछि बिष्टका नामबाट रत्ना थापाको नाममा सारिएको छ । जानकी गाउँपालिका२ की मृतक नन्कुन्नीको घटनामा भने जिल्ला प्रहरी कार्यालय बाँकेमा माताप्रसाद धोबी, रामकुमार धोबी, इतवारी धोबी र लक्षितराम धोबीउपर जाहेरी दिएको उल्लेख छ । जाहेरीपछि अनुसन्धान भएर अभियुक्तउपर बाँके जिल्ला अदालतमा ज्यानसम्बन्धी कसुरमा अभियोगपत्र पेस गरिएको छ । गत भदौ १९ गतेको आदेशबाट अभियुक्तहरू पुर्पक्षका लागि कारागारमा थुनामा छन् । मुद्दा हाल विचाराधीन छ ।"
ज्यादतीको पोल एक दिन खुल्नेछ,"म भुटान २ पटक गएँ १९९२ र २०२० मा । मैले त्यहाँको दमन, ज्यादती र असहज स्थितिबारे संकेतमा केही बुझ्न पाएको थिएँ । पहिलो पटक संयुक्त राष्ट्रसंघीय बालकोष (युनिसेफ) को पदाधिकारीका रूपमा गएको हुनाले मेरो औपचारिक भेटघाटमा भुटानले बालअधिकार र बालकल्याणको क्षेत्रमा गरेका प्रतिबद्धता र प्रगतिबारे जानकारी पाएँ । यस क्षेत्रमा भुटानका प्रयास र प्रगति प्रशंसनीय देखिन्थे ।त्यहीबेला भुटानले व्यापक रूपमा दक्षिणी भुटानका नेपालीभाषी ल्होत्साम्पामाथि गरिरहेको दमन र ज्यादतीबारे म केही मात्रामा अवगत भए पनि औपचारिक तवरमा यसबारे खासै छलफल भएन । भुटान भ्रमणका बेलामा केही ल्होत्साम्पा शिक्षकहरूसँग पनि भेटघाट र वार्तालाप भएको थियो । ती भेटमा अलिक घुमाउरो भाषामा त्यहाँका शिक्षकहरूले आफ्नै बालबच्चासमेत दक्षिणी भुटानमा विद्यालय जानबाट वञ्चित भएको र आफैंले पढाउने विद्यालयमा समेत छोराछोरीलाई भर्ना गराउन नपाएको बताए । त्यसको मुख्य कारण थियो भुटानी सरकारले त्यहाँ धेरै पुस्तासम्म बसोबास गरेका ल्होत्साम्पाहरूलाई आफ्नो नागरिकताबाट वञ्चित गराउनु ।स्थिति कतिसम्म थाहा पाएको थिएँ भने दक्षिणी भुटानमा रहेका ल्होत्साम्पाका बालबच्चाले त्यहाँबाट बाहिर निस्केर पढ्नका लागि सर्टिफिकेट पनि पाउन सकिरहेका थिएनन् । नेपालीभाषी शिक्षक वा सरकारी कर्मचारीका छोराछोरी पनि दक्षिणी भुटानबाट बाहिर निस्कन सक्ने स्थिति थिएन । उनीहरूलाई इमेल पठाउन वा बाहिरी जगत्सँग सम्पर्क गर्न पनि निकै होसियारी अपनाउनुपर्ने स्थिति थियो ।दोस्रो पटक सन् २०२० मा भ्रमण गर्दा स्थिति सुध्रिएको पाएँ । विगतको दाग मेटाउनै पनि अहिले भुटानमा रहेबचेका ल्होत्साम्पालाई राम्रो र सजिलो व्यवहार गर्न थालेको सूचना पाएँ । सत्य के हो भने भुटानले सन् १९८० र ९० को दशकमा एउटा भयावह जातीय सफाया गरेको थियो, जुन इतिहासकै सबैभन्दा ठूलोमध्येको एक हो । जनसंख्याको ठूलो हिस्सा (६ भागमा एक भाग) लाई देश निकाला गरिएको थियो । भुटान सरकारका उच्च अधिकारी, उच्चपदस्थ र राजनीतिज्ञहरू यति सोफिस्टिकेटेड छन् कि यो सबै इतिहास र घटनालाई ढाकछोप गरिरहन सक्षम छन्, पारंगत छन् । अन्तर्राष्ट्रिय सभासम्मेलन, मञ्चहरूमा भुटानका प्रतिनिधिले राख्ने धारणा र अडानमा अचम्मको भरोसा र आत्मविश्वास झल्केको हुन्छ । उनीहरू जे बोल्छन्, मीठो भाषामा बाहिरी विश्वले पत्याउने गरी बोल्छन् । नेपालको प्रस्तुति भने कामचलाउ मात्रै हुन्छ । भुटानी शरणार्थी समस्या समाधानका वार्ताहरूमा पनि त्यही भएको हो । कहिले भुटानी नागरिकको वर्गीकरण, कहिले यो र त्यो भनेर उनीहरूले नेपालीलाई रनभुल्ल पारेकै हुन् । रनभुल्ल पार्ने तहको भुटानीको नेगोसिएसन स्किल लाई मान्नैपर्छ । विकास र समृद्धिको मानक केलाई मान्ने ? खुसी र सुखी समाजको सूचकांक केलाई मान्ने ? भुटानको ग्रस नेसनल ह्यापिनेस (जीएनएच) का कुरामा पनि प्रति व्यक्ति आय (जीडीपी) मात्रै आधार बन्न सक्दैन, मानव विकास सूचकांक जस्ता र दिगो विकासको रणनीतिमै विकाससमृद्धिका अनेक पक्षलाई समेटिएको छ । यो नौलो कुरा होइन तर जीएनएचका हकमा भुटानले राम्ररी प्याकेज गर्न सक्यो, प्याकेज बेच्न सक्यो । एक प्रकारले भुटानले गर्न र देखाउन चाहेको यो नौटंकी हो तर यसै भनेर हामीले यसलाई अवमूल्यन गर्न मिल्दैन । यो निकै गम्भीर कुरा पनि हो । उनीहरूले यसबीचमा काफी प्रगति पनि गरेका छन् । हामी कुरै मात्रै गरिरहेका छौं, उनीहरू कामले देखाइरहेका छन् । वातावरणीय सचेतना, शिक्षा, स्वास्थ्यका पक्षमा भुटानमा निकै प्रगति भएको छ ।समग्रमा दिगो विकास, लोकतन्त्र र सुशासनको नारा जोडेर सुखीखुसी मुलुकको व्याख्या सुनाए पनि यथार्थमा आफ्नै ल्होत्साम्पा नागरिकलाई देश निकाला गरेको दृष्टान्त भने सधैंसधैं ढाकछोप गरिरहन मुस्किल पर्ने देखिन्छ । ह्युमन राइट्स वाच, एम्नेस्टी इन्टरनेसनल जस्ता संस्थाले भुटानबाट लखेटिएका १ लाखभन्दा बढी भुटानी नागरिकबारे प्रश्न उठाइरहेकै छन् । राष्ट्रसंघीय शरणार्थी आयोगले पनि यो शरणार्थीको स्थितिलाई कूटनीतिक भाषामा स्विकारेको र सम्बोधन गरेकै छ । अस्ट्रेलियामा रहेको एउटा रिफ्युजी काउन्सिलले त यो जीएनएचलाई भुटानका हकमा ग्रस नेसनल हिपोक्रेसी भनेर उल्लेख गरेको छ ।मानवअधिकार हननको यत्रो इतिहासकै उल्लेख्य घटना अन्तर्राष्ट्रिय मञ्चहरूमा पनि उठिरहेकै छ तर उच्च तहमा भने सुनुवाइ हुन सकिरहेको छैन । यसको कारण स्पष्ट छ नेपालले यो घटनालाई दह्रो रूपमा कहीं पनि उठाएकै छैन, अथवा उठाउन चाहेकै छैन । भारतले पनि यो घटनालाई ढाकछोप गर्नै चाहेको छ, चीनले पनि कहिल्यै बोलेको छैन । भुटानका छिमेकीहरूले नै यत्रो जातीय सफायाको मुद्दालाई सम्बोधन गर्न चाहेकै छैनन् । राष्ट्रसंघीय मञ्चमा उभिएर नेपालले भुटानका बारेमा बोल्नुपर्दा एकदुई वाक्यमा भन्न खोजेको के हो, त्यो बुझाउन नचाहेरै अस्पष्ट र अमूर्त बोलिरहेको हुन्छ ।विगतमा राष्ट्रसंघीय शरणार्थी उच्चायुक्त सादामो ओगाता छँदा भुटानी शरणार्थी मामला र मानवअधिकार सवाललाई राम्रै गरी उठाएकी थिइन् । शरणार्थी पुनः बसोबासका कुरा उठेपछि सबै तहका आवाज मलिन हुँदै गए । अर्कातिर, हामी नेपालसँग वार्ता गर्दैछौं, भुटानी नागरिक प्रमाणित भएमा फिर्ता गर्छौं भनेकै छौं नि भनेर भुटानी अधिकारीले अन्तर्राष्ट्रिय मञ्चमै उभिएर मीठो बोलीमा अल्मल्याउने काम गरिरहे, हामी अलमलमा परिरह्यौं । कस्तो संयोग छ भने अहिलेको रोहिंग्या संकट उब्जँदा बर्मा सरकारले पनि त्यही कुरा भनेको थियो हाम्रा नागरिक प्रमाणित भएमा घर फिर्ता गर्नेछौं भनेर । हो, यो चाल बर्माले भुटानबाट सिकेको थियो । घरबाट हठात् लखेटिएका नागरिक फेरि प्रमाणित भएर घर फिर्ता हुने सम्भावनै रहेन, थिएन । जसरी एउटै भुटानी नागरिक घर फर्कन सकेनन्, त्यसैगरी रोहिंग्या पनि बर्मा जान सकेका छैनन् । तर, यत्ति हो कि आज १ लाख २० हजार भुटानी नागरिक विश्वका विभिन्न देशमा पुगिसकेका छन् । अब भने ती भुटानीले सम्बद्ध मुलुकमा पुगेर बनाएको छवि र उठाउने पहिचानका आधारमा पनि भुटानले गरेको मानव अधिकार हननको कुरा कालान्तरमा उठाउन सक्छन् । अमेरिकामै स्टेट काउन्सिलर हुँदै अमेरिकी कंग्रेसमा समेत यिनै भुटानी आप्रवासी जान सक्ने सम्भावना देखिएको छ । भुटानमा ल्होत्साम्पामाथि भएको अत्याचार र यसबारेको स्वीकारोक्तिमा कुनै दिन भुटान उभिनेछ भन्ने मलाई लाग्छ ।"
अफगानलाई रोक्न नाकामा कडाइ,"कञ्चनपुर (कास) भारतीय बाटो हुँदै अफगान नागरिक भित्रिन सक्ने भन्दै कञ्चनपुरका नाकाहरूमा कडाइ गरिएको छ । गड्डाचौकी र गौरीफन्टा नाकामा भारतबाहेक तेस्रो मुलुकका नागरिक भित्रिन सक्ने भएकाले कडाइ गरिएको प्रहरीले जनाएको छ । अफगान र रोहिंग्या शरणार्थी भित्रिन सक्ने भएकाले केही दिनदेखि कडाइ गरिएको सशस्त्र प्रहरीको झलारीस्थित ३५ नं गणका एसपी वीरेन्द्र ऐरले बताए । भारतीय नागरिकको हकमा यसअघि नै पीसीआर परीक्षण अनिवार्य गरिएको छ । गृह मन्त्रालयले भारतीय नागरिकका लागि समेत नेपाल प्रवेशमा परिचयपत्र अनिवार्य गरे पनि मातहतका निकायमा निर्देशन आएको छैन । स्वास्थ्य मापदण्ड पालना गरेर भारतीय नागरिकलाई आउन दिने भनिएको छ, त्यसअन्तरगत पनि परिचयपत्र स्वतः खुल्छ, उनले भने ।जिल्ला प्रहरी कार्यालय कञ्चनपुरका एसपी उमाप्रसाद चतुर्वेदीले शंका लागेका व्यक्तिलाई परिचयपत्र हेरेर मात्रै भित्रिन दिइरहेको बताए । भारतीय नागरिकको हकमा कडाइ गरिएको छ, उनले भने, गड्डाचौकी र गौरीफन्टा दुवै नाकामा परिचय पत्र हेर्ने काम पनि भइरहेको छ । गृह मन्त्रालयबाट यसबारे परिपत्र नआए पनि कडाइ गर्न निर्देशन आएको उनले बताए ।"
नलगाडमा मुआब्जा बुझेका जग्गामै धमाधम घर,"त्यसमध्ये ४ हजार रोपनी जग्गा अधिग्रहण गरिसकेको प्रमुख जिल्ला अधिकारी प्रेमप्रसाद देवकोटाले बताए । उनका अनुसार मुआब्जाबापत आयोजना प्रभावितलाई २ अर्ब ७६ करोड ३१ लाख रुपैयाँ उपलब्ध गराइएको छ । जग्गाधनीलाई प्रतिरोपनी ६ लाख रुपैयाँका दरले मुआब्जा रकम उपलब्ध गराइएको उनले जानकारी दिए । बाँकी मुआब्जाका लागि ४० करोड रुपैयाँ छुट्याइए पनि त्यो अपुग हुने देवकोटाले बताए ।नवनिर्मित घरहरूलाई पनि डुबान पीडितको सूचीमा थप्न दबाब नदिएको आयोजनास्थल र सबैभन्दा बढी प्रभावित हुने बारेकोट गाउँपालिका अध्यक्ष महेन्द्रबहादुर शाहको भनाइ छ । आयोजनाले पुरानो सूचीअनुसार डुबानमा पर्ने घरपरिवारको अन्तिम नामावली प्रकाशन गरेपछि विवाद भएको उनले बताए । सूची सार्वजनिक गरी छुटपुट भए पुनः प्रमाणसहित दरखास्त दिनेबारे सूचना प्रकाशन गरी छुटेकालाई समेत समावेश गरी मात्रै अन्तिम नामावली प्रकाशन गर्न भनेका हौं, उनले भने, नाम छ्टन गएका प्रभावित एक सयकै हाराहारीमा छन् । आयोजनाले फिल्डमै आएर छानबिन गर्दा हुन्छ ।कर्णाली प्रदेशकै भविष्यसँग जोडिएको आयोजनाको निर्माण सुस्त भएपछि स्थानीयहरू निराश छन् । सुरुमा उत्साही भएका स्थानीय अहिले निराश बन्दै गएको नलगाड नगरपालिका प्रमुख टेकबहादुर रावलले बताए । आयोजना सुस्त हुँदा हामीले पनि उत्साहसाथ अन्य विकास निर्माणका काम गर्न सकेका छैनौं, उनले भने, संघीय सरकारले पनि आयोजना निर्माणमा बेवास्ता गरिरहेको छ । आयोजनाको लगानी टुंगो पनि अहिलेसम्म लागिनसकेको उनको भनाइ छ । पछिल्लो समय जापान अन्तर्राष्ट्रिय सहयोग नियोग (जाइका) ले आयोजनामा लगानी गर्न चासो देखाएको छ ।"
बजारमा यामाहाको एफ जेड झीथ्री एक्सकेनेक्ट,"काठमाडौं (कास) यामाहा मोटरसाइकलको आधिकारिक बित्रेता एमएडब्ल्यू इन्टरप्राइजेजले यामाहा एफ जेड भी थ्री एक्सकनेक्ट मोडल सार्वजनिक गरेको छ । नेपाली बजारमा यसको मूल्य ३ लाख ७९ हजार ९ सय रुपैयाँ पर्ने कम्पनीले जानकारी दिएको छ । यसमा ब्लुटुथ छ, जसमार्फत गुगल प्लेस्टोर र आई ओएसमा पाइने यामाहा मोटरसाइकल कनेक्ट एक्स निःशुल्क डाउनलोड गरी स्मार्ट मोडको सुविधा लिन सकिन्छ । मोटरसाइकलमा रहेको ब्लुटुथमा एन्सर ब्याक, ईलक, लोकेट माई बाइक, राइडिङ हिस्ट्री, पार्किङ रेकर्ड र हजार्ड सुविधा छ । यसको एन्सर ब्याक सुविधाले मोटरसाइकलको इन्डिकेटर बल्ने र हर्न बज्नाले आफ्नो मोटरसाइकल कहाँ राखिएको छ भन्ने थाहा पाइने कम्पनीले बताएको छ । ईलक सुविधाले मोटरसाइकल चोरी हुनबाट बचाउँछ । लोकेट माई बाइकमार्फत मोबाइल एपमा क्लिक गरे मोटरसाइलको इन्डिकेटर १० सेकेन्डसम्म बल्नेछ । साथै राइडिङ हिस्ट्री र पार्किङ रेकर्डले मोटरसाइकलको अभिलेख हेर्न सहयोग गर्नेछ ।"
"सामसङको सुनको सिक्का तीन, विजेता हरेक दिन योजना","काठमाडौं (कास) स्मार्टफोन ब्रान्ड सामसङले चाडपर्व लक्षित सुनको सिक्का तीन, विजेता हरेक दिन योजना ल्याएको छ । योजनाअन्तर्गत ३० दिनसम्म हरेक दिन ३ ग्राहकले कुनै पनि सामसङको स्मार्टफोन वा ट्याब्लेटको खरिदमा ५ ग्रामको सुनको सिक्का जित्न सक्छन् । यो योजना मंसिर १४ सम्म लागू हुने कम्पनीले जानकारी दिएको छ ।"
खाँदबारीमा लक्ष्मी बैंकको शाखा,काठमाडौं (कास) लक्ष्मी बैंकले संखुवासभाको खाँदबारीमा आफ्नो १३८औं शाखा विस्तार गरेको छ । खाँदबारीको सजक टोलमा रहेको बैंकको उक्त शाखामार्फत ग्राहकहरूको वित्तीय आवश्यकता पूरा गर्न सबै किसिमका बैंकिङ सेवा उपलब्ध गराइने जनाइएको छ ।
एनआईसी एसिया क्यापिटलमा विद्यार्थीलाई निःशुल्क डिम्याट खाता,काठमाडौं (कास) एनआईसी एसिया क्यापिटलमा विद्यार्थीहरूले अब निःशुल्क डिम्याट खाता खोल्न पाउने भएका छन् । क्यापिटलले विद्यार्थीहरूलाई डिम्याट तथा मेरो सेयर खाता उपलब्ध गराउने उद्देश्यसहित एनआईसी एसिया विद्यार्थी डिम्याट खाता योजना सञ्चालन गरेको छ । उक्त योजनाअन्तर्गत अनलाइनमार्फत क्यापिटलको डिम्याट तथा मेरो सेयर खाता खोल्ने विद्यार्थीले आउँदो माघसम्म पहिलो वर्षको डिम्याट खाता नवीकरण शुल्क छुटसमेत पाउने बताइएको छ ।
सवा २९ लाख कित्ता सेयर निष्कासन गर्दै हाथवे इन्भेस्टमेन्ट,काठमाडौं (कास) हाथवे इन्भेस्टमेन्ट नेपालले सर्वसाधारणका लागि २९ लाख २५ हजार कित्ता सेयर निष्कासन गर्ने भएको छ । कम्पनीले प्रतिकित्ता अंकित मूल्य ५० रुपैयाँका दरले हुने १४ करोड ६२ लाख ५० हजार रुपैयाँ बराबरको सेयर निष्कासन गर्ने भएको हो । सेयरको सार्वजनिक निष्कासनका लागि कम्पनीले ग्लोबल आईएमई क्यापिटल लिमिटेडलाई निष्कासन तथा बिक्री प्रबन्धकमा नियुक्त गरेको छ । यसका लागि र हाथवे इन्भेस्टमेन्टका अध्यक्ष योगेश्वर ढकाल र ग्लोबल क्यापिटलका प्रमुख कार्यकारी अधिकृत पारसमणि ढकालबीच सम्झौतापत्रमा हस्ताक्षर भएको छ ।
फोर्ड नेपालको अफ टू नुवाकोट,काठमाडौं (कास) नेपालका लागि फोर्डको आधिकारिक बिक्रेता जीओ अटोमोबाइल्सले आन्तरिक पर्यटन र अफरोडिङ कल्चर प्रवर्द्धन गर्न अफ टू नुवाकोट फोर एन्ड फोर कार्यक्रम गरेको छ । यो कार्यक्रम काठमाडौंदेखि नुवाकोटसम्मको यात्रा हो । र्याली टोखाशिवपुरी मार्ग हुँदै सञ्चालन गरिएको कम्पनीले जानकारी दिएको छ । यस कार्यक्रममा फोर्डको ट्रक जीवनशैलीको प्रदर्शनमा केन्द्रित ग्राहकलाई सहभागी गराई आयोजना गरिएको थियो ।
परिसंघमा स्टार्टअप्स अभियान समिति गठन,काठमाडौं (कास) नेपाल उद्योग परिसंघले स्टार्टअप्स अभियान समिति गठन गरेको छ । नवप्रवर्तन उद्यमी (स्टार्टअप) को विकासका लागि परिसंघले आयुषी केसीको सभापतित्वमा उक्त समिति गठन गरेको जनाएको छ । सोमबार एक समारोहबीच गठन भएको समितिको कोअर्डिनेटिङ उपाध्यक्षमा परिसंघका उपाध्यक्ष रोहित गुप्ता छन् । सोही कार्यक्रममा परिसंघका अध्यक्ष विष्णुकुमार अग्रवालले स्टार्टअपलाई अघि बढाउन सरकारले विभिन्न नीतिगत व्यवस्था गरेको भन्दै त्यसको कार्यान्वयनका लागि समितिले सरकारसंग सहकार्य गर्ने बताए ।
सानिमाका सेयरधनीलाई १७ प्रतिशत बोनस सेयर,काठमाडौं (कास) सानिमा बैंकले आफ्ना सेयरधनीहरूलाई १७ प्रतिशत बोनस सेयर वितरण गर्ने भएको छ । बैंकको १७औं वार्षिक साधारणसभाले आइतबार उक्त सेयर वितरण गर्ने प्रस्ताव पारित गरेको हो । बैंकका अध्यक्ष विनयकुमार श्रेष्ठको अध्यक्षतामा सम्पन्न सभाले सञ्चालक समितिले प्रस्ताव गरेअनुसार चुक्ता पुँजीको १७ प्रतिशत बोनस सेयर र ०८९४७ प्रतिशत नगद लाभांश प्रदान गर्ने प्रस्ताव पारित गरेको हो । बैंकले आर्थिक वर्ष २०७७७८ मा २३२ अर्ब खुद मुनाफा गरेको जानकारी दिएको छ ।
हातैले लक्ष्मीको चित्र,"काभ्रेको मंगलटारकी चेतकुमारी चित्रकारको २०३१ सालमा भक्तपुरका पूर्ण चित्रकारसँग बिहे भयो । श्रीमान्को पुस्तैनी पेसा थियो, चित्र बनाउने । विवाहपछि चेतकुमारीले ससुरा र सासूसँग भगवान्का चित्र बनाउन सिकिन् । व्यावसायिक रुपमा छापाबाट उनले लक्ष्मीको चित्र बनाउँदै आएको चार दशक बितेको छ । तिहारलाई लक्षित गरेर उनले यो वर्ष करिब ६ सय लक्ष्मीका चित्र तयार पारिसकेकी छन् । ६८ वर्षीया चेतकुमारी अहिले पनि परम्परागत शैली र धर्म शास्त्रअनुरुप लक्ष्मीलाई कागजमा उतार्न व्यस्त छिन् । यस प्रकारको चित्र बनाउन ब्लक आवश्यक पर्छ । लक्ष्मीसहित ख्याः, कछुवा, कुबेरलगायतको आकृति पनि ब्लकमा राखिन्छ । ब्लकमा रङको प्रयोगपछि पेपरमा चित्र छापिन्छ । त्यसपछि हातले रङ लगाइन्छ । हातले नै सबै साजसज्जा गरेपश्चात् बजारमा पठाउन चित्र तयार हुन्छ । यसरी तयार पारिएको मौलिक चित्रको बीचमा लक्ष्मी, दायाँ कुबेर, सेतो ख्याः (ख्याक) र मुनितिर लक्ष्मीको बाहन कछुवा देख्न सकिन्छ । यही चित्र उपत्यकाका नेवारी समुदायमा लक्ष्मी पूजा र भाइटीकाका लागि अनिवार्य रहेको उनले खुलाइन् । उनको चित्रमा लक्ष्मीसँगै कछुवा र धनको रक्षा गर्ने कुबेरसमेत हुन्छन् । त्यसैले बजारमा पाइने लक्ष्मीका चित्र उनलाई अपुरो लाग्छ । अहिले लक्ष्मीका पोस्टरमा माला लगाइदिएको, शृंगार गरिदिएको हुन्छ, उनले भनिन्, लक्ष्मीको वाहनसहितको चित्रै पाइँदैन । वाहन नै नभएको चित्र त अपुरो भइहाल्यो नि । सांस्कृतिक मान्यतालाई बुझेका भक्तपुर, पाटन र काठमाडौंका स्थानीयले यही चित्र मात्र तिहारमा प्रयोगगर्छन् । पहिले दुई रुपैयाँदेखि पाँच रुपैयाँसम्ममा बिक्री गर्ने गरे पनि चेतकुमारी अहिले एउटा चित्रको पाँच रुपैयाँदेखि २५ रुपैयाँसम्म लिन्छिन् । भारतीय बजारबाट आएका विभिन्न डिजाइन र रङसहितका लक्ष्मी अंकित चित्रले मौलिक लक्ष्मीको बजार घटेको उनको बुझाइ छ । अघिल्ला वर्ष उनले पाँच हजारभन्दा बढी चित्रहरू बनाएकी थिइन् । घट्दो मागका कारण नै उनले यो वर्ष अघिल्ला वर्षको तुलनामा कम चित्र बनाइन् । हातले बनाएको चित्र पानी पर्दा भिज्ने, बिग्रने भएकाले भारतबाट ल्याइएको सस्तो, चिल्लो र आकर्षक चित्रमा मानिसको आकर्षण बढेको हुन सक्ने उनको अनुमान छ । मौलिक चित्रको महत्त्व बुझेकाहरू घरमै किन्न आउँछन्, भक्तपुर याःछेकी चेतकुमारी भन्छिन्, त्यसैले निरन्तर चित्र बनाइरहेकी छु । लक्ष्मीमात्र नभएर पत्रा (पात्रो) हेरेर नागपञ्चमी, चथाःच, गाईजात्रा, दसैंजस्ता विभिन्न पर्वका अवसरमा पनि उनी चित्र बनाउँछिन् । नेवारी समुदायमा छापाबाट तयार गरिने चित्रको विशेष महत्त्व रहेको चित्रकार तथा नेपाल ललितकला प्रज्ञा प्रतिष्ठान चित्रकला विभागका प्रमुख सुष्मा राजभण्डारीको भनाइ छ । उनका अनुसार भारतबाट आउने लक्ष्मीको चित्र हाम्रो धार्मिक परम्परा र मान्यताभन्दा अलग छ । कमलको फूलमा बसेर धन वर्षासहितको लक्ष्मीलाई हात्तीले पानीको फोहोरा दिइरहेको तस्बिरलाई गजानन्द लक्ष्मीको रूपमा लिइन्छ, उनले भनिन्, हाम्रो धार्मिक र सांस्कृति परम्पराअनुसार लक्ष्मीको तस्बिरमा सेतो ख्याः, कछुवालाई अनिवार्य मानिन्छ । जसलाई हामी महालक्ष्मीका रूपमा लिएर महाकालीकै अवतारमा पुज्ने गरिन्छ । छापा माध्यमबाट तयार गरिएका लक्ष्मी अंकित चित्र बजारमा विरलै देख्न सकिन्छ । काठमाडौंका असन, मरु गणेशथानजस्ता ठाउँका पसलमा यस्ता चित्र पाइए पनि भारतबाट ल्याएइका चित्रहरूकै बाहुल्य देखिन्छ । मरु गणेस्थानमा आफैंले बनाएका परम्परागत लक्ष्मीको चित्रसहित अष्टमंगल, मण्डप र आयातीत लक्ष्मीका चित्र बेच्न राखेका छन्, ५१ वर्षीय कनकरत्न चित्रकारले । यट्खामा जन्मेका कनकरत्नले बाजेबराजुदेखि बनाउँदै आएका चित्रलाई निरन्तरता दिइरहेका छन् । आफैंले बनाएको चित्र मात्र राख्दा सबैले किन्दैनन्, उनले भने, कोहीलाई भारतीय लक्ष्मी चाहिन्छ, कोहीलाई मैले बनाकै चित्र चाहिन्छ । त्यसैले दुवै राख्या छु । चेतकुमारीले जस्तै उनले पनि नागपञ्चमी, गाईजात्रा, तिहारलक्षित चित्र बनाउँछन् । परम्परागत चित्रलाई निरन्तरता दिँदै उनले घरमा रङ पनि लगाउने काम गर्छन् । बाजेबराजुदेखि कोर्दै आएको चित्रलाई छोड्नुभएन नि, उनले भने, फेरि पहिलाको जस्तो चित्र बिक्दैन, पर्वअनुसार चित्र बनाउनुपर्छ, त्यसैले अरू काम पनि गर्नुपर्यो ।"
जापानको सत्तारूढ दललाई बहुमत,को हुन् फुमियो ?जापानको सिबुया सहरमा जन्मिएका ६४ वर्षीया फुमियो २०२१ को अक्टुबर ४ मा जापानको प्रधानमन्त्री बनेका हुन् । सन् १९९३ मा पहिलोपटक सांसद निर्वाचित फुमियो जापानमा सबैभन्दा लामो समय परराष्ट्रमन्त्री बनेका थिए । उनी सन् २०१२ देखि २०१७ सम्म उक्त पद सम्हालेका थिए । परराष्ट्रमन्त्रीका रूपमा उनले सन् २०१६ मा अमेरिकी राष्ट्रपति बाराक ओबामालाई हिरोसिमाको भ्रमण गराएका थिए । ओबामाले दोस्रो विश्वयुद्धमा परमाणु बम प्रहारपछि ध्वस्त भएको हिरोसिमा भ्रमण गर्ने पहिलो बहालवाला राष्ट्रपति हुन् । राजनीतिक परिवारमा जन्मेका फुमियोका बुबा तथा हजुरबुबा पनि यसअघिका सरकार गठनमा सहभागी रहेका थिए ।
पयर्टकलाई खुल्यो थाइल्यान्ड,"बैंकक (एजेन्सी) डेढ वर्षको प्रतिबन्ध फुकुवा गर्दै थाइल्यान्डले विश्वका ६ दर्जनभन्दा बढी मुलुकका पर्यटकलाई प्रवेश अनुमति दिएको छ । थाई अधिकारीहरूका अनुसार कोभिड१९ को कम जोखिम मा रहेका ६३ देशका पर्यटकहरूलाई प्रवेश अनुमति दिएको हो । प्रवेश अनुमति पाउने देशको सूचीमा नेपालसमेत रहेको जनाइएको छ । प्रतिबन्ध खुला भएसँगै थाइल्यान्डमा दैनिक दसौं हजार पर्यटकले भ्रमण गर्ने अपेक्षा गरिएको छ । भ्रमणका लागि कोभिडविरुद्धको खोप लगाएको हुनुपर्ने र उनीहरूका लागि होटल क्वारेन्टाइन पनि हटाइएको बीबीसीले जनाएको छ । अधिकारीहरूका अनुसार थाइल्यान्ड भ्रमण गर्न चाहने पर्यटकहरूले खोप लगाएको प्रमाणपत्र र ७२ घण्टाभित्र गरिएको पीसीआर परीक्षणको नेगेटिभ रिपोर्ट देखाउनुपर्नेछ । थाइल्यान्ड प्रवेश गरेपछि भने सुरुमा अग्रिम बुकिङ गरिएको होटलमा बस्नुपर्ने र त्यहाँ कोभिड परीक्षण गरेपछि मात्र अन्यत्र जान दिइनेछ । त्यसक्रममा कोभिड पोजिटिभ देखिएमा भने क्वारेन्टाइनमा बस्नुपर्ने जनाइएको छ । थाइल्यान्डमा पछिल्लो समय दैनिक सरदर १० हजार जनामा कोभिडको संक्रमण पुष्टि हुने गरेको छ । त्यहाँका करिब ४२ प्रतिशत मानिसले खोपको पूर्ण मात्र लिइसकेका जनाइएको छ । पयर्टन क्षेत्रका अगुवाहरूले भने सरकारको पछिल्लो निर्णयलाई स्वागत गरेका छन् । यो सुरुङको अन्त्यमा मधुरो प्रकाश देखिएको जस्तै हो । हामीले दुई वर्ष कुनै काम गर्न सकेनौं, पयर्टन पथप्रदर्शक चाइयागोर्न बुन्यापाकले भने । तर आफू र अनय पथप्रर्दशकलाई भने अहिलेसम्म ग्राहक तथा पर्यटन कम्पनीले सम्पर्क नगरेका उनले जनाए । पर्यटनमा आधारित थाइल्यान्डको अर्थतन्त्र कोभिडका कारण निकै प्रभावित भएको छ । महामारीअघि थाइल्यान्डले वार्षिक ४ करोड पर्यटक भित्र्याउँथ्यो । गत वर्ष पर्यटकहरूको आवागमन ८० प्रतिशतभन्दा बढीले घटेको थियो । सन् २०१९ मा १ करोड २० लाख चिनियाँ पर्यटकले थाइल्यान्ड भ्रमण गरेका थिए । सन् २०२३ सम्म पयर्टन क्षेत्र कोभिड पूर्वको अवस्थामा पुग्ने थाइल्यान्ड सरकारको अनुमान छ । बैंककको प्रमुख पर्यटकीय क्षेत्र खावसान रोडमा व्यवसाय सञ्चालन गर्दै आएका विवान सिरीवासरीले भने आफू तत्काल पर्यटक आउने र व्यवसाय पूर्ववत् रूपमा फर्कनेमा आफू आशावादी नभएको बताइन् । पहिलेजस्तो अवस्था आएन भने के गर्ने भनेर मैले सोच्ने गर्छु, उनले भनिन्, मलाई निकै डर लागेको छ ।"
अमेरिकाद्वारा आन्तरिक मामिलामा हस्तक्षेप : चीन,"रोम (एजेन्सी) चिनियाँ राज्य परिषद्का सदस्य तथा विदेशमन्त्री वाङ यीले पछिल्ला केही वर्षयता चीन र अमेरिकाबीचको द्विपक्षीय सम्बन्धमा चौतर्फी प्रभाव परेको टिप्पणी गरेका छन् । जी२० को सम्मेलनका क्रममा इटालीको रोममा अमेरिकी विदेशमन्त्री एन्टोनी ब्लिन्केनसँगको भेटमा वाङले चीनको आन्तरिक मामिलामा अमेरिकाले बेइमानीपूर्वक हस्तक्षेप गरेको दाबी गरे ।अमेरिकी कंग्रेसले ३ सयभन्दा बढी चीनविरोधी विधेयक पेस गरेको र ९ सयभन्दा बढी चिनियाँ संस्था र व्यक्तिहरूलाई विभिन्न ढंगले एकपक्षीय प्रतिबन्धको सूचीमा समावेश गरेको वाङको भनाइ छ । जसका कारण सामान्य द्विपक्षीय सम्बन्धमा समेत गम्भीर आघात परेको उनले बताए । अमेरिकाले विश्वव्यापी रूपमा चीनलाई दबाउन विभिन्न साना र मध्यम खालका घेराहरू निर्माण गर्दै कतिपय देशलाई सोही अनुकूलको दबाब दिइरहेको वाङको दाबी छ । त्यस्ता अभ्यासहरू जनताको हितसँग मेल खाँदैनन् र दुई देशको र अन्तर्राष्ट्रिय समुदायको अपेक्षाअनुरूप पनि छैनन्, उनले भने । संयुक्त राष्ट्रसंघका महासचिवले विश्वलाई विभाजनबाट रोक्न र नयाँ शीतयुद्धबाट बचाउन बारम्बार आह्वान गर्नु महत्त्वपूर्ण रहेको र यस वर्ष चीन र अमेरिकाका राष्ट्रप्रमुखहरूबीचको दुई पटकको फोन वार्तामा निकै महत्त्वपूर्ण सहमति भएको मन्त्री वाङले बताए । दुई पक्षले वार्ता पुनः सुरु गर्नुपर्ने र टकरावबाट जोगिनुपर्ने वाङको भनाइ रहेको छ । भेटका अवसरमा वाङले अमेरिकी विदेशमन्त्री ब्लिन्केनसँग समयमै र स्पष्ट रूपमा विचार आदानप्रदान गर्न र दुई पक्षबीचको मतभेदलाई कसरी व्यवस्थापन र नियन्त्रण गर्ने, उत्पन्न हुने समस्याहरूको उचित समाधान गर्ने, समझदारी बढाउने, शंका हटाउने, गलत धारणाहरूबाट बच्न र अन्वेषण गर्ने इच्छा व्यक्त गरेका अन्तर्राष्ट्रिय सञ्चारमाध्यमले जनाएका छन् । ताइवान मुद्दा चीन र अमेरिकाबीचको सबैभन्दा संवेदनशील मुद्दा हो, वाङले भने, यदि यसलाई गलत तरिकाले बुझ्न थालियो भने यसले द्विपक्षीय सम्बन्धलाई पूर्णरूपले ध्वस्त पार्नेछ । ताइवान चीनको एक हिस्सा भएको भन्दै ऐतिहासिक अनुभव र तथ्यले यसलाई प्रमाणित गर्ने दाबी गरे । वर्तमान तनावको मुख्य कारण ताइवानका अधिकारीहरूले बारम्बार एक चीन ढाँचा तोड्ने प्रयास गर्नु नै हो, वाङले भने, ताइवानका स्वतन्त्र सेनाहरूका लागि अमेरिकी सहयोग र समर्थन पनि त्यत्तिकै दोषी छ । भेटका क्रममा मन्त्री ब्लिन्केनले अमेरिकाले एक चीन नीतिलाई निरन्तरता दिने र दुई पक्षले आपसी सम्मानको भावनामा द्विपक्षीय सम्बन्ध विकास गर्नुपर्ने कुरा दोहोर्याएका जनाइएको छ । अमेरिका चीनसँग संवाद कायम राख्न, भिन्नतालाई जिम्मेवारीपूर्वक व्यवस्थापन गर्न र टकराव वा संकटबाट बच्न इच्छुक रहेको उनको भनाइ छ । भेटका अवसरमा दुवै नेताले जलवायु परिवर्तन, ऊर्जा आपूर्ति, इरानी परमाणु समस्या, कोरियाली प्रायद्वीपको अवस्था, म्यान्मार र अफगानिस्तानमा विकसित पछिल्ला राजनीतिक घटनाक्रमलगायत महत्त्वपूर्ण विषयमा कुराकानी गरेका थिए ।"
मरिसनले ढाँटे,"रोम (एजेन्सी) फ्रान्सका राष्ट्रपति इम्यानुएल माक्रोंले पनडुब्बीसम्बन्धी रद्द गरिएको सम्झौताबारे अस्ट्रेलियाका प्रधानमन्त्री स्कट मरिसनले झूटो कुरा बोलेको आरोप लगाएका छन् ।अस्ट्रेलियाले १२ वटा पनडुब्बी निर्माण गर्ने झन्डै ३७ अर्ब डलर बराबरको सम्झौता रद्द गरेर अमेरिका र यूकेसँग नयाँ रक्षा सम्झौता ओकुस मा सहभागी भएपछि माक्रों क्रुद्ध भएका हुन् । मरिसनले भने आफूले कुनै बेइमानी नगरेको बताउँदै आएका छन् । ओकुस सम्झौताबारे गत सेप्टेम्बरमा विवाद सुरु भएपछि माक्रों र मरिसनबीच पहिलोपटक जी२० शिखर सम्मेलनमा भेट भएको हो । इटालीको रोममा आयोजित सम्मेलनका क्रममा एक पत्रकारले सोधेको प्रश्नको जवाफ दिंदै राष्ट्रपति माक्रोंले मरिसनको व्यवहारका आधारमा उनलाई पुनः विश्वास गर्नेनगर्नेबारे निर्णय लिने बताए । उनी के गर्छन् त्यो हामी हेर्नेछौं, माक्रोंले भने, तपाईंको देशप्रति मेरो ठूलो सम्मान छ । तपाईंका देशका जनताप्रति मेरो सम्मान र मित्रता छ । म के भन्छु भने हामी सत्यनिष्ठ भएर त्यही मूल्यमान्यताअनुरूप चल्नुपर्छ । अस्ट्रेलियाको कदमप्रति फ्रान्सका विदेशमन्त्रीले पिठ्युँमा छुरा हानेको प्रतिक्रिया दिएका बीबीसीले जनाएको छ । ओकुसमा सम्झौताको विरोधमा फ्रान्सले केही समय अस्ट्रेलिया र अमेरिकाका लागि आफ्ना राजदूतसमेत फिर्ता पनि बोलाएको थियो । माक्रोंको टिप्पणीपछि बोल्दै मरिसनले आफूले झूटो नबोलेको बताए । बरु परम्परागत पनडुब्बी अस्ट्रेलियाको प्रतिरक्षाका लागि अपर्याप्त भएको कुरा आफूले राष्ट्रपति माक्रोंलाई बताएको उनले स्पष्टीकरण दिए । मरिसनले दुई देशबीच आपसी विश्वास र सम्बन्ध फेरि स्थापित गर्ने प्रयास सुरु भइसकेको दाबी गरे । ओकुस सम्झौतापछि अमेरिकी राष्ट्रपति जो बाइडनले पनि शुक्रबार माक्रोंसँग पहिलो पटक भेट गरेका थिए ।"
धान काटेपछि बल्ल पाए खेल्न,"राप्ती सोनारी गाउँपालिका३ की मनमाया चौधरीले भलिबलमा प्रतियोगी बन्न घरका थुप्रै सर्त मान्नुपर्यो । उनलाई जसरी पनि प्रतियोगिता खेल्नु थियो । पालिकास्तरीय महिला भलिबल प्रतियोगितामा तेस्रो स्थान हात पारेपछि खुसी देखिएकी उनले भनिन्, धान काटेर खेल्न आएकी थिएँ । खेतमा पानीले निथ्रुक्कै भिजेको धान उनले खेल्न आउनु दुई दिनअघिसम्म बोकेकी थिइन् । धान नकाटी उनलाई आमाबुबाले खेल्न नपठाउने सर्त राखेका थिए । खेलको लागि हरेक चुनौती मोल्न तयार १६ वर्षीया मनमायाले रातदिन नभनी धान काटेर सिध्याइन् । कक्षा ११ मा पढ्ने उनलाई खेलका लागि अभ्यास गर्न एक साता समय थियो । दुई दिनमा खेतालासँग बरोबर काम गरेर खेतको धान बोकिन् । धान काटेर भ्याएपछि आमाबुबा बल्ल खुसी भएर खेल्न पठाउनुभयो, मनमायाले सुनाइन्, हामी गाउँका केटाकेटी घरधन्दा नगरी कहीँ जान पाइँदैन ।परमिता थारू राप्तीसोनारीकी टिम कप्तान हुन् । सरस्वती माविमा पढ्ने उनले खेलबारे अभिभावकलाई बुझाउन नसक्दा सहजै खेल्न नपाइने गुनासो पोखिन् । स्कुलमा पढ्ने कि खेल्ने ? उनको चिन्ताको विषय यही हुन्छ । हाफ छुट्टीमा अतिरिक्त क्रियाकलापको रूपमा खेलकुद खेल्ने समय हो । तर, उनी त्यो समय पनि घर पुगेर गोठालो गरी स्कुल फर्किनुपर्छ । स्कुलमा बल खेल्ने त रहर हुन्छ, तर घरधन्दा गर्न जानुपर्छ, उनी गुनासो पोखिन्, दाइहरूले भने मज्जाले खेल्न पाउनुहुन्छ ।प्रशिक्षण राम्रो नभएको हुँदा राप्तीसोनारी टिमलाई उपाधि जित्ने कुनै पनि पूर्वानुमान थिएन । यद्यपि इच्छाशक्तिले गर्दा उनीहरू तेस्रो स्थानसम्म आउनुमा गर्व गर्छन् । घरकै कामधन्दाले खेल्न फुर्सद हुँदैन । काम गर्ने कि अभ्यास गर्ने गाउँघरमा त्यस्तै हो । धान काटेर ओसाइकेलाइ गरेर भ्याएपछि बल्ल खेल्न नेपालगन्ज आउनु पाएको राप्तीसोनारीकी सम्झना थारु बताउँछिन् । कक्षा १२ मा पढ्ने सम्झना स्पाइकर हुन् । खेल्न औधी रहर भए पनि परिवारलाई मनाउन नसक्दा कतिपय खेल घुमाउनुपरेको उनले सुनाइन् । यसरी प्रतियोगितामा आउँदा धेरै कुरा सिकिन्छ । उनले भनिन्, हार जितभन्दा पनि यो प्रशिक्षणका लागि एउटा अवसर हो । राप्तीसोनारी र बैजनाथ गाउँपालिकाबीचको रोचक खेलमा आफ्नै लयमा राप्तीसोनारीले जित पाएको थियो । बाँकेमा पहिलो पटक आयोजित पालिकास्तरीत महिला भलिबलको तेस्रो उपाधिका लागि भएको खेलमा उत्कृष्ट सेटरको अभावमा राप्तीसोनारीले तेस्रो स्थान हात पारेको थियो ।अनिता चौधरी पनि हतारहतार धान काटेर नेपालगन्ज खेल्न आइपुगेकी हुन् । केही धान पानीले बगाएपछि उनलाई धान काट्न धेरै दिन लागेन । धन्न, धान काट्न धेरै दिन लागेन, उनले भनिन्, दुई वर्ष भयो कुनै प्रतियोगिता भएका छैनन्, घरका मान्छे खेलेर के हुन्छ भन्दै नेपालगन्ज आउन दिन खोज्दैनन् ।राप्तीसोनारी गाउँपालिकाका किशोरीहरूको आफ्नै प्रयासमा राम्रो भएको प्रशिक्षक पतिराम थारूले बताए । गाउँघरमा खेल संस्कृति बुझाउन सजिलो छैन, किशोरीकै भरमा घरधन्दा चल्छ । त्यसैले उनीहरूले प्रशिक्षणमा समय दिन पाउँदैनन्, उनले भने । ९ जनाको महिला भलिबल टिम तयार गर्न प्रशिक्षक पतिरामलाई झन्डै तीन वर्ष मिहिनेत गर्नुपरेको थियो । कतिपय त बिहे हुन्छ, परिवारको दबाबमा आएपछि बीचैमा खेल्न छाड्छन्, त्यसले गर्दा टिम पुग्न जहिल्यै चुनौती हुने थारु सुनाउँछन् । खेलाडी उत्पादन गर्न त्यति सजिलो छैन । समय र लगानी उत्तिकै आवश्यक पर्छ । त्यसैले गाउँपालिकाले यो वर्ष १० लाख रुपैयाँ खेलकुदलाई बजेट छुट्याएको छ । वडा ३ ले तीन लाखबराबरको खेल सामग्री उपलब्ध गराएको छ । गाउँपालिका यसपालि तिहारको अवसरमा बिनौनामा खुला महिला तथा पुरुष भलिबल प्रतियोगिता गर्ने तयारीमा छ । राप्तीसोनारीको जस्तो खेलकुदमा लगानी गर्ने पालिका कमै छन् । स्थानीय सरकारले खेल संरचनामा जोड दिए पनि खेलाडी उत्पादनमा खासै जिम्मेवारी महसुस गरेको देखिँदैन ।नेपालगन्ज उपमहानगरपालिकाजस्तो आर्थिक रूपले सबल स्थानीय तहले पनि आफ्नै पहलमा खेलाडी उत्पादन गर्न सकेको छैन । पालिकास्तरीय प्रतियोगितामा आफ्नै पालिकाका खेलाडीको टिम नभएपछि कोहलपुरका खेलाडीलाई ल्याएर सहभागिता जनाएको थियो । तर, बाँकका नरैनापुर र डुडुवाजस्ता विकट गाउँपालिका भने आफ्नै स्थानीय टिम बनाएर प्रतियोगितामा सहभागी भए । जिल्ला खेलकुद विकास समितिकी उपाध्यक्ष कृष्णा पाठकले महिला भलिबल प्रतियोगिताको पहिलोपल्ट भएकाले तुरुन्तै टिम जुटाउन गाह्रो भएको स्विकारिन् । महिला खेलाडी मैदानमा ल्याउनै गाह्रो, ल्याएपछि टिकाउन झनै गाह्रो छ, उनले सुनाइन् ।"
सोसिडाड शीर्षस्थानमै,मिलानको जितज्लाटन इब्राहिमोभिचले करिअरको ४ सय खेल पूरा गर्दा एसी मिलानले एएस रोमामाथि २१ गोलको संघर्षपूर्ण जित दर्ता गरेको छ । दोस्रो गोल पेनाल्टीमा सम्भव भएको थियो । सिरी ए मा सुरुआती ११ खेलमा अविजित बनेको एसी मिलानले शीर्षस्थानको नेपोलीसँग अंक बराबर गरेको छ । गोलअन्तरमा पछि परेका कारण तालिकामा दोस्रो स्थानमा छ ।४० वर्षीय इब्राहिमोभिचले २५ औं मिनेटमा फ्रिकिकमार्फत सुरुआती गोल गरे । ५७ औं मिनेटमा फ्रान्क केस्सेले पेनाल्टीमार्फत अग्रता दोब्बर पारे । रोमाका स्वडेले रोजर इवानेजलाई बक्सभित्र फाउल गरेपछि मिलानले पेनाल्टी पाएको थियो । दुई गोलको अग्रता लिएको ९ मिनेटपछि मिलान १० खेलाडीमा समेटियो । थिओ हर्नान्डेज दोस्रो पहेँलो कार्ड पाउँदै मैदान बाहिरिए । खेलको इन्ज्युरी समयमा स्टेफल एल सारावेले रोमाबाट एक गोल फर्काए पनि मिलानसँग अंक खोस्न असफल रहे । नेपोलीले सालर्निटानामाथि १० को संघर्षपूर्ण जित निकाल्दै लिगमा अपराजित यात्रा कायमै राखेको थियो । नेपोलीले १० जित पाएको छ ।
स्पर्सद्वारा नुनो बर्खास्त,"लन्डन (एएफपी) टोटेनहमले सोमबार व्यवस्थापक नुनो स्पिरितो सान्तोलाई बर्खास्त गरेको घोषणा गरेको छ । चार महिनाअघि नियुक्त गरिएका उनलाई प्रिमियर लिगका १० खेलमा ५ हारपछि बर्खास्त गरिएको हो ।म्यानजचेस्टर युनाइटेडको हातबाट शनिबार ३० ले पराजित खेलमा स्पर्सले लाजमर्दो प्रदर्शन गरेको थियो । उक्त खेलमा समर्थकले उल्भसका पूर्वप्रशिक्षक नुनोको विरोध गर्दै भनेका थिए, तिमीले के गरिरहेका छौं भन्ने तिमीलाई नै थाहा छैन । स्पर्सका अध्यक्ष डानियल लेभी र फुटबल निर्देशक फाबियो पाराटिसीले आइतबार छलफल गरेपछि नुनोलाई बर्खास्त गर्ने निर्णय गरिएको हो । नुनोसँगै उनका सहकर्मी (कोचिङ स्टाफ) लाई पनि हटाइएको छ ।प्रिमियर लिगमा टोटेनहमले पछिल्ला ७ खेलमध्ये ५ मा हार बेहोरेको थियो । शीर्षस्थानको चेल्सीभन्दा १० अंक पछाडि परेको टोटेनहम आठौं स्थानमा छ । ४७ वर्षीय नुनोलाई लन्डन क्लबले जोसे मोउरिन्होलाई बर्खास्त गरेपछि जुन ३० मा क्लबमा भित्र्याएको थियो । मोउरिन्होलाई अप्रिलमा बर्खास्त गरिएको थियो । त्यसपछि स्पर्सकै पूर्वव्यवस्थापक माउरिसियो पोचेटिनो, एन्टोनियो कोन्टे, पाउलो फोन्सेका र गेनारो गटुसोको नाम जोडिए पनि टोटेनहमले भ्यालेन्सिया र पोर्टोका पूर्वप्रशिक्षक नुनोलाई ल्याएको थियो ।उनले सम्हालेयता टोटेनहमले १७ खेल खेल्यो । त्यसमा ७ हार बेहोर्यो । उनको टिमले युनाइटेडविरुद्ध पोस्टमा एउटा प्रहार पनि गर्न सकेन । त्यसमा इंग्ल्यान्डका कप्तान ह्यारी केन पनि गुपचुपजस्तै थिए । तेस्रोपल्ट गोल्डेन बुट गत सिजन जितेका केन लिग च्याम्पियन म्यानेचस्टर सिटीमा स्थानान्तरणका लागि अस्वीकृत भएका थिए । उनले यो सिजन एक गोलमात्रै गरेका छन् ।"
विदुर र विमल विजेता,"काठमाडौं (कास) विदुर विष्टले गणेशमान सिंह राष्ट्रिय टेनिस प्रतियोगिताको पुरुष ६५ वर्षमाथि विजेता बनेका छन् । विदुरले सोमबार फाइनलमा ज्ञानेन्द्र ताम्राकारलाई ४०, १४, ११९ ले पराजित गरेका थिए ।गणेशमान सिंह फाउन्डेसनले नेपाल टेनिस संघको सहकार्यमा आयोजना गरेको प्रतिस्पर्धाको पुरुष एकलतर्फ ऋतिक राणा र आरभ सम्राट हाडा फाइनल पुगेका छन् । ऋतिकले अकि जुवेन राउतलाई ६२, २६, ६३ ले र आरभले निशान श्रेष्ठलाई ६१, ६२ ले पराजित गरे । महिला एकलतर्फ प्रेरणा र सलोनी फाइनल पुगेका छन् । प्रेरणाले रयना शाहलाई ६१, ६३ र सलोनीले अभिलाषा विष्टलाई ६१, ६० ले हराएका थिए । ५५ वर्षमाथि विमलकुमार गुरुङले भेट्रान खेलाडी कमल थापालाई ६४, ६३ ले पराजित गर्दै उपाधि उचाले । ३५ वर्षमाथि कमलबहादुर भण्डारीले सीमान्त गुरुङलाई ६३, ६४ ले सेटमा हराएर उपाधि जिते । जुनियरतर्फ यू१० छात्रातर्फ सिभाली गुरुङले आयुशा जिसीलाई ६१, ६० ले हराइन् । यू१४ तर्फ सुनिरा थापाले आध्या पौडेललाई ६३, ६२ ले पराजित गर्दै उपाधि उचालिन् । सुनिरा थापाले युगलतर्फ पनि सफलता पाइन् । उनले प्रशंसा मोक्तानसंग मिलेर आध्या र समृद्धि महर्जनको जोडीलाई ७५, ७६ ले हराएकी थिइन् । यू१४ युगलतर्फ आयुष्मान घले र सक्षमविक्रम शाहको जोडीले दर्शिल श्रेष्ठ र श्रीजन भट्टराईको जोडीलाई ६२, ६१ ले पराजित गर्यो । महिला युगलतर्फ इरा राउत र अभिलाषा विष्टको जोडीले प्रेरणा कोइराला र सलोनी तामाङको जोडीलाई ५७, ६४, ७५ ले हराएर उपाधि जिते ।"
फुटबलका गुनी साथी,"सायद नेपाली फुटबल बैगुनी भएको छ । त्यसैले उसले होल्गर ओभरम्यानको निधनमा ढंगले दुःख व्यक्त पनि जानेन । अहिलेको पुस्ताका फुटबल खेलाडी, पदाधिकारीदेखि पत्रकारसम्म पनि यी ओभरम्यान को भन्ने हुनसक्छ । तर, यी तिनै व्यक्ति हुन्, जसले नेपाली फुटबलमा पहिलोपल्ट ग्राटरुट फुटबलको अवधारणा लागू गरेका थिए । अझ उनी त्यस्ता प्रशिक्षक थिए भन्दा हुन्छ, जसले नेपाली फुटबलको एक पुस्ता नै हुर्काए, बढाए र खेलाए ।एक दशक जति त उनैबाट उत्पादित खेलाडीले नेपाली फुटबलमा राज गरेका थिए । जतिबेला उनले जर्मनीको फ्रान्कफर्टमा मृत्यु आत्ससात् गरे, त्यसको समाचार नेपाल आइपुग्न पनि दुई दिन जति लाग्यो । जतिखेर त्यो समाचार काठमाडौं आइपुग्यो, त्यो लगभग गुमनाम जस्तै रह्यो । सन् ८० को दशकदेखि सुरु नेपालको अन्तर्राष्ट्रिय फुटबलमा जर्मनीका प्रशिक्षकहरूको एउटा लामो विरासत छ, सुरुआती समयमा ।त्यो विरासत लगभग ओभरम्यानमा आएर टुंगिन्छ । जहाँ रुडी गुटेनडफले नेपालमा आधुनिक फुटबलको जग बसाले, त्यहीं ओभरम्यानले नेपाली फुटबलमा पहिलोपल्ट ग्राटरुट फुटबलको सोच ल्याएर अगाडि बढाए । नेपाली फुटबलमा एकेडेमीको सोच बसेको थिएन । तर त्यसको कहीं न कहीं बिउ छर्ने काम उनले नै गरेका थिए । सन् ९० को दशकमा उनी पहिलोपल्ट नेपाल आएका थिए । त्यसपछि उनी केही वर्ष नेपाली फुटबलमा लगातार छाए ।स्थिति कस्तोसम्म बनेको थियो भने लाग्थ्यो, त्यो समय नेपाली फुटबल कसैले एक्लै हाँकेका थिए । ती यिनै ओभरम्यान थिए । अग्ला र त्यसलाई सुहाउँदो मोटो शरीरका धनी ओभरम्यानको सबैभन्दा ठूलो विशेषता थियो, उनको मीठो मुस्कान । त्यही मुस्कानको मदतमा उनी सबैजसोको मन जित्न सफल हुन्थे । उनले नेपाललगायत धेरै देशमा काम गरे । तर उनको मनमा कतै कुनै देश थियो भने त्यो नेपाल थियो । उनी यस्तै भनिरहन्थे ।उनी सन् १९९० तिर नेपाल आए । १९९५ सम्म यतै रहे । यसबीच उनको भूमिका प्राविधिक निर्देशकका रूपमा थियो । उनले धेरै केही खासखास प्रतियोगितामा नेपाली टिम तयार पारे । तर, कतै पनि औपचारिक रूपमा उनको नाम प्रशिक्षकमा रहेन । उनी सुरुमा नेपाल आएका बेला नेपाली फुटबलमा केही दर्जन खेलाडी थिए । तिनैले राष्ट्रिय टिमदेखि घरेलु फुटबल धानेका थिए । त्यसैले यो घेरालाई ठूलो बनाउन उनले धेरै काम गरे ।सन् १९९१ मा श्रीलंकामा भएको दक्षिण एसियाली खेलकुदमा सहभागी टिममा उनी पहिलोपल्ट आबद्ध भए । त्यसको दुई वर्षपछि पाकिस्तानमा भएको सार्क गोल्डकपमा सहभागी टिममा पनि उनी सामेल थिए । सन् १९९३ को दक्षिण एसियाली खेलकुदमा फुटबलतर्फ नेपालको प्रदर्शन ऐतिहासिक रह्यो । नेपालले स्वर्ण नै जित्यो । अहिलेसम्म त्यसलाई नेपाली फुटबलको सबैभन्दा ठूलो उपलब्धिमध्ये एक मानिन्छ । यो टिमको निर्माण र यसले तय गरेको यात्रामा ओभरम्यानको ठूलो योगदान रह्यो ।यता, खेलाडीका रूपमा उपेन्द्रमान सिंह र हरि खड्काको उदयमा उनको ठूलै भूमिका रह्यो । ओभरम्यानले एक दर्जनभन्दा बढी खेलाडीलाई जर्मनी लगेर प्रशिक्षण दिलाए । उनले सुरुमा आरएनएसीको टिम लगेका थिए । पछि यू१८ टिमलाई लगे । अब त्यस टिममा समावेश खेलाडीको सूची बनाउँदा लामै हुन्छ । त्यसमा उपेन्द्रमान र हरि त भइहाल्यो । हरि पछिमात्र जर्मनी गएका थिए । त्यसपछि सूचीमा पर्ने बालगोपाल महर्जन, हरिओम श्रेष्ठ, राजन नेपाली, प्रकाश वैद्य, सुनील तुलाधर, राजु पुलामी, ज्ञानु पुलामी र अर्जुन लामा हुन् ।यस्तै जयकृष्ण श्रेष्ठ, सौगेश श्रेष्ठ, चेतनारायण श्रेष्ठ, सर्वज्ञ मानन्धर, शैलेज जोशी, देवु लामा, रविन थापा, लक्ष्मण श्रेष्ठ र लेखनाथ । यी खेलाडीको नामले नै देखाउँदैन र ओभरम्यानले नेपाली फुटबललाई दिएको योगदान ? सन् १९९५ यता उनी नेपालबाट भौगोलिक रूपमा टाढिए । तर, भावनात्मक रूपमा कहिल्यै टाढिएनन् । उनी बरोबर नेपाल आइरहे र नेपाली फुटबललाई कुनै न कुनै रूपमा सहयोग गरिरहे । सन् १९३८ मा जन्मेका ८५ वर्षीय ओभरम्यानलाई केही दिनयता सञ्चो थिए् ।उनी कोभिड१९ बाट संक्रमित भएका थिए । यसबाट उनी लगभग मुक्त भएर निको पनि भइसकेका थिए । तर शुक्रबार उनको फेरि स्वास्थ्य स्थिति जटिल भएको थियो । यसैक्रममा उनको निधन भयो । उनले हुर्काए र बढाएका नेपाली खेलाडीमध्ये राजीव नेपाली उनको सबैभन्दा नजिक थिए । उनैले पहिलोपल्ट थाहा पाए, आफ्नो प्रशिक्षकको निधनबारे । पछिल्लो केही दिनयता उनी ओभरम्यानसँग सम्पर्कमा थिएनन्, राजीवको मनमा चिसो छिरेको थियो ।उनलाई लागेको रहेछ, सायद केही नराम्रो भएको हुनुपर्छ । पछि ओभरम्यानकी पत्नी बारबरासँग कुरा गर्दामात्र उनले ओभरम्यानको निधनबारे थाहा पाए । उनी स्तब्ध बने । यो त एउटा उदाहरण थियो, ओभरम्यान आफ्ना खेलाडीको मनमा कति धेरै जोडिएका थिए । नेपाली फुटबलले बिर्सन चाहेर पनि बिर्सन सकिने पात्र होइनन् उनी । खासमा उनी नेपालले पाएका सबैभन्दा गुनी फुटबलका साथी थिए, जसलाई अहिले गुमाउनुपरेको छ । यतिबेला अलविदा ओभरम्यान भन्नुपरे पनि नेपाली फुटबलले उनलाई पक्कै बिर्सने छैन ।"

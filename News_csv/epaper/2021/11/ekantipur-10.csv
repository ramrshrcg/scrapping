शीर्षक,विवरण
जबरा एक्लै अघि बढ्दा झन् उल्झन,"उहाँ झन् एक्लिनुभएको छ । बार र अरू न्यायाधीशसँग दूरी बढ्ने, प्रधानन्यायाधीशको घेरा साँघुरो हुने र उहाँको बहिर्गमन सहज हुने देखिन्छ, उनले भने । सहकर्मी सबै न्यायाधीशले नेतृत्वमाथि प्रश्न उठाउँदै कात्तिक ८ देखि इजलास बहिष्कार गर्दै आएका छन् । सुरुमा सबै इजलास बहिष्कार गरेका न्यायाधीशहरूले केही दिन बन्दीप्रत्यक्षीकरणका मुद्दाको मात्रै सुनुवाइ गरेका थिए । प्रधानन्यायाधीश जबराले तीन न्यायाधीशहरू सिन्हा, मल्ल र शर्मासँग गरेको प्रतिबद्धताविपरीत उनले पटकपटक एकल र संयुक्त इजलास राखेका छन् । उनले एकल इजलासबाट मुद्दाको सुनुवाइ गरे पनि संयुक्त इजलासमा जबरासँग अरू न्यायाधीश बस्न मानेका छैनन् ।सोमबार प्रधानन्यायाधीश र न्यायाधीश कुमार चुडालको संयुक्त इजलास थियो । चुडालले एकल इजलासमा बन्दीप्रत्यक्षीकरण मुद्दाको सुनुवाइ गरे पनि जबरासँगको इजलासमा भने बसेनन् । आफ्नो र चुडालको संयुक्त इजलास कात्तिक १४ मा पनि जबराले राखेका थिए । त्यो दिन पनि इजलासमा चुडाल गएनन् । मंगलबार एउटा मात्रै बन्दीप्रत्यक्षीकरणको मुद्दा थियो । न्यायाधीशद्वय तेजबहादुर केसी र मनोजकुमार शर्माको इजलासमा पेसी तोकिएको मुद्दाको सुनुवाइ भएको थियो । उनीहरूले अरू मुद्दा भने हेरेनन् ।विवादको सुरुवाती चरणतिर कात्तिक ११ मा जबराले आफ्नो इजलास तोकेका थिए । त्यो दिन उनी आफैं इजलासमा बस्न भ्याएनन् । त्यसको अघिल्लो दिन प्रधानन्यायाधीशले संवैधानिक इजलास तोकेका थिए । जसमा रहेका न्यायाधीशहरू दीपककुमार कार्की, मीरा खड्का, हरिकृष्ण कार्की र विश्वम्भरप्रसाद श्रेष्ठ इजलासमा बस्न मानेनन् । बरु उनीहरू सामूहिक रूपमा बसेर कसरी अगाडि बढ्ने भन्ने छलफलमा जुटे । सबै सुनुवाइ ठप्प भएका बेला तीन न्यायाधीश सिन्हा, मल्ल र शर्माले बन्दीप्रत्यक्षीकरणका मुद्दा हेर्ने वातावरण बनाउन भूमिका खेलेका थिए । प्रधानन्यायाधीश जबराको राजीनामा नआएसम्म हातमा कालोपट्टी बाँधेर सर्वोच्च अदालतको प्रांगणमा विरोध गर्ने निर्णय गरेको नेपाल बारले आन्दोलनलाई काठमाडौं उपत्यकाबाहिरका अदालतमा पनि विस्तार गर्ने निर्णय गरेको छ । बारका अध्यक्ष वरिष्ठ अधिवक्ता चण्डेश्वर श्रेष्ठले प्रधानन्यायाधीशलाई बिचौलियाको नाइके सम्मको आरोप लगाएका छन् । उनले नेपाल बारको प्रांगणमा आयोजित विरोध कार्यक्रममा मंगलबार भने, न्यायपालिकाको धरोहर उच्च राख्नका लागि आन्दोलन जारी छ । उहाँको इजलासबाट न्याय पाउन सक्दैनौं । प्रधानन्यायाधीश जबरा बिचौलियाका नाइके हुन्, उनीबाट न्याय पाउन सकिँदैन । प्रधानन्यायाधीश जबराले भने बार र न्यायाधीशहरूले भन्दैमा राजीनामा नदिने बताएका छन् । प्रधानन्यायाधीशले राजीनामा गर्नुपर्दैन भन्दै विभिन्न कार्यक्रम गर्दै आएका कानुन व्यवसायीको कानुन व्यवसायी हकहित संरक्षण तथा शुद्धीकरण अभियान को ज्ञापनपत्र बुझ्ने क्रममा मंगलबार प्रधानन्यायाधीश जबराले संविधानबमोजिम आएको र संविधानको व्यवस्थाबमोजिम नै अदालतबाट बहिर्गमन हुने बताएका थिए । अभियानका संयोजक अधिवक्ता शिव अर्यालले जबराको अडान उल्लेख गर्दै भने, नेपालको संविधान र न्याय प्रशासन ऐनमा जुन अधिकार छ त्यो प्रयोग गरेर बेन्च सञ्चालन गर्ने भन्नुभएको छ । न्यायपालिकामा संकट आएको कुराप्रति जानकार रहेको उहाँको भनाइ थियो । जारी विवादका विषयमा न्यायाधीशहरूसँग छलफलसमेत नगरी प्रधानन्यायाधीश जबरा अघि बढ्दा न्याय सेवाका उपभोक्ता प्रभावित भएका छन् । यो विवाद बढ्दै गर्दा उच्च र जिल्ला अदालतसम्मको सेवा प्रभावित हुने देखिएको छ ।"
दृष्टिविहीनलाई देख्दैन सिंहदरबार,"त्यसैले २०७२ सालमा उनले तत्कालीन पर्यटनमन्त्री कृपाशुर शेर्पालाई भेटे । मन्त्रीले उनको माग सुने, सुनुवाइ गरेनन् । शेर्पापछि आनन्द पोखरेल र जीवनबहादुर शाही पर्यटन मन्त्रालयमा आए । बायोडाटा सहित उनले ती मन्त्रीहरूसमक्ष पनि निवेदन चढाए । पछि उनले केपी शर्मा ओलीलाई बालकोटमा र शेरबहादुर देउवालाई बूढानीलकण्ठ पुगेर भेटे, उद्देश्य उही थियो गुजारा चल्ने जागिर । ओलीले राजेश (बज्राचार्य) भन्ने पीएलाई मेरो फोन नम्बर टिपाएका थिए, मंगलबार सानोठिमी डेरामा भेटिएका कपिलले कान्तिपुरसँग भने, देउवाले विचार गरौंला भनेका थिए । तर, कतैबाट केही जवाफ आएन । फेरि भेट्न पहुँच भएन ।मन्त्री, प्रधानमन्त्री र पूर्वप्रधानमन्त्रीलाई भेट्न उनी सिंहदरबार धाउन थालेको आठ वर्ष भयो, त्यही निरन्तरतामा उनी पयर्टनमन्त्री आलेको सचिवालय पुगेका थिए । विगतका आश्वासन खेर गए पनि यसपालि उनी बढी आशावादी छन् । किनकि पर्यटन मन्त्रालयमा आफ्नै जिल्लाका सांसद पुगेका छन् ।संक्षिप्त संवादपछि कपिलसँग फोन नम्बर आदानप्रदान भएको थियो । सञ्चारकर्मी भएको थाहा पाएपछि आफ्नो गुनासो सुनाइदिन सक्छ भनेर होला, उनले बारम्बार फोन गर्न थाले । उता सिंहदरबारस्थित मन्त्रीको सचिवालयबाट उनले कुनै ठोस जवाफ पाएका थिएनन् । पटकपटकको संवादपछि मंगलबार सानोठिमीस्थित उनकै डेरामा भेट भयो । कपिललाई सुनाउन मसँग खास खबर केही थिएन, उनीसँग भने दुःखैदुःखको फेहरिस्त थियो । सानोठिमी क्याम्पस पछाडि दाहाल गाउँका विष्णु दाहालको घरको भुइँतलामा ८ वर्षदेखि बसिरहेका कपिल सुरुका वर्ष १५ सय भाडा तिरेर एक्लै बस्थे । एक गैरसरकारी संस्थाको सीपमूलक तालिममा खोटाङ राजापानीकी एक युवतीसँग भयो । प्रेमपछि २०७१ असारमा उनीहरूले बिहे गरे । तर २०७६ कात्तिक २५ देखि श्रीमतीले उनलाई छाडिन् । उनकी दिदीको मृत्यु भएछ, त्यसैले भिनाजुसँग बिहे गरिछन् । दृष्टिविहीन र दलितसँग जीवन गुजार्न उनलाई पनि गाह्रो भयो होला, उनी भन्छन्, तर, म एक्लो छैन, सात वर्षको छोरा प्रसिद्ध मसँग छ ।उनकी श्रीमती सिलाइकटाइ गर्थिन्, कपिल धुप बेचेर दिनमा २४ सय जोगाउँथे । तर, कोरोना र लकडाउनका कारण जीवन कोठामै बन्धक भयो । त्यसपछि उनको व्यापार चौपट र जीवन अँध्यारो भयो । छोरा हुर्काउन उनलाई गाह्रो थियो । साथ जुटाउन उनले गत वर्ष आफ्नै जिल्लाकी दीपाश्री पार्कीसँग दोस्रो बिहे गरे । उनीबाट पनि तीन महिनाअघि छोरा जन्मिएको छ । तीनतले घरको भुइँतलाको अँध्यारो कोठा चिसो छ । शिशु छोरा बिरामी भइरहन्छ । महिनाको २५ सय रुपैयाँमा योभन्दा राम्रो कोठा पाउन पनि गाह्रो छ, उनी भन्छन्, पानी तताउन बिजुली वा ग्यास खर्च गर्न सकिँदैन, इनारको पानी नतताई पिउँछौं ।घर बाहिर चौरमा गफ गरिरहँदा चिसोको स्याठ चल्दै गएपछि तीन महिनाको छोरा रोयो । तर, यो शिशुले लगाएको कपडा पनि सरकारी अस्पतालले सित्तैमा दिएको सुनाए । जन्मिनेबित्तिकै ७ घण्टा एनआईसीयूमा राखेर जगाएकाले शिशु बिरामी पनि भइरहने रहेछ ।सम्झौता गर्दा पनि गुजारा चलेको छैन । २०७६ मंसिरदेखि भाडा बुझाएका छैनन् । करिब दुई वर्षको भाडा बक्यौता ६० हजार पुगेको छ । दसैंमा घरबेटीबाले लामै भयो, धेरथोर जे छ देऊ भनेका थिए, कपिलले भने, अहिले छैन भए दिइहाल्थे नि भनेपछि उहाँले मान्नुभयो । घरभाडा मात्र होइन, छोराको स्कुलको फी पनि तीन वर्षदेखि बक्यौता छ । फी तिर्न नसकेपछि छोरा स्कुल जान छाडेका छन्, बक्यौता माग्न स्कुलबाट फोन आउन भने छाडेको छैन । छोरा नगदेशको स्मल किड्स एकेडेमीमा पढ्छ । छुट दिएर ४५ हजार बाँकी छ, उनी भन्छन्, पहिले एकाउन्टेन्टले फोन गर्नुहुन्थ्यो, आजभोलि प्रिन्सिपलले पनि फोन गरिरहनुहुन्छ । फिस तिर्न नसकेकाले छोरालाई स्कुल पठाउन सकेको छैन ।कपिलको डेराअगाडि खुला ठाउँमा हामी हिँड्दै संवाद गरिरहँदा स्मल किड्स एकेडेमीको भ्यान टोलमा आइपुग्यो । गुडिरहेको भ्यानबाट बालबालिकाहरूले प्रसिद्धलाई डाके । भ्यानको झ्यालबाट सिस्टरले प्रसिद्ध, तिमी स्कुल किन नआको ? भनेर सोध्दै थिइन् । प्रसिद्ध भने लाजले बाबुको शरीरले छेलिए ।केहीबेरमा ठेलामा जाडोको कपडा बिक्री गर्दै एक व्यापारी आए । छोराले टोपी किनिदिन ढिपी कसे । तर, बाबुले सामसुम पारे । केहीबेरपछि चटपटे बेच्दै अर्का व्यापारी आए । यसपालि भने प्रसिद्धलाई उनीहरूले मनाउन सकेनन् । छोरा र पत्नी ठेलातर्फ गएको मौकामा कपिलले बिस्तारै भने, म हरेक रात ट्वाइलेटमा गएर रुन्छु । उनीहरूका अगाडि म विवश छु । काम पाए काठमाडौं बाहिर पनि जान तयार छु । टेलिफोन अपरेटर हुने उनको ठूलो धोको छ, तर काम जे पाए पनि गर्न उनी तयार छन् । श्रीमती र छोराले पाएको दुःख सम्झँदै उनले यो पनि भने, दसैंमा एक दिन एक सय रुपैयाँको कुखुराको मासु ल्याएर खुवाएँ । तिहारमा पनि सय रुपैयाँकै मासु ल्याइदिएँ । योभन्दा बढी के गर्न सक्थें र ?कपिलको साहित्यिक नाम हो विरही । विरह लाग्दा लोकगायक राजु परियार अनि देउडामा भुवन दाहाल, भोजराज भट्ट, अन्तराम बिष्टका गीत सुन्छन् । कोठामा टीभी छैन । टीभीको सपना पनि छैन । समाचार र गीत सुन्न यही मोबाइल काफी छ, खुइलिएको मोबाइल देखाउँदै उनले भने । एकदमै कम बोल्ने उनकी पत्नी दीपाश्रीले छुट्टिने बेलामा काम पाए मै पनि गर्थें, कतै भए विचार गरिदिनुहोला मात्रै भनेर मलिन अनुहार बनाइन् । कोठाको कुनामा दीपाश्रीले हालै लक्ष्मीपूजा गरेको देखियो । समाजले दिने सद्भाव र ठूलाबडा ले दिने सहानुभूति पक्कै पर्याप्त हुँदैन, अपांगता भएका नागरिकको अधिकार रक्षा गर्न राज्यले नीति बनाए मात्र कपिल र दीपाश्रीको परिवारमा लक्ष्मी ले प्रवेश पाउनेछन् ।"
किन बनाइयो राजनीतिक समिति ?,"चुनाव गराउने जिम्मेवारीमा रहेको निर्वाचन आयोगलाई न्यूनतम एक सय बीस दिन दिनुपर्ने भएकाले पनि राजनीतिक दलहरूबीच पहिला कुन तहको निर्वाचन गराउने भन्ने प्रस्ट दृष्टिकोण बनाउनुपर्ने दबाब छ । माओवादीको मुख्य सरोकार कांग्रेससँग गठबन्धन बनाएर निर्वाचनमा जान सकिन्छ कि सकिँदैन भन्ने छ । निर्वाचनमा गठबन्धन निर्माण हुने सुनिश्चित हुन सके स्थानीय तहअघि प्रतिनिधिसभा निर्वाचनमा जान माओवादी अध्यक्ष दाहाल र एकीकृत समाजवादीका अध्यक्ष नेपाल तयार हुने संकेत पाएपछि नै देउवा समिति बनाउन सकारात्मक रहेका नेताहरू बताउँछन् । त्यसअघि दाहालले राखेको प्रस्तावमा देउवा सशंकित थिए । दाहालले आफ्नो नेतृत्वमा समिति बनाएर सत्ता गठबन्धन दल चलाउन खोज्दा देउवामा समानान्तर शक्ति अभ्यासको भय हुने थियो । त्यो शंका मेट्न पनि गठबन्धन पाँच दलबीच समितिको संयोजक दुईदुई महिना राख्ने समझदारी बनेको हो । कांग्रेस वरिष्ठ नेता पौडेलले राजनीतिक दलबीच सहमति बने स्थानीय तहअघि प्रतिनिधिसभाको निर्वाचन हुन सक्ने बताए । कुन तहको निर्वाचन पहिला गर्ने भन्ने प्रश्नमा उनले भने, व्यावहारिक पक्ष र राजनीतिक दलको समझदारीका आधारमा निर्णय हुन्छ ।"
पहिरोपछि मेलम्चीको शिर,"(भेमाथाङ, सिन्धुपाल्चोक)  हिउँले सेताम्मे सेमिसिदाङ हिमाल । काखैको पहाडी भूभागबाट बगिरहेका पेम्दाङ र मेलम्ची खोला । समथर भूभाग भेमाथाङचौर माथिदेखि तलसम्म भास्सिएर खस्दै छ । वरिपरिको संरचनाभरि पहिरैपहिरो । तलको बगरफाँट खोलासँगै बग्दै छ । बाँकी बचेका वारिपारिका लेकाली जंगल पनि धाँजा फाटेर भत्किइरहेछन् । यसअघि त्यही भूगोल नियाल्न विज्ञहरूको टोली भेमाथाङ पुगेको थियो । उनीहरूले १५ लाख टिपर बराबरको थिग्रेनी ढुंगा, माटो, बालुवा, रूखबिरुवा बाँकी रहेको र त्यसभन्दा माथि पनि दर्जनौं पहिरो रहेकाले वर्षात् भए तल्लो तटीय क्षेत्रमा कुनै पनि बेला भेलबाढी आएर ठूलो क्षति निम्तन सक्ने सुझाएका थिए । जलवायु परिवर्तनको असरले निम्त्याएको मेलम्ची बाढीको उद्गमस्थल हेलम्बु१ स्थित भेमाथाङ पुगेका सगरमाथा आरोहीद्वय माया गुरुङ र शैली बस्नेत, एक्सपोल हब नेपालकी सजना भडेल, स्थानीय नेता हस्त पण्डितसहित अन्य स्थानीय त्यहाँको डरलाग्दो भौगोलिक दृश्य देखेपछि तर्सिएका थिए । करिब ३ हजार ५ सय मिटर उचाइमा रहेको हेलम्बुको शिरभेग भेमाथाङ पैदलै छैटौं पटक पुगेका हेलम्बु नाकोते गाउँका ३० वर्षे सांगे ह्योल्मो खुबै आत्तिएका देखिन्थे । बाढीअघि तीन र पछि तीन पटक यो ठाउँमा आएँ । भूकम्पअघि समथर आकर्षक चौर र मानेर्छ्योतेन गुफा थिए । अहिले त भेमाथाङ वरिपरिका केही इलाका मात्रै बाँकी रहेछन्, अरू सबै बगर बनेर भासिँदै छ, उनले लामो सास फेर्दै भने । बाढीले आफ्नो घरसहित तल्लो पूरै गाउँ, बजार बगर बनाउँदा पनि ननिरासिएका ह्योल्मो र नेता पण्डित धार्मिकस्थल भेमाथाङ पूरै ध्वस्त भएको देखेपछि भने निकै उदास बने ।२०६० सालमा गाउँलेसँग भेमाथाङ पुग्दा उनी आनन्द महसुस गर्थे । शिरमै सुन्दर हिमशृंखला, आँखा वरिपरि समथर, फराकिलो चौर, हरियाली जंगल, कलात्मक पहाडी शृंखला, गुफा, मानेर्छ्योतेन । डाकिनीसँग गुरु रिन्पोछेले लामो समय ध्यान साधनामा बिताएको मनोरम भूगोललाई असार १ को बाढीले एकै रातमा तहसनहस बनाइदियो । अब त्यो भेमाथाङ कथामै सीमित हुने भयो, साह्रै मन दुःख्छ । घर भत्किए त फेरि बनाइएला, पहाडै भत्किएपछि अब यो फेरि कसरी बन्ला र ? खुइय गर्दै उनले दुःखमनाउ व्यक्त गरे ।ह्योल्मो समुदायका लागि हेलम्बुको शिर भेमाथाङ चौर पवित्र धार्मिकस्थलमध्ये एक हो । ह्योल्मो भाषामा भेमाथाङको अर्थ हुन्छ पवित्र बालुवाको चौर । आठौं शताब्दीका बौद्धधर्मका बज्रगुरु रिन्पोछे पद्मसम्भवले धर्म प्रचार र यात्राका क्रममा ह्योल्मोभूमि हेलम्बुको विभिन्न हिमाली गाउँ हुँदै ढुक्पु, भेमाथाङ, सेमिसिदाङ हिमशृंखला आएर लामो समय ध्यान साधनामा बिताएको मानिन्छ । यही भेकमा चर्चित क्याब्जे झ्याटाल रिन्पोछेले चार तल्ला बराबरको गुरु दोर्जे ढोलोको दर्शन पाएको सम्झनामा ह्योल्मो मानेर्छ्योतेन बनाएका थिए । जुन यसपालिको बाढीमा ओइरिएर आएको बालुवाले पुरेर शिरको भाग मात्रै देखिन्छ । भेमाथाङ सोहोरिएर कालो लेदो मिसिएको मेलम्ची बाढीले हेलम्बुका स्थानीय र मेलम्ची खानेपानी आयोजनाका कर्मचारी गरी पाँच जनाले ज्यान गुमाए । २० जना अझै बेपत्ता छन् ।मेलम्ची बाढीले हेलम्बुका ४ सय, मेलम्ची नगरका १ सय ८० र असार १ मै यांग्री, लार्के र इन्द्रावती नदीमा आएको बाढीले पाँचपोखरी थाङ्पाल गाउँपालिका२ को तटीय क्षेत्रका दर्जनौं घर बग्दा ६५ परिवार विस्थापित हुन पुगे । विपद् न्यूनीकरण प्राधिकरणका कार्यकारी अनिल पोखरेलले असार १ सम्म भेमाथाङ चौर खासै नबगेको तर त्यसयता केही भाग बग्न थालेकाले जोखिम कायम रहेको बताए । प्रारम्भिक अध्ययनअनुसार पेम्दाङमा १५ लाख, भेमाथाङमा १५ लाख र भेमाथाङभन्दा तलको कटान गरेको दायाँबायाँ किनार १५ लाख गरी ४५ लाख ट्रक थिग्रेनी बाँकी छ । माथिल्लो हिम क्षेत्र र तल्लो भेमाथाङ चौर बगर निरन्तर भासिइरहेको छ । असार र साउनमा १५ लाख ट्रकभन्दा बढी तल्लो तटीय क्षेत्रमा बगेको अनुमान गरिएको छ, अझै भेलबाढी आउने जोखिम छ, उनले भने ।असार १ र साउन १६ मा भेमाथाङबाट बगेर आएको थिग्रेनी र भेलबाढीले मेलम्चीसम्मै क्षति गरेपछि विपद् जोखिम न्यूनीकरण तथा व्यवस्थापन प्राधिकरणको टोलीले भेमाथाङभन्दा माथिल्लो क्षेत्र पुगेर भौगोलिक अवस्था अध्ययन गर्यो । भेमाथाङ र त्यसभन्दा माथिको पेम्दाङ र मेलम्ची खोला क्षेत्रको अध्ययनपछि फर्किएका विज्ञले भेमाथाङभन्दा माथिल्लो क्षेत्रमा जम्मा भएर बसेको थिग्रेनीले तल्लो तटीय क्षेत्रमा अझै विनाश निम्त्याउन सक्ने भन्दै सतर्क रहन चेतावनी दिएका छन् ।वर्षात् नभए पनि पहिरो झरिरहने अवस्था देखिएकाले बाढीको जोखिमप्रति सबै पक्ष सतर्क हुन जरुरी रहेको हेलम्बुका अध्यक्ष निमा ग्याल्जेन शेर्पाले बताए । बाढीलगत्तै हेलिकोप्टर लिएर भेमाथाङ पुगेका उनले भने, माथिल्लो भेकभन्दा तल्लो क्षेत्र चौरमुनि जहाँ भासिइरहेको छ, त्यहाँ मुख्य समस्या हो । त्यहाँबाटै पहिरोलाई रोकथाम गर्न प्रविधि अपनाउन सकिएमा केही हदसम्म भेलबाढी थामिन्छ । तटभेक क्षेत्रमा त बस्ती सार्नुबाहेक अन्य विकल्प छैन ।भूगर्भविद् रविनराज निरौलाबाट पाएको जानकारीका आधारमा गाउँपालिकाले भेमाथाङ चौरको २५ प्रतिशतमात्र पहिरो गएको र बाँकी ७५ प्रतिशतमध्ये के कति भागमा पहिरो जान सक्ने यकिन नरहेको सूचना जारी गरेको छ । उनले भने, म आफैं त्यहाँ बाढीअघि पैदल र हेलिकोप्टर गरी दुई पटक पुगें । त्यहाँको भौगोलिक अवस्था देखेपछि भूगर्भविद्को सुझावअनुसार तटीय भेकमा नबस्न र सतर्क रहन सन्देश पुर्याइरहेका छौं ।भूगर्भ टोलीको नेतृत्व गरेका खानी विभागका भूगर्भविद् शिव बाँस्कोटाका अनुसार भेमाथाङभन्दा माथिको पेम्दाङ खोलामा अहिले पनि धेरै पहिरो देखिएकाले अझै पनि सतर्क हुनुपर्छ । उनका अनुसार ४ हजार २ सय ७० मिटर उचाइमा पुग्दा जताततै सानाठूला पहिरो भेटिन्छ । भेमाथाङ आएर जोडिने मेलम्ची खोलामा भने खासै पहिरो छैनन् । पेम्दाङ र मेलम्ची खोलामा ३ हजार ६ सय ४० मिटर उचाइमा मात्रै भेमाथाङ चौरमा आएर जोडिन्छन् ।"
माओवादी राष्ट्रिय सम्मेलन काठमाडौंमा,"(काठमाडौं)  माओवादी केन्द्रको आगामी राष्ट्रिय सम्मेलन काठमाडौंमा हुने भएको छ । मंगलबार बसेको स्थायी कमिटी बैठकले पार्टीको सम्मेलन काठमाडौंमा गर्ने निर्णय गरेको हो । माओवादी केन्द्रले राष्ट्रिय सम्मेलनको मिति पुस १११३ का लागि यसअघि तोकिसकेको थियो । प्रवक्ता कृष्णबहादुर महराका अनुसार बैठकले प्रदेश इन्चार्ज र अध्यक्ष तोकेको छ । प्रदेश पदाधिकारीहरूका सम्बन्धमा भने अध्यक्ष पुष्पकमल दाहालको उपस्थितिमा सम्बन्धित प्रदेशभित्रका केन्द्रीय कमिटी सदस्यहरूसँग परामर्श गरेर टुंगो लगाउने निर्णय भएको छ । बैठकले पाँचदलीय गठबन्धन समन्वय समितिमा पार्टीका तर्फबाट अध्यक्ष दाहाल र नेता नारायणकाजी श्रेष्ठलाई पठाउने निर्णय पनि गरेको छ । बैठकमा एमसीसी सम्झौतालाई राष्ट्रिय सहमति कायम नभई र संशोधन तथा परिमार्जनबिना अगाडि नबढाउने कुरा भएको पनि प्रवक्ता महराले जानकारी दिए । एमसीसीका विषयमा बाहिर कन्फ्युजन भएको छ, उनले भने, एमसीसी सम्झौताका कतिपय कुरा आपत्तिजनक छन् । केही परिमार्जन नभईकन र राष्ट्रिय सहमति नभईकन अगाडि बढ्दैन । माओवादी न्यायालयभित्रको विवाद न्यायालय आफैंले टुंग्याउनुपर्ने पक्षमा रहेको प्रवक्ता महराको भनाइ छ । न्यायालय स्वतन्त्र संस्था हो । त्यस विषयमा अहिले हामी केही बोल्दैनौं । न्यायालय आफैंले टुंग्याओस् भन्नेमा छौं, उनले भने ।"
चुनावी तयारीमा सत्तापक्षप्रतिपक्ष,"मनोवैज्ञानिक दबाब बनाउँदै एमालेएमाले पाँचदलीय गठबन्धन भत्काउने र त्यसपछि आफूअनुकूलको चुनावी गठबन्धन बनाउने पक्षमा छ । एमाले अध्यक्ष ओलीले गठबन्धनप्रति लगातार प्रहार गर्दै एक्लाएक्लै चुनाव लड्न सत्तारूढ दलहरूलाई चुनौती दिइरहेका छन् । यतिसम्म कि ओलीले कांग्रेसबाहेकका राजनीतिक शक्तिको अस्तित्वसमेत स्वीकार गर्न आनाकानी गरेका छन् । एमाले मोरङले सोमबार आयोजना गरेको कार्यक्रममा उनले कांग्रेसबाहेकका अरू दल आफूहरूसँग प्रतिस्पर्धामा नै नरहेको दाबी गरे । हाम्रो प्रतिस्पर्धा अलिकति कांग्रेससँग हुनेछ । कांग्रेसको आड लागेकाको एक्लै लड्ने दम छैन, ओलीले माओवादी र एकीकृत समाजवादीतिर निसाना लगाउँदै भने, कांग्रेससँग मिसिएका कांग्रेसका सेवक ढोके, हुक्केहरू चुनावसम्म एकढिक्का भएर जान्छौं भन्दै कराएका करायै छन् । कांग्रेसको औंला नसमाती यिनीहरू उभिन पनि सक्दैनन् । ओलीले पार्टी विभाजनपछि चुनाव केन्द्रित गतिविधि र अभिव्यक्तिमा जोड दिइरहेका छन् । उनले सत्ताको नेतृत्वमा रहेका बेला पनि दुई पटक प्रतिनिधिसभा विघटन गरेर चुनाव घोषणा गरेका थिए । गत आमनिर्वाचनमा वाम गठबन्धन बनाएर सत्तामा पुगेका ओलीले गत वर्ष पुसमा प्रतिनिधिसभा विघटनको निर्णय गरेयता लगातार क्षति व्यहोरिरहेका छन् । झन्डै दुई तिहाइ पुगेको कम्युनिस्ट पार्टी ध्वस्त पार्ने कोको हुन् भनेर जनताले चिनेका छैनन् ? अब सूर्यको जमाना आयो, कात्तिक १५ मा चितवन पुगेका ओलीले भनेका थिए, पाँच दल होइन, १० मिलेर आए पनि एमाले बहुमतका साथ आउँछ । कसैले रोक्न सक्दैन । त्यसअघि झापामा ओलीले माओवादी केन्द्रका अध्यक्ष दाहाल र एकीकृत समाजवादीका अध्यक्ष नेपाललाई एक्लै चुनाव लड्न चुनौती दिएका थिए । निकट नेताहरूका अनुसार पछिल्लो समय ओलीले दिँदै आएका चुनौतीपूर्ण अभिव्यक्ति अर्थपूर्ण छन् । विधान महाधिवेशनबाट फेरि पनि पहिलो पार्टी बन्ने संकल्प पारित गराएका ओली दसौं राष्ट्रिय महाधिवेशन (मंसिर १०१२) पछि सम्पूर्ण शक्ति चुनावी तयारीमा लगाउने योजनामा छन् । निकट नेताहरूका अनुसार ओलीले अहिले चुनावमा बहुमत ल्याउने दाबी गरिरहेका छन् । एक्लै चुनाव लड्ने घोषणा गरेर विपक्षीमाथि मनोवैज्ञानिक दबाब बनाउने रणनीति उनको छ । तर उनका अभिव्यक्तिले पाँचदलीय गठबन्धनलाई झन्झन् नजिक बनाएको देखिन्छ । स्थायी कमिटीमा निकट रहेर काम गरेका एक नेताको भनाइमा ओली मतको ध्रुवीकरणको पक्षमा छन् । चुनाव कांग्रेस र एमालेबीच हुँदै छ, अरू राजनीतिक शक्तिको केही हैसियत छैन भनेर मतको ध्रुवीकरण गर्ने अध्यक्षको चाहना छ, ती नेताले भने, हतासा र निराशाजनक अभिव्यक्तिले चुनावी राजनीतिलाई फाइदा गर्दैन भन्नेमा उहाँ सचेत हुनुहुन्छ । ती नेताका अनुसार ओली पार्टी विभाजनले कुनै क्षति छैन भन्ने सन्देश कार्यकर्ता र मतदाताकहाँ पुर्याउन चाहन्छन् । विभाजनपछि पनि एमाले बलियो नै छ भन्ने मनोविज्ञान अध्यक्षले तयार पार्न चाहनुभएको छ, ती नेताले भने । एकल बहुमतको दाबीका पछाडि ओलीको तेस्रो रणनीति पनि रहेको ती नेताको बुझाइ छ । गठबन्धन एकातिर र आफू अर्कोतिर बराबर हैसियत रहेको देखाएर केपी कमरेडले आफूलाई राष्ट्रिय राजनीतिको केन्द्रमा राख्न चाहनुभएको छ । नतिजा जस्तोसुकै आए पनि चुनाव आफू र विरोधीबीच मात्रै देखियोस् भनेर अध्यक्षले ध्रुवीकरण गर्न चाहेको देखिन्छ, उनले भने । उनको बुझाइमा ओलीले तटस्थ मतदातालाई आफ्नो पक्षमा पार्ने रणनीति लिएका छन् । ओलीले धर्मको राजनीति मा पनि चासो दिन थालेका छन् । पछिल्लो पटक उनी कात्तिक १६ मा चितवनको माडी अयोध्याधामस्थित राम मन्दिरमा पूजा एवं दर्शन गर्न गएका थिए । त्यहाँ ओलीले आफू प्रधानमन्त्री भएका बेला पठाएका मूर्तिहरूमा पूजासमेत गरेका थिए ।"
राष्ट्रिय सभा निर्वाचन माघ दोस्रो साता,"(काठमाडौं)  राष्ट्रिय सभामा रिक्त हुने १९ सदस्य पदका लागि माघ दोस्रो साताभित्र चुनाव हुने भएको छ । निर्वाचन आयोगले माघ ७ र १० मध्ये एक दिन चुनाव गर्न सुझाव दिएकामा मन्त्रिपरिषद् बैठकले माघ ८ का लागि निर्वाचन मिति घोषणा गर्ने तयारी गरेको एक मन्त्रीले जानकारी दिए । स्थानीय तहका जनप्रतिनिधिसमेत मतदाता भएकाले जनताको सेवा प्रभावित नहोस् भनेर माघ ८ गते शनिबार चुनाव गर्ने कुरो छ, ती मन्त्रीले भने । आयोगका पदाधिकारीले कातिक ८ मा प्रधानमन्त्री शेरबहादुर देउवा र अन्य मन्त्रीहरूसँगको भेटमा फागुन २० मा राष्ट्रिय सभाका १९ सदस्यको म्याद सकिने जानकारी गराएका थिए । मन्त्रिपरिषद्को सिफारिसमा राष्ट्रपतिबाट मनोनीत अर्का एक जनाको पनि त्यही बेला म्याद सकिने भए पनि त्यस ठाउँमा चुनाव गराउनुपर्दैन । राष्ट्रिय सभा निर्वाचन ऐनको दफा ५ मा सरकारले बहालवाला सदस्यको पद रिक्त हुनुभन्दा ३५ दिनअघि नै निर्वाचन हुने गरी मिति तोक्नुपर्ने प्रावधान छ । यही व्यवस्था कार्यान्वयन गर्न सरकारलाई माघ १६ अघि नै चुनाव हुने गरी मिति घोषणा गरिसक्नु बाध्यता छ । संघीय संसद् सचिवालयले आयोगलाई फागुन २० मा मनोनीत एक जना सदस्यसहित २० जनाको पद सकिने जानकारी गराइसकेको छ । सचिवालयका अनुसार अपांगता भएका व्यक्ति वा अल्पसंख्यक समुदायबाट अगमप्रसाद बान्तवा राई, जीवन बुढा, महिला समूहबाट कविता बोगटी, उदया शर्मा पौडेल, तारादेवी भट्ट, नैनकला ओझा, शशिकला दाहाल, शान्तिकुमारी अधिकारी, कोमल वलीको म्याद सकिँदै छ । दलित समूहबाट खिमकुमार विक, चक्रप्रसाद स्नेही, राम लखन चमारको पनि कार्यकाल सकिँदै छ । अन्य समूहबाट पद रिक्त हुनेमा दृगनारायण पाण्डेय, ठगेन्द्रप्रकाश पुरी, दीनानाथ शर्मा, परशुराम मेघी गुरुङ, राधेश्याम अधिकारी, शेरबहादुर कुँवर, सुमनराज प्याकुरेल छन् । संघीय संसद् सचिवालयका अनुसार एमालेका ८, कांग्रेसका ३, एकीकृत समाजवादी र माओवादीका ४४ र मनोनीत एक जनाको अवधि सकिन लागेको हो । राष्ट्रिय सभामा मनोनीत तीन जनामध्ये रामनारायण बिडारीको पदावधि सकिँदै छ । प्रदेशगत रूपमा विजयी ५६ र राष्ट्रपतिबाट मनोनीत ३ सदस्यको पदावधिका लागि ०७५ असार ४ मा गोलाप्रथा गर्दा उनीहरूको कार्यकाल ४ वर्षमा परेको थियो । राष्ट्रिय सभाको पहिलो कार्यकाल एकतिहाइको २ वर्ष, अर्को एक तिहाइको ४ वर्ष र बाँकीको ६ वर्ष हुन्छ । त्यसपछि निर्वाचित हुने सांसदको कार्यकाल ६ वर्ष हुन्छ । राष्ट्रिय सभा सदस्यको निर्वाचनमा पालिकाका प्रमुख, उपप्रमुख र प्रदेश सांसदले मतदान गर्छन् ।"
६६ निजी हात्ती दर्ता हुँदै,"(चितवन)  निजी हात्ती सरकारी निकायमा दर्ता गर्न सर्वोच्च अदालतले समेत ताकेता गरेपछि चितवन निकुञ्जको मध्यवर्ती क्षेत्रमा रहेका ६६ वटा निजी हात्ती दर्ता प्रक्रियामा सामेल भएका छन् ।कानुनले गरेको व्यवस्था बेवास्ता गरेर बसेका हात्ती धनीलाई सर्वोच्च अदालतले एक महिनाभित्र दर्ता गर्न निर्देशन दिएको थियो । हात्ती धनीहरूले सर्वोच्च अदालतको पत्र गएको असोज १४ मा बुझेर दर्ता प्रक्रिया सुरु गरेका थिए । अदालतको निर्देशनअनुसारको जानकारी सबै हात्ती धनीहरूलाई दियौं । त्यहीअनुसार उहाँहरू दर्ता प्रक्रियामा आउनुभयो । ६६ वटा हात्ती दर्ता प्रक्रियामा सामेल भएका छन् । सबै विवरण हामीले मंगलबार नै राष्ट्रिय निकुञ्ज तथा वन्यजन्तु संरक्षण विभागमा पठाएका छौं, चितवन राष्ट्रिय निकुञ्जका सूचना अधिकारी गणेशप्रसाद तिवारीले भने । सबैभन्दा धेरै व्यक्तिका आठवटा र होटलका १२ वटासम्म निजी हात्ती छन् । चितवन निकुञ्जको मध्यवर्ती क्षेत्रभित्र रहेका सबै हात्तीको हात्ती धनी, उमेर, लिंगजस्ता विवरण खुलाएर दर्ताका लागि विभाग पठाएको तिवारीले बताए । चितवन निकुञ्जको मध्यवर्ती क्षेत्रमा चितवनसहित पर्सा, मकवानपुर र नवलपरासी जिल्ला छन् । यी ठाउँका निजी हात्तीको उमेर एक महिनादेखि ६५ वर्षसम्म रहेको सूचना अधिकारी तथा निकुञ्जका सहायक संरक्षण अधिकृत गणेशप्रसाद तिवारीले बताए । सबै हात्तीहरू पोथी हुन् । दर्ता नभएका निजी हात्ती कानुनअनुसार जफत हुनेछन् । राष्ट्रिय निकुञ्ज तथा वन्यजन्तु संरक्षण विभागका सूचना अधिकारी रहेका बेदकुमार ढकालले चितवनबाट विवरण आएको र अन्यत्रबाट आउने क्रम जारी रहेको बताए । एक दुई दिनभित्रै सबै ठाउँबाट विवरण आउने छ । देशभरका निजी हात्तीहरूको एकमुष्ट विवरण तयार हुन्छ । हात्ती धनी को हो ? जिम्मेवार व्यक्ति को हो सबै खुल्छ, विभागका सूचना अधिकारी ढकालले भने । निजी हात्ती देशका तराईका जिल्लाहरूमा छन् । सफारीमा प्रयोग हुने भएका कारण चितवनमा अलि धेरै निजी हात्ती छन् । कोरोनाका कारण पर्यटक नआउँदा सफारीमा प्रयोग भएका निजी हात्तीहरू राष्ट्रिय अन्तर्राष्ट्रिय कानुनविपरीत भारतमा बिक्री हुन थालेका थिए । यस्तो बिक्री रोक्न दर्ता भएपछि मद्दत पुग्ने ढकालले बताए । हात्ती व्यवस्थापनको योजना बनाउन, उपचार सेवा दिन पनि सहयोग पुग्ने उनको भनाइ छ । जनहित संरक्षण मञ्चका तर्फबाट अधिवक्ता सञ्जय अधिकारीले प्रधानमन्त्री कार्यालय र मन्त्रिपरिषद्को कार्यालयलाई समेत विपक्षी बनाएर हात्ती बिक्री रोक्न अन्तरिम आदेश माग गर्दै सर्वोच्च अदालतमा रिट दायर गरेका थिए । सर्वोच्च अदालतले गएको भदौ ३० मा अन्तरिम आदेश दिँदै हात्तीको अन्तरदेशीय तस्करी, बिक्री, हस्तान्तरण तत्काल रोक्न भनेको थियो । दर्ता अभिलेखीकरण नभएका हात्ती आदेशको मितिले एक महिनाभित्र दर्ता गर्न र दर्ता नभए जफत गर्न सर्वोच्च अदालतले निर्देशन दियो ।त्यसपछि मात्रै दर्ता प्रक्रिया सुरु भएको हो । तर ऐन तथा नियमावलीको प्रावधानअनुसार निजी हात्तीहरू वर्ष दिन पहिल्यै दर्ता हुनुपर्थ्यो । वन्यजन्तु र वनस्पतिको अन्तर्राष्ट्रिय व्यपार नियन्त्रणसम्बन्धी अन्तर्राष्ट्रिय महासन्धि (साइटिस) को नेपाल पक्षराष्ट्र हो । साइटिसको मुख्य उद्देश्य दुर्लभ र संकटापन्न वन्यजन्तुको व्यापारलाई नियमन गर्नु हो । त्यस्ता वन्यजन्तु वनस्पतिको व्यापार फस्टाए अस्तित्वमाथि नै संकट पर्ने चितवन निकुञ्जका प्रमुख संरक्षण अधिकृत हरिभद्र आचार्य बताउँछन् । महासन्धिको पक्षराष्ट्र भएका कारण नेपालले २०७३ मा संकटापन्न वन्यजन्तु र वनस्पतिको अन्तर्राष्ट्रिय व्यापार नियन्त्रणसम्बन्धी ऐन जारी गरेको थियो । ऐन कार्यान्वयनका लागि ०७६ मा नियमावली पनि आइसकेको आचार्यले जानकारी दिए । हात्ती साइटिसको अनुसूची १ मा सूचीकृत भएको जनावर हो । यदि यो ऐन, नियम आउनुभन्दा पहिल्यै परापूर्वकालदेखि त्यस्ता वन्यजन्तु कसैले पालन पोषण गरेको छ भने ती वन्यजन्तु र वनस्पति व्यवस्थापन निकायमा दर्ता हुनुपर्ने प्रावधान राखेर कानुन बनेको छ, आचार्यले भने ।"
मन्त्रिपरिषद् विस्तारबारे सत्तारूढभित्रै विवाद,"(मकवानपुर)  मन्त्रिपरिषद् विस्तारको विषयलाई लिएर वाग्मती प्रदेशमा सत्तारूढ दलभित्र विवाद सिर्जना भएको छ । नेकपा (एकीकृत समाजवादी) संसीय दलका नेता तथा मुख्यमन्त्री राजेन्द्रकुमार पाण्डेले सदनबाट विश्वासको मत लिएसँगै मन्त्रिपरिषद् विस्तारको तयारी गरेका थिए । तर चारदलीय गठबन्धनमा मन्त्रालय बाँडफाँट र संख्याको विषयमा सहमति हुन सकेन । माओवादी केन्द्र, कांग्रेस, नेकपा (एस) र जनता समाजवादी पार्टीको गठबन्धनको नेतृत्व गर्दै मुख्यमन्त्री बनेका पाण्डेले विश्वासको मत पाएपछि बसेको बैठकमा सबै दलसँग मन्त्री बन्नेको नाम उपलब्ध गराउन माग गरेका थिए । बैठकमा सहभागी भएका अन्य दलहरूले मन्त्रालय र संख्या टुंगिएपछि मात्र मन्त्री हुनेको नाम उपलब्ध गराउने बताएसँगै सरकार विस्तारको काम प्रभावित भएको हो । बैठकमा सहभागी एक नेताका अनुसार मन्त्रालय विभाजन गरेर १३ मन्त्री र तीन राज्यमन्त्री बनाउने तयारीमा पाण्डे छन् । संविधानअनुसार कुल सांसद संख्याको २० प्रतिशतसम्म मन्त्री विस्तार गर्न सकिने भएका कारण मन्त्रालय विभाजन गर्दा कुनै असर नपर्ने गठबन्धनका नेताहरूको भनाइ छ । संविधानअनुसार वाग्मतीमा २२ सदस्यीयसम्म मन्त्रिपरिषद् बनाउन सकिन्छ । मुख्यमन्त्रीले पनि मन्त्रालय विभाजन गर्ने विषयमा सदनमा उठेको प्रश्नको जवाफ दिँदै संविधानअनुसार अगाडि बढ्छौं भनेर त्यसतर्फ संकेत गरिसकेका छन् । उनले गठबन्धनमा रहेका दलहरूलाई चित्त बुझाएर मन्त्रिपरिषद् विस्तार गर्ने बताइरहेका छन् ।कात्तिक ११ गते मुख्यमन्त्रीको शपथ ग्रहणमा तीनवटै पार्टीले मन्त्रीको नाम उपलब्ध गराउन नसकेपछि पाण्डेले चार सदस्यीय मन्त्रिपरिषद् बनाएका थिए । गठबन्धनले हाल प्रदेशमा रहेका ८ वटा मन्त्रालय विभाजन गरी मुख्यमन्त्रीसहित १३ वटासम्म मन्त्रालय बनाउने तयारी गरिरहेको छ । गठबन्धनमा रहेको माओवादी र कांग्रेसमा मन्त्री बन्ने सांसदको सूची लामो भएका कारण थप मन्त्रालय बढाउन आन्तरिक छलफल गरिरहेका छन् । एमाले उपाध्यक्ष अष्टलक्ष्मी शाक्यले मुख्यमन्त्री पदबाट राजीनामा दिएपछि गठबन्धनले पाण्डेको नेतृत्वमा सरकार गठन गरेको थियो । साढे ३ वर्षसम्म डोरमणि पौडेलले ७ मन्त्री र १ राज्यमन्त्रीबाट प्रदेश सरकार चलाउँदै आएकामा मुख्यमन्त्री शाक्यले ८ मन्त्री र ४ राज्यमन्त्री गरी १२ सदस्यीय मन्त्रिपरिषद् बनाएकी थिइन् । शाक्यले ठूलो संख्यामा मन्त्रिपरिषद् विस्तार गरेको भन्दै गठबन्धनले व्यापक विरोध गरेको थियो । पाण्डेले सामाजिक विकास मन्त्रालय फुटाएर त्यससहित युवा तथा खेलकुद मन्त्रालय र महिला, बालबालिका तथा ज्येष्ठ नागरिक गरी तीनवटा मन्त्रालय बनाउने तयारी गरेका छन् । यसअघि मुख्यमन्त्री शाक्यले सामाजिक विकास मन्त्रालय फुटाएर स्वास्थ्य मन्त्रालय बनाएकी थिइन् । त्यसलाई पुनः विभाजन गरेर थप दुईवटा मन्त्रालय बनाउन लागिएको हो । भौतिक पूर्वाधार विकास मन्त्रालयलाई फुटाएर ऊर्जा तथा खानेपानी मन्त्रालय बनाउने छलफल भइरहेको बुझिएको छ । भूमि, व्यवस्था, कृषि तथा सहकारी मन्त्रालयलाई पनि विभाजन गरेर कृषि मन्त्रालय छुट्टै बनाउने र उद्योग, पर्यटन वन तथा वातावरण मन्त्रालयलाई विभाजन गरेर वन तथा वातावरण मन्त्रालय बनाउने तयारीमा गठबन्धन छ ।गठबन्धनमा सहभागी दलहरूबाट कम्तीमा १३ जनासम्म मन्त्री नै बन्नेछन् भने तीन जना राज्यमन्त्री बन्ने करिब टुंगो लागिसकेको छ । कांग्रेस र माओवादी केन्द्रले ४४ वटा मन्त्री र समाजवादीले मुख्यमन्त्रीसहित ४ मन्त्री पाउने गरी छलफल भइरहेको छ । गठबन्धनमै रहेको जनता समाजवादी पार्टीले मन्त्री माग गरिरहेको छ भने उसलाई राज्यमन्त्री मात्र दिने गरी सहमति गर्न खोजिएको छ । तत्काल मन्त्रिपरिषद् विस्तार हुने सम्भावना छैन । अझै साता दिनभन्दा बढी लाग्न सक्छ । कांग्रेस सचेतक छिरिङ दोर्जेका अनुसार गठबन्धनमा मन्त्रिपरिषद् विस्तारको विषयमा छलफल हुनु स्वाभाविक भए पनि ठोस निष्कर्षमा भने पुगिनसकेको बताए ।सरकारका प्रवक्ता एवं आन्तरिक मामिला तथा कानुनमन्त्री कृष्ण शर्मा खनालले मन्त्रालय विभाजनको विषयमा आन्तरिक छलफल भइरहेको बताए । निष्कर्षमा पुगेका छैनौं । आन्तरिक छलफलमा छौं । प्रदेश प्रमुख हेटौंडामा हुनुहुन्न । उहाँ आएपछि मन्त्रिपरिषद् विस्तार गर्छौं । उनले सरकारको लक्ष्य फजुल खर्च घटाउने भए पनि संविधानअनुसार मन्त्रालय विभाजन गर्न सकिने बताए ।"
गठबन्धनबाट बाल उद्यानमा तालाबन्दी,"सिन्धुली (कास) सर्वदलीय सहमतिबिनै कमलामाई नगरपालिकाले पार्टीकरण गर्दै सालिक अनावरण गर्न खोजेको भन्दै सरकारवादी गठबन्धनले लोकतान्त्रिक चोकको बाल उद्यान पार्कमा मंगलबारदेखि अनिश्चितकालीन तालाबन्दी गरेका छन् । बाल उद्यान पार्कमा राखिएको बीपी र पुष्पलालको सालिक अनावरण एमाले महासचिव ईश्वर पोखरेलबाट बुधबार गर्ने कमलामाई नगरपालिकाले तय गरेको थियो ।संघीय तथा प्रदेश सरकारलाई उपेक्षा गर्दै बहालवाला मन्त्री तथा कर्मचारीहरू हुँदाहुँदै पूर्व भइसकेका र महासचिवलाई ल्याएर पार्टीकरण गरेकाले विरोधस्वरूप पार्कको मूलगेटमा तालाबन्दी गरेर कालो झन्डा राखिएको सरकारवादी चारदलीय गठबन्धनले जनाएको छ । सहमति नभई बहुमतका आधारमा एकलौटी ढंगले एमालेकरण गरेको गठबन्धन दलहरूको आरोप छ ।महासचिव पोखरेललाई प्रमुख अतिथि बनाएर कात्तिक २४ गते मनाइँदै आएको सिन्धुलीगढी विजयोत्सव र सालिक अनावरणको कार्यक्रम कमलामाई नगरपालिकाले तय गरेपछि कांग्रेस र माओवादी केन्द्रका वडाध्यक्षहरूले कमलामाई नगर कार्यपालिकाको बैठकसमेत बहिष्कार गरेका छन् । कमलामाई नगरपालिकामा मेयर, उपमेयरसहित एमालेको एकल बहुमत छ । पार्कमा तालाबन्दीसँगै गठबन्धन दलले जारी गरेको विज्ञप्तिमा प्रत्येक वर्ष मनाउँदै आएको विजयोत्सवलाई पार्टीकरण गर्दै दूषित मनसायले एकलौटी गर्दै सालिक अनावरण गर्न खोजेकाले विरोधस्वरूप तालाबन्दी गर्दै निर्णय नसच्याए कार्यक्रम बहिष्कार गर्ने जनाइएको छ ।कांग्रेस, माओवादी केन्द्र, जसपा र एकीकृत समाजवादीद्वारा जारी विज्ञप्तिमा सबैलाई अपनत्व हुने गरी विजयोत्सव मनाउने र सालिक अनावरण गरेर सहयोग गर्न तयार रहेको जनाइएको छ । गठबन्धन दलले प्रजिअ रमेश न्यौपानेलाई समेत भेटेर कार्यक्रम रोक्न अनुरोध गरेका छन् । उता कमलामाई नगरपालिकाका नगर प्रमुख खड्गबहादुर खत्रीले पूर्वउपप्रधान तथा रक्षामन्त्री रहेका पोखरेलले सिन्धुलीगढीमा रहेको युद्ध संग्रहालयको शिलान्यास गरेकाले विजयोत्सवमा प्रमुख अतिथि बनाएर बोलाएको भन्दै विरोधका लागि विरोध नगर्न गठबन्धन दलहरूलाई अनुरोध गरेका छन् । मरिण गाउँपालिकाको भवन पुष्पकमल दाहालले उद्घाटन गर्ने, तनहुँमा पुल रामचन्द्र पौडेलले उद्घाटन गर्दा पोखरेलले विजोत्सव र सालिक अनावरण गर्नु अपराध नभएको नगर प्रमुख खत्रीको निष्कर्ष छ ।"
'कूटनीतिक पहलबिना कालापानी क्षेत्रमा जनगणना सम्भव छैन,अन्तिम नतिजा कहिले प्रकाशन हुन्छ ? जनगणना सकिएको एक वर्षभित्र नतिजा प्रकाशन सुरु हुन्छ । दुई वर्षसम्ममा सम्पूर्ण नतिजा प्रकाशन गरिसक्छौं ।
निर्मला कुर्मीको मृत्यु भारतमै : प्रहरी,"(नेपालगन्ज)  बेपत्ता भनिएकी बाँकेको नेपालगन्ज१७ परस्पुरकी निर्मला कुर्मीको भारतमा मृत्यु भइसकेको प्रहरीको प्रारम्भिक अनुन्धानबाट खुलेको छ । भारतमै दोस्रो विवाह भएको, त्यहीं उनको मृत्यु भइसकेको फोटो प्राप्त भएको र अनलाइनमा मृत्यु दर्तासमेत राखिएको प्रहरीले दाबी गरेको छ । प्रहरीका अनुसार २०७६ चैत १४ मा उनको मृत्यु भएको हो । रुपैडिया नाकाबाट १५ किलोमिटर टाढा पर्ने जगन्नाथपुरको बलहामा उनको मृत्यु भएको विवरणको प्रमाणित प्रतिलिपि स्थानीय ग्राम पञ्चायत अधिकारीले नेपाल प्रहरीलाई पठाएको बाँकेका डीएसपी मधुसूदन न्यौपानेले बताए । प्रहरीले गरेको अनुसन्धानले उनको मृत्यु स्वाभाविक भएको देखिएको छ, उनले भने, तर पुस्ट्याइँका लागि प्राप्त कागजातबारे थप अनुसन्धान गर्दै छौं । कुर्मीले २०६९७० सालतिर भारतीय नागरिक अर्जुन कुर्मीसँग दोस्रो विवाह गरेको पनि खुलेको छ । अर्जुनसँग पनि बयान लिएका छौं । निर्मलाको गाउँ आएका बेला विवाह गरेर उनले भारत लगेको देखिन्छ, डीएसपी न्यौपानेले भने, उनको बयानका आधारमा जग्गाका कारण असुरक्षित महसुस गरेर निर्मला भारत गएको र केही वर्षपछि उनको उतै मृत्यु भएको देखिन्छ । यद्यपि साविक परस्पुर९ का ओमकार कुर्मीले २०६८ कात्तिक १७ मा अपुताली भएको दाबी गर्दै निर्मलाका पति महलुको सम्पूर्ण जग्गा सार्वजनिक गर्न अख्तियार दुरुपयोग अनुसन्धान आयोगमा निवेदन दिएका बेला निर्मलाले भारतमा दोस्रो विवाह गरेको कागज फर्जी भएको प्रशासनले प्रमाणित गरेको थियो । सो घटनामा जिल्ला प्रशासन कार्यालय बाँकेका तत्कालीन प्रमुख जिल्ला अधिकारी कृष्णचन्द्र घिमिरेले निर्मलाको भारतमा बिहे नभएको र भारतमा कसैसँग कुनै सम्बन्ध नरहेको निर्णय सुनाएका थिए । तत्कालीन प्रजिअ घिमिरेको आदेशपत्रमा निर्मलाले आफूमाथि जग्गाकै कारण कुटपिट भएको र असुरक्षित महसुस भएको भनी निवेदन दिएको उल्लेख छ । आदेशपत्रअनुसार निर्मलाले २०६८ असोज ३० मा जीउधनको सुरक्षा गरिपाऊँ भनी निवेदन दिएकी थिइन् । त्यसमा प्रशासनले प्रहरीलाई जीउधनको सुरक्षा र संरक्षणमा भरपर्दो व्यवस्था मिलाउन आदेश दिएको थियो । आदेशअनुसार निर्मलाले २०६८ मंसिर १२ मा रोक्का राखिएको जग्गा फुकुवा गरिपाऊँ भनी निवेदन दिएको देखिन्छ । जिल्ला प्रशासनको आदेशमा निर्मलाले भारतीय नागरिक अर्जुनसँग विवाह गरी बसेको भन्ने प्रमाण झूटो भएको उल्लेख छ । प्रशासनको त्यही आदेशले अपुताली परेको निवेदन झूटो भएको तथ्य पुष्टि गरेको छ । जसमा निर्मलाको भारतमा कुनै सम्बन्ध नरहेको, अर्जुनसँग कुनै नाता नभएको र ग्रामसभाको निवासी पनि नरहेको उल्लेख छ । भारतीय नागरिक अर्जुनको पारिवारिक रजिस्टर र मतदाता सूचीमा निर्मलाको नाम नरहेको र उनीहरूको विवाहको सम्बन्धमा कुनै पनि पत्राचार नभएको सन् २०११ नोभेम्बर १४ मा ग्रामसभा जगन्नाथपुर पुरे बेचई जिल्ला बहराइचका प्रधान रामेश्वरद्वारा हस्ताक्षरित पत्रको छायाप्रति पेस भएको छ । आदेशको व्यहोरामा २०६८ मा निर्मलाको अर्जुनसँग कुनै पनि नाता नभएको उल्लेख छ । १० वर्षबीचमा निर्मलाका नाममा सबै जग्गा नामसारी गरी बिक्री पनि भइसकेको छ । भूमाफियाले जग्गा किनबेच गरेपछि निर्मलाको भारतको आधार कार्ड बन्नु, नाता नै नभएको पुष्टि गरिएको त्यही व्यक्ति अर्जुनसँग बिहे भएको प्रमाण पनि भेटिनुले निर्मलाको जग्गामा आँखा लगाउने भूमाफियाले खेल खेलेको आशंका बढेको छ । निर्मलालाई जग्गा नामसारी गरेको पाँच वर्षपछि भारतीय नागरिक बनाइएको छ । पाँच वर्षको बीचमा उनको सबै जग्गा बिक्री भइसकेको छ । निर्मलाले २०६९ असार ८ मा श्रीमान् महलु कुर्मीका नाममा रहेको जग्गा ४ बिघा ८ कट्ठा १० धुर खेतबारी र घरबारसहित साढे २ कट्ठा जग्गा आफ्नो नाममा नामसारी गरेको देखिन्छ । त्यसको दुई महिनामै उनको खेतीबारी भएको ४ बिघा ८ कट्ठा १० धुर जग्गा बर्दियाको साविक धधवार गाविस४ की पार्वती विष्टका नाममा गरिएको छ । निर्मलाले पार्वती विष्टलाई २५ लाख ७५ हजार ८ सय रुपैयाँमा जग्गा बिक्री गरेको मालपोतको अभिलेखमा देखिन्छ । त्यही जग्गालाई रत्नादेवी थापाले पार्वती विष्टबाट दाखा (दाखिला खारेज) प्रक्रिया अपनाएर ३ करोड रुपैयाँ डाँक सकार (लिलामी) गरिएको छ । रत्नादेवीले पार्वतीसँग लेनदेनका आधार देखाएर मुद्दा मामिला उठान गरी डाँक सकारबाट आफ्नो नाममा जग्गा सारेकी छन् । कुर्मीको अपहरण तथा शरीर बन्धक गरी हत्या गरिएको भन्दै २० चैत २०७७ मा ८ जनाविरुद्ध किटानी जाहेरी परेको थियो । प्रहरीले सामान्य सोधपुछ मात्रै गरेको थियो, विस्तृत अनुसन्धान हुन सकेको थिएन । घटनामा प्रहरी अनुसन्धान चित्त बुझ्दो नभएको भन्दै रुबी खानको समूह नेपालगन्जबाट २० दिन पैदल हिँडेर न्याय माग्दै काठमाडौं पुगेका थिए । त्यसपछि उनी आमरण अनशनसमेत बसिन् । सरकारले उनीसँग वार्ता गर्यो र गृह मन्त्रालयका सहसचिव हीरालाल रेग्मीको संयोजकत्वमा ६ सदस्यीय छानबिन समिति पनि बनायो । त्यसपछि खानले अनशन तोडेकी थिइन् । समितिले प्रतिवेदन बुझाएपछि त्यसकै आधारमा प्रहरीले अनुसन्धान गरिरहेको छ । प्रहरीले किटानी जाहेरीमा उल्लिखित ६ जनालाई सोमबार पक्राउ गरेको छ । तीमध्ये आरोपित ८० वर्षीय कुबर बब्बन सिंहलाई अदालतले उमेर हदम्यादका कारण साधारण तारिखमा छाडेको छ । अभियुक्तमध्ये पूर्वसभासद बादशाह कुर्मीले भदौ १० मा आफैं जिल्ला प्रहरी कार्यालयमा उपस्थित भएर बयान दिएका थिए । उनी त्यतिबेलै हाजिरी जमानतमा छुटेका थिए । प्रहरीले पक्राउ पुर्जी जारी गरेपछि कुर्मीले आफैं उपस्थित भएर बयान दिएका हुन्, डीएसपी न्यौपानेले भने, हामीले छाडेका होइनौं । सरकारी वकिल कार्यालयमा बयान लिएका छौं । बाहिर राखेर अनुसन्धान गरिराखेका छौं ।"
प्रहरी नै मुख्य अभियुक्तको संरक्षक,"नेपालगन्जमा मंगलबार पत्रकार सम्मेलन गर्दै अधिकारर्मी रुबी खानको समूहले प्रहरीमाथि नै आरोप लगाएको छ । अपहरण, शरीर बन्धक र कर्तव्य गरी हत्या गरिएको मुद्दामा प्रहरीले मुख्य अभियुक्तलाई संरक्षण गरेको छ । यस्तो संवेदनशील मुद्दामा हाजिरी जमानीमा छाड्नु जायज होइन, खानले भनिन्, मुलुकी फौजदारी अपराधसंहिताअनुसार पनि बादशाहलाई फेरि पक्राउ गरेर अनुसन्धान किन गरिएन ? प्रहरीले निर्मलाको विवाह दर्ता र मृत्यु दर्ताको कागजबारे पनि छानबिन गर्नुपर्ने उनले बताइन् । अहिलेसम्म निर्मलाको अवस्थाबारे अनभिज्ञ रहेको प्रहरीसँग एकाएक विवाह दर्ता र मृत्यु दर्ताको कागज कसरी आइपुग्यो ? खानले भनिन्, प्रहरीले ल्याएको कागजको वैधानिकतामाथि पनि छानबिन गरिनुपर्छ । निर्मलाका पति भनिएका अर्जुनमाथि पनि अनुसन्धान जरुरी छ । प्रहरीले गहिरो अनुसन्धान नगरे दोस्रो चरणको आन्दोलन गर्ने उनले चेतावनी दिइन् । बिहीबार प्रमुख जिल्ला अधिकारीलाई कलमसहित ध्यानाकर्षण पत्र बुझाउने, त्यसपछि प्रशासन कार्यालयको गेटअगाडि प्रत्येक दिन दुई घण्टा धर्ना दिइने उनले बताइन् ।"
खोप भण्डारणमा लम्बिँदो समस्या,"विश्वले कोभिड१९ व्याधिविरुद्ध खोप लगाउन थालेको एक वर्ष हुन लाग्यो, नेपालमै पनि ९ महिना बितिसक्यो । भनिरहनु परोइन, यो महामारीविरुद्ध जुध्न खोप कति महत्त्वपूर्ण छ स्वास्थ्य सावधानीका अतिरिक्त अहिलेसम्म सबैभन्दा भरपर्दो उपाय नै यही ठहरिएको छ । विश्वव्याधि फैलिएयता नै सबैको आशा र भरोसा अडिएको यति महत्त्वपूर्ण खोपको भण्डारण कक्ष निर्माणमा भने नेपालमा अहिलेसम्म कुनै प्रगति नहुनु विडम्बनापूर्ण छ । डेढ वर्षअघि नै ठेक्का लागेको भण्डारण केन्द्रको जगसमेत अझै नखनिनु व्यवस्थापन कौशल शून्यताको दुःखद नमुना मात्र होइन, शासकीय संयन्त्रहरूको गैरजिम्मेवारीको पराकाष्ठा पनि हो । भण्डारण केन्द्र निर्माणमा ढिलाइ भएकै कारण गत बुधबार चीनबाट आएको १६ लाखमध्येको भेरोसेल खोप राजधानीको टेकुस्थित स्वास्थ्य सेवा विभाग परिसरमा रेफ्रिजेरेटरसहित गाडीमा छ । छिट्टै ३० लाख डोज ल्याउने तयारी भए पनि उपयुक्त भण्डारण कक्ष नहुँदा खोप राख्नै समस्या छ । केन्द्रीय भण्डारण कक्ष नै टहरामा छ जसमा कोभिडबाहेक गर्भवती महिला र शिशुलाई दिनुपर्ने बीसीजी, डीपीटी, हेपाटाइटिस बी, पोलियो, दादुरा, रुबेला, जेई, टिटानस, टीडी खोप नै कोचाकोच गर्नुपर्ने अवस्था छ । राजधानीबाहिर निर्माण भएका भण्डारण कक्षमा पनि कोल्ड चेन जडान भएका छैनन् । सरकारले वैशाखसम्ममा २ करोड ५१ लाख ३९ हजार डोज कोभिड खोप ल्याउने लक्ष्य राखेको छ । तर खोप राख्ने ठाउँ नभएकैले खोप अभियान प्रभावित हुने देखिन्छ, जुन दुर्भाग्यपूर्ण छ । यसको असर नियमित खोपमा पनि परिरहेको छ । विश्व स्वास्थ्य संगठनले प्राकृतिक विपत्तिलगायत व्यवस्थापन कमजोरीका कारण समयमा खोप ल्याउन नसकिने भन्दै ६ देखि ११ महिनासम्मका लागि मौज्दात राख्नुपर्ने मापदण्ड तोकेको छ । तर, विभागले मुस्किलले ३ महिनाका लागि मात्र खोप राख्दै आएको छ । विज्ञहरूले मुलुकमा अत्याधुनिक खोप भण्डारण कक्षको आवश्यकता औंल्याएको आज होइन । विश्वभर कोभिड१९ खोप परीक्षण भइरहँदा फरकफरक तापक्रमका खोपका निम्ति नेपालमा यस्तो कक्षको आवश्यकता झनै टड्कारो देखिएको थियो । तर त्यसअघि नै अर्थात् २०७६ कात्तिकमै सरकारले राजधानीमा केन्द्रीयस्तरको अत्याधुनिक र सातै प्रदेशमा खोप भण्डार केन्द्र बनाउन थालेको प्रक्रियासमेत अझै अघि बढ्न नसक्नु अचम्मलाग्दो छ । दुई वर्षमा सक्ने गरी ८ करोड ४० लाख रुपैयाँ बजेटमा भण्डारण केन्द्र बनाउन २०७६ फागुनमा कौशल बस्नेत र कुँवर जेभीले ठेक्का पाए पनि डेढ वर्ष बितिसक्दा जगसमेत नखनिनु सम्बन्धित ठेकेदार र सरकारी निकायको चरम हेलचेक््रयाइँ हो ।खोप भण्डार कक्ष मुलुकको स्वास्थ्य क्षेत्रको प्राथमिक आवश्यकताको विषय हो । शिशु, गर्भवती र अरू बिरामीका लागि आवश्यक पर्नेर् नियमित खोपहरू नै झन्डै २ करोड डोज आउँछन्, तिनकै लागि समेत गतिलो कक्ष आवश्यक छ । नियमित रूपमै गर्नुपर्ने यस कार्यका लागि महामारीले अझ झकझकाएको छ, तापनि सम्बन्धित संयन्त्रहरू अझै नब्युँझनु सरकारी ढिलासुस्तीको परिचायक मात्र होइन, उत्तरदायित्वहीनताको सूचक पनि हो । समय, परिस्थिति र आवश्यकताअनुसार कामको प्राथमिकता निर्धारण गरी तिनलाई फत्ते गर्ने दायित्वबोध सम्बन्धित अधिकारीहरूमा हुनैपर्छ । जुनसुकै सरकार आए पनि नफेरिने यस्तो प्रवृत्ति उदेकलाग्दो छ, जसको उपचार खोजिनुपर्छ । यति संवेदनशील कार्यमा जसका तर्फबाट ढिलाइ भएको भए पनि त्यो स्वीकार्य हुन सक्दैन । ठेकेदारहरू सर्तबमोजिम समयमै काम सक्न बाध्य छन्, सरकारी संयन्त्रले तिनलाई बाध्य तुल्याउनुपर्छ । र, दोष ठेकेदारलाई मात्र दिएर सरकार उम्कन पाउँदैन, ठेकेदारलाई उत्तरदायी बनाउने र अन्यथा अरू विकल्प प्रयोग गरेर भए पनि यथासमय जरुरी काम गर्नेगराउने दायित्व सरकारको हो । काबुबाहिरको परिस्थितिबाहेक निर्माण प्रक्रियाका क्रममा उत्पन्न प्राविधिक कठिनाइ समस्या सल्टाउन महिनौं लाग्ने हुँदैन । जग खन्दा कालो माटो, बालुवा मिसिएको माटो र पानी भेटिएका कारण डिजाइन परिवर्तन गर्नुपर्दा केन्द्रीय भण्डारण कक्ष निर्माण कार्यमा यति धेरै ढिलाइ हुन सक्दैन । कर्मचारीले फाइल स्वीकृत नगरेकाले ढिलाइ भइरहेको ठेकेदारको तर्क छ, त्यसैले यसमा स्वास्थ्य सेवा विभाग संवेदनशील बन्नुपर्छ, उसले अविलम्ब यथोचित निर्णय लिन सक्नुपर्छ । प्रभावकारी खोप अभियान सञ्चालनका निम्ति आधारशिलासरहको भण्डारण निर्माणमा अब थप ढिलाइ हुनु हुन्न । स्वास्थ्य सेवा विभागका महानिर्देशक दीपेन्द्ररमण सिंहले आफू भर्खरै आएको भन्दै यसबारे अनभिज्ञता जनाएका छन् । हुन पनि, यस अवधिमा विभागमा तीन जना महानिर्देशक परिवर्तन भएका छन्, यसबाट सरकारको काम गर्ने शैली अवश्य झल्किन्छ । तैपनि के हेक्का राख्नुपर्छ भने, संस्थागत स्मृति बलियो बनाउने हो भने नेतृत्व परिवर्तनले मात्रै ठूलो कुनै आयोजनाको समयावधि निकै धकेलिने हुँदैन । त्यसैले अब बिनाकुनै बहानाबाजी केन्द्रमा समयमै भण्डार कक्ष निर्माण गरिनुपर्छ र प्रदेशका केन्द्रहरूलाई सञ्चालनयोग्य बनाइनुपर्छ ।"
नेताहरूको पूरा नहुने आश्वासन,"स्थानीय तहको अघिल्लो चुनावमा दलहरूले विकास निर्माण र रोजगारी व्यवस्थाको नारा लगाएका थिए । यही नाराका आधारमा जनताले मत दिएका थिए । तर, चुनावपछि आफूआफूमै झगडा र भागबन्डामा रमाउन थाले । अर्को चुनाव दैलोमै आइसक्यो तर पहिलेको घोषणापत्रअनुसार काम भयो त, यसबीच देश र जनताले के कति उपलब्धि प्राप्त गरे, वडाहरूमा के कति विकास भए, रोजगारीको अवसर सिर्जना गरियोलगायत प्रश्न आमजनले सोध्ने नै छन् । जनता चनाखो भइसकेका छन् । दलहरूले भागबन्डा र आन्तरिक झैझगडामै समय बिताउँदा देश र जनताको भलाइका काम हुन सकेका छैनन् । अब दलहरूले पुर्याउन सक्ने मात्र आश्वासन दिनुपर्यो । बलराम थापा, क्षेत्रपाटी, काठमाडौंयो मुलुकको राजनीतिमा जहिले पनि गन्जागोल मात्र भएको देख्दा देशवासीहरू दिक्क छन् । गन्जागोल र अस्थिरताका कारक भने नेताहरू नै हुन् । जनताले त उनीहरूमाथि गर्नसम्म पत्यार र भरोसा गरेकै हुन् । तर यो अपेक्षामा नेताहरूले चिसोपानी मात्र खन्याउने काम गरे । अरू देशका नेताको चर्चा चल्दा उनीहरू दूरदर्शी, लगनशील, इमान्दार भएको पाइन्छ । हाम्रा नेता भने भ्रमजाल ओछ्याएर सत्तासुखका लागि जस्तोसुकै हर्कत गर्न पनि पछि पर्दैनन् । आज एउटा बोल्छन्, भोलि अर्कै गर्छन् । आज एउटा दलमा तर मार्छन्, भोलि पदबाट बिदा हुनुपर्यो भने अर्कै दलमा छिर्छन् र कुर्सीका लागि छिनाझप्टी गर्न थाल्छन् । जसरी पानीबिना माछा टिक्न सक्दैन हाम्रा अधिकांश नेता पनि पद र कुर्सीबिना टिक्न सक्दैनन् । नेपाली नेताको यही संस्कार नै देश निर्माणका लागि बाधक देखिन्छ । इमान्दारिता र लगनशीलताका साथै दूरदर्शिता भए यो देशलाई सगरमाथाको उचाइमा पुर्याउन सकिन्छ । जनताले जोमाथि अपेक्षा राखे तिनीहरू नै असफल भएपछि कसको के लाग्छ ? त्यसैले पौरखी नेपाली जनताको पीडा, पसिनाको मूल्य र देशको माटोको सुगन्ध बुझ्ने परिपक्व नेतृत्व नआएसम्म जनताले धैर्यताका साथ उपयुक्त विकल्पहरूको खोजीकार्य जारी राख्दै अघि बढ्नुपर्छ । यो नै अहिलेको आवश्यकता पनि हो । कृष्ण कुम्पुरे, आदमटार, धादिङ"
कहालीलाग्दो सडक दुर्घटना,"मृत्युमार्ग बन्दै कर्णाली राजमार्ग समाचारले निकै दुःखी बनायो । कर्णाली राजमार्गको दुरवस्था कहालीलाग्दो छ । स्थानीय सरकार बनेपछि गाउँगाउँमा सडक विस्तारले अभियानकै रूप लियो । सम्भाव्यता अध्ययन नै नगरी डोजर लगाएर सडक खन्ने कामले तीव्रता पायो । ती सडक अहिले दूरदराजका जनताका लागि मृत्युको कारण बनिरहेको छ । सडक मर्मत गर्न, यातायात सञ्चालनलाई सहज बनाउन, न प्रदेश सरकारको ध्यान गएको छ न त संघको नै । स्थानीय सरकारले यसमा चासो देखाए पनि त्यहाँ पर्याप्त स्रोत छैन । संघीय सरकार आफ्नै दुनो सोझ्याउन व्यस्त छ, प्रदेश आलोपालो मुख्यमन्त्री फेर्नमै । जनताको पीडा र दुःखले न प्रदेश सरकारलाई छोएको छ न त संघलाई नै । दूरदराजका सडकको बेहालले दुघर्टनाबाट बर्सेनि कैयौं नागारिकले ज्यान गुमाइरहेका छन् । विषेशगरी चाडपर्वको मुखमा यात्रा गर्दा भीडभाड अत्यधिक हुने भएकाले दुघर्टना पनि उत्तिकै बढिरहेका छन् । सडकको दुरवस्थाले हुने दुघर्टना न्यूनीकरणमा सम्बन्धित निकायको ध्यान जान सकेको छैन । राजनीतिक दलहरूको नेतृत्व तहसम्मै पहुँच पुर्याएर ठेक्का हात पार्न सफल भएका ठेकेदारहरूले सडक निमार्णको सम्झौता गरेर पेस्की हात पार्ने र अलपत्र पारेर गायब हुने प्रवृत्ति मौलाउँदो छ । काठमाडौंमा बसेर चिल्ला सडकमा कुँदेर गाउँगाउँमा विकासको मूल फुटाउँदै छौं, जनताको घरघरमा समृद्धि ल्याउँदै छौं भनेर भाषण गर्ने शीर्ष नेतृत्वलाई सुदूरपश्चिम तथा कर्णालीका सडकले गिज्याइरहेको पत्तो छैन । दूरदराजका गाउँहरूमा सडक त विस्तार गरियो तर मर्मत तथा निर्माण पूरा नगरिँदा दैनिकजसो सडक दुघर्टनाका समाचार आइरहेका छन् । सडक निर्माण तथा मर्मत योजना संघीय तथा प्रदेश सरकारहरूको प्राथमिकतामा नपरेकाले पनि दूरदराजका सडकहरू जीर्ण अवस्थामा छन् । कैयौं गाउँ अझै सडकले छोएको छैन । दूरदराजका गाउँमा बिरामी हुँदा डोकामा सदरमुकाम ल्याउने गरेका समाचार आइरहन्छन् । जनताको यस्तो दुःख र पीडालाई कम्युनिस्ट भनिने साम्यवादी सरकारले पनि बुझ्न सकेको थिएन भने अहिलेको गठबन्धन सरकारको त ध्यान जाने कुरै भएन । सरकारले दुर्गम गाउँहरूमा सडक निर्माण योजना ल्याउने, सडकहरूको निर्माणकार्य समयमै पूरा गर्ने तथा अलपत्र सडक मर्मतका लागि सम्बन्धित निकायलाई कडाइसाथ निर्देशन दिने पक्षमा ध्यान दिनुपर्छ । प्रदेश तथा संघीय सरकारको प्राथमिकतामा सुरक्षित सडक निर्माण पर्नुपर्छ र सडक अलपत्र पार्ने ठेकेदारहरूलाई कारबाही गर्नुपर्छ । गोविन्द विक, बूढानीलकण्ठ१२, काठमाडौंहेर्दा सामान्य लागे पनि सडक दुर्घटनाले दैनिकजसो नागरिकको ज्यान गएको छ । एउटा अध्ययनले भन्छ पछिल्लो दशकमा माओवादी द्वन्द्वकालमा भन्दा बढी मृत्यु सवारी दुर्घटनाबाट भएको छ । हुन पनि, दिनहुँजसो आइरहने सडक दुर्घटनाका खबरले यसलाई पुष्टि गर्छ । यस्तो हुनु पक्कै राम्रो होइन । राज्यको लापरबाहीले सवारी दुर्घटना बढेकोमा शंकै छैन । सडक दुर्घटनालाई कम गर्ने सबाललाई सम्बन्धित निकायले ख्यालख्यालमा लिनु हुन्न । सरकारको लापरबाहीले नागरिकको ज्यान जान्छ भने त्यसको जिम्मा कसले लिने ? ट्राफिक प्रहरीको तथ्यांकअनुसार दिनहुँ दुर्घटना बढिरहेको छ । किन यस्तो भयो ? यसलाई रोक्न के गर्न सकिएला भनेर सरकारले चासो लिएको देखिँदैन । यस्ता विषय प्राथमिकतामा परेको भए, दुर्घटनामा कमी आउने थियो । छोटो दूरीको भन्दा लामो दूरीको सवारीसाधन दुर्घटनामा पर्ने जोखिम बढ्दो छ । अघिपछिभन्दा चाडबाडका बेलामा दुर्घटना अझ बढ्छ, किनभने व्यवसायीहरूले कमाउने बेला यही हो । चालकलाई पनि कमाउने बेला यही बन्छ । गाडीमा कति यात्रु राख्ने, कसरी चलाउने भन्नेमा उनीहरूलाई मतलबै हुन्न । पाएका जति यात्रु हालेको छ अनि जोडले दौडाएको छ । चालकले सुत्ने समय पनि पाउँदैनन्, दुर्घटना बढ्नुको एउटा कारण यो पनि हो । त्यस्तै साँघुरोघुमाउरो बाटो अर्को कारण । बाटो चौडा बनाउने सरकारी नीति भए पनि सोअनुरूप काम भएको छैन । स्थानीय सरकारको ढुलमुले नीतिले सडक समयमै बन्न सकेको छैन, जताततै भत्केर असरल्लै छ । नियमअनुसार कम्तीमा तीन फिटको सडकपेटी चाहिन्छ । तर सहरी सडकमा यस्तो भेटिन्न । मनलागी तरिकाले सावरीसाधनको पार्किङ गरिएको भेटिन्छ । सहरमा सडक दुर्घटना बढ्नुको कारण यो पनि हो । सवारीसाधन नियन्त्रणका लागि बसेको ट्राफिक प्रहरी पनि यस्तो विषयमा संवेदनशील हुन सकेको छैन । पैदलयात्रु जथाभावी बाटो काट्छन् । जेब्राक्रस देखाउनका लागि राखिएको जस्तो छ । यस्ता समस्या भएसम्म सडक दुर्घटना भइरहन्छन् । अहिले तीनै तहका सरकार भएर पनि त्यसको प्रतिफल नागरिकले खासै पाएका छैनन् । सरकार नागरिकसँग प्रत्यक्ष संलग्न सडक दुर्घटनाका विषयमा गम्भीर हुनैपर्छ । पुरुषोत्तम घिमिरे, जोरपाटी, काठमाडौं"
जलवायु परिवर्तन र अमेरिका,"राजनीतिक सहकार्ययस्ता महत्त्वाकांक्षी योजना तब सफल हुन्छन्, जब रिपब्लिकनहरूले पनि साथ दिन्छन् । अन्यथा एउटाले ल्याउने र अर्कोले उल्टाउने खेल चलिरहन्छ । अझै पनि धेरै रिपब्लिकन समर्थकहरू जलवायु परिवर्तनप्रति शंकालु देखिन्छन् । डेमोक्र्याट राष्ट्रपतिले ल्याएको कार्यक्रम रिपब्लिकन राष्ट्रपतिले उल्टाउने वा रिपब्लिकनले ल्याएको कार्यक्रम डेमोक्र्याटले रद्द गर्ने क्रम जारी रहनु भनेको विश्वका लागि पनि राम्रो कुरा हैन । जलवायु परिवर्तन मिथ्या नभई वास्तविकता भइसकेको छ । जलवायु परिवर्तन मानवीय क्रियाकलापको परिणाम हो र यसले बढ्दो रूपमा असर पारेको छ भन्ने विश्वास जनमानसमा जगाउन आवश्यक छ । त्यसलाई सम्बोधन गर्न राजनीतिक तहमा समझदारी बनाएर दीर्घकालीन आयोजना ल्याउन आवश्यक छ । त्यसो भयो भने मात्रै यस क्षेत्रमा भएका लगानीहरू पनि दिगो हुन्छन् । विश्वमाझ अमेरिकाले आफ्नो विश्वसनीयता जगाउन पनि यसका दुवै पार्टीबीच सहकार्यको खाचो छ । जलवायुको असरले रिपब्लिकन वा डेमोक्र्याट भन्ने छैन, सबै अमेरिकी र पृथ्वीवासीलाई असर पुर्याउनेछ । पृथ्वी नै नरहे राजनीति कहाँ र कसमाथि गर्ने ?"
संविधानलाई 'बलिको बोको नबनाऔं,"सन् १९६२ मा सामाजिक वैज्ञानिक इउम रोजर्सले ले डिफ्युजन अफ इनोभेसन सिद्धान्त मार्फत समाजमा नयाँ कुरा कसरी स्थापित हुन सक्छ भनेर व्याख्या गरे । उनका अनुसार, परिवर्तन हुँदै गर्दा समाज मुख्य गरी पाँच भागमा विभाजित हुन्छ । पहिलो, संवाहक (इनोभेटर) जसले विचार वा मुद्दा सिर्जना गर्छन् र नेतृत्व गर्छन् । दोस्रो शीघ्र्र समर्थक (अर्ली एडेप्टर) जसले परिवर्तनको विचारलाई सजिलै ग्रहण गर्न सक्छन् र साथ दिन्छन् । तेस्रो, सहज समर्थक (अर्ली मेजोरिटी) जसले सफलताको आधार देख्नेबित्तिकै समर्थन गरिहाल्छन् । चौथो समूह असहज समर्थक (लेट मेजोरिटी) हो, जसले परिवर्तन सफल भएपछि मात्र साथ दिन्छन् । पाँचौं तप्काविरोधी (लेगार्डस्) हुन् जो परिवर्तनलाई आत्मसात् गर्न सक्दैनन् । यो तप्काले परिवर्तनलाई कि असहयोग गर्छ कि विरोध गर्छ । रोजर्सका अनुसार यस्ता जमात समाजमा १६ प्रतिशतसम्म हुने गर्छ । हरेक परिवर्तनपछि परिवर्तन संस्थागत हुन समस्या देखियो भने, यो समूह हाबी हुन खोज्छ र परिवर्तनलाई उल्टाउन खोज्छ । आज देशमा २०६२६३ को आन्दोलन र २०७२ सालको संविधानका उपलब्धिले राम्ररी परिणाम दिन नसक्दा समाजको त्यो असन्तुष्ट तप्का जुर्मुराउँदै परिवर्तनलाई नै उल्टाउन शिर ठाडो गर्न खोज्दै छ ।२०७२ सालमा जारी भएको संविधान दुईवटा संविधानसभाको निर्वाचन एवं ७० वर्षदेखिका विभिन्न पार्टी, तिनका विचार र करिब १० वर्षको नागरिक बहसले दिएको कम्प्रोमाइज दस्ताबेज हो । निर्वाचित संविधानसभाले बनाएको हुँदा यो सबैभन्दा लोकतान्त्रिक संविधान पनि हो । कुनै पनि संविधानले परिणाम दिन केही समय लाग्छ । साथै, प्रत्येक संविधानले अभिभावकत्व खोज्छ, जसले त्यसको स्वामित्व लिन खोजोस् । अहिलेको संविधानको नियति के हो भने, यो संविधान सबैको भयो तर कसैको पनि भएन । यो संविधानको पूर्ण स्वामित्व लिने नेतृत्व देखिएको छैन । आफ्नो स्वार्थअनुरूप संविधानलाई व्याख्या गर्ने जुन हर्कत नेतृत्वले देखाइरहेको छ, त्यसले हाम्रो संविधानलाई कमजोर बनाइरहेको छ ।आजको आवश्यकता व्यवस्था परिवर्तनको होइन, अवस्था परिवर्तनको हो । समस्या प्रणालीमा होइन, पात्र अनि प्रवृत्तिमा छ । अहिलेका दल अनि नेताहरू भने प्रणाली र संविधानलाई औंला उठाएर पानीमाथिको ओभानो बन्न खोज्दै छन् । आफ्नो अक्षमता र कमजोरी लुकाउन संविधानलाई र व्यवस्थालाई दोषी देखाउँदै छन् । कुनै पनि संविधान पूर्ण हुँदैन । समयसापेक्ष रूपमा संशोधन गर्दै अघि बढ्ने हो । हामीले विगत ७५ वर्षमा पटकपटक आन्दोलन गरेका छौं । ७ दशकमा ७ वटा संविधाननै लेखिसकेका छौं । अमेरिकाले २०० वर्षअघि संविधान बनायो र संशोधन गर्दै अगाडि बढ्यो । इन्डियाले सन् १९५० मा संविधान बनायो, १०५ चोटि संशोधन गर्यो र संविधानलाई सुधार गर्दै अघि बढ्यो । जापानले त आफ्नो संविधान आफैंले समेत बनाएको थिएन । दोस्रो विश्वयुद्धमा पराजित भएपछि अमेरिकाले नै जापानको संविधान लेखिदियो । जापान विदेशी हस्तक्षेप भयो भनेर उफ्रेन । उसले आफ्नो फोकस आर्थिक विकासमा लगायो र आज ऊ धनी र विकसित राष्ट्रका रूपमा संसारलाई नेतृत्व गर्दै छ । अमेरिका र इन्डियाले आर्थिक रूपमा संसारलाई नेतृत्व गरिरहेका छन् । हामी भने, यो मुद्दा यो पार्टीको, यो मुद्दा विदेशीको भनेर उफ्रन्छौं । हामी खाल्टो खन्ने, अनि त्यही खाल्टो पुर्ने, फेरि त्यही खाल्टो खन्ने राजनीति गरिरहेका छौं । आर्थिक विकास र नागरिकको जीवनस्तर उकास्ने मुद्दा हाम्रो प्राथमिकतामा पर्न सकिरहेको छैन ।हालको संविधानको मूल प्रस्तावना र संरचना गणतन्त्र, संघीयता, धर्मनिरपेक्षता र समानुपातिक समावेशिता आदि हो । भोलि यी संरचना खतरामा पर्दै गए हाम्रो संविधान पनि खतरामा पर्दै जान्छ । जबसम्म यी संरचना संस्थागत हुँदैनन् तबसम्म संविधान बलियो हुन सक्दैन । हामीले आजको दिनमा चर्चा गर्नुपर्ने अर्को महत्त्वपूर्ण राजनीतिक प्रश्न हो किन आज यी आधारभूत संरचनामा प्रश्न उठ्दै छ ? यसका प्रमुख दुईवटा कारण छन् । पहिलो, अहिलेका नेताहरूले परिणाम दिन सकेनन् । नागरिकहरूले रोजगारी पाएका छैनन्, शिक्षा गतिलो छैन, सानो बिरामी हुँदा पनि लाखौं खर्च हुन्छ, चिनजान नभई सरकारी काम हुन्न, राज्यलाई कर तिर्नसम्म घूस खुवाउनुपर्ने अवस्था छ, सरकारी कार्यालय कारागारजस्ता उदेकलाग्दा छन्, हाम्रा दिदीबहिनीहरू बाटामा हिँड्दा सुरक्षित महसुस गर्दैनन् । अनि, प्रत्येक दिन बिहान आँखा खोल्दा आउने भ्रष्टाचार र नेताहरूको भागबन्डाको झगडाको समाचारले नागरिकहरू सबै नेताहरूबाट वाक्क छन् । नागरिकहरू यो प्रणाली नै दोषी हो कि भनेर प्रणालीतर्फ दोष तेर्स्याइरहेका छन् । दोस्रो कारण हामीले माथि भनेझैं हरेक समाजमा परिवर्तन नरुचाउने तप्का हुन्छ, अहिले त्यो तप्का जुर्मुराएको छ । व्यवस्था अनि संविधानलाई दोष देखाएर हिजो दिन सही थियो भन्ने भ्रम छर्दै छ ।अहिले राजावादीहरूले राजतन्त्र पुनःस्थापनाका निम्ति फाट्टफुट्ट आन्दोलन सुरु गरेका छन् । युवाहरू र नयाँ पुस्ता हालको गणतन्त्र र गणतन्त्र बमोजिम राष्ट्रपति, प्रधानमन्त्री, मुख्यमन्त्री, सांसदहरूको चर्तिकलाले वाक्क भएका छन् । पहिले राजतन्त्रबाट कुनै न कुनै रूपमा लाभान्वित भएका र नेतृत्वमा रहेका मानिसहरू भने यही मौकामा आफ्नो उपस्थिति प्रकट गर्दै छन् । त्यसैले, अहिले गणतन्त्रमाथि नै प्रश्न उठाउने प्रयास हुँदै छ । तर, हामीले बुझ्नुपर्ने कुरा के हो भने राष्ट्रपति खराब हुनु भनेको गणतन्त्र खराब हुनु होइन । यहाँ प्रणाली दोषी होइन । वंशको जेठो छोरो राजा बन्ने प्रथा ठीक कि कुनै पनि महिला, मधेसी, दलित, अल्पसंख्यकसमेत राष्ट्रप्रमुख बन्न सक्ने प्रणाली ठीक भन्नेमा यो एक्काइसौं शताब्दीमा धेरै बहस आवश्यकता छैन । गणतन्त्र उत्तम र उन्नत व्यवस्था हो । केही प्रश्न उठाइए पनि गणतन्त्रको जग कमजोर छैन । अहिले राजतन्त्रका पक्षमा १० हजार मानिस सडकमा ओर्लिए भने र गणतन्त्रलाई थोरै पनि खतरा देखा पर्यो भने १० लाख मानिस गणतन्त्रलाई बचाउन सडकमा आउने छन् । संघीय लोकतान्त्रिक गणतन्त्र नेपालको संविधानको अर्को महत्त्वपूर्ण संरचना संघीयता हो । संघीयता मधेस आन्दोलनमा सयौं नेपाली मरेर आएको उपलब्धि हो । यो व्यवस्था पहिलेको एकात्मक राज्यभन्दा उन्नत व्यवस्था हो । पक्कै पनि, संघीयता कार्यान्वयनका नायकहरूको गतिविधि हेर्दा संघीयताप्रति धेरै उत्साहित हुने ठाउँ छैन तर करिब चार वर्षमै यसलाई असफल भन्न मिल्दैन । २५० वर्षको एकात्मक राज्यलाई विस्थापन गरेर ल्याइएको संरचना हो यो । संघीयतालाई असफल भन्नुभन्दा पहिले, कम्तीमा दसपन्ध्र वर्ष यो व्यवस्थाले काम गर्न पाउनुपर्छ । समयसँगै सुधार गर्दै, पुनरवलोकन गर्दै संघीयतालाई सुदृढ गर्दै अघि बढ्नुपर्छ । तर, यो चार वर्षमै खारेज गर्ने बहसले यो संविधानलाई न्याय गर्दैन । ल मानौं, हामीले संघीयता खारेज गर्यौं । अनि के हुन्छ ? सबै ठीक ठाउँमा आउँछ ? मधेसले, अन्य भूगोलले आन्दोलन गर्छन् । अनि के गर्ने ? देशलाई फेरि आन्तरिक द्वन्द्वतिर लैजाने ? त्यसैले, यही संघीयतालाई सुधार्न जरुरी छ । संघीयताका चालक भने बदल्नुपर्छ ।बेलाबेलामा उठाइने अर्को महत्त्वपूर्ण मुद्दा हो धर्मनिरपेक्षता खारेज गरी हिन्दु राज्यको स्थापना । व्यक्तिगत रूपमा म हिन्दु हुँ । पण्डित परिवारको भएकाले आस्था पनि राख्छु । तर पनि, यो मेरो निजी आस्था हो । मेरो निजी आस्थाको विषय राज्यको विषय बन्नु हुँदैन । पक्कै पनि, हाम्रा धर्म, संस्कृति, परम्परा, सम्पदाको संरक्षण गर्नुपर्छ । त्यसका निम्ति राज्यले नेतृत्व लिनुपर्छ तर राज्यले एउटा मात्र धर्मलाई संरक्षण गर्ने नीति लिनु हुँदैन । यदि धर्मको राजनीति गर्ने हो भने, त्यसले कट्टरता बढाउँछ । कट्टरताले समाजमा आतंक र क्रूरता निम्त्याउँछ । धर्मको राजनीतिले समाजमा धार्मिक द्वन्द्वको बीउ रोप्छ । आजको समयले खोजेको राजनीति धर्मको राजनीति होइन, मानवताको राजनीति हो ।हामीले सामाजिक न्याय र धार्मिक स्वतन्त्रतालाई संविधानको प्रस्तावनामै आधारभूत संरचनाका रूपमा अँगालेका छौं । व्यक्तिगत आस्थालाई बहुमत र अल्पमतको विषय बनाउनु हुँदैन । धार्मिक स्वतन्त्रताको विषय बहुमत अनि अल्पमतभन्दा पनि न्यायको विषय हो । प्रत्येक नागरिकको आत्मसम्मानको विषय हो । धर्मनिरपेक्षता आफैंमा कसैलाई अन्याय गर्ने प्रबन्ध होइन । सबै मान्छे बराबर भन्दा मान्छेलाई के अन्याय हुन्छ ? सबै धर्म बराबर भन्दा के कुनै अमूक धर्मलाई अन्याय हुन्छ ? धर्मनिरपेक्षता हुँदा हिन्दुहरूलाई चोट पर्छ भने त्यसलाई उल्टाउँदा अल्पसंख्यक मुस्लिम, जैन, बौद्ध मार्गी, वा किरातलाई चोट पर्दैन ? आधुनिक र लोकतान्त्रिक राज्यले कुनै पनि धर्मलाई काखा वा पाखा गर्नु हुँदैन । पक्कै पनि केही वर्षयता प्रलोभनका आधारमा धर्मपरिवर्तन बढेको छ । यसलाई रोक्नुपर्छ । कडा कानुन बनाउनुपर्छ । तर, संविधानले नै धार्मिक विभेद गर्नु हुँदैन । हाम्रा संस्कृति, परम्परा, सम्पदालाई जोगाउने, संरक्षण गर्ने, संसारभरि फैलाउने कुरामा कसैको विमति हुँदैन । तर समाजलाई विभाजित गर्ने, द्वन्द्वमा धकेल्ने राजनीति गर्नु हुँदैन ।संविधानको अर्को महत्त्वपूर्ण उपलब्धि भनेको समानुपातिक समावेशिता हो । राज्य संरचनामा सबैको अपनत्व र सहभागिता जगाउन यो व्यवस्थाको अहम् भूमिका छ । यो अपनत्व र सहभागिताले देशको विकास र समृद्धिलाई पक्कै गति दिनेछ । एक जना मात्र पनि कुनै जात, धर्म, भाषा बोल्छ र ऊ देशको नागरिक हो भने, उसले यो देश मेरो हो भनेर अपनत्व महसुस गर्न पाउनुपर्छ । यो राज्य एउटा जातिको, एउटा भाषा बोल्ने वा एउटा भूगोलमा बस्नेहरूको मात्र हो भन्ने बुझाइले हाम्रो देशको भलो हुँदैन ।पटकपटक जनआन्दोलन गरेपछि र सातवटा संविधान फेरेपछि पनि हामी व्यवस्था परिवर्तन भनेर उफ्रिन्छौं भने अब हामी समृद्धिपथमा अघि बढ्न सक्दैनौं । आज नागरिक भोक लाग्यो भन्दै छन् । रोजगारी खोज्दै छन् । आमाबुबाका निम्ति सर्वसुलभ स्वास्थ्य सेवाका निम्ति तड्पिरहेका छन् । छोराछोरीका लागि गुणस्तरीय र निःशुल्क शिक्षा खोजिरहेका छन् । श्रीमान्श्रीमती सँगै देशमै बस्ने वातावरण खोज्दै छन् । तर हामी भन्दै छौं संघीयता खारेज गरौं । धर्मनिरपेक्षतामा जनमतसंग्रह गरौं । राजतन्त्र फर्काऔं । ल मानौं, यी सबै कुरा गर्यौं रेÙ अनि के हुन्छ ? सबै ठीक हुन्छ ? गाँस, बास, कपास, रोजगारी, शिक्षा, स्वास्थ्यलगायत नागरिकको आवश्यकता पूरा हुन्छ ? उत्तर हुँदैन । कृषिप्रधान देशमा वार्षिक ३ खर्बको कृषिजन्य वस्तु आयात हुँदै छ, समाधान के हो ? संघीयता खारेजी हो ? धर्मनिरपेक्षता बाधक हो ? राजा नभएर समस्या आएको हो ? खोला एकातिर बगेको छ, पुल अर्कैतिर बनाउनु समाधान होइन ।केही मानिस संविधान संशोधन गरौं, संघीयता खारेज गरौं भनेर कुर्लिएका छन् । संवैधानिक हिसाबबाट यो सजिलो बाटो होइन । संघीय लोकतान्त्रिक गणतन्त्र नेपाल को संविधान जहाँ प्रस्तावनादेखि लिएर अन्तिमको अनुसूचीसम्म संघीयता उल्लेख गरिएको छ, त्यो विषयलाई संसद्ले त्यत्तिकै हटाउन गाह्रो छ । संविधानको संरचना नै भत्कने गरेर संविधान संशोधन गर्न मिल्छ ? यो अर्को संवैधानिक बहस बन्नेछ । यसले संविधान पुनर्लेखनको समेत माग गर्न सक्छ । तसर्थ, जानेरनजानेर यस्ता प्रस्ताव संविधानलाई नै असफल बनाउने प्रस्ताव हो । अर्को बहस अहिले धर्मनिरपेक्षतामा जनमत संग्रह गरौं भन्ने छ । सर्वप्रथम त धर्मका नाममा नागरिकलाई विभाजित गर्न खोज्नु सबैभन्दा खराब र आपराधिक राजनीति हो । ल मानौं, जनमतसंग्रह भयो रे, ५१ प्रतिशत नागरिकले हिन्दु राज्य बनाउनुपर्छ भन्ने जनमत आयो रे, अनि के हुन्छ ? यो देश हिन्दु राज्य हुन्छ ? त्यसपछि फेरि जनमत संग्रहको माग हुँदैन ? अल्पसंख्यकले आन्दोलन गर्दैनन् ? धार्मिक द्वन्द्व नहोला भन्ने ग्यारेन्टी गर्न सक्छौं ? हामीले नागरिकलाई उद्वेलित गर्ने राजनीति गर्दैगर्दा, त्यसलाई सम्हाल्न सकिन्छ वा सकिँदैन भन्ने सामान्य हेक्का राख्न जरुरी छ । जनमत संग्रह वा कुनै पनि निर्वाचन त्यस्तो विषयमा गरिँदैन, जसमा बहुमत पहिले नै स्पष्ट होस् । धर्मनिरपेक्षतामा गरिने जनमत संग्रह न्यायपूर्ण होला ? साथै राजनीतिमा अर्को महत्त्वपूर्ण सवाल पनि छ जनमत संग्रह ठूलो कि जनआन्दोलन ? सामान्य अवस्थामा नागरिकले हातले भोट हाल्छन् । तर, लोकतन्त्रमा विशिष्ट परिस्थितिमा नागरिकले गोडाले भोट हाल्छन् । हातले हालेको भोट पाँच वर्ष टिक्छ भने खुट्टाले हालेको दसौं वर्ष । ४० लाख मानिस सडकमा ओर्लेर ल्याएका परिवर्तनहरू जनमत संग्रहले निर्क्योल गर्न सक्दैन ।हाम्रो समाजमा जुन परिवर्तन पनि विदेशीले गरेको भनिदिने रोग निकै व्याप्त छ । जे कुरामा पनि षड्यन्त्र देख्ने । विदेशीको एजेन्डा भन्ने । यस्ता आरोपमा हामीले दुईवटा कुरा प्रधान रूपमा बुझ्न जरुरी छ । पहिलो, यो दुनियाँमा केचाहिँ विदेशबाट आएको छैन ? खाने चकलेटदेखि कोरोनाको खोपसम्म विदेशबाट आउँछ । इन्टरनेटदेखि फेसबुकको हाम्रो सम्पूर्ण डाटा विदेशीसँग छ । आएकै कुरामा पनि, लोकतन्त्र के नेपालमा विकसित भएको सिस्टम हो ? लोकतन्त्र, संविधानवाद, बहुदलीय प्रतिस्पर्धा आफैं पनि आयातित हुन् । दोस्रो कुरा, यो हाम्रो कमजोर मानसिकताको परिणाम हो । नेपाली आफैंले आफ्नो विवेक प्रयोग गर्न सक्दैनन् भन्ने मानसिकताले हाम्रो राजनीति पनि ग्रस्त छ । गणतन्त्र, संघीयता, धार्मिक स्वतन्त्रता, समानुपातिक समावेशिता नेपालको आवश्यकताले ल्याइएको हो । विदेशीले पनि ल्याओ, हुनुपर्छ भनेका होलान् । तर, विगत ७० वर्षको नेपाली राजनीति र दलहरूका एजेन्डालाई अध्ययन गर्ने हो भने, यो सबै दलले बोकेकै एजेन्डा हो । चालीसौं लाख नागरिक सडकमा आएर ल्याएको परिवर्तन हो । के ती ४० लाख नागरिकलाई पनि विदेशीले पैसा दिएर सडकमा उतारेका थिए ? त्यसपछि भएका दुईवटा संविधानसभा निर्वाचन एवं एउटा प्रतिनिधिसभा र प्रदेशसभाको निर्वाचनमा किन यी एजेन्डा बोक्ने दलहरूले लगभग ९५ प्रतिशत मत पाए ? साथै, हामीले यी मुद्दा कसले उठाएको छ भनेर पनि हेर्नुपर्छ । परिवर्तन विदेशीले ल्याइदिए भनेर षड्यन्त्रको सिद्धान्तअनुरूप भ्रम फैलाएर व्यवस्थालाई दोष दिने र व्यवस्था पल्टिए आफूले फाइदा लिने तप्काले यस्ता प्रश्न उठाइरहेको हुन्छ । त्यो तप्का परिवर्तन स्वीकार्न नसकेका १६ प्रतिशतमै पर्छन् । हाम्रो संविधानसँग भूराजनीति पनि जोडिएको छ । हाम्रो संविधान दक्षिण छिमेकीलाई मन परेको छैन । भारतले यो संविधानलाई पूर्ण रूपमा नस्विकारेको सर्वविदितै छ । अहिले संविधान संशोधन गरेर चुच्चे नक्सा हालेपछि त यो संविधान भारतको रणनीतिका निम्ति टाउको दुखाइ नै बनेको छ । भाजपाका नेताहरूको अभिव्यक्ति, संविधान जारी हुनुअघि एस जयशंकरको भ्रमणको उद्देश्यले पनि मोदी नेपालमा हिन्दु राज्य घोषणा गरेर आफ्नो राजनीति दर्साउन चाहन्छन् भन्ने कुरा अब रहस्यमय रहेन । त्यसैले, अहिले विभिन्न तत्त्व यो संविधानलाई नै असफल बनाउन पाए चुच्चे नक्सा पनि जान्थ्यो र आफ्नो स्वार्थ लाद्न पाइन्थ्यो भन्ने दाउमा छन् । हामी यहीँनेर चनाखो हुन जरुरी छ । त्यसैले हामी यो भूराजनीतिको स्वार्थको गोटी बन्नबाट बच्दै आफ्नो संविधान बचाउँदै अघि बढ्न जरुरी छ ।अन्त्यमा, धूलो अनुहारमा थियो, म ऐना पुछ्दै हिँडें भनेझैं आज खोट नेतृत्वमा छ । प्रवृत्तिमा छ । राजनीतिक संस्कारमा छ । हामी फेरि प्रणाली र संविधानलाई दोष दिएर उम्कन खोज्दै छौं । संविधानलाई अब धेरै गिजोल्न जरुरी छैन । यही संविधानलाई सुधार गर्दै अघि बढ्न जरुरी छ । अब पनि यो संविधान बदल्ने हो भने, फेरि के गर्ने ? संविधानसभाको चुनाव गर्ने ? हाम्रो समाज त यही हो, त्यो समाजलाई नेतृत्व गरिरहेका दलहरू त यिनै हुन्, त्यो संविधानसभामा उपस्थित हुने दल र नेतृत्व पनि लगभग यिनै हुन्छन् । समीकरण थोरै तलमाथि होला, तर त्यसले वर्षौं छलफल गरेर ल्याउने संविधान यस्तै हो । त्यही भएर अब हामीले यो संविधानलाई धेरै गिजोल्न हुँदैन । मेरो पुस्ता व्यवस्था परिवर्तनकै नाउँमा फेरि सहिद हुन चाहँदैन । अब देशले संवैधानिक स्थिरता खोजेको छ । विधिको शासन खोजेको छ । समस्या पात्र अनि प्रवृत्तिमा छ । पात्र अनि प्रवृत्तिलाई बचाउन संविधानलाई बलिको बोको नबनाऔं । अब देश पछाडि फर्कन सक्दैन । यो संविधान बचाउँदै देशलाई समृद्धिपथमा लाने कार्यभार अब नयाँ पुस्तामा आएको छ ।पाण्डे विवेकशील साझा पार्टीका संयोजक हुन् ।"
सूर्य उपासनाको पर्व,"छठ पर्वको उत्पत्ति कुन कालमा भयो भन्ने कुनै ऐतिहासिक प्रमाण उपलब्ध छैन । शास्त्राचारअन्तर्गत प्रत्यक्ष देवता सूर्यको पूजा र उपासना वैदिक कालदेखि नै आइरहेकाले लोकाचारअन्तर्गत यस पर्वलाई महोत्सवका रूपमा मनाइने चलन बसेको मान्न सकिन्छ । यो षष्ठी तिथिमा पर्छ, जुन अपभ्रंश भई छ भएको हो । सूर्यसँग षष्ठी तिथिको सम्बन्धको चर्चा ब्रह्मवैवर्त पुराणमा पाइन्छ, जसअनुसार प्रकृतिदेवीले आफूलाई पाँच भागमा विभाजित गरिन्Ù दुर्गा, राधा, लक्ष्मी, सरस्वती र सावित्रीमा । मार्कण्डेय पुराणमा भनिएको छ स्त्रियः समस्ताः सकला जगत्सु । प्रकृतिदेवीको एउटा प्रधान अंशलाई देव सेना भनिएको छ जसलाई श्रेष्ठ मातृका मानिएको छ, जसलाई समस्त शिशुको रक्षिका देवी ठानिन्छ । प्रकृतिको छैटौं अंश भएका कारण षष्ठी भनिएको छ । शिशुरक्षिका भएकाले यी देवीको विशेष रूपमा पूजा गरिन्छ । यो बच्चा जन्मेको छैटौं दिन वा शुक्लपक्षको षष्ठी तिथिमा पर्छ । मिथिलामा यी देवीको नाम ब्रह्मवैवर्त पुराणको प्रकृति खण्डमा कात्यायनी भनिएको छ । षष्ठी देवीको पूजा कुन समयमा सुरु भयो र सूर्य षष्ठी नामक पर्व कसरी प्रख्यात भयो भन्ने विषय विचारणीय छ । भविष्य पुराण र ब्रह्मवैवर्त पुराणमा यी देवीको पूजाबारे चर्चा गरिएको छ । मैथिली महाकवि विद्यापतिकृत वर्षकृतमा प्रतिहार षष्ठीका रूपमा षष्ठीको चर्चा गरिएको छ । यस प्रकार छठ पर्वलाई छठी माता, सूर्य षष्ठी र प्रतिहार षष्ठी पनि भनिन्छ । यी सबै नाममा षष्ठी तिथिको उल्लेख भए पनि षष्ठी तिथि मुख्य नभई षष्ठीपछि सप्तमी अर्थात् षष्ठीयुक्त सप्तमी तिथि प्रधान छ । यसलाई प्रतिहार षष्ठी पनि भनिन्छ । षष्ठीका दिन साँझमा अस्ताउँदो सूर्यलाई अर्घ्य दिइन्छ भने भोलिपल्ट सप्तमीका दिन उदाउँदो सूर्यलाई ।िििसूर्य शब्दको अर्थ सर्वप्रेरक हो । वैदिक ग्रन्थहरूमा तमः आसित् भनिएको पाइन्छ । अर्थात्, सृष्टिको उत्पत्ति हुनुअघि सर्वत्र अन्धकार थियो । हिरण्यको गर्भबाट एउटा दिव्य तेज गोलाकार रूपमा प्रकट भयो । दिगन्तव्यापी त्यो तेजका कारण सम्पूर्ण दिशाको अन्धकार नष्ट भयो । साम्व पुराणअनुसार, सूर्य तेजको प्रकाश र अग्निका उष्माको परस्पर संयोगबाट सूर्य रश्मिको उत्पत्ति हुन्छ । सूर्यका हजारौं रश्मि छन् । यिनैलाई वैज्ञानिकहरूले सात रंग (रातो, हरियो, नीलो, पहेंलो, सुन्तला, आकाशे र खैरो) मा बाँडेका छन् । यी रंगहरूको आआफ्ना विशेषता छन् । स्वामी माधवानन्दका अनुसार, सूर्यको प्रथम किरण आसुरी सम्पत्तिमूलक, आध्यात्मिक उन्नतिको प्रेरक हो । भौगोलिक स्थितिका कारण सूर्यका सातौं किरणले गंगा र यमुनाको मध्यभागमा अत्यधिक समयसम्म उष्णता प्रदान गर्ने भएकाले नै यिनलाई अन्तर्वेदी भनिएको हो । यस भूखण्डलाई अति पवित्र र धार्मिक मानिन्छ । यस भूभागमा आध्यात्मिक धार्मिक अनुष्ठान र पूजाहरू बढी हुने गर्छन् । षष्ठी (छठी) छठ पर्वको उद्गमस्थल पनि यस क्षेत्रलाई मानिन्छ । त्वचा (छाला) सम्बन्धी रोगको उपचार सातै रंगबाट हुन्छ । तसर्थ आधुनिक चिकित्सामा पनि सूर्यस्नानको महत्त्व बढ्दै गएको छ । प्राचीनकालमा ऋषिहरूले नग्न आँखाबाट सूर्यको दर्शन गरेर त्यसको आध्यात्मिक स्वरूपको मात्र वर्णन गरे । यसको प्रमुख कारण वैज्ञानिक उपकरणको अभाव थियो । सूर्यसम्बन्धी वैज्ञानिक अध्ययन पहिलोपटक इसापूर्व ७४७ मा बेबिलोन निवासीले गरे ।सूर्यलाई वैदिक देवताहरूमा सर्वश्रेष्ठ स्थान प्राप्त छ । तसर्थ हिन्दु चिन्तनधारामा सूर्य उपासना गरेर मात्र शुभकार्यको अधिकारी हुन्छन् भनिएको छ । प्राचीनकालदेखि नै मानव मस्तिष्कलाई सूर्यले जति प्रभावित गरेको छ, त्यति कुनै प्रकृतिका तत्त्वले गरेको छैन । विश्वका सबै धर्मस्थलमा प्रकाशलाई ईश्वरको प्रतीक मानिन्छ । त्यस्तै सूर्य पूजाको चलन विभिन्न देशमा पाइन्छ । मेसोपोटामियाको सभ्यतामा सूर्यलाई समस भनेर पूजा गर्ने चलन छ । युनानी तथा सिन्धुघाटीको सभ्यता तथा जापानको तेरिकयो सम्प्रदायमा सूर्यपूजा प्रचलित थियो । िििकात्तिक शुक्ल र चैत्र शुक्ल षष्ठी र सप्तमी तिथि अर्थात् वर्षमा दुईपटक मनाइने छठ पर्वको सुरुवात चतुर्थी तिथिदेखि नै हुन्छ । यस दिन सात्त्विक भोजन गर्ने गरिन्छ । पञ्चमीका दिन षष्ठी मातालाई अर्वा, अन्न, दूध, घ्यू, तुलसी, फलफूल चढाउने गरिन्छ, जसलाई प्रसादका रूपमा ग्रहण गरिन्छ । यस दिन राति जल पिउनसमेत निषेध गरिएको छ । षष्ठी तिथिका दिनलाई सन्ध्या अर्घ्य भनिन्छ । बिहानदेखि नै सामान्यतः महिलाहरू भोग सामग्री (जस्तो ठकुआ, पडुकिया, सेल, मिष्ठान्न) सहित ताल, पोखरी वा नदीको घाटमा जान्छन् । अघिल्लो दिनदेखि नै घाट लिपपोत गरी सजाइन्छ । व्रतालु जलमा प्रवेश गरी अस्ताउँदो सूर्यलाई डालोमा सामग्री राखी अर्पण गर्छन् । राति त्यही घाटमा जाग्राम बसी भोलिपल्ट पूजासामग्री घाटमा फिँजाएर राखिन्छ र सूर्योदयपछि जलमा प्रवेश गरी पुनः अर्घ्य दिइन्छ । आन दिन उगलौ भोट भिनसखाआई किए भेल एते छेर ? बाट भोटिगेल अन्हरा पुरुष, नयन देत ऐत देरबाट भेटिल गेल कोठीया, काया दैत एते देरयसरी व्रतालु महिलाहरूले मैथिली भाषामा मीठो गीत गाएर सूर्य भगवान्को आराधना गर्छिन् । छठ पर्वमा महिलाको सहभागिता बढी हुन्छ । व्रत बस्नेदेखि पूजा सामग्रीहरू तयार गर्नसम्ममा महिलाकै योगदान हुन्छ । छठ पर्व सामाजिक एकता र सद्भावले ओतप्रोत भएको हुन्छ । समाजका समस्त जातिले मनाउने पर्व हो । एउटै जलाशयमा एउटै घाटमा सबै जाति र समुदायले मनाउनु सामाजिक सौहार्दको प्रतीक हो । पहिलेपहिले मिथिलाञ्चलमा मात्र मनाइने यो पर्व प्रायः देशभरि, काठमाडौं उपत्यकादेखि पहाडी भूभागमा पनि मनाउन लागिएको छ । छठ पर्व राष्ट्रिय एकताको सेतु बनिरहेको छ ।"
नर्सिङ पढाउन सय बेड हुनैपर्ने,"(काठमाडौं)  मापदण्डअनुसार कम्तीमा सय बेडको आफ्नै अस्पताल भएका शिक्षण संस्थाले मात्र प्रमाणपत्र तह (पीसीएल) नर्सिङको पठनपाठन गराउन पाउने भएका छन् । प्राविधिक शिक्षा तथा व्यावसायिक तालिम परिषद् (सीटीईभीटी) को बैठकले चिकित्सा शिक्षा ऐनको मापदण्ड पूरा नगरेका शिक्षण संस्थालाई भने नर्सिङ पठनपाठनको अनुमति नदिने निर्णय गरेको हो । यसअघि मापदण्डविपरीतका शैक्षिक संस्थालाई समेत अनुमति दिने चलखेल भएको थियो । सीटीईभीटीले नै सय बेडको अस्पताल नभएका शिक्षण संस्थामा विद्यार्थी भर्ना खोल्न पाउने गरी मन्त्रिपरिषद्मा प्रस्ताव पठाएको थियो । त्यसको चौतर्फी विरोध भएपछि शिक्षामन्त्री देवेन्द्र पौडेलको अध्यक्षतामा बसेको परिषद् बैठकले मापदण्ड पूरा गरेका शिक्षण संस्थालाई मात्र विद्यार्थी भर्नाको अनुमति दिने निर्णय गरेको हो । परिषद्को निर्णयसँगै स्थगित गरिएको नर्सिङको भर्ना प्रक्रिया अघि बढ्ने सीटीईभीटीका सदस्यसचिव जीवनारायण काफ्लेले जानकारी दिए । सीटीईभीटीका आंगिक शिक्षण संस्थामा एक सय बेडका प्रादेशिक अस्पतालको समन्वयमा पठनपाठन गराउन स्वास्थ्य तथा जनसंख्या मन्त्रालयले स्वीकृति दिएको छ । आफ्नै सय बेडको अस्पताल भएका निजी शिक्षण संस्थामा पनि विद्यार्थी भर्ना लिन चिकित्सा शिक्षा आयोगले अनुमति दिइसकेको छ । ऐनको प्रावधानअनुसार मापदण्ड पुगेका शिक्षण संस्थामा तत्काल विद्यार्थी भर्ना लिएर शैक्षिक सत्रअघि बढाउने निर्णय भएको काफ्लेले बताए । ऐनले नर्सिङ अध्यापन गराउन शिक्षण संस्थाको आफ्नै एक सय बेडको अस्पताल चाहिने, एउटै शिक्षण संस्थाले बीएस्सी (स्नातक तह) र पीसीएलको नर्सिङ पठनपाठन गराउन नपाउने व्यवस्था गरेको छ । सीटीईभीटी मातहतका १०९ मध्ये २४ शिक्षण संस्थाले मात्रै यी दुई मापदण्ड पूरा गरेका छन् । २४ मध्ये १७ निजी र ७ सीटीईभीटीका आंगिकसाझेदारी शिक्षण संस्था हुन् । तत्काललाई जुनजुन शिक्षण संस्थाले मापदण्ड पूरा गरेका छन्, तिनीहरूमा विद्यार्थी भर्ना आह्वान गर्छौं, सदस्यसचिव काफ्लेले भने, अरू शिक्षण संस्थाको विषयमा थप छलफल र परामर्श गर्दै छौं । २०५७ यता १०९ शिक्षण संस्थामा वार्षिक ४ हजार ६ सय जनाले पीसीएल नर्सिङ अध्ययन गर्दै आएका थिए । नयाँ व्यवस्थाअनुसार मापदण्ड पूरा गरेका २४ शिक्षण संस्थाले विद्यार्थी भर्ना लिन पाए करिब एक हजार जनाले मात्र पढ्न पाउँछन् । पीसीएल नर्सिङ पढ्न हरेक वर्ष २० हजारभन्दा बढी विद्यार्थीले आवेदन दिने गर्छन् । नर्सिङमा कति जनशक्ति आवश्यक छ भन्ने यकिन तथ्यांक सरकारसँग पनि छैन । चिकित्सा शिक्षा राष्ट्रिय नीति तर्जुमा उच्चस्तरीय कार्यदल २०७२ को प्रतिवेदनले भने अहिलेको संख्यामा नर्सिङ उत्पादन कायमै रहे केही वर्षमै जनशक्ति बेरोजगार बस्नुपर्ने औंल्याएको थियो । गुणस्तरीय नर्स उत्पादन नहुँदा जागिर नपाउने र न्यून पारिश्रमिकमा काम गर्नुपर्ने बाध्यता रहेको गुनासो छ । सीटीईभीटीका सदस्य सचिव काफ्लेले भने नर्सिङ जनशक्तिको माग देशभित्र र बाहिर उच्च रहेको दाबी गरे । यसअघि सीटीईभीटीको सम्बन्धनमा शिक्षण संस्थाले ५० शय्याको अस्पातल र अन्य निजी अस्पताल भाडामा लिएर पनि नर्सिङको पठनपाठन गराउँदै आएका थिए । चिकित्सा शिक्षा र स्वास्थ्य सेवा सुधारको आशयले आफ्नै नर्सिङ कलेज आवश्यक हुने व्यवस्था ऐनमा गरिएको थियो । यो व्यवस्थाका कारण सीटीईभीटीबाट सञ्चालित ८५ कलेज खारेज हुने अवस्थामा पुगेका छन् । ऐनले २ वर्षभित्र आफ्नै अस्पताल बनाउने समय सीमा तोकेको थियो । यो अवधिमा कुनै पनि शिक्षण संस्थाले आफ्नै अस्पताल निर्माण गरेका छैनन् । सीटीईभीटीका उपाध्यक्ष खगेन्द्रप्रसाद अधिकारीले कोभिडका कारण अस्पताल निर्माण गर्न नसकेको भन्दै बचाउ गर्दै आएका छन् । स्रोतका अनुसार मापदण्ड पूरा नगरेका शिक्षण संस्थामा समेत विद्यार्थी भर्ना लिन प्रधानमन्त्री शेरबहादुर देउवासम्म लबिइङ गरिएको थियो । १ सय ९ वटै शिक्षण संस्थामा एकमुष्ट विद्यार्थी भर्ना लिन मापदण्ड पूरा गरेका शिक्षण संस्थाको पनि प्रवेश परीक्षा र भर्ना रोकेर राखिएको थियो । एचए, फार्मेसी, ल्याबलगायत प्रमाणपत्र र त्यससरहका स्वास्थ्यसम्बन्धी कार्यक्रममा भने चालु शैक्षिक सत्रका लागि प्रवेश परीक्षा सकेर विद्यार्थी भर्ना भइसकेका छन् । सय बेडको अस्पताल भएका नर्सिङका लागि पनि छिट्टै प्रवेश परीक्षाको सूचना जारी गरिने सीटीईभीटीले जनाएको छ । विश्वविद्यालय तहमा सञ्चालन हुने स्नातक तहको नर्सिङ कार्यक्रममा पनि आफ्नै अस्पताल नभएका १७ कलेजले चालु शैक्षिक सत्रमा विद्यार्थी भर्ना गर्न पाएका छैनन् ।"
"नेपाली केरा बगानमै कुहिन्छ, आयात भने करोडौंको","बढी उत्पादन प्रदेश १ मा कृषि मन्त्रालयले प्रकाशन गरेको नेपाली कृषिसम्बन्धी तथ्यांकअनुसार २०७६७७ अनुसार नेपालमा १६ हजार ७ सय हेक्टर क्षेत्रफलमा २ लाख ५४ हजार १ सय ६१ टन केरा उत्पादन हुने गरेको छ । यसमध्ये सबैभन्दा धेरै प्रदेश १ मा ५ हजार ३ सय ६६ हेक्टरमा ८६ हजार ६ सय ६४ टन केरा उत्पादन हुने गरेको मन्त्रालयको तथ्यांक छ । प्रदेश २ मा २ हजार ८ सय ४४ हेक्टरमा ५० हजार ५६, वाग्मतीमा ३ हजार ४ सय ९८ हेक्टरमा ४० हजार ५ सय ८५ र लुम्बिनीमा २ हजार ६९ हेक्टरमा ३४ हजार १ सय २ टन केरा उत्पादन हुने गरेको मन्त्रालयको तथ्यांक छ । सुदूरपश्चिममा १ हजार २ सय ५२ हेक्टरमा १९ हजार ७ सय ५३ र गण्डकीमा १ हजार ३ सय ३० हेक्टरमा १९ हजार ६ सय ९६ टन केरा उत्पादन हुने गरेको छ । सबैभन्दा कम कर्णालीमा ३ सय ४१ हेक्टरमा ३ हजार ३ सय ५ टन उत्पादन हुने गरेको मन्त्रालयको तथ्यांक छ ।"
महँगो ठेक्का कबुल्नेलाई ढुवानी जिम्मा दिन चलखेल,"(काठमाडौं)  सार्वजनिक खरिद पुनरावलोकन समितिको आदेश लत्याउँदै खाद्य व्यवस्था तथा व्यापार कम्पनीले पुनः श्रीर्मिका एयर कार्ग्रो सर्भिसलाई ढुवानी स्वीकृति दिने आशयको सूचना निकालेको छ । विवाद हुने डरले कम्पनीले तिहारको सार्वजनिक बिदा पारेर (कात्तिक १७ मा) सूचना प्रकाशन गरेको छ । दाबी विरोध पर्ने म्याद मंगलबार सकिएको छ । हुम्लामा खाद्यान्न ढुवानी गर्न सस्तो दरमा टेन्डर हाल्नेलाई पन्छाएर महँगोमा ठेक्का लगाउन खोजेपछि समितिले अनधिकृत ठहर गर्दै कात्तिक पहिलो साता बदर गरिदिएको थियो । समितिका अध्यक्ष भीमकुमार ओझा र सदस्य महेन्द्रबहादुर गुरुङको इजलासले कात्तिक ४ मा पुनः मूल्यांकन गर्न आदेश दिएको थियो । तर समितिको फैसलाविपरीत पुनः सोही कम्पनीलाई ठेक्का दिने आशयले सूचना निकालिएको छ । पुनः मूल्यांकन गर्दा श्रीर्मिकालाई छनोट गर्ने निर्णय गरिएको सूचनामा उल्लेख छ । बोलपत्रहरू पुनः मूल्यांकन गर्दा देहायबमोजिमको बोलपत्र (श्रीर्मिका एयर कार्गो) नै न्यूनतम मूल्यांकित सारभूत रूपमा प्रभावग्राही भएको देखिएको छ । उक्त बोलपत्रहरू स्वीकृतिका लागि छनोट गर्ने निर्णय भएकाले सार्वजनिक खरिद ऐन २०६३ बमोजिम सम्बन्धित बोलपत्रदाताको जानकारीका लागि पुनः सूचना प्रकाशन गरेका छौं, सूचनामा भनिएको छ । श्रीर्मिकाले नेपालगन्जदेखि हुम्ला सिमकोट हवाई मैदानसम्म ढुवानी गर्दा प्रतिकिलो ११२ (भ्याटबाहेक) र सुर्खेत हवाई मैदानदेखि हुम्लाको सिमकोट हवाई मैदानसम्म प्रतिकिलो १०५ (भ्याटबाहेक) कबोल गरेको छ । श्रीर्मिकाभन्दा सस्तो दरमा कबोल गर्ने सीता एयर, समिट एयर र तारा एयरलाई ढुवानी योग्यता नपुगेको भन्दै खाद्य कम्पनीले उनीहरूलाई अयोग्य ठहर गरेको छ । सीता एयरले सुर्खेतसिमकोटका लागि प्रतिकिलो ६३ र नेपालगन्जसिमकोटका लागि प्रतिकिलो ७८ रुपैयाँ कबोल गरेको छ । समिट एयरले सुर्खेतसिमकोटको प्रतिकिलो ९७ र नेपालगन्जसिमकोटको प्रतिकिलो ८९ रुपैयाँ भाडाको प्रस्ताव गरेको छ । तारा एयरले भने सुर्खेतबाट प्रतिकिलो ७८९० र नेपालगन्जबाट ११० रुपैयाँमा सिमकोट ढुवानी गर्न सक्ने प्रस्ताव गरेको छ । गत वर्ष श्रीर्मिकाले शतप्रतिशत ढुवानी गरेको भन्दै खाद्य कम्पनीले उसैलाई ढुवानी गर्न दिने अडान राखेको छ । यसअघि खाद्यले गरेको निर्णय बदनियतपूर्ण थियो । अहिले उसले पुनः त्यही गल्ती गरेको छ, वायु सेवा सञ्चालक संघका महासचिव मनोज कार्कीले भने, खाद्यले गरेको निर्णय बदर गर्न माग गरेका छौं । सार्वजनिक खरिद पुनरावलोकन समितिको निर्णय कार्यान्वयन नगरी श्रीर्मिकालाई बोलपत्र स्वीकृत गर्ने आशयको सूचना केकति कारणले प्रकाशन गर्नु उचित भएको हो भन्दै खाद्यमा निवेदन दिइएको समिट एयरका कानुन शाखा प्रमुख प्रवीण खरेलले बताए । श्रीर्मिकालाई दिनुपर्ने आधार हेरेर आफूहरू कानुनी प्रक्रियामा जाने उनको भनाइ छ । खाद्य कम्पनीको प्रमुख कार्यकारी अधिकृत मोहनप्रकाश चन्दले श्रीर्मिका कार्गोलाई ढुवानी स्वीकृति दिइएको विषयमा बोल्न चाहेनन् । आफूले गरेको निर्णयबारे पन्छिँदै उनले भने, यस विषयमा सूचना अधिकारीलाई सोध्नुस् । उहाँलाई सबै थाहा छ । यता खाद्य कम्पनीका खरिद विभाग प्रमुख डिल्लीराम लम्सालले समिटले दिएको निवेदन उपर पुनः छलफल गरेर निर्णय गरिने जानकारी दिए । अन्यको योग्यता नपुगेकाले श्रीर्मिकालाई नै ढुवानी गर्न दिने आशयको सूचना प्रकाशन गरिएको उनले स्विकारे ।"
नेपालगन्जमुगुको हवाई भाडा १२ हजार !,"टिकट पाउन महाभारत सडक सञ्जालसँग नजोडिएको हुम्लाका नागरिकलाई यति बेला जिल्ला बाहिर जान टिकट पाउन गाह्रो पर्छ । पर्यटकीय सिजनका बेला प्रतिदिन पाँच वटासम्म उडान गर्ने समिट र तारा एयरलाइन्सले अहिले एकएक मात्र उडान गर्ने गरेकाले यात्रुलाई टिकट पाउन समस्या भएको हो । सीता एयरलाइन्सले एक सातायता सिमकोट विमानस्थलमा उडान गरेको छैन । जहाजको उडान कम हुँदा टिकट पाउन मुस्किल भएको सर्केगाडका चन्द्रजंग शाहीले बताए । एक त उडानै हुँदैन, उनले भने, उडान भए पनि टिकट पाउन पावर लगाउनुपर्ने बाध्यता छ । नेपाल एयरलाइन्सको जहाज नियमित नहुँदा पनि निजी एयरलाइन्सको मनोमानी बढेको उनको भनाइ छ । टिकटका लागि चार दिनदेखि विमानस्थल धाइरहे पनि टिकट नपाएको स्थानीय सुवास शाहीले बताए । हुम्लामा उडान गर्ने निजी एयरलाइन्सले भाडासमेत बढाएका छन् । दसैंअघि ५ हजार ६ रुपैयाँ भाडा लिने निजी एयरलाइन्सले अहिले ६ हजार ३० रुपैयाँ भाडा बनाएका हुन् । नेपालगन्जबाट हुम्लाका लागि भने १० हजार ५ सय भाडा लिने गरिएको समिट एयरलाइन्सका कर्मचारी कार्बु लामाले जानकारी दिए ।"
यथार्थ गणना भएकै छैन,"काठमाडौं (कास) अपांगता भएका व्यक्तिहरूको यथार्थ गणना नै अहिलेसम्म नभएको सरोकारवालाको गुनासो छ । भरपर्दो तथ्यांकको अभावले प्रभावकारी योजना, नीति तथा कार्यक्रम बन्न नसक्दा अपांगता भएका व्यक्तिहरू राज्यबाट पाउने सेवासुविधा र अवसरबाट वञ्चित भइरहेको उनीहरूको भनाइ छ ।अपांगता भएका व्यक्ति र परिवार सामाजिक तिरस्कार खेप्नुपर्ने डरले यथार्थ परिचय दिन हिच्किचाउँदा वास्तविक तथ्यांक नआएको अपांगता भएका व्यक्तिका अगुवाको दाबी छ । २०६८ सालको जनगणना अनुसार अपांगता भएका व्यक्तिको जनसंख्या ५ लाख १३ हजार ३ सय २९ छ, जुन कुल जनसंख्याको १९४ प्रतिशत मात्रै हो । यो तथ्यांक विश्व स्वास्थ्य संगठनले अनुमान गरेको (कुल जनसंख्याको १५ प्रतिशत) भन्दा निकै कम देखिन्छ । विश्व बैंकका अनुसार विश्वका अति गरिब मानिसमा २० प्रतिशत अपांगता भएका व्यक्तिहरू छन् । बौद्धिक अपांगताको सवालमा परिवारले नै खुलाउन नचाहने समस्या छ । यसले गर्दा बौद्धिक अपांगता भएका व्यक्तिहरू शिक्षा, स्वास्थ्यसुविधाको पहुँचबाट वञ्चित हुन्छन् । जनगणना२०६८ उनीहरूको संख्या १४ हजार ८ सय ८८ मात्रै छ । बौद्धिक अपांगता अभिभावक महासंघ नेपालका अध्यक्ष राजु बस्नेत परिवारले वास्तविक विवरण दिन नचाहे कन्भिन्स गराएर गणना लिन सरकारले हरेक गणकलाई उत्प्रेरित गर्नुपर्ने बताउँछन् । अघिल्ला जनगणनामा भएका कमीकमजोरीको सिकाइले यसपल्ट संवेदनशील बनाएको केन्द्रीय तथ्यांक विभागका सूचना अधिकारी तीर्थराज चौलागाईंले बताए । अपांगताको जेजस्तो अवस्था हो यकिन तथ्यांक ल्याउन हामी सकारात्मक छौं, उनले भने । उनले यसपालिको जनगणनामा सुस्त श्रवण र न्यून दृष्टिसहित १२ वटा समूह छुट्ट्याएर अपांगता भएका व्यक्तिहरूको गणना गर्न लागिएको जानकारी गराए । अपांगता भएका व्यक्तिको अधिकारसम्बन्धी ऐन, २०७४ अनुसार अपांगतालाई शारीरिक अपांगता, बहिरा, दृष्टिविहीन, बहिरोपन, स्वरबोलाइसम्बन्धी अपांगता, मनोसामाजिक अपांगता, बौद्धिक अपांगता, अटिजम, हेमोफोलिया, बहुअपांगता गरेर १० प्रकारमा बाँडिएको छ ।"
जबरामाथि भ्रष्टाचार आरोप,"काठमाडौं (कास) कानुन क्षेत्रका विज्ञहरूले प्रधानन्यायाधीश चोलेन्द्रशमशेर जबराले भ्रष्टाचार गरेको आरोप लगाउँदै उनलाई पदच्युत गर्न सर्वोच्च अदालतभित्रै एक्ल्याएर निरुत्साहित बनाउनुपर्ने बताएका छन् । मंगलबार राजधानीमा आयोजित न्यायपालिकाको वर्तमान संकट र निकास विषयक छलफलमा पूर्वन्यायाधीश बलराम केसीले भने, जबराले प्रधानन्यायाधीशका रूपमा पाएको प्रशस्त समयलाई न्यायालय सुधारमा प्रयोग गर्नु भएन । पदको दुरुपयोग मात्रै गर्नुभयो । उहाँको कार्यकालमा भ्रष्टाचारको गन्ध धेरै आयो । पेसी तोक्दा पनि सेटिङ भयो । वरिष्ठ अधिवक्ता शम्भु थापाले प्रधानन्यायाधीश जबरा र उनका परिवारका सदस्यसमेत भ्रष्टाचारमा संलग्न भएको गम्भीर आरोप लगाए । विशेष अदालतबाट तत्कालीन पुनरावेदन अदालत दिपायल सरुवा भएको केही समयमै जबराकी पत्नी रेजी राणा क्षत्रीका नाममा काठमाडौंमा खरिद गरिएको घरजग्गाको स्रोत के हो भनेर थापाले प्रश्न गरे । २०६५ कात्तिक २४ मा जबरा पत्नी रेजीले काठमाडौं३० स्थित दुई वटा घडेरी र त्यसमा बनाएका घर २ करोड ४० लाख रुपैयाँमा खरिद गरेकी थिइन् । मालपोत कार्यालय डिल्लीबजारको अभिलेखमा कित्ता नम्बर १०९ को ८ आना २ दाम क्षेत्रफलको घडेरी र त्यसमा बनेको १ करोड ६ लाख ५० हजार रुपैयाँको घर र कित्ता नम्बर ११० को ८ आना ३ दाम क्षेत्रफलको घडेरी र त्यसमा बनेको १ करोड ३३ लाख ५० हजार रुपैयाँमा घर छिमी डोलकर लामाबाट खरिद गरेको देखिन्छ । रेजीलाई घरजग्गा बेच्ने छिमी डोलकर मुस्ताङी राजा जिग्मे पलवर विष्टकी जेठो दाजुकी छोरी हुन् । मुस्ताङी राजा जिग्मेका जेठो दाजु बितेपछि भाउजू डिकी डोलकर पलवर भनिने धिकिल्हा पलवरसँग सम्पत्ति विवाद रहेको थियो । भाउजू धिकिल्हा र उनकी छोरी छिमीले मुस्ताङी राजा जिग्मेविरुद्ध अंश मुद्दा दिएका थिए । उक्त मुद्दा सर्वोच्च अदालतमा विचाराधीन रहेकै समयमा जबरा पत्नीले छिमी डोलकरबाट काठमाडौंको घरजग्गा खरिद गरेको देखिन्छ । कार्यक्रममा वरिष्ठ अधिवक्ता थापाले सार्वजनिक रूपमै सोधे, उक्त सम्पत्ति पैतृक हो कि घूसको रकम हो ? जबरा २०६२ माघ १३ मा भ्रष्टाचारसम्बन्धी मुद्दाहरूको सुनुवाइ गर्ने विशेष अदालतमा पदस्थापन भएका थिए । २०६५ असोज ७ सम्म विशेष अदालतमा रहँदा जबराले भ्रष्टाचारसम्बन्धी करिब तीन दर्जन मुद्दामा विषयवस्तुमा प्रवेश नगरी हदम्यादको कारण देखाउँदै सफाइ दिएका थिए । विशेष अदालतबाट सरुवा भएको करिब डेढ महिनापछि उनकी पत्नी रेजीले उक्त सम्पत्ति खरिद गरेकी थिइन् । सोही कार्यक्रममा थापाले भैरहवामा लिलाममा गएको कोर इन्स्ट्रुमेन्ट एन्ड मोल्ड इन्डस्ट्रिज कम्पनी प्रधानन्यायाधीश जबराका भाइ प्रभुशमशेरका नाममा कसरी आयो भनेर प्रश्न गरे । उक्त कम्पनी सकार्न प्रभुशमशेरले एनआईसी बैंकबाट १६ करोड रुपैयाँ ऋण लिएको उनले बताए । नेपाल बार एसोसिएसनका अध्यक्ष चण्डेश्वर श्रेष्ठले न्यायका सेवाग्राही वर्षौंदेखि बिचौलियाबाट पीडित भएको बताउँदै त्यसको नाइके प्रधानन्यायाधीश जबरा भएको आरोप लगाए । पूर्वन्यायाधीश फोरमका अध्यक्ष टोपबहादुर सिंहले सर्वोच्चका न्यायाधीश हरिकृष्ण कार्की नेतृत्वको समितिले जाँचबुझ गरेर न्यायाधीश नै बिचौलिया रहेको प्रतिवेदन दिएको र प्रधानन्यायाधीश जबराले त्यसलाई कार्यान्वयन नगरेको बताए ।"
'समितिलाई सुपर पावर बनाउने पक्षमा छैनौं,"अहिले आएर उच्चस्तरीय राजनीतिक समिति किन आवश्यक पर्यो ? यो गठबन्धन आन्दोलनबाट आएको हो । लोकतन्त्र र संविधानवादको रक्षाका लागि अहिले पनि हामी एउटै डुंगामा छौं । लोकतन्त्र र संविधानमाथि धावा बोल्ने काम भइरहेका छन् । संविधान र लोकतन्त्रविरोधी भावनालाई निस्तेज बनाउँदै अघि बढ्न सत्ता गठबन्धन दलबीच समन्वय होस् भनेर समिति बनाइएको हो । यसले सरकारको काममा हस्तक्षेप गर्दैन । कतिपयले समिति सरकारभन्दा माथि ॅसुपर पावर का रूपमा आउन सक्ने आशंका पनि गरिरहेका छन् नि ? त्यस्तो सुपर पावर हामी बनाउन चाहँदैनौं । जनताप्रति उत्तरदायी नभएको गैरसंवैधानिक शक्ति केन्द्रका रूपमा समितिलाई अघि बढाउने मनसाय छैन । सरकारका काममा समितिले कतै पनि दखल गर्ने छैन । राष्ट्रिय सभाको आसन्न निर्वाचन र उपनिर्वाचनको गठबन्धनका लागि मात्रै यो समिति बनाइएको हो कि त्यसपछिको चुनावसम्म गठबन्धन गर्ने लक्ष्य पनि हो ? लोकतन्त्र र संविधानमाथि खतरा आउँदासम्म यो गठबन्धनले निरन्तरता पाउँछ । तत्काल राष्ट्रिय सभा र उपनिर्वाचनका विषयमा मोर्चा बनाएर जाने विषयमा छलफल हुन्छ । त्यसपछिका निर्वाचनमा सँगै जाने कि नजाने भन्ने विषय लोकतन्त्रको रक्षा र राष्ट्रिय राजनीतिको आवश्यकताले निर्धारण गर्छ । अहिल्यै चुनावसम्मै मोर्चाबन्दी गर्ने कुरा भएको छैन । समितिले गरेका कामहरू सरकारले लागू पर्ने हुन सक्छ, त्यतिबेला सरकार र समितिबीच द्वन्द्वको स्थिति आउँदैन ? सरकारको क्षेत्राधिकारभित्र समिति प्रवेश गर्दैन । राष्ट्रिय राजनीतिमा उत्पन्न मुद्दाहरूमा समान धारणा बनाउने कुरामा सरकारलाई नीतिगत र सैद्धान्तिक सुझाव दिन सक्छौं । तर यो गर र त्यो गर भनेर सरकारलाई निर्देशन दिनका लागि समिति बनाइएको होइन । स्वयं प्रधानमन्त्री र सरकारका एक मन्त्रीसमेत समितिमा रहने भएकाले सरकारलाई नीतिनिर्देशन गर्नुपर्ने आवश्यकता पनि रहन्न ।"
'निर्वाचन केही समय अघि सार्न सकिन्छ,"समितिको मुख्य कार्यक्षेत्र केके हुन्छन् ? यो समिति विशुद्ध सत्ता गठबन्धन दललाई प्रभावकारी बनाउने, समन्वय गर्ने, राष्ट्रिय राजनीतिका विभिन्न मुद्दा र सरकारका साझा न्यूनतम कार्यक्रम कार्यान्वयन गराउनका लागि आपसी समझदारी निर्माण गर्न बनाइएको समिति हो । समिति गैरसंवैधानिक शक्ति केन्द्रका रूपमा खडा गर्न खोजिएको भन्ने टीकाटिप्पणी पनि छ नि ? यो सरकार सञ्चालनका लागि बनाइएको संयन्त्र होइन । सत्ता गठबन्धन पाँच दलमध्ये अहिले चार दल सरकारमा छन् । दलहरूबीच हुने छलफल र आपसी विश्वासको वातावरणले सरकारको कामलाई सहयोग पुग्ने कुरा स्वाभाविक हो । तर सरकारकै कार्यक्षेत्रमा प्रवेश गर्ने, हस्तक्षेप गर्ने काम समितिले गर्दैन । यो सुपर पावर र गैरसंवैधानिक केन्द्र केही पनि होइन । समिति बनाउनुपर्ने आवश्यकता किन पर्यो त ? संयुक्त सरकारमा गठबन्धन दलहरूबीच छलफल गर्न समिति बनाउने प्रचलन यहाँ मात्रै होइन, विश्वभरकै अभ्यास हो । छलफल त समिति नहुँदा पनि भइरहेको छ । अहिले त्यसलाई व्यवस्थित, नियमित र संस्थागत बनाउन मात्रै समिति घोषणा गरिएको हो । माओवादी केन्द्रका अध्यक्ष पुष्पकमल दाहालले यसमा बढी चासो दिनुको कारण के हो ?विश्वभरको अभ्यास पनि रहेको र गठबन्धन सहज र विश्वासिलो वातावरणमा अघि बढोस् भनेर उहाँको चासो रहँदै आएको हो । कतिपयले यसलाई आगामी आमनिर्वाचनसम्मै गठबन्धन बनाउने विषयसँग पनि जोडेर हेरेका छन् । के यो साँचो हो ?यो समितिको कार्यभार र जिम्मेवारी आगामी आमनिर्वाचनको वातावरण बनाउने, शान्ति र निष्पक्ष रूपमा निर्वाचन सम्पन्न गर्ने पनि हो भनेर हिजै (सोमबार) बैठकमा प्रतिबद्धता जनाएका छौं । निर्वाचन सम्पन्न गर्ने दायित्व रहे पनि मोर्चा बनाउने कुरा छुट्टै विषय हो । यस विषयमा समितिमा छलफल हुन सक्छ । तर अहिल्यै निर्वाचनको गठबन्धनसमेत बनिसक्यो भन्ने कुरा होइन । अहिले राष्ट्रिय सभा र उपनिर्वाचनसम्म सँगै जाने भन्ने कुरा भएको छ । आमनिर्वाचनमा पनि गठबन्धन बन्न सक्छ । यी विषयमा पछि नै छलफल हुन्छ । अर्ली चुनाव गराउने विषयमा पनि गठबन्धन दलहरूबीच समझदारी बन्छ भन्ने चर्चा पनि सुनिन थालेको छ नि ? संविधान र अदालतको व्याख्याले अर्ली चुनावमा जान सकिने आधार छैन । राजनीतिक म्यान्डेट पनि संसद्ले कार्यकाल पूरा गरोस् भन्ने नै हो । संविधान र कानुनअनुकूल हुने गरी केही महिना यताउता गर्न मिल्ने अवस्था रहेछ भने त्यसमा छलफल गर्न सकिन्छ ।"
शर्मानरवणे भेटवार्ता,काठमाडौं (कास) भारतको चारदिने भ्रमणमा रहेका प्रधानसेनापति प्रभुराम शर्माले मंगलबार भारतका सेनाध्यक्ष मनोज मुकुन्द नरवणेसँग भेटवार्ता गरेका छन् । नेपाली सेनाका अनुसार भेटवार्तामा पारस्परिक सम्बन्धका विषयमा छलफल भएको छ । छलफलपश्चात् प्रधानसेनापति शर्मालाई भारतको सुरक्षा दृष्टिकोणका बारेमा प्रस्तुतीकरणसमेत गरिएको सेनाले जनाएको छ । शर्माले मंगलबार बिहान भारत पुगेलगत्तै दिल्लीस्थित राष्ट्रिय समर स्मारकमा सहिदहरूको सम्मानमा पुष्पगुच्छा अर्पण गरेका थिए । शर्माको सम्मानमा साउथ ब्लक लनमा भारतीय सेनाको एक टुकडीले सम्मान गारत अर्पण गरेको थियो । शर्मालाई बुधबार भारतका राष्ट्रपति रामनाथ कोविन्दले भारतीय सेनाको मानार्थ सेनाध्यक्षको पदावधिबाट सम्मान गर्ने कार्यक्रम रहेको छ । शर्माले बिहीबार उच्चस्तरीय सुरक्षा र राजनीतिक भेटवार्ता गर्ने कार्यक्रम रहेको छ । शर्मा शुक्रबार नेपाल आउने कार्यक्रम छ ।
एकैपटक ४६ देशका कला,"काठमाडौं (कास) जलरंगका माध्यममा कला क्षेत्रमा लागेका चित्रकारहरूको सहभागितामा अन्तर्राष्ट्रिय कला प्रदर्शनी हुने भएको छ । आर्ट्समेट इन्टरनेसनल र एनबी गुरुङ आर्ट स्टुडियोको सहकार्यमा आगामी मंसिर २४ देखि हुने भर्चुअल जलरंग प्रदर्शनी १५ दिनसम्म चल्ने नेपाल अन्तर्राष्ट्रिय जलरंग समाजका अध्यक्ष तथा चित्रकार एनबी गुरुङले बताए । प्रदर्शनीका लागि सार्वजनिक आह्वान गरिएको समयभित्र ५१ देशका आयोजकलाई ४ सय ८३ कलाकृतिहरू प्राप्त भएका थिए । त्यसमध्येबाट ४६ देशका ३ सय २ वटा कलाकृति प्रदर्शनीका लागि छनोट गरिएको छ । प्रदर्शनीपूर्व सहभागी कलाकारका सिर्जनाहरूको प्रतिस्पर्धासमेत गरिएको छ । विभिन्न शीर्षकमा १३ जना पुरस्कारका लागि छनोट भएका छन् । १ लाख ५० हजार रुपैयाँ र ६० हजारभन्दा बढी मूल्यको कला सामग्री पुरस्कार भएको यस प्रदर्शनीमा प्रथम पुरस्कार म्यानमारका थिन स्वीकीले ४ सय डलर प्राप्त गरेका छन् । त्यस्तै चीनका रोंग जु कावोले ३ सय डलर हात पारेका छन् । थाइल्यान्डका टोसापोरन चान्टरासुकले २ सय, रसियाका याकुवा भिक्टोरियाले १ सय, म्यानमारका मियान्त नाइगंले ५० डलर प्राप्त गरेका छन् । नेपालबाट चित्रकार डी बरालले २ सय ५० डलर र विश्वराज पराजुलीले ५० डलर जितेका छन् । केहीले पुरस्कारमा कला सामग्री प्राप्त गरेका छन् । पुरस्कारका लागि ८ जना स्वदेशी तथा विदेशी कलाकारसहितको छनोट समूह गठन गरिएको थियो । कोरोना महामारीको प्रभाव पूर्ण रूपमा नहटिसकेकाले भर्चुअल प्रदर्शनी गरिएको गुरुङले सुनाए । यो प्रदर्शनीले हाम्रो कला क्षेत्रले अन्तर्राष्ट्रियस्तरको चिनारी पाउनेछ भन्ने विश्वास छ, उनले भने ।"
व्रतालु गाउँदै छन् छठका गीत,"(विराटनगर)  घरघर गितिया गायल जावलगेहुवा पेसाए जावल न पुजारी, न कुनै मन्त्र । लोकगीतबाटै सुरु, लोकगीतबाटै समापन । लोकगीतकै जगमा सूर्य उपासनाको महापर्व छठको विधि एवं परम्परा अडेको छ । दसैं सकिएलगत्तै गीत सुन्दै पर्वको तयारी सुरु गर्छु, यसले पर्वको माहोल बनाउनुका साथै मार्गदर्शन पनि गर्छ, विराटनगर४, जामुनगाछीकी व्रतालु ४६ वर्षीया देवी सिंह भन्छिन् । उनका अनुसार छठको हरेक विधिमा पारम्पारिक गीत गाइन्छ । मुख्य पूजा शरद ऋतुको कात्तिक शुक्ल षष्ठीमा भए पनि दसहरा समापन नहुँदै तराईमधेसको घरघरै सुमधुर गीत गुन्जिरहेको सुन्न सकिन्छ । तिहारपछि छठका लागि किनमेलसँगै गायन झनै बढ्छ । कोभिड१९ कहरपछि पहिलो पटक सार्वजनिक रूपले छठ मनाउन पाइरहेकाले सर्वत्र उल्लास र उमंग छ । गत वर्ष अधिकांशले घरबाटै छठ मनाएकाले रमाइलो हुन पाएन, गीत पनि उतिसारो सुन्न पाइएन, उनी भन्छिन्, कोभिड मत्थर भएकाले खुलेर चाडबाड मनाउन पाएका छौं, गीतसंगीत पनि मजाले घन्कन थालेको छ । भाइटीकाकै बिहान शनिबार व्रतालु महिला एवं परिवारजनले सन्तान कल्याणको कामना एवं विभिन्नखाले संकल्प (भाकल) लिँदै गीत गाएर छठको सुरुवात गरिसकेका छन् । सूर्यदेवलाई गीतबाटै बुधबार साँझ र बिहीबार बिहान दर्शन दिनलाई बिन्ती गरिसकेका छौं, मोरङको रंगेली७ की ५७ वर्षीया तारादेवी गुप्ता भन्छिन्, हरेक दिनको पूजा विधिका लागि श्रद्धा जगाउने र भावुक बनाउने गीत छन्, छठ समापन नहुन्जेल गाउँछौं, बजाउँछौं ।उदाउँदोभन्दा अस्ताउँदो सूर्यलाई महत्त्वका साथ पूजा गरिने यो पर्व यी सुन्दर गीतहरूबिना मनाउन असम्भव भएको विराटनगर८ का सामाजिक कार्यकर्ता गणेश भगत बताउँछन् । सांस्कृतिक रूपले छठ कति समृद्ध छ भन्ने यी गीतहरू सुन्दा महसुस हुन्छ, उनी भन्छन्, यी गीतले धार्मिक पक्षको बखान मात्र गर्दैन, सामाजिक समानताको समेत उद्घोष गर्छ ।भगतका अनुसार पूर्ण सतर्कता, श्रद्धा र विश्वासका साथ मनाउनुपर्ने नीतिनियम यिनै गीतबाट निर्देशित हुन्छ । जाडो र गर्मीबीचको मनोरम समयमा पर्ने यो प्राचीन पर्वमा घरदेखि घाटसम्म बज्ने मैथिली, भोजपुर र अवधी भाषाका लोकगीतले व्रतालुसँगै आगन्तुकको समेत मन तानिरहेको हुन्छ । भजन सुनिरहेजस्तै लाग्छ, पूरै नबुझे पनि मनलाई छोएर जान्छ, स्थानीय व्यवसायी राजेश अग्रवाल भन्छन् । ज्योतिषाचार्य एवं संस्कृतविद् कृष्णकिशोर त्रिपाठीका अनुसार यिनै कर्णप्रिय गीतमा छठ मनाउने उद्देश्य लुकेको हुन्छ । गीतबाटै लोकलवजमा छठ भनिने सूर्यषष्ठीको अर्थ थाहा हुन्छ । सूर्यषष्ठीमा सूर्य र षष्ठी दुई शब्द छन् । सूर्यको पूजा गर्दा षष्ठीकी देवी अर्थात् छठमाताको पूजा हुन्छ, छठमाताको पूजा गर्दा सूर्यदेवको पूजा हुन्छ ।अरू बेला मौन बस्ने स्थानीय महिलाको स्वर विकृति र विसंगतिविरुद्ध यी गीतबाट मुखरित हुने गरेको विराटनगरका युवा अशोक रौनियार बताउँछन् । पूजाको तयारी गर्दा, पुजन सामग्रीको हेरचाह गर्दा, प्रसाद तयार पार्दा, घर र घाटमा साँझबिहान पूजा गर्दा अलगअलग गीत गाइन्छ र बजाइन्छ, उनी भन्छन् । रौनियारका अनुसार उ जे केरुवा फरेला धउद से, ओइपुर सुगा मेडराय, काँची बाँस के बहंगिया, बहंगी लचकत जाए, छठघाट सजिगेल, आइ हे अखिन छठ मैयाँ, उग हे सुरज देव, भेल भिनसरवा, छोटी मोटी डोमिन बिटिया के भुइयाँ लोट केस, सुपवा ले अइह हे डोमिन अर्घ्य के बेर, र सब के अरधवा हो दीनानाथ लेल समुझाय, बाँझीन के अरधवा हो दीनानाथ, ठाढे रहिजाय, लगायतका गीत चर्चित छन् ।व्रतालु परिवारजनका अनुसार यी लोकगीतले सामाजिक परिवर्तनको हकमा सांस्कृतिक आन्दोलनलाई जीवन्त राखेको छ । मधेसी समुदायमा बिहे, ऋतु, चाडबाड, खेतीपाती एवं सुखदुःखको अवसरमा लोकगीत गाउने चलन छ । लोकगायन भनेको छठको झनै सशक्त पक्ष भएका उनीहरू बताउँछन् ।"
परम्पराको दस्ताबेज,काठमाडौं (कास) दाङका थारूको संस्कृति समेटेर पुस्तक प्रकाशित भएको छ । देउखुरीको सतगौवा थारू समाज संघले थारू सांस्कृतिक दर्पण प्रकाशित गरेको हो । संघका अनुसार पुस्तक थारू संस्कृतिका विविध पक्ष बुझ्न सहयोगी छ । आदिवासी समुदायको सामाजिकसांस्कृतिक पक्ष पुस्तकाकार रूपमा आउँदा संरक्षणमा सहयोग हुने संघले जनाएको छ । पूर्व र पश्चिम नेपालका थारू समुदायमा केही चलनमा विविधता छन् । पुस्तकले दाङ र आसपासको क्षेत्रका थारूका परम्परा र सांस्कृतिक पक्ष बुझाउने छ । आफ्नो समुदायका परम्परागत सांस्कृतिक पक्षलाई पुस्तकमार्फत उजागर गर्ने प्रयास गरेको संघका अध्यक्ष खड्गबहादुर चौधरीले बताए । उनका अनुसार थारू जातिको समाज र संस्कृतिमाथि शोध गर्न चाहनेका लागि पुस्तक सन्दर्भ सामग्रीका रूपमा पनि सहयोगी हुने प्रकारको छ ।
माथिल्लो डिभिजनमा 'ललितपुर वर्चस्व,"(काठमाडौं)  नेपाली घरेलु लिग फुटबलमा यस्तो पहिलोपल्ट हुँदै छ, जतिबेला ललितपुरका क्लबले काठमाडौंका आफ्ना प्रतिस्पर्धीलाई संख्यामा उछिन्दै छन् । सहिद स्मारक ए डिभिजन लिगको २०७८ सिजन आउने साता सुरु हुनेछ । त्यसमा काठमाडौंको तुलनामा ललितपुरका टिम बढी हुनेछन् । संयोगले लिगको उद्घाटन खेल नै ललितपुर डर्बी हुनेछ । त्यसमा लिगका नवप्रवेशी सातदोबाटो युथ क्लबले फ्रेन्ड्स क्लबको सामना गर्नेछ । यसको एउटा संयोग के भने दशरथ रंगशालामा हुने यो खेल फ्लडलाइट मा हुनेछ । दशरथ रंगशालामा जति नै खेल यसअघि कृत्रिम प्रकाशमा भइसकेको भए पनि यसैपल्ट मात्र लिग फुटबलको पहिलो खेल फ्लडलाइट मा हुनेछ । यो फगत प्राविधिक कुरा न रह्यो । माथिल्लो डिभिजनको घरेलु फुटबलको शक्ति समीकरण भने काठमाडौंबाट ललितपुर सरेको छ । यो भने महत्त्वपूर्ण र विश्लेषण गर्न लायक छ । यसपल्टको लिगमा फेरि एकपल्ट १४ टिम हुनेछन् । त्यसमा सदाझै तीन विभागीय टिम रहे पुलिस, आर्मी र एपीएफ । काठमाडौंका पाँच टिम हुनेछन्, डिफेन्डिङ च्याम्पियन मछिन्द्रसहित मनाङ मर्स्याङ्दी, संकटा, एनआरटी र हिमालयन शेर्पा । जबकि यसपल्ट ललितपुरका ६ टिमले चुनौती पेस गर्नेछन् । त्यसमा फ्रेन्ड्स र सातदोबाटो त भइहाल्यो । अन्य टिममा थ्रीस्टार, जावलाखेल, च्यासल र ब्रिगेड ब्वाइज क्लब (बीबीसी) भए । धेरै लामो समय माथिल्लो डिभिजनको लिगमा ललितपुरका तीनै टिममात्र रहे । तिनै पारम्परिक थ्रीस्टार, जावलाखेल र फ्रेन्ड्स थिए । अन्यथा माथिल्लो डिभिजनमा काठमाडौंकै टिमको वर्चस्व थियो ।ललितपुरका अन्य प्रतिनिधिमध्ये बीबीसी केही पुरानो भयो । च्यासल नयाँ नै हो । सातदोबाटो त झन् नयाँ । यस्तोमा यसपल्ट काठमाडौं डर्बीभन्दा बढी ललितपुर डर्बी हुनेछ । पछिल्लो लिगबाट सरस्वती रेलिगेसनमा पर्नु र बी डिभिजनबाट सातदोबाटो माथि उक्लनुले पनि फुटबलको शक्ति समीकरण ललितपुरको पक्षमा मोडिएको हो । त्यसो त दोस्रो डिभिजनको गत वर्षको लिगमा सातदोबाटोको यात्रा सटिक रह्यो । दुई चरणको खेल बाँकी छँदै टोली माथि उक्लिन सफल रहेको हो । यसले देखाउँछ, सातदोबाटोको सहज यात्रा । क्लब स्थापनाको २४ वर्षपछि सातदोबाटोले माथिल्लो डिभिजन खेल्न लागेको हो । यसको स्थापना २०५४ सालमै भएको थियो । सुरुमा यसले डी डिभिजनको छनोट खेलेको थियो । टिम २०६६ सालमा बी पुगेको थियो र एक दशकभन्दा बढी समय यसमै रह्यो । तय छ, पहिलोपल्ट ए डिभिजन खेल्दाको जोस र जाँगर बेग्लै हुनेछ । खेलाडी उत्तिकै उत्साहित रहनेछन्, तर टिमको प्रमुख लक्ष्य ए डिभिजनमा कायम रहनु नै हुनेछ । निकै महत्त्वाकांक्षी देखिएको च्यासलले तेस्रोपल्ट ए डिभिजन खेल्नेछ । च्यासलले पहिलो पटक २०७५ मा माथिल्लो डिभिजन खेलेको थियो । यस्तोमा च्यासलले तेस्रोपल्ट ए मा खेल्नेछ । बीबीसीले २०६१ मा पहिलोपल्ट ए डिभिजनको अनुभव बटुलेको थियो । ललितपुरका सबै क्लबमध्ये सबैभन्दा पुरानो त जावलाखेल नै भयो । नेपाली फुटबल इतिहास जति लामो छ, लगभग जावलाखेलको इतिहास पनि उत्तिकै लामो छ भन्दा केही फरक पर्दैन । शासकबाट आम जनतामा फुटबल प्रवेश गर्दा जमानाको हो जावलाखेल । इतिहासले भन्छ, नेपालमा कुनै औपचारिक फुटबल प्रतियोगिता कहीं कतै भएको थियो भने त्यो जावलाखेलमै थियो । थ्रीस्टार र फ्रेन्ड्सको इतिहास पनि आफैंमा लामो छ । यसपल्टको सहिद स्मारक लिगको ए डिभिजन ४३ औं संस्करणको हुनेछ, तर यसमा उपाधि जितेको इतिहासमात्र पल्टाउने हो भने काठमाडौंको तुलनामा ललितपुर धेरै पछाडि छ । यो इतिहास मेटाउन सजिलोमात्र हुने छैन, लगभग असम्भव नै रहनेछ । अहिले भएका क्लबमध्ये थ्रीस्टार मात्र त्यस्तो ललितपुरको एक्लो क्लब हो, जसले ए डिभिजन जितेको छ । थ्रीस्टारले अन्तिम पटक ०६९ मा लिग जितेको थियो । त्यसअगाडि २०५४ र २०६१ भयो । फेरि इतिहासमा ए डिभिजनको उपाधि जित्ने थ्रीस्टार नै एक्लो टिम भने होइन । ललितपुरमा त्यस्ता दुई क्लब छन्, जसले ए डिभिजनको उपाधि त जितेको छ, तर अहिले यी दुवै अस्तित्वमा छैनन् । फ्रेन्ड्स युनियनले २०२४ मा ए डिभिजन जितेको थियो भने सुनाखरी एथलेटिक्सले २०३३ सालमा । के यसपल्ट ललितपुरको कुनै क्लबले उपाधि जित्ने छ त ? यो उत्तिकै महत्त्वपूर्ण प्रश्न रहनेछ ।"
रोहित बने भारतीय कप्तान,"दिल्ली (एएफपी) रोहित शर्मालाई विराट कोहलीको स्थानमा भारतको ट्वान्टी२० क्रिकेट कप्तान बनाइएको भारतीय क्रिकेट बोर्ड (बीसीसीआई) ले मंगलबार जनाएको छ । भारत सोमबारमात्र ट्वान्टी२० विश्वकपको सेमिफाइनलमा पुग्न नसकेर बाहिरिएको थियो । सुपर १२ को अन्तिम खेलमा सोमबार नामिबियालाई ९ विकेटको पराजित गरे पनि भारत त्यसअघि नै प्रतियोगिताबाट बाहिरिने निश्चित भइसकेको थियो । रोहितले ३७ बल खेल्दै ७ चौका र २ छक्का प्रहार गर्दै ५६ रन बनाएपछि भारतले १ सय ३२ रनको लक्ष्य १५२ ओभरमा १ सय ३६ रन बनाउँदै पूरा गरेको थियो । बीसीसीआईले ट्वीट गर्दै ३४ वर्षे ओपनिङ ब्याटर रोहितलाई न्युजिल्यान्डविरुद्ध हुने घरेलु शृंखलाका लागि भारतीय ट्वान्टी२० अन्तर्राष्ट्रियको कप्तान बनाइएको जनाएको छ । कोहलीले यूएईमा भइरहेको ट्वान्टी२० विश्वकपपछि कप्तानी छाड्ने पहिले नै बताएपछि रोहितलाई उनको स्थान लिन दाबेदारको सूचीमा राखिएको थियो । कोहलीले सन् २०१७ देखि ट्वान्टी२० अन्तर्राष्ट्रियमा भारतको कप्तानी गरिरहेका थिए । उनले सेप्टेम्बरमै अत्यधिक कार्यभार का कारण कप्तानी त्याग्न लागेको जनाएका थिए । टेस्ट र एकदिवसीय अन्तर्राष्ट्रियमा भारत कोहलीकै कप्तानीमा ओर्लिनेछ । विश्वकपपछि रवि शास्त्रीको स्थानमा पूर्वब्याटिङ हस्ती राहुल द्रविडलाई भारतको प्रशिक्षकमा ल्याइँदै छ ।आक्रामक ब्याटिङका लागि चिनिएका दाहिने हाते ब्याटर रोहितले २००७ यता भारतबाट सीमित ओभरको क्रिकेट खेल्दै आएका छन् । उनलाई २०१३ पछि मात्र भारतको टेस्ट टोलीमा समावेश गरिएको थियो । रोहित इन्डियन प्रिमियर लिग (आईपीएल) मा मुम्बई इन्डियन्सका कप्तान हुन् । उनले ५ पटक आईपीएल जितिसकेका छन् । कोहलीको कप्तानीमा रहेको रोयल च्यालेन्जर्स बेंग्लोरले अझै आईपीएल जित्न सकेको छैन । न्युजिल्यान्डसँगको शृंखलाका लागि आराम गर्न दिइएकाले कोहलीलाई भारतीय ट्वान्टी२० अन्तर्राष्ट्रिय टोलीमा राखिएको छैन । तीव्र गतिका बलर मोहम्मद सामी, जसप्रित बुमराह र अलराउन्डर रवीन्द्र जडेजालाई पनि समावेश गरिएको छैन । नोभेम्बर १७ देखि हुने शृंखलामा भारत र न्युजिल्यान्डबीच तीन ट्वान्टी२० अन्तर्राष्ट्रिय र दुई टेस्ट हुनेछ ।"
आत्मानन्द गोल्डकप मंसिरमा,"इलाम (कास) किरात धर्मगुरु आत्मानन्द लिङदेनको ६८ औं जन्मोत्सवको अवसरमा मंसिर ११ देखि १७ सम्म १४ औं संस्करणको आत्मानन्द लिङदेन गोल्डकप फुटबल प्रतियोगिता हुने भएको छ । इलाममा मंगलबार आयोजित पत्रकार सम्मेलनमा आयोजकले प्रतियागितासम्बन्धी जानकारी गराउँदै इलाम, पाँचथर, झापा, मोरङ, सुनसरी र भारतको दार्जिलिङ गरी ८ टिमको सहभागिता रहने जनाएको छ ।आयोजक समितिका अध्यक्ष मनप्रसाद आङबुहाङले प्रतियोगितामा माङसेबुङ गाउँपालिका खेलकुद समिति इलाम, गोधूलि क्लब धरान सुनसरी, फिदिम स्पोर्टिङ क्लब पाँचथर, झापा११ झापा, बीबीएफसी दमक, रेडहर्स इलाम, मानेभञ्ज्याङ फुटबल क्लब दार्जिलिङ र श्रीजङ्गा स्पोर्टिङ क्लब मोरङले भाग लिने बताए । मानेभञ्ज्याङ फुटबल क्लब दार्जिलिङ गत संस्करणको विजेता हो । विजेताले ३ लाख १ सय ६८ रुपैयाँ र उपविजेताले २ लाख १ सय ६८ रुपैयाँ पुरस्कार प्राप्त गर्नेछन् । प्रतियोगिता माङसेबुङ गाउँपालिका५ स्थित आत्मानन्द खेलमैदानमा सञ्चालन हुनेछ ।सोही अवसरमा अन्य खेलका प्रतियोगितासमेत आयोजना हुनेछ । फुटबलसहित कराते, दौड, तानडोरी, पक्लुङ (सटपुट), धनुषकाँडलगायतमा प्रतिस्पर्धा हुनेछ । दौड साढे ५ किलोमिटर दुरीमा हुनेछ । माङसेबुङ चक्रपथको परिक्रममा गर्नुपर्नेछ । विजेताले १० हजार १ सय ६८ रुपैयाँ, उपविजेताले ८ हजार १ सय ६८ रुपैयाँ, तेस्रोले ६ हजार १ सय ६८ रुपैयाँ र चौथो हुनेले ४ हजार १ सय ६८ रुपैयाँ पुरस्कार पाउनेछन् । प्रतियोगिता गर्न २१ लाख खर्च लाग्ने अनुमान गरिएको अध्यक्ष आङबुहाङले बताए । त्यसका लागि किरात धर्मावलम्बी भक्तजन र विभिन्न खेलप्रेमी व्यक्ति तथा संघसंस्थाबाट आर्थिक सहयोग संकलन गरिने आङबुहाङले बताए । हरेक वर्ष मंसिरमा प्रतियोगिता हुँदै आएको छ ।"
इंग्ल्यान्ड र न्युजिल्यान्डको विश्वास,"अबुधाबी (एएफपी) इयोन मोर्गनको कप्तानीमा रहेको इंग्ल्यान्ड बुधबार ट्वान्टी२० विश्वकप क्रिकेटको सेमिफाइनलमा फेवरेट न्युजिल्यान्डको सामना गर्दा चोटको समस्याबाट गुज्रिएको छ । दुई वर्षअघि यी दुई टिम ५० ओभरको नाटकीय फाइनलमा भिडेका थिए ।इंग्ल्यान्डले प्रारम्भिक ब्याटर जेसन रोय र तीव्र गतिका बलर टेमल मिल्सलाई गुमाएको छ । तर, इंग्ल्यान्डले सुपर १२ का ५ खेलमा ४ जित निकाल्दै अन्तिम चारमा स्थान बनाएको हो । समूहको अन्तिम खेलमा दक्षिण अफ्रिकाविरुद्ध पराजित भएको प्रतिस्पर्धामा रोय काल्फ इन्ज्युरी का कारण पिचमा ढलेका थिए । पछि उनले प्रतियोगिता नै गुमाउने भयो र उनको स्थानमा जेम्स भिन्सलाई ल्याइएको छ ।इंग्ल्यान्डले आक्रामक क्रिकेटको नमुना पस्किँदै वेस्ट इन्डिज, बंगलादेश, अस्ट्रेलिया र श्रीलंकाको चुनौती पन्छाएको थियो । त्यसैले इंग्ल्यान्ड समूहमा अस्ट्रेलियालाई उछिन्दै शीर्षस्थानमा रहेको थियो । तर, किवीलाई कुनै समस्या छैन र ब्ल्याक क्याप्स इंग्ल्यान्डभन्दा पनि राम्रो र प्रशंसा गर्न लायक अवस्थामा छ । इंग्ल्यान्डले केन विलियम्सनको टिमलाई सुपर ओभरमा हराएर सन् २०१९ को एकदिवसीय विश्वकपको उपाधि जितेको थियो ।इंग्ल्यान्ड र न्युजिल्यान्डले नाटकीय खेल प्रदर्शन गरे भने त्यो लर्डसमा जुलाई २०१९ मा भएजस्तै हुनेछ । त्यसपछि ट्वान्टी२० विश्वकपले पनि यो साता चम्किने अवसर पाउनेछ, इंग्ल्यान्डका पूर्वकप्तान माइक आर्थटनले द टाइम्समा लेखेका छन् । बेन स्टोक्सको अविजित ८४ रनको सहयोगमा इंग्ल्यान्डले न्युजिल्यान्डसँग २४१ रनको बराबरी गर्दै ५० ओभर टुंग्याएको थियो । सुपर ओभर पनि १५ रनको बराबरी भयो । त्यसपछि बाउन्ड्री गणनाका आधारमा इंग्ल्यान्डलाई विजयी घोषित गरियो ।उत्कृष्ट प्रदर्शन गरिरहेका स्टोक्स र जोफ्रा आर्चरबिना नै इंग्ल्यान्ड ट्वान्टी२० को अन्तिम चारमा पुगेको हो । टोलीको पीडामा रोयको बर्हिगमनले पनि बुधबार अबुधाबीको खेलअघि थप चोट दिएको छ ।जोस बटलरले प्रतयोगिताकै एकमात्र शतक प्रहार गरेका छन् । उनले श्रीलंकाविरुद्ध अविजित १०१ रन बनाएका थिए । उनी पाकिस्तानका कप्तान बाबर आजम (२६४ रन) पछि सबैभन्दा बढी रन बनाएका खेलाडी हुन् । उनले २४० रन बटुलेका छन् ।क्रिस वोक्सले तीव्र गतिको बलिङ नेतृत्व गरेका छन् । उनलाई क्रिस जोर्डनले साथ दिइरहेका छन् । स्पिनर आदिल रसिद र मोइन अलीले पनि आफूलाई साबित गर्दै क्रमशः ८ र ७ विकेट लिएका छन् ।ठूला प्रतियोगितामा न्युजिल्यान्ड परम्परागत रूपमै अन्डरडग रहने गरेको छ । तर, एकदिवसीय विश्वकपको उपविजेता र भारतलाई हराएर वर्ल्ड टेस्ट च्याम्पियन भएपछि उसले विभिन्न संरचनाको क्रिकेटमा आफ्नो निश्चित प्रदर्शन साबित गरेको छ ।तीव्र गतिका बलर ट्रेन्ट बोल्ट र टिम साउथीले संयुक्त रूपमा १८ विकेट लिएर विपक्षी टिमहरूलाई सुरुमै दबाबमा पारिरहेका छन् । प्रारम्भिक जोडीलाई गुमाएपछि विलियम्सनको टिमले पाकिस्तानविरुद्ध राम्रो काम गरेको थियो भने भारतविरुद्ध खेलको लयलाई आफ्नो पक्षमा मोडेको थियो । त्यसपछि न्युजिल्यान्ड स्कटल्यान्ड, नामिबिया र अफगानिस्तानमाथि हाबी हुँदै सेमिफाइनलमा प्रवेश गर्यो । तर, बोल्ट आफ्ना प्रतिद्वन्द्वी सन्तुलित छन् भन्नेमा जानकार छैनन् ।म्याच विनर्सले भरिपूर्ण छ । धेरै सन्तुलित टिम छ र ह्वाइट बल क्रिकेटमा केही धेरै राम्रो खेलेको पनि छ । आशा गरौं कि हामी केही ठूला अनपेक्षित नतिजा निकाल्ने छौं, बायाँ हाते तीव्र गतिका बलर बोल्टले भने, ह्वाइट बल क्रिकेटमा दुई टिमको बीचमा केही राम्रो इतिहास छ । यो खेल धेरैले इच्छापूर्वक हेर्नेमा म विश्वस्त छु ।बोल्टले प्रतियोगितामा १०७ को स्ट्राइक रेटमा प्रदर्शन गरेका छन् । उनले राम्रो लयमा रहेका इंग्ल्यान्डका शीर्ष ब्याटरहरूविरुद्ध सफलता हात पार्ने अपेक्षा गरिएको छ ।"

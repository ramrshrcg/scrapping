शीर्षक,विवरण
प्रतिस्पर्धा गर्नेले परिणाम पनि ख्याल गर्नुपर्छ,"(काठमाडौं)  एमाले अध्यक्ष केपी शर्मा ओलीले चितवनमा हुने पार्टीको १० औं महाधिवेशनमा पदाधिकारी र केन्द्रीय सदस्यमा प्रतिस्पर्धा गर्न कसैलाई नरोक्ने बताएका छन् । आफूसँग अरूले प्रतिस्पर्धा गर्दा पनि केही फरक नपर्ने उनले जनाएका छन् । मसँग प्रतिस्पर्धा गर्दा लोकतन्त्र होचिँदैन । प्रतिस्पर्धा गर्न पाइन्छ, उनले बुधबार बालकोटस्थित निवासमा कान्तिपुरसँग भने ।अध्यक्षमा फेरि उठ्ने औपचारिक घोषणा गरिनसकेका ओलीले आफूले पार्टीको नेतृत्व गर्नुपर्छ भन्ने आम साथीहरूको धारणा रहेको उल्लेख गरे । म उठें भने भरसक सर्वसम्मत होला । मैले सहमति गरौं, मलाई निर्विरोध छोडिदिनुहोस्, तपाईं अध्यक्षमा नउठिदिनुहोस् भन्ने छैन, उनले भने, म कसैलाई दबाब दिन चाहन्नँ । कसैले आफ्नो अधिकारको कुरा गर्दा मैले दबाब किन दिने ? आफूसँग प्रतिस्पर्धा गर्नेले मतपरिणामबारे भने ख्याल गर्नुपर्ने ओलीको भनाइ छ । कसैले प्रतिस्पर्धा गर्न खोज्यो भने परिणाम के हुन्छ, सबलाई थाहा छ । त्यसमा खाली पार्टीको इमेज र युनिटीलाई कमजोर देखाउने अथवा पार्टीभित्र प्रतिपक्ष छ भन्ने देखाउने कुरा मात्र हुन्छ, उनले थपे । पार्टीभित्र फरक मत राख्नेप्रति कुनै पूर्वाग्रह नरहने उल्लेख गर्दै उनले एमालेमा पूर्वमाओवादी र १० भाइ समूह नरहेको दाबी गरे । अब १० भाइवाला कुरा केही छैन । कुनै साथीले बोलेको छ भने त्यो उसको निजी कुरा हो । तपाईंहरूलाई यो भ्रम नरहोस् कि भीम रावलले बोलेको कुरा १० भाइको कुरा होइन, उनले थपे ।महाधिवेशनबाट नेतृत्व चयन गर्दा नेता व्यवस्थापनभन्दा देशलाई सही बाटोमा लैजाने नीति महत्त्वपूर्ण हुने बताए । हाम्रो पार्टीको कामको अभिभारा भनेको नेताहरूको व्यवस्थापन होइन, देशलाई सही बाटोमा लैजाने हो । देशको राजनीतिलाई लोकतान्त्रिक अभ्यासमा लैजाने हो । शान्ति स्थिरता र स्थायित्वको बाटोमा लैजाने हो र देश विकास गर्ने हो, उनले भने ।केन्द्रीय पदाधिकारी संख्या बढाउने सम्भावनालाई उनले अस्वीकार गरे । पदाधिकारीको संख्या कसैको आकांक्षा हेरेर होइन, आवश्यकता हेरेर निर्धारण हुन्छ । मान्छेका आकांक्षा हेर्यो भने सबैको अध्यक्ष, उपाध्यक्ष हुने होला । अध्यक्ष हुने आकांक्षा भए चुनाव लडेर आए भयो, उनले स्पष्ट गरे, वास्तवमा हुनुपर्ने एकएक अध्यक्ष, उपाध्यक्ष, महासचिव र सचिव हो ।आगामी संसदीय चुनावमा उनले कुनै पार्टीसँग तालमेल नगर्ने तर चुनावपछि सरकार निर्माणमा भने गठबन्धन हुन सक्ने संकेत गरे । । राजनीतिक दलहरू आआफ्नो ढंगले, स्वतन्त्र ढंगले चुनाव लडून् । आफ्नो जनमत कस्तो छ ? जनताको विश्वास कति छ थाहा पाऊन् । यदि एकल सरकार बनेन भने मिलिजुली सरकारको प्रावधान छ, उनले थपे, हामी आफूआफू चुनावमा गएर जनमत लिएर अघि बढौं भन्ने मान्यता हो । एक पटक मोर्चा बनाएर अभ्यास गर्यौं । अब, चुनाव एक्लै स्वतन्त्र ढंगले लड्छौं । हाम्रो प्रतिद्वन्द्वी नेपाली कांग्रेस छ । अरू अब चुनावी तालमेल गरिरहनुपर्ने हैसियतका छैनन् ।सरकारले संविधानसम्मत तरिकाले निर्वाचन घोषणा गरे अर्ली इलेक्सन मा समेत भाग लिने बताए । नेपाली कांग्रेस किन तयार भएन ? अहिले पनि हामी चुनाव घोषणा गर, हामी तयार छौं भन्छौं । अरू तयार छैनन् । पटकपटक संसद् विघटन गरेर मध्यावधि निर्वाचन गरेको कांग्रेसले हो । अहिलेचाहिँ बीचमा चुनावमा जान हुँदैन भन्छ, उनले भने, संविधानसम्मत चुनाव हुनुपर्छ । संविधानसम्मत ढंगले निर्वाचन प्रक्रियामा जाँदा हामीलाई जुनसुकै निर्वाचन अघि आओस्, पछाडि आओस्, केही छैन । हामी सामना गर्न तयार छौं । निर्वाचन चाहिएको छ । जनादेश चाहिएको छ । परमादेशबाट बनेको यो यन्त्रसरकारको सकेसम्म छिटो अन्त्य हुनुपर्छ देशको हितका लागि । त्यसका लागि छिटो चुनाव हुनुपर्छ । हामी अर्को प्रकारको गठजोडबाट सरकारमा जाने मनसाय केही राख्दैनौं । चुनावको प्रतीक्षामा छौं ।"
चिकित्सा ऐनविपरीत नर्सिङमा भर्ना,"तर त्रिवि, काठमाडौं विश्वविद्यालय, पूर्वाञ्चल विश्वविद्यालयबाट सम्बन्धन पाएर चलेका मेडिकल कलेजले नै प्रमाणपत्र तहको नर्सिङ पढाउन सीटीईभीटीबाट सिट पाएका हुन् । चिकित्सा शिक्षा सुधार सुझाव उच्चस्तरीय कार्यदलका संयोजक केदारभक्त माथेमाले एउटै शिक्षण संस्थाले पीसीएल र स्नातक तहको नर्सिङ पठनपाठन गर्न नपाउने प्रस्ट्याए । सय बेडको अस्पताल चाहिने र विश्वविद्यालयको पठनपाठन गराउने शिक्षण संस्थाले विद्यालय तहको चिकित्सा शिक्षाका विषय अध्यापन गराउन नपाउने प्रावधान ऐनमा जानीबुझी राखिएको उनले दोहोर्याए । सीटीईभीटीले नर्सिङको पठनपाठन गराउन भर्ना आह्वान गरेका ४५ कलेजमा एक हजार ६ सय २० जना विद्यार्थी अध्ययन गर्न पाउने कोटासमेत तोकेको छ । भर्ना सूचनाअनुसार ४१ वटा शिक्षण संस्थामा ४० जनाको दरले कोटा तोकिएको छ भने ४ वटा २० जनाको दरले विद्यार्थी पढ्न पाउने भनिएको छ । निजी कलेजमा ४० तथा आंगिक र साझेदारीमा सञ्चालित कलेजमा २० जनाका दरले कोटा तोकिएको हो । कलेजको पूर्वाधारको अवस्थाअनुसार सिट तोक्न आयोगको स्वीकृति लिनुपर्ने व्यवस्था ऐनमा छ । तर सीटीईभीटीले आफूखुसी सिट तोकेको हो । आफैं सिट निर्धारण गर्दै स्नातक तहमा पनि नर्सिङ पढाउने मेडिकल कलेजमा पनि भर्ना खुलाएकोमा आयोगका उपाध्यक्ष श्रीकृष्ण गिरीले असन्तुष्टि जनाए । यो त ऐनको उल्लंघन भयो, यसरी त कहाँ हुन्छ र ? उनले भने, आयोगको बैठक डाकेर निर्णयसहित निर्देशन दिन्छौं । देशभरका मेडिकल कलेजहरूमा एमबीबीएसलगायत चिकित्सा शिक्षाको स्नातक र स्नातकोत्तर तहको सिटसमेत आयोगले नै निर्धारण गरेर कक्षा सञ्चालन हुदैं आएको छ । निजी शिक्षण संस्थाको स्वार्थमा उपाध्यक्ष अधिकारी भने सीटीईभीटीलाई आयोगको मातहत नै राख्न नहुने जिकिर गर्दै आएका छन् । आयोगले सीटीईभीटीसहित विश्वविद्यालय, स्नातक र प्रमाणपत्रको कार्यक्रम सञ्चालन गर्न खोज्ने शिक्षण संस्थालाई समेत निर्देशन दिने तयारी गरेको एक सदस्यले जनाए । कि स्नातक तह पढाउँदिन भन्नुपर्यो, कि सीटीईभीटीका कार्यक्रम चलाउन पाइँदैन, ती सदस्यले भने, दुवै कार्यक्रम चलाउन खोज्नेको सम्बन्धन खारेज हुन्छ । एउटै कलेजले पीसीएलदेखि स्नातकोत्तर तहसम्मको पठनपाठन गराउँदा विद्यार्थीले पर्याप्त अभ्यास गर्न नपाउने, सीमित बिरामी हुँदा स्वास्थ्य उपचारमा समेत समस्या हुने विज्ञहरू बताउँछन् । सीटीईभीटीका उपाध्यक्ष काफ्लेले चिकित्सा शिक्षा ऐनले स्नातक तहमा नर्सिङ पढाउने कलेजमा पीसीएल नर्सिङ पढाउन नरोक्ने दाबी गरे । खासमा सीटीईभीटीलाई चिकित्सा शिक्षा ऐनले नियमन गर्न नै मिल्दैन, सक्दैन, उनले भने, आयोगले जबर्जस्ती रोक्न मात्रै खोजेको हो, हामीले भर्ना खोल्यौं अब प्रवेश परीक्षा लिएर पठनपाठन गराउँछौं । गत वर्षदेखि नै पठनपाठन गराउँदै आएका शिक्षण संस्थालाई विद्यार्थी भर्नामा वञ्चित गर्न नसकिने उनले तर्क गरे । शिक्षामन्त्री नियुक्ति नहुँदा निर्णय लिन ढिला भएको थियो, उनले थपें, अब एसईईको प्रमाणपत्रका आधारमा विद्यार्थी भर्ना गरेर पढाइ थाल्छौं । प्रवेश परीक्षा सञ्चालन गर्न समय अभाव हुने उनले बताए । यसअघि सीटीईभीटीले ऐनको मापदण्ड पुगेका २४ वटा मात्रै शिक्षण संस्था रहेको भन्दै अस्वाभाविक रूपमा भर्ना रोकेर राखेको थियो । पीसीएल नर्सिङको सम्बन्धन पाएका १०९ वटै शिक्षण संस्थामा भर्ना खोलाउन सीटीईभीटीले मन्त्रिपरिषद्सम्म लबिइङ गर्दै आएको थियो ।"
"नारायणीमा सेल्फी सेन्टर, सौराहामा समृद्धिका चित्र","(चितवन)  नेकपा एमालेको १० औं राष्ट्रिय महाधिवेशनको उद्घाटनस्थल नारायणी नदी किनारमा यो बेला बेग्लै चहलपहल छ । नारायणी पुलदेखि पूर्वतर्फ किनारको सबैभन्दा सिरानमा भव्य मञ्च बन्दै छ । शुक्रबार मध्याह्न अतिथिहरू बस्ने उक्त मञ्च बिहीबार साँझसम्म बनाएर सक्नैपर्ने भएकाले कामदारहरू व्यस्त छन् । बन्दै गरेको मञ्च हेर्न आउनेहरू पनि उत्तिकै छन् । भरतपुर बेलटाँडीका ९५ वर्षका विष्णुबहादुर कार्की, ८५ वषीय एचबी पुन र ७८ वर्षका भीमबहादुर विकको घर नारायणी किनारबाट करिब एक किलोमिटर दक्षिणमा छ । सधैं किनार डुलेका भेटिने यी वृद्ध बुधबार दिउँसो बन्दै गरेको मञ्च देखेर दंग परिरहेका देखिन्थे । मञ्चका अगाडि निकै बेर उभिए । मञ्च व्यवस्थापनमा खटिएका विनोद श्रेष्ठका अनुसार करिब ७५ प्रतिशत काम सकिएको छ । श्रेष्ठ पार्टीको २०४७ सालमा सम्पन्न पाँचौं महाधिवेशनदेखि मञ्च निर्माणमा खटिँदै आएका हुन् । सातौं महाधिवेशनसम्म मञ्च बनाउन फलाम प्रयोग हुँदैनथ्यो । घर ढलान गर्दाझैं बाँस राखेर खटहरू बनाउने गरिन्थ्यो । आठौं महाधिवेशनदेखि मञ्चमा फलामको प्रयोग हुन थाल्यो, उनले सुनाए, नवौंमा डोमको सुरुवात भयो । १० औंमा आएर यी यसरी फोल्ड गर्न मिल्ने सामग्रीहरू काठमाडौंबाट ल्याएर मञ्च बनायौं । मञ्च १ सय २० फिट लामो र ६० फिट चौडाइको छ । अब निर्माणको काम लगभग पूरा हुने क्रममा छ । सजावटको काम बाँकी छ, स्वयंसेवक परिचालन समितिको संयोजक तथा मञ्च निर्माणको फिल्ड संयोजन गरेका एमालेका नेता श्रेष्ठले भने । एमालेले युवाबीच आकर्षण बनेको सेल्फी सेन्टर पनि उद्घाटन स्थलमा तयार गर्दै छ । हामी १५२० ठाउँमा सेल्फी सेन्टरहरू बनाउने छौं । दुईवटा ठाउँमा स्थायी सेल्फी सेन्टर नै हुने छन्, श्रेष्ठले भने । मञ्च आडैमा १० औं महाधिवेशनको लोगो बनेको कम्युनिष्ट पार्टीको झन्डा उचालेको गैंडाको मूर्ति रहने छ । त्यसैगरी मजदुरहरूले विश्व उचालेको मूर्तिसहितको सेल्फी सेन्टर अर्को ठाउँ बनाइने छ । यी दुई सेल्फी सेन्टर स्थायी हुनेछन् । गैंडाको मूर्तिमा महाधिवेशन अवधिभर कम्युनिस्टको र पछि नेपालको झन्डा हुनेछ ।महाधिवेशनको उद्घाटन र बन्दसत्र हुने स्थानको दूरी करिब २० किलोमिटर छ । नारायणी किनारमा उद्घाटन कार्यक्रमपछि महाधिवेशनको बन्दपत्र आगामी शनिबारदेखि सौराहामा हुनेछ । बन्दसत्र गर्न पनि खुला ठाउँमा डोम निर्माण भइरहेको छ । बन्दसत्र स्थल र उद्घाटन स्थलको मञ्च निर्माण र अन्य काममा ५० लाख रुपैयाँ खर्च हुने श्रेष्ठले बताए । नेतृत्व चयनका लागि सौराहाको होटल सेभेन स्टारमा मतदानको कार्यक्रम छ । उक्त होटलको दुई सय मिटर लामो पर्खालको भित्तामा बुधबार विभिन्न चित्रहरू कोरिएको छ । समृद्ध नेपाल, सुखी नेपाली शीर्षकमा नयाँ कलाकारहरूलाई सहभागी बनाएर भित्ताभर चित्र बनाएको नेपाल ललितकला प्रज्ञा प्रतिष्ठानको मूर्तिकला विभागका प्रमुख लालकाजी लामाले जानकारी दिए । ५७ जना विद्यार्थीले भित्ताभरि चित्र कोरेका छन् । चितवनका पुराना चित्रकारले पनि चित्रहरू कोरेका छन् । देशभरका प्रतिनिधिलाई चितवनका कलाकारको सिर्जना देखाउने जमर्को गरेका हौं, चित्र बनाएका वरुणबाबु घिमिरेले भने । भित्ताभरि चित्र देख्दा मान्छेको मन रमाउने छ । राजनैतिक बहसमा जुटिरहेकाहरूले बन्दसत्र स्थलमै राम्रा राम्रा चित्रहरू देख्ने छन् । चित्रहरूले मनलाई आनन्द दिन्छ, लालकाजी लामाले भने । बन्दसत्र स्थलमै चित्रकला प्रदर्शनी हुने अर्का चित्रकार डी बरालले बताए । राजनैतिक बहसको थलोमा सिर्जना मिसाउने प्रयास कलाकारहरूले गरेको बरालले बताए ।"
के चाहन्छन् युवा नेता ?,"अहिलेका चुनौतीलाई सामना गर्न सक्ने नेतृत्व दसौं राष्ट्रिय महाधिवेशन चयन गर्नुपर्छ । एमाले अहिले चौतर्फी घेराबन्दीमा छ । त्यो घेराबन्दीसँग लड्न र त्यसलाई निस्तेज बनाउन एमाले आन्तरिक रूपमा समक्ष छ भन्ने सन्देश दिनुपर्नेछ । पछिल्ला घटनाक्रमले पार्टीभित्र एकता नै मुख्य कुरा रहेछ भनेर पुष्टि गरेको छ । पार्टीभित्र जेसुकै होस् भनेर अन्य पक्षसग कुरा मिलाउन खोज्यौं, अन्य राजनीतिक दलहरूबाट चुनौती सामना गर्ने बाटो खोज्यौं । तर त्यो असफल भयो, एमालेले चुनौतीलाई सामना गर्ने भनेको मुख्य रूपमा आन्तरिक र भावनात्मक एकता, चुस्त संगठनकै माध्यमबाट हो । यो महाधिवेशनले अब एमाले भावनात्मक रूपमा पनि एकताबद्ध भयो, संगठनात्मक रूपमा पनि चुस्त भयो र नेतृत्व पनि त्यहीअनुसार आयो भन्ने सन्देश दिनुपर्छ । त्यसका लागि गर्ने भनेको सर्वसम्मत नेतृत्व छनोट पनि हो । ९० प्रतिशत प्रतिनिधि सर्वसम्मत रूपमा आउनुभयो, त्यसको अर्थ नेतृत्व पनि सर्वसम्मत हुनुपर्छ भन्ने हो । महाधिवेशन ५५ वर्षमा हुनुपर्थ्यो तर अहिले ७ वर्षमा हुँदै छ । नवौं महाधिवेशनबाट कम उमेरको केन्द्रीय सदस्यका रूपमा निर्वाचित भएकी थिएँ । अग्रज सबैको पंक्तिलाई हेर्दा यसपटकका लागि केन्द्रीय सदस्यको उम्मेदवारी नै उपयुक्त हो भन्ने लागेको छ ।"
वैचारिक बहस नभएकामा असन्तुष्टि,"काठमाडौं (कास) एमालेका उपमहासचिव घनश्याम भुसालले पार्टीको पुनरोदयका लागि नीतिगत रूपमा रहेको असंगतिहरूलाई अन्त्य गर्नुपर्ने बताएका छन् । चितवनमा शुक्रबारबाट सुरु हुने दसौं राष्ट्रिय महाधिवेशनमा प्रतिनिधिहरूलाई सम्बोधन गर्दै जारी गरेको अपिलमा भुसालले एमालेको नीति ठीक भए पनि कार्यक्रम तय गर्न नसक्दा असंगति देखिएको बताएका छन् । मूलभूत सैद्धान्तिक दिशाका हिसाबले नेकपा एमाले ठीक ठाउँमा छ, त्यो अहिले सबै मुख्य पार्टीको पनि कार्यदिशा बनेको छ, उनले भनेका छन्, आजको ठोस कार्यक्रम र त्यस कार्यक्रमलाई कार्यान्वयन गर्ने संगठनात्मक व्यवस्थामा असंगतिहरू छन् । उनले समाजवादतर्फको यात्रा तय गर्ने कार्यदिशा तय गरे पनि कार्यक्रम निर्माण नहुँदा समस्या देखिएको र एमाले दिशाहीन भएको दाबी गरेका छन् । नेपाली समाज पुँजीवादी भएको, जनवादी क्रान्ति सम्पन्न भइसकेको, त्यसैले नेपाली क्रान्तिले समाजवादको बाटो लिएको तर पुँजीवादको मुख्य चरित्र दलाल रहेको हुँदा राष्ट्रिय पुँजीको विकास गर्दै समाजवादको तयारी गर्नु नेपाली कम्युनिस्टको ऐतिहासिक कार्यभार हो भन्ने सैद्धान्तिक निष्कर्ष हाम्रो आन्दोलनको ऐतिहासिक उपलब्धि हो, उनले भनेका छन्, त्यस कार्यभारलाई कार्यक्रमका रूपमा व्याख्या गर्न नसक्दा हाम्रो कम्युनिस्ट आन्दोलन सैद्धान्तिक रूपले नवौं महाधिवेशनभन्दा अघि बढ्न सकेको छैन । संक्षेपमा, सिद्धान्तले हामीलाई अगाडि बढाउँछ, सिद्धान्तहीनताले फुटाउँछ, कमजोर बनाउँछ । भुसालले महाधिवेशनमा वैचारिक विषयमा छलफल हुने अवस्था निर्माण नभएको भन्दै असन्तुष्टि जनाएका छन् । असोजमा भएको विधान महाधिवेशनका क्रममा भएको स्थायी र केन्द्रीय कमिटी बैठकहरूमा भुसालले जबजको सिद्धान्तका रूपमा व्याख्या गरिनुपर्ने र समाजवादतर्फको यात्राका कार्यक्रम तय गर्नुपर्ने माग गरेका थिए । भुसालले कार्यक्रम तय हुन नसक्दा एमाले कता हिँड्दै छ भन्ने विषय प्रस्ट हुन नसकेको बताए । उनले विगतमा ७८ वर्षदेखि पार्टीभित्र सैद्धान्तिक विषयमा छलफल हुन नसकेको बताएका छन् । असंगतिले गर्दा संसद्, पार्टी, सरकार र राजनीतिले एकपछि अर्को धक्का खाँदै गयो, राष्ट्रिय पुँजीको विकास वा समाजवादको बुझाइ व्यक्तिपिच्छे फरक भए, उनले भनेका छन्, गएको ८९ वर्ष पार्टीको नीतिकार्यक्रममाथि कुनै प्रशिक्षण कार्यक्रम आयोजना भएन । विचारसिद्धान्त वा मार्क्सवाद वा जनताको बहुदलीय जनवादमाथि कुनै गतिलो चर्चासमेत भएन । भुसालले बहुमत प्राप्त संसद् विघटन, एकीकृत पार्टीको विभाजन, संघीय तथा प्रदेश सरकार भंग, एमालेको विभाजन र अहिलेको एमालेविरुद्ध भएको घेराबन्दीलाई शृंखलाबद्ध रूपमा प्रस्तुत गरेका छन् । एक वर्षकै समयमा हामी आफैंले कम्युनिस्ट पार्टीको बहुमतको संसद् विघटन गर्यौं, एकीकृत पार्टी विभाजित गर्यौं, संघीय र प्रादेशिक सरकारहरू भत्कायौं, नेकपा एमालेको एकतासमेत बचाउन सकेनौं र अहिले हामी आफैं राजनीतिक घेराबन्दीमा परेका छौं, उनले भनेका छन् ।राजनीतिक परिवर्तनको नेतृत्व गरेका कारण अहिले देखिएको संकट एमालेकै भएको उनले बताएका छन् । उनले एमालेमा अहिले पनि गुटबन्दीको विषयलाई गम्भीरतापूर्वक लिन आग्रह गरेका छन् । लाखौं सदस्यले विभाजनको पीडा र गुटबन्दीको नसाबाट हाम्रो पार्टी ब्युँझन्छ र धूलो टकटक्याउँदै फेरि उठ्छ, विचार तथा सिद्धान्तको आधारमा अझ बढी एकताबद्ध भएर फेरि उठ्छ भन्ने भरोसाका साथ दसौं राष्ट्रिय महाधिवेशनतर्फ हेरिरहेका छन्, उनले भनेका छन्, यसका समर्थक र शुभचिन्तकले मुलुकको नेतृत्व गर्न सक्ने पार्टीको रूपमा एमालेको पुनरोदयको विश्वास गरेका छन् ।"
प्रधानन्यायाधीश जबराविरुद्धको आन्दोलन झन् चर्कंदै,"(काठमाडौं)  प्रधानन्यायाधीश चोलेन्द्रशमशेर जबरामाथि न्यायिक विचलन को आरोप लगाउँदै सहकर्मी न्यायाधीशहरूले इजलास अस्वीकार गर्न थालेको एक महिना पुगेको छ । अफिसर अफ द बेन्च भनिने कानुन व्यवसायीका साथै कानुन क्षेत्रका संस्थाहरूले निरन्तर आन्दोलन गरिरहँदा प्रधानन्यायाधीश जबरा भने सडकबाट माग्दैमा राजीनामा नदिने भन्दै पदमै रहने हठमा छन् । सर्वोच्च न्यायालयमा देखिएको यस्तो अनपेक्षित संकटको निकासका लागि राजनीतिक दलहरूले कुनै अग्रसरता लिएका छैनन् । प्रधानन्यायाधीश जबराको राजीनामा माग्दै चलिरहेको आन्दोलन चर्कंदै गएको छ । प्रधानन्यायाधीश जबराले तोकेका इजलास कात्तिक ८ देखि बहिष्कार गर्दै आएका सर्वोच्चका न्यायाधीशहरू आगामी बुधबारदेखि नियमित इजलासमा फर्किने भएका छन् । गोला प्रक्रियाद्वारा पेसी तोक्ने निर्णय कार्यान्वयन गर्दै उनीहरू नियमित इजलासमा फर्किने भएका हुन् । फुलकोर्ट (पूर्ण बैठक) ले गत बिहीबार प्रधानन्यायाधीश जबराको तजबिजी अधिकार कटौती गर्दै सर्वोच्च अदालत नियमावली संशोधन गरेर गोला प्रक्रियाबाट इजलास तोक्ने व्यवस्था गरेको थियो । गोला प्रक्रियाद्वारा पेसी कहिलेदेखि तोक्ने भन्नेबारे निर्णय गर्न बिहीबार (आज) सर्वोच्च अदालतको फुलकोर्ट बोलाइएको छ । फुलकोर्टले आगामी बुधबारदेखि गोला प्रक्रियाद्वारा पेसी तोक्ने निर्णय गर्नेछ । नियमित इजलासमा फर्किए पनि न्यायाधीशहरूले जबराको नेतृत्व नस्विकार्ने बताइसकेका छन् । कार्यकारी शक्तिसँग भागबन्डा गरेको, अमूक मुद्दा निश्चित न्यायाधीशको मात्र इजलासमा राखेर भनेअनुसार फैसला गर्न लगाएको, परिवारका सदस्य र आफैंले नियुक्ति दिएका पदाधिकारीलाई बिचौलियाका रूपमा प्रयोग गरेको जस्ता आरोप जबरामाथि लाग्दै आएको छ । यस्ता आरोपले न्यायालयको गरिमा नै धुलिसात् भएकाले जबराले राजीनामा दिनुपर्ने भन्दै सहकर्मी न्यायाधीशहरूले इजलास अस्वीकार गरिरहेका हुन् । नेपाल बार एसोसिएसनले जबराको इजलास बहिष्कार गर्ने बताइसकेको छ । नेपाल बारले प्रधानन्यायाधीश जबराको बहिर्गमनलाई बटमलाइन बनाएर आन्दोलनलाई आक्रामक बनाउँदै गएको छ । सुरुमा सर्वोच्च अदालतमा केन्द्रित रहेको बारको आन्दोलन विस्तार भएर देशभरका अदालतमा पुगिसकेको छ । गत आइतबार सम्पूर्ण अदालतमा बहसपैरवी बहिष्कार गरेको बारले बुधबार सबै १८ वटा उच्च अदालतमा केन्द्रीय प्रतिनिधिको उपस्थितिमा विरोधमा प्रदर्शन र सभा गरेको छ । नेपाल बारले पत्रकार महासंघ, शिक्षक महासंघ, इन्जिनियर्स एसोसिएसन, जनस्वास्थ्य संघ, नर्सिङ एसोसिएसन, आदिवासी जनजाति महासंघ र बृहत् नागरिक आन्दोलनको पनि साथ पाएको छ । बिहीबार यी संस्थाहरूले जबरालाई महाअभियोग लगाउन र उनको सम्पत्ति छानबिन गर्न माग गर्दै सर्वोच्च अदालत गेटबाट बालुवाटारसम्म न्याय मार्च आह्वान गरेका छन् ।पूर्वन्यायाधीश फोरम, पूर्वप्रधानन्यायाधीश, सर्वोच्चका बहालवाला न्यायाधीश र सर्वोच्च बार एसोसिएसनले राजीनामा माग गरेको एक सातापछि मात्र बारले नरम प्रकृति को (हातमा कालोपट्टी बाँधेर एक घण्टा विरोध गर्ने) आन्दोलन घोषणा गरेको थियो । त्यति बेला सर्वोच्चका न्यायाधीशहरूले इजलास बहिष्कार गरेको एकसाता भइसकेको थियो । कानुन व्यवसायीहरू जबरासँग वार्ता र संवादमार्फत निकास खोज्ने बिन्दुभन्दा अगाडि बढिसकेको देखिन्छ । कुनै स्पष्ट आधार र कारणबिना तत्कालीन प्रधानन्यायाधीश सुशीला कार्कीविरुद्ध महाअभियोग दर्ता गरेका कांग्रेसमाओवादी केन्द्रकै गठबन्धन सरकार अहिले छ । प्रधानन्यायाधीश जबराले पद दुरुपयोग गरेको आरोपसहित सिंगो न्यायिक क्षेत्र आन्दोलनमा रहेको एक महिना भइसक्दा पनि न्यायालयको आन्तरिक विवादमा कार्यकारीले हात नहाल्ने तर्कसहित गठबन्धन पन्छिरहेको छ । जबकि दलीय हस्तक्षेपको अपेक्षा नगरिने विषय न्यायालयले गर्ने नियमित सुनुवाइअन्तर्गतका विभिन्न प्रक्रिया, फैसला, त्यसको कार्यान्वयन, सरुवाबढुवा जस्ता विषयमा हो । संघीय संसद्का दुवै सदनको नियमित अधिवेशन बन्द रहेकाले जनताका प्रतिनिधि छलफल गर्नबाट वञ्चित भएका छन् । उता, प्रमुख प्रतिपक्षी एमाले भने आफ्नो पार्टीको सरकार च्युत हुने गरी फैसला गरेका कारण अदालतको संकटलाई राजनीतिक मुद्दा बनाउने मनसायसहित न्यायाधीशहरूविरुद्ध आरोपमा उत्रिएको छ ।प्रधानन्यायाधीश जबरा सहकर्मी न्यायाधीशलाई इजलासमा बसाल्न पनि नसक्ने र फुलकोर्टको नेतृत्व पनि दिन नसक्ने अवस्थामा पुगेका छन् । यस्तो अवस्थामा उनी कसरी अगाडि बढ्छन् भन्ने स्पष्ट भइसकेको छैन ।"
'हाम्रो अभिभारा नेता व्यवस्थापन होइन,"एमालेका पछिल्ला दुई महाधिवेशनमा तपाईं अध्यक्षका प्रत्याशी हुनुहुन्थ्यो । बुटवल महाधिवेशनमा पराजित हुनुभयो भने काठमाडौं महाधिवेशनमा विजयी । दुवै महाधिवेशनमा प्रतिस्पर्धा कठोर थियो र अन्तिमसम्म कसले जित्छ भन्ने ॅसस्पेन्स थियो तर यसपालि एमाले महाधिवेशनले तपाईंलाई नै अध्यक्ष बनाउँछ भन्ने सुनिश्चित छ । यो त ॅक्लाइमेक्स बाट सुरु भएको साहित्यिक पटकथा जस्तो देखिन्छ, तपाईं आफैंलाई कस्तो महसुस हुँदै छ ?बुटवलमा भएको आठौं महाधिवेशनमा मैले पार्टी विभाजन हुनुभन्दा परिणाम स्विकार्नु वाञ्छनीय हुन्छ भनेर स्विकारेको हुँ । तत्कालीन संस्थापन पक्ष बाकस साट्दासाट्दै समातिएको हो । त्यहाँ भएको बाकस हटाएर अर्को बाकसमा मतपत्र भरेर ल्याइएको थियो । योभन्दा लज्जाजनक अवस्था के हुन्छ ? तर यो सार्वजनिक चर्चाको विषय नबनोस्, पार्टीको आन्तरिक जीवनको आङ कन्याउने काम नहोस् भनेर मैले परिणाम जे हुन्छ, स्विकारिदिन्छु भनेर त्यो लज्जालाई पनि स्विकारें । मतपत्र आफैं छाप्ने र रेजा लगाउने काम भयो । निर्वाचन आयोगबाट कति मतपेटिका ल्याइएको छ, पारदर्शी थिएन । मतपेटिका, मतपत्र लिएर जाने, रेजा लगाउने अनि ल्याएर बाकस नै साटिदिने, गन्ने र भन्ने सबै आफ्नै । यो खालको ज्यादतीपूर्ण अवस्था थियो । मैले भोगें तर स्विकारें । मैले आठौं र नवौं महाधिवेशनमा बहालवाला वा पूर्वशक्तिशाली पदाधिकारीसँग प्रतिस्पर्धा गरेको थिएँ । म केही नभएको नेताले १५ वर्षसम्म पार्टीलाई लिड गरिसकेका पूर्वप्रधानमन्त्रीसँग प्रतिस्पर्धा गरेको थिएँ । म भागबन्डाबाट दलको नेता, प्रधानमन्त्री वा अध्यक्ष भएको होइन । लोकतान्त्रिक अभ्यासबाट यो भूमिका लिएको हो तर कतिपय अवस्थामा लोकतन्त्रका लागि मैले पनि सम्झौता गरेको छु । त्यो पार्टीको हकमा मात्र होइन, राज्यकै मामिलामा पनि मैले मान्दै आएको छु । अहिले सम्मानित सर्वोच्च अदालतबाट जुन परमादेश भएको छ, त्यो पनि स्विकारियो । सरकार बनाउने, हेरफेर गर्ने काम त जनप्रतिनिधिहरूको हो । जनप्रतिनिधिको संस्था संसद् हो तर प्रधानमन्त्री हटाएर नयाँ प्रधानमन्त्री नियुक्त भएको, शपथग्रहण गराएको संसद्ले त थाहा पनि पाएन । एकैचोटि अधिवेशन बोलाएर विश्वासको मत माग्दा बल्ल संसद्ले थाहा पायो । संसद्को सबैभन्दा ठूलो पार्टीको अध्यक्ष जो संसदीय दलको नेता र जो बहालवाला प्रधानमन्त्री छ, उसलाई प्रधानमन्त्रीको चुनावमा भाग लिन मिल्दैन भन्नेसम्मका असंवैधानिक, अलोकतान्त्रिक, जनअभिमतको धज्जी उडाउने खालका फैसला भए । यस्तो फैसलाबाट कसैले जित्ला, कसैलाई हराइएला तर लोकतन्त्रलाई राम्रो हुँदैन । प्रधानमन्त्री हेरफेर र नियुक्तिका लागि सिफारिस संसद्ले गर्छ तर यहाँ त प्रधानमन्त्री नियुक्ति गर्नु भनेर अदालतले आदेश दियो । २४ घण्टाभित्र शपथग्रहण गराइसक्नु भन्नेसम्मको आदेश आयो । यस्तो हतार किन पर्यो ? सर्वोच्च अदालतका एक जना श्रीमान् न्यायाधीशले अमेरिकाबाट लेखेका इमेलहरूले नै त्यसको सम्पूर्ण कथा बताउँछ । धेरै गम्भीर विषय हो यो । व्यक्तिलाई हराउँदा केही ठूलो कुरो छैन, लोकतन्त्र र संविधान हार्नु ठूलो कुरा हो । म थिचोमिचोमा पर्नु ठूलो कुरा होइन । संविधान थिचोमिचोमा पर्नु धेरै ठूलो कुरा हो । त्यसैले लोकतन्त्रको रक्षा गर्ने र सही ढंगले कार्यान्वयन गर्ने नीति, विधि र अभ्यासमा हाम्रो जोड छ, त्यसलाई यो महाधिवेशनले बल दिन्छ । उपाध्यक्ष भीम रावलले अध्यक्ष ओलीको बोलीको इज्जत राख्न अध्यक्षमा प्रतिस्पर्धा गर्ने भन्नुभएको छ । तपार्इंले पार्टीका बैठकमा मात्र होइन, सार्वजनिक रूपमा पनि भन्नुभएको थियो कि अर्को कार्यकाल म प्रधानमन्त्री हुँदिनँ, अध्यक्षमा पनि प्रतिस्पर्धा गर्दिनँ । तर फेरि अध्यक्षमा उठ्नुपर्ने परिवेश किन आयो ?यो सबैलाई थाहा छ, हाम्रो विधानअनुसार कुनै पनि पदाधिकारीले दुई कार्यकाल पाउँछ । मैले अब म फेरि दोहोर्याएर अध्यक्ष र प्रधानमन्त्री हुन्न भनेको थिएँ । तर त्यतिबेला विरोध गर्ने साथीहरूलाई अलिकति पर्खनुहोस् न भनेको पनि थिएँ । महाधिवेशन गत चैतमा नै भइसक्ने थियो नि । तर केही मानिसलाई मंसिरमै महाधिवेशन चाहियो । त्योभन्दा अगाडि वैशाखमै चाहियो । त्योभन्दा अझ अगाडि पद चाहियो । त्यस खालको अवस्थामा मैले उहाँहरूलाई सम्झाउने कोसिस गरेको हुँ । म महाधिवेशनको फोरमबाट आएको हुँ । मैसँग पराजित मान्छेलाई मैले अध्यक्ष जिम्मा लगाएर बिनामहाधिवेशन हट्न मिल्दैन भन्ने मेरो मान्यता हो । महाधिवेशन गराएर जसले लिने हो लिनुहोस्, मैले भनेको थिएँ । उहाँहरूमा धैर्य र संयमता भएन । पार्टीमा जटिल परिस्थिति आयो र मैले गलत प्रवृत्तिविरुद्ध उभिनुपर्यो । त्यस स्थितिमा संसद्लाई प्रभावहीन र गलत प्रवृत्तिको संवाहक बनाइयो । संसद्मा सभामुखबाट गैरकानुनी, पक्षपातपूर्ण काम भए । सरकारलाई बलजफ्ती हटाउने काम भयो । अर्कोतिर न्यायपालिकाको यो हालत छ । यस्तो अवस्थाबाट देशलाई नयाँ दिशामा लैजान एमाले मजबुत हुनुपर्छ । यसलाई प्रभावकारी ढंगले नेतृत्व गर्नुपर्छ र परिचित नेतृत्व चाहिन्छ भनेर खास समयका लागि त्यो जिम्मेवारी लिनुपर्ने साथीहरूको धारणा छ । त्यसलाई मैले इन्कार गरेको छैन । तर तपार्इं आफू सर्वसम्मत हुने मूल्यमा अध्यक्षका अर्का प्रत्याशीको सरोकार सुन्ने पक्षमा हुनुहुन्छ कि हुनुहुन्न ?अहिले बेग्लै अवस्थामा महाधिवेशन गरिँदै छ । कसैले प्रतिस्पर्धा गरौं भनेर गर्न खोज्यो भने परिणाम के हुन्छ, ख्याल गर्नुपर्छ । त्यसमा खाली पार्टीको इमेज र युनिटी लाई कमजोर अथवा पार्टीभित्र प्रतिपक्ष छ भन्ने देखाउने कुरा हुन्छ । आफैं केही हुँ भन्ने देखाउने कुराबाट कोही पनि प्रेरित हुनु वाञ्छनीय हुँदैन । तर पनि कोही हुन्छ भने त्यो लोकतान्त्रिक अधिकारलाई म सम्मान गर्छु । मलाई लाग्छ, म उठें भने भरसक सर्वसम्मत होला । तर मैले सञ्चारमाध्यमहरूमा सुनेको छु, स्थायी कमिटीमा बोलेको पनि सुनेको छु, उम्मेदवारीको दाबी छ । तर सहमति गरौं, मलाई निर्विरोध छाडिदिनुहोस्, तपाईं अध्यक्षमा नउठिदिनुहोस् भनेर कसैलाई दबाब दिन चाहन्नँ । कसैले आफ्नो लोकतान्त्रिक अधिकार अभ्यास गर्दा मैले दबाब किन दिने ? मसँग कसैले प्रतिस्पर्धा गर्दा लोकतन्त्र होचिँदैन । प्रतिस्पर्धा नगर्दा पनि लोकतन्त्र होचिँदैन । सर्वग्राह्य भइसकेको, सर्वस्वीकार्य भइसकेको पार्टीको आन्तरिक विषयमा अरू खालका कुनै गतिविधि भएनन् भने अलोकतान्त्रिक भन्न मिल्दैन । त्यसैले आउने परिस्थितिलाई सहज रूपमा स्विकार्ने हो । महाधिवेशन भन्नेबित्तिकै सामान्यतया नीति र नेतृत्वको विषय हुन्छ । विधान महाधिवेशनबाट नीति पारित भइसक्यो । शीर्षस्थ नेतृत्व अर्थात् अध्यक्ष को बन्छ भन्ने पनि जिज्ञासाको विषय रहेन । तर, पदाधिकारी र केन्द्रीय सदस्यका विषयमा कौतुहल छ । केन्द्रीय कमिटीमा आउने सदस्य वा पदाधिकारीले जहिले पनि आफ्ना कार्यकर्तातर्फ हेर्थे । तर पहिलोपटक यस्तो देखिँदै छ कि आकांक्षीहरूले तल कार्यकर्तातर्फ होइन, माथि तपाईंतर्फ हेर्दै छन् । तपाईं त मनोवैज्ञानिक दबाबमा हुनुहुन्छ होला नि ?खासमा यो नेतृत्वप्रतिको विश्वास हो । नेतृत्वको सर्वस्वीकार्यता पनि हो । हुन त कसैले यो महाधिवेशनलाई केपी ओलीलाई नेताका रूपमा ठप्पा लगाउन, देवत्वकरण गर्न आयोजना भएको पनि भनेका छन् । तर कसैले पनि नमान्ने नेतृत्व हुँदैन । मैले त्यसो भनेर कसैको पनि लोकतान्त्रिक अधिकारलाई कुण्ठित गर्ने छैन, पार्टीको आन्तरिक जीवनमा लोकतन्त्रको कुनै पनि अभ्यासमा कुनै कमी आउन दिने छैन । किनकि आफूप्रतिको आस्था र विश्वासलाई दुरुपयोग गर्नु हुँदैन । तपाईंलाई सहजअसहज हरेक मोडमा साथ दिने आफ्नै टिम छ, त्यसबाहेक निकट विगतमा असन्तुष्ट भनिएका १० जना नेता छन्, माओवादी छाडेर एमालेमा समाहित भएको अर्को समूह पनि छ, यी विभिन्न पृष्ठभूमिका आकांक्षीहरू एउटै डुंगामा कसरी अट्छन् ?एमालेमा समस्या थिएन तर नेकपा बनेपछि माधव गुट र प्रचण्ड गुटले समस्या खडा गरे । तर प्रचण्डलाई चिनेर, षड्यन्त्र र तिकडमबाट मुक्त भएका थुप्रै साथी यतै रहनुभयो । पार्टी अहिले आएर एकीकृत भएको होइन । एकता त २०७५ जेठ ३ मा भएको हो । अहिले हामी २०७८ मंसिरको पनि दोस्रो सातामा छौं । यति बीचमा हामी अन्तरघुलित भइसकेका छौं । यसकारण यहाँ पूर्वमाओवादी र पूर्वएमाले भनिरहनु पर्दैन । हामी एकीकृत आन्दोलनको निरन्तरतामा छौं । माधव निस्किए होलान्, केही मान्छे प्रचण्ड गुटमा गए होलान् । कोहीकोही निस्किन्छन्, कोही पतन हुन्छन्, कसैले राजनीति छाड्छन् । यी विषय गौण हुन् ।जहाँसम्म १० भाइ भन्ने कुरा छ । हिजो स्थायी कमिटीका १० जनालाई माधवले झुक्याएर पार्टीभित्र संघर्ष गर्ने, यसो गर्ने, उसो गर्ने, विधि पद्धति भनेर मन्तरे । तर जब पार्टी फुटाउने उद्देश्य रहेछ भन्ने स्पष्ट भयो, त्यसपछि साथीहरू यो काम गलत रहेछ भनेर फर्किए । अलिकति समय अन्योलमा रहेको विषयलाई लिएर भेदभाव, पक्षपात र बक्रदृष्टि राख्नुपर्ने कुनै आवश्यकता छैन । उहाँहरू स्पष्ट हुनुभयो, पार्टीमै फर्कनुभयो । माधवले त डिलमा पुर्याइसकेका रहेछन् भनेर साथीहरू डिलबाट फर्कनुभएको हो । अब १० भाइवाला इस्यु केही छैन । कुनै साथीले बोलेको छ भने त्यो उसको निजी कुरा हो । तपाईंहरूलाई यो भ्रम नरहोस् कि भीम रावलले बोलेको कुरा १० भाइको हो । उहाँले गरेको प्रेस कन्फरेन्स १० भाइको कार्यक्रम होइन । १० भाइले उठ्छु भनेको होइन र १० भाइका तर्फबाट उठ्छु भनेको पनि होइन । आफू उठ्छु भनेको हो । म के भन्छु भने हाम्रो पार्टीको अभिभारा नेताहरूको व्यवस्थापन होइन, देशलाई सही बाटोमा लैजाने भन्ने हो । देशको राजनीतिलाई लोकतान्त्रिक अभ्यासमा लैजाने हो । आकांक्षी धेरै भएकाले पदाधिकारीको संख्या बढाउनुपर्छ भन्ने माग पनि एमालेभित्रै उठेको छ नि ? पदाधिकारीको संख्या आकांक्षा हेरेर होइन, आवश्यकताले निर्धारण गर्छ । सबैको आकांक्षा अध्यक्ष, उपाध्यक्ष हुने होला । अध्यक्ष हुने आकांक्षा भए चुनाव लडे भयो । वास्तवमा हुनुपर्ने एकएक अध्यक्ष, उपाध्यक्ष, महासचिव र सचिव हो । हामीले पाँच उपाध्यक्ष राखेका छौं । सात सचिव राखेका छौं । अब, केन्द्रमा छानिएका जतिलाई सचिव बनाउने ? महासचिव जस्तो पदमा दुई, तीन भए तमासा हुँदैन ?पदाधिकारी कति समावेशी हुन्छ ?पदाधिकारीमा ३३ प्रतिशत महिला हुने सम्भावना छैन ।विगतका दुई महाधिवेशनमा प्रतिनिधि छनोट हुँदा पचासपचास प्रतिशत जस्तो देखिन्थ्यो, नतिजालाई लिएर केही भन्न नसकिने अवस्था आउँथ्यो । अहिले देशैभरि केपी ओलीको एकछत्र देखिएको छ । त्यसकारण हिजो असहमत भएका वा पूर्वमाओवादीबाट आएका नेताहरूले असुरक्षित महसुस गरिराखेको देखिन्छ । उनीहरूलाई ॅरेस्क्यु गर्न तपाईंबाट ॅसकारात्मक विभेद हुने सम्भावना छ कि छैन ?यहाँनेर व्यक्तिगत महत्त्वाकांक्षा वा पक्षधरताको विषय धेरै महत्त्वका होइनन् । यसर्थ पार्टी र कार्यकर्ता विचारमा संगठित छन् । त्यो विचार संगठनात्मक संरचनामा अनूदित छ । ८ लाख ५५ हजार ३ सय ५४ सक्रिय सदस्यको संघर्षबाट आएका संगठित सदस्यको संख्या हो । यसमा पक्षविपक्ष छैन । दोस्रो, एमाले राजनीतिक पार्टी हो, एउटा जीवन्त पार्टी हो । ढुंगामुढा जस्तो चेत नभएको अथवा जड होइन । एकदमै सजीव र सचेत पार्टी हो । रामायणमा कथा भनिन्छ सीतालाई रावणले अपहरण गर्यो । राम सीता खोज्दै गए । समुद्रको वारिपट्टि पुगेपछि पहिले हनुमानले सीतालाई आफूले भेटेर फर्किएको, सीता लंकामा भएको कुरा सुनाए । राम सुरुसुरु समुद्रमा पस्न खोजे । तर समुद्रले भन्यो हे राम, तपाईं यसरी नपस्नुस् । म जड संरचना हुँ, मैले विवेक प्रयोग गर्न मिल्दैन । प्रभु, यति लामो समुद्र पौडिएर पार गर्न सम्भव होला ? किनकि मैले त आफ्नो जड धर्म पालना गर्नुपर्छ । त्यसले समुद्रमा पसेर होइन, तरेर जाने प्रबन्ध मिलाइयोस् प्रभु । त्यसपछि बाँदर सेनाले पुल बनाउन थाल्यो । नत्र राम सीताको शोकले सुरिएर समुद्र जान खोजेका थिए । यो कथा किन भनेको भने जड वस्तु जड धारमा हुन्छन् । नेकपा एमाले जड वस्तु होइन । यो सजीव र विवेक प्रयोग गर्ने पार्टी हो । सचेत ढंगले ती परिस्थितिलाई विचार गरिनेछ । तपाईंले रामको प्रसंग ल्याइहाल्नुभयो । अयोध्यापुरी र रामको चर्चा तपाईंले नै बढाउनुभएको छ । चितवन महाधिवेशनमा एमालेले ॅदक्षिणपन्थी विसर्जनवादविरुद्ध संघर्ष गरौं भन्ने नारा बनाएको छ । तर एकातिर केपी ओलीको नेतृत्वमा नेपालमा दक्षिणपन्थको उभार आउँदै छ भन्ने विश्लेषण छ, अर्कोतिर ओली नेतृत्वकै पार्टी दक्षिणपन्थी विसर्जनवादविरुद्ध संघर्ष गरौं भनेर आइराखेको छ । पुरातनवादी कुरामा अलमलिने, त्यसैमा गर्व गर्ने, जनमत बचाउने र बढाउने शक्तिलाई दक्षिणपन्थी भनेको बुझिन्छ । अब तपाईंको बुझाइमा दक्षिणपन्थ भनेको के हो ? (हाँसो) पहिलो त बाहुनलाई जनै चुँडाइदिने, टुप्पी काटिदिने, किरियापुत्रीलाई मार्ने क्रान्तिकारिता होइन । त्यो कुनै दर्शन, सिद्धान्त, विचार वा राजनीतिभित्र पर्दैन । हामीले भत्केका मन्दिरहरू पुनर्निर्माण गर्यौं, यसलाई दक्षिणपन्थ देख्नेहरू छन् किनभने उनीहरू आफ्नो पाला केही गरेनन् । संसारभरिका मान्छे आएर पशुपति हेर्न चाहन्छन् । त्यहाँ कुन शताब्दीमा कसले दिएको चाँदीको जलहरी पुरानो भएर बसेको छ । त्यसको जे प्रयोजन र महत्त्व हो, त्यसको अर्थ नरहने गरी थियो । त्यहाँ मैले सुनको जलहरी चढाइदिएँ । त्यसलाई मान्छेहरूले हिन्दु अतिवाद भने । त्यस्तै राम जन्मभूमि नेपाल हो । अध्योध्यापुरी चितवनमा छँदै छ । वाल्मीकि आश्रम छँदै छ । सीता अन्तरध्यान भएको देवघाट छँदै छ । तर उता भारतमा डेढ सय वर्षअघिसम्म त्यो ठाउँलाई फैजावाद नै भनिन्थ्यो । नामै फैजावाद हो । अयोध्यापुरी छँदै थिएन । यी त पुराण, शास्त्रहरूमा पढ्ने कुरा हुन् । आफूभन्दा अघिका शासकले बनाएको मस्जिदको बोर्ड फालेर बाबरले आफ्नो नाममा बनाए भन्ने इतिहास छ । तर त्यो अयोध्या थियो भन्ने प्रमाण त भेटिएको छैन । पाँच, छ सय वर्ष अगाडि बाबरी मस्जिद कहाँ बन्यो भने, फैजावादमा । अयोध्यामा त होइन । मैले राजनीति गर्न खोजेको होइन, छैन । एउटा ऐतिहासिक तथ्यको मात्रै कुरा गरेको हो । विश्वभरिका हिन्दुहरूले भगवान् राम भनेर मान्छन्, पूजा गर्छन् । भगवान् राम आदर्श पुरुष भन्छन् । यी भगवान्को जन्मभूमि कहाँ हो ? तथ्य र प्रमाण मैले अघि सारेको हुँ । तर यसलाई हिन्दु अतिवाद, दक्षिणपन्थ भनेर कतिले भने । वामपन्थ र दक्षिणपन्थ भनेको समाजको व्यवस्थापन परिवर्तनकारी ढंगले गर्ने कि यथास्थितिवादी ढंगले गर्ने, पुराना कुरामा टाँसिने खालको प्रवृत्ति कि सुधार ल्याउने भन्ने हो । मैले अघि नै बढ्ने भनेको छु । मैले समाजलाई पछि सार्न खोजेको हो र ? मैले रामको जमानाको धोती लगाएर हिँड्नुपर्छ भनेको छु र ? धनुषवाण पछाडि सिउरिएर हिँड भनेको छु र ? तर धर्मविरोधी तमासा देखाउने र हाम्रा संस्कृतिको संरक्षण गर्नुपर्छ या ऐतिहासिक, सांस्कृतिक तथ्य पत्ता लगाएर स्थापित गर्नुपर्छ भन्नेलाई दक्षिणपन्थ भन्न मिल्दैन । राम र सीताको विषय त मिथ हो कि इतिहास भन्नेमा समाजमा बहस छ । त्यो विषयमा बहस हुँदै जाला । तर प्रामाणिक इतिहास के हो भने लिम्पियाधुरा, लिपुलेक नेपालको हो । तपाईंकै अग्रसरतामा संसद्ले त्यसलाई पारित गर्यो । तर नयाँ नक्सा जारी भएको १४ महिनासम्म तपार्इं नेतृत्वको सरकार र पछिल्लो चार महिना नयाँ सरकार गरेर डेढ वर्ष भइसक्दा पनि यो विषयमा सार्थक कूटनीतिक पहलकदमी हुन सकेको छैन । कतिसम्म भने जनगणना गर्दा कालापानीपारिका गाउँमा गणक पठाउन त सकिएन, कालापानी तल जहाँ विवाद नै छैन, त्यहाँ गणक जान पनि मुस्किल भयो, देश नै एकमत भएको विषयमा पनि प्रगति किन हुन सकेन ? यो विषयमा राष्ट्रिय एकता छ । भित्रबाहिर मलाई थाहा छैन । केही व्यक्ति जस्तो माधव नेपालले लिम्पियाधुरा, लिपुलेक, कालापानीसहितको हाम्रो भूमि समेटेर प्रकाशित गरिएको नक्सा राखेर संविधान संशोधन गरेको विषयलाई पनि कूटनीतिक सम्बन्धमा आँच पुर्याएको, गैरजिम्मेवार हल्काफुल्का व्यवहार गरेको जस्ता कुरा गरे । कसैले अयोध्यापुरी राम जन्मभूमिकै कुरा गर्दा तुरुन्त माफी माग्नुपर्छ, बोल्नै नहुने कुरा बोल्यो भने । यी कुरा आफ्नो ठाउँमा होलान् । तर, आम रूपमा यो राष्ट्रिय सहमतिको विषय हो । जबसम्म म सरकारमा रहें, तबसम्म अनेक पत्र लेखियो, वार्ताका लागि प्रयास गरियो । तर, भारतले वार्ता गर्न तयार नै छौं, तर कोभिडको कारणले सकेनौं भन्यो । त्यस विषयमा कहिल्यै औपचारिक जवाफ नै दिएन । नक्सा छापेकामा असन्तुष्टि प्रकट गरेको पनि होला । तर, असन्तुष्टिले समस्या समाधान हुँदैन । जसलाई मर्का परेको छ, छिमेकीको मर्का हटाइदिएर समस्याको समाधान हुन सक्छ । संवादबाट हुन सक्छ । त्यसकारण संवादबाट समस्या समाधानको प्रयास हामीले गरेको हो । तुलनात्मक रूपमा निकै बलियो देशले झन्डै ६० वर्षदेखि कब्जा गरेर राखेको भूभाग सरक्क फिर्ता गर्न उसलाई अप्ठ्यारो पनि लाग्यो होला । अथवा उसले आफ्ना लागि रणनीतिक महत्त्वको स्थान ठानेको पनि हुन सक्छ । त्यसमा हामी के गर्न सक्छौं र ? कसैका लागि महत्त्वपूर्ण भयो भनेर हाम्रो भूमि दिन त सक्दैनौं । तर, छिटो नहुनुमा हाम्रोतर्फको कमी होइन । म विश्वस्त छु कुनै दिन वार्ता हुन्छ र नेपालले यो जमिन फिर्ता लिन्छ ।अब संसदीय निर्वाचनको तयारी गर्ने बेला आइसक्यो । एमाले र खासगरी केपी ओलीको चुनावी एजेन्डा के हुन सक्छ भन्नेमा समाजका विभिन्न विश्लेषण छन् । पहिलो त तपाईं नेपाललाई फेरि हिन्दु राज्य बनाउने एजेन्डा लिएर जाने सम्भावना छ । दोस्रो संघीयता खर्चिलो भन्ने चर्चा भएकाले कम्तीमा प्रदेशको संरचना हटाउने मुद्दा हुन सक्छ । त्यस्तै समानुपातिक निर्वाचन प्रणाली हटाउने विषय पनि होला र अर्को प्रमुख कार्यकारी प्रत्यक्ष निर्वाचित हुने व्यवस्थाका लागि अभियान चलाउन सक्नुहुन्छ, तपाईंका लागि कुनकुन विषय प्राथमिकतामा छन् ?तपाईं कुन धर्म मान्नुहुन्छ, तपाईंको कुरा हो । तपाईं शाकाहारी हो कि मांसहारी, तपाईंको विषय हो । तपाईं कुन देवता मान्नुहुन्छ, तपाईंको वैयक्तिक स्वतन्त्रता हो । यसमा पार्टीले कुनै हस्तक्षेपकारी काम गर्दैन । तपाईंको आस्थालाई पार्टीले सम्मान गर्नुपर्छ । अब राज्यको कुरा गरौं । राज्यको कुनै एउटा धर्म, भाषा र जात हुँदैन । राज्य साझा हुन्छ । हिन्दु, बुद्धिस्ट, मुस्लिम राष्ट्र भयो भने त्यसबाहेक अरूले प्रतिनिधित्व गर्न पाउने कि नपाउने ? शासन गर्न पाउने कि नपाउने ? प्रश्नहरू उठ्छन् । ती अधिकारबाट कसैलाई वञ्चित गर्न सकिँदैन । त्यसकारण यस्ता खालका विषयलाई मुद्दा बनाएर एमाले जान्छ भन्नु एमालेलाई नबुझ्नेहरूको भ्रम हो । कुनै नदी तर्नका लागि एमालेलाई त्यान्द्रो समाउनुपर्दैन । यो पार्टीले पौडेर नै नदी तर्न सक्छ । लोकप्रियताका लागि नक्कली विषय लिनुपर्ने अवस्था छैन, लिँदैनौं । हामी सामाजिक सद्भाव कायम गर्न चाहन्छौं । हामी यो पक्ष र त्यो पक्ष भनेर साम्प्रदायिक विभेद मच्चाउने काम गर्न चाहँदैनौं । हामी त्यस्ता विषयलाई झन्डा बनाउँदैनौं । विविधिताका सबै पक्षलाई हामी साझा ढंगले अघि बढाउन चाहन्छौं । अब, प्रत्यक्ष निर्वाचित कार्यकारी प्रधानमन्त्रीको कुरा गर्नुभयो, कतिपय मान्छेले जे छ, त्यो नै अन्तिम सत्य हो भन्छन् । देश र जनताका लागि जुन खालको प्रणाली वा अभ्यास उपयुक्त हुन्छ, त्यही अपनाउने हो । हामी एउटा प्रणाली विशेषमा सती जाने कुरा गर्दैनौं । कहाँकहाँ कमजोरी देखिन्छन्, त्यसलाई हटाउने बाटोमा जानुपर्छ । तर प्रणाली स्थापित भइसकेपछि त्यसमा केके कमजोरी छन्, हतार नगरी अभ्यासमा जान पनि दिनुपर्छ । त्यस्तै समानुपातिक निर्वाचन प्रणाली परिवर्तन अहिले भनिहाल्ने कुरा होइन । प्रत्यक्ष कि समानुपातिक भन्नुको अर्थ जनताका सबै हिस्साले भाग लिन पाऊन् र उनीहरूले राज्यका सबै तहमा आफ्नो हिस्सेदारी जनाउन पाऊन् भन्ने हो । हामी एकपक्षीय विषयको पछि लाग्दैनौं । अर्को तपाईंको प्रश्न के थियो ?प्रदेशको अस्तित्वबारे पुनर्विचार गर्ने एजेन्डा बन्ने सम्भावना छ ?अहिले त्यस्तो हुँदैन । प्रदेशको एउटा कार्यकाल पूरा हुन पाएको छैन । सुरु भएको प्रणाली सफल भयो, असफल भयो भन्ने कुरा स्पष्ट नभई पुनर्विचारको सम्भावना हुँदैन । यो प्रणालीले कसरी काम गर्यो, कहाँनेर सफल भएन, कमीकमजोर भयो, जिम्मेवार ढंगले राष्ट्रिय बहस सञ्चालन गर्नु र त्यसमा आवश्यक सुधार वा परिमार्जन गर्नु उपयुक्त हुन्छ ।गत निर्वाचनपछि ३ फागुन २०७४ मा तपाईं प्रधानमन्त्री बन्दा इतिहासको शक्तिशाली प्रधानमन्त्री भनेर मिडियामा समाचार पनि आए । तपाईं आफैं र तपाईंका शुभचिन्तकको दाबी के थियो भने त्यो जनादेश कुनै पार्टी वा गठबन्धनलाई होइन, केपी ओलीलाई थियो । जनादेश भनेको अधिकार मात्र होइन, जिम्मेवारी पनि हो । त्यो जनादेश पुष्पकमल दाहाल वा माधव नेपाललाई थिएन भने त्यसको संरक्षण गर्ने जिम्मेवारी पनि उनीहरूको भन्दा तपाईंको हो । तर, पाँच वर्षका लागि पाएको असाधारण अवसर किन साढे तीन वर्षमै दुर्घटनामा पर्यो ? जनादेश सदुपयोग गर्न नसकेको विषयमा तपाईंले आफ्नो जिम्मेवारी स्वीकार्नुहुन्छ ?यो प्रश्नका लागि धन्यवाद, मैले स्पष्ट पार्ने अवसर पाएँ । नेकपा एमाले एक्लैको बहुमत आएको होइन । एमाले र माओवादीबीच चुनावी तालमेल गरेकाले बहुमत आएको हो । मेरै पहलमा माओवादीसँग गठबन्धन र पार्टी एकतासमेत गरेर बहुमतको सरकार बनाइयो । एकीकृत पार्टी बनाइसकेपछि मैले देशका लागि सोचें, अरूले आफ्नो हितका लागि अरू नै कुरा खोजेका रहेछन् । त्यो कुरा पछि प्रकट भयो । सरकारका काममा व्यवधान भयो । यसमा को जिम्मेवार छ ? यो जगजाहेर छ । कसले पार्टी फुटायो ? कसले आरोपपत्र पेस गर्यो ? हरेक पटक बैठक बस्दा पहिले गुटको बैठक बस्ने र त्यहाँबाट निर्णय नै बोकेर आउने काम भए । सरकारको राम्रो कामको कहिल्यै चर्चा नगर्ने । संसद्मा सरकारको पक्षमा नबोल्ने । अझ म अमेरिका गएका बेला एक जनाले गीत गाए लौन कोही आऊ बचाइदेऊ, डुंगा डुब्न लाग्यो भनेर । कसलाई भनेको त्यो ? कम्युनिस्टको बहुमतको सरकारले देशमा विकासका गति दिएको छ, त्यो बेला डुंगा डुब्न लाग्यो, आऊ बचाइदेऊ भन्ने ? कोही आऊ भनेको के हो ? त्यो भनेको कम्युनिस्ट सरकार ढाल्ने रहेछ । सरकार ढाल्न अनुशासन तोडेर घिनलाग्दो अराजकता देखाए । संसदीय प्रणालीमा असहमत भए मान्छे राजीनामा दिएर हिँड्छन् । फ्लोरक्रस गरेर आफ्नै सरकार ढाल्दैनन् । कुनै विषयमा मतान्तर गर्यो भने त्यसलाई प्रधानमन्त्री वा दलको नेताले कारबाही गर्छ । बेलायतमा बोरिस जोन्सनले कारबाही गरेको देख्नुभयो होला । पार्टीमा अनुशासनहीनलाई तत्काल कारबाही गर्ने, तत्काल चुनाव घोषणा गर्ने हो । नेपालमा सर्वोच्च अदालतले अनुशासनहीनलाई निकाल्न पाइँदैन भन्छ, कारबाही गर्न पाइँदैन । पार्टी चलाउन पनि नपाइने भयो । पार्टीमा अनुशासन कायम गर्न नपाइने भयो । यस्तो कुरा सर्वोच्च अदालत भन्छ । संविधानबमोजिम चल्नुपर्छ, तर संविधानमा सर्वोच्च अदालतले धारा थप्दै जाने ? शेरबहादुर देउवालाई भोट हाल्यो भने कारबाही गर्न पाइने छैन भन्छ । केपीलाई भोट नदिए कुनै कारबाही गर्न पाइने छैन । के भनेको त्यो ?तपाईंले अदालतको प्रसंग ल्याइहाल्नुभयो । सर्वोच्च अदालत अहिले सर्वोच्च संकटमा छ । हाम्रो लोकतान्त्रिक संविधान र प्रणाली शक्ति पृथकीकरण र शक्ति सन्तुलनको सिद्धान्तमा अडिएको छ । सर्वोच्च अदालतका प्रधानन्यायाधीश वा न्यायाधीशको नियुक्तिको प्रस्ताव अनुमोदन गर्ने तथा उनीहरूले गलत गरे महाअभियोग लगाएर बिदा गर्ने जिम्मेवारी र अधिकार संसद्को हो । संसद्को सबैभन्दा ठूलो दल एमाले हो । प्रधानन्यायाधीश चोलेन्द्रशमशेर जबराबारे मिडियामा आएका समाचार वा कानुन व्यवसायी र न्यायाधीशहरूले लगाएका आरोप मिथ्या हुन् भने संसद्को ठूलो दलले ॅप्रधानन्यायाधीशमाथि अन्याय भयो भन्नुपर्दैन ? सही हो भने कारबाही अघि बढाउन पहल गर्नुपर्दैन ? आफ्नो संवैधानिक दायित्वमा एमाले कहाँ छ आज ?अधिवक्ता, वरिष्ठ अधिवक्ता, न्यायाधीशहरूको आआफ्नो स्वार्थ हुन सक्छ । त्यसैका लागि यति तमासा भएको हुन सक्छ । हाम्रो स्वार्थ छैन । हाम्रो राष्ट्रिय स्वार्थ न्यायालय मर्यादित होस्, निष्पक्ष होस् भन्ने हो । शक्ति सन्तुलन, स्वतन्त्र न्यायालयका हिसाबले निष्पक्ष ढंगले अघि बढोस् भन्ने चाहन्छौं । तर अहिले देखियो, आफ्नो स्वार्थका लागि वरिष्ठ अधिवक्ताहरू अदालतको हुर्मत लिन तयार हुनुहुँदो रहेछ नि । हामी अदालतको हुर्मत लिन चाहन्नौं । क्यान्सर लागेको ठाउँमा दुबोको मुन्टो, अण्डा ल्याएर टपरीमा राखेर निको हुन्छ ? श्रीमान्जीहरू तपाईंहरूकै कारण न्यायालयमा स्वच्छता देखिएन । तपाईंहरू निष्पक्ष ढंगले चलिरहनुभएको छैन, तपाईंकै कबुलियतनामाले भन्छ । अहिले सर्वोच्चमा भइरहेको खेल आफ्नो स्वार्थका लागि क्यान्सर मौलाउन दिएर फाइदा लिन हो । त्यसैले हामी सरिक नभएको हो । विभिन्न मान्छेले स्वार्थका लागि खेल्ने कम्फु कराँतेमा हामी किन सहभागी हुन्छौं ?देशका वामपन्थी दलहरूले राजनीति सम्भावनाको खेल हो भन्छन् पटकपटक । त्यस्तै सम्भावनाको अप्रत्याशित घटनाक्रम देखिएको थियो २०७४ असोज १७ मा । राष्ट्रिय सभागृहमा भएको कार्यक्रममा एमाले र माओवादी केन्द्रले देशैभर गठबन्धन बनाएर निर्वाचन लड्ने घोषणा गरे । जबकि केही महिनाअघि कांग्रेससँग मिलेर तपाईंविरुद्ध माओवादी केन्द्रले अविश्वास प्रस्ताव ल्याएपछि एमाले र माओवादीबीचको सम्बन्ध तिक्त भएको थियो । अहिले पनि सम्बन्ध मधुर छैन, तर फेरि त्यस्तै कुनै अप्रत्याशित मोड आउन सक्छ ? चुनावअघि वा पछि ?हामी चाहन्छौं, राजनीतिक दलहरू आआफ्नो ढंगले, स्वतन्त्र ढंगले चुनाव लडून् । आफ्नो जनमत कस्तो छ ? जनताको विश्वास कति छ ? थाहा पाऊन् । निर्वाचनपछि एकल सरकार बनेन भने मिलीजुली सरकारको प्रावधान छँदै छ । चुनावमा जनमत पाएपछि मिलेर सरकार बनाउनु अनौठो होइन । तर चुनावमा जाँदा आफूआफू अघि बढौं भन्ने मान्यता हो । एकपटक मोर्चा बनाएर अभ्यास गरिसक्यौं । अब चुनाव एक्लै र स्वतन्त्र ढंगले लड्छौं । हाम्रो प्रतिद्वन्द्वी नेपाली कांग्रेस हो । अरू चुनावी तालमेल गरिरहनुपर्ने हैसियतका छैनन् ।एकीकृत समाजवादीसँग पनि ?को समाजवादी ? ए, त्यो अवैध गुटले समाजवादी नाम राख्या छ क्यारे । त्यस्ताहरूसँग कुरै नगरौं । अरू पनि हामीले तालमेल गर्ने स्थितिका छैनन् । हामी चुनावी तालमेल गर्दैनौं । तराईमा महन्थ ठाकुरसँग तालमेलको सम्भावना हुन सक्छ ?हामी आफैं चुनाव लड्छौं ।"
जलेको पुरुष शव फेला,"काठमाडौं (कास) काठमाडौं महानगर१३ बाफल गाईबाछा पाटीस्थित अच्यूत पाण्डेको खाली घरमा जलेको अवस्थामा एक पुरुषको शव फेला परेको छ । महानगरीय प्रहरी वृत्त कालीमाटी प्रमुख डीएसपी अनिल घिमिरेका अनुसार अन्दाजी ३२३३ वर्षका पुरुषको शव जलेर नचिन्ने अवस्थामा भेटिएको हो । बुधबार मान्छे नबस्ने खाली घरमा भेटिएको शवको पोष्ट मार्टमका लागि शिक्षण अस्पताल महाराजगञ्ज पठाइएको डीएसपी घिमिरेले बताए । जलेको अवस्थामा शंकास्पद शव भेटिएपछि महानगरीय प्रहरी परिसर काठमाडौं, अपराध महाशाखा र वृत्त कालीमाटीको टोली अनुसन्धानमा खटिएको जनाएको छ ।"
हुस्नमाको विद्यालय अब बाढीले बगाउँदैन,"(चितवन)  हुस्नमा खातुन कक्षा ५ मा पढ्छिन् । शुक्रबार बिहान उनी बालकक्षामा पढ्ने आफ्ना दाइका छोरीहरू नुरुसुबा र रहनुमासँगै विद्यालय आइन् । त्यस दिन पढाइ भने थिएन । नेपालका लागि फ्रान्सका राजदूत जिल बुर्बाओ आएका थिए । फ्रान्सको संस्था मोन्टागन एन्ड पार्टेजको सहयोगमा निर्मित १२ कोठे दुईतले पक्की भवनको उनले उद्घाटन गरे । अब बाढी आएर स्कुल नढल्ने भयो, हुस्नमाले खुसी हुँदै भनिन् ।माडी३ धोवाहा रतनीमा रहेको उनको विद्यालयमा २०७४ को रिउ खोलाको बाढीले झ्यालझ्यालसम्म पाँगो भरेको थियो । हामी जाँदा त स्कुलको चौरमा, कोठामा सप्पै हिलो मात्र थियो, हुस्नमाले सम्झिइन् । हारुन मिया चुरिहार त्यो बेला विद्यालय व्यवस्थापन समितिको अध्यक्ष थिए । शिक्षक र अभिभावकको भेला बस्यो । हेडसर वीरेन्द्र चौधरीले यो पाँगो जतिसक्दो चाँडो हटाएर पढाइ सुरु गर्नुपर्छ भन्नुभयो । अभिभावकहरू पनि तयार भयौं । हिलो हटाएर ५ दिनपछि पढाइ सुरु भयो, हारुनले भने । विद्यालय भवन जस्ताले छाएको एकतले थियो । आडबाट बग्ने रिउ खोलाको कटान विद्यालय नजिकिँदै गयो । बाढीको क्षति हेर्न त्यो बेला माडी नगर प्रमुख ठाकुर ढकाल आएका थिए । विद्यालयका प्रतिनिधिले ढकालसँग सहयोग मागे । माडी भर्खर नगरपालिका घोषणा भएकाले र्पाप्त बजेट थिएन । स्थानीयको कुरा सुनेपछि प्रमुख ढकालले जग्गामा लगानी गर्ने पैसा नभएको हुँदा विद्यालय मर्ज गर्न आग्रह गरे । २०२३ मा स्थापित विद्यालय मर्ज गर्नु भनेको अस्तित्व मेटिनु थियो । त्यसमाथि विद्यालय रतनीबाट अन्यत्र गए त्यहाँका बालबालिकालाई असुविधा बढ्थ्यो । त्यसैले जग्गा खोज्न सके विद्यालय जोगाउन सकिन्छ भन्ने विचार आयो । यहाँ आदिवासी थारू, अल्पसंख्यक मुस्लिम, मधेसी समुदाय बढी छ । उनीहरूका बच्चालाई गाउँमै प्रथामिक विद्यालय हुनुजस्तो राम्रो अरू हुँदैनथ्यो, प्रअ चौधरीले भने । रतनी धोबाहातिर केही नारायणगढवासीको प्रशस्तै जग्गा छ । गाउँका पुराना व्यक्ति मक्सुध सेखले प्रस्ताव राखे, एक पटक नारायणगढका साहुलाई हाम्रो समस्या किन नसुनाउने ? प्रअ चौधरी नारायणगढ आएर रतनीमा जग्गा हुने कृष्णबन्धु पियालाई भेटे । कुराकानीपछि पिया विद्यालयलाई निःशुल्क जग्गा दिन तयार भए । २०७४ पुस १४ मा पियाले १२ कट्ठा ७ धुर जग्गा विद्यालयको नाममा गरिदिए ।जग्गा बर्खामा उर्लने रिउ खोलाभन्दा झन्डै डेढ किलोमिटर पर थियो । जग्गा उपलब्ध भएपछि नगरपालिकाले सहयोग गर्न सक्छ कि भनेर चौधरीले नगर प्रमुख ढकालसँग कुरा राखे । यो बेला भने ढकालबाट सकारात्मक जवाफ आयो । तत्कालै जिल्ला आयोजना कार्यालयले जस्ताले छाएको तीनकोठे ट्रस भवन बनाइदियो । उधारो र आफ्नै पैसाले भरथेग गरेर १८ लाख रुपैयाँमा भवन बन्यो । नगरपालिकाले दुई वर्षमा गरेर उक्त रकम दियो ।पहिलो तला बनेपछि फेरि जिल्ला अयोजना कार्यालयको बजेटमा अर्को तला थपियो । त्यसपछि त विद्यालयको रुप नै बदलियो । नगरसभामा उत्कृष्ट विद्यालयको रूपमा सम्मानित नै भयो । पहिला १ सय ४३ विद्यार्थी थिए । यता सरेपछि भवन र पढाइको स्तर राम्रो देखेपछि बोर्डिङका विद्यार्थी पनि आउन थाले । अहिले २ सय ५६ जना पढ्छन्, प्रअ चौधरीले भने ।भवन अपुग भएपछि उनले देशविदेशमा दाता खोज्न थाले । फ्रान्सको मोन्टागन एन्ड पार्टेजसँग सम्पर्क जुट्यो । उक्त संस्था भवनका लागि आर्थिक सहयोग गर्न तयार भयो । विदेशबाट सहयोग ल्याउन नीतिगत नियम पालना गर्नुपर्ने भएकाले नेपालको संस्था शेर्पालयमार्फत सहयोग आयो । शेर्पालयले ६ कोठाको दुईतले पक्की भवन तयार गरेर हस्तान्तरण गर्यो । सोही भवन उद्घाटन गर्न फ्रान्सका राजदूतसहित मोन्टागन एन्ड पार्टेजका प्रमुख माडी आए । अहिले विद्यालयमा २ वटा पक्की भवन छन् । झन्डै हराउन लागेको यो विद्यालय अहिले झकिझाउ भएको छ । तर प्रअ चौधरी यसैमा रोकिनेवाला छैनन् । ५ कक्षा पढ्दै गरेकी हुस्नमा ६ पढ्न गाउँभन्दा परको विद्यालय जानुपर्ने हुन्छ । तर चौधरी चाहन्छन् ८ सम्मको पढाइ यहीं होस् । यसका लागि पिया परिवारले थप जग्गा दिने संकेत देखाएको छ । हाम्रोमा कहावत छ, मनले चाहेर के गर्नु खुदाले दिनुपर्छ । वीरेन्द्र सर ईश्वर त हैन तर ईश्वरजस्तै हो । यो उहाँको चाहनाले भएको हो, मक्सुध शेखले भने ।"
कांग्रेसमा देउवा र पौडेल पक्षको शक्ति बराबरी,मकवानपुर अधिवेशन महाधिवेशनपछिमकवानपुर कांग्रेसको मकवानपुर जिल्ला अधिवेशन केन्द्रीय महाधिवेशनपछि मात्र हुने भएको छ । हेटौंडामा वाग्मती प्रदेश अधिवेशन गर्नुपर्ने भएकाले त्यसअघि जिल्ला अधिवेशन गर्न तयारी नपुग्ने निष्कर्षका साथ अधिवेशन सार्ने निर्णय गरिएको सभापति इन्द्रबहादुर बानियाँले बताए । मकवानपुरमा मंगलबार संघको क्षेत्रीय अधिवेशन सकिएको छ भने वाग्मती प्रदेश अधिवेशन मंसिर १६ र १७ गतेका लागि हेटौंडामा तोकिएको छ ।
युरोप उडान नेपालले आवश्यक कानुन बनाएपछि,"काठमाडौं (कास) नेपालले उड्डयनको क्षेत्रमा आवश्यक कानुन बनाएपछि मात्र युरोपको आकाशमा उड्न पाउने भएको छ । नेपाल र युरोपेली संघ (ईयू) बीचको बुधबार भएको संयुक्त आयोगको १३ औं बैठकमा ईयूका प्रतिनिधिले उक्त कुरा स्पष्ट पारेका हुन् । बैठकको नेतृत्व नेपालका तर्फबाट परराष्ट्र सचिव भरतराज पौड्याल र ईयूका तर्फबाट एसिया तथा प्रशान्त क्षेत्रकी उपप्रबन्धन निर्देशक पाउलो पाम्पालोनीले गरेकी थिइन् । नेपालले हवाई उड्डयन कानुनबारे बैठकमा जानकारी दिँदै आफूले विशेष गरी हवाई सुरक्षा सुधार गर्ने प्रयास गरेको जानकारी दिएको थियो । साथै, नेपालले हवाई सुरक्षा सुधार गर्न ईयूबाट आफ्नो प्रयासमा प्राप्त प्राविधिक सहयोगलाई दिएर धन्यवादसमेत दिएको थियो । आफूले चालेका आवश्यक कदम र आर्थिक पुनरुत्थानका लागि पर्यटन क्षेत्रलाई पुनर्स्थापित गर्नुपर्ने आवश्यकतालाई मध्यनजर गर्दै नेपालले आफ्नो हवाई उडानमाथि लगाइएको प्रतिबन्ध फुकुवा गर्न युरोपेली संघलाई अनुरोध गरेको थियो, परराष्ट्र मन्त्रालयद्वारा बैठकपछि जारी संयुक्त विज्ञप्तिमा भनिएको छ । ईयूले नेपाल नागरिक उड्डयन प्राधिकरणले गरेको सकारात्मक विकास र प्रयासलाई स्वीकार गरे पनि आवश्यक कानुन बनेपछि मात्र नेपाली हवाई उडानलाई युरोपको आकाशमा खुला गर्ने सम्बन्धमा सकारात्मक कदम चालिने आश्वासन दिएको हो । सन् २०१३ मा पहिलोपटक नेपाली हवाईमाथि प्रतिबन्ध लगाइएको थियो । अन्तर्राष्ट्रिय नागरिक उड्डयन संगठन (आईकाओ) ले सुरक्षामा गम्भीर चासो देखाएर नेपाललाई कालोसूचीमा राखेको थियो । आईकाओले सन् २०१७ को जुलाईमा नेपालको उड्डयनलाई कालोसूचीबाट हटायो तर ८ वर्ष भइसक्दा समेत युरोपले भने नेपालमाथि लगाएको प्रतिबन्ध हटाएको छैन । ईयूका तर्फबाट संयुक्त आयोगको बैठकमा आएकी एसिया प्रशान्त विभागकी निर्देशक पाम्पालोनीले विगत तीन दिनमा प्रधानमन्त्री शेरबहादुर देउवा, परराष्ट्रमन्त्री नारायण खड्का र पर्यटनमन्त्री प्रेम आलेसँग शिष्टाचार भेटवार्ता गरेकी थिइन् । उक्त अवसरमा तीन जनाले पाम्पालोनीलाई युरोपको आकाशमा नेपाली हवाई जहाजलाई प्रतिबन्ध फुकाउनका लागि अनुरोध गरेका थिए । त्यसका बाबजुत पनि युरोपले अझै नयाँ कानुन आवश्यक कानुन निर्माण नभएसम्म प्रतिबन्ध फुकुवा नगर्ने प्रस्ट पारेको हो । सन् १९९६ मा स्थापना भएको नेपालईयू संयुक्त आयोगले नेपाल र युरोपबीचको साझेदारीलाई अझ प्रगाढ बनाउन सहयोग र गति प्रदान गर्ने उपयुक्त मञ्च सावित भएको संयुक्त विज्ञप्तिमा उल्लेख छ । संयुक्त आयोगको अर्को बैठक अर्को वर्ष ब्रसेल्समा हुनेछ ।"
चिया निर्यातमा नियोजित अवरोध हटाऊ,"नेपालबाट निरन्तर निर्यात बढिरहेको नेपाली चियालाई प्रतिबन्ध लगाउन भारतीय निकायहरूले फेरि विभिन्न अवरोध खडा गरेर अन्तर्राष्ट्रिय व्यापारका नीतिनियममाथि धज्जी उडाएका छन् । नेपालले यस्तो गतिविधिमाथि भारतसँग गम्भीर प्रश्न उठाउनुको सट्टा एउटा शिष्टाचारपत्र मात्रै लेखेर आफ्ना उत्पादकहरूको समस्यामा मूकदर्शक बनेको छ । भारतले पछिल्लो समय चिया बोकेका कन्टेनर नाकामा रोकिदिने, निर्यात गर्न ठिक्क पारिएको चियाको पुनः प्रयोगशाला परीक्षण (ल्याब टेस्ट) गर्नेजस्ता कार्य गरेर अवरोध खडा गरेको छ । समयमै समस्या समाधानको उपाय ननिकाले यसबाट नेपाललाई वार्षिक साढे ३ अर्ब रुपैयाँको निर्यात गुम्ने जोखिम छ । बदनियत राखेरै भारतीय भन्सार प्रशासनले गरिरहेको यस्तो व्यवहारले दुई मुलुकबीचको सम्बन्धमै आँच ल्याउने देखिन्छ । त्यसैले द्विपक्षीय व्यापार मामिलामा भारतले अन्तर्राष्ट्रिय नियमसम्मत हिसाबले व्यवहार गर्न आवश्यक छ । व्यापार तथा निकासी प्रवर्द्धन केन्द्रका अनुसार गत आर्थिक वर्षमा मात्रै ३ अर्ब ६९ करोड रुपैयाँको चिया निर्यात भएको थियो भने त्यसअघि २०७६७७ मा २ अर्ब ७८ करोड रुपैयाँको । चालु आर्थिक वर्षको पहिलो ३ महिनामा मात्रै १ अर्ब १ करोड रुपैयाँको निर्यात भएको छ । नेपालबाट निर्यात हुने चियामध्ये करिब ८० प्रतिशत भारतमा जाने गरेको छ । बाँकी २० प्रतिशत चीन, जापान, जर्मनी, अमेरिका, अस्ट्रेलिया लगायतमा निर्यात हुन्छ । पछिल्लो समय रुस र खाडी मुलुकमा समेत निर्यात वृद्धि भइरहेको छ । निर्यातमा भएको उत्साहजनक वृद्धिलाई थप बढाउन भारतीय अवरोध फुकाउनका निम्ति नेपालले पनि ठोस पहल थाल्नुपर्छ । झापा र इलामका विभिन्न कारखानाबाट निर्यात हुन लागेको २ करोडभन्दा बढी मूल्यको चिया मेची भन्सार कार्यालयको गोदाममा थन्किएको छ । दुई गाडी चिया विकास निगमको छ । बाँकी अन्य कारखानाका छन् । कागजी प्रक्रिया पूरा भएको करिब ६० टन चिया गोदाममा थन्किएको भन्सार कार्यालयले जनाएको छ । नेपालमा मुख्यतः सीटीसी र अर्थोडक्स चिया उत्पादन हुन्छ । हावापानी, चियाको बोटको उमेरका कारण नेपाली चिया भारतसहित विश्व बजारमा गुणस्तरीय मानिन्छ । यसको माग बिस्तारै बढ्दै गए पनि हालसम्मको मुख्य बजार भने भारत नै हो । भारत निर्यात भएपछि भने त्यहाँका उद्योगीव्यवसायीले आफ्नो ब्रान्ड बनाएर निर्यात तथा स्थानीय बजारमा बिक्री गरिरहेका विवरण सार्वजनिक भएका छन् ।बेलाबेलामा भारतले नेपाली चिया निर्यातमा अवरोध गर्नुको मुख्य कारण नै दार्जिलिङको चिया बजार सुरक्षित गर्नु हो । इलाम र दार्जिलिङको भौगोलिक बनावट उस्तै छ । हावा, पानी, भूबनोट उस्तैउस्तै छ । उस्तै ठाउँमा उत्पादन हुने वस्तुको स्वाद र गुणस्तर पनि लगभग उस्तै हुने नै भयो । अर्कोतर्फ दार्जिलिङका चियाको बोटको उमेर धेरै भइसक्यो, जसबाट कम गुणस्तरको चिया उत्पादन हुन्छ । एकातिर स्थानीयस्तरको गुणस्तर कमजोर भएको र अर्कातिर नेपाली चियाले बजार थप विस्तार गर्दै गएकाले भारतका व्यवसायीले जोखिम देखेका हुन् । अनि नेपाली चियाले कतै दार्जिलिङको पहिचान त नामेट पार्दैन भन्ने भयले नेपाली चिया निर्यातमा नियोजित अवरोध गरेका हुन् । टी बोर्ड अफ इन्डिया ले नेपाली चियाको आयात रोक्न माग गर्दै भारतको वाणिज्य तथा उद्योग मन्त्रालयसँग माग गरेको छ, जुन पत्रसमेत सार्वजनिक भइसकेको छ । एकातिर नेपाली चियालाई दार्जिलिङका व्यापारीले आफ्नो ब्रान्ड बनाएर पठाउनु, अर्कोतिर रोक्न माग गर्दै सरकारसँग लबिइङ जारी राख्नु नै दुराशयपूर्ण छ । यस्तो अवरोध पहिलो पटक होइन । जबकि यस्तो कार्य विश्व व्यापार संगठन (डब्लूटीओ), दक्षिण एसियाली स्वतन्त्र व्यापार क्षेत्र (साफ्टा) सम्झौता, नेपालभारत व्यापार सन्धिको विपरीत हो । यी सम्झौता तथा सन्धिको व्यवस्थाअनुसार व्यापार, त्यसमाथि कृषि उत्पादनमा अवरोध गर्न मिल्दैन । तर, सामान्य अवस्थामा समेत नेपाली उत्पादन निर्यातका क्रममा व्यवसायीहरूले दुःख पाएका छन् । सहजै निर्यात गर्न सकेका छैनन् । तसर्थ, निर्यातमा भएको अवरोध तत्काल हटाउनु अनिवार्य छ ।भारतीय पक्षले नेपाली प्रयोगशालामा समस्या भएको र भारतले मागेअनुसार गुणस्तर दिन नसकेको आरोप लगाउने गरेको छ, जुन बहाना मात्रै रहेको नेपाली व्यवसायीको बुझाइ छ । यो समस्याको दीर्घकालीन समाधान गर्न सीमा क्षेत्रमा तत्काल अन्तर्राष्ट्रिय मान्यता प्राप्त प्रयोगशाला स्थापना गर्न पनि सकिन्छ । अर्कोतर्फ नेपाली व्यवसायीले समेत यसमा पहल लिन सक्छन् । त्यसैले समस्या समाधानका लागि नेपालबाट पनि चौतर्फी प्रयास गरिनुपर्छ । भारतका पश्चिम बंगाल, बिहार सरकार र त्यहाँका सांसदसँग पहुँच भएका नेपाली व्यवसायीहरूले त्यहाँका सरोकारवालासँग छलफलबहस चलाउनुपर्छ । र, खास गरी नेपाल सरकारले नै पनि गम्भीर पहल लिनुपर्छ । वाणिज्य तथा आपूर्ति मन्त्रालयका अनुसार चिया रोक्नकै लागि भारत सरकारले आधिकारिक पत्र पठाएको छैन । भारतीय व्यवसायीको चलखेलका कारण भने समस्या देखिएको बुझाइ छ । वाणिज्यले काँकडभिट्टालगायत नाकामा रोकिएका कन्टेनर छुटाउन कूटनीतिक पहल गर्न आग्रह गरिरहेको जनाएको छ । सहजीकरण गरिदिन परराष्ट्र मन्त्रालयलाई पत्रमार्फत आग्रह गरेको र दिल्लीस्थित नेपाली दूतावासलाई पनि परिचालन गरिएको जनाइएको छ । तर पनि निर्यातमा भइरहेको अवरोध अन्त्य भएको छैन । त्यसैले नेपाल सरकारको उच्च तहबाटै अवरोध हटाउन गृहकार्य गर्नुपर्छ । नेपालका लागि चुलिँदो व्यापार घाटा, नेपालबाट थोरै उत्पादन मात्रै निर्यात, विदेशी विनिमय सञ्चितिमा परिरहेको दबाबदेखि चिया उत्पादकलाई प्रोत्साहन गर्नका लागि समेत यो कार्य सरकारको प्राथमिकतामा पर्नुपर्छ ।"
सन्धिको सक्कल खोजी,"नेपाल सरकारसँग सन् १८१६ र १९५० मा गरिएका महत्त्वपूर्ण सन्धिको सक्कल दस्तावेज छैन भन्ने समाचारले आमनागरिकलाई दुःखी बनाएको छ । सरकारको काम राजनीतिक जोडघटाउ मात्र गर्न हो कि राष्ट्रप्रति वफादार बन्ने ? परराष्ट्रमन्त्री नारायण खड्काले हामीसँग सन्धिसम्भौताको सक्कल दस्तावेज नभएको, जुन सार्वजनिक अभिव्यक्ति दिएका छन् त्यो सरासर गैरजिम्मेवारीपन हो । सक्कल दस्तावेज छैन भनेर मन्त्रीले सत्य बोलेको भए पनि त्यो उनको दाहित्वभित्र पर्दैन । सक्कल कहाँ छ, त्यसको खोजबिन गर्नुपर्यो । सन्धिको दस्तावेजसम्म सम्हालेर राख्न नसक्ने मन्त्रालय र मन्त्री भएको देशमा जनताले समृद्धि होला भनेर सोच्नु बेकार छ । सधैं कुर्सीकै लागि लड्ने नेताहरूले देशको बारे सोच्न नसक्दाको परिणाम हो दस्तावेज हराउनु । सन्धिको दस्तावेज नै नभएपछि भोलि भारतसँग हाम्रो सिमाना दाबी केले गर्ने ? असमान सन्धि खारेज गर्नुपर्छ भनेर जनमानसबाट आवाज उठिरहेको छ । पुरानो सन्धिमा के छ भनेर हेर्नसमेत नपाइने भयो । सक्कल दस्तावेज हराएको आज मात्र थाहा भएको होइन । अघिल्ला परराष्ट्रमन्त्री प्रदीप ज्ञावलीले पनि यसो भनिसकेको थिए । मन्त्रीले नै हरायो भन्दा पनि खोजी किन गरिएन ? भारतले दिनानुदिन सीमा मिचेको छ । सीमाबाट दस किलोमिटरयता उसले आफ्नो चेकजाँचको अड्डा बनाएर बसेको छ । आफ्नो सीमा सुरक्षा गर्न नसक्ने सरकारले विकासका काम गर्ला भनेर के आशा राख्ने ? सीमामा नेपालीहरूले हरेक दिन भारतीय प्रहरीबाट ज्यादती सहनुपरेको समाचार आउने गरेको छ । यति हुँदासमेत सरकार आफ्नो सिमाना बलियो गराउनुपर्छ भनेर लाग्दैन । कालापानी लिम्पियाधुरामा अझै विवाद नै छ । त्यहाँ जनगणना गर्न सकिएको छैन । भएको सम्झौता सरकारले हराउँछ । तैपनि हराएको दस्तावेज खोज्नुपर्छ भनेर पहल गरिँदैन, योजस्तो गैरजिम्मेवारीपन के हो ? पुरुषोत्तम घिमिरे, जोरपाटी, काठमाडौं"
वायुसेवा निगममा बेथिति,"उडान रुकुमको, अवतरण नेपालगन्जमा समाचारअनुसार नेपाल वायुसेवा निगमले हदैसम्मको लापरबाही गरेको देखियो । काम कुरो एकातिर, कुम्लो बोकी ठिमीतिर उखान निगमले चरितार्थ गरेको छ । कुनै प्राविधिक कठिनाइ आइपर्दा उडिरहेको विमान अर्को नजिकैको विमानस्थलमा उतार्नु स्वाभाविक हो तर सबै सही भएको अवस्थामा पनि यस्तो त्रुटि हुनु ठीक होइन । विमान सञ्चालन विभाग र यात्रु विभागबीच समन्वयको अभाव हो या विभागहरूको अहमतारूपी जुँगाको लडाइँमा यात्रु पिसिएको हो, बताउनु पर्यो । उडिरहेको विमान यदि गन्तव्य परिवर्तन भएको अवस्थामा पाइलटले विमान परिचालिकामार्फत यात्रुलाई जानकारी गराउनुपर्ने हवाई नियमलाई पनि यहाँ बेवास्ता गरिएको देखियो । आजको यो प्रतिस्पर्धाको युगमा आफूलाई अब्बल देखाउनुपर्ने अवस्थामा एकपछि अर्को त्रुटि गर्दै जानु आफ्नो अस्तित्वमै ह्रास ल्याउनु हो । नेपालको एक मात्र राष्ट्रिय ध्वजावाहक निगम देशकै गौरव हो । थाइल्यान्डको थाई विमान र निगम एकै समयमा स्थापना भएको थियो, भनिन्छ । आज थाई विमानले संसार नापिरहेको छ तर निगम भने आफ्नै लापरबाहीले आन्तरिक यात्रुको विश्वास गुमाउँदै गइरहेको छ । आफ्ना कमीकमजोरीरूलाई हटाउँदै र जिम्मेवार भई अवसरको सदुपयोग गरेर आगामी दिनमा इतिहास रच्न पनि सक्छ अथवा यथास्थितिमै गल्तीहरू दोहोर्याउँदै जाने हो भने आफैं इतिहास पनि बन्न बेर लाग्दैन । त्यसैले समय रहँदै सच्चिनुको विकल्प छैन । वीरेन्द्र सुवाल, ब्यासी, भक्तपुर"
"लोकतन्त्रमा भोको पेट, लाजै मर्दो कुरा भयो","हरेक विषयले ठगिनेमा पर्छन्, दुर्गमका जिल्लाहरू । तीनमा पनि सुदूरपश्चिम र कर्णालीका जिल्लाहरू बढी उपेक्षित छन् । अभाव, गरिबी र अनेक पीडाले हुम्ला, जुम्ला, बाजुरा र मुगुजस्ता जिल्लाका गाउँहरूलाई गाँजेको समाचार आइरहन्छ । आफ्नो उत्पादनले मुस्किलले दुईतीन महिना पनि खान नपुग्ने हुम्लीका लागि खाद्यको सहुलियत चामल जीवनको आधार हो । त्यो लिन पनि ५, ७ दिन लगाएर सदरमुकाम धायो, सीडीओको तोक लगायो । यसो चिनेजानेकालाई सोर्सफोर्स लगाएर अलि थप पाउने हो । पाएको पनि आधा त बाटोमै खाएर सकिँदो हो । अनि बचेखुचेको चामल उही मर्दापर्दा अक्षतापाती बनाउँदा हुन्, अलि रह्यो भने, कुहिएको परेन भने चाडपर्वमा मुख मिठ्याउने होला । बेलैमा ढुवानी नहुँदा अहिले विशेष गरी हुम्लाको नाम्खा गाउँपालिका६ लिमीका जनतालाई भोकमरी आइलागेको हो । खाद्यान्नको हवाई कार्गो न्यूनतम कबोल गराउनेलाई जानाजानी नदिएर कमिसनको जालोमा महँगो दररेट राख्नेलाई दिन खोजेपछि सो मुद्दा अदालतसम्म पुग्यो । त्यसपछि के नै चाहियो र ! सबै काम मिलाएर हुने भएकाले अख्तियारको तारोमा यो संस्था परेको सुनिँदैन । अनि त्यो स्टे अडर भन्ने अजिबको न्याय रहेछ । दुवै पक्षलाई बोलाउँदा, फैसला गर्दा जनता खान नपाएर परलोक हुने भए । वडाध्यक्ष पाल्जोर तामाङसहित तीसौं जना न्यालु लेकको तीन फिटको हिमपात क्षेत्र कटेर कति कष्ट काटेर सदरमुकाम सिमीकोट आए होलान् । सीडीओ सापले पनि के गरून्, सनातनी आग्रहका चिठीले काम नगरेपछि काठमाडौं आएर रित्तो फर्के । स्वतन्त्रबाट विजयी सांसद छक्कबहादुर लामा तिनै गाउँका वडाध्यक्षलाई लिएर प्रदेशबाट केही नहुने भएपछि सिंहदरबार गुहार्न आइपुगे । अर्थ र गृहमन्त्रीले के समय दिऊन्, यस्तो जाबो चामल अभावको विषयलाई । खान नपाएर मरे भनेर समाचार आएको भए गोहीको आँसु चुहाउन हेलिकप्टर चार्टर गरी पुग्न सरकार प्रमुखदेखि राष्ट्र प्रमुखको हानाथाप हुन्थ्यो होला । नभए केही दिनदेखि यस्ता समाचार पढेपछि उतैका मुख्यमन्त्री जीवनबहादुर शाहीले विशेष पहल गर्नुपर्ने हो । बिचरा तिनले बल्ल त एक जना मन्त्री नियुक्त गर्न सके, अब कति थप्दा कुर्सी बलियो हुने जोड, घटाउ र दबाबको हिसाबकिताब गर्नै समय छैन होला । तर यिनले प्रदेश तहबाट सम्भव नभए सीधै प्रधानमन्त्री शेरबहादुर देउवासम्म पहुँच राख्ने मानिस भएकाले सरकारले चाहे अर्थात् मन्त्रिपरिषद्ले ठाडो निर्णय गरेर सरकारी हेलिकप्टरबाट तत्कालका लागि सिमीकोट, जुम्ला वा नजिकैका खाद्य डिपोबाट अनिकाल हुनबाट बचाउन सकिन्छ । हाम्रा विकासे संस्थाहरू यस्तो बेला के गर्छन् ? उही सहरका वातानुकूलित हलमा तिनै कर्णालीको भोकमरी अन्त्यका लागि गोष्ठी, कार्यपत्र मात्र प्रस्तुत गरेर बजेट मिलान गर्ने ? कम्तीमा सडक पुगेसम्म गाडीले लगेर त्यहाँबाट हेलिकोप्टर चार्टर गरी सहयोग गर्न सक्छन् । परराष्ट्र मन्त्रालयले पहल गरेमा चीनले सीमाक्षेत्र हिल्सासम्म दिएको राहत मैदा, चामल ल्याउन सकिन्छ । हुनेखानेको सरकार, कर्णाली राजमार्गबाट सिमीकोट पुग्ने सडकलाई कनिका छरेजस्तो बजेट नदेऊ । एकै पटक धेरै ठाउँबाट काम सुरु गरी यो आर्थिक वर्षमा सक्ने बनाऊ । मुख्यमन्त्री शाहीज्यू, तपाईंले श्रीगणेश गरेको हिल्सासिमीकोट खण्डलाई अहिलेको कार्यकालमा कम्तीमा ट्र्याक सडक खुलाउन विशेष पहल गरे यसले तपाईंलाई अमर बनाउने छ । बाटो चाहे हिल्साबाट वा कालीकोटबाटै किन नहोस्, सिमीकोट चाँडै पुग्नुपर्छ, तब मात्र हुम्लाको पीडा हट्दै जानेछ । श्रीकृष्ण राजवंशी, सुनकोसी३, सिन्धुलीकर्णालीमा भोकमरीले सधैंभरि सताउँछकमिसनको खेती भने जहिलेसुकै फस्टाउँछचामल बस्छ कुहिएर नेपालगन्ज वा सुर्खेतमानेतामन्त्री, व्यापारी छन् कमाउने चक्करमाडकारेर खानेहरूलाई भोकको मर्म थाहा छैनतीन तहका सरकार आज के गर्दै छ थाहा छैनलोकतन्त्रमा भोको पेट लाजैमर्दो कुरा भयोचुनावैका नारा भाषण खोक्रोझुठो साबित भयो । कृष्ण कुम्पुरे, आदमटार, धादिङ"
एमसीसीमा नेतृत्वको परीक्षण,"दक्षिण तथा मध्यएसिया हेर्ने अमेरिकी सहायक विदेशमन्त्री डोनाल्ड लु र उनकी उपसहायक केल्ली किडरलिङ दुईदिने नेपाल भ्रमण गर्दै प्रधानमन्त्री शेरबहादुर देउवादेखि सम्बन्धित विभागिय मन्त्रीहरू, गठबन्धन दलका नेताहरू र प्रतिपक्षी नेतासम्मलाई भेटेर फर्किए । नेपालअमेरिका कूटनीतिक सम्बन्ध स्थापनाको ७५ औं वर्षगाँठको अवसर पारेर भएको भनिएको यो उच्चस्तरीय भ्रमण मुख्यतया एमसीसी परियोजना अगाडि बढाउने सन्दर्भमा दबाब र प्रभावको रणनीतिअन्तर्गत भएको भनेको पाइयो । केही हप्ताअघि उक्त परियोजनाकी अध्यक्ष फातिमा जे सुमारको भ्रमणका क्रममा भएको छलफलबहसले तातेको नेपाली समाज सामान्य हुन नपाउँदै, बेलायतमा भएको अमेरिकी राष्ट्रपति जो बाइडेन र एमसीसी अधिकारीसँग प्रधानमन्त्री देउवाको विषयगत चर्चाकै अर्को सिलसिलाका रूपमा यो भ्रमण रहेको बुझ्न सकिन्छ । विद्युत् निर्यात सहजीकरण गर्न नेपालको ग्रिडमा पर्याप्त र विश्वसनीय सुधार ल्याउने र रणनीतिक सडक सञ्जाललाई गुणस्तरीय बनाउने गरी दुइटा उद्देश्य भएको एमसीसी परियोजना कार्यालय नै स्थापना गरी अगाडि बढिसकेको छ । सन् २०१७ मा यससम्बन्धी सम्झौता भएको भए पनि कार्यान्वयनलाई लिएर आन्तरिक रूपमा अति विवाद भएको र सरकारसमेत टुंगोमा पुग्न नसकेकाले यस पटक यो कार्यान्वयन गर्न सक्नेनसक्ने भन्नेबारे अन्तिम निर्णयको खोजीमा अमेरिकी भ्रमण केन्द्रित थियो ।एमसीसी आर्थिक वृद्धिमार्फत विश्वमा गरिबी हटाउने उद्देश्यले बनाइएको अमेरिकी सरकारको अन्तर्राष्ट्रिय विकास एजेन्सी हो । यसले निश्चित समयभित्र समापन भैसक्ने गरी सीमित बजेट सहायता दिन्छ । तर त्यो सहायता पाउने देशले सुशासन कायम भएको, भ्रष्टाचार र अनियमितताविरुद्ध कठोर कानुनी प्रावधान र संरचना भएको, जनताका लोकतान्त्रिक अधिकारहरू सुनिश्चित भएको जस्ता कठोर मापदण्ड पूरा गरेको हुनुपर्ने पूर्वसर्त छन् । एमसीसी परियोजना विकासशील राष्ट्रहरूमा लक्षित गरेको छ । त्यस्ता राष्ट्रहरूमा राजनीतिक अस्थिरता हुनेÙ अन्तर्राष्ट्रिय तथा दुई वा बहुपक्षीय सम्बन्ध र सहयोगलाई दलीय हिसाबले राजनीति र खिचातानीको विषय बनाइनेÙ सरकारमा भएको एउटा समूहले सुरु गरेका कामहरूको अपनत्व सरकारबाहिरका शक्तिहरूले नलिनेÙ अर्को समूह सरकारमा पुगे पूर्ववर्ती सरकारका कामहरू रोकिनेÙ जवाफदेही र पारदर्शिताको कमी हुनेÙ अति अनियमितता र अख्तियार दुरुपयोग व्याप्त रहनेÙ हडताल, चक्काजाम, बन्द, चन्दा आतंक र परियोजनाविरुद्ध स्थानीय तहसम्म गुटबन्दी हुनेजस्ता समान विशेषता देखिँदै आएकाले पनि यो परियोजनामा प्राविधिक हिसाबले कठोर प्रावधान छन् । नेपालअमेरिका द्विदेशीय उक्त सम्झौतामा परामर्शदाता, ठेकेदार, अडिटर छनोटमा नेपालस्थित परियोजना कार्यालयले अमेरिकी अनुमति लिनुपर्नेÙ परियोजना लागू गर्न नेपालको संसद्को सहमति लिनुपर्नेÙ परियोजनाको बजेट नेपालको वार्षिक बजेटभित्र पारेर संसद्ले पारित गर्नुपर्नेÙ परियोजना अवधिभर आइपर्ने भवितव्य र हानिनोक्सानीका साथै परियोजनाको समय र बजेटसीमाभित्र रहेर समापनको जिम्मा नेपाल सरकारले लिनुपर्नेजस्ता प्रावधान छन्, जुन विकासशील राष्ट्रले दातृराष्ट तथा विकास साझेदारको साथ र विश्वास गुमाउनुका परिणति हुन् । नेपाल सरकारले रोजेका परियोजना, बजेट र समयसीमा तथा परियोजनामा संलग्न हुने अमेरिकी वा विदेशी मानवस्रोतले नेपाल सरकारका तर्फबाट प्राप्त गर्ने छुटबाहेकका अन्य धेरै विषय द्विपक्षीय लिखित सम्झौतामा परिवर्तन गर्न सकिने व्यवस्था भएकाले परियोजनाका अन्य प्रावधान त्यति कठोर देखिँदैनन् । अमेरिकी करदाताको रकमबाट दिइने सहायतालाई परिणाममुखी तुल्याउन अमेरिकी सरकारको चासो र चिन्ता हुनु स्वाभाविकै हो, ऊ पनि आफ्ना जनताप्रति जवाफदेह हुनुपर्छ । ठेकेदार र दलालीमा अटेको विकास चिन्तन र परम्पराबीच सर्तहरू मानेर यस परियोजनामा सहभागी हुन र समापन गर्न अति कठिन छ । समयमा कार्यसम्पादन नभए नेपाल सरकार जिम्मेवार रहने, यहाँ कार्यसम्पादनका क्रममा आइपर्ने विविध कठिनाइको व्यवस्थापन नेपाल सरकारले नै गर्नुपर्नेजस्ता प्रावधान नेपाललाई आफ्नै गैरराजनीतिक र चारित्रिक संस्कारका कारण कठिन छन् । प्राविधिक मानवस्रोत विदेशी हुन सक्ने, तिनलाई करसहित अन्य छुट र सहुलियत दिनुपर्ने, तिनको नेपाल बसाइको व्यवस्थापनमा सरकारले सहजीकरण गर्नुपर्नेजस्ता प्रावधानले गर्दा नेपालमा हालीमुहाली गरेका ठेकेदार र तिनका मालिकका लागि यो सम्झौता आकर्षक नदेखिएको अर्को पक्ष पनि छ । नेपाल सरकार तथा राजनीतिक दलहरूले जिम्मेवार भएर छलफल गरी अमेरिकी सरकारलाई आश्वस्त तुल्याउन नसकेकाले र सरकार वा तालुकवाला निकायमा नेतृत्व परिवर्तनसँगै नयाँ प्रावधान राख्न सुझाव दिने गरिएकाले अमेरिका पछिल्लो समय नेपालले पठाएको संशोधनमा सहमत नभएको बुझिन्छ । हरेकचोटि नयाँ खालका प्रावधान समेटिने गरेको उक्त सम्झौतामा अब पनि संशोधन भए यो लागू नहुने अवस्था झन् बढ्ने जोखिम उत्तिकै हुन्छ । नयाँ सरकार नयाँ संशोधन, नयाँ संशोधन झन् नयाँ मुद्दा हुने सिलसिला तन्किँदै जाँदा परियोजना कार्यान्वयन र समापन हुने मिति सर्दै जानु स्वाभाविकै हो । सन् २००८ देखि २०२१ सम्मका सबै सरकार सहमतिको अहिलेको स्वरूप निर्माणमा संलग्न भएका भए पनि परियोजनाको समग्र जवाफदेही कमजोर देखियो । दलहरूले सरकारमा बस्दा अमेरिकालाई यो परियोजना लागू गर्न प्रतिबद्ध रहेको भन्ने र प्रतिपक्षमा रहँदा सरकारको पहल हेरेर सोच बनाउने भन्दै रमिता बनाउने काम गर्नाले यो गिजोलिएको हो । अहिले सरकारको नेतृत्व नेपाली कांग्रेसले गरेको भए पनि यो एमसीसीलाई राष्ट्रियता र सार्वभौमसत्तामा आँच पुर्याउने साम्राज्यवादी रणनीति ठान्ने वामशक्तिहरूको टेकोमा टिकेको छ । अर्कातिर, प्रतिपक्षी एमालेले पनि कुनै ठोस अवधारणा नबनाएको भनेकाले यो परियोजनामा मतैक्य बनाउन कठिन छ । साथै ती दलहरूले एमसीसीलाई राष्ट्रियताविपरीत र राष्ट्रघाती भन्दै भड्काएका कार्यकर्ता र सर्वसाधारणलाई सरकारले आश्वस्त पार्न सहज छैन । नेपालमा छिमेकी राष्ट्रहरूको पब्लिक डिप्लोमेसी कतिसम्म गहिरो र प्रभावशाली भैसकेको रहेछ भन्ने कुरा राजनीतिक दलहरूका नेता, सरकारको नेतृत्व र नागरिक स्तरमा एमसीसीबारे भएका कतिपय भ्रामक र सनसनी फैलाउने खालका व्याख्या, विश्लेषण र प्रचारप्रसारबाट बुझ्न सकिन्छ । साथै एमसीसीमा राखिएका, नेपाललाई कमजोर पार्ने कतिपय प्रावधान हेर्दा नेपाली प्रशासक र राजनीतिक व्यक्तिहरूको परियोजना डिजाइन र नेगोसिएसन गर्ने कला कति फितलो, हल्का, अपरिपक्व र गैरजिम्मेवार प्रकृतिको रहेछ भन्ने पुष्टि हुन्छ । अमेरिकी सरकारले यो सम्झौतामा नेपाल पक्षलाई असाध्यै कसेको देखिन्छ, भलै प्रावधानमा भएका भन्दा गम्भीर ढंगले विषयहरू बाहिरिएका छन्, जसका पछाडि विभिन्न कारण हुन सक्छन् ।एमसीसी चीनको बीआरआईको प्रतिद्वन्द्वी परियोजना हो भन्ने आमधारणा र एमसीसी अघि बढाउँदा चीन चिढिन्छ कि भन्ने हीनभावले ग्रस्त नेतृत्वको मनोविज्ञानले पनि नेपाल सरकार यो परियोजना कार्यान्वयन गर्ने निर्णय गर्न हिचकिचाएको प्रस्ट बुझिन्छ । झन्डै दुईतिहाइको समर्थन भएको र एमसीसी लागू गराउन प्रतिबद्ध प्रतिपक्ष संसद्मा भएका बेला ओली सरकारले चाहेको भए संसद्बाट पारित गर्न, नभए राजनीतिक सहमति जुटाएर संशोधन गर्न पनि असम्भव थिएन । एकातिर अमेरिकासँग प्रतिबद्धता गर्ने अर्कातिर एमसीसीलाई कार्यान्वयनमा लानबाट रोकेको सन्देश दिएर चीनलाई थुमथुम्याउने रणनीतिका माध्यमले सरकार टिकाउने दाउले उक्त परियोजना गिजोलियो । त्यसैबीच सम्झौतामा उल्लेख नभएको, यो परियोजना लागू भए अमेरिकी सेना आउनेदेखि देशको राष्ट्रियता र सार्वभौमसत्ता खतरामा पर्नेसम्मका, सर्वसाधारणको तहसम्म उग्रराष्ट्रवादी अतिरञ्जित प्रचारप्रसार भए । एमसीसीलाई आफ्नै दलका अतिवादी नेता ओलीलाई ठेगान लगाएर देखाइदिने हतियार बनाएका तत्कालीन नेकपाका नेताहरू माधव नेपाल र पुष्पकमल दाहाल खेमा अहिले नेकपा (एकीकृत समाजवादी) र माओवादी केन्द्रमार्फत गठबन्धन सरकारमा छन् । संसद्मा यो प्रस्ताव अघि बढाउने ओली सरकारलाई असहयोग गरेका भनिएका सभामुख अहिले पनि छन्, तर संसद् उपसभामुखविहीन छ । यस्तो परिस्थितिमा यो सरकारले सुरुमै हल्काफुल्का प्रश्न र बिनाअभ्यासको परिमार्जन प्रस्तावसहित अमेरिकालाई पत्राचार गर्यो, जसको अमेरिकाले सकारात्मक जवाफ त दियो तर नेपाली संशोधन प्रस्ताव मानेन । नेपाल सरकारले तीस दिनको पूर्वसूचना दिएर एमसीसी सम्झौता पूर्ण रूपमा खारेज गर्न सक्छ । सुशासन र काम गर्ने दृढ इच्छाशक्ति हुन सके पचास करोड अमेरिकी डलर यत्रो अर्थतन्त्रलाई सानो रकम त हो, तर सरकार परिवर्तनसँगै दाता खोज्न अन्तर्राष्ट्रिय लगानी सम्मेलन गर्नुलाई नै सरकारका सफलताको मानक मान्ने, ऋण वा नाफा दिने प्रतिबद्धतामा देशभित्र लगानी भित्र्याउने पहल गर्नुलार्ई नै परराष्ट्रनीतिको मुख्य उद्देश्य बनाउने, सम्भावित विदेशी सहयोग र सदाशयका आधारमा देशको विकास बजेट र विदेश सम्बन्धको मापन गर्ने देशमा महाशक्ति राष्ट्रले दिएको सहयोग उसैलाई विश्वमै लज्जित पार्ने हिसाबले विवादित बनाउनु कति बुद्धिमानी होला ? सरकारमा जुन दल वा शक्ति आए पनि शक्तिदातृ राष्ट्र र विकास साझेदारहरूको सहयोग, सहभागिता वा साझेदारी अपरिहार्य भएको अहिलेको विश्व व्यवस्थामा नेपाललाई सहयोग वा लगानी गर्न चाहनेहरूलाई यसबाट कस्तो सन्देश प्रवाह होला ? विश्वका मुख्य आर्थिक वा लगानीसम्बन्धी नीतिनिर्माण र कार्यान्वयन गर्ने अन्तर्राष्ट्रिय फोरम र संघसंस्थामा प्रभाव र नियन्त्रण राख्ने शक्तिलाई यो हिसाबले चिढ्याउँदा हुने प्रत्युत्पादक परिणामको आकलन गर्न नसक्नु कति दूरदर्शिता मानिएला ? वैचारिक रूपले अमेरिका र विषयगत रूपले एमसीसीविरुद्ध रहेका शक्तिहरूको गठबन्धनमा बनेको देउवा सरकारलाई एमसीसी संसद्बाट पारित गराएर लागू गर्ने दिशामा लाग्न फलामका चिउरा चपाउनजति नै मुस्किल छ तर असम्भव छैन । सरकारले बीआरआईका परियोजनाबारे चीनसँग र एमसीसी परियोजनाबारे अमेरिकासँगबाहेक अरू शक्तिलाई सुन्नु वा सहमति खोज्नु जरुरी छैन, तर तिनका जायज चासोबारे नेपाल सधैं सचेत छ भनी आश्वस्त तुल्याउन भने सक्नुपर्छ । त्यस्तै, देशभित्र नागरिक र राजनीतिक तहमा व्यापक र पारदर्शी हिसाबले छलफल र बहस गरेर अत्यधिक सहमतिमा यसबारे निर्णय लिनुपर्छ ताकि यसविरुद्धका अनर्गल भ्रमहरूलाई चिर्न सकियोस् । साथै उक्त सम्झौताका कमजोर पक्ष उजागर गरेर संशोधन प्रस्ताव लैजाने निर्णय गर्नु आवश्यक छ । देशभित्र राजनीतिक सहमति बनाएर अमेरिकी सरकारलाई एमसीसी संशोधन गर्न मनाउने र विषयहरूको प्रस्ताव राख्ने, सुरुआती चरणका कार्यक्रमहरू सुचारु गर्ने ताकि समयको सदुपयोग गर्न सकियोस् र परियोजना समयमै सकियोस् । यो परियोजना समयमै समापन गर्न सके फाइदा नेपाललाई नै हुने हो । पुरेतका गोठमा गाईझैं चारतिरबाट जम्मा भएका दलहरूको गठबन्धन अनि छरिएका विचार र स्वार्थ भएका राजनीतिक शक्तिहरूलाई एक ठाउँमा ल्याएर राष्ट्रिय समझदारी र राजनीतिक सहमति जुटाउनु देउवा सरकारका लागि चुनौती अवश्य हो, तर राजनीतिज्ञका लागि यो नेतृत्व क्षमता परीक्षण र प्रमाणित गर्ने अवसर पनि हो ।"
अध्यक्षमा फेरि किन ओली ?,"ओलीकै नेतृत्व प्रश्नकर्तामा आग्रह देखिन्छ । ७५ वर्षका, पाँच पटक प्रधानमन्त्री भएका, बारम्बार अवसर पाउँदा पनि कुनै विशिष्ट योगदान गर्न नसकेका, विवादित देउवा फेरि किन ? मुख्य सहयोद्धाले छोडेपछि समूहको नेता भएका र ३३ वर्ष पार्टीप्रमुख भएका प्रचण्ड फेरि किन ? वा, तीन पटक पार्टीप्रमुख भएर पनि अध्यक्ष नपाएपछि सानो झुन्डको अध्यक्ष बनेका माधव नेपाल नै किन ? यस्ता प्रश्न सोधिएको भए आग्रह हुँदैनथ्यो । तर देउवा, प्रचण्ड, माधव पार्टीका प्रमुख नै हुनुपर्ने, ओलीचाहिँ थप एक कार्यकाल एमालेको अध्यक्ष हुनु हुँदैन भन्ने बहसको के अर्थ ?ओलीविरुद्ध जसरी केही कुनाबाट माहोल बनाउन खोजिएको छ, त्यो बन्दैन किनकि ओलीको विकल्पमा अघि सारिएका व्यक्ति निकै कमजोर छन् । नेताहरूको भूमिका निश्चित समय देखिन्छ, जसलाई अवमूल्यन गर्नु हुँदैन । सर्वहारा वर्गको अधिनायकत्व स्थापित गर्न जनयुद्ध लडेका प्रचण्ड ढिलै भए पनि शान्तिपूर्ण राजनीतिमा आए । गिरिजाप्रसाद कोइरालाको अडान, माधव नेपालको समन्वय का कारण बेलामौकामा महत्त्वपूर्ण उपलब्धि हासिल भएका हुन् । ओली र सुशील कोइरालाले अडान नलिएका भए २०७२ असोज ३ मा संविधान जारी हुँदैनथ्यो । त्यसपछि के हुन्थ्यो, भन्न सकिँदैन । देखिएको क्षमता यत्ति हो । बारम्बार नेतृत्वमा पुगेर परीक्षणमा तुलनात्मक रूपमा असफल भएकाहरूले अर्को नेतृत्वलाई स्वीकार गर्न नसक्दा राजनीति दूषित भएको हो ।एमालेमा ओली नै किन ? वैश्विक राजनीतिमा देखिएको एउटा नवीन प्रवृत्ति के हो भने, विचारका दृष्टिले अब विश्वलाई विभक्त गर्न सकिँदैन । किनभने राजतन्त्रभित्र पनि उदार लोकतन्त्रको अभ्यास भएको छ, नियन्त्रित राजनीतिले पनि खुला अर्थव्यवस्थालाई अपनाएको छ, समाजवादी व्यवस्थाभित्रै अर्बपतिहरूको संख्या बढी छ । समाजवादमा पुग्ने नै पुँजीवादमार्फत भनेपछि अब हामी कुन चरणमा छौं भन्ने स्वमूल्यांकनबाहेक व्यवस्थाका दृष्टिले ठूलै छलाङ सम्भव छैन । दुनियाँको महाशक्ति पुँजीवादी राष्ट्र अमेरिका नै अमेरिका पहिला नीतिमा पुग्नु ठूलै डिपार्चर हो । जब विचारले विश्वलाई निर्देशित गर्न सकिन्न, नेतृत्वले त्यसको ठाउँ लिन्छ नै । तेङ स्याओपिङदेखि सी चिनफिङसम्म आइपुग्दाको सीपीसीको मूलभूत सिद्धान्त एउटै छ तर त्यो सामाजिक परिवर्तनसँगै थप सान्दर्भिक र थप परिष्कृत भयो । भाजपाले हिन्दुत्वलाई एउटा संस्कृति ठान्छ, वाजपेयीदेखि नरेन्द्र मोदीसम्म आउँदा पनि त्यही हो । भाजपा कम तर मोदी बढी लोकप्रिय हुनुको कारण यही हो । जनताको बहुदलीय जनवाद २०४९ सालमा एमालेको पाँचौं महाधिवेशनबाट एमालेको कार्यक्रम बन्यो, त्यसपछि अहिले मार्गदर्शक सिद्धान्त भयो । अहिले दसौं महाधिवेशनसम्म आइपुग्दा यो मार्गदर्शक सिद्धान्तलाई थप उन्नत बनाउनुपर्छ । राजनीतिक सिद्धान्त र विचार नेतृत्वजस्तो एक कार्यकाल वा क्षणिक हुँदैनन् । नेतृत्व परिवर्तन भइरहन्छ तर सही विचार परिवर्तन नभएर परिष्कृत हुन्छ । जब विचारले सर्वस्वीकार्यता प्राप्त गर्छ, त्यसपछि नेतृत्व महत्त्वपूर्ण हुन्छ ।नेपाली राजनीतिमा ओलीले बनाएको सार्वजनिक पहिचानले उनलाई एमालेको निर्विकल्प अध्यक्षका रूपमा अघि सारेको हो । एमाले अध्यक्ष, नेकपा अध्यक्ष र दुई पटक प्रधानमन्त्री हुँदा उनले जसरी विकासको सोचलाई कार्यक्रमिक परियोजनामा रूपान्तरण गरे, त्यसले पहिचान बनायो । चीनसँगको पारवहन यातायात सम्झौतादेखि चुच्चे नक्सासम्मले ओलीलाई स्थापित गरेका हुन् । देशको राजनीति दुई ध्रुवमा विभाजित हुँदा एकातिर पार्टीका रूपमा एमाले र व्यक्तिका रूपमा ओली छन् भने, अर्कातिर सबै छन् । एमाले समाप्त पार्ने वा ओलीलाई राजनीतिबाट विस्थापित गर्ने अर्को ध्रुवको घेराबन्दी तोड्न र एमालेलाई फेरि मुख्य शक्तिका रूपमा स्थापित गर्न ओलीबाहेक पार्टीभित्रको समकालीन अर्को कुनै नेताले सक्दैन । देउवाको अलि कम तर प्रचण्ड र माधव नेपालहरूको एकोहोरो ओलीविरोधचाहिँ उनी सक्रिय रहुन्जेल एमाले समाप्त पार्न सकिँदैन भन्ने अनुभवपछिको ठहर हो । दोस्रो र तेस्रो पुस्ताका नेताहरूले अध्यक्षमा दाबी गर्न नसक्नुको एउटा कारणचाहिँ आफूलाई योग्य बनाउन नसक्नु नै हो ।"
मंसिरका १६ दिन,"दुई वर्षअघि बेलायती राजदूतका रूपमा नेपाल आउँदा म तीन कारणले असाध्यै उत्साहित थिएँ । पहिलो, मेरा लागि यो नेपालको प्राकृतिक सौन्दर्य र सांस्कृतिक विविधता हेर्नेबुझ्ने अवसर थियो । दोस्रो, म त्यो देशका लागि राजदूत भएर आएकी थिएँ, जसको पहिलो दौत्य सम्बन्ध नै मेरो देश बेलायतसँग कायम भएको थियो । तेस्रो, नेपाल र बेलायतको दुई सय वर्षभन्दा पुरानो मित्रताको इतिहासमा नेपाल आएका विभिन्न बेलायती दूत (इन्भोय) र राजदूतमध्ये पहिलो महिला हुने सौभाग्य पनि मैलाई प्राप्त भयो । मेरा पच्चीस पूर्ववर्ती पुरुष नै थिए । मेरै उदाहरण संसारभर पुरुष र महिलाले समान अवसर पाएका छैनन् भन्ने एउटा बलियो प्रमाण हो । लैंगिक समानताको वकालत गर्ने विकसित र प्रजातान्त्रिक मुलुकहरूमा पनि पुरुषले पाएका सबै अवसर महिलाका लागि उपलब्ध छैनन् । नेपालजस्तो विकासशील मित्रराष्ट्रमा लैंगिक असमानता झन् टड्कारो छ । महिला समानता र समावेशीकरणमा झन् धेरै बाधा छन् । बेलायत लामो समयदेखि नेपालको एक प्रमुख विकास साझेदार रहिआएको छ । हाम्रो विकास समानता र समावेशीकरणसम्बन्धी सिद्धान्तबाट निर्देशित छ । सबै नागरिकका लागि समान अधिकार र अवसर सुनिश्चित गर्न सके मात्रै सही अर्थमा विकास गर्न सकिन्छ भन्ने विश्वास हाम्रो विकाससम्बन्धी दृष्टिकोणको आत्मा हो । भौतिक विकास मात्र पूर्ण हुँदैन, सबै नागरिकले समान अवसर, समान अधिकार र समान आत्मसम्मान पाउनुपर्छ भन्ने प्रस्ट मनसाय नेपालकै संविधानको पनि छ । लैंगिक समानता हासिल गर्नु नेपाल र बेलायत दुवैको साझा उद्देश्य हो । यो महिलाविरुद्ध हुने सबै खाले हिंसाबाट मुक्त समाजको आधार पनि हो । विश्वव्यापी रूपमा मनाइने महिला हिंसाविरुद्धको १६ दिने अभियानको उद्देश्य महिला र बालिकामाथि हुने सबै खाले हिंसा अन्त्य गर्नु हो । बेलायतले लैंगिक समानतासम्बन्धी रणनीतिक दृष्टिकोणमा महिला र बालिकामाथि हुने हिंसाको अन्त्यलाई प्राथमिकता दिएको छ । यसले महिलाको यौनिक र प्रजनन अधिकार, बालिका शिक्षा र महिलाको राजनीतिक एवं आर्थिक सशक्तीकरणलाई पनि प्राथमिकता दिएको छ । बेलायतको सहयोगमा नेपालमा भइरहेका क्रियाकलापहरू नेपाल सरकारका नीति र सबै खाले हिंसाबाट महिलालाई मुक्त गर्ने महत्त्वाकांक्षाबाटै निर्देशित छन् ।पछिल्ला दुई वर्षमा कोभिड१९ महामारी र जलवायु परिवर्तनले लैंगिक असमानताको खाडल झन् फराकिलो बनाइदिएको छ । समावेशी र दिगो विकासमा चुनौतीहरू थपेको छ । अन्य देशमा झैं नेपालमा पनि पुरुषले भन्दा महिलाले झन् बढी रोजगारी गुमाएका छन् । लकडाउनले पुरुषलाई भन्दा महिलालाई बढी संकुचित गरेको छ । उनीहरूमा घरेलु कामको बोझ थपिएको छ । आम्दानी गुमाउँदा महिलाहरू झन् बढी घरेलु हिंसाको जोखिममा परेका छन् । म बालिकाको पढाइ छाड्ने दर (ड्रप आउट) र बालविवाह बढेकामा झनै चिन्तित छु । कोभिडले पारेको अर्को प्रभाव हो साइबर अपराध । महामारीका बेला खास गरी कलिला बालिकाहरू साइबर अपराधको जोखिममा परेका छन् ।मैले नेपाल आएपछि थाहा पाएँ, मंसिर नेपालमा धेरै बिहे हुने महिनामध्ये एक रहेछ । दुर्भाग्य, हामीले यो अभियानमार्फत महिला सशक्तीकरणका कुरा गरिरहेकै बेला बालविवाह पनि भइरहेको हुन्छ । अध्ययनहरूका अनुसार, अहिले पनि तीन विवाहमध्ये एक बालविवाह हुने गरेको छ, जसले उनीहरूको स्वास्थ्यमा मात्रै असर पार्दैन, छोरीहरूका आर्थिक अवसरहरूलाई पनि खुम्च्याउँछ । उनीहरूमा हिंसाको जोखिम पनि बढाउँछ ।नेपालका कर्णाली, सुदूरपश्चिम र प्रदेश २ मा बालविवाह झन् व्यापक छ । हाम्रो गर्ल्स एजुकेसन च्यालेन्ज प्रोजेक्ट ले सीमान्तकृत समुदायका ३० हजारभन्दा बढी नेपाली बालिकालाई फाइदा पुर्याएको छ । शिक्षाप्राप्त बालिकाहरू बालविवाहमा फस्ने जोखिम कम हुन्छ । उनीहरूको भविष्य पनि राम्रो हुन्छ ।आजदेखि महिला हिंसाविरुद्धको १६ दिने अभियान मनाइरहँदा महिला हिंसाको मूल जडप्रति पनि ध्यान दिनु जरुरी छ । यसै सन्दर्भमा हामीले नेपाल प्रहरीको पूर्वाधार र क्षमता वृद्धिमा सहयोग पुर्याइरहेका छौं, ताकि महिलालाई सुरक्षा र न्याय दिलाउन प्रहरीलाई सहज होस् । पछिल्लो जनसांख्यिक सर्भेअनुसार, हिंसामा परेका महिलामध्ये २६ प्रतिशत मात्रै प्रहरीमा जाने गरेका छन् । महिला हिंसा सहने यो संस्कृति बदल्न जरुरी छ । हिंसाको सिकार हुने महिलाले सुरक्षा र न्याय खोज्न सक्ने वातावरण बनाउनुपर्छ । सुरक्षा र न्यायको अवस्थामा सुधारसँगै हिंसाविरुद्ध बोल्ने र उजुरी दिन सक्ने महिलाको सामर्थ्य बढाउनुपर्छ । महिला हिंसाविरुद्धको लडाइँमा किशोर र पुरुषलाई पनि संलग्न गराउनु जरुरी छ । यसले गर्दा महिला हिंसाविरुद्ध उजुरी दिने क्रम बढ्छ । महिला हिंसा घट्छ । महिला हिंसा न्यूनीकरणका लागि सरकार, नागरिक समाज र निजी क्षेत्रतहमा नेपाल र बेलायतबीच जुन सहकार्य र साझेदारी हुँदै आएको छ, त्यसप्रति म गौरवान्वित पनि छु ।चल तथा अचल सम्पत्तिमा महिलाको स्वामित्व र अधिकार सुनिश्चित गर्नु लैंगिक समानताका लागि महत्त्वपूर्ण छ । विभिन्न राजनीतिक आन्दोलन, गैरसरकारी क्षेत्र तथा अधिकारकर्मीको अथक प्रयत्नले नेपालमा कानुनतः सम्पत्तिमा महिलाको हक कायम हुँदै गएको देख्दा मलाई खुसी लागेको छ । जग्गा खरिदबिक्रीमा महिलालाई दिइएको राजस्व छुटको नीतिले घरघडेरीमा महिलाको स्वामित्व बढाउन सराहनीय काम गरेको छ । नेपालको संविधानले पैतृक सम्पत्तिमा छोरीको पनि छोरासरह अधिकार भनेको छ । यसअनुसार २०७५ सालयता विवाह गरेका छोरीहरूले पनि छोरासरह अंश पाउँछन् । यस्ता कानुनी व्यवस्थाको कार्यान्वयन पनि हुनेछ भन्ने मैले आशा लिएकी छु । महिला हिंसाविरुद्धको १६ दिने अभियान महिला हिंसासम्बन्धी जनचेतना वृद्धि गर्ने उपयुक्त अवसर हो । यो कठोर प्रश्न हरू सोध्ने र तिनको उत्तर खोज्ने हाम्रो क्षमता जाँच्ने अवसर पनि हो । त्यस्ता केही प्रश्न हुन् लालपुर्जामा स्वामित्व भएका कति प्रतिशत महिलाले आफ्नो सम्पत्ति धितो बन्धक राख्ने वा बिक्री गर्ने निर्णय गर्न पाउँछन् ? २०७५ सालपछि नै पनि कति प्रतिशत छोरीहरूले छोरासरह पैतृक सम्पत्ति पाएका छन् ? कति प्रतिशत बाबुआमाले आफ्नो गच्छेअनुसार छोरीलाई पनि छोरासरह नै शिक्षादीक्षा र अरू व्यक्तित्व विकासमा लगानी गरेका छन् ? कानुन र नीतिहरू जतिसुकै प्रगतिशील किन नहोऊन्, कार्यान्वयन हुन नसके तिनको कुनै अर्थ हुँदैन ।अबको एकडेढ वर्षभित्रमा नेपालमा तीनै तहको निर्वाचन हुन्छ । त्यसमा प्रतिनिधिसभामा प्रत्यक्ष निर्वाचनतर्फ दलले कति महिलालाई टिकट दिन्छन् ? प्रदेशमा कति महिला उम्मेदवार हुन पाउँछन् ? नगरपालिकामा कति महिलाले मेयरमा टिकट पाउँछन् ? कति गाउँपालिकाले महिला अध्यक्ष पाउँछन् ? कार्यकारी पदमा महिलाको जति धेरै प्रतिनिधित्व हुन सक्यो, राजनीतिमा महिला सहभागिताको गुणस्तर त्यति नै बढ्छ ।लैंगिक समानतालाई व्यवहारमा उतार्न नेपाललाई सघाउन बेलायत प्रतिबद्ध छ । बेलायतको सहयोगमा नेपालमा सञ्चालित हरेक परियोजनाले लैंगिक समानतालाई प्रवर्द्धन गर्दै आएको छ । सुरक्षा, न्याय, स्वास्थ्य र परिवार नियोजन सेवामा महिलाको पहुँच बढाउन, आफ्नो शरीरमाथि आफ्नो अधिकार कायम राख्न, महिलालाई आर्थिक रूपले सबल बनाउन र नेतृत्व क्षमता वृद्धि गर्न हाम्रा परियोजनाहरूले सघाउँदै आएका छन् । महिला सशक्तीकरण, लैंगिक समानताका लागि पुरुषको हातेमालो, महिला समानतासम्बन्धी नीतिको प्रभावकारी कार्यान्वयन र महिलाको क्षमता अभिवृद्धि गर्दै समतामूलक समाज निर्माणमा तिनलाई अग्रसर बनाउनु हाम्रो ध्येय हो । पोलिट नेपालका लागि बेलायती राजदूत हुन् ।"
महाधिवेशनमा 'कब्जा राजनीति,"सत्तारूढ अगुवा र प्रतिपक्षी दल दुवै यतिखेर महाधिवेशनको अन्तिम तयारीमा छन् । प्रतिपक्षी एमालेको महाधिवेशन त सामुन्नेमै छ । खुला समाजमा दलहरूको आन्तरिक जीवनशैली निरन्तर सार्वजनिक परीक्षणमा रहने गर्छ, संगठनको भुइँ एकाइदेखि टुप्पोसम्मको प्रक्षेपपथ स्पष्ट देखिन्छ । महाधिवेशन केकस्तो हुनेछ, अड्कल गर्न त्यति गाह्रो छैन । यी दलहरूको भविष्य फेरिने प्रारम्भिक संकेतसम्म देखिँदैन । तापनि निसासिँदो लोकतान्त्रिक संरचनामा आस नजोगाई सुख छैन ।सामान्य अवस्थामा प्रतिपक्षी दलको महाधिवेशनको वैचारिक कार्यदिशा, मुद्दा र कार्यक्रमले सत्तारूढ दलको महाधिवेशनमाथि समेत नैतिक दबाब खडा गर्नुपर्ने हो । राष्ट्रिय समय र स्रोतको व्यय कहाँ र के गरी हुँदै छ भन्ने नागरिक निगरानी स्वाभाविक हो तर भुइँतहमा त्यत्रो उत्सुकता भेटिँदैन । किन कांग्रेस र एमालेको महाधिवेशनप्रति व्यापक एवं गहिरो जनचासो छैन ? यी दुई पुराना पार्टीको आधुनिक नेपाली राजनीतिमा महत्त्वपूर्ण योगदान छ । प्रत्येक राजनीतिक घुम्तीमा यिनको भूमिका छ । २०४६ को परिवर्तनपछि यिनै दलहरू राजनीतिक मार्गचित्र कोर्न निर्णायक रहे । बलियो सांगठनिक स्वरूप भएका यी दलहरूको अन्तर्राष्ट्रिय चिनारीसमेत छ । भोक, रोग, शोक र शोषणविहीन स्वतन्त्र एवं समतामूलक मानव समाज नै सबैजसो राजनीतिक दलका घोषित लक्ष्य हुन् । अहिलेको संघीय गणतान्त्रिक संविधानका त यी दलहरू नै मुख्य वास्तुकार हुन् । संविधानले आत्मसात् गरेको परिकल्पनालाई फराकिलो तवरले सामाजिकीकरण गर्ने, लोकप्रिय बनाउने र त्यसको अन्तर्वस्तुलाई मानवीय रूप दिने कार्यभार यी दलहरूकै थियो र छ पनि ।दलविशेषलाई कानुनको नजरमा वैधानिक बनाइराख्न महाधिवेशन गरिँदै छ भन्नुमा कुनै अतिशयोक्ति छैन । महाधिवेशन फगत प्राविधिक भएर मात्र पुग्दैन, उद्देश्य पनि उत्तिकै प्रेरणादायी हुनुपर्छ । भनिन्छ, नुस्खा एउटै भए पनि त्यसको प्रभावकारिता भने वैद्यको अनुभव, ज्ञान एवं सेवन विधिको विशिष्टताअनुसार फरक हुन सक्छ । तर यी दुवै दलमा त्यस्तो केही देखिएको छैन, जसले भुइँमान्छेलाई स्पन्दित गर्न सकोस् । अहिलेको व्यावहारिक राजनीतिमा बेच्ने त जनता र लोकतन्त्र का नाम नै हुन् तर पछिल्ला वर्षहरूको स्वतन्त्र इतिहास लेखियो भने लोकतन्त्रद्वेषी राजनीतिका अनुप्रतीक निःसन्देह यिनै दलपतिहरू हुन् । संविधान र त्यसको कार्यान्वयनको कमजोर इच्छाशक्तिले नै लोकतान्त्रिक व्यवस्थालाई पंगु बनाएको हेक्का भुइँमान्छेहरूले राखिराखेका छन् । यो बेला विगतको फेहरिस्त पल्टाउँदा उनीहरू कसरी उत्साहित बनून् ? दलहरूको आन्तरिक जीवन वर्चस्वको लडाइँको कहिल्यै नटुंगिने त्रासदीहरूको शृंखला बनेको छ । जसले महाधिवेशनको प्रक्रियालाई आफ्नो स्वार्थअनुकूल स्थापित गर्न सक्छ, दललाई निर्देशित र नियन्त्रित गर्ने अधिकार पनि उसैले पाउँछ । दल कब्जा गर्नु भनेको लोकतान्त्रिक आवरणमा राज्यको स्रोतसाधनमा अटुट भागबन्डाको अवसर पाइराख्नु भएको छ । त्यसैले त दलपतिको योजनामा कार्यकर्ताहरूको उपभोक्तावादी रूप निर्माण गरिँदै छ । जो कार्यकर्ता यसका लागि समर्पित देखिँदैनन्, तिनलाई अन्यकरण गरिन्छ । यस्तोमा दलका ताबेदारहरूले लाख कोसिस गर्दा पनि आमजनको ध्यानाकर्षण किन हुन सकिरहेको छैन, त्यो घामजत्तिकै छर्लंग छ । भलै यस्ता महाधिवेशनले आर्थिक क्रियाशीलताको छाल निम्त्याउने भएकाले तिनमा डुबुल्की लगाउनेहरूको भने ध्यानाकर्षण भएको किन नहोस् ! लोकतन्त्रको स्वामित्व दलविशेषसँग मात्र छैन । जुन दल लोकतन्त्रवादी भनेर चिनिन्छ, त्यो प्रगतिशील हुँदैन भन्ने पनि छैन । जो अग्रगमनवादी भनेर हुंकार गर्छन्, तिनीहरू लोकतन्त्रवादी हुँदैनन् भन्ने पनि छैन । मूल पक्ष यी दलहरू दक्षिणपन्थको सिकार हुनु भएन । वर्तमानमा त्यही दल भुइँतहमा भुइँमान्छेको आशा बन्न सक्छ जसले व्यक्तिको अकुण्ठित स्वतन्त्रता र सार्वभौमसत्ताको समानान्तरमा सामाजिक, आर्थिक र राजनीतिक न्यायको कुरा गर्छ । आम देहातीले कांग्रेस र एमालेलाई एउटै सिक्काका दुई पाटा ठान्छन् भने त्यो नेपाली राजनीतिको दुःखान्त हो । यी दुवै दलहरूको व्यावहारिक चरित्र अध्ययन र चित्रण गर्ने हो भने भेद छुट्याउन साँच्चिकै गाह्रो छ । जेजति आलोचना गरे पनि भावी राजनीतिको डाडुपन्यु यी दलहरूकै हातमा रहने निश्चितप्रायः छ ।नेपाली राजनीतिमा मूल्यहरूको विघटन भैरहेको छ, दलहरूका कार्यकर्ता पंक्तिमा विकसित मानसकिता प्रिय छैन । महाधिवेशन दल कब्जा का लागि गरिनुपर्ने जस्तोसुकै दाउपेचपूर्ण नीतिको समष्टि मात्रै होइन । वडादेखि संघीय तहसम्म दलभित्रको निर्वाचन केही कानुनी सूत्रको मात्र नाम होइन । दल कब्जाको श्रेणीबद्ध मनोविज्ञान शाश्वत सत्यझैं भएको छ । दलहरूको भनाइ र गराइमा संगति छैन । दलको आन्तरिक निर्वाचन असाध्यै खर्चिलो हुँदै गएको छ । एक प्रतिबद्ध कार्यकर्तालाई संगठनभित्र सफाया गर्न जोसुकैलाई भित्र्याइँदै छ । निर्वाचनहरूमा अरू दलका हितैषीलाई सफल बनाउन एकअर्कामा कार्यकर्ता आपूर्तिसम्म गर्ने चलन भएकामा मूल्यहरूको कुनै अर्थ हुने कुरा भएन । महाधिवेशन राजनीतिमा मूल्यहरूको डरलाग्दो खडेरी छ । कब्जाको राजनीतिले प्रतिबद्ध कार्यकर्ताहरू अपमानित हुँदै छन्, छोटो बाटोबाट नवधनाढ्य हुनेहरू अभिनन्दित हुँदै छन् । त्यसैले दलको आन्तरिक प्रतिस्पर्धा पावन उत्सव बन्नुपर्नेमा प्रतिकारप्रतिरोधमा अनूदित हुन पुगेको छ । कतै फायरिङ हुन्छ, कतै टाउको फुटालिन्छ । सक्कली कार्यकर्तालाई धपाइन्छ, नक्कलीहरू मतदाता सूचीमा भित्रिन्छन् । कांग्रेस वा एमाले आफ्नैभित्रको अस्वस्थ प्रतिस्पर्धाले रुग्ण बनेका छन् । यी दलहरूको महाधिवेशनमा आन्तरिक लोकतन्त्रको अभावले समग्र लोकतान्त्रिक आयतनमा संकुचन ल्याउँदै छ । दल कब्जा आफैंमा अभीष्ट हुन सक्दैन दलीय राजनीतिको । दलभित्र स्वस्थ एवं रचनात्मक तरिकाले प्रतिस्पर्धा गर्न नसक्ने स्थितिमा दल कब्जा का निम्ति गरिने मरिहत्ते र कब्जाका लागि जस्तोसुकै शक्तिसँगको हातमिलाइ कदापि नैतिक हुन सक्दैन । जिल्लाहरूबाट बाहिरिने खबरहरू यस्तै छन् । सक्रिय, समर्पित र सामर्थ्यवान् कार्यकर्तालाई पछार्न भएगरिएको अपवित्र गठबन्धनले दलहरूको इतिहास धूमिल बनाएको मात्र होइन, लोकतन्त्रप्रति जनभरोसा उमार्ने ऊर्जा क्षरण हुँदै आएको छ । दलहरूमा आन्तरिक लोकतन्त्रको अभावले आमजनमा गणतन्त्र, संघीयता, लोकतन्त्रप्रति नै नैराश्य बढाएको छ । नागरिकहरू दलहरूका चाल, चेहरा र चरित्रबाट दिक्क भएका छन् ।राजनीतिक दलहरूमा आन्तरिक लोकतन्त्र सफल बनाउन आन्तरिक संरचनामा महत्त्वपूर्ण निर्णय लिन यथोचित मन्थन हुनुपर्छ । तर अभ्यासमा अमुक नेताको मनसाय को अनुसरण र अनुमोदन गर्न थालिएको छ । पार्टी प्रवेशको नाउँमा उही पुरानो राजनीतिक खेल चल्दै छ जहाँ प्रायः एउटा टोकरीको सडेको आलु अर्को टोकरीमा खन्याइन्छ । दलपतिसँग असहमतिको स्वर मुखरित गर्न चाहनेहरूलाई कतिपय अवस्थामा किनारा लगाइन्छ वा दल परित्याग गर्न बाध्य पारिन्छ । जनदबाबले दलीय संरचना समावेशी बनाइए पनि निर्णय प्रक्रियाको सर्वोच्च थलोमा वर्चस्वशाली जमातले नै स्थायित्व पाउँछ । यस्तोमा दलहरूले देखाउने समावेशी चेहरा फगत हुकुम तामेली गर्ने पात्रहरूको समूह नै रहन्छ ।राजनीतिक दलहरूमा आन्तरिक लोकतन्त्र स्थापित हुँदा नातावादकृपावाद कमजोर हुन्छ, दलीय जीवनमा असहमतिको स्वरले स्वीकृति पाउँछ, स्वस्थ प्रतिस्पर्धा र विमर्शले ठाउँ पाउँछ, नयाँ नेतृत्वले प्रोत्साहन पाउँछ, दलीय चुनावमा पैसाको खोलो बगाउने दुष्कर्म रोकिन्छ, स्थानीय तहदेखि संघसम्म अर्गानिक विमर्श हुन सक्छ, दलभित्र न्यायको कुरा राख्नेहरू डराउनुपर्दैन । विगतका महाधिवेशनमा दलहरूले ठूलो गल्ती गरे, त्यसको मूल्य चुकाए । अहिले देखा परेको एकाइ तहदेखि नै दल कब्जाको मनोवैज्ञानिक नै अन्ततोगत्वा सम्पूर्ण राज्यसंयन्त्रलाई कठपुतली बनाउने खेलमा प्रकट हुन्छ । यसै कारण यी दलहरूको महाधिवेशन लोक उत्सव बन्न सकेको छैन ।"
दक्षिण एसियामा प्रभाव बढाउँदै अमेरिका र चीन,"(काठमाडौं)  दुई ठूला शक्तिराष्ट्र अमेरिका र चीन दक्षिण एसियामा आफ्नो प्रभाव बढाउन लागिपरेका छन् । केही समयअघिसम्म दुवै राष्ट्रको रणनीति भारत केन्द्रित रहँदै आएको थियो ।विश्वको भूराजनीतिक फेरबदलसँगै अमेरिका र चीनबीच को शक्तिशाली बन्ने भन्ने प्रतिस्पर्धा छ । त्यही कारण नेपालसहित दक्षिण एसियाका भुटान, बंगलादेश, श्रीलंका र माल्दिभ्समा अमेरिका र चीनको सक्रियता बढ्न थालेको हो । परराष्ट्रविज्ञ दिनेश भट्टराई दक्षिण एसियाको रणनीतिक हिसाबले दिनानुदिन महत्त्व बढ्दै गइरहेको मान्छन् । त्यसैलाई मध्यनजर गरेर अमेरिका र चीनले यो क्षेत्रका भारतबाहेकका मुलुकसँग सम्बन्ध विस्तार गर्न चाहेका हुन्, उनले भने ।दोस्रो विश्वयुद्ध (सन् १९४५) सँगै नयाँ शक्तिको रूपमा उदाएको तत्कालीन सोभियत संघ विघटनपछि अमेरिका एकलौटी रूपमा विश्व शक्ति रहँदै आएको छ भने सन् १९७० को दशकको अन्त्यमा देङ सियाओपिङले लिएको आर्थिक उदार नीतिले बलियो बनेको चीन सन् २०१३ मा सी चिनफिङ सत्तामा आएपछि झन् शक्तिशाली बनिरहेको छ । चीन विभिन्न उपाय अपनाएर दक्षिण एसियामा प्रभाव बढाउँदै छ, चीनको पेरिफेरल डिप्लोमेसी हो, छिमेकीसँग राम्रो सम्बन्ध कायम गर र छिमेकीलाई राम्रो गर भन्ने नीति हो, परराष्ट्र विज्ञ भट्टराईले भने । उनका अनुसार चीनले दक्षिण एसियामा सक्रियता बढाउन थालेपछि अमेरिकाले पनि यहाँका साना मुलुकसँग सहकार्य गर्न थालेको अनुमान गर्न सकिन्छ ।भारतसँगको सम्बन्ध सुमधुर नरहेको चीनले पछिल्लो समय दक्षिण एसियाको पाकिस्तानसँग मजबुत सम्बन्ध बनाएको छ । चीनपाकिस्तान आर्थिक करिडोर र अन्य सहयोग आदानप्रदानले दुई मुलुकको सम्बन्धलाई कसिलो बनाएको छ । द्वन्द्वमा रहेको अफगानिस्तानको नयाँ सरकार (तालिवान) सँग पनि सम्बन्ध विस्तार गर्न लागेको चीनले नेपालसहित अन्य साना मुलुकसँग पनि सहकार्य बढाइरहेको छ । चीनले असारमा भारत, भुटान र माल्दिभ्सबाहेक दक्षिण एसियाली मुलुकलाई प्रतिकूल स्थितिमा सहयोग गर्न चीनदक्षिण एसियाली मुलुक आपत्कालीन भण्डारण केन्द्र खोल्ने निर्णय गरेको थियो । त्यसैबेला चीनले चीनदक्षिण एसियाली मुलुक गरिबी उन्मूलन र सहकारी विकास केन्द्र स्थापना गर्ने घोषणा गरेको थियो । उक्त केन्द्रको सदस्यको रूपमा चीनसहित नेपाल, पाकिस्तान, अफगानिस्तान, बंगलादेश र श्रीलंकालाई राखिएको छ । त्यसअघि नै चीनले कोरोना भाइरस संक्रमणकै दौरानमा भर्चुअल कन्फरेन्समार्फत चीनले भारतलाई छाडेर नेपाल, पाकिस्तान, अफगानिस्तान र आफू मिलेर कोभिड१९ क्षेत्रीय सहकार्य गर्ने टोली सन् २०२० को जुलाईमा बनाएको थियो । जसलाई हिमालयन क्वाड को संज्ञा दिइएको थियो ।चीनले सन् २००५ मा बंगलादेशको राजधानी ढाकामा भएको १३ औं सार्क शिखर सम्मेलनमा सदस्य बन्न चाहेको थियो । भारतको विरोधपछि चीन पर्यवेक्षकमै सीमित हुन पुग्यो । सन् १९५० को दशकमा हिन्दीचिनी भाइभाइ सम्बन्ध थियो तर १९६२ को भारतचीन युद्धपछि दुई मुलुकबीच दूरी बढ्यो । जुन दूरीलाई चिनियाँ राष्ट्रपति सी चिनफिङ र भारतीय प्रधानमन्त्री नरेन्द्र मोदीले उच्चस्तरको भ्रमण गर्दै घटाउने कोसिस गरेका थिए । तर पछिल्लो समय अमेरिकासँग भारतको सम्बन्ध सुधार र सन् २०१७ मा डोक्लममा भएको आमनेसामने तथा सन् २०२० मा गाल्बन भ्यालीमा भएको द्वन्द्वले चीन दक्षिण एसियामा अन्य मुलुकलाई साथ लिएर अघि बढ्न चाहन्छ ।नेपाल र एसियाली अनुसन्धान केन्द्र (सिनास) का कार्यकारी निर्देशक मिगेन्द्रबहादुर कार्कीका अनुसार भारतचीन सम्बन्धको हिसाबले भारतलाई दबाबमा ल्याउने वा एक्ल्याउने रणनीति चीनको देखिन्छ । उनले भने, त्यसैले पनि बदलिँदो परिस्थितिमा अब भारतको आँखाबाट मात्र अन्य दक्षिण एसियाली मुलुकलाई अमेरिकाले हेर्यो भने फरक हुन सक्छ । कार्कीले नेपालसहित दक्षिण एसियाका अन्य साना मुलुकले अमेरिकाले भारतीय आँखाबाट हेरेको गुनासो गरेका छन् । अर्कोतर्फ नेपालको भारतसँग आफ्नै किसिमको गुनासो छ, यस्तोमा अमेरिकाले पनि नयाँ रणनीति ल्याएको हुन सक्छ, उनले भने ।कार्कीले भनेजस्तै अमेरिकाले पछिल्लो सयम चीनले जस्तै दक्षिण एसिया हेर्नका लागि नयाँ रणनीति ल्याएको छ । भारत र दक्षिण एसियाका मुलुकलाई एउटै डालोमा राखेर एउटै चस्माले हेर्ने गरेको अमेरिकाले अब साना मुलुकसँग छुट्टै सम्बन्ध विस्तार गर्न थालेको हो । गत साता भएको अमेरिकाको दक्षिण तथा मध्य एसिया मामिला हेर्ने सहायक विदेशमन्त्री डोनाल्ड लु र उपसहायक विदेशमन्त्री केल्ली किडरलिङको भ्रमणका दौरान अमेरिकाले अब भारतबाहेक अन्य साना दक्षिण एसियाली मुलुकसँग पनि द्विपक्षीय सम्बन्धलाई जोड दिएर अघि बढाउने संकेत गरेको थियो ।अर्कोतर्फ अमेरिकी विदेश मन्त्रालयले उपहासहायक विदेशमन्त्री किडरलिङलाई नेपाल, भुटान, बंगलादेश, श्रीलंका र माल्दिभ्सलाई मात्र हेर्नका लागि जिम्मेवारी दिएको छ । यसरी नेपालसहितका भारत वरिपरिका मुलुकलाई मात्रै हेर्ने गरी पदाधिकारी नै छुट्ट्याइएको सम्भवतः पहिलो पटक हो, एक कूटनीतिक अधिकारीले भने ।भ्रमणका दौरान सञ्चारकर्मीसँग कुरा गर्दै सहायक विदेशमन्त्री लुले भारतसँग यस क्षेत्रका अन्य मुलुकलाई जोडेर हेर्न नमिल्ने बताएका थिए । हाम्रो भारतसँग राजनीतिक तहमा अत्यधिक कुरा भइरहेको हुन्छ । दुई मुलुकका उच्च अधिकारी छलफलमा जुटिरहेका हुन्छन्, उनले भने, अमेरिका र भारतबीच उच्च स्तरको समझदारी छ । हामी यही स्तरको समझदारी भारतका छिमेकी मुलुकसँग पनि निर्माण गर्न चाहन्छौं । उपसहायक विदेशमन्त्री किडरलिङ पनि अमेरिकाले नेपाललाई सिधा हेरेको बताइन् ।भूराजनीतिक जानकार तथा अवकाशप्राप्त उपरथी विनोज बस्न्यात अमेरिकाले दक्षिण एसियाका अन्य मुलुकलाई छुट्टै हेर्छ भन्नु भारतीय आँखाबाट हेर्दै आइरहेको छ भन्ने तर्कलाई काउन्टर गर्नु रहेको मान्छन् । अर्कोचाहिँ भारत र उसको छिमेकी मुलुकसँगको सम्बन्धलाई अघि बढाएर जानुपर्ने हुन्छ किनकि अमेरिका र भारतको रणनीति र सुमधुर सम्बन्ध छ, जसलाई अमेरिका कुनै पनि हालतमा कमजोर गर्न चाहँदैन, उनले भने । बस्न्यातले दक्षिण एसिया अमेरिकाको प्राथमिकतामा अझै परेको बताए । दक्षिण एसियाका सबै मुलुकमा एउटै धारणा छैन भन्ने पनि बुझिन्छ, यो चिज हुनु भनेको चीनको दक्षिण एसियामा चासो बढेरै भएको हो, उनले थपे । दक्षिण एसियामा चीनले सक्रियता बढाएसँगै अमेरिकाले पनि आफ्नो प्रभावलाई बढाउन चाहेको प्रस्ट हुन थालेको छ । यसले दक्षिण एसिया भूराजनीतिक रूपमा रणनीतिक स्थल बन्न गएको देखिन्छ । कोरोना भाइरसको संक्रमण र त्यसपछिको दौरान पनि चीनले दक्षिण एसियाली साना मुलुकसँगको सम्बन्ध बढाएर भारतलाई एक्लाउने नीति र छिमेकमा सम्बन्ध सुमधुर बनाउने नीतिले अमेरिकालाई यस क्षेत्रमा बढी सक्रिय हुनका लागि बाध्य बनाएको छ । भूराजनीतिक मामिलाका जानकार रुपक सापकोटा वर्तमान अवस्थामा भूराजनीति रूपमा हिन्दप्रशान्त क्षेत्र र दक्षिण एसिया केन्द्रित भएको मान्छन् । चीनको पछिल्लो समय दक्षिण एसियाका मुलुकसँग आर्थिक र विकास साझेदारी बढ्दै गएको देखिन्छ । त्यसलाई पनि ध्यानमा राखेर भारतबाहेक अन्य मुलुकलाई छुट्टै गर्नुपर्छ भन्ने हिसाबमा अमेरिका अघि आएको देखिन्छ, उनले भने । सापकोटाका अनुसार पहिले अमेरिकी नीतिअनुसार दक्षिण एसियाली क्षेत्रमा भारतले बढी महत्त्व पाउँदै आएको थियो ।"
बर्सेनि भोक सहन्छ कर्णाली,"ठेकेदारको लापरबाही बढ्दै कर्णालीमा सल्यानबाहेक सबै जिल्लामा कम्पनीको शाखा कार्यालय छ । तर कार्यालयबाहेक बिक्री केन्द्र र डिपोमा कर्मचारी नहुँदा ढुवानीको जिम्मा लिएका ठेकेदारले नै चामल गाउँ पुर्याएर बिक्री गर्ने गर्छन् । ठेकेदारले चाहिएका बेला कहिल्यै चामल ढुवानी गर्दैनन्, हुम्लाको सर्केगाड१ का वीरबहादुर कार्कीले भने, ठेकेदारको मनपरीले हरेक वर्ष कुहिएको चामल खानुपर्ने बाध्यता छ ।गत वर्ष हुम्लाको सर्केगाड१ बालकुना बिक्री केन्द्रमा कुहिएको चामल भेटियो । मुगुको सोरुकोट हुँदै हिमाल निर्माण सेवाले पुर्याएको चामल कुहिएको थियो तर ठेकेदार बिर्ख टमाटाले त्यही चामल २ दिनमै बिक्री गरी फर्किएका थिए । खाद्य कम्पनीले पछि सेवालाई ३८ हजार रुपैयाँ जरिवाना गराएको थियो । ठेकेदारले पहुँच भएका व्यक्तिलाई मात्र चामल बिक्री गर्दा विपन्न नागरिक मर्कामा परेको सर्केगाड गाउँपालिका अध्यक्ष कृष्ण रोकाया बताउँछन् । गत वर्ष सुर्खेतको शर्मा ढुवानी सेवाले मुगुको कालै पुर्याउनुपर्ने २५० क्विन्टल चामल भक्तपुर पठाउन थालेपछि प्रहरीले समातेको थियो । ठेकेदार बासुदेव शर्माले पुसमा मात्र उक्त चामल ढिलो गरी मुगु पुर्याएका थिए । ठेकेदारको बदमासी पनि अचाक्ली छ, निमित्त प्रमुख पौडेलले भने, ठेकेदारले नियमाअनुसार काम गरे दुर्गममा खाद्यान्न अभावको स्थिति कहिल्यै आउँदैन ।युनिसेफले गत वर्ष गरेको अध्ययनअनुसार पछिल्लो ६२३ महिनामा कर्णालीका ३० प्रतिशत बालबालिकाले मात्रै न्यूनतम आहारा पाएका छन् । आमाहरूले पर्याप्त खाना खान नपाउँदा त्यसको असर बालबालिकामा पनि देखिने गरेको प्रदेश अस्पतालका वरिष्ठ बालरोग विशेषज्ञ डा नवराज केसीले बताए । प्रदेशका २९५ प्रतिशतले मात्रै खानामा विविधता उपभोग गर्न पाएको प्रदेश स्वास्थ्य निर्देशनालय बताउँछ । हरेक दिन खानाको जोहो गर्न यहाँका नागरिकलाई मुस्किल छ, निर्देशनालयकी वरिष्ठ नर्सिङ अधिकृत मानकुमारी गुरुङले भनिन्, यसैकारण बालबालिका कुपोषित भएका हुन् ।"
"आश्वासन पाए, चामल पाएनन्","(काठमाडौं)  हुम्लाको नाम्खा गाउँपालिकामा आगामी शुक्रबारदेखि मात्रै खाद्यान्न ढुवानी हुने भएको छ । ४ दिनको कष्टपूर्ण हिउँको यात्रा तय गरी सरदमुकाम सिमकोट र त्यसपछि काठमाडौं आएका हुम्लीलाई मंगलबार गृहसचिव टेकनारायण पाण्डेले बुधबारदेखि ढुवानी गरिदिने आश्वासन दिएका थिए । तर हेलिकोप्टर र हिल्सामा खाद्यान्न लोड गर्ने कामदार नभएको भन्दै बुधबार ढुवानी भएन । हिल्सामा खाद्यान्न लोड गरिदिने मान्छे नै भएनन् । त्यसको व्यवस्थापन गर्न अझै २३ दिन लाग्ने भयो, नाम्खा६ का अध्यक्ष पाल्जोर तामाङले भने, अब शनिबारसम्म ढुवानी हुने आसमा छौं ।ढुवानीमा कमिसनको खेल हुँदा हुम्लाका अधिकांश क्षेत्रमा चामल अभाव भएको छ । खाद्य संकट परेपछि नाम्खाका प्रतिनिधि चामल माग्न सिंहदरबारसम्म आइपुगेका छन् । ३० जनाको टोली ४ दिनसम्म कठ्यांग्रिँदो हिउँ छिचोल्दै सिमकोटसम्म आइपुगेको थियो । सिमकोटबाट भने वडाध्यक्ष तामाङ र सांसद छक्कबहादुर लामा काठमाडौं आएका हुन् । मंगलबार दिउँसो १ बजे सिंहदरबार पुगेका उनीहरूले अर्थमन्त्री र गृहमन्त्रीलाई भेट्न खोजेका थिए । मन्त्रीहरूसँग भेट नभएपछि गृह सचिव पाण्डेलाई भेटे । त्यस क्रममा पाण्डेले प्रमुख जिल्ला अधिकारीसँग समन्वय गरी बुधबारदेखि ढुवानीको व्यवस्था मिलाउने आश्वासन दिएका थिए । तर हुम्लीले चामलका लागि अझै पर्खिनुपर्ने अवस्था बनेको छ । प्रजिअ गणेश आचार्यले नेपाली सेनाले मंसिर १० मा उडानमार्फत ढुवानी गरिदिने जनाएको बताए । हिल्साबाट नाम्खामा चामल ढुवानी गर्न मुख्यमन्त्री, प्रदेश सचिव र गृह प्रवक्तासँग छलफल भएको छ । खाद्यान्न लोड गर्नका लागि बुधबार साँझ १२ जना कामदार हिल्सा पुगेका छन्, उनले भने, हेलिकोप्टरका लागि सेनासँग कुरा गर्दा १० गते मात्रै उडान गरिदिने बताएको छ । हेलिकोप्टरको कुरा हो, प्राविधिक समस्या भए १२ दिन पर पनि सर्न सक्छ । नाम्खाको लिमीमा करिब ११ सय जनसख्या छ । वडा६ मा साढे ४ सयको बसोबास छ । यहाँ उवा र आलु मात्रै उत्पादन हुन्छ । खाद्यान्नका लागि उत्तरी सीमावर्ती बजारमा आश्रित यहाँका स्थानीय कोरोनाका कारण करिब २ वर्षदेखि सीमा बन्द हुँदा खाद्य संकट भोग्दै आएका छन् । यसबीचमा चीनको पुराङ काउन्टीको ताक्लाकोटस्थित स्थानीय प्रशासनले लिमीवासीलाई मैदा र चामल सहयोग गरेको थियो । तर ५ क्विन्टल चामल र ४६१५ क्विन्टल पिठो सीमामै छ । असोज ३१ पछि हिउँ परेकाले ढुवानी हुन नसक्दा समस्या भएको हो, प्रजिअ आचार्यले भने । उनका अनुसार पिठो भण्डारण गरिएको स्थानमा हाल सशस्त्र प्रहरीको सीमा सुरक्षा बलको टोलीबाहेक ६ जना मात्रै छन् । लोडअनलोड गर्ने मान्छे नै नभएपछि मौज्दात खाद्यान्न ल्याउन समस्या भएको हो, उनले भने, हिउँले बाटो पनि बन्द भयो । १५ दिनयता डोजरको प्रयोग गरी सडक व्यवस्थापनको प्रयास भइरहेको छ । लिमीका लागि थप २ सय क्विन्टल चामल ढुवानी गर्न गृह मन्त्रालयमा प्रस्ताव गरिएको उनले जनाए । गृहले स्वीकृति दिएपछि उक्त चामल पनि हेलिकोप्टरबाटै ढुवानी हुनेछ ।नाम्खाका लागि यो वर्ष १ हजार क्विन्टल चामल ढुवानी गर्न स्वीकृति मिलेको थियो । तर हालसम्म ढुवानी भएको छैन । खाद्य कम्पनीले कमिसनको प्रलोभनमा महँगो ढुवानी दर कबोल गर्नेलाई स्वीकृति दिन खोज्दा ठेक्का नै विवादमा परेको छ । खाद्य कम्पनीले हवाई मार्गबाट हुम्लामा १० हजार क्विन्टल चामल पठाउन बोलपत्र आह्वान गरेपछि ४ कम्पनीेले आवेदन दिए । तर किलोमै ४२ रुपैयाँ महँगो कबोल गर्नेलाई अनुमति दिन खोज्दा विवाद भएको हो । हुल्लामा ६० हजार जनाको बसोबास छ । जिल्लामा २७ हजार ९ सय क्विन्टल चामल ढुवानी गर्न स्वीकृति मिलेको छ तर ४ महिनामा कत्ति पनि चामल पुगेको छैन । खाद्य संकटपछि चामल माग्दै आचार्यले २ पटक गृहमा पत्राचार गरेका थिए तर सुनुवाइ भएन । उनी कात्तिक २३ मा आफैं काठमाडौं आएका थिए । अहिले भने वडाध्यक्ष र सांसद चामल माग्न आएका हुन् ।"
चार महिनामा ६१५७ प्रतिशतले बढ्यो आयात,"(काठमाडौं)  चालु आर्थिक वर्ष ०७८७९ को पहिलो चौमासिकमा नेपालले गरेको वस्तु आयात ६१५७ प्रतिशतले बढेको छ । भन्सार विभागको तथ्यांकअनुसार गत आर्थिक वर्षको यही अवधिको तुलनामा यसवर्ष २ खर्ब ४७ अर्ब ४० करोड रुपैयाँ बराबरले आयात बढेको छ । गत साउन १ देखि कात्तिक मसान्तसम्ममा ६ खर्ब ५० अर्ब २९ करोड ४३ लाख रुपैयाँ बराबरको वस्तु आयात भएको छ । यही अवधिमा निर्यात भने ८२ अर्ब १२ करोड ४२ लाख रुपैयाँ बराबरको छ । यो गत वर्षको यही अवधिको तुलनामा १०४ प्रतिशतले बढी हो । चार महिनामा कुल ७ खर्ब ३२ अर्ब ४१ करोड ८६ लाख रुपैयाँ बराबरको वैदेशिक व्यापार हुँदा नेपालले ५ खर्ब ६८ अर्ब १७ करोड रुपैयाँ बराबरको घाटा बेहोरेको छ ।यद्यपि, पहिलो चौमासिकमा आयातनिर्यात अनुपात भने गत वर्षको तुलनामा घटेको छ । गत वर्ष कात्तिक मसान्तसम्मको वैदेशिक व्यापारमा आयातको हिस्सा ९०९२ प्रतिशत र निर्यातको हिस्सा ९०८ प्रतिशत थियो । तर चालु आर्थिक वर्षको यही अवधिमा यस्तो अनुपात क्रमशः ८८७९ र ११२१ प्रतिशत छ । कुल वैदेशिक व्यापारमा गत वर्षको तुलनामा आयात अनुपात २३४ प्रतिशतले घटेको छ भने निर्यात अनुपात २३४८ प्रतिशतले बढेको छ । यो अवधिमा नेपालले भारतबाट मात्र ३ खर्ब ८५ अर्ब ९५ करोड रुपैयाँ बराबरको सामान भित्र्याएको छ भने ६६ अर्ब ९४ करोड ३९ लाख रुपैयाँ बराबरको निर्यात गरेको छ । भारतसँगको मात्र व्यापार घाटा ३ खर्ब १९ अर्ब १ करोड ३१ लाख रुपैयाँ देखिन्छ । त्यस्तै, चीनबाट नेपालले ९४ अर्ब ३० करोड १५ लाख रुपैयाँ बराबरको आयात गरेको छ भने ३१ करोड १२ लाख रुपैयाँ बराबरको मात्रै निर्यात गरेको छ । जसअनुसार चीनसँग मात्रै भोगेको व्यापार घाटा ९३ अर्ब ९९ करोड रुपैयाँ छ । त्यसैगरी, इन्डोनेसियाबाट २३ अर्ब २६ करोड ८६ लाख रुपैयाँ बराबरको वस्तु आयात गर्दा त्यहाँ १ करोड १९ लाख रुपैयाँ बराबरको वस्तु निर्यात गरेको छ । अर्जेन्टिनासँग १९ अर्ब ९१ करोड ७१ लाख रुपैयाँ बराबरको आयात र ३ लाख रुपैयाँ बराबरको मात्रै निर्यात भएको देखिन्छ । संयुक्त अरब इमिरेट्स (यूएई) सँग १८ अर्ब ३८ करोड रुपैयाँ बराबरको आयात गर्दा १७ करोड ६२ लाख रुपैयाँ बराबर मात्रै निर्यात भएको छ । मुलुकभरका भन्सारमध्ये सबैभन्दा धेरै वीरगन्ज नाकाबाट २ खर्ब २३ अर्ब ९० करोड रुपैयाँ बराबरको वस्तु आयात भएको छ भने भैरहवा नाकाबाट १ खर्ब ६ अर्ब ४८ करोड रुपैयाँ बराबरको आयात भएको छ । त्यस्तै, निर्यातमा वीरगन्ज, विराटनगर र त्रिभुवन विमानस्थल भन्सारबाट क्रमशः ३९ अर्ब ५६ करोड, २२ अर्ब ५१ करोड र ११ अर्ब ७५ करोड रुपैयाँ बराबरको वस्तु नेपालले विदेश पठाएको छ । यो अवधिमा नेपालले सबैभन्दा धेरै २६ अर्ब ४० करोड ११ लाख रुपैयाँ बराबर भटमास (सोयाबिन) को तेल निर्यात गरेको छ । कच्चा सोयाबिन तेलको आयात पनि उच्च छ । विभागका अनुसार कात्तिक मसान्तसम्ममा २७ अर्ब २२ करोड रुपैयाँ बराबरको कच्चा सोयाबिन तेल आयात भएको छ । त्यस्तै, १८ अर्ब रुपैयाँ बराबरको पाम आयल, १ अर्ब ६० करोड रुपैयाँ बराबरको अलैंची र २ अर्ब ३ करोड रुपैयाँ बराबरको सूर्यमुखी तेल निर्यात गरेको छ । नेपालको वैदेशिक व्यापारमा सबैभन्दा ठूलो हिस्सा ओगट्ने पेट्रोलियम पदार्थको आयातको अवस्था हेर्दा ३४ अर्ब ३३ करोड रुपैयाँ बराबरको डिजेल, १८ अर्ब ६६ करोड रुपैयाँ बराबरको पेट्रोल र १७ अर्ब ४३ करोड रुपैयाँ बराबरको खाना पकाउने ग्यास भित्रिएको छ ।"
सेबोनको अध्यक्ष सिफारिस समिति पुनः गठन गरिँदै,"काठमाडौं (कास) नेपाल धितोपत्र बोर्ड (सेबोन) को अध्यक्ष सिफारिस समिति पुनः गठन हुने भएको छ । यसअघि अर्थ मन्त्रालयले मन्त्रीस्तरीय निर्णयबाट सिफारिस समिति बनाएको थियो । त्यसलाई रोक्दै मन्त्रिपरिषद्बाटै निर्णय गरी पुन समिति गठन गर्न लागिएको स्रोतले बतायो । धितोपत्र ऐनको दफा ७ मा सेबोनको अध्यक्ष छनोटका लागि मन्त्रिपरिषद्बाटै निर्णय गरी सिफारिस समिति गठन गर्नुपर्ने प्रावधान छ ।अर्थ मन्त्रालयले मन्त्रीस्तरीय निर्णयबाट योजना आयोगका उपाध्यक्ष विश्व पौडेलको संयोजकत्वमा सिफारिस समिति गठन गरिसकेको छ । समितिमा अर्थसचिव मधुकुमार मरासिनी र नारायण पौडेल सदस्य छन् । समितिले अध्यक्षका लागि सिलबन्दी आह्वान गरी आवेदन संकलन गरिसकेको थियो । १२ जना प्रत्याशीले आवेदन दिएका छन् । तर अहिले यी सबै प्रक्रिया रोकेर पुनः सिफारिस समिति गठन गर्न लागिएको हो । सम्भवतः अब बस्ने मन्त्रिपरिषद् बैठकबाटै सिफारिस समिति गठनबारे निर्णय हुने बताइएको छ । आजका मितिसम्म पौडेल संयोजक रहेको सिफारिस समितिलाई नै मन्त्रिपरिषद्ले मान्यता दिने र प्राप्त आवेदनबाटै अध्यक्ष सिफारिस गर्ने योजना छ, स्रोतको दाबी छ । सोही समितिले हालसम्म प्रत्याशीको आवेदनमाथि अध्ययन गरी अध्यक्ष छनोट प्रक्रिया अघि बढाइने स्रोतको दाबी छ । अध्यक्षका लागि धितोपत्र बोर्डका कार्यकारी निर्देशक निरज गिरी, उपकार्यकारी निर्देशक नवराज अधिकारी, राष्ट्र बैंकका पूर्वकार्यकारी निर्देशक गोपाल भट्ट, कर्मचारी सञ्चय कोषका पूर्वप्रशासक कृष्णप्रसाद आचार्य, नेपाल स्टक एक्सचेन्ज (नेप्से) का पूर्वप्रमुख कार्यकारी अधिकृत सीताराम थपलिया र बिमा समितिका पूर्वअध्यक्ष चिरञ्जीवी चापागाईंको आवेदन परेको छ । बाँकी आवेदकमा अनिल पौडेल, केशवप्रसाद श्रेष्ठ, जीवन अम्गाईं, रमेश हमाल, अम्बिका शर्मा लामिछाने र हेमन्त बस्याल छन् ।सेबोन अध्यक्षबाट भिष्म ढुंगाना बर्खास्त भएपछि यो पद खाली छ । सर्वोत्तम सिमेन्टको भित्री सेयर कारोबारमा संलग्न भएको भेटिएपछि ढुंगानालाई सरकारले गत असोज १९ मा बर्खास्त गरेको थियो । धितोपत्र ऐन २०६३ मा अध्यक्षका लागि उच्च नैतिक चरित्र भएको नेपाली नागरिक हुनुपर्ने, धितोपत्र बजार व्यवस्थापन, पुँजी बजार विकास, आर्थिक, वित्तीय, वाणिज्य व्यवस्थापन वा कानुन क्षेत्रमा कम्तीमा ७ वर्षको पेसागत अनुभव हासिल गरेको हुनुपर्ने प्रावधान छ ।"
बालबालिका तस्करी आरोपमा पक्राउ,"काठमाडौं (कास) भिक्षुको भेषमा बालबालिका तस्करीको आरोपमा पक्राउ परेका नवलपरासी देवचुली१७ का ३६ वर्षीय सन्तवीर लामालाई प्रहरीले बुधबार सार्वजनिक गरेको छ । प्रहरी प्रधान कार्यालयको मानव बेचबिखन अनुसन्धान ब्युरोले कात्तिक २९ मा लामालाई पक्राउ गरेको थियो । काठमाडौं बौद्धस्थित सेतो गुम्बामा लामा पढाइ गरिरहेका दुई बालकलाई सन्तवीरले आफू भारतको कर्नाटकस्थित सर गाडेन मोनास्ट्रीमा अध्ययन गरेको लामा गुरु भनी प्रलोभनमा पारेर भारत लैजान खोजेका थिए । उनले कर्नाटकस्थित गुम्बामा गई लामा अध्ययन गर्यो भने राम्रो सुविधा पाइने, नेपालको गुम्बामा पढाउने लामा (शिक्षक) पनि हुन पाइनेजस्ता विभिन्न प्रलोभन देखाई ती बालकलाई सिन्धुलीको वडा कार्यालयमा लगेर सर गाडेन बुद्धिस्ट कल्चर एसोसिएसन को लेटरप्याडमा भारतको कर्नाटकमा लैजाने सिफारिस दिलाई पाऊँ भनी निवेदन दिएका थिए । तर, जन्मदर्ता बनाउने क्रममा शंका लागेपछि अभिभावकले प्रहरीलाई खबर गरेका थिए । उनले विभिन्न जिल्लाका बालकलाई लामा अध्ययनको बहानामा भारत लगिसकेको र लैजानैका लागि आरुबारीस्थित झुगो कदम्पा गुम्बामा १० देखि १४ वर्षका अन्य तीन बालकलाई राखेको प्रारम्भिक अनुसन्धानमा खुलेको ब्युरोले जनाएको छ ।"
म्यानचेस्टर र चेल्सी अन्तिम १६ मा,"पेरिस (एएफपी) म्यानचेस्टर युनाइटेडले मंगलबार भिल्लारियललाई २० ले हराएर युरोपेली च्याम्पियन्स लिग फुटबलको अन्तिम १६ मा आफ्नो स्थिति सुरक्षित गरेको छ । डिफेन्डिङ च्याम्पियन चेल्सीले युभेन्ट्समाथि एकपक्षीय जित निकाल्दै नकआउट चरण यात्रा निश्चित गरेको छ । तीनपल्टको युरोपेली च्याम्पियन म्यानचेस्टर टिम व्यवस्थापक ओले गनर सोल्सायरलाई बर्खास्तगी गरेयता मैदानमा उत्रेको थियो । टोलीलाई समूह एफ विजेता बन्न जित आवश्यक थियो । हारको स्थितिमा म्यानचेस्टरसामु नाजुक बन्ने डर पनि थियो । यस्तोमा गोलरक्षक डेविड डी जियाले दुई उत्कृष्ट बचाउ गरे र म्यानचेस्टरका लागि क्रिस्टियानो रोनाल्डो र जाडोन सान्चोले एकएक गोल गरे । बोरुसिया डर्टमन्डबाट म्यानचेस्टर आएयता सान्चोले पहिलो गोल गरेका हुन् । क्लब आफै भने निमित्त प्रशिक्षक माइकल कारिकको नेतृत्वमा मैदान उत्रेको थियो । खेलपछि कारिकले भने, व्यक्तिगत रूपमा यो नतिजा मेरो लागि केही होइन, तर यही नतिजाले खेलाडी र क्लबका लागि धेरै अर्थ राख्छ ।रोनाल्डोले भने आफ्नो खेलजीवनको ७ सय ९९ र च्याम्पियन्स लिगमा १ सय ४० औं गोल गरे । समूहको अर्को खेलमा योङ ब्वाइज र एटलान्टाले रोमाञ्चक ३३ को बराबरी खेले । अब एटलान्टाले अर्को महिना भिल्लारियलको सामना गर्नेछ र यसमा जित्ने टिम नआउट चरण पुग्ने अर्को क्लब हुनेछ । चेल्सीले भने समूह एच को स्टानफोर्ड ब्रिजमा भएको खेलमा इटालीको युभेन्ट्समाथि ४० को प्रभावशाली जित निकाल्न सफल रह्यो । हार टार्न सकेको स्थितिमै थोमस टचेलको टिम चेल्सी नकआउट चरण पुग्ने थियो । तर चेल्सीले एकपक्षीय जित हात पार्यो । टोलीका लागि ट्रेभो चालोबाह, रीस जेम्स, क्यालुम हडसन ओडोई र टिमो वार्नरले गोल गरे । समूह ई मा भने बार्सिलोनाले नोउ क्याम्पमा भएको खेलमा बेन्फिकासँग गोलरहित बराबरी खेल्यो । जाभीले दोस्रोपल्ट बार्सिलोनाको प्रशिक्षक पद सम्हाले, तर टिमले आफ्नो घरमै भएको खेलमा जित निकाल्न सकेन । बराबरीका बावजुत बार्सिलोना बेन्फिकाको माथि दोस्रो स्थानमा छ । बार्सिलोनाले अर्को चरण प्रवेश निश्चित गर्न आफ्नो अन्तिम खेलमा बायर्न म्युनिकलाई हराउनुपर्नेछ । अन्तिम दिनको खेलमा बेन्फिकाले डिनामो किभको सामना गर्नेछ । प्रतियोगितामा युक्रेनी टिम किभको सम्भावना भने समाप्त भइसकेको छ । यस्तोमा जाभीसामु बार्सिलोनालाई प्रतियोगितामा कायम राख्ने ठूलो चुनौती हुनेछ । समूहको शीर्ष स्थानमा रहेको बायर्नले किभलाई भने २१ ले हरायो । बायर्न लगातार पाँचौं खेल जित्न सफल रह्यो । त्यसमा रोबर्ट लेवान्डोस्कीले एक गोल गरे भने छपल्टको विजेताका लागि अर्को गोल किंग्सले कोमनको नाममा रह्यो । समूह एच मा लिलेले साल्सबर्गलाई १० ले हरायो । त्यसमा जोनाथन डेविडले पहिलो हाफमा निर्णायक गोल गरे । जितका बावजुत लिले अर्को चरण प्रवेशको निर्णयलाई अझै कुर्नुपर्नेछ । सेभियाले सोही समूहमा उल्भसबर्गलाई २० ले पन्छायो । समूहका चारै टिमसामु अर्को चरण पुग्ने सम्भावना कायम छ ।"
सम्झना कप अन्तर्राष्ट्रिय टेबलटेनिस हुने,"(काठमाडौं)  ललितपुर टेबलटेनिस क्लबको आयोजनामा चौथो सम्झना कप अन्तर्राष्ट्रिय टेबलटेनिस प्रतियोगिता माघमा हुने भएको छ । नेपाल टेबलटेनिस संघको तत्त्वावधान तथा स्पिन इभेन्टको व्यवस्थापनमा हुने प्रतियोगिता माघ १२ देखि हुनेछ । प्रतियोगितामा करिब १ हजार खेलाडीको सहभागिता रहने क्लबका अध्यक्ष उर्दीप जोशीले जानकारी गराए । प्रतियोगितामा नेपालसहित भारत, पाकिस्तान, बंगलादेश, थाइल्यान्ड, यूएई, दक्षिण कोरियालगायतका देशको सहभागिता रहने जनाइएको छ । प्रतियोगिता निर्देशक शंकर गौतमले बंगलादेश र पाकिस्तानबाट राष्ट्रिय खेलाडीको सहभागिता रहने जानकारी दिए । पुरुषमहिला सिंगल्स र टिम, भेट्रान पुरुष ४० वर्ष र ५५ वर्षमाथि तथा महिलामा ४० वर्षमाथि गरी ७ विधामा प्रतिस्पर्धा हुनेछ । सिंगल र टिममा शीर्ष तीन स्थान हात पार्नेले क्रमशः ५० हजार, २५ हजार र १०१० हजार रुपैयाँ पुरस्कार प्राप्त गर्नेछन् । भेट्रानतर्फ विजेतालाई १० हजार, उपविजेतालाई ५ हजार तथा तेस्रोलाई २ हजार ५ सय पुरस्कार प्रदान गरिनेछ । प्रतियोगिताको बजेट २१ लाख ५० हजार रुपैयाँ रहेको छ । त्यसमा मुख्य प्रायोजक सम्झना ल्याबोरेटरी क्लिनिक प्रालिले ५० प्रतिशत रकम प्रायोजन गरिदिने भएको छ । पत्रकार सम्मेलनमै आयोजक क्लब र सम्झनाबीच प्रायोजनसम्बन्धी सम्झौता पत्रमा हस्ताक्षर भयो । क्लबका अध्यक्ष जोशी र सम्झनाकी निर्देशक रजना श्रेष्ठ जोशीले सम्झौता पत्रमा हस्ताक्षर गरे । चारदिने प्रतियोगिता लैनचौरस्थित राष्ट्रिय टेबलटेनिस प्रशिक्षण केन्द्रको हलमा हुनेछ ।"
बास्केटबल अध्यक्ष शेर्पाको निधन,"काठमाडौं (कास) राष्ट्रिय खेलकुद परिषद् (राखेप) का पूर्वउपाध्यक्ष तथा नेपाल बास्केटबल संघका अध्यक्ष लामा टेण्डी शेर्पाको बुधबार निधन भएको छ । तीन वर्षदेखि नसासम्बन्धी रोग (मोटर न्युरोन डिजिज) ले थलिएका ५० वर्षे शेर्पाको उपचारकै क्रममा निधन भएको हो । अमृत साइन्स क्याम्पसका पूर्वस्ववियू सभापति शेर्पा खेलकुद र राजनीतिमा सक्रिय हुँदाकै समयमा अस्वस्थ भएका थिए । भारत, चीन र अमेरिकाको अस्पतालमा पनि उपचार सम्भव नभएपछि उनी पछिल्लो समय राजधानीको ओरिगन केयर होममा उपचाररत थिए । स्वास्थ्य अत्यन्तै नाजुक भएपछि उनलाई शिक्षण अस्पताल भर्ना गरिएको थियो । बुधबार बिहान साढे ३ बजेतिर त्यहीं निधन भएको परिवारजनले जानकारी दिएको छ । उनको पार्थिव शरीर बौद्धस्थित शेर्पा गुम्बामा राखिएको छ ।नेपाल ओलम्पिक कमिटी (एनओसी) का पूर्वमहासचिवसमेत रहेका शेर्पा अस्वस्थ हुनुअघिसम्म खेलकुदमा सक्रिय थिए । उनले २०७२ सालमा राखेप उपाध्यक्षको नियुक्ति पाएका थिए । नेकपा (एमाले) निकट मानिएका उनी राखेप उपाध्यक्ष हुँदा नै एनओसी महासचिव बनेका थिए । राखेप र नेपाल ओलम्पिक कमिटीले शेर्पाको निधनमा शोक वक्तव्य जारी गरेका छन् । राखेपले आफ्ना पूर्वउपाध्यक्षको निधनमा शोक व्यक्त गरेको छ भने ओलम्पिक कमिटीले नेपालको ओलम्पिक आन्दोलनमा ठूलो योगदान रहेको उल्लेख गर्दै उनको निधनमा सातदोबाटोस्थित एनओसी मुख्यालयमा ओलम्पिक झण्डा आधा झुकाइएको थियो ।"
कर्णालीको सानदार जित,"(काठमाडौं)  सुवास ऐर ब्याटिङ र प्रकाश जैसी बलिङमा चम्किँदा वाइवाइ यू१९ राष्ट्रिय क्रिकेटमा कर्णाली प्रदेशले लुम्बिनी प्रदेशमाथि १ सय ४० रनको जित रचेको छ । अघिल्लो खेलमा गण्डकीमाथि ९ विकेटको जित पाएको लुम्बिनी कर्णालीसँग निरीह बन्यो । कीर्तिपुरस्थित त्रिवि क्रिकेट मैदानमा टस जितेर ब्याटिङ गरेको कर्णालीले सुवासको ७६ रन सहयोगमा ८ विकेट गुमाएर २ सय ३२ रनको योगफल खडा गरेको थियो । चौथो नम्बरमा ब्याटिङ गरेको सुवासले ९० बलमा ९ चौका र ३ छक्का प्रहार गरे । ओपनर मनीष थापालाई शून्यमै गुमाएको कर्णालीबाट विपिन रावल र कप्तान निश्चल रावलले दोस्रो विकेटमा ३२ रनको साझेदारी गरेका थिए । विपिन ३२ रनको स्कोरमा आउट भएपछि आएका सुवासले निश्चलसँग १ सय २२ रनको शतकीय साझेदारी गरे । ९९ बलमा ५ चौकासहित निश्चलले ४४ रनको योगदान गरे । प्रकाश जैसीले २५ रन बनाए । लुम्बिनीका दुर्गेश गुप्ताले ४ विकेट लिए । विशालविक्रम केसीले २ तथा अघिल्लो खेलमा ७ विकेट लिएका मोहम्मद हुसैन र वासिर अहमदले ११ विकेट लिए ।जवाफमा लुम्बिनीलाई ९२ रनमै अलआउट पार्न प्रकाश जैसीले ५ विकेट लिए । प्लेयर अफ द म्याच उनले ९ ओभरमा ४३ रन खर्चिए । युनिश सिंहले ३ र अनुज चनाराले २ विकेट लिए । लुम्बिनीका ओपनर आकाश त्रिपाठी (१५), प्रज्वल थापा (२८) र दुर्गेश गुप्ता (२०) ले मात्र दोहोरो अंकको स्कोर गर्न सके । अर्को खेलमा वाग्मती प्रदेशले गण्डकी प्रदेशलाई ७५ रनले पराजित गरेको छ । बाग्मती मंगलबार पहिलो खेलमा प्रदेश १ सँग २५ रनले पराजित रहेको थियो । गण्डकीको भने यो लगातार दोस्रो हार हो । टोलीले पहिलो खेल लुम्बिनीसँग ९ विकेटले गुमाएको थियो । मूलपानी मैदानमा टस जितेर ब्याटिङ गरेको वाग्मतीले ४८५ ओभरमा अलआउट हुँदा २ सय १३ रन खडा गरेको थियो । विवेक रानामगरले ८९ रन बनाए । प्लेयर अफ द म्याच बनेका विवेकले १ सय ११ बलमा ११ चौका र ३ छक्का प्रहार गरे । वाग्मतीका प्रतीक श्रेष्ठले १७, कप्तान प्रतिश जिसीले २२ र क्रिस कार्कीले १५ रनको योगदान गरे । गण्डकीका सुदीप अर्याल, कमल परियार र अभिषेक थापाले ३३ विकेट लिए । जवाफमा गण्डकी ४३३ ओभरमा १ सय ३८ रनमा समेटियो । टोलीका अर्जुन कुमालले ५५ रन बनाए पनि अन्यले अपेक्षाकृत प्रदर्शन गर्न सकेनन् । गण्डकीलाई हराउन वाग्मतीका कप्तान प्रतिस र तिलक भण्डारीले ३३ विकेट लिए ।"
नेपालले कुवेतसँग खेल्दै,काठमाडौं (कास) आईसीसी महिला ट्वान्टी२० विश्वकप एसिया क्वालिफायरको आफ्नो तेस्रो खेलमा विहीबार नेपालले कुवेतसँग खेल्दै छ । प्रतियोगिताबाट एक टोलीमात्र ग्लोबल क्वालिफायरका लागि छनोट हुने भएकाले नेपाल हरेक खेलमा चनाखो हुनुपर्नेछ । पहिलो खेलमै हङकङसँग अप्रत्याशित हार बेहोरेको नेपालले दोस्रो खेलमा भुटानमाथि ८ विकेटको जितसाथ छनोट सम्भावना कायम राखेको छ । दुवै खेल जितेको यूएई नेपालभन्दा अगाडि छ । दोस्रो स्थानमा रहे पनि नेपालको नेट रनरेट यूएईभन्दा बढी छ । यसो हुँदा बाँकी तीनवटै खेलमा फराकिलो अन्तरको जित हासिल गर्दा नेपालको छनोट हुने सम्भावना छ । अघिल्लो संस्करणमा नेपाललाई हराएको यूएई यसपल्ट पनि नेपालको तगारो बन्नसक्छ । अघिल्लो दुवै खेलमा पराजित कुवेतको छनोट सम्भावना लगभग सकिएको छ । प्रतियोगिताकै कमजोर टोलीमध्ये एक कुवेतले पहिलो खेल भुटानसँग ७४ रन र दोस्रो खेलमा मलेसियासँग ८१ रनको हार बेहोरेको थियो । कतारको राष्ट्रिय टोलीसँग अन्तर्राष्ट्रिय शृंखला क्लिन स्विप गरेर नेपाली टोली यूएई पुगेको थियो । नेपालले काठमाडौं र बंगलादेशको ढाकामा पनि प्रशिक्षण गरेको थियो ।
प्रशंसा र सुनिरा फेरि विजेता,"काठमाडौं (कास) नेपालका प्रशंसा मोक्तान र सुनिरा थापाको जोडी (तस्बिर) ले काठमाडौंएसियन यू१४ र्याङकिङ टेनिसको सर्किट२ को गर्ल्स डबल्समा स्वर्ण जितेको छ ।सादोबाटोस्थित टेनिस कोर्टमा भएको फाइनलमा प्रशंसाको जोडीले समृद्धि महर्जन र आध्या पौडेलको जोडीलाई ६४, ६३ को सोझो सेटमा हरायो । प्रशंसा र सुनिराको जोडी सर्किट१ पनि विजेता हो । ब्वाइजतर्फ नेपालका सक्षमविक्रम शाह र दर्शिल श्रेष्ठको जोडी च्याम्पियन बने । सक्षमको जोडीले नेपालका श्रीयोग अधिकारी र भारतका सिद्धार्थ जिबुको जोडीलाई ६२, ६२ को सोझो सेटमा हरायो । सक्षम पनि सर्किट१ को डबल्स विजेता हुन् । सक्षमले आयुशमान हजुर घलेसँग मिलेर खेलेका थिए ।ब्वाइज सिंगलमा नेपालका सक्षमविक्रम शाहले पाकिस्तानका अमिर मोहम्मद खान मजारीलाई ६३, ६१ ले र नेपालका दर्शिल श्रेष्ठले भारतका सिद्धार्थ जिबुलाई ६१, ६१ को सोझो सेटमा हराएर फाइनल पुगे । स्पर्धाको गर्ल्समा नेपालकी सुनिरा थापाले नेपालकी आध्या पौडेललाई ६३, ७५ ले र नेपालकी प्रशंसा मोक्तानले अमेरिकाकी नाला जोस्फिन मास्केलाई ६१, ६० को सेटमा हराएर फाइनल पक्का गरे । फाइनल बिहीबार हुनेछ ।"
कर्पोरेट ब्याडमिन्टनमा राष्ट्रिय खेलाडीले खेल्ने,"(काठमाडौं)  नेपाल ब्याडमिन्टन संघ (एनबीए) को वरीयतामा शीर्ष आठमा रहेका पुरुष तथा महिला खेलाडीले पुस ६ देखि हुने कुमारी बैंक काठमाडौं टिम च्याम्पियनसिप कर्पोरेट ब्याडमिन्टन (आमन्त्रण) मा प्रतिस्पर्धा गर्ने भएका छन् । आयोजक काठमाडौं ब्याडमिन्टन एकेडेमी (केबीए) ले १६ खेलाडीलाई एक कार्यक्रमवीच बुधबार सार्वजनिक गरेको छ ।केबीएका अध्यक्ष रीता विष्टले भने, ब्याडमिन्टन खेलाडीलाई कर्पोरेट हाउससँग जोड्दै आयोजना गर्न लागिएको टिम च्याम्पियनसिपमा आठ कर्पोरेट हाउस सहभागी हुँदै छन् । यसमा संघको वरीयताका आधारमा शीर्ष आठ महिला र पुरुष खेलाडीले प्रतिस्पर्धा गर्नेछन् । प्रत्येक टिममा वरीयताप्राप्त महिला र पुरुष ११ खेलाडी हुनेछन् । केबीएका सचिव दीपक थापाका अनुसार शीर्ष आठमा रहेका महिला खेलाडीद्वय जेसिका गुरुङ (पाँचौं) र सीता राई (आठौं) ले चोटका कारण च्याम्पियनसिप गुमाउने छन् । उनीहरूको स्थानमा नवौं र दसौं वरीयताका क्रमशः सीमा राजवंशी र सम्झना शर्माले खेल्ने अवसर पाएका छन् ।गोलाप्रथाको आधारमा खेलाडीलाई टिममा बाँड्ने छौं, सचिव थापाले भने । महिलातर्फ शीर्ष वरीयताकी नङसलदेवी तामाङ सिटिजन्स बैंकमा कार्यरत छन् । सिटिजन्स बैंक सहभागी नभएका अवस्थामा मात्रै उनलाई गोलाप्रथामा समावेश गरिने थापाले बताए । नङसल, सीमा र सम्झनासँगै अमिता गिरी (दोस्रो वरीयता), अनुमाया राई (तेस्रो), रसिला महर्जन (चौथो), शोभा गौचन (छैटौं), सुनयना मुखिया (सातौं) ले काठमाडौं टिम च्याम्पियनसिपमा प्रतिस्पर्धा गर्ने निश्चित भएको केबीएले जनाएको छ ।पुरुषतर्फ शीर्ष आठ खेलाडी नै सहभागी हुने जनाइएको छ । यसमा रत्नजित तामाङ (नम्बर एक), दीपेश धामी (दोस्रो), विकास श्रेष्ठ (तेस्रो), साजनकृष्ण ताम्राकार (चौथो), विष्णु कटुवाल (पाँचौं), सुदीप सेढाईं (छैटौं), दीपक बोहोरा (सातौं) र नवीन श्रेष्ठ (आठौं) मा छन् । जुनियरतर्फ विश्व वरीयताको तेस्रोमा रहेका प्रिन्स दाहालले दुई वर्षयता घरेलु प्रतियोगितामा पनि प्रभावशाली प्रदर्शन गरिरहेका छन् । उनी सिनियरको राष्ट्रिय वरीयतामा नवौं स्थानमा रहेकाले टिम च्याम्पियनसिपमा वैकल्पिक खेलाडीमा छन् ।हामीले पहिला संस्थानको टिमबाट प्रतियोगिता खेलेका थियौं । फेरि दुई दशकपछि ब्याडमिन्टन खेलाडीहरूले कर्पोरेट हाउससँग जोडिने अवसर पाएका छन्, ब्याडमिन्टन संघका अध्यक्ष रामजीबहादुर श्रेष्ठले भने, च्याम्पियनसिपको लागि थप १२ कर्पोरेट हाउससँग कुरा गरिरहेका छौं । टिम थपियो भने अरु १२ खेलाडीले पनि अवसर पाउनेछन् । केबीएका सचिव थापाले सुरुमा शीर्ष १६ खेलाडी सहभागी हुने घोषणा गरिए पनि कोभिड१९ को प्रतिकूलताका कारण शीर्ष आठमात्रै समावेश गर्न सम्भव भएको बताए । उनले भने, हामीले गत जेठमै च्याम्पियनसिप गर्ने घोषणा गरेका थियौं । तर, महामारीका कारण सम्भव भएन । यसलाई पुस ६ देखि ९ सम्म त्रिपुरेश्वरस्थित कभर्डहलमा आयोजना गर्दै छौं ।मेन्स सिंगल, वुमेन्स सिंगल, कर्पोरेट डबल्स, मेन्स डबल्स र वुमेन्स डबल्स गरी ५ स्पर्धा समावेश च्याम्पियनसिपमा विजेता टिमका वरीयताप्राप्त महिला र पुरुष खेलाडीले समान खेलाडीले ७५ हजार, उपवजेताले ६० हजार, तेस्रोले ५५ हजार र चौथोले ४७ हजार ५ सय रुपियाँ पाउनेछन् । वरीयताप्राप्त खेलाडीले सहभागी हुनेबित्तिकै २० हजार पाउने र त्यसपछि प्रत्येक खेल म्याच फी २ हजार ५ सय पाउनेछन् । लिगकम नकआउटका आधारमा हुने च्याम्पियनसिपको लागि आठ कर्पोरेट टिमको घोषणा चाँडै गर्ने केबीएले जनाएको छ ।"

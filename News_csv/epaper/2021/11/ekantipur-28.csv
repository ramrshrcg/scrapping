शीर्षक,विवरण
तजबिजबाट नेतृत्व छान्ने तयारी,"सबै पक्षसँग छलफल गरेर अध्यक्षले नाम प्रस्ताव गर्नुहुन्छ । त्यसमा चित्त नबुझ्ने वा नाम नपरेकाले उम्मेदवारी दर्ता गराउन सक्छन् । सबै पदमा सहमति भएन भने केही पदमा चुनाव हुन्छ, उनले भने । पार्टीभित्र एकताको सन्देश प्रवाह गर्ने र आगामी चुनावमा सकेसम्म राम्रो परिणाम ल्याउने रणनीतिक लक्ष्यसहित सर्वसम्मतिका लागि ओलीले विधान संशोधनमार्फत पदाधिकारी र केन्द्रीय सदस्यको संख्या बढाउने विकल्प खोजेका थिए । शुक्रबार मध्यरातदेखि शनिबार साँझसम्म विभिन्न अनौपचारिक प्रस्तावमा नेताहरू व्यवस्थापन गर्ने कोसिस भइरहेको छ तर नेतृत्व सर्वसम्मत चयन हुने अझै सुनिश्चित भएको छैन । मैले अध्यक्षलाई सर्वसम्मतिबाट नेतृत्व चयन हुनुपर्छ, यो पार्टी एकताको पक्षमा छ, त्यसका लागि पहल गर्नुस्, सर्वसम्मति भएन भने चुनाव हुन्छ, त्यो चुनावमा म लड्छु है पनि भनेको थिएँ, वरिष्ठ उपाध्यक्षका दाबेदार सुवास नेम्वाङले भने, अहिले खुसी लाग्यो, सर्वसम्मतितर्फ गइरहेको छ तर अझै प्रस्ट छैन । आइतबार बिहानसम्म हेरौं । दसौं महाधिवेशनबाट पाँच वर्षका लागि सर्वसम्मत नेतृत्व चयन गरेर आफू शक्तिशाली र निर्विकल्प अध्यक्ष रहेको सन्देश पार्टीभित्र र बाहिर प्रवाह गर्ने ओलीको चाहना छ । त्यसैले आफ्नो समूहमा मात्र होइन, दसबुँदे सहमति गरेर एमालेमै बसेका केही नेता र पूर्वमाओवादी समूहका नेताको पनि उचित व्यवस्थापनका लागि दुई महिना नपुग्दै विधान संशोधन गर्न उनले केही लचकता देखाएका छन् । बिहान ८ बजे सुरु हुने भनिएको बन्दसत्र रोकेर ओलीले सहमतिका लागि निकट नेताहरूसँग छलफल गरेका थिए । यहीकारण बन्दसत्र करिब ४ बजे मात्रै सुरु भएको थियो ।ललितपुरको गोदावरीमा भएको विधान महाधिवेशनले एक अध्यक्ष, एक वरिष्ठ उपाध्यक्ष, चार उपाध्यक्ष, एक महासचिव, एक उपमहासचिव र सात सचिव गरी १५ पदाधिकारीसहित दुई सय २५ सदस्यीय केन्द्रीय कमिटी रहने व्यवस्था गरेको थियो । गोदावरीबाट सौराहा पुग्दा दुई उपाध्यक्ष र दुई उपमहासचिव, ७६ जना केन्द्रीय सदस्य थप र पोलिटब्युरोको संरचना खडा गरिए पनि सर्वसम्मत नेतृत्व चयन सहज देखिएन । पार्टी अध्यक्षमा भीम रावलले उम्मेदवारी दर्ता गरे भने ओली आफैं पनि सर्वसम्मत बन्ने बाटो बन्द हुने सम्भावना छ । आफूसँग कुनै सल्लाह नगरी पदाधिकारी बढाइएको भन्दै असन्तुष्टि जनाएका रावलले अध्यक्षका लागि प्रतिनिधिसँग मत माग्न सुरु गरिसकेका छन् । आफ्नै समूहका नेताहरूको व्यवस्थापन गर्न अगाडि सारेका विभिन्न प्रस्तावनिकट मानिएकै नेताहरूले समेत अस्वीकार गरेपछि ओलीलाई कठिन भएको छ । ओली समूहभित्रै नेताहरू दुई धारमा देखिएका छन् । महाधिवेशनमा नेतृत्व चयनको दौडका बीच ओली समूहभित्र महासचिव ईश्वर पोखरेल र नेता शंकर पोखरेल नेतृत्वको एउटा धार तथा सुवास नेम्वाङ र विष्णु पौडेलको अर्को धार सक्रिय छ । पृथ्वीसुब्बा गुरुङ, वसन्त नेम्वाङ, पार्वत गुरुङ, एलपी साँवा, जयकुमार राईसहितका नेताहरूले ओलीलाई भेटेर सुवास नेम्वाङलाई वरिष्ठ उपाध्यक्ष बनाउनुपर्ने माग गरेको एक नेताले बताए । उनीहरूले लाभ जति ईश्वर पोखरेलले पाउने, विवादमा पनि पोखरेल नै पर्ने उल्लेख गर्दै नेम्वाङलाई वरिष्ठ नेता नबनाउँदा समावेशी नभएको सन्देश जाने अध्यक्ष ओलीसँग बताएका थिए । नेताहरूले वरिष्ठ उपाध्यक्षका दुई पद सिर्जना गरेर दुवैलाई समेट्न सकिने विकल्प पनि सुझाएका थिए । नत्र वरिष्ठ भन्ने पद नै विधानबाट हटाउनुपर्ने उनीहरूको धारणा थियो । ईश्वर पोखरेललाई वरिष्ठ उपाध्यक्ष बनाउनुपर्ने भन्दै अध्यक्ष ओलीलाई दबाब दिनेमा विष्णु रिमाल, गोकुल बाँस्कोटा, सूर्य थापालगायत छन् । श्ांकर पोखरेल र प्रदीप ज्ञवालीले भने ईश्वर पाखरेल र सुवास नेम्वाङमध्ये जो वरिष्ठ उपाध्यक्ष भए पनि चासो नदिएको एक नेताले बताए । उहाँहरूलाई आफ्नो पद के हुने भन्नेमा बढी चासो छ, उनले भने । महासचिवमा विष्णु पौडेल र शंकर पोखरेलको अडान कायमै छ । तर अध्यक्षले गर्ने छनोटमा आफ्नो सहमति हुने प्रतिबद्धता उनीहरूले जनाएको ती नेताले जानकारी दिए । अध्यक्षसहित एउटै होटलमा उहाँहरू पनि हुनुहुन्छ । रातभरमा सहमति जुट्ने सम्भावना छ, उनले भने । ज्ञवालीले भने उपमहासचिवमा दाबी गरेका छन् । ओली बसेको होटलमा नै ईश्वर पोखरेल, विष्णु पौडेल, सुवास नेम्वाङ, शंकर पोखरेल, प्रदीप ज्ञवालीका लागि बस्ने व्यवस्था गरिएको छ । अन्य नेताहरूका लागि भने बन्दसत्र हुने होटलमा नै बस्ने व्यवस्था छ ।भीम रावल र घनश्याम भुसालका हकमा भने ओली सकारात्मक नदेखिएको अर्का एक नेताले बताए । उहाँहरूका गतिविधिलाई लिएर अध्यक्ष पहिलादेखि नै असन्तुष्ट हुनुहुन्थ्यो, उहाँहरूले अहिले झन् चिढ्याउनुभएको छ । उहाँहरूले गल्ती कमजोरी स्वीकार गरेर सहमतिमा आउनुभयो भने समेटिने सम्भावना छ, ती नेताले भने । दसबुँदे सहमति गरेर एमालेमा रहेका अष्टलक्ष्मी शाक्य, युवराज ज्ञवाली, सुरेन्द्र पाण्डे, गोकर्ण बिष्ट, योगेश भट्टराईलगायत प्रति भने ओली सकारात्मक रहेको उनले बताए । महाधिवेशनका लागि बिहीबार चितवन आएका ओलीले अभिव्यक्ति र गृहकार्यमार्फत सर्वसम्मत नेतृत्व चयनको प्रयास थालेका थिए । शुक्रबार राति बसेको केन्द्रीय कमिटी बैठकमा उनले देशैभरका कार्यकर्ताको चाहना र वडादेखि पालिकालगायत सबै तहका अधिवेशनमा सहमतिको वातावरण बनेको अवस्थामा माथि नेतृत्व तहमा प्रतिस्पर्धा गर्ने विषय व्यावहारिक नहुने भन्दै सहमतिका लागि आवश्यक पर्दा विधानका कतिपय विषय मिलाउनुपर्ने प्रस्ताव गरेका थिए । अर्थात् ओली पदाधिकारी र केन्द्रीय सदस्यको संख्या बढाएपछि सहजै सहमति जुट्छ भन्ने बुझाइमा थिए । तर व्यवहारमा सहज देखिएन ।त्यसअघि शुक्रबार नै महाधिवेशन उद्घाटन समारोहमा पनि ओलीले सानातिना अन्तरविरोधमा नअल्झिएर नेतृत्व चयन गर्न आग्रह गरेका थिए । राष्ट्र निर्माणको यस महान् अभियानमा समझदारी, एकताबद्ध प्रयास, सक्रियताको आवश्यकता छ भन्ने बुझेर त्यसअनुसारको उचाइबाट काम गर्न आग्रह गर्दछु, उनले भनेका थिए, हामी अत्यन्त सौहार्दपूर्ण वातावरणमा उच्चस्तरको समझदारी, सहमति, एकता, लोकतान्त्रिक अभ्यासका साथ महाधिवेशन सम्पन्न गर्नेछौं । महाधिवेशनले अत्यन्त उत्साहका साथ एकताबद्ध ढंगले अर्को पाँच वर्षका लागि एमालेलाई मात्रै होइन देशलाई नै दिशानिर्देश गर्ने, देशलाई नै बाटो देखाउने, देशलाई नै हाँक्ने एकताबद्ध नेतृत्व निर्माण गर्नेछ ।दसौं राष्ट्रिय महाधिवेशन सर्वसम्मत बनाउने लक्ष्यका साथ केन्द्रीय कमिटीको अन्तिम बैठकले महाधिवेशनको बन्दसत्रमा पेस गर्ने गरी विधान संशोधन प्रस्ताव पारित गरेको थियो । केन्द्रीय कमिटीको बैठकपछि केन्द्रीय कार्यालय सचिव शेरबहादुर तामाङले शुक्रबार मध्यरातमा जारी गरेको विज्ञप्तिमा आउँदै गरेका निर्वाचनहरूलाई मध्यनजर गरेर सिंगो पार्टी पंक्तिको भावना र मर्मबमोजिम विधान संशोधन प्रस्ताव पारित भएको उल्लेख थियो । एमालेले उक्त निर्णयसँगै पार्टी एकताका लागि प्रस्तावको पक्षमा सर्वसम्मत र नेतृत्व चयन पनि सर्वसम्मत बनाउन सबै प्रतिनिधिको योगदान रहने अपेक्षा गरेको थियो ।ओलीको प्रस्तावअनुसार सौराहामा बसेको केन्द्रीय कमिटी बैठकले केन्द्रीय कमिटी ३०१, पोलिटब्युरो ९९, स्थायी कमिटी ४५ र पदाधिकारी १९ सदस्यीय रहने गरी विधान संशोधनको प्रस्ताव पारित गरेको थियो । विधानमा एक अध्यक्ष, एक वरिष्ठ उपाध्यक्ष, ६ उपाध्यक्ष, एक महासचिव, तीन उपमहासचिव र सात सचिवको व्यवस्था छ । स्थायी कमिटी सदस्य र पोलिटब्युरो भने केन्द्रीय कमिटीबाट चयन हुनेछन् । संशोधित विधानमा केन्द्रीय निर्वाचन, लेखा र अनुशासन आयोग २५२५ सदस्यीय बनाउने व्यवस्था छ । २५ सदस्यीय आयोगमा एक अध्यक्ष, एक उपाध्यक्ष, एक सचिव र २२ सदस्य रहनेछन् ।"
कि अब चुनाव हुँदैन भनेर विधानमै लेखौं,प्रस्तुति ः जयसिंह महरा
घोडा स्टेसनकी किशोरी,"उनी झ्यारी गाउँस्थित घरबाट रारा आइपुगेकी रहिछन् । आज एक खेप नि मान्छे पाएको छैन, उनले अनुहार निन्याउरो पारिन् । रारा आसपासका गाउँ मुर्मा, झ्यारी, घुइर, सिगारीलगायतका करिब दुई सय जना घोडामा मान्छे चढाउने काम गर्छन् । यस्तोमा अधिकांश किशोरकिशोरी र युवा नै हुन्छन् । बालश्रम (निषेध र नियमित गर्ने) ऐन२०५६ (केही नेपाल ऐन संशोधन गर्ने ऐन २०७५) अनुसार कसैले पनि १४ वर्ष उमेर पूरा नगरेका बालबालिकालाई श्रमिकका रूपमा काममा लगाउनु हुँदैन । यो बुझेका व्यक्ति वा संघसंस्थामा कार्यरत प्रतिनिधि उनीहरूले डोर्याएको घोडामा चढ्दैनन् । त्यसैले पनि उनीहरूको कमाइ वयस्कहरूको जति हुँदैन । अनिता पनि घोडा चढाएर रारा घुमाउने र गन्तव्यसम्म पुर्याउने गर्छिन् । बाटोको दूरीअनुसार पर्यटकबाट भाडा असुल्छिन् । तल्लो मिलिचौरदेखि माथिल्लो मिलिचौर आधा घण्टा उक्लँदा प्रतिपर्यटक तीन सय रुपैयाँ पर्छ । उनले घोडा पछ्याएर घर खर्च र पढाइ खर्च जोहो गर्न थालेको दुई वर्ष भइसकेको छ ।बारीमा फल्ने सिमी, गहुँ, जौ, आलुले अनिताको परिवारलाई तीन महिना खान पुग्दैन । त्यसैले रारा घुमफिरको सिजनमा घोडा चढाउने काम पनि गर्नुपर्छ । परिवारको जेठो सन्तान अनिता घरको आयआर्जनका सघाउ पुर्याउन स्कुल छुट्टी भएका बेला यहाँ आउँछिन् । हेर्दै टिठलाग्दो देखिने उनलाई प्रायःले सोध्ने गर्छन्, स्कुल जानुपर्ने मान्छे किन घोडा चढाउन आएको, दुःख भएको छैन ? उनको जवाफ हुन्छ, कापी, डटपेन किन्नलाई पनि पैसा चाहिन्छ, यही घोडा चढाएर किन्ने हो, बुबामम्मीलाई पालो पनि दिनुपर्यो । किताब पढ्नेभन्दा पनि उनलाई घोडा पछ्याउनै बानी बसेको छ । चारपाँच सय लिएर घर पुग्यो भने घरका मान्छे नि खुसी हुन्छन्, पढ्न गए पैसा आउँदैन, उनले भनिन् । घरमा खानै पुग्न छाडेपछि पढाइ नै बिट मारेर घोडा पछ्याउने धेरै छन् रारामा । मुर्माका २२ वर्षीय लोकेन्द्र रोकायाले २०७३ मा १० कक्षा पास गरे । ११ पढ्न मुगु सदरमुकाम गमगढी अथवा सुर्खेत, नेपालगन्ज, काठमाडौंमा डेरा लिनुपर्छ । घोडामा पर्यटक डुलाएरै कमाएको पैसाले उनी डेरा गरेर पढ्न नसक्ने भए । पढ्ने रहर कसलाई हुँदैन र ! बाहिर दुईचार दिन घुम्न आउनेलाई हाम्रो दुःख कसरी थाहा होस्, उनले भने, दुःखले पढाइ छाडें, अब त यतै बानी परिसक्यो । पढाइ छुटेकोमा उनी त्यति दुःखी छैनन्, त्योभन्दा बढी खान नपुग्ने दुःखले दिनरात पिरोल्छ ।लोकेन्द्रकी पत्नी अढाई वर्षका छोरा स्याहारेर घरै बस्छिन् । उनीहरू बारीमा सिमी, गहुँ, जौ लगाउँछन् । वर्षमा एक बाली फल्ने अन्नले खान पुग्दैन । खोइ साह्रै दुःखको ठाउँ छ यो, मान्छे बरु नौ महिनामै जन्मिन्छन्, खेती पाक्न १२ महिना लाग्छ, उनले भने । उनी घोडा लिएर ताल्चा, रारा, मुर्मा र सल्लेरी पुग्छन् । दिनहुँ घोडा चढ्ने मान्छे पाइँदैन । घुमफिरको सिजन (असोजपुस) मा दिनको हजारदेखि चार हजारसम्म कमाउँछन् । उनका अनुसार घोडालाई दैनिक पाँचदेखि आठ सय रुपैयाँको दाना किनेर खुवाउनुपर्छ ।"
विस्तारित कमिटी : संकुचित अधिकार,"(सौराहा, चितवन)  आठौं महाधिवेशनबाट बहुपदीय अध्यक्षात्मक प्रणालीमा गएको नेकपा एमालेले त्यसपछिका दुवै महाधिवेशनमा केन्द्रीय कमिटी र पदाधिकारीको संख्या बढाएको छ । निर्णय गर्ने प्रक्रियालाई भने सानो घेरामा सीमित गर्दै एक व्यक्तिमा केन्द्रित गरेको छ ।आफूलाई आन्तरिक लोकतन्त्रको च्याम्पियन दल भनेर दाबी गर्दै आएको एमालेको शक्ति अहिले अध्यक्ष केपी शर्मा ओलीमा केन्द्रित भएको छ । दसौं राष्ट्रिय महाधिवेशनको बन्दसत्रले पनि केन्द्रीय नेतृत्वमा सहमति गराउने भन्दै सबै निर्णय गर्ने अधिकार ओलीलाई दिएको छ । नेपालका राजनीतिक दलहरूको खुट्टा सानो र टाउको ठूलो हुँदै गएको छ, यो असन्तुलित संरचना हो, राजनीतिशास्त्री चन्द्रदेव भट्टले कान्तिपुरसँग भने, एकै व्यक्तिले सबै निर्णय गर्नु भनेको नेपालमा राजनीतिक दलहरू नीति प्रधान नभएर नेता प्रधान हुँदै गएको प्रमाण हो । यो कुरा एमालेमा झनै बढी भएको देखिएको छ । सबै निर्णय एक व्यक्तिमा केन्द्रित भएको छ ।एमालेले ठूलो तामझामका साथ सम्पन्न गरेको पहिलो विधान महाधिवेशनले तयार पारेको विधानमा दुई महिना नपुग्दै संशोधन गरेको छ । दुई महिनाको अवधिमा पदाधिकारीको संख्या १५ बाट बढाएर १९, केन्द्रीय कमिटी २ सय २५ बाट बढाएर ३ सय १ सदस्यीय बनाइएको छ भने विधान महाधिवेशनमा हटाइएको पोलिटब्युरोलाई ब्युँताइएको छ । राजनीति विश्लेषक खगेन्द्र प्रसाईंले ठूलो आकारको कमिटी झन् अलोकतान्त्रिक हुँदै जाने बताए । अर्थपूर्ण लोकतान्त्रिक संवादका लागि कमिटीहरू बनाइन्छ, कमिटी जति ठूला हुन्छन्, त्यति अलोकतान्त्रिक हुँदै जान्छ, उनले भने, लोकतन्त्रलाई निषेध गर्दै व्यक्तिमा केन्द्रित हुने र आलोचनालाई ठाउँ नरहने फाँसीवाद हो ।२०७१ मा भएको नवौं महाधिवेशनमा पनि कमिटी ठूलै थियो । त्यतिबेला १४ पदाधिकारीसहित १ सय ५९ सदस्यीय केन्द्रीय कमिटी निर्वाचित गरिएको थियो । जसमा १ सय १५ पूर्ण र ४४ जना वैकल्पिक सदस्य थिए । आठौं महाधिवेशनभन्दा उपाध्यक्ष र सचिवको संख्या थपेर ५५ जना पुर्याइएको थियो । दुईवटा उपमहासचिव पद सिर्जना गरिएको थियो ।बुटवलमा भएको आठौं महाधिवेशनमा पहिलो पटक बहुपदीय संरचनामा गएको एमालेले सातौं महाधिवेशनमा भन्दा दोब्बर ठूलो कन्द्रीय कमिटी निर्माण गरेको थियो । सातौं महाधिवेशनमा केन्द्रीय कमिटी ५० सदस्यीयभन्दा सानो थियो ।छैटौं महाधिवेशनमा वामदेव गौतम र सीपी मैनालीले आफ्नो पक्षलाई केन्द्रीय कमिटी सदस्य १४ जना दिनुपर्ने माग गरेका थिए तर ३५ सदस्यीय केन्द्रीय कमिटीमा अल्पमत पक्षलाई पार्टी फुटाउन आवश्यक पर्ने ४० प्रतिशत पुग्न नसकोस् भनेर १२ जनामात्रै निर्वाचित गराइएको थियो । सानो कमिटी हुँदा सबै विषयमा छलफल हुने गर्थ्यो । एमालेले २०५१ सालमा अल्पमतको सरकार निर्माण गर्दा मन्त्रिपरिषद्का सबै सदस्यको नाममाथि केन्द्रीय कमिटीमा छलफल भएको थियो । त्यस समयमा केन्द्रीय कमिटी ३० सदस्यीयभन्दा सानो थियो । राजनीतिक विश्लेषक प्रसाईं सबै सदस्यले छलफल गर्न नपाउने कमिटी भेलाजस्तो मात्रै हुने बताए । सदस्यहरूले बोल्न पाउँछन् भने त्यो कमिटी हुन्छ, नत्र त्यो भेला हुन्छ । ३ सय १ सदस्यले १५ मिनेट मात्रै बोल्ने हो भने पनि कति दिन लाग्छ ? उनले भने, पाँचवटा विषयमा निर्णय गर्ने हो भने हरेक सदस्यले बोल्न पाउनुपर्छ कि पर्दैन ? त्यस्तो कमिटीको बैठक औपचारिक हिसाबले मात्रै काम गर्ने प्रकारको हुन्छ ।६ हजार ३ सय प्रतिनिधिको उपस्थितिमा असोज १५ देखि १७ सम्म ललितपुरको गोदावरीमा भएको पहिलो विधान महाधिवेशनको औचित्यमाथि समेत यो निर्णयले प्रश्न खडा गरेको छ । त्यसो त विगतमा पनि ओलीले ठूलो कमिटीको अभ्यास गरेका थिए । तत्कालीन नेकपामा विवाद हुँदा पुष्पकमल दाहाल र माधवकुमार नेपालको पक्षमा बहुमत देखिएपछि ओलीले आफ्नो पक्षका नेताहरूलाई बोलाएर हजार सदस्यीय केन्द्रीय कमिटी गठन गरेका थिए ।एमालेभित्रकै कतिपय नेताले अहिले ओलीको चाहना सर्वसम्मत नेतृत्वमा पुग्ने रहेको र त्यसअनुसार पदाधिकारी थप्ने निर्णय गरेको बताएका छन् । एक नेताका अनुसार उपाध्यक्ष भीम रावलले अध्यक्षमा उम्मेदवारी घोषणा गरेपछि उनलाई पछाडि हटाउनकै लागि पदाधिकारीको संख्या बढाइएको हो । आफ्नै समूहभित्र व्यवस्थापनमा समेत उनलाई चुनौती थियो । चुनाव गराउँदा आफ्नो समूहभित्र विभाजन हुने र सहमति गर्दा पनि विवाद नै देखिने अवस्था थियो । त्यसकारण ओली कमिटीको संख्या बढाउनुपर्ने बाध्यकारी अवस्थामा पुगेका थिए ।राजनीतिक विश्लेषक झलक सुवेदीले ठूलो कमिटीभित्र दुई वर्ग देखिने बताए । ठूलो कमिटी निर्माण गर्दा पोलिटिकल एलिट र साधारण सदस्यका रूपमा विभाजन हुने देखिन्छ, उनले भने, एलिटहरू सचिवालय र स्थायी कमिटीमा बस्छन् । सारा निर्णय गर्छन् । अरूचाहिँ निरीह बन्छन् । उनीहरूको बैठक नै हुँदैन । भए पनि बोल्न थोरै मात्रै समय आउँछन् । ती सेकेन्ड ग्रेडको सदस्यका रूपमा रहन्छन् ।सातौं महाधिवेशनमा ओलीले नै पार्टीमा महासचिवको एकल नेतृत्व रहँदा समस्या हुने भन्दै बहुपदीय प्रणालीको प्रस्ताव ल्याएका थिए । बहुपद पनि संगठनभित्र देखिएको समस्याको हल होइन रहेछ, त्यो संख्या बढाउँदै जानुपर्ने रहेछ, उनले भने, संसारभरको महानगरमा ट्राफिक व्यवस्थापन गर्न भन्दै रिङरोड थप्दै जाने गरेको जस्तो भएको छ तर पनि ट्राफिक व्यवस्थापनको संकट जस्ताको त्यस्तै छ ।एमालेको केन्द्रीय कमिटी चिनियाँ कम्युनिस्ट पार्टीको भन्दा ठूलो बनेको छ । १ अर्ब ४० करोड जनसंख्यामाथि शासन गर्दै आएको र नौ करोड पार्टी सदस्य रहेको चिनियाँ कम्युनिस्ट पार्टीको केन्द्रीय कमिटी २ सय ५ सदस्यीय छ । एमाले केन्द्रीय सदस्य टंक कार्की प्रजातान्त्रिक प्रक्रियालाई प्रभावकारी बनाएर कमिटीको आकार ठूलो हुने र अधिकार केन्द्रीकरण हुने समस्यालाई नियन्त्रण गर्नुपर्ने बताए । चिनियाँ कम्युनिस्ट पार्टीभन्दा ठूलो केन्द्रीय कमिटी हामीलाई कति जरुरी हो ? उनको प्रश्न छ, हाम्रो आकार र हैसियत पनि हेर्नुपर्यो नि ।"
विधान संशोधन प्रस्ताव पारित,"वामपन्थी शक्तिका रूपमा उल्लेखनीय उपलब्धि ः चीनचिनियाँ कम्युनिस्ट पार्टी (सीपीसी) ले नेपालको महत्त्वपूर्ण वामपन्थी शक्तिका रूपमा एमालेले विकासको मार्ग पहिल्याउँदै उल्लेखनीय उपलब्धि हासिल गरेको बताएको छ । एमालेको १०औं महाधिवेशनमा सन्देश पठाउँदै सीपीसीले यस्तो धारणा राखेको हो । सीपीसी केन्द्रीय कमिटीका तर्फबाट पठाइएको भिडियो सन्देशमा एमाले र अन्य वामपन्थी दलबीचको सम्बन्ध सुदृढ गर्न चाहेको उल्लेख छ । राष्ट्रपति सी चिनफिङको नेपाल भ्रमणपछि विकास र समझेदारीका क्षेत्र र दुईपक्षीय सम्बन्धमा थप उचाइको सम्बन्ध स्थापित भएको सन्देशमा उल्लेख छ । सीपीसीले हालै एक सय वर्ष मनायो, त्यसक्रममा शताब्दी लामो प्रयासका प्रमुख उपलब्धिहरूको समीक्षा भएको थियो, सन्देशमा छ, ती उपलब्धि र सिकाइलाई हामी आदानप्रदान गर्न चाहन्छौं । बन्दसत्रमा भारतीय कम्युनिस्ट पार्टी (मार्क्सवादी) का नेता जोगिन्दर शर्माले भारतको नरेन्द्र मोदी सरकार नेपालमा हिन्दु राष्ट्र र राजतन्त्र पुनःस्थापना गराउन लागिपरेको बताए । शर्माले सन् २०२५ सम्ममा मोदी सरकारले भारतलाई पनि हिन्दु राष्ट्र बनाउन खोजेको बताएका छन् । भारतको नरेन्द्र मोदी सरकार नेपालमा राजतन्त्र र हिन्दु राष्ट्र पुनःस्थापना गराउन लागिपरेको छ, उनले भने । बंगलादेश कम्युनिस्ट पार्टीका नेता अब्दुल्ला अल काफीले पनि बन्दसत्रलाई सम्बोधन गरेका थिए ।"
लोकतान्त्रिक अभ्यास कुण्ठित !,"(सौराहा, चितवन)  एमाले महाधिवेशनमा सर्वसम्मतिका नाममा आन्तरिक लोकतान्त्रिक अभ्यास कुण्ठित हुने भएको छ । मुलुकको सबैभन्दा ठूलो लोकतान्त्रिक पार्टी दाबी गर्ने एमालेले महाधिवेशनमा आवश्यकताभन्दा बढी पद सिर्जना गरी भागबन्डा मिलाउन खोजेको छ । यस्तो भयो भने पदको भागबन्डामा नपर्ने नेताहरूको खुला प्रतिस्पर्धा गर्न पाउने अधिकार कुण्ठित हुनेछ ।सर्वसम्मतिका नाममा हुने नेतृत्व चयनले खुला प्रतिस्पर्धाबाट आउने नयाँ सक्षम व्यक्तिलाई रोक्नेछ । कुनै पनि पार्टीमा खुला प्रतिस्पर्धा नहुनु भनेको नयाँ पुस्तालाई नेतृत्वमा आउन ब्रेक लगाउनु भएको राजनीतिक विश्लेषकले बताएका छन् । सौराहामा जारी एमालेको महाधिवेशनबाट केन्द्रीय नेतृत्व चयनमा सर्वसम्मत गर्ने कसरत गर्दै खुला प्रतिस्पर्धा गर्न चाहने नेतामाथि दबाब दिइएको छ । अध्यक्ष केपी शर्मा ओलीले बन्दसत्रमा नेतृत्व चयनमा प्रतिस्पर्धा गरी काँचो व्यवहार नगर्न चेतावनी दिए । उनले पार्टीभित्र बढी महत्त्वाकांक्षा राखेर अस्वस्थ प्रतिस्पर्धा नगर्न नेताकार्यकर्तालाई निर्देशन दिए ।आफ्नो महत्त्वाकांक्षाका कारणले अस्वस्थ प्रतिस्पर्धा गर्नु हुन्न, पार्टीकै प्रभाव, प्रतिष्ठा र एकता खँदिलो हुने कुरामा प्रतिकूल असर पार्ने काम नगरौं, फेरि पनि पालो आउँछ, त्यसैले हतारोका साथ प्रतिस्पर्धा गर्ने, लोकतान्त्रिक अभ्यास प्रतिस्पर्धालाई मात्र नभनौं, उनले भने, अब पनि हामीले काँचा व्यवहार नगरौं । हामीले जिम्मेवारीपूर्वक नेपालको पार्टी नयाँ सफलताका साथ अघि बढ्दै छ भन्ने सन्देश दुनियाँका लागि दिनुपर्छ । उनले दुनियाँमै पूर्ण लोकतान्त्रिक अभ्यास सहमति हुनुपर्ने बताए । पार्टीबीच आन्तरिक लोकतान्त्रिक मुख्य कुरा हो । प्रतिस्पर्धा प्रमुख हुन्छ प्रतिपक्षसँग लड्दा, पार्टीभित्र प्रतिस्पर्धा मुख्य कुरा होइन, एकता मुख्य कुरा हो, उनले भने, एकताका लागि चाहिने समझदारी मुख्य कुरा हो । अध्यक्ष पदमा भीम रावल, वरिष्ठ उपाध्यक्षमा सुवासचन्द्र नेम्वाङ, उपाध्यक्षमा घनश्याम भुसाल, सचिवमा टंक कार्कीलगायत दर्जनौं केन्द्रीय सदस्यले प्रतिनिधिसमक्ष प्रत्यक्ष र सामाजिक सञ्जालबाट मत माग्न सुरु गरेका बेला ओलीको यो भनाइ आएको हो । राजनीतिशास्त्रका प्राध्यापक लोकराज बरालले माथिबाट शक्ति थोपर्दा पार्टीमा ढिलोचाँडो विद्रोह हुने बताए । आफूलाई लोकतान्त्रिक पार्टी भन्नेले नेतृत्व चयनमा माथिबाट इम्पोज गर्दा विद्रोह हुन सक्छ, उनले भने, अध्यक्ष ओली निष्पक्ष भएर अरूलाई अभ्यास गर्न दिनुपर्छ, सर्वसम्मतका नाममा अरूलाई प्रतिस्पर्धा गर्न नदिनु लोकतान्त्रिक अभ्यास रोक्नु हो । ओलीले सर्वसम्मतिका नाममा आफ्ना व्यक्ति ल्याए अरूले विस्तारै विद्रोह गर्ने उनले बताए ।माधव नेपाल पार्टी महासचिव हुँदा दबाइएकै कारण ओली विद्रोही भएका थिए । हाल ओली आठौं महाधिवेशनअघिका नेपालजस्तै शक्तिशाली छन् । पार्टीमा उनले जस्तो चाहन्छन्, त्यही हुन्छ । यो महाधिवेशनमा ओलीले आफूमा केन्द्रीकृत शक्ति प्रयोग गरी आफूअनुकूल नेतृत्व ल्याउन चाहेका छन् । एमाले वडा र पालिका अधिवेशनमा प्रतिस्पर्धा एकदम न्यून भयो । केन्द्रको निर्देशनअनुसार आफूअनुकूल प्रतिनिधि चयन गरियो ।राजनीतिकशास्त्रका अर्का प्राध्यापक खड्क केसीले कुनै पनि पार्टीमा अस्वस्थ प्रतिस्पर्धा हुनु गलत भएको बताए । प्रतिस्पर्धाका नाममा अस्वस्थ प्रतिस्पर्धा गर्नु र सर्वर्सम्मतका नाममा स्वस्थ प्रतिस्पर्धा रोक्नु गलत हो, सैद्धान्तिक रूपमा पार्टीभित्र स्वस्थ प्रतिस्पर्धा हुनुपर्छ, उनले भने, तर प्रतिस्पर्धाका नाममा पार्टी विभाजनतिर गएको तीतो यथार्थ पनि छ । उनले कांग्रेसको महाधिवेशनका लागि हुने वडा र पालिका निर्वार्चनमा अस्वस्थ प्रतिस्पर्धाले गलत भएको बताए । कांग्रेसका कतिपय वडा र पालिका निर्वाचनमा कुटपिट भएको थियो ।एमाले नेता टंक कार्कीले असन्तुष्टिबीच हुने सर्वसम्मति गलत हुने तर्क गरे । उनले नवौं महाधिवेशनमा पार्टीमा उत्कृष्ट आन्तरिक लोकतान्त्रिक अभ्यास भएको बताए । करकापबिनाको सर्वसम्मत राम्रो हुन्छ, उनले भने । एमालेको आठौं र नवौं महाधिवेशनमा आधिकारिक रूपमा दुई प्यानलबीच प्रतिस्पर्धा भएको थियो । आठौंमा झलनाथ खनाल र ओली प्यानलबीच प्रतिस्पर्धा भएको थियो । अध्यक्ष पदमा खनाल विजयी भएका थिए । नवौं महाधिवेशनमा ओली र माधवकुमार नेपाल प्यानलबीच प्रतिस्पर्धा हुँदा अध्यक्षमा ओली विजयी भएका थिए । त्यसबेला दुवै प्यानलबाट नेताहरू विजयी भएका थिए । जारी महाधिवेशनको बन्दसत्रमा उपाध्यक्ष भीम रावलबाहेक अरू नेताले उम्मेदवारी दिने घोषणा गरेका छैनन् । निर्वाचन आयोगले औपचारिक रूपमा काम अघि बढाएको छैन तर हलले नेतृत्व चयन गर्ने जिम्मा अध्यक्ष ओलीलाई दिने निर्णय गरेलगत्तै रावलले उम्मेदवारी पेस गरेका छन् । एमाले विधानमा प्रत्येक पार्टी सदस्यले विधानको अधीनमा रही राष्ट्रिय महाधिवेशन वा विधान महाधिवेशन वा अधिवेशन वा आफ्नो कमिटीको बैठकमा आफ्नो मत राख्न पाउने तर फरक मत राख्नेले आफ्नो पदीय वा संगठनात्मक दायित्व निर्वाह गर्नुपर्ने प्रावधान छ ।"
सीटीईभीटीलाई ऐन नमिच्न निर्देशन,"(काठमाडौं)  नर्सिङमा चिकित्सा शिक्षा ऐनविपरीत भर्ना खुलाएको प्राविधिक शिक्षा तथा व्यावसायिक तालिम परिषद् (सीटीईभीटी) सँग शिक्षा मन्त्रालयले स्पष्टीकरण सोधेको छ भने चिकित्सा शिक्षा आयोगले ऐन उल्लंघन नगर्न निर्देशन दिएको छ ।चिकित्सा शिक्षा ऐनको मापदण्डअनुसार प्रमाणपत्र तह (पीसीएल) नर्सिङ पढाउन पाउने २४ वटा मात्रै शिक्षण संस्था छन् । परिषद्ले गत बुधबार ४५ वटा शिक्षण संस्थामा भर्ना आह्वान गरेको थियो । शिक्षामन्त्री देवेन्द्र पौडेलको निर्देशनमा शुक्रबार परिषद्सँग स्पष्टीकरण सोधिएको मन्त्रालयले जनाएको छ । पौडेलले ऐनको प्रावधानभित्र रहेका शिक्षण संस्थामा मात्र भर्ना खुलाउन निर्देशन दिएका थिए । परिषद्को कात्तिक १७ को बैठकले पनि मापदण्ड पुगेका शिक्षण संस्थामा मात्रै भर्ना लिने निर्णय गरेको थियो । परिषद्का उपाध्यक्ष खगेन्द्रप्रसाद अधिकारी र सदस्यसचिव जीवनारायण काफ्लेले निजी मेडिकल कलेजको स्वार्थमा मनोमानी भर्ना खुलाएको कर्मचारीहरूले बताएका छन् । मन्त्रालयका उपसचिव कुलप्रसाद खनालले परिषद्को निर्णय र शिक्षामन्त्रीको निर्देशनविपरीत भर्ना खोलिएकाले जानकारी मागेको जनाए । निर्णय र निर्देशनभन्दा किन फरक भयो भनेर खुलाइ पठाउन पत्राचार भएको छ, उनले भने, विस्तृतमा पत्रको जवाफ आएपछि थाहा होला ।त्यस्तै चिकित्सा शिक्षा आयोगले परिषद्लाई ऐन उल्लंघन नगर्न सचेत गराएको छ । आयोग कार्यकारी समितिको बैठकले ऐनअनुसार मात्रै शैक्षिक कार्यक्रम अघि बढाउन निर्देशन दिएको सदस्यसचिव भोजराज काफ्लेले बताए । परिषद्ले स्नातक तहमा नर्सिङ कार्यक्रम सञ्चालन गरेका मेडिकल कलेजलाई पनि पीसीएल नर्सिङ पठनपाठनका लागि भर्नाको अनुमति दिएको छ । ऐनमा स्नातक र प्रमाणपत्र तह कार्यक्रम एउटै शिक्षण संस्थाले सञ्चालन गर्न नपाउने व्यवस्था छ । परिषद्ले ऐनविपरीत भर्ना खुलाएपछि आयोगले ती मेडिकल कलेजलाई सम्बन्धन दिने विश्वविद्यालय र सम्बन्धित शिक्षण संस्थालाई समेत पत्राचार गरेको छ । त्रिभुवन, काठमाडौं, पूर्वाञ्चललगायत विश्वविद्यालयबाट सम्बन्धन लिएर स्नातक नर्सिङ पठनपाठन गराउँदै आएका मेडिकल कलेजले पीसीएल नर्सिङ भर्नाको अनुमति पाएका छन् । एउटै कलेजले दुईवटा शिक्षण संस्थाबाट सम्बन्धन लिन नसक्ने आयोगका सदस्यहरूले बताए । विश्वविद्यालयलाई तिमीले सम्बन्धन पाएका कलेजले सीटीईभीटीबाट पनि सम्बन्धन लिएका छन्, यस्तो के भएको हो भनेर सोधेका छौं, उनले भने, सम्बन्धित शिक्षण संस्थालाई स्नातक नर्सिङ वा पीसीएलमध्ये एक मात्र अध्यापन गराउन पाउने ऐनको व्यवस्था भएकाले कुनचाहिँ पढाउँछौं भनी सोधेका छौं । आयोगको बैठकले भर्ना खोल्न अनुमति दिने परिषद्, विश्वविद्यालयबाट सम्बन्धन पाएर स्नातक तहमा नर्सिङ अध्यापन गराइराखेका तथा पीसीएल नर्सिङको पनि भर्ना अनुमति पाएका मेडिकल कलेज र ती कलेजलाई सम्बन्धन दिने विश्वविद्यालयलाई समेत निर्देशनसहित पत्राचार गरेको हो । उनीहरूको जवाफ आएपछि थप कारबाही प्रक्रिया अघि बढाउने आयोगले जनाएको छ ।स्नातक तहमा नर्सिङ पठनपाठन गराउने शिक्षण संस्थाले प्रमाणपत्र तहसरहको पीसीएलमा कक्षा सञ्चालन गर्न नपाउने प्रावधान विपरीत परिषद्ले विश्वविद्यालयबाट सम्बन्धन पाएका २१ वटा मेडिकल कलेजलाई नर्सिङ पढाउन अनुमति दिँदै भर्ना आह्वान गरेको छ । चिकित्सा शिक्षा ऐनका कारण अधिकांश नर्सिङ कलेज संकटमा छन् । ऐनले एक सय बेडको आफ्नै अस्पतालले मात्र नर्सिङ पठनपाठन गराउन पाउने व्यवस्था गरेको छ । २०७५ मा जारी ऐनले मापदण्ड नपुगेका शिक्षण संस्थालाई दुई वर्षभित्र अस्पताल निर्माण गर्नसमेत समायावधि तोकेको थियो ।"
अनुदानको ३६० क्विन्टल नुन खेर गयो,"(फिलिम, गोरखा)  गोरखा सदरमुकाममा प्रतिकिलो २० रुपैयाँ पर्ने नुन तिब्बत सीमा क्षेत्रको सामागाउँ र छेकम्पारवासीले १ सय ६० रुपैयाँमा किन्छन् । दुर्गमको चुमनुव्री गाउँपालिकाका अन्य वडामा पनि खच्चडमार्फत पुगेको नुन प्रतिकिलो १ सय रुपैयाँसम्म पर्छ । यही दुर्गम क्षेत्रमा सरकारको ढुवानी अनुदानमा पुगेको ठूलो परिमाणको नुन भने खुला आकाशमुनि राख्दाराख्दै काम नलाग्ने भएको छ । दुई वर्षअघि ढुवानी भएको नुन हालसम्म बिक्रीवितरण नभएर बेवारिसे भएको हो । चुमनुव्री३ सिर्दिबासको फिलिममा १ सय ८० र सल्लेरीमा पनि एक सय ८० क्विन्टल गरी ३ सय ६० क्विन्टल नुन बेवारिसे अवस्थामा राखिएको छ । फिलिमको खाद्य डिपोमा चामल खरिद गर्न आउनेलाई नुन पनि सँगै बिक्री गर्न ठेकेदारले समन्वय गरेको खाद्य व्यवस्था तथा बजार कम्पनी लिमिटेड गोरखाका सूचना अधिकारी शिव सुनारले बताए । साल्ट ट्रेडिङको यहाँ अफिस नभएकाले नुन बेच्ने जिम्मा पनि ठेकेदारले पाएका छन्, उनले भने, खाद्य डिपोलाई जिम्मा मात्र लगाएको हो । आर्थिक वर्ष २०७६७७ मा पुगेको १ सय ८० क्विन्टल नुन फिलिममा र आव २०७७७८ मा ढुवानी भएको थप १ सय ८० क्विन्टल सल्लेरीमा रहेको सुनारले बताए । अनुदानमा पुगेकाले भानु नुन प्रतिप्याकेट १० र आयो प्रतिप्याकेट २० रुपैयाँमा दुर्गम क्षेत्रमा बिक्री गर्नुपथ्यो । सम्झौताअनुसार माछाखोलाका लागि २० रुपैयाँ र सिर्दिबासका लागि ३१ रुपैयाँ प्रतिकेजी ढुवानी अनुदान सरकारले बेहोरेको छ । नुन बिक्री नहुँदा ढुवानी खर्च खेर गएको छ । फिलिममा खुला आकाशमुनि भण्डारण भएको नुन राख्दाराख्दै उपभोग्य म्याद नाघेको छ । खुला ठाउँमा लामो समय राखिएको नुन अब खानै नमिल्ने भएको स्थानीय सन्तवीर गुरुङले बताए । नुन पग्लिएर चुहिन थालेको छ, उनले भने, यो कसले ल्यायो, किन राख्यो, किन बेचेन केही थाहा छैन । अब सित्तैमा दिए पनि यो लगेर कसले खाने ? गोरखासहित २२ जिल्लामा नुन पुर्याउन सरकारले बर्सेनि ढुवानी अनुदान दिँदै आएको छ । साल्ट ट्रेडिङ कर्पोरेसनले आयोडिनयुक्त नुन बिक्रीवितरणको जिम्मा पाएको छ । गोरखामा भने साल्ट ट्रेडिङको शाखा नहुँदा ढुवानी गर्ने ठेकेदारले नै बिक्रीको जिम्मा पाएका छन् । उत्तरी गोरखाअन्तर्गत चुमनुव्रीका ७ वडाका लागि सिर्दिबास र धार्चे गाउँपालिकाका लागि माछाखोलासम्म ढुवानी गर्न साल्ट ट्रेडिङले विगतमा ठेकेदारसँग सम्झौता गरेको थियो । सम्झौताअनुसार भानु र आयो नुन उत्तरी गोरखामा ढुवानी गरिएको प्रगति निर्माण सेवाका कर्मचारी धनबहादुर गुरुङले बताए । भानु नुन बिक्दै बिकेन, फिलिममा राखेको नुनको म्याद सकिएको छ, उनले भने, गाईबस्तुलाई खुवाउन हुन्छ, सित्तैमा लगे पनि हुन्छ भनेको छु, तर कसैले लान मान्दैनन् । पछिल्ला वर्ष आयो नुन भने बिक्री हुन थालेको उनले बताए । एक वर्षसम्म भाडा तिरेर नुन राखेँ, पछि नुन पनि नबिक्ने, भाडा तिर्दा झनै घाटा लाग्ने भएपछि बाहिर ल्याएर राखेका हौं, उनले भने, सस्तो नुन कमसल खालको पो हो कि भनेर शंका गरेर पनि मान्छेले किनेनन् । सरकारले चुमनुव्रीका सातै वडाका लागि फिलिमसम्म मात्र ढुवानीका लागि अनुदान दिएको छ । छेकम्पार र सामागाउँबाट गाउँपालिकाको केन्द्र फिलिम झर्नै दुई दिन लाग्ने भएकाले पनि पर्याप्त मात्रामा नुन बिक्री हुन नसकेको गुरुङले बताए । एक पोका नुन लिन दुई दिन लगाएर को आउँछन् ? प्रत्येक वडामा नुन बिक्रीका लागि घुम्ती पसल खोले सजिलो हुन्थ्यो, स्थानीय सन्तवीर गुरुङले भने । सरकारले ढुवानी अनुदान उपलब्ध गराउँदा भौगोलिक अवस्था बुझेर गाउँ बस्तीसम्मै पुग्ने गरिदिनुपर्ने स्थानीयको माग छ । नुन नबिकेको भन्ने जानकारी अहिलेसम्म कार्यालयमा नआएको काठमाडौंस्थित साल्ट ट्रेडिङको केन्द्रीय कार्यालय कालीमाटीका कर्मचारी रामचन्द्र महतोले बताए । नुन ढुवानीका लागि सरकारले वार्षिक बजेट विनियोजन गरेको हुन्छ, त्यहीअनुसार ढुवानी अनुदान दिने गरेका छौँ, उनले भने, बेलाबेला अनुमगमन पनि गर्छौं, नुन थन्किएकोबारे अहिलेसम्म कुनै गुनासो आएको छैन । बर्खामा ढुवानी भएको मौज्दात हुन सक्छ ।"
दोलखा अस्पतालमा भेन्टिलेटर र आईसीयूसहितको सेवा सुरु,"(दोलखा)  शुक्रबार चरिकोट प्रदेश अस्पतालमा तामाकोसी गाउँपालिका६ च्यामाकी एक गर्भवती महिलाको शल्यक्रिया गरेर प्रसूति गराइयो । तर नवजात शिशुलाई संक्रमण भएपछि भेन्टिलेरसहितको एनआईसीयूमा राख्नुपर्ने अवस्था आयो । चरिकोट अस्पतालमा भेन्टिलेर र आईसीयू भए पनि सञ्चालनमा छैन । यस्तोमा नाबालकका बुबा अर्जुन महतलाई चरिकोट अस्पतालले दोलखास्थित धुलिखेल अस्पताल जान रेफर गरिदियो । अन्तिम अवस्थामा नवजात शिशुलाई उनले यतिबेला धुलिखेल अस्पतालको भेन्टिलेटरमा राखेका छन् । यसअघि कोरोनाका धेरै बिरामीले जिल्लामा भेन्टिलेटर र आईसीयू नभएर ज्यान गुमाउँदै आएका थिए । चरिकोट अस्पतालमा झन्डै ३ करोड रुपैयाँमा ६ वटा भेन्टिलेटर र आईसीयू खरिद गरिए पनि अहिलेसम्म थन्किएरै बसेको छ । जिल्लामै पहिलो पटक दोलखास्थित धुलिखेल अस्पतालले भेन्टिलेटर र आईसीयू सञ्चालनमा ल्याएपछि बिरामीलाई राजधानीका अस्पताल पुर्याउनुपर्ने बाध्यता हटेको छ । काठमाडौं विश्वविद्यालयअन्तर्गतको धुलिखेल अस्पतालले दोलखामा पनि अत्याधुनिक सेवासहितको ५० शय्याका अस्पताल सञ्चालनमा ल्याएको हो । अस्पतालमा ४ वटा अत्याधुनिक भेन्टिलेटर र आईसीयूसहितको शय्या पहिलो पटक सञ्चालनमा ल्याएको अस्पतालका मेडिकल अधिकृत डाक्टर राजकुमार दंगालले बताए । जिल्लामै पहिलो पटक बालबालिकाका लागि समेत भेन्टिलेटर र आईसीयू जडान गरेर सञ्चालनमा आएको उनले बताए । हिमाली जिल्लाका दुर्गम भेगका बिरामीलाई सहज ढंगले स्वास्थ्य सेवा दिन सुरु गरेका हौं, उनले भने, अति विपन्न र गरिबका लागि यो सेवा निःशुल्क हुन्छ । एक महिनादेखि सेवा सञ्चालनमा ल्याइएको उनले सुनाए । हामीसँग ४ वटा भेन्टिलेटरसहितको आईसीयू बेड छ, दंगालले भने, बालबालिकालाई लक्षित गरेर एक बेड सञ्चालनमा छ । जिल्लामै पहिलो पटक बालबालिकाकै लागि भेन्टिलेटर एनआईसीयू सञ्चालनमा आएको उनले बताए । जिल्लाभरका गम्भीर बिरामीलाई भेन्टिलेटर र आईसीयूको आवश्यकता पर्यो भने राजधानी रिफरबाहेक कुनै विकल्प थिएन । रकम हुनले हेलिकोप्टरमार्फत र कोहीले सडकमार्फत राजधानी लैजाने गरेका थिए ।न्यून रकममै यो सेवा सञ्चालन गरिएको अस्पतालले जनाएको छ । हाल भेन्टिलेटर र आईसीयूमा राखिने बिरामीलाई दैनिक २१ सय लिने गरेका छौं, डा दंगालले भने, अति विपन्न र असहायका लागि अस्पतालले निःशुल्क सेवा दिने गरेको छ । अस्पतालले मातृसुरक्षा कार्यक्रम पनि सुरु गरेको छ । गर्भवती हुन नसकेकाको शल्यक्रिया अस्पतालमा निःशुल्क सुरु भएको अस्पतालका प्रशासनका रमेश श्रेष्ठले बताए ।"
टिपरको ठक्करबाट स्कुटर चालकको मृत्यु,भक्तपुर (कास) अरनिको राजमार्गअन्तर्गत आदर्शमा टिपरको ठक्करबाट स्कुटर चालकको मृत्यु भएको छ । उनी धनकुटा राजारानी घर भई ललितपुर कुसुन्ती बस्ने २४ वर्षीय असीम लिम्बू भएको प्रहरीले जनाएको छ । शुक्रबार राति जगातीबाट सूर्यविनायकतर्फ जाँदै गरेको टिपरले विपरीत दिशाबाट आउँदै गरेको स्कुटरलाई ठक्कर दिएको थियो । ठक्करबाट सख्त घाइते लिम्बू र स्कुटरमा सवार ललितपुर पाटनका २६ वर्षीय सन्दीप महर्जनलाई उपचारका लागि इवामुरा मेमोरियल अस्पताल सल्लाघारी पुर्याएको थियो । भक्तपुर प्रहरी प्रवक्ता डीएसपी दीपक गिरीले घाइते महर्जनलाई थप उपचारका लागि बी एन्ड बी अस्पताल रेफर गरिएको बताए । प्रहरीले टिपरचालक दाङ घोराई२ रामपुर घर भई माछापोखरी बस्ने ३१ वर्षीय किरण कुँवरलाई नियन्त्रणमा लिई अनुसन्धान भइरहेको जनाएको छ ।
सिन्धुलीका पालिकामा माओवादी नेतृत्व सर्वसम्मत,"सिन्धुली (कास) नेकपा मोओवादी केन्द्रको शनिबार सम्पन्न सम्मेलनले सिन्धुलीका ९ वटै पालिकामा सर्वसम्मत नेतृत्व चयन गरेको छ । सम्मेलनले कमलामाई नगरपालिकामा शेरबहादुर कार्की, दुधौली नगरपालिकामा दीपक खड्का, मरिण गाउँपालिकामा गोपाल बुढाथोकी, सुनकोसीमा दुधराज पुलामीमगरलाई अध्यक्षमा चयन गरेको हो । त्यस्तै तीनपाटन गाउँपालिकामा आनन्द कार्की, फिक्कलमा लोकेन्द्र कार्की, गोलन्जोरमा केपी पोखरेल, घ्याङलेखमा शंकरमान घलान, हरिहरपुरगढीमा कार्साङ लामा अध्यक्षमा सर्वसम्मत चयन भएका छन् । ७९ वडा सम्मेलन सकेको माओवादी केन्द्रले सिन्धुलीका ९ वटै पालिकामा एकसाथ सम्मेलन गरेको थियो । नाचगान, पञ्चेबाजा, मौलिक संस्कृतिका झाँकीहरू, परम्परागत भेषभूषालगायतलाई पालिका सम्मेलनमा समेटिएको थियो ।"
जिल्लामा सुदृढ देउवा,"(काठमाडौं)  कांग्रेसको ४० जिल्लामा नयाँ नेतृत्व चयन भइसक्दा पार्टी सभापति शेरबहादुर देउवा समूहको वर्चस्व देखिएको छ । १३ औं महाधिवेशनमा जिल्ला नेतृत्वमा कमजोर देखिएको देउवा समूहले प्रारम्भिक नतिजामा अग्रता लिएको हो । देउवा समूहका २३ जना र पौडेलकोइराला समूहका १७ जना सभापति चुनिएका छन् । १३औं महाधिवेशनमा तत्कालीन संस्थापन पक्ष (पौडेलसिटौला) ले ५५ जिल्लामा नेतृत्व जित्दा देउवा समूह २२ जिल्लामा सीमित भएको थियो । प्रदेश १ का इलाम, पाँचथर, ताप्लेजुङ र ओखलढुंगामा देउवा समूह र भोजपुर, संखुवासभा, खोटाङ र तेह्रथुममा पौडेलकोइराला समूहका नेता सभापति निर्वाचित भएका छन् । झापामा पूर्वमहामन्त्री कृष्णप्रसाद सिटौलापक्षीय देउमान थेबे र प्रवक्ता विश्वप्रकाश शर्मापक्षीय राम कट्टेलबीच प्रतिस्पर्धा भएको छ । झापा र उदयपुरमा मतगणना जारी छ । थेबेलाई पौडेलकोइराला पक्षले पनि सहयोग गरेको छ । मोरङ र सुनसरीमा आइतबार तथा धनकुटा र सोलुखुम्बुमा बुधबार निर्वाचन तय भएको छ । वाग्मतीका नुवाकोट र दोलखामा पौडेल समूह र रामेछापमा देउवा समूहले जिल्ला नेतृत्व जितेको छ । नुवाकोटमा पौडेल समूहकै रमेश महत र जगदीशनरसिंह केसीबीच प्रतिस्पर्धा भएको थियो । देउवा समूहका प्रकाशशरण महतको सहयोगमा रमेश निर्वाचित भएका छन् । केन्द्रमा फरक समूहमा भए पनि नुवाकोटको राजनीतिमा महत दाजुभाइ (रामशरणप्रकाशशरण) एक ठाउँ हुने गर्छन् । काभ्रेपाल्चोक र धादिङमा मतगणना भइरहेको छ । काठमाडौं र भक्तपुरमा आइतबार निर्वाचन हुँदै छ । ललितपुरमा सभापतिका लागि आइतबार पुनः मतदान हुँदै छ । चितवन, मकवानपुर, सिन्धुली, सिन्धुपाल्चोक र रसुवामा निर्वाचनको मिति तय भएको छैन ।वरिष्ठ नेता पौडेलको गृहप्रदेश गण्डकीमा देउवा समूहले पाँच जिल्लामा नेतृत्व हत्याएको छ । स्याङ्जा, लमजुङ, मनाङ, म्याग्दी र पर्वतमा उक्त समूहका सभापति निर्वाचित भएका छन् । गोरखा र मुस्ताङमा पौडेल समूहले जितेको छ । बागलुङ र कास्कीमा पुनः मतदान भएको छ । तनहुँमा पौडेल समूहका वैकुण्ठ न्यौपाने र जितप्रकाश आलेबीच प्रतिस्पर्धा भएको छ । देउवापक्षीय नेता शंकर भण्डारीले आलेलाई समर्थन गरेका छन् । बागलुङमा प्रदेश अधिवेशनपछि मात्र जिल्ला अधिवेशन गर्ने तय भएको छ । लुम्बिनीमा भने पौडेल समूह मजबुत देखिएको छ । सात जिल्लाको परिणाम आउँदा पाँच जिल्ला नवलपरासी पश्चिम, पाल्पा, अर्घाखाँची, प्यूठान र रोल्पामा पौडेल समूह र रूपन्देही तथा रुकुमपूर्वमा देउवा समूहबाट जिल्ला सभापति चुनिएका छन् । प्यूठानका सभापति विष्णुकुमार गिरी शेखर कोइरालानिकट मानिन्छन् । दाङमा मतगणना भइरहेको छ भने बाँके र बर्दियामा आइतबार निर्वाचन हुँदै छ । कपिलवस्तु र गुल्मीमा निर्वाचनको मिति तय भएको छैन ।१३औं महाधिवेशनमा एक मात्र जिल्ला (हुम्ला) मा सभापति जितेको कर्णालीमा यसपटक देउवा समूहले पकड जमाएको छ । हुम्ला, जुम्ला, मुगु, डोल्पा, सल्यान, जाजरकोट र सुर्खेतमा देउवापक्षीय नेता सभापतिमा चयन भएका छन् । कालीकोटमा भने पौडेल पक्षबाट सभापति चुनिएका छन् । दैलेखमा मतगणना भइरहेको छ । सुर्खेतका दुईवटै प्रतिनिधिसभा निर्वाचन क्षेत्रमा देउवा समूहले एकलौटी जित हात पारेको छ । जिल्ला सभापति कमलराज रेग्मीसहित पूर्वमन्त्रीहरू शिवराज जोशी, खड्कबहादुर बस्याल र विद्यार्थी नेता साधना घिमिरे महाधिवेशन प्रतिनिधिमा पराजित भएका छन् । सुर्खेतमा पौडेल समूहबाट उम्मेदवारी दिने मान्छे नहुँदा सभापतिमा देउवा समूहका उम्मेदवार निर्विरोध भएका हुन् । देउवाको गृहप्रदेश सुदूरपश्चिमका ४ जिल्ला अछाम, डोटी, बझाङ र डडेलधुरामा देउवा समूह र ३ जिल्ला बाजुरा, बैतडी र दार्चुलामा पौडेल समूहले सभापति जितेको छ । कैलालीमा अधिवेशन स्थगित भएको छ भने कञ्चनपुरमा मतगणना भइरहेको छ ।प्रदेश २ का आठवटै जिल्लामा अधिवेशन अनिश्चित छ । सर्लाहीमा वडा अधिवेशनसमेत हुन सकेको छैन । अन्य जिल्लामा पालिका र प्रदेशसभा क्षेत्रीय अधिवेशन भइरहेको छ । सभापतिमा उम्मेदवारी घोषणा गरेका विमलेन्द्र निधिले आफ्नो पक्षमा अधिकतम महाधिवेशन प्रतिनिधि ल्याउने प्रयास गर्दा प्रतिनिधिसभा क्षेत्रीय अधिवेशन प्रभावित भएको एक नेताले बताए । निधिको घर रहेको प्रदेश २ मा उनको बलियो प्रभाव छ ।काठमाडौंमा सिंहथापा भर्सेस देउवासिटौलाकाठमाडौं जिल्ला अधिवेशनमा पूर्वमहामन्त्री प्रकाशमान सिंह र युवा नेता गगन थापाबीच गठबन्धन बनेको छ । अर्कातिर सभापति शेरबहादुर देउवा र पूर्वमहामन्त्री कृष्णप्रसाद सिटौला समूहबीच गठबन्धन छ । सिंहथापा समूहले वर्तमान सभापति सबुजकृष्ण बानियाँलाई अघि सारेको छ । देउवासिटौला समूहले भने उपेन्द्र कार्कीलाई जिल्ला सभापतिको उम्मेदवार बनाएको छ । कार्की क्षेत्र नं २ का निवर्तमान सभापति हुन् । दुवै समूहले शनिबार टिम घोषणा गरेका छन् । काठमाडौं जिल्ला अधिवेशनका लागि नेता सिंह र थापा आफैं मैदानमा उत्रिएका छन् भने देउवासिटौला समूहमा देउवाको प्रतिनिधित्व सहमहामन्त्री प्रकाशशरण महतले र सिटौलाको प्रतिनिधित्व भीमसेनदास प्रधानले गरेका छन् । देउवासिटौला समूहले उपसभापतिमा धर्मराज अर्याल र रामलाल श्रेष्ठ, सचिवमा सागर रञ्जित र कुमारराज सुवेदी तथा सहसचिवमा लक्ष्मण गौतम र सुस्मिता प्रधानलाई उम्मेदवार बनाएको छ । सिंहथापा समूहले उपसभापतिमा गोकर्ण केसी र राजकुमार नकर्मी, सचिवमा इन्द्र थापा र गोविन्द पुडासैनी तथा सहसचिवमा अमिता प्रधान र रोमेल श्रेष्ठलाई उम्मेदवार बनाएको छ । काठमाडौंमा करिब ३ हजार २ सय क्षेत्रीय प्रतिनिधि छन् । १५ जिल्लामा महाधिवेशनपछि मात्र जिल्ला अधिवेशन हुने सम्भावना बढेको छ । प्रदेश २ का ८ र अन्य १० जिल्लामा कतै अधिवेशन स्थगन गरिएको छ भने कतै क्षेत्रीय अधिवेशन सम्पन्न भए पनि जिल्ला अधिवेशनका लागि समय अपुग हुने अवस्था छ । प्रदेश २ मा जिल्ला अधिवेशनको मिति तय भएको छैन । चितवन, मकवानपुर, रसुवा, सिन्धुली, नवलपुर, गुल्मी र कैलालीमा जिल्ला अधिवेशन स्थगित भएको छ । केन्द्रीय निर्वाचन समितिका सदस्य अधिवक्ता सीताराम केसीले रसुवा र सर्लाहीबाहेक अन्य जिल्लामा निर्वाचन प्रक्रिया अघि बढेको बताए । प्रतिनिधिसभा र प्रदेशसभा क्षेत्रीय अधिवेशन भइसकेपछि जिल्ला अधिवेशन नहुँदा पनि महाधिवेशनलाई खासै प्रभाव पार्दैन, उनले भने, अहिलेसम्मको अवस्था हेर्दा प्रदेश अधिवेशनअघिसम्म सबै जिल्लाबाट महाधिवेशन प्रतिनिधि छानिइसक्नेछन् ।"
कतारसँगको श्रम सम्झौता पुनरावलोकन हुँदै,"काठमाडौं (कास) नेपालले कतारसँगको श्रम सम्झौतालाई पुनरावलोकन गर्ने तयारी गरेको छ । आगामी बिहीबारदेखि काठमाडौंमा हुने नेपालकतार दुईदिने सचिवस्तरीय श्रम बैठकमा सन् २००५ को श्रम सम्झौतालाई पुनरावलोकन गर्न लागिएको हो । यस्तै बैठक तीन वर्षअघि दोहामा भएको थियो । त्यतिखेर द्विपक्षीय श्रम सम्झौतालाई पुनरावलोकन गर्न दुवै पक्ष सैद्धान्तिक रूपमा सहमत भएका थिए । नेपालले श्रम सम्झौताको मस्यौदा कतार पठाइसकेको छ । श्रम, रोजगार तथा सामाजिक सुरक्षामन्त्री कृष्णकुमार श्रेष्ठले मुलुक र श्रमिकको हितलाई केन्द्रमा राखेर नेपालले श्रमका विषयहरू प्रभावकारी ढंगले प्रस्तुत गर्न तयारी भइरहेको बताए । अबको श्रम सम्झौता लागू हुन सक्ने गरी हुन्छ, शुक्रबार श्रम मन्त्रालयद्वारा आयोजित बैठकमा मन्त्री श्रेष्ठले भने । द्विपक्षीय बैठकमा नेपालले घरेलु श्रमिक कामदार पठाउन लगाउँदै आएको रोकलाई हटाउनेसम्बन्धी मुद्दालाई कतारले प्रमुख रूपमा उठाउने तयारी गरेको छ । कतारका अधिकारीहरूले दोहास्थित नेपाली दूतावासमार्फत घरेलु श्रमिकमाथि लगाइएको प्रतिबन्ध हटाउन पटकपटक अनुरोध गर्दै आएका छन् । कतारमा घरेलु कामदारका रूपमा पुरुष श्रमिक मात्रै झन्डै ५० हजार जना कार्यरत् छन् । महिला घरेलु श्रमिकको संख्या भने खुलेको छैन । घरेलु श्रमिकको सुरक्षा सबैभन्दा प्रमुख महत्त्वको विषय हो । कतारको सरकारी निकायले नै जिम्मेवारी लिनुपर्छ भन्ने हाम्रो धारणा हो । हामी व्यक्तिव्यक्तिसँग कुरा गर्न सक्तैनौं, मन्त्री श्रेष्ठले भने, यसमा हामीले मात्रै बोलेर हुँदैन । संसदीय समितिको पनि निर्देशन मान्नुपर्छ । मन्त्री श्रेष्ठले कतार भिसा सेन्टर (क्यूबीसी) को विषयलाई पनि बैठकको एजेन्डामा राखिएको बताए । वैदेशिक रोजगार व्यवसायी संघका अनुसार कतार जाने श्रमिकले क्यूबीसीका लागि कम्तीमा एक महिनापछिको समयमात्रै पाउने गरेको, समय दिने प्रक्रिया पारदर्शी नभएको भन्दै विरोध जनाइरहेको छ । मन्त्री श्रेष्ठले प्रोजेक्ट भिसामा गएका श्रमिकको फिर्ताको सम्बन्धको विषय पनि बैठकमा उठाइने बताए । विश्वकपसँग सम्बन्धित प्रोजेक्ट समयमा नै सम्पन्न गर्न कतारले पछिल्लो समय अधिकांश श्रमिकहरू प्रोजेक्ट भिसामा लिने गरेको छ । त्यस्तै बैठकमा सीपयुक्त जनशक्ति उत्पादनका लागि तालिम केन्द्र सञ्चालनका लागि कतारलाई लगानी गर्नसमेत आग्रह गरिने उनले बताए । साथै कतार प्रहरीमा नेपालले पाएको अवसर गुम्न नदिने मन्त्री श्रेष्ठको भनाइ छ । वैदेशिक रोजगार व्यवसायीहरूले भने कतारले एक महिना बराबरको सेवा शुल्क दिने गरी श्रम सम्झौता परिमार्जन हुनुपर्ने माग गरेका छन् । एक महिना बराबरको सेवा शुल्क बैंकबाट पठाउने व्यवस्था मिलाउनुपर्छ, नेपाल वैदेशिक रोजगार व्यवसायी संघका पूर्वअध्यक्ष प्रेम कटुवालले भने, यसका लागि छलफल गर्न यो सुनौलो अवसर हो । यसरी सेवा आएमा अस्वस्थ प्रतिस्पर्धा गर्ने म्यानपावर व्यवसायीको लाइसेन्स नै खारेज गरिदिनुपर्छ ।"
अमेरिका हिँडेका युवकको घानामा मृत्यु,"काठमाडौं (कास) एजेन्टलाई ४० लाखभन्दा बढी रकम बुझाएर अमेरिका हिँडेका रुकुम, मुसीकोटका २८ वर्षे रूपक बोहराको अफ्रिकी मुलुक घानाको राजधानी अक्रास्थित रिज अस्पतालमा मृत्यु भएको छ ।दस दिनअघि सियरा लियोनको फ्रिटाउनबाट अक्रा पुगेका उनलाई मलेरियाले ग्रस्त बनाएको अवस्थामा इमिरेट्स एयरलाइन्सले अक्रा एयरपोर्टको ट्रान्जिटमा अलपत्र छाडिदिएको थियो । बोहराको अवस्थाबारे जानकारी पाएपछि घानास्थित भारतीय उच्चायुक्त, गैरआवासीय भारतीय तथा नेपाली समुदायले उपचारमा सहयोग गर्दै आएका थिए । दक्षिण अफ्रिकास्थित नेपाली चिकित्सक एवं गैरआवासीय नेपाली संघ (एनआरएनए) का स्वास्थ्य संयोजक डा सरिता पाण्डे भट्टराईका अनुसार शनिबार अपराह्न बोहराको मृत्यु भएको अस्पतालले सूचना दिएको छ । नाइजेरियामा रहेका गैरआवासीय नेपालीका अभियन्ता हिक्मत थापाले बोहराको जीवनरक्षा तथा घरफिर्तीका लागि अन्तर्राष्ट्रिय आप्रवासन संगठन (आईओएम) लाई आग्रह गर्ने तदारुकता राखेका थिए । उनकोउपचारका लागि एनआरएनए अफ्रिकाले १ हजार डलर रकम पठाएको कोषका सञ्चालक कुल कार्कीले केन्याबाट जानकारी दिए ।ऋणपान र घरजग्गा धितो राखेर दलाललाई पैसा बुझायौं, रुकुमको बाँकेकोट गाउँपालिका३ का वडा सदस्यसमेत रहेका बोहराका बाबु देवबहादुरले भने । उनका अनुसार तिरेको पैसामध्ये ३१ लाख आफूले बुझेको भनेर नेपालगन्जमा रहेका सहायक एजेन्ट मनोज महतराले सरकारी वकिलसमक्ष कागज गरिसकेका छन् । अमेरिका पठाउन लागिपर्ने रुकुमकै नीराजन बस्नेत दुबईमा हुनुहुन्छ । रूपक भाइको उद्धारमा लाग्छौं, महतराले भने ।"
कोभिडको नयाँ भेरिएन्ट भित्रिन नदिन सतर्कता अपनाऔं,"नेपालले कोभिड१९ को दोस्रो लहरबाट पूर्ण त्राण पाउन बाँकी छँदै दक्षिण अफ्रिकामा सोमबार पत्ता लागेको कोरोना भाइरसको नयाँ भेरिएन्टले अरू चिन्ता थपेको छ । तीव्र गतिमा उत्परिवर्तित भएको नयाँ भेरिएन्ट बी११५२९ का कारण यो व्याधि अझ फैलिन सक्ने भय विश्वभर छ । विश्व स्वास्थ्य संगठनले ओमिक्रोन नाम दिएको यो भेरिएन्टविरुद्ध हालसम्म बनेका खोप प्रभावकारी नहुने र संक्रमण दर पनि बढ्ने भन्दै विज्ञहरू चिन्तित छन् । कतिपय मुलुकले यसको रोकथामका लागि तयारी थालिसकेका छन् । नेपालमा पनि यो भेरिएन्ट भित्रिन नदिन सरकारले सम्पूर्ण सुरक्षा सतर्कता अपनाउनु अत्यावश्यक छ । मुलुकमा कोभिडका दुवै लहर लगभग बाजा बजाएरै आएका थिएÙ चीन हुँदै भाइरस संक्रमण सुरु हुँदा र बेलायत, भारत हुँदै दोस्रो लहर आउँदा नेपालका लागि सबै खाले तयारी गर्न पर्याप्त अवसर थियो । व्यवस्थित ढंगले रोकथामका उपाय अपनाएर संक्रमण विस्तार हुनबाट रोक्न सकिन्थ्यो । यस कार्यमा मुलुकका संयन्त्रहरू चुकेकैले संक्रमण व्यापक फैलिएर क्षतिको मात्रा बढेको हो । अहिले फेरि खतराको घण्टी बजिसकेको छ । र यसबीचमा थाहा भैसकेको छ यो विश्वव्याधिले न भूगोल भन्छ, न राज्यको सीमा चिन्छ । त्यसैले सुदूरमा बजेको खतराको यो घण्टीबाट समय छँदै नेपाल सरकार ब्युँझनुपर्छ । भाइरस मुलुक पस्न सक्ने सबै स्थलहरूमा आवश्यक निगरानी र सतर्कता अपनाउनुपर्छ । दक्षिण अफ्रिकामा नयाँ भेरिएन्ट पत्ता लागेसँगै सरकारले त्रिभुवन अन्तर्राष्ट्रिय विमानस्थलगायत सबै नाकाका हेस्थ डेस्कलाई सतर्क अवस्थामा राखेको जनाएको छ । दक्षिण अफ्रिकाबाट आउनेहरूको हेल्थ डेस्कमा परीक्षण, सिक्वेन्सिङ र क्वारेन्टिन गर्न भनिएको स्वास्थ्य तथा जनसंख्या मन्त्रालयको भनाइ छ । सम्बन्धित हेल्थ डेस्कहरूले यो निर्देशनको यथोचित पालना गर्नुपर्छ । मन्त्रालयले पनि एकातिर यस्ता डेस्कहरूलाई साधनस्रोत र जनशक्तिले सम्पन्न तुल्याउनुपर्छ भने अर्कातिर उनीहरूले प्रभावकारी कार्य गरेनगरेको निगरानी पनि गर्नुपर्छ । विगतमा आवश्यक सतर्कता अपनाएका छौं भन्दाभन्दै पनि कतिपय मामिलामा चुक्न पुगेकै कारण मुलुकले भयावह अवस्था भोग्नुपरेको तथ्य सम्बन्धित सबैले स्मरण गर्नुपर्छ । र, त्यति बेलाका गल्ती नदोहोर्याउने प्रण गर्नुपर्छ । कोभिडविरुद्धको खोपले पछिल्लो समय धेरै मुलुकलाई राहत दिइरहेको थियो । कति मुलुकले महिनौंदेखि बन्द रहेका आफ्ना अन्तर्राष्ट्रिय सीमाहरू पुनः खोल्न थालेका थिए । तर, नयाँ भेरिएन्ट भेटिएसँगै फेरि कतिपय मुलुकले विभिन्न प्रतिबन्धात्मक व्यवस्थाहरू गर्न थालेका छन् । बेलायतले दक्षिण अफ्रिकासहित ६ वटा अफ्रिकी मुलुकबाट हुने आवागमनलाई रोक लगाउने निर्णय गरेको छ । अमेरिका, क्यानडा, बेलायत, ग्वाटेमालालगायतले पनि अफ्रिकी मुलुकबाट हुने आवागमनमा प्रतिबन्धको घोषणा गरेका छन् । अमेरिकाको न्युयोर्कमा त संकटकाल नै लगाइएको छ । युरोपेली मुलुकहरूले महामारीको चौथो लहर फैलन सक्ने भन्दै प्रतिबन्धात्मक व्यवस्थाहरू लागू गर्न थालिसकेका छन् । यसै सन्दर्भमा भारतीय प्रधानमन्त्री नरेन्द्र मोदीले शनिबार मात्रै उच्च अधिकारीहरूसित भारतमा कोभिडको स्थिति र राष्ट्रव्यापी खोपका बारेमा भर्चुअल छलफल गरेका छन् । नेपालले पनि उच्च तहबाटै यस्तो सक्रियता देखाएमा सकारात्मक नतिजाका लागि थप मद्दत पुग्न सक्छ । नयाँ भेरिएन्टविरुद्ध हालसम्मका खोप प्रभावहीन भएको चिन्ता विज्ञहरूले गरेकाले सरकार र नागरिक स्तरबाट पूर्ण सतर्कता अपनाउनुको विकल्प छैन । हालसम्म कोभिडको यो भेरिएन्ट दक्षिण अफ्रिकाबाहेक बोत्सवाना, हङकङ र इजरायलमा देखिएको छ । नेपालीहरूको बाक्लो उपस्थिति रहेको हङकङमा समेत यो भेरिएन्ट देखिएकाले पनि सतर्क रहनु जरुरी छ । सरकारले नयाँ भेरिएन्ट भेटिएका र संक्रमण बढेका मुलुकबाट आउने सबै यात्रुलाई ध्यानमा राख्नुपर्छ । र, नागरिकले पनि स्वास्थ्य सुरक्षाका सम्पूर्ण उपायहरू अपनाउनुपर्छ । ख्याल राख्नुपर्ने पक्ष, मुलुकमा जारी दोस्रो लहरकै कारण पनि स्वास्थ्य सुरक्षाप्रति सतर्कता अपनाउनु अनिवार्य छ । सक्रिय संक्रमितको संख्या अहिले पनि ७ हजारभन्दा बढी छ । विगतमा जस्तो एकै दिन ९ हजारभन्दा बढी संक्रमित भएको र झन्डै अढाई सयसम्मको ज्यान गएको कहालीलाग्दो अवस्थामा निकै सुधार आएको पक्कै हो, तथापि अहिले पनि दिनहुँ २ सय जनाजति नयाँ संक्रमित थपिइरहेका छन्, मानिसहरूको ज्यान गैरहेकै छ । संक्रमण घट्दै जाँदा धेरैजसो गतिविधि चलायमान हुन थाल्नु सुखद भए पनि राजनीतिक भीडभाडमा सहभागी हुनेहरू अति निस्फिक्री देखिन्छन्, मानौं हामी अहिले कोरोनाकालमा छौं भन्ने तथ्य नै उनीहरूले भुलेका छन् । यस्तै गैरजिम्मेवार प्रवृत्ति नै आपत् निम्त्याउन पर्याप्त हुन सक्छ । झन् अहिले त नयाँ भेरिएन्टकै चिन्ता पनि थपिएको छ । तसर्थ, सरकार र नागरिक दुवैले आवश्यक सुरक्षा सतर्कता अपनाएर सम्भावित खतरा टार्नुपर्छ ।"
प्रधानाध्यापकको प्रेरणादायी काम,"चितवनको माडी३ मा अवस्थित प्राथमिक विद्यालयको पक्की भवन उद्घाटनका बेला सोही विद्यालयमा कक्षा ५ मा पढ्ने हुस्नमा खातुनले खुसी हुँदै भनिन्, अब बाढी आएर स्कुल नढल्ने भयो । आदिवासी थारू, अल्पसंख्यक मुस्लिम र मधेसी समुदाय पढ्ने यस विद्यालयमा २०७४ सालमा रिउ खोलाको बाढीले झ्यालझ्यालसम्म पाँगो भरेको थियो । इच्छाशक्तिका अगाडि पहाड पनि झुक्छ भनेजस्तै प्रधानाध्यापक वीरेन्द्र चौधरीको इच्छाशक्तिका अगाडि बाढी बाधा बनेन् । विद्यार्थी र जाँगरिला अभिभावकहरूले बाढी पसेर हिलाम्मे भएको बेन्च डेस्कको हिलो पन्छाएर पठनपाठन सुचारु गरे । तर बाढी आइरहने र नदीको कटानले भवन नजोगिने देखेका प्रधानाध्यपक चौधरी नयाँ स्थानमा भवन बनाउन मनकारीहरूको खोजी गर्न थाले । स्थानीय कृष्णबन्धु पियाले, रिउ खोला नउक्लने त्यहीको जग्गा विद्यालयलाई निःशुल्क दिए । उक्त जग्गामा नगरपालिकालगायत देशीविदेशी सहयोगमा विद्यालयका दुइटा, दुईतले पक्की भवन बनेका छन् । त्यसयता शिक्षाको स्तर पनि वृद्धि भएको छ । पहिला १ सय ४३ विद्यार्थी भएकोमा अहिले यो संख्या बढेर २ सय ५६ पुगेको छ । दृढ इच्छाशक्ति भएमा जे पनि सम्भव छ भन्ने प्रेरणादायी उदाहरण हो यो । वीरेन्द्र सुवाल, ब्यासी, भक्तपुर"
महाधिवेशनले आवागमन अवरुद्ध,"चितवनको नारायणी तीरमा एमालेको दसौं महाधिवेशन उद्घाटन सत्रमा विशाल जनप्रदर्शन गरियो । त्यहाँ सहभागी सबै एमालेका मतदाता नै हुन् भन्ने कुनै ग्यारेन्टी छैन । राजनीतिक दलका कार्यक्रममा पैसा खर्च गरेर पनि ठूलो समूह देखाउने परिपाटी हाम्रोमा नौलो होइन । यसपालि पनि यसरी मानिसहरू उतारेर आफ्नो पक्षमा जनलहर छ भन्ने भ्रमपूर्ण सन्देश दिन खोजिएको छ । तर, यसले आमसर्वसाधारणको जनजीवनमा पनि उत्तिकै असर पारिरहेको छ । चितवनमा एमाले नेताकार्यकर्ताको भीडमा फसेको एम्बुलेन्स प्रहरीको घेरामै हुँदा पनि बाटो नपाएको कारुणिक दृश्य अहिले चर्चामा छ । उक्त भीडमा नेताको गाडी हुन्थ्यो भने सुरक्षाकर्मीहरूले जसरी पनि गन्तव्यमा पुर्याउँथे । एम्बुलेन्स भीडमा फसेपछि, आफन्तले बिरामीलाई एम्बुलेन्सको छतमा राखेर गोडा मालिस गर्ने, पानी खुवाउने, हौसला दिनेजस्ता कामसिवाय अरू केही गर्न सकेनन् । यो प्रतिनिधि घटना मात्र हो, यस्ता कति एम्बुलेन्स त्यो भीडमा फसे, कति पैदल यात्रुलाई हिँड्न अप्ठ्यारो भयो, लामो दूरीका सयौं बसले लामो समय जाममा बस्नुपर्यो र कामदारहरूको दैनिकी पनि अवरुद्ध भयो । कार्यक्रममा स्वास्थ्यकर्मीको बाक्लै उपस्थिति रहने सम्बन्धित पक्षले बताए पनि, व्यवहारमा देखिएन । पूर्वपश्चिम तथा पृथ्वी राजमार्गमा मालवाहक सवारीसाधनको लाइन देखिन्थ्यो । जनताले यस्तो सास्ती भोगिरहँदा पनि कार्यक्रममा एमाले अध्यक्ष केपी शर्मा ओलीले समृद्ध नेपाल, सुखी नेपाली को नारा रटिरहे । सर्वसाधारणले बेहोरेको यस्तो सास्ती उनलाई थाहा भयो कि भएन ? आफूलाई जननेता भन्नेले यसरी जनतालाई नै सास्ती दिने मोडलको कार्यक्रम किन आयोजना गरे ? सुजन देवकोटा, पालुङ्टार४, गोरखा"
चिकित्सा शिक्षाको सरोकार,"चिकित्सा शिक्षाको व्यवस्थापनमा चिकित्सा शिक्षा आयोग असफल हुन लागेको देखिन्छ । एमबीबीएस र बीडीएसबाहेकका कार्यक्रमहरूमा विद्यार्थी नपुग भएको छ । उत्तीर्ण भएका थोरै विद्यार्थीको वितरणमा पनि आयोगले त्रिभुवन विश्वविद्यालयलाई मात्र प्राथमिकता दिएका कारण अन्य विश्वविद्यालय र गैरसरकारी कलेजहरूले निःशुल्कबाहेकका सिटमा विद्यार्थी पाएका छैनन्, जसले गर्दा ठूलो संख्यामा कलेजहरू सञ्चालन गर्नै नसकिने अवस्थामा पुगेका छन् । यस्तो अवस्था रह्यो भने विश्वविद्यालय र चिकित्सा शिक्षालयहरूले चिकित्सा शिक्षा आयोगविरुद्ध संगठित विद्रोह गर्नुपर्ने अवस्था नआउला भन्न सकिन्न । आयोगको ढिलासुस्ती, सरकारी पारा र समयसापेक्ष गतिशील निर्णय शक्तिको कमीले पनि यो समस्या आएको छ । कलेज र कार्यक्रमको प्रकृतिअनुसार त्यसका सञ्चालन, व्यवस्थापन, स्रोत र दायित्व फरक हुन्छन् । आयोगले यी पक्षलाई सकारात्मक रूपमा आत्मसात् गर्दै सो अनुकूल नीति, नियम बनाउने र चिकित्सा शिक्षा ऐनमा समेत सो अनुकूल आवश्यक संशोधन गरेर नियमनको काममा आफूलाई सीमित राखी कार्यान्वयनको जिम्मा सम्बन्धित विश्वविद्यालयहरूलाई नै दिने हो भने अवस्था सहज होला । अन्यथा कक्षाकोठाबाहेकका सबै कार्य आयोगबाटै सम्पन्न गर्न खोज्ने हो भने आयोगले आफ्नो कार्यक्षमतामा धेरै वृद्धि गर्नुपर्ने र राज्यको तर्फबाट गैरसरकारी शिक्षण संस्थाहरूका लागि छात्रवृत्ति बजेट अनुदानको व्यवस्था गर्नुपर्ने आवश्यकता पर्नेछ । यसका लागि राज्य पनि नीतिगत रूपमा तयार हुनुपर्छ । त्यस्तो अवस्थामा आयोगले आफूलाई सरकारीराजनीतिक हस्तक्षेपबाट कतिको बचाउन सक्छ त्यसले आयोगको सफलता निर्धारण गर्नेछ । सीएन खड्का, काठमाडौं"
समृद्घिका लागि कृषिमा लगानी,"नेपालमा संसारका प्रायः बिरुवा तथा बालीनाली उमार्न सकिन्छ । यहाँको हावापानी नै विविधतायुक्त छ । यसको सदुपयोग गर्दै कृषि उत्पादन बढाउन सरकारले विभिन्न कार्यक्रम ल्याए पनि त्यो पर्याप्त छैन । अब देशलाई समृद्धि बनाउन कृषिमा लागानी बढाउनैपर्छ । विडम्बना त के भने, कृषिप्रधान देश भएर पनि नेपालले आफूलाई पुग्ने कृषिजन्य उत्पादन गर्न सकिरहेको छैन । दैनिक उपभोग्य तरकारी तथा अन्नबालीका लागिसमेत अन्य मुलुकको भर पर्नुपरेको छ । यसकारण रेमिट्यान्स, अनुदान, ऋण आदिबाट देशमा आएको मुद्रा अन्य मुलुकमै जाने गरेको छ । खेतीपाती बढे नै कृषि र अरू उद्योग फस्टाउने हुन् । कृषि उत्पादन नबढेमा उद्योगहरू खुल्दैनन् । उद्योगबिना रोजगरी सृजना पनि दिवा सपना हुन्छ । देशमा कृषि उत्पादन किन पर्याप्त भएनन् भनेर बुझ्ने र यसलाई सम्बोधन गर्ने योजनाकायनीतिहरू बनाउने बेला भइसकेको छ । जमिन बाँझो छाडेर युवाहरू बिदेसिनु रहर होइन बाध्यता हो, यतातर्फ पनि ध्यान पुग्नुपर्छ । विभिन्न अनुसन्धानहरूअनुसार बोटबिरुवाहरूलाई पूर्ण रूपमा हुर्कन १८ वटा तत्त्व चाहिन्छ । ती तत्त्वहरू बिरुवाहरूलाई जुनै माध्यमबाट दिए पनि हुने, हाइड्रोपोनिक खेती प्रविधिले प्रस्ट पारेको छ । बिरुवाहरूलाई आवश्यक ती तत्त्व गोबरमा पाइँदो रहेछ । पर्याप्त मात्रामा गोबर उपलब्ध भए ढुंगामा पनि खेतीपाती गर्न सकिन्छ । तसर्थ कृषिलाई निर्वाहमुखीबाट उपार्जनमुखी बनाउन गोबरजस्तो घरेलु मलको आवश्यकता छ । यो सँगै कृषिलाई फलदायी बनाउने योजना प्रत्येक स्थानीय तहसँग हुनुपर्छ । चुण्डी लामा, गोकर्णेश्वर९, काठमाडौं"
एमालेका कम्युनिस्टप्रेमीसँग संवाद,"नेकपा (एमाले) को दसौं महाधिवेशन चलिरहेको छ । लाखभन्दा बढी मानिसको सहभागितामा उद्घाटन समारोह सम्पन्न हुनु भर्खर फुट बेहोरेको एमालेका निम्ति शानदार सफलता हो । आसन्न चुनावको तयारीका सन्दर्भमा एमालेको यो भीडभाड प्रदर्शनले संसद्वादी अन्य पार्टीलाई उकुसमुकुस बनायो होला । त्यसो त अन्य प्रतिस्पर्धी संसद्वादी पार्टीहरूले पनि अब यस्तै भीडभाड प्रदर्शनको तयारी गरेर एमालेलाई जवाफ दिने र आफ्ना समर्थकका अन्धअहम् शान्त पार्ने कोसिस अवश्य गर्नेछन् । कम्तीमा आफ्नो अनुकूलताको स्थानमा देउवा, प्रचण्ड, माधव नेपाल र उपेन्द्र यादवले यही हाराहारीको भीडभाड प्रदर्शन गर्नु आजको अवस्थामा असम्भव विषय पनि होइन । किनभने यस्ता भीडभाड प्रदर्शनका लागि दुई चीज चाहिने हुन् जनाधार र पैसा । संसद्वादी प्रमुख पार्टीहरूसँग यी दुवै चीज अहिले छन्, तब त यो व्यवस्थाका मुख्य पार्टीहरूका रूपमा उनीहरू उपस्थित छन् । आजको राजनीतिक माहोलमा थोरै मानिस नीति र विचारका आधारमा पार्टीमा सक्रिय हुने, धेरै राजनीतिक मानिस सम्बन्ध र शक्तिका आधारमा पार्टीमा लाग्ने अनि आम मानिसचाहिँ भीडभाडको पछि लाग्ने अवस्था छ । यो आजको विश्वकै मानव राजनीतिक चेतनाको स्तर हो (?) र रुसका पुटिन, भारतका मोदीलगायतको प्रवृत्तिको उन्नयनलाई मूल्यांकन गर्दा त यही निष्कर्षनजिक पुगिन्छ । राजनीतिमा भीडभाडजोगाडले पार्टीका नेता र कट्टर समर्थकमा अभेद्य अहम् निर्माण गर्छ । एमालेको सबैभन्दा माथि डुक्रिरहेको नेता मण्डलीको अहम्को पारो कति माथि चढेको होला, कल्पना गर्न सकिन्छ । त्यसैले यति बेला एमालेका बारेमा गरिने सृजनात्मक आलोचनालाई त्यस श्रेणीका नेताले स्वस्थ रूपमा लिन निकै गाह्रो छ । त्यस श्रेणीका नेताकार्यकर्तालाई निसाना बनाएर बहस चलाउनका लागि यो सही समय होइन । तर एमाले रत्न बान्तवाहरूको रगतमाथि चिप्लेटी खेल्दै आएको पार्टी हो । वीरेन राजवंशी र रामनाथहरूको शहादत अनि पानवीर विश्वकर्माहरूको बैंस निचोरेर बनेको पार्टी हो । त्यसैले त्यस पार्टीभित्र माथि वा तल अझै पनि सयौंको संख्यामा त्यस्ता नेताकार्यकर्ता किंकर्तव्यविमूढझैं जीवित छन् जसले अझै एमालेलाई कम्युनिस्ट पार्टी बनाउन सकिन्छ कि भन्ने धुकधुकी पालेर पर्खिरहेका छन् । त्यसै गरी हजारौं युवा कार्यकर्ता र समर्थक छन् जो यस्तै त होला कम्युनिस्ट पार्टी भनेर टोलाइरहेका छन् । सिद्धान्त, नीति र संस्कृतिलाई ध्यान दिन खोज्ने अक्करमा परेको एमालेभित्रको यो पंक्ति वास्तवमै कम्युनिस्टप्रेमी जमात हो । त्यो निरीहजस्तै प्रतीत हुने जमातसँग महाधिवेशन या त्यसअघिपछि संवाद गरिरहनु समकालीन कम्युनिस्ट क्रान्तिकारीहरूको दायित्व हो ।आज कम्युनिस्ट पार्टीको झन्डालाई एमाले नेता मण्डलीले यौनदासीको वस्त्रजस्तै बनाइदिएको छ । त्यसलाई उखानटुक्का वाचनको संगीतमा फरफराएको छ । यो वर्ग संघर्षमय संसार हो, त्यसैले श्रमिक वर्गविरोधीले सबै खाले हर्कत गर्छन् । चिनेको चोरले काट्छ भनेझैं श्रमिक वर्गबाटै जन्मिएका वर्गविरोधी तत्त्वहरूले झन्डाको सबैभन्दा खराब तरिकाले हुर्मत लिने कोसिस गर्छन् नै । यो विषय एमालेका कम्युनिस्टप्रेमीलाई विरासतमा प्राप्त ज्ञान हो । तर मार्क्सवादी विज्ञान र मानवमुक्तिको सपना यस्ता हर्कतभन्दा धेरै माथिको उडान हो भन्ने यथार्थ पनि उनीहरूले नबिर्सेको हुनुपर्ने हो । कम्युनिस्ट ध्येय विश्वव्यापी क्रान्तिकारी अर्थराजनीतिक आयामसँग आफ्नो देशभित्रका श्रमिक वर्गको मुक्तिलाई जोड्ने अभियान हो । लेनिन बाँचेको युगमा जस्तो पुँजीवादी साम्राज्यवादले प्रत्यक्ष उपनिवेश कायम गर्ने, पुँजीवादी देशहरू फरकफरक गुटमा विभक्त भएर विश्वयुद्धसम्म लड्ने र लाखौं मजदुरलाई औद्योगिक केन्द्रमा संगठित गर्ने नीति त्यागेको छ । त्यसको सट्टा विकसित विज्ञानप्रविधिलाई प्रयोग गरेर नवऔपनिवेशिक शोषणको जाल फिँजाउने, बहुराष्ट्रिय कम्पनीमार्फत संसारभरका पुँजीपतिहरू एकताबद्ध हुने र श्रमिक वर्गलाई उत्पादनका केन्द्रबाट असंगठित सेवा क्षेत्रमा फालिदिने नीति लागू गरिरहेछ । त्यति मात्रै होइन, आजको पुँजीवादले श्रम क्षेत्रमा प्रवेश नै गर्न नपाउने विस्थापित वर्गसमेत जन्माइरहेछ । यो बिलकुलै नयाँ युगको नयाँ परिदृश्य हो । यही भूमण्डलीकृत पुँजीवादले अविकसित र विकासोन्मुख देशहरूका राष्ट्रिय पुँजीपतिहरूलाई आफ्नो उत्पादन मात्र बेच्ने, आफैं उत्पादन नगर्ने दलाल पुँजीपति वर्गमा रूपान्तरण गरेको छ । यही नीतिको मातहत नेपालमा राष्ट्रिय पुँजीपति वर्ग गायब भई दलाल पुँजीपति वर्ग हावी भएको छ । यो दलाल पुँजीवादी व्यवस्थाले नेपालमा कुनै सामान उत्पादन गर्नै दिँदैन, गरे पनि केवल जोडजाडवाला छद्म उत्पादन मात्रै गर्छ र सिंगो समाजलाई फगत उपभोक्तामा परिणत गरिदिएको छ । यही चक्रव्यूहमा परेर लाखौं मानिस भारतसहित विदेशमा जान बाध्य छन् । प्रवासिन बाध्यहरूको कथा विश्वव्यापी पुँजीवादले ल्याएको परिघटना हो । बंगलादेश, भारत, फिलिपिन्सलगायतका श्रमिकहरूको कथा हो । यसको समाधान के विश्वव्यापी क्रान्तिको नयाँ अध्यायबिना सम्भव छ ? महेश बस्नेत र सूर्य थापाजस्ता नेताहरूको दादागिरी र गालीमय स्टाटस नै हिरो हुने स्तरको महाधिवेशनले यी गम्भीर सैद्धान्तिक मुद्दामा प्रवेश गर्ने ल्याकत कदापि राख्न सक्दैन । संसदीय हाँसोठट्टा, दादागिरी र भीडभाडमय यस्ता महाधिवेशनबाट केही चतुर जिब्रोका निम्ति स्वाद आर्जन हुन सम्भव छÙ श्रमजीवी जनताका निम्ति नारकीय जीवनको विकल्प जन्मनु सम्भव छैन । एमाले महाधिवेशनसँग आजको विश्व पुँजीवादले ल्याएको विकराल समस्यासँग जुध्ने कुनै एजेन्डा छैन । त्यो स्वाभाविक हो किनभने त्यसको मुख्य नेतृत्वहिस्साले पुँजीवादसँग आत्मसमर्पण गरेको धेरै समय भैसकेको छ । तर एमालेका कम्युनिस्टप्रेमीहरूका निम्तिचाहिँ यी जीवन्त विषय हुनैपर्ने हुन् ।एमालेभित्रका कम्युनिस्टप्रेमीहरूलाई सोध्नु जायज नै हुनेछ कि त्यो पार्टी कुन वर्गको हो ? यथार्थमा एमाले दलाल पुँजीपति वर्गकै एउटा हिस्साको पार्टी हो तर त्यस पार्टीका कम्युनिस्टप्रेमीले त्यस्तो दुस्मन वर्गको पार्टी भइसकेको पक्कै सोचेका छैनन् । यदि उनीहरूले ठाने जस्तै दलाल पुँजीपति वर्गको पार्टी होइन भने के मध्यम वर्गको पार्टी हो त ? मध्यम वर्ग त पुँजीपति वर्गकै तल्लो हिस्सा भएकाले उनीहरूलाई त्यस्तो पनि लाग्दैन होला । यदि एमाले सर्वहाराश्रमिक वर्गकै पार्टी हो भने त्यसले वर्ग संघर्ष कोसँग कसरी गर्छ त कमरेडहरू ? चैतन्य मिश्रहरूले लेनिनले मार्क्सवाद बुझेनन् भने पनि एमालेभित्रका कम्युनिस्टप्रेमीहरू त पार्टीले लेनिनवाद मान्छ भनेर त्यहाँ बसेका हुन् । लेनिनवादले त वर्ग संघर्षको अनिवार्यतामा जोड दिन्छ । तब कथित लेनिनवादी एमालेले कुन वर्गसँग संघर्ष गर्छ, कसरी गर्छ ? दलाल पुँजीपतिहरूको थैली भरिदिएर अनि तिनकै पैसामा चुनाव लडेर वर्ग संघर्ष चल्छ ? एमालेको मुखपत्र वर्ग संघर्ष कागज किन्ने पैसा नभएर बन्द गरिएको होला र कम्युनिस्टप्रेमी मित्रहरू ? अनि वर्ग संघर्ष नै त्यागेको पार्टी कसरी कम्युनिस्ट पार्टी होला ? आज मजदुरहरू हायर एन्ड फायर, नो वर्क नो पे, ठेकेदारी प्रथा र बेरोजगारीबाट चकनाचुर हुँदै छन् । किसानहरू बैंक, स्थानीय सुदखोर र कमिसनमाथि उभिएको विदेशी आयातबाट प्रताडित छन् । यस्तोमा वर्ग संघर्षको नयाँ मोडल के हुने, कस्तो हुने ? एमालेको दस्तावेजमा एकाध स्थानमा दलाल पुँजीवादको उल्लेख भेटिन्छ अनि घनश्याम भुसालहरू दलाल पुँजीपति वर्गलाई राष्ट्रिय पुँजीपति वर्गमा रूपान्तरण गरिदिने प्रवचन दिन्छन् । वर्गीय समाजको यो पाँच हजार वर्षको इतिहासमा कहिले पनि सिंगै प्रतिक्रियावादी वर्ग अर्को प्रगतिशील वर्गमा रूपान्तरण भएन । मार्क्सवादले त्यसैले भनेको हो एउटा वर्गका एकाध व्यक्ति अर्को वर्गमा रूपान्तरण हुन सक्छन्, सिंगै वर्ग होइन । तर घनश्याम भुसालहरूको दलाल पुँजीपति वर्ग सिंगैलाई फगत चुनाव जितेर राष्ट्रिय पुँजीपतिमा रूपान्तरण गरिदिने असैद्धान्तिक गुड्डीलाई एमालेका कम्युनिस्टप्रेमीहरूले कसरी पचाएका हुन् ? वास्तवमा एमालेसँग वर्ग संघर्षको कुनै नीति र योजना नै छैन किनकि उसले त्यो विषय परित्याग गरिसकेको हो । त्यसैले त त्यो पार्टीको ट्रेड युनियनलाई विश्व साम्राज्यवादको कठपुतली अन्तर्राष्ट्रिय श्रम संगठनसँग गाँसिएको हो । किसान संगठनको नेता गैरकिसान वामदेव गौतमलाई बनाइएको थियो । बितेका पच्चीस वर्षमा एमालेसम्बद्ध ट्रेड युनियन र किसान संगठनले कुनै सानो पनि संघर्ष नगर्नुको कारण यही होइन र ? वर्ग संघर्षको अनिवार्यतालाई छोप्न समृद्धिको महाजाल प्रचारमा छ । प्रवासिएका लाखौंलाई फर्काउने समृद्धिको कार्यक्रम के ? यती ग्रुपको हिमालयन एयरमा सयर गरी नेपाल एयरवेज डुबाउने प्रपञ्च चलाएर हुन्छ समृद्धि ? एमालेले सिको गर्न खोजेको मोदीको नीतिले एयर इन्डिया बेचियो भनेपछि नेपालमा अन्ततः हुने त्योभन्दा फरक के ? विश्व पुँजीवादले गरेको समृद्धि आफैंमा प्रकृति र आम श्रमजीवी मानिसविरोधी छ । मानिसहरूबीच विभाजन र उत्पीडनमा आधारित छ । त्यसैले प्रकृति र श्रमजीवी आम मानिसमैत्री समृद्धिबारेको नीति र कार्ययोजना आजको कम्युनिस्टको महत्त्वपूर्ण कार्यसूची हो । त्यसका निम्ति वर्ग संघर्षको नयाँ आयामका रूपमा समृद्धिको नयाँ दिशा आविष्कार गर्नैपर्ने चुनौती खडा भएको छ । यस्ता गहनतम विषयहरू एमाले महाधिवेशनका हर्ताकर्ता विष्णु पौडेल र ईश्वर पोखरेलहरूको रुचिका हुनै सक्दैनन् । तर कम्युनिस्टप्रेमी एमालेहरूको त अन्ततः हुनैपर्ने हो ।दक्षिण एसियाका भारत र नेपाल जात व्यवस्थामा आधारित समाज हुन् । परम्परागत मार्क्सवादीहरूले यहाँको जात व्यवस्थामा आधारित वर्गीय समाजलाई छिचोलेर मार्क्सवादलाई विकास गर्न सकेनन् । परिणाममा कम्युनिस्ट पार्टीहरू स्वयम् जात व्यवस्था र पितृसत्तावादी संरचनामा ढालिन पुगे । युरोपमा पुँजीवाद पुँजीपति वर्गको व्यवस्था थियो तर दक्षिण एसियामा पुग्दा पुँजीवाद पुँजीपति वर्ग र कथित हिन्दु उच्च जातको व्यवस्था बन्न पुग्यो । किनभने भारत एवं नेपालजस्ता देशमा पुँजीपति वर्ग मूलतः कथित हिन्दु उच्च जातबाट मात्र जन्मिने प्रक्रिया चल्यो । जात व्यवस्थाले नै यहाँ वर्ग निर्माण र वर्गीय खाडल निरन्तर बनाउन मुख्य भूमिका खेलेको यथार्थलाई संश्लेषण गर्न नसक्दा भारत र नेपालका पुँजीवादी वा कम्युनिस्ट पार्टीहरू जात व्यवस्थालाई निरन्तरता दिने नयाँ औजार बन्न पुगे । यो साधारण विषय होइन, क्रान्तिप्रेमीहरूका निम्ति चोमोलोङ्माजत्तिकै अग्लो विषय हो । यही माहोलमा चल्दै अरू पार्टीजस्तै एमाले कथित हिन्दु उच्च जातको पार्टी बन्न पुगेको छ । कथित उच्च जातमध्ये पनि अझ कुमाई र पूर्वीया पहाडिया बाहुनको पार्टी बन्न पुगेको छ । यो जातिवादी आरोप होइन, भारत र नेपालमा वर्ग बनावटमा जातको महत्त्वपूर्ण भूमिकाको सन्दर्भ हो, यो वर्गकै नयाँ अवतार हो । एमालेमा कुनै नेम्बाङ वा विश्वकर्माले कि त हिन्दु उच्चजातीय अहंकारवादी नीतिलाई आफ्नै समुदायविरुद्ध सही ठहर्याएर पद पाउने हुन्, कि गुलामीमय रोदनबीच पीडादायी व्यक्तिगत मनोरञ्जनमा हाँस्ने हुन् । पहिचानसहितको संघीयताको त कुरै छाडौं, भीरबाट लडेको गोरु खाएको साथीलाई बचाउन जुलुस गर्न नसक्ने अनि रुकुम हत्याकाण्डजस्ता बीभत्सताविरुद्ध सडकमा न्याय अपिल गर्न जान पनि रोकिएर बाँच्नुपर्ने एमालेकृत जनजाति र दलितको अवस्थाले बयान गर्ने तीतो सत्य यही हो । मधेस आन्दोलनमा भएको सहादतलाई फगत एकाध आँप झरेको भनी गरिएको चित्रणलाई समेत चुपचाप सहनुपर्ने एमालेकृत मधेसीको नियति प्रस्टै छ । अब एमालेका मार्क्सवादी लेनिनवादी कम्युनिस्टप्रेमीहरू भन्नुहोस्, के त्यो पार्टीलाई माथिदेखि तलसम्म जात व्यवस्था भत्किने गरी पुनःसंरचना गर्नु जरुरी छैन ? एमालेलाई जात व्यवस्थाविरोधी बनाउन सकिन्न भने उत्पीडितहरूका सन्दर्भमा त्यो पार्टीको के औचित्य छ ? जात व्यवस्था ढल्दैन भने भारत र नेपालमा कम्युनिस्ट क्रान्ति त कुरै छाडौं, सामान्य पुँजीवादी लोकतन्त्र पनि हास्यास्पद नाटकबाहेक केही होइन । यो विषय कृष्णगोपाल श्रेष्ठहरूलाई त वाहियात लाग्नेछ । एमाले महाधिवेशनमा बढीमा क्षत्री भीम रावलहरूले पदको मोलतोलसम्म गर्न पाउलान् तर कम्युनिस्टप्रेमी एमालेजनले यो विषयमा चिन्तन गर्न पाउनेछैनन् । भारत र नेपालजस्ता जात व्यवस्थामा आधारित समाजमा मार्क्सवादलाई थप विकास गर्न एमालेका कम्युनिस्टप्रेमीहरूले नयाँ मञ्च कुनै न कुनै दिन खोज्नु नै पर्नेछ ।कम्युनिस्ट आन्दोलनमा धेरै नयाँ कुरा सोच्नुपर्ने भइसकेको छ किनभने मार्क्स र लेनिन बाँचेको युग अब छैन । पुँजीवादीहरूसमेत आवधिक नेतृत्व प्रणालीमा गइसके तर कम्युनिस्टहरू नमरेसम्म एउटै नेताको कहर काट्ने प्रणालीमा छन् । यसलाई फेर्नैपर्छ । एमाले धार्मिकता प्रचार गर्ने पण्डा पार्टी बन्यो, त्यस पार्टीका बडाबडा भौतिकवादको गुड्डी हाँक्नेहरू सातो गएको बच्चाजस्तै चुपचाप हुन्छन् । कम्युनिस्टप्रेमीहरूको छाती कति पोलेको होला, अनुमान लगाउन सकिन्छ । एमालेमा बचेका लालचहीन बौद्धिकहरूले यति छलफल त सुरु गरे हुन्थ्यो कि कम्युनिस्ट पार्टी पुरानो व्यवस्था भत्काउन चाहने वैचारिकी हो । पुरानो व्यवस्था मुख्य गरी सैन्य तागतमा उभिएकाले सैनिकीकरण नभएको वा सैनिकीकरण गर्ने दिशा नबोकेको कम्युनिस्ट पार्टी अन्ततः पुरानो व्यवस्थाको चाकर बन्न पुग्छ । भारतका भाकपा र माकपाजस्ता विशाल भीडमय पार्टीहरूको दुर्गति त्यसैको परिणाम होइन ? विगत सय वर्षको इतिहासले यही त भन्छ कि सैनिकीकरण गर्ने इच्छा नभएको कम्युनिस्ट पार्टी पुरानो व्यवस्थाको अन्ततः चाकर हुँदै पतन हुन्छ । यस्ता तमाम क्रान्तिका प्रश्नबारे कम्युनिस्टप्रेमी एमालेहरूले सोच्ने बेला भैसकेको होइन ? तर के गर्नु, उनीहरूलाई पनि सायद बहुदलीय जनवादको भूत चढेको छ ! विचारधारात्मक राजनीतिक कार्यदिशा ठीक हुनु र नहुनुले सबै चीजको फैसला गर्छ, कमरेडहरू ! पशुपतिमा जलहरी चढाउँदै पातपातै राम जन्माउँदै हिँड्नेहरू, आफू जीवित हुँदै प्रतिष्ठान खोलेर जनताको करोडौं रकम प्रतिष्ठानमा हाल्न लगाउनेहरू, होली वाइनवाला धार्मिकीका नेपाली सेतुहरू अनि सलहलाई अमेरिकी बाजा बजाएर कक्रक्कै पार्दिन तम्सिने खालका जग हँसाउने प्रवृत्तिहरूको उद्गमस्रोत यथार्थमा बहुदलीय जनवादमै छ । त्यही कार्यदिशाले यी नानाभाँतिका, तमासतमासका पात्रप्रवृत्ति जन्माएको हो । प्रिय एमालेका कम्युनिस्टप्रेमी कमरेडहरू, तपाईंहरूको कम्युनिस्ट प्रेम तब नै सफल हुनेछ, जब बहुदलीय जनवादको पुँजीवादी मायाजालबाट निस्कने साहस गर्नुहुनेछ । तपाईंहरूलाई हार्दिक शुभकामना !"
पशुपतिनाथले सर्वोच्च अदालतको रक्षा गरून् !,"उपसंहारआजभोलिका लेख, रचना तथा विचारलाई पूर्वाग्रही ढंगले हेरिन्छ । पृष्ठभूमिमा टेकेर हठात् निष्कर्षमा पुग्ने चलन बढ्दो छ । अपवादमा पनि चाकरी हुन सक्छ । मान्छेहरू आफूलाई चाहिएको कुरासम्म सुन्न चाहन्छन् । समयले न्यायालयको परीक्षण गरिरहेको वर्तमान अवस्थामा यसभित्र कार्यरत जनशक्तिले संयमपूर्वक कर्तव्यबोध गर्दै, उत्तरदायीपूर्ण ढंगले सम्मानित न्यायालयको गरिमा जोगाउन एउटा संकल्प लिनैपर्ने भएको छ । संविधानवादलाई शिरोधार्य गरी व्यक्तिगत आग्रहपूर्वाग्रहभन्दा माथि उठेर समग्र न्यायालयको संस्थागत सुदृढीकरणमा हामी सबै र सधैं साथमा छौं र रहिरहनेछौं ।एडमन्ड बर्कले सन् १९८० मा बोलेको भाषणको सन्दर्भ जोड्दै नरिमन लेख्छन्, जब हामीले राम्रो काम गरिरहेका हुन्छौं, उत्साह थपौंÙ जब केही कमजोरी हुन पुग्छ, संयमपूर्वक सहानुभूति राखौं र जहाँ सुधारको सन्दर्भ उठ्छÙ ईश्वरप्रति अनुगृहीत भएर यसमा हातेमालो गरौं ।क्षेत्री विशेष अदालतका रजिस्ट्रार हुन् ।"
कानुन राम्रो कार्यान्वयन फितलो,"सन् १९९१ देखि सुरु भएको लैंगिक हिंसाविरुद्धको अभियान यस वर्ष पनि मनाइँदै छ । यसको मुख्य उद्देश्य लैंगिकताका आधारमा हुने सबै प्रकारका हिंसा र अपराध अन्त्य गर्दै महिला र पुरुषबीच असमानता हटाउनु हो । सबै लिंगका मानिसलाई बिनाभेदभाव सम्मानित जीवनयापन गर्न सक्षम तुल्याउनु हो । लैंगिक भेदभावले बालिका तथा महिला बढी पीडित भैरहेकाले उनीहरूकै हकहितलाई यस अभियानमा बढी जोड दिइन्छ ।नेपालमा पनि संघीय मन्त्रालय तथा निकायहरू, सातै प्रदेश सरकार, सबै जिल्ला समन्वय समितिहरू, सबै पालिका, सरोकारवाला निकाय, विद्यालय तथा सामाजिक संघसंस्थाहरूलाई लैंगिक हिंसाविरुद्धको अभियानमा सरिक हुन सरकारले आह्वान गर्नु सराहनीय छ । सहरका हुनेखाने महिलाहरूले यसलाई उत्सवका रूपमा मनाउने गरेको भए पनि ग्रामीण क्षेत्रका लक्षित वर्गसम्म यो अभियान पुग्न नसक्नु विडम्बनापूर्ण छ । लैंगिक हिंसा सामाजिक समस्याकै रूपमा छ । यसबाट खास गरी ग्रामीण भेगका महिला र बालबालिका बढी प्रताडित हुने गरेका छन् । यसले उनीहरूमा शारीरिक, मानसिक, मनोवैज्ञानिक एवम् यौनजन्य असर पार्नुका साथै उनीहरूको समग्र विकास, सुरक्षा, सामाजिक जीवन तथा न्यायप्राप्तिमा समेत अवरोध गर्छ । महिला हिंसा अन्त्यका लागि अन्तर्राष्ट्रिय क्षेत्रमा भएका व्यवस्थाहरूमा, मानव अधिकारसम्बन्धी विश्वव्यापी घोषणापत्र१९४८, महिलाविरुद्धको हिंसा उन्मूलनसम्बन्धी घोषणापत्र१९५३, महिलामाथि हुने सबै प्रकारका विभेद उन्मूलनसम्बन्धी महासन्धि (सिड)१९७९ र चौथो विश्व महिला सम्मेलन१९९५ बेइजिङ मुख्य हुन् । नेपालको संविधान२०७२ मा महिलाका हक, शोषणविरुद्धको हक, अपराध पीडितको हक संवैधानिक उपचारको हकका रूपमा रहेका छन् ।संविधान कार्यान्वयनका क्रममा महिला हिंसा, बलात्कारजन्य तथा फौजदारी अपराध न्यूनीकरणका लागि विभिन्न कानुन बनेका छन् । तीमध्ये, महिलामैत्री संशोधन निजामती सेवा ऐन२०४९, नेपाल नागरिकता ऐन२०६३, लैंगिक समानता कायम गर्न नेपाल ऐन संशोधन गर्न बनेको ऐन२०६३, सैनिक ऐन२०६३, वैदेशिक रोजगार ऐन२०६४, मानव बेचबिखन तथा ओसारपसार (नियन्त्रण) ऐन२०६४, घरेलु हिंसा (कसुर तथा सजाय) ऐन२०६६, कार्यस्थलमा हुने यौनजन्य दुर्व्यवहार (निवारण) ऐन२०७२, बोक्सीको आरोप (कसुर र सजाय) ऐन२०७२, अपांग भएका व्यक्तिको अधिकारसम्बन्धी ऐन२०७४, मुलुकी देवानी (संहिता) ऐन२०७४, मुलुकी देवानी कार्यविधि (संहिता) ऐन२०७४, मुलुकी अपराध (संहिता) ऐन२०७४, मुलुकी फौजदारी कार्यविधि (संहिता) ऐन२०७४ र फौजदारी कसुर (सजाय निर्धारण तथा कार्यान्वयन) ऐन२०७४ मुख्य हुन् । यति मात्र होइन, न्यायमा पहुँच नभएकाहरूलाई राज्यले निःशुल्क कानुनी सहायता सेवा उपलब्ध गराउने व्यवस्था मिलाएको छ । कानुनी सहायतासम्बन्धी ऐन२०५४ ले आर्थिक रूपले विपन्न वर्गलाई यो सेवा उपलब्ध गराउने भनेको थियो । न्यायमा पहुँच हुन नसक्नुमा आर्थिक अवस्था मात्र कारक तत्त्व होइन भन्ने ठहर भैसकेको छ । केही ऐनलाई संशोधन गर्ने ऐन२०७२ ले घरेलु हिंसा तथा लैंगिक हिंसाबाट पीडित व्यक्तिलाई पनि निःशुल्क कानुनी सहायता उपलब्ध गराउने व्यवस्था गरेको छ । यसका लागि जिल्ला कानुनी सहायता समितिमा दरखास्त दिनुपर्छ । कानुनी सहायता प्राप्त गर्न चाहने व्यक्ति स्वयं दरखास्त फारम भर्न नजान्ने वा समितिको कार्यालयमा आई दरखास्त फारम भर्न नसक्ने अवस्था रहेछ भने निजले पत्याएका अन्य व्यक्तिले समितिमा दरखास्त दिन सक्ने व्यवस्था गरिएको छ । यसरी घरेलु हिंसा तथा लैंगिक हिंसाबाट पीडित व्यक्ति जोकोहीले तथा वार्षिक आम्दानी ४० हजार रुपैयाँभन्दा कम भएका वा द्वन्द्वपीडित महिलाले निःशुल्क कानुनी सहायता प्राप्त गरी लाभ लिन सक्ने व्यवस्था गरिएको भए पनि ग्रामीण क्षेत्रका लक्षित समूह यसबाट यथेष्ट रूपमा लाभान्वित हुन सकिरहेको छैन । यस्ता पक्षप्रति राज्यका संयन्त्रहरू संवेदनशील हुनु जरुरी छ ।नेपालमा कुनै पनि क्षेत्रमा नीति, ऐन र कानुन अभावभन्दा पनि तिनको कार्यान्वयन पक्ष कमजोर हुने गरेको छ । लैंगिक हिंसा प्रभावित ग्रामीण क्षेत्रका महिला तथा बालिकालाई केन्द्रमा राखी छिटोछरितो र प्रभावकारी रूपले मनोसामाजिक सेवा, सुरक्षा र संरक्षण, चिकित्सा सहायता तथा कानुनी सेवा, सीपमूलक तालिम तथा आयआर्जनमा सहयोगलगायतमा ध्यान नदिएसम्म कानुन जतिसुकै राम्रो बनाए पनि त्यो निष्प्रभावी नै भइरहन्छ ।"
घरबाटै थालौं लैंगिक हिंसाविरुद्धको अभियान,"आफ्नो पहिचान, आत्मसम्मान र स्वतन्त्रतालाई अखण्डित राख्न एवं हिंसारहित ढंगले सहअस्तित्वपूर्ण जीवन बाँच्न पाउनु हरेक व्यक्तिको नैसर्गिक अधिकार हो र यसलाई मानव अधिकार पनि भनिएको छ । यसरी हिंसा कसैउपर पनि हुनु व्यक्तिको मानव अधिकारको हनन हो । कुनै पनि व्यक्तिलाई शारीरिक, मानसिक, आर्थिक, सामाजिक, सांस्कृतिक रूपमा हानि वा चोट पुर्याउने कार्य नै हिंसा हो । कोहीमाथि कुनै पनि किसिमको हिंसाबाट व्यक्तिको पहिचान, समानता, स्वतन्त्रता, अवसर, विकास र आत्मसम्मानपूर्वक बाँच्न पाउने अधिकारको प्रत्यक्ष वा अप्रत्यक्ष रूपमा हनन भइरहेको हुन्छ । यसरी हेर्दा, जुनसुकै हिंसाले व्यक्तिको मानव अधिकार उल्लंघन गर्छ । अतः प्रत्येक व्यक्तिको मानव अधिकार र स्वतन्त्रताको संरक्षण र संवर्द्धन गर्नु राज्यको दायित्व हो । महिलाका मानव अधिकारका विषयमा अझ एक कदम बढेर राज्य मात्र नभई सम्पूर्ण समाजले नै यसलाई जिम्मेवारीपूर्वक र संवेदनशील तवरले आत्मसात् गर्न जरुरी छ । ऐतिहासिक रूपले दमन र भेदभावको सामान गर्दै आइरहेका सम्पूर्ण महिलाको अधिकारका मामिला, वा अझ महिलामाथि हुने हिंसाबारे हामी सबैको सधैं नै ध्यानाकर्षण हुनुपर्छ । हरेक वर्षझैं यो बेला (२५ नोभेम्बर१० डिसेम्बर) पनि महिलामाथि हुने हिंसाविरुद्धको सोह्रदिने अभियान चलिरहेको छ, जसले पुनः महिलाको मानव अधिकार, महिला अधिकार र महिलामाथि हुने हिंसाका कुराहरूलाई मूल प्रवाहमा ल्याएको छ ।महिलामाथि हुने हिंसा भन्नाले महिलाको व्यक्तिगत, पारिवारिक वा सार्वजनिक जीवनमा लैंगिक आधारमा हुने हिंसाजन्य कार्य हो । महिलालाई पारिवारिक, आर्थिक, सामाजिक, सांस्कृतिक, राजनीतिक कुनै पनि कारणले शारीरिक, मानसिक, यौनजन्य क्षति वा पीडा पुर्याउनु वा पुर्याउने सम्भावना हुनु नै महिलामाथिको हिंसा हो । यही परिभाषाका आधारमा हेर्ने, बुझ्ने र अनुभूति गर्ने हो भने हरेक दिन हाम्रै घर, परिवार र समाजमा कुनै न कुनै रूपमा महिलामाथि हिंसा भइरहेको पाउन सक्छौं । हरेक दिन समाचारमा महिला हिंसाका घटनाहरू सुनिरहेका छौं, पढिरहेका छौं र यसको रोकथाम हामी सबैको प्रतिबद्धताबिना असम्भव छ । त्यस कारण घरैबाट सुरु गरौं, महिला हिंसा अन्त्य गरौं भन्ने राष्ट्रिय नाराका साथ यस वर्ष पनि २५ नोभेम्बरमा हामीले महिला हिंसाविरुद्धको अन्तर्राष्ट्रिय दिवस मनायौं । विश्व महिला आन्दोलन तथा अभियानका क्षेत्रमा २५ नोभेम्बर र ६ डिसेम्बरलाई विशेष रूपमा सम्झिने गरिन्छ । २५ नोभेम्बर १९६० मा डोमिनिकन रिपब्लिकका तीन साहसिक दिदीबहिनी (प्याट्रिया, मिनर्भा, रमारिया) को तत्कालीन तानाशाह राफेल त्रुजिलोको सरकारले कायरतापूर्ण तथा निर्मम हत्या गरेको थियो । एकै परिवारका यी तीन दिदीबहिनीले त्रुजिलो सरकारविरुद्ध सशक्त आन्दोलन गरेका थिए र त्यही कारण षड्यन्त्रपूर्वक तिनीहरूको हत्या गरिएको थियो । यी तीन दिदीबहिनीको उच्च साहस र त्यागको सम्मान गर्दै ल्याटिन अमेरिकी देशहरूमा २५ नोभेम्बरलाई महिला हिंसाविरुद्धको दिवसका रूपमा मनाउन थालियो । त्यसको झन्डै तीन दशकपछि संयुक्त राष्ट्र संघको साधारणसभाले त्यसै दिनलाई अन्तर्राष्ट्रिय महिला हिंसाविरुद्धको दिवसका रूपमा घोषणा गरेको थियो ।त्यसै गरी ६ डिसेम्बर १९८९ मा मोन्टरेल विश्वविद्यालय क्यानडाको पोलिटेक्निक कलेजका २५ वर्षीय मार्क लेपिनले चौध छात्राहरूको सामूहिक हत्यापश्चात् आत्महत्या गरेका थिए । यसै घटनाको सम्झनामा सन् १९९१ मा सेतो रिबन अभियान थालियो, महिला हिंसाविरुद्ध पुरुषहरूलाई जागरुक गराउने अभिप्रायले । अंग्रेजी अक्षर भी (भ्वाइलेन्स) लाई उल्टो बनाउँदा बन्ने आकारमा सेतो रिबन लगाउनु भनेको म हिंसा सहन्नँ, आफू पनि गर्दिनँ र प्रतिकार गर्छु भन्ने प्रतिबद्धता हो । हाल विभिन्न देशमा सोह्रदिने अभियानका बेला सेतो रिबन लगाउने चलन छ ।नेपालले २०५४ सालदेखि लैंगिक हिंसाविरुद्धको सोह्रदिने अभियान मनाउँदै आइरहेको छ । तर चौबीस वर्ष बितिसक्दा पनि महिला हिंसा अझ बढ्दै जानु अत्यन्त दुःखद र चिन्ताको विषय हो । अझ पछिल्ला वर्षहरूमा गाउँदेखि सहरसम्म नयाँ प्रकृतिका महिला हिंसा देखिन थालेका छन्, जसलाई कानुनको दायरामा ल्याउन सहज भइरहेको छैन ।सोह्रदिने अभियानको सुरुआत विदेशी घटना र स्मरणबाट भए पनि यसले हामीलाई नेपालीकै विभिन्न घटनाको मात्र नभई महिला हिंसाविरुद्धको अभियानका अगुवाहरूको सम्झना गर्ने अवसर पनि दिएको छ । महिला हिंसा सदियौंदेखि अनेक रूपमा हुँदै आएका छन् । विभेद, अन्याय, अत्याचार र उत्पीडनविरुद्ध संसारभर महिलाहरूले संगठित वा असंगठित माध्यमले प्रतिकार र विद्रोह गरेको इतिहास पनि हामीले पढेका छौं । हाम्रो देशका सन्दर्भमा यस्तो आवाज उठाउँदै विद्रोह गर्ने सशक्त महिला थिइन् योगमाया ।विसं १९२५ मा पूर्वी पहाडको भोजपुरमा जन्मिएकी योगमायाले राणा शासनकालमा महिलालाई सतीका रूपमा जिउँदै जलाउने र मानिसलाई पशुसरह दासदासी बनाउने कुप्रथाविरुद्ध सशक्त आवाज उठाएकी थिइन् । परिणामस्वरूप सबै दासदासी मुक्त भए, सती पठाउने कुप्रथाको अन्त्य भयो । तर त्यसै बेलादेखि उठाइन थालेका छोरीले पनि पढ्न पाउनुपर्ने, बालविवाह र बहुविवाहको अन्त्य हुनुपर्ने, विधवा विवाह हुनुपर्ने र छोराछोरीबीचको विभेद हुन नहुने एवं घरेलु हिंसा, यौन हिंसा, जातीय विभेद, धार्मिक अन्धविश्वास र सांस्कृतिक कुसंस्कार एवं खराब अभ्यासलगायतका आर्थिक, सामाजिक, सांस्कृतिक विभेद जस्ता सवालहरू आज पनि अन्त्य भएका छैनन् । यिनका विरुद्ध विभिन्न अन्तर्राष्ट्रिय सन्धिमहासन्धि, सिफारिस, संविधान, राष्ट्रिय कानुन, ऐननियमलगायतका व्यवस्था भए पनि त्यत्तिकै संगठित आवाज उठाइरहनुपरेको छ ।पितृसत्तात्मक सोच, सामन्ती संस्कार र मूल्यमान्यताका कारण शोषण, जातीय विभेद र छुवाछुत, चरम लैंगिक विभेदविरुद्धको अभियान सञ्चालन गर्दागर्दै योगमायाले १९९८ असार २२ गते आफ्ना अनुयायीहरूसहित तत्कालीन राज्य व्यवस्थालाई चुनौती दिँदै विद्रोहस्वरूप भोजपुरको मझुवा बेसीबाट अरुण नदीमा जलसमाधि लिएकी थिइन् । आज हामीले उक्त दिनलाई समेत नेपाली समाजमा लैंगिक हिंसाविरुद्ध अभियानका रूपमा स्मरण गर्नु त्यत्तिकै आवश्यक छ ।एक्काइसौं शताब्दीमा पनि हाम्रो समाजमा एउटी महिलालाई कथित बोक्सीको आरोपमा बर्बर यातना दिएर चरम हिंसा र हत्यासमेत भइरहेको छ । महिनावारी भएकै कारण अपहेलित भएर घरबाहिर असुरक्षित बस्नुपर्ने बाध्यकारी अमानवीय कुप्रथा (छाउपडी) कतिपय समाजमा कायमै छ । चरम पितृसत्तात्मक सोचका कारण छोराछोरीमा विभेद, स्त्री भ्रूणको हत्याजस्ता अमानवीय कृत्य भइरहेकै छन् । छोरी जन्मिएपछि आमालाई गरिने हेला, दुर्व्यवहार, तिरस्कारÙ छोरीले जन्मेदेखि पलपल झेलिरहनुपर्ने भेदभाव, उपेक्षा, अनेक किसिमका हिंसा, वञ्चितीकरणÙ दाइजो नभएको वा कम भएको कारण हुने शारीरिकमानसिक र यौनजन्य शोषण र हिंसाÙ बालविवाह र सानै उमेरमा बच्चा जन्माउने बाध्यताÙ प्रजनन स्वास्थ्यको समस्याÙ आफन्तैबाट हिंसा र शोषणÙ पारिवारिकघरेलु हिंसाÙ आर्थिक, सामाजिक, सांस्कृतिक, राजनीतिकलगायतका पक्षहरूबाट बालिकादेखि वृद्धासम्मले दैनन्दिन भोग्नुपरेका कहालीलाग्दा घटनाहरूले हाम्रा ऐन, कानुन, पारिवारिकसामाजिक सभ्यता र संस्कृतिमै प्रश्न उठाइरहेका छन् । हामी कस्तो समाजमा बाँचिरहेका छौं ? मानिसले मानिससँग, छोरी बाबुसँग, दिदीबहिनी दाजुभाइसँग, बुहारी ससुरासँग, भाउजूबुहारी देवरजेठाजुसँग, छात्रा गुरुसँग, विश्वास र भरोसा गरिएकासँग असुरक्षित हुनुपर्ने, डराउनुपर्ने अवस्था छ । पाइलापाइलामा बलात्कार, यौन शोषण, शारीरिकमानसिक हिंसा सहनुपर्ने बाध्यता छ । सहन नसक्दा मनोरोगी हुने, आत्महत्यासमेत गर्न विवश हुने परिस्थितिले जरो गाडेको छ ।अति विपन्न परिवारदेखि अति सम्पन्न घरानासम्म, निरक्षरदेखि अति शिक्षितसम्म, गाउँदेखि सहरसम्म जुनसुकै जाति, भाषा, धर्म, वर्ण, वर्ग, तह र समुदायका महिलाहरू हिंसाबाट पीडित छन् । यसको मूल कारण महिलालाई वस्तु र साधनका रूपमा हेरिने पितृसत्तात्मक सोच र चिन्तन नै हो । तसर्थ महिलाविरुद्धको हिंसा अन्त्यका लागि महिला मात्र हैन, हरेक घरपरिवारका पुरुषहरू सचेत, सजग र संवेदनशील हुनु अपरिहार्य छ । परिवार, समाज र राज्यका सबै पक्ष र सम्बन्धित निकायहरूले महिलाको मानव अधिकारलाई आत्मसात् गर्दै महिलामाथि हुने सबै किसिमका हिंसाविरुद्ध शून्य सहनशीलता अवलम्बन गर्नुपर्छ । पराजुली राष्ट्रिय महिला आयोगकी अध्यक्ष हुन् ।"
तीन महिनामा रियल इस्टेटमा थप १६ अर्ब कर्जा,"(काठमाडौं)  कोभिडको दोस्रो लहरको जोखिम कम भएसँगै घरजग्गा व्यवसाय फस्टाउन थालेको छ । गएको तीन महिनामा यस क्षेत्रमा बैंक तथा वित्तीय संस्थाले प्रवाह गरेको कर्जा करिब ९ प्रतिशत बढ्नुले पनि त्यसलाई पुष्टि गर्ने जानकार बताउँछन् । गत भदौमा यस क्षेत्रमा प्रवाह भएको कर्जा २३ प्रतिशत मात्र बढेको थियो । गएको तीन महिनामा रियल इस्टेट क्षेत्रमा बैंक तथा वित्तीय संस्थाले करिब १६ अर्ब रुपैयाँ थप कर्जा प्रवाह गरेको राष्ट्र बैंकको तथ्यांक छ । यसअनुसार गत असोजसम्म रियल इस्टेट क्षेत्रमा बैंक तथा वित्तीय संस्थाको कुल लगानी १ खर्ब ९९ अर्ब ६४ करोड रुपैयाँ छ । गत असारको तुलनामा यो ८७ प्रतिशत बढी हो । गत असारमा रियल इस्टेट क्षेत्रमा बैंक तथा वित्तीय संस्थाको कर्जा प्रवाह १ खर्ब ८३ अर्ब ६१ करोड रुपैयाँ थियो । गत आर्थिक वर्षको तीन महिनामा यस्तो लगानी २१ प्रतिशत घटेको थियो ।खासगरी सेयर बजार ओरालो लाग्न थालेपछि लगानीकर्ताले घरजग्गा व्यवसायमा लगानी बढाएकाले रियल इस्टेट कारोबार फस्टाएको जानकारहरू बताउँछन् । यसअघिका वर्षमा पनि सेयर बजार घट्न थालेपछि घरजग्गा व्यवसाय फस्टाउने गरेको स्मरण गर्दै एक बैंकका प्रमुख कार्यकारी अधिकृतले भने, सेयर बजारबाट कमाएको पैसा लगानीकर्ताले स्थिर सम्पत्ति घरजग्गामा राखेको देखिन्छ ।विगतका वर्षमा सेयर बजार र घरजग्गा कारोबारबीच करिब उल्टो सम्बन्ध रहँदै आए पनि गत वर्षयता बेग्लै परिस्थिति देखिएको चार्टर्ड एकाउन्टेन्ट अनलराज भट्टराईले बताए । कोभिडपछि विश्वव्यापी रूपमै पुँजी बजार र घरजग्गा कारोबार फस्टाएको उनको धारणा छ । कोभिडको जोखिमबाट बच्न सरकार र राष्ट्र बैंकले राहतका कार्यक्रम (क्वान्टिटेटिभ इजिङ) आएकाले बजारमा मुद्रा आपूर्ति बढ्यो । मुद्रा आपूर्ति बढेपछि सेयर बजार र घरजग्गा कारोबार फस्टाएको उनको बुझाइ छ । यद्यपि सेयर बजारको वृद्धिको तुलनामा घरजग्गा कारोबारको वृद्धि सुस्त रहेको उनले बताए । एकदेखि डेढ वर्षको अवधिमा सेयर बजार करिब शतप्रतिशत बढेको छ, भट्टराईले भने, तर सेयर घरजग्गा कारोबार ३० देखि ४० प्रतिशत मात्र बढेको छ ।कोभिडको जोखिम कम भएसँगै बैंक तथा वित्तीय संस्थाले आक्रामक रूपमा कर्जा प्रावह गरेका छन् । यसरी प्रवाह भएको कर्जा करिब ६० प्रतिशतभन्दा धेरै आयातजन्य क्षेत्रमा प्रवाह भएको छ भने बाँकी ४० प्रतिशतमध्ये अधिकांश घरजग्गामा गएको हुन सक्ने जानकारहरू बताउँछन् । कोभिडको असर क्रमिक रूपमा कम हुँदै गएको, खोपको उपलब्धता बढ्दै गएको, वैदेशिक रोजगारीमा जानेको संख्या तथा विदेशी पर्यर्टकको आगमनसमेत बढ्न थालेको, विद्युत् निर्यात सुरु हुनुका साथै मौद्रिक तथा वित्तीय नीतिगत सहजीकरण कायमै रहेकाले आर्थिक पुनरुत्थानले गति लिने देखिएको राष्ट्र बैंकको दाबी छ ।आर्थिक पुनरुत्थानको चरणमा कर्जाको माग बढिरहेको र यस्तो कर्जाको ठूलो हिस्सा आयात भुक्तानीमा खर्च भइरहेको तर रेमिट्यान्स आप्रवाह अपेक्षित रूपमा बढ्न नसकिरहेकाले बाह्य क्षेत्र स्थायित्वमा दबाब कायमै रहने देखिएको छ, राष्ट्र बैंकले मौद्रिक नीतिको समीक्षामा भनेको छ, चालु आर्थिक वर्षमा स्थानीय तहको निर्वाचनमा हुने खर्चले समष्टिगत माग थप विस्तार भई मूल्य र आयातमा समेत चाप पर्ने स्थिति छ ।पछिल्लो समय अन्तर्राष्ट्रिय बजारमा पेट्रोलियम पदार्थको मूल्य वृद्धिले समेत नेपालको मुद्रास्फीति बढ्ने देखिएको छ । साथै, यस बैंकले हालै सम्पन्न गरेको मुद्रास्फीति अपेक्षा सर्वेक्षणमा समेत आगामी दिनमा मूल्य वृद्धिमा थप चाप पर्ने देखिएको छ ।राष्ट्र बैंकका अनुसार गएको चार महिनामा बैंक तथा वित्तीय संस्थाले वार्षिक लक्ष्यको करिब ५० प्रतिशत कर्जा विस्तार गरिसकेका छन् । आक्रामक रूपमा कर्जा विस्तार गरेकै कारण बैंक तथा वित्तीय संस्थामा तरलता अभाव भएको आरोप राष्ट्र बैंकले लगाउँदै आएको छ । बैंक तथा वित्तीय संस्थाहरूको निक्षेप परिचालनको तुलनामा कर्जा विस्तार अधिक रहेकाले तरलतामा चाप पर्ने स्थिति देखिएको छ, समीक्षामा भनिएको छ । कर्जा नियन्त्रण नै अहिले तरलताको समस्या समाधानको भरपर्दो उपाए भएको राष्ट्र बैंकका अधिकारीहरूले बताउँदै आएका छन् ।"
परराष्ट्रविरुद्ध एनआरएनएद्वारा मुद्दा दायर,"संघको विशेष महाधिवेशनको म्यान्डेट विधानअनुरूप सबै राष्ट्रिय समन्वय समितिको निर्वाचन सम्पन्न गरेर प्रतिनिधि चयन भएको उनको भनाइ छ । गैरआवासीय नेपाली संघलाई असफल गराउने उद्देश्यले केही राष्ट्रिय समिति अरूको उस्काहटमा लागेका र संघको हितका लागि सबै मिलेर अघि बढ्नुको विकल्प नभएको उनले बताए । संघका प्रमुख संरक्षक घलेले विवाद मिलाउन कुनै चासो नदेखाएको, उनीसँग पटकपटक सम्पर्क गर्न खोज्दासमेत बेवास्ता गरेको र संस्थालाई अनिर्णयको बन्दी बनाएको पन्तले गुनासो गरे । नेपाल सरकारले पनि गैरआवासीय नेपाली संघमाथि अन्याय गरेको उनको दाबी छ । मन्त्रालयसँग पटकपटक छलफल गरेर निर्वाचन गर्न अनुरोध गरे पनि मन्त्रालयले केही व्यक्तिको प्रभावमा निर्णय गरेको उनको आरोप छद । एनआरएनले मन्त्रालयसँगै समन्वय गरी आगामी मंसिर २९ (डिसेम्बर १५) मा निर्वाचन गर्ने तालिका सार्वजनिक गरेको थियो । मंसिरमा ३ मा तालिका सार्वजनिक भएपछि परराष्ट्रले फेरि पत्र पठाएर अर्को निर्देशन जारी गरेको हो । निर्वाचन समयतालिका सार्वजनिक गरेकै दिन नै परराष्ट्रले पत्र काटेर निर्वाचन गराउने जिम्मेवारी एनआरएनएको संरक्षक परिषद्लाई तोकिदिएको हो, जसको नेतृत्व एनआरएनएका पूर्वअध्यक्ष घलेले गरिरहेका छन् । सुरुमा एनआरएनएको निर्वाचन समय तालिका कात्तिक ३ का लागि तोकिएको थियो । महाधिवेशन प्रतिनिधिहरूको विवाद रहेको भन्दै परराष्ट्रले उक्त निर्वाचन प्रक्रिया स्थगित गर्न निर्देशन दिएको थियो ।"
ढाँटिरहने ठेकेदारलाई कारबाही खोइ ?,"(काठमाडौं)  थापाथलीबबरमहल खण्डमा दुई ठूला अस्पताल छन् प्रसूतिगृह र नर्भिक अस्पताल । संवेदनशील मानिने अस्पताल क्षेत्रको सडक भने एक वर्षदेखि लथालिंग छ । एम्बुलेन्सलगायत सवारी साधनको आउजाउ मात्रै होइन, पैदल यात्रुलाई पनि उस्तै सकस छ । धूलो र हिलोको मारमा आसपासका फार्मेसी, होटल, रेस्टुरेन्ट, पसलसमेत परेका छन् ।काठमाडौं महानगरपालिकाले १० महिनाभित्र काम सक्ने गरी २०७७ भदौमा जयधनञ्जयकँडेल जेभीसँग निर्माण सम्झौता गरेको थियो । बबरमहलदेखि थापाथली चोकसम्म र माइतीघर मण्डलदेखि सेन्ट जेभियर्स कलेज हुँदै प्रसूति गृहसम्मको करिब ३ किलोमिटर सडक कालोपत्र गर्न ४ करोड २२ लाख रुपैयाँ लागत तोकिएको थियो । निर्धारित समयमा काम नसकिएपछि महानगरले ३ महिना म्याद थपेको छ । तर थपिएको म्याद सकिए पनि काम ४० प्रतिशत मात्रै सकिएको छ । ७० लाख रुपैयाँ भुक्तानी भइसकेको छ ।सम्झौताअनुसार दुई खण्डको सडक कालोपत्र, दुवैतर्फ कर्ब स्टोन राख्ने, नर्भिक अस्पतालअघि ढल व्यवस्थापन र दुवैतर्फ साइड ड्रेन बनाउनुपर्नेछ । जोइन्ट भेन्चर मा ठेक्का भए पनि निर्माणको सबै काम कँडेल निर्माण सेवाले लिएको छ । सेवाका प्रोप्राइटर अर्जुन कँडेलले यसअघि कान्तिपुरसँगको कुराकानीमा असोजभित्र सबै काम सक्ने दाबी गरेका थिए । तर मंसिर पहिलो साता बिते पनि काममा कुनै प्रगति भएको छैन । अस्पताल क्षेत्रमा यात्रुले बढी सास्ती खेप्नुपरेकाले उक्त स्थानमा कालोपत्र गर्ने तयारीमा रहेको कँडेल बताउँछन् । नर्भिक अस्पतालअघि ग्रेडिङ गरेर कालोपत्र गर्न ठिक्क पारिएको छ । फेरि मेलम्चीको पाइप फुटेकाले समस्या भएको हो, उनले भने, त्यसैले समस्या भइरहेको छ । यसबारे मेलम्ची खानेपानी आयोजना र वडाध्यक्षलाई जानकारी गराइसकेका छौं ।तत्काल करिब २ सय मिटर सडक कालोपत्र गरिने उनले जानकारी दिए । मेलम्ची आयोजनाले पाइप व्यवस्थापन गर्नासाथ बाँकी भागमा पनि कालोपत्र गर्न सुरु भइहाल्छ, उनले भने, पाइप लिकेज भइरहेको स्थानमा कालोपत्र गरे टिक्दैन, बदनाम पनि भइन्छ । यो समस्या समाधान भए अबको एक साताभित्र अस्पतालअघिको भाग कालोपत्र गर्न कुनै समस्या छैन । अब भने कुनै विलम्ब नहुने उनको दाबी छ ।काठमाडौं उपत्यकाभित्र विस्तार थालिएका सडकमा ठेकेदारकै लापरबाहीका कारण निर्माणमा ढिलाइ भइरहेको छ । ठेकेदारले सम्बन्धित निकायलाई ढाँट्दै काम अलपत्र पार्दै आएका छन् । अलपत्र छाडिएका सडकका कारण धूलो र हिलोको मारमा यात्रु र स्थानीय छन् । सबैभन्दा बढी समस्या ललितपुरको ढोलाहिटीसुनाकोठीचापागाउँप्यागाउँलेलेतिलेश्वरसरस्वतीकुण्ड पुग्ने ९ किलोमिटर सडक खण्डमा छ । यो सडकलाई तीन खण्डमा विभाजन गरी ठेक्का दिइएकोमा दुई खण्ड निर्माणको जिम्मा पप्पुमहालक्ष्मीवर्ल्डवाइड जेभीलाई छ । २०७४ साउन १६ मा ठेक्का सम्झौता भए पनि म्याद सकिइसकेको छ । पहिलो खण्ड सुनाकोठीसम्मको दूरी ३२ किलोमिटर छ । यसमध्ये २५ किमि खण्ड ललितपुर२७ मा र बाँकी गोदावरी नगरपालिका१२ मा पर्छ ।अहिले समस्या यही २५ किमि खण्डमा छ । जसको ठेक्का २०७५ कात्तिक २६ मा निर्माण सम्पन्न गर्ने गरी २०७३ जेठ २६ मा दिवाशैलुङ जेभीले पाएको थियो । शैलुङ सत्तारूढ माओवादी केन्द्रका अध्यक्ष पुष्पकमल दाहालका घरबेटी शारदाप्रसाद अधिकारीको कम्पनी हो । उक्त कम्पनीले गत माघमा गरेको कालोपत्र ४ महिनामै उप्किएको थियो । निर्माण सुरु गर्दा सडक जस्तो थियो, अहिले उस्तै छ । शैलुङ कन्स्ट्रक्सन प्रमुख अधिकारीले गत असोजमा वर्षा रोकिनासाथ काम थाल्ने बताएका थिए । तर अहिलेसम्म अवस्थामा केही सुधार छैन । निर्माणमा कुनै बाधा नहुँदा पनि काम अघि बढेको छैन ।असोजमै काम थाल्ने भने पनि अहिलेसम्म सुरु नभएको ललितपुर२७ का अध्यक्ष बाबुराज महर्जन गुनासो गर्छन् । कराउँदाकराउँदा सोमबारबाट बल्ल गिट्टी ल्याउन सुरु गरेका छन्, उनले भने, पटकपटक ढाँटेकाले अहिले पनि काम सकिएला भन्ने विश्वास त लागेको छैन । बेस हाल्न सुरु गरेकाले काम अघि बढ्छ कि भन्ने झिनो आशा भने छ । दसैंअघि एकदुई दिन काम गरेजस्तो गरेर निर्माण कम्पनी सम्पर्कविहीन बनेको उनले सुनाए । ठेकेदारले जहिल्यै झुक्याउने काम मात्रै गर्छन् । उनीहरूलाई काम गर्ने यो अन्तिम मौका हो, उनले भने, अब पनि काम नगरे विकल्प खोज्छौं भन्दिसकेका छौं ।यस्तै समस्या नख्खुखोलाभैंसेपाटीबुङमती खण्डमा पनि छ । आशिषबिरुवासीएम जेभीले निर्माणको ठेक्का लिए पनि सबै काम बिरुवा कन्स्ट्रक्सनले गरिरहेको छ । काठमाडौं उपत्यका सडक विस्तार आयोजनाले २०७३ असार ३० मा ठेक्का दिएको नख्खुखोला पुलदेखि सोह्रखुट्टेसम्मको ३५२ किलोमिटर सडक विस्तार २०७५ कात्तिक ३० सम्म सकिनुपर्ने हो । तर अहिलेसम्म ६५ प्रतिशत मात्र काम भएको छ । लागत रकम पनि २८ करोड ६२ लाख ५० हजारबाट बढेर ३० करोड ५ हजार रुपैयाँ पुगिसकेको छ । भैंसेपाटी सडकको हालतमा कुनै सुधार नआएको ललितपुर२५ का अध्यक्ष विष्णुकुमार कार्की बताउँछन् । बरु झन् बिग्रिएको उनले सुनाए । स्थानीयको गाली खाँदै बस्नुपरेको छ । सानो पदको सानो मान्छे परें । जति कराए पनि, जति गरे पनि ठेकेदारलाई तह लगाएर काम लगाउन सकिएन, उनले हार मान्दै भने, हाम्रो कुरा बिक्दैन । सबै माथिल्लो निकायबाटै निर्णय हुन्छ । दसैंपछि काम अघि बढाउने कम्पनीले बताउँदै आएका थिए । तर अहिलेसम्म त्यसको छाँटकाँट छैन । सोह्रखुट्टेदेखि बुङमतीसम्मको सडक पनि अझै कालोपत्र भएको छैन । यो सडकको ठेक्का २०७४ साउन ११ मा पप्पुमहालक्ष्मीवर्ल्डवाइड जेभीले लिएको हो । तर काम भने वर्ल्डवाइडले गरिरहेको छ । हालसम्मको भौतिक प्रगति ७० प्रतिशत मात्रै छ । साँध सिमाना प्रस्ट नहुँदा सडक निर्माणमा समस्या भएको वर्ल्डवाइडको दाबी छ । चाबहिलजोरपाटीसाँखुअन्तर्गत थलीमा पनि उस्तै समस्या छ । जसको ठेक्का बज्रगुरुबिरुवाखानी जेभीले लिएको हो । बिरुवा कन्स्ट्रक्सनले मात्र काम गरिरहेको यो खण्डमा हालसम्म ६८ प्रतिशत मात्र प्रगति छ । २०७२ असोज १३ मा सम्झौता भएको यो खण्डको म्याद तेस्रो पटक थपिएको छ । अब थपिने म्याद आगामी चैतसम्म हुनेछ । सुरुमा ४५ करोड ६९ लाख २ हजारमा गरिएको ठेक्काको संशोधित रकम ५० करोड ७१ लाख ४४ हजार रुपैयाँ पुगेको छ । बढी समस्या थली खण्डको ७ सय मिटर सडकमा छ । बिरुवा कन्स्ट्रक्सनले स्थानीयकै अवरोधका कारण काममा ढिलाइ भएको तर्क गर्दै आएको थियो । अहिले जोइन्ट भेन्चरका कम्पनीमध्ये कसले काम गर्ने भन्ने विषयमा प्रश्न उठेपछि काम सुरु हुन सकेको छैन ।दसैंअघि सडकको जस्तो हालत थियो, अहिले पनि उस्तै रहेको कागेश्वरी मनोहरा नगरपालिका५ का अध्यक्ष राजाराम पुडासैनीले बताए । निर्माण व्यवसायीको व्यवस्थापन नै परिवर्तन भयो भनेर जानकारी आयो, उनले भने, त्यसपछि काम गर्न कोही आएका छैनन् । यो खण्डमा धूलोले गर्दा आवतजावत, व्यापार व्यवसाय गर्नेलाई सास्ती छ । धूलोकै कारण स्थानीयमा घाँटी दुख्ने, रुघाखोकी लाग्ने, छातीमा संक्रमण हुने समस्या देखिएको उनको भनाइ छ । पेप्सीकोलासल्लाघारी सडकको काम पनि ६५ प्रतिशत मात्रै सकिएको छ । उमा एन्ड कम्पनीले निर्माणको जिम्मा लिएकोमा ३ पटक म्याद थपिइसकेको छ । २०७६ पुस २९ मा सक्ने गरी २०७४ असार ३० मा ठेक्का लागेको थियो । ४५ किमिमध्ये अहिलेसम्म २५ किमि मात्रै कालोपत्र भएको छ ।यी सबै सडकमा ठेक्का लगाउने काठमाडौं उपत्यका सडक विस्तार आयोजनाका सूचना अधिकारी महानन्द जोशी प्रायः खण्डमा काम भइरहेको, केहीमा मात्रै समस्या रहेको दाबी गर्छन् । सबैतिर ठेक्का लिएका निर्माण व्यवसायी हाम्रो सम्पर्कमा छन् । केही खण्डमा जोइन्टमा काम गरिरहेको कन्स्ट्रक्सनमध्यकै अर्कोले काम सुरु गर्न लागेको कुरा पनि आएको छ, उनले भने, कोरोना महामारीका काम प्रभावित सबै आयोजनाको चैत मसान्तसम्म सरकारले म्याद थप गरेको छ । त्यो अवधिभित्र पनि काम नसके ठेक्का तोड्नुको विकल्प छैन । यथास्थितिमै काम सम्पन्न गर्ने निर्णय भएकाले अब निर्माण कम्पनीले बहाना बनाउने ठाउँ नरहेको उनको भनाइ छ ।"
सिन्धुमा ९१ मेगावाटका तीन आयोजना,"(काठमाडौं)  सिन्धुपाल्चोकको भोटेकोसी र ब्रह्मायणी नदीबाट ९१ मेगावाटका तीन विद्युत् आयोजना निर्माण सुरु भएको छ । जिल्लाको जुगल गाउँपालिकाको तेम्बाथानमा दुई आयोजना निर्माण गरिने सम्बन्धित आयोजनाले जनाएका छन् । यसका लागि विद्युत् खरिद सम्झौता गरिसकिएको छ । निर्माणको चरण पनि सुरु भइसकेको उनीहरूको भनाइ छ ।शैलुङ पावर कम्पनी प्रालिले ४० मेगावाटको भोटेकोसी१ जलविद्युत् आयोजना बनाइरहेको छ । भोटेकोसी गाउँपालिकामा अढाई दशकअघि बनेको ४५ मेगावाटको अपर भोटेकोसी आयोजनाको पावर हाउसबाट निस्केको पानी प्रयोग गरेर उक्त नयाँ आयोजना निर्माण गर्न लागिएको कम्पनीका अध्यक्ष बच्चु पौडेलले जानकारी दिए । विद्युत् खरिद सम्झौता एक वर्षअघि नै भइसकेको छ भने लागत करिब ८ देखि ९ अर्ब लाग्ने अनुमान रहेको उनले बताए । भोटेकोसीको पानी करिब तीन किमि सुरुङबाट स्थानीय चाकुमा निर्माण हुने अन्डरग्राउन्ड पावरहाउसमा प्रवेश गराइनेछ । आयोजनाले सार्वजनिक सुनुवाइ कार्यक्रम गरेर निर्माण सुरु गरेको पौडेलले जनाए । बैंक ऋणका प्रक्रिया अन्तिम चरणमा पुगेको उनको भनाइ छ । अरनिको राजमार्गको बाह्रबिसेतातोपानी खण्डमा पर्ने उक्त आयोजनाका लागि प्रवेशमार्ग निर्माण, जग्गा अधिग्रहणलगायत काममा झन्झट नरहेको उनले बताए । आयोजनाको निर्माण सहज हुने अनुमान गरिएको पौडेलको भनाइ छ । ब्रह्मायणी हाइड्रोपावर कम्पनीले ३६५२ मेगावाटको ब्रह्मायणी जलविद्युत् आयोजना निर्माण थालेको छ । जुगल गाउँपालिकास्थित हिमाली भेग तेम्बाथान बस्तीको अर्को साइटमा निर्माण हुने यो आयोजनाको लागत करिब ७ अर्ब छ । जुगल हिमालबाट बग्ने नेम्या मसी र लाङटाङबाट आउने लगनखोला मिसिएर बन्ने ब्रह्मायणीबाट उत्पादन गरिने आयोजनामा पनि विद्युत् खरिद सम्झौता (पीपीए) भइसकेको छ । उक्त आयोजनाको सुरुङ ६ किमिको हुनेछ । आयोजनाको हेड ५ सय ५२ मिटर हुने र यसले बर्सेनि करिब एक अर्ब २२ करोडको विद्युत् बिक्री गर्ने कम्पनीका अध्यक्ष भरत पराजुलीले जानकारी दिए । इन्टिग्रेटेड हाइड्रो फन्ड नेपाल प्रालिले १५१५ मेगावाटको अप्पर ब्रह्मायणी जलविद्युत् आयोजना निर्माण गर्दै छ । जुगल हिमालको फेदीमा निर्माण गरिने उक्त आयोजनाका लागि करिब तीन अर्ब लगानी हुने अनुमान छ । लगानबेसीमा निर्माण हुने उक्त आयोजनामा जुगल हिमालबाट बग्ने नाम्या मसाल खोलाको पानीबाट विद्युत् उत्पादन गरिने हाइड्रो फन्डका अध्यक्ष भरत पराजुलीले बताए । बर्सेनि ५२ करोडको विद्युत् बिक्री गर्ने लक्ष्य राखिएको उनको भनाइ छ । अहिले आयोजनामा पुग्ने प्रवेशमार्ग निर्माण भइरहेको छ । काठमाडौंबाट ११० किमि दूरीमा पर्ने दुवै आयोजना निर्माणका लागि संस्थापक सेयर २५ र बैंक ऋण ७५ प्रतिशत रहने पराजुलीले जानकारी दिए । अहिले हामी प्रमोटरहरूकै लगानीले काम गरिरहेका छौं, उनले भने, केही समयभित्रै बैंक ऋण स्वीकृत हुने प्रक्रियामा छ ।"
नीति निर्माणमा सघाउन आईआईडीएस फेलोसिप,"काठमाडौं (कास) सर्वांगीण विकास अध्ययन केन्द्र (आईआईडीएस) ले ४३औं वार्षिकोत्सवको अवसर पारी फेलोसिप कार्यक्रम सुरु गरेको छ । फेलोसिप कार्यक्रमका लागि बिहीबार आईआईडीएस, त्रिभुवन विश्वविद्यालय, पोखरा विश्वविद्यालय र गाउँपालिका राष्ट्रिय महासंघ नेपालबीच समझदारीपत्रमा हस्ताक्षर भयो । सार्वजनिक नीतिमा स्नातकोत्तर (मास्टर्स इन पब्लिक पोलिसी) कार्यक्रम सुरु गर्न आईआईडीएस र काठमाडौं विश्वविद्यालयबीच सन् २०१६ मा सम्झौता भएको थियो । सोही सम्झौतापत्रमार्फत काठमाडौं विश्वविद्यालय पनि कार्यक्रममा जोडिएको छ । शिक्षित युवाहरूको क्षमता अभिवृद्धि गर्ने र उनीहरूलाई एक वर्षसम्म नेपालका स्थानीय सरकारहरूसँग संलग्न भई सार्वजनिक प्रशासन र सेवा प्रवाह, नेतृत्व, नीति निर्माण र अनुसन्धानमा प्रत्यक्ष अनुभव हासिल गर्ने अवसर प्रदान गर्नु फेलोसिप कार्यक्रमको मुख्य उद्देश्य रहेको जनाइएको छ ।नेपालभित्रका विभिन्न विश्वविद्यालयबाट मानविकी तथा सामाजिक शास्त्र संकायअन्तर्गतका कार्यक्रममा स्नातकोत्तर पूरा गरेका एक सय युवालाई प्रत्येक वर्ष यो अवसर प्रदान गरिनेछ । पहिलो चरणको कार्यक्रम स्थानीय तहको आगामी निर्वाचनपछि सुरु गरी पाँच वर्षसम्म चल्ने जनाइएको छ । आईआईडीएस र सांग्रिला डेभलपमेन्ट बैंक तथा प्रभु क्यापिटल लिमिटेडबीच फेलोसिप कार्यक्रमका लागि आर्थिक स्रोत जुटाउनेसम्बन्धी छुट्टाछुट्टै समझौतापत्रमा हस्ताक्षरसमेत भएको छ ।"
खल्तीलाई स्टार्टअप सक्सेस अवार्ड,काठमाडौं (कास) स्टार्टअप सक्सेस अवार्ड बाट डिजिटल वालेट खल्ती सम्मानित भएको छ । न्यु बिजनेस एजले आयोजना गरेको न्यु बिज स्टार्टअप समिट एन्ड अवार्ड २०२१ मा खल्ती (स्प्यारो पे) लाई उक्त अवार्डबाट सम्मानित गरिएको जनाइएको छ । सो अवसरमा खल्तीका प्रमुख कार्यकारी अधिकृत विनय खड्काले पाँच वर्षको यात्रामा खल्ती स्टार्टअपबाट एक कर्पोरेट हाउस बनेको जानकारी दिए । हाल खल्तीका २० लाख प्रयोगकर्ता रहको कम्पनीले बताएको छ ।
एनआईसी एसियालाई आईएसओ प्रमाणपत्र,काठमाडौं (कास) एनआईसी एसिया बैंकले इन्टरनेसनल अर्गनाइजेसन फर स्ट्यान्डराइजेसन (आईएसओ) बाट आईएसओ २७००१ः२०१३ को मापदण्ड प्रमाणपत्र पाएको छ । उक्त मापदण्डअनुसार बैंकले आफ्ना ग्राहकको व्यक्तिगत जानकारीको सुरक्षामा सुधार गर्दै लाने जनाएको छ । साथै त्यस्ता विवरणको सुरक्षा निश्चित गरेको देखाएबापत बैंकलाई क्वालिटी अस्ट्रियासँग आबद्ध सर्टिफिकेसन एन्ड इन्फर्मेसन सेक्युरिटी सर्भिस जीएमबीएचले उक्त प्रमाणपत्र प्रदान गरेको बैंकले जानकारी दिएको छ ।
स्याङ्जा र बागलुङमा महिन्द्राको सब डिलर,"काठमाडौं (कास) महिन्द्रा फोर ह्विलरको अधिकृत बिक्रेता अग्नि समूहको सहायक कम्पनी बालाजु अटो वर्क्स प्रालिले स्याङ्जा र बागलुङमा सब डिलर सञ्चालनमा ल्याएको छ । पुतलीबजारमा ॐ नम शिवाय सर्भिसिङ सेन्टरका नामबाट सब डिलर सञ्चालनमा आएको छ । बागलुङको गलकोटमा भने श्रेष्ठ मोटो पार्ट्स नामबाट डिलर सञ्चालनमा आएको कम्पनीले जनाएको छ । ॐ नम शिवाय सर्भिसिङ सेन्टरको उद्घाटन उद्योग वाणिज्य संघ स्याङ्जाका अध्यक्ष रवीन्द्रमान श्रेष्ठ, अग्नि ग्रुप काठमाडौंका प्रतिनिधि तथा स्पेयर पार्ट्स हेड युगलसिंहले गरेका थिए । श्रेष्ठ मोटो पार्ट्सको उद्घाटन भने बागलुङ नगरपालिकाका प्रशासकीय अधिकृत तुलबहादुर विकले गरेका थिए ।"
खेलकुदमा फेरि किचलो,"(काठमाडौं)  युवा तथा खेलकुद मन्त्रालयले राष्ट्रिय खेलकुद परिषद्को बोर्ड सदस्य नियुक्त गर्नुका साथै सदस्यसचिव नियुक्ति प्रक्रिया अगाडि बढाएपछि नेपाली खेलकुदमा पुनः राजनीतिक किचलो सुरु भएको छ । सदस्यसचिवसहित राखेप बोर्ड सदस्यको बर्खास्तगीविरुद्धको रिट अदालतमा विचाराधीन रहँदा यो प्रक्रिया अगाडि बढेको हो । केपी शर्मा ओली नेतृत्वको सरकारका मन्त्री जगतबहादुर विश्वकर्माको बहिर्गमनपछि करिब १० महिनामा पाँचौं खेलकुदमन्त्रीका रूपमा शपथ लिएलगत्तै महेश्वरजंग गहतराजले राखेप कार्यकारीसहित बोर्ड सदस्यहरूमा निसाना साधेका थिए ।कात्तिक १ मा रमेशकुमार सिलवाललाई मन्त्रिपरिषद्को निर्णयमार्फत बर्खास्त गराएका उनले मंसिर ३ मा ९ जना राखेप बोर्ड सदस्यलाई हटाएका थिए । त्यसअघि उनले बोर्ड सदस्यहरूलाई राजीनामा गर्न सार्वजनिक आग्रह नै गरे । बर्खास्तमा पर्नुअघि सबैलाई प्रस्टीकरणको अवसर दिइएको थियो ।मन्त्रालयको यो निर्णयसँगै खेलकुदको नेतृत्वमा अदालती चक्कर सुरु भएको छ । बर्खास्तमा परेका ९ मध्ये ५ बोर्ड सदस्यले उच्च अदालत पाटनमा दिएको रिटअनुसार प्रारम्भिक सुनुवाइ गरेपछि न्यायाधीश रमणकुमार श्रेष्ठको इजलासले मंसिर ९ गते अल्पकालीन अन्तरिम आदेश जारी गरेको छ । रिटउपर थप छलफल आवश्यक रहेको भन्दै मंसिर १७ गते दुवै पक्षलाई छलफलका लागि बोलाएको छ । तर, अदालती प्रक्रिया यथावत रहेकै समयमा मंसिर ९ गते नै मन्त्री गहतराजले ८ जनालाई राखेप बोर्ड सदस्यको जिम्मेवारी प्रदान गरेका छन् । उनीहरूले मंसिर १० गते (शुक्रबार) राखेप पुगेर पदभार ग्रहणसमेत गरेका छन् ।राखेपका नयाँ बोर्ड सदस्यहरू सबैजसो नेकपा माओवादी केन्द्र निकट मानिन्छन् । लामा पेमा डोल्मा, जनकप्रसाद बर्तौला, दीपेन्द्र विष्ट, मोहम्मद फाजिल, श्रीमान थापामगर, अञ्जन धमला, बिना श्रेष्ठ र प्रकाशकुमार कुसारीले नयाँ नियुक्ति पाएका हुन् ।अदालतमा सुनुवाइ जारी रहेकै समयमा खेलकुद मन्त्रालयले हतारहतार नयाँ बोर्ड सदस्य नियुक्ति गर्ने चतुर्याइँ गरेको छ । अदालतले मंसिर १७ गते पूर्ण अन्तरिम आदेश दिएको खण्डमा मन्त्री गहतराज अप्ठ्यारोमा पर्न सक्छन् ।गतवर्ष जारी खेलकुद ऐनअनुसार राखेपका बोर्ड सदस्यको जिम्मेवारी वर्षमा बढीमा दुईपल्ट हुनुपर्ने बोर्ड बैठकमा उपस्थित हुनुमात्र हो । अस्थिर राजनीतिबाट ग्रसित नेपालमा मन्त्रालयको नेतृत्व परिवर्तन भएपिच्छे खेलकुदमा कार्यकारी र सदस्य परिवर्तन गर्न सजिलो पार्ने बुँदा ऐनमै उल्लेख गरिदिएकामा कतिपय पूर्वसदस्यसचिवले असन्तुष्टि व्यक्त गरेका छन् ।सदस्यसचिव वा बोर्ड सदस्य को गयो वा को आयो भन्दा पनि हाम्रो ऐनमा भएको व्यवस्थाप्रति मेरो असन्तुष्टि छ, राखेपका पूर्वसदस्यसचिव युवराज लामाले कान्तिपुरसँग भने, अघिल्लो ऐनमा सदस्यसचिव वा सदस्यहरू नियुक्ति हुने व्यवस्था थियो । हटाउने व्यवस्था थिएन । अहिले ऐनमै हटाउन सकिने भन्ने बुँदा थपिएको छ । यसले मन्त्रालयमा मन्त्री परिवर्तन भएपिच्छे खेलकुद नेतृत्व आफूअनुकूल परिवर्तन गर्न सहज हुन्छ ।तत्कालीन नेकपा माओवादीकै सिफारिसमा सदस्यसचिव बनेका लामाले आफ्नो कार्यकालको अन्तिम एक वर्ष यसैगरी अदालती झमेलामा बिताउनुपरेको थियो । नेकपा एमालेबाट मन्त्री बनेका पुरुषोत्तम पौडेलले बर्खास्त गरे पनि अदालतले उनलाई थमौती दिएको थियो । त्यतिबेला कानुनमै हटाउने व्यवस्था थिएन । तर, अहिले बडो चतुर्याइँपूर्वक यो बुँदा हालिएको छ । राजनीतिज्ञलाई सजिलो पारिएको छ, लामाले भने । बोर्ड बैठकमा सहभागी हुनेबाहेक अरू ठोस जिम्मेवारी नभएका सदस्यहरूलाई बर्खास्त गर्नुपर्ने कारण चाहिँ के त ? लामाले भने, राजनीतिक पृष्ठभूमिबाट आएकाले सकेसम्म आफूअनुकूल टिम बनाउन कानुनसम्मत अधिकारको पूर्ण प्रयोग गर्छगर्न पाउँछ । यसमा आफ्ना सहयोगीहरूको व्यवस्थापन पनि हुनसक्छ ।मन्त्री नियुक्ति भएलगत्तै गहतराजले खेलकुदको आमूल परिवर्तन गर्न आफूअनुकूल टिम बनाएर योजना तर्जुमा गर्ने बताएका थिए । उनी आफ्नो लक्ष्यमा अहिलेसम्म पनि अडिग छन् । तर आफू छोटो कार्यकालका लागि मन्त्री बनिरहेको तथ्य भने उनले बेवास्ता गरिरहेका छन् । उनले मन्त्रालय सम्हालेको डेढ महिना पुग्न लागेको छ र समयमै निर्वाचन भएको अवस्थामा अब करिब १३ महिना उनले मन्त्रालयको जिम्मेवारी बहन गर्नेछन् ।डेढ महिनामा अहिलेसम्म सदस्यसचिव नियुक्त हुन सकेको छैन । यही हिउँदमा हुनुपर्ने नवौं राष्ट्रिय खेलकुदका लागि पूर्वाधार र प्रशिक्षणको यथेष्ट तयारी अहिलेसम्म सुरु हुन सकेको छैन । कोभिडका कारण सुस्ताएको अन्तर्राष्ट्रिय प्रतियोगिता आयोजना तथा सहभागिता पूर्ववत् अवस्थामा छैन । को बन्ला सदस्यसचिव ? मन्त्रालयले जारी गरेको सार्वजनिक सूचनाअनुसार राखेप सदस्यसचिवका लागि १८ जनाको आवेदन परेको छ । मंसिर ४ गते दरखास्त आह्वान गरेकामा मंसिर १० को समयसीमासम्म डेढ दर्जनको आवेदन परेको हो ।सदस्यसचिवका लागि डा अच्युतम लामिछाने, आरके विष्ट, रविराज राजकर्णिकार, ममता श्रेष्ठ, मानबहादुर गुरुङ, सुदील शाही, टंकलाल घिसिङ, विनोदकुमार यादव, भरत महर्जन, देवराज चौलागाइँ, राजकुमार कार्की, दिलकुमारी नेपाल, जगतमान श्रेष्ठ, सिद्धार्थ लामा तामाङ, दीपक विष्ट, भरत चालिसे र छुम्बी लामाको दाबी परेको छ ।मन्त्रालयका सहसचिव कमलप्रसाद पोखरेलको संयोजकत्वमा कमला ज्ञवाली र हरिबहादुर श्रेष्ठ सदस्य रहने गरी गठन भएको सदस्यसचिव छनोट समितिले यसमध्येबाट तीन जनाको नाम सिफारिस गर्नेछ । त्यसमध्येबाट एकजनालाई मन्त्रिपरिषद्ले सदस्यसचिव नियुक्ति गर्नेछ । नयाँ ऐनको व्यवस्थाअनुसार यसरी खुला प्रतिस्पर्धा हुन लागेको हो । रमेशकुमार सिलवालले पनि अघिल्लो वर्ष यही प्रक्रिया पूरा गरी सदस्यसचिवमा नियुक्ति लिएका थिए । खुला प्रतिस्पर्धाबाट भनिए पनि राजनीतिक आबद्धता र सोहीअनुसारका उम्मेदवारलाई नियुक्ति दिने परम्परा यसपल्ट पनि कायम रहने निश्चितजस्तै छ ।"
तेस्रो जितसहित लुम्बिनी दोस्रोमा,"काठमाडौं (कास) विशालविक्रम केसीको बलिङ र देव खनालको ब्याटिङमा लुम्बिनी प्रदेशले वाइवाइ यू१९ राष्ट्रिय क्रिकेट प्रतियोगितामा शनिबार वाग्मती प्रदेशलाई ३ विकेटले पराजित गरेको छ । विशालले ४ विकेट लिएपछि टस हारेर ब्याटिङमा आएको वाग्मती मूलपानी मैदानमा ४७१ ओभरमा १ सय ९१ रनमै अलआउट भयो । देवले लगातार दोस्रो अर्धशतक बनाएपछि लुम्बिनीले ४७ औं ओभरमा १ सय ९३ रन बनाउँदै विजय लक्ष्य पूरा गर्यो । विशाल ७ ओभरमा २५ रन खर्चेर प्लेयर अफ द म्याच बने । मोहम्मद हुसैन र कमल वलीले २२ तथा दुर्गेश गुप्ता र राहुल चौधरीले ११ विकेट लिए । वाग्मतीबाट विवेक रानामगरले सर्वाधिक ४० रन बनाए । उनले ६४ बल खेल्दै ४ चौका प्रहार गरे । प्रशान्त महतले ५० बल खेल्दै ७ चौकासहित ३६ रन बनाए । विपिन शाही २४, क्रिस कार्की १७ र कप्तान प्रतिश जीसी १७ रनमा आउट भए । कप्तान एवं ओपनर देवले ६७ रनको इनिङ्स खेले । ९९ बल खेलेका उनले ७ चौका र १ छक्का प्रहार गरे । प्रज्वल थापाले ३४ र वासिर अहमदले अविजित ३१ रन बनाए । प्रज्वलले ४५ बल खेली ४ चौका र १ छक्का तथा वासिरले ३५ बल खेली २ चौका र १ छक्का प्रहार गरे । आकाश त्रिपाठी १४ र हुसैन १२ रनमा आउट भए । वाग्मतीका गौतम केसीले ९ ओभरमा १ मेडन राख्दै ३१ रन खर्चेर ३ तथा प्रतिश, क्रिस र तिलक भण्डारीले ११ विकेट लिए । तेस्रो जितसहित लुम्बिनी दोस्रो स्थानमा छ । पहिलो तीन खेल नै जितेको प्रदेश १ राम्रो रनरेट लिएर शीर्षस्थानमा छ । वाग्मतीको तेस्रो खेलमा यो दोस्रो हार हो । गण्डकीले शनिबार त्रिवि क्रिकेट मैदान कीर्तिपुरमा भएको खेलमा कर्णाली प्रदेशलाई ३ विकेटले पराजित गरी पहिलो जितको स्वाद चाख्यो । कर्णालीको पनि ३ खेलमा १ जितमात्र छ । टस हारेर ब्याटिङमा आएको कर्णाली २८ ओभरमा १ सय १३ रन बनाई अलआउट भयो । क्रमशः नवौं र दसौं नम्बरमा ब्याटिङ गरेका रुपक दाहालले २० र अनुज चुनाराले २२ रन नबनाएको भए कर्णालीको हालत अझ खराब हुन्थ्यो । प्रकाश जैसी २६, सुवास ऐर १७ र मनीष थापा ११ रनमा आउट भए । प्लेयर अफ द म्याच कमल परियारले ४ विकेट लिए । उनले ६ ओभरमा २४ रन खर्चेका थिए । किरण पौडेलले ७ ओभरमा २१ रन खर्चेर ३ तथा सुदीप अर्याल र सुवास भण्डारीले ११ विकेट लिए । दीपक डुम्रेले ३४, उत्सव श्रेष्ठले २६, अर्जुन कुमालले १४ र सुजन गौतमले १३ रन बनाएपछि गण्डकीले २६५ ओभरमा १ सय १७ रन बनाउँदै विजय लक्ष्य पूरा गर्यो । कर्णालीका सन्दीप शाही र निश्चल रावलले २२ तथा अनुज, रुपक र दिनेश पुनले ११ विकेट लिए ।"
रूपेशलाई उपाधि,"काठमाडौं (कास) फिडे मास्टर रूपेश जैसवालले जीओ इन्टेरियर फिडे र्यापिड रेटिङ चेसको उपाधि जितेका छन् । स्विस लिगका आधारमा ९ चरण चलेको खेलमा रुपेशले ८ अंक जोडे । ७५ अंक बटुलेका सुशील चौधरी दोस्रो र बद्रीलाल नेपाली तेस्रो भएका छन् । सजिन मर्हजन, पूर्णराज खड्का, सरोज महर्जन, केशव श्रेष्ठ, हरि सुब्बा, निकेन कुसथा र राजन पुरी चौथोदेखि दसौं भए । महिलातर्फ विनीता कपाली विजेता भइन् । भेट्रानमा जगन्नाथ ताम्राकार र १६ वर्षमुनि पुरुषोत्तम सिलवाल विजयी भए । विजेतालाई प्रदेशसभा सदस्य दीपेन्द्र श्रेष्ठ, थापाथली चेस पार्कका अध्यक्ष इन्द्रबहादुर कार्की, आयोजक जीओ इन्टेरियरका प्रमुख वीरेन्द्र ठाकुरलगायतले पुरस्कृत गरे ।"
लैंगिक समानताका लागि मैत्री फुटबल,"काठमाडौं (कास) अस्ट्रेलियानेपाल अल्मुनाई संघले नेपाल खेलकुद पत्रकार मञ्चसँग मैत्रीपूर्ण फुटबल खेल्दै शनिबार महिला हिंसाविरुद्धको १६ दिने अभियानको सुरुआत गरेको छ । सातदोबाटोस्थित एन्फा कम्प्लेक्स मैदानमा भएको खेलमा नेपाली खेलपत्रकारको एकमात्र छाता संगठन मञ्चले ३१ को सफलता पायो ।कुल एक घण्टाको खेलमा दुवै टिममा महिला र पुरुष खेलाडी एकसाथ मैदान उत्रिए । हाम्रो गोल महिला हिंसाविरुद्धको बोल भन्ने नारासहित खेलिएको खेल महिला अधिकारको पक्षमा लामो समयदेखि काम गर्दै आएको गैरसरकारी संस्था साथी, नेपालस्थित अस्ट्रेलियाली दूतावास, अस्ट्रेलिया नेपाल अल्मुनाई संघ, अखिल नेपाल फुटबल संघ (एन्फा) र मञ्चको संयुक्त आयोजनामा भएको थियो ।फुटबल नेपालमा सबैभन्दा लोकप्रिय खेल भएकाले अभियानको सुरुआत मैत्री खेलबाट गरिएको साथीकी अध्यक्ष सजनी अमात्यले बताइन् । साथीकी पूर्वअध्यक्ष बन्दना राणाले महिला र पुरुष राष्ट्रिय खेलाडीका लागि समान तलबको व्यवस्था गरेकामा एन्फाको प्रशंसा गरिन् । नेपालका लागि अस्ट्रेलियाली राजदूत फेलिसिटी भोल्कले अझैसम्म महिलाविरुद्ध हिंसा भइरहेकाले आफूलाई अत्यन्तै निराश पार्ने गरेको बताइन् । खेलमा मञ्चबाट प्रज्वल शाक्य, गौरव फुँयाल र अभिनव जोशीले गोल गरे । अल्मुनाईको तर्फबाट नीरु थापाले एक गोल गरिन् ।"
आजीवन अवसर को खेल,नेपाल छनोट हुने बाटोट्वान्टी२० महिला विश्वकप एसिया छनोट प्रतियोगिता जित्ने टोली मात्र ग्लोबल छनोटमा पुग्ने प्रावधान छ । आइतबारको खेलअघि यूएईको ८ र नेपालको ६ अंक छ । नेपालले राउन्ड रोबिनको अन्तिम खेलमा यूएईलाई पराजित गरेर मात्र पुग्दैन । नेपालले जितेमा दुवै टोलीको समान ८ अंक हुनेछ । त्यसपछि राम्रो रनरेट हुने टोली विजेता बन्नेछ । पहिला ब्याटिङ गरी नेपालले यूएईलाई १० रन अन्तरमा पराजित गरेमा समान ८ अंक भए पनि नेट रनरेटमा उछिन्ने छ । यूएईले दिएको विजय लक्ष्य पछ्याउँदा नेपालले १८४ ओभरभित्र पूरा गर्नुपर्ने हुन्छ । स्कोर बराबरी भएको खण्डमा १८५ ओभरमा बाउन्ड्री प्रहार गरेमा पनि नेपालले यूएईलाई रनरेटमा उछिन्ने छ ।

शीर्षक,विवरण
चामल ढुवानीमा कमिसनको खेलले भोकमरी,"ॅघरमा अन्नको एक गेडा छैनलिमीमा तीन बस्ती छन्, हल्जी, जाङ र तिल । तीनवटै गाउँमा वर्षमा एक बाली मात्र पाक्छ । भिरालो जमिन र अत्यधिक चिसो हुने भएकाले वर्षभरिमा उवा मात्र पाक्ने अर्का युवा सोनाम दोर्जी लामाले बताए । पाकेको बाली खाइसकियो, नयाँ बाली लगाएका छैनौं, उनले भने, घरमा अन्नको एक गेडा छैन, कसरी जीविका चलाउने ? उनका अनुसार अधिकांश घरमा चामल सकिएपछि स्थानीयले सरसापटी गरेर खाद्यान्नको जोहो गरेका छन् । त्यो खाद्यान्नले एक महिना पनि नधान्ने उनले जानकारी दिए । कोरोना महामारीका कारण चीनले हिल्सा नाका बन्द गरेको छ । खाद्य व्यवस्था तथा व्यापार कम्पनी लिमिटेडले पनि दुई वर्षदेखि लिमीमा खाद्यान्न पठाएको छैन । चीन सरकारले स्थानीयलाई अनुदानमा दिएको खाद्यान्न पनि हिमपातका कारण हिल्सामै रोकिएको वडाध्यक्ष तामाङले बताए । उनका अनुसार चीनको पुराङ काउन्टीको ताक्लाकोटस्थित स्थानीय प्रशासनले लिमीका बासिन्दालाई २५ केजीका ५ हजार १ सय ८० बोरा मैदा र ८ सय बोरा चामल सहयोग गरेको छ । खाद्यान्न अभाव भएपछि नेपालगन्ज र सुर्खेत बस्दै आएका युवाले करिब ३० क्विन्टल मैदा र घ्यु खरिद गरी सिमकोटसम्म पुर्याएका थिए । बाक्लो हिउँ परेकाले गाउँमा खाद्यान्न पुर्याउन सकिएन, स्थानीय युवा कन्चोक तामाङले भने, अब त्यहाँ खाद्यान्न पठाउन चार्टर उडानको विकल्प छैन । विगत वर्षमा गाउँ हेरालु र अशक्तहरू छोडेर लिमीका बासिन्दाले कात्तिक पहिलो साता गाउँ छोडिसकेका हुन्थे । लिमीका बासिन्दा बर्सेनि हिउँ पर्नुअघि नै बेंसी झर्छन् । तर यो वर्ष छिट्टै हिउँ परेकाले उनीहरूले गाउँ छाड्न सकेनन् । अहिले लिमीमा पनि झन्डै २ फिट हिउँ परेको छ । सबै जग्गा हिउँले छोपिएपछि स्थानीयले उवा पनि छर्न सकेका छैनन् ।"
महाअभियोग लगाउन र सम्पत्ति छानबिन गर्न माग,"जबराको नेतृत्व, न्याय सम्पादन र न्याय प्रशासन सञ्चालनले न्यायपालिकाको प्रतिष्ठा गिराएको महसुस गरी सुधारका लागि सुझाव दिने सहकर्मी न्यायाधीशको बेवास्ता गरिएको र नेपाल बारको शान्तिपूर्ण धर्नालाई दबाउन सर्वोच्चभित्र समेत हतियारधारी दंगाप्रहरी परिचालन गर्दै युद्धग्रस्त क्षेत्रजस्तै बनाइएको पनि उनीहरूको भनाइ छ । राजनीतिकप्रशासनिक आडमा ठूलो संख्यामा तैनाथ प्रहरीद्वारा अत्यधिक बल प्रयोग गरिएको छ, छानीछानी धर्नारतलाई निसाना साधिएको छ, बार भवनमा भिजिलान्ते घुसपैठ गराउँदै त्रासको वातावरण बनाइएको छ र जनताको आस्थाको केन्द्र बनिरहनुपर्ने एउटा सर्वोच्च संस्थाको साख सकिने गरी मानमर्दन गरिएको छ, विज्ञप्तिमा उल्लेख छ ।राजनीतिक नेतृत्वले संवैधानिक दायित्व पालना नगर्दा न्याय पाउने जनताको संवैधानिक हक कुण्ठित भएको पेसागत तथा नागरिक अधिकारको क्षेत्रमा क्रियाशील ८ संस्थाले जनाएका छन् । उनीहरूले लोकतान्त्रिक संघर्षहरूपछि पनि जस्ताको तस्तै राखिएको न्यायपालिकालाई जबराको नेतृत्वले झन् न्याय किनबेचको वस्तु बनाएको, सत्ता र अनेक स्वार्थ शक्तिसँग मोलमोलाइ गरेको आरोप पनि लगाएका छन् । जनआन्दोलन तथा जनसंघर्षको बलमा बनेको वर्तमान संविधानले पनि परिवर्तन गर्न नसकेको न्यायपालिका आफैंमा एउटा परम्परागत शक्तिसंरचना हो, जसको पुनःसंरचना र रूपान्तरण अबको अपरिहार्य कार्यसूची भएको अहिलेको संकटले प्रस्ट गरेको छ । जबरा र जबरा प्रवृत्तिबाट मुक्तिका लागि न्यायपालिकामा लागेका अनेक रोगको निवारण झन्झन् जरुरी देखिएको छ, विज्ञप्तिमा भनिएको छ, न्यायसेवा प्रवेशदेखि नै शंकाको घेरामा रहेका र तल्लो अदालतदेखिकै न्याय सम्पादनमा एकपछि अर्को विचलनको आक्षेप खेप्दै आएका व्यक्ति सर्वोच्च अदालतमा न्यायाधीश नियुक्त भएर फेरि उस्तै शंकास्पद फैसला गर्दै आए पनि प्रधानन्यायाधीश पदमा बसिरहन सक्ने अवस्थाले न्यायपालिका पुनःसंरचनाको मागको पुनःपुष्टि गरेको छ ।जबरालाई सुनुवाइ प्रक्रियाद्वारा अनुमोदन गर्ने संसद्लाई क्रियाशील बनाई उनलाई महाअभियोग लगाउने संवैधानिक दायित्व निर्वाह गर्नेतर्फ दलहरूको ध्यानाकर्षण नहुनुले जबरा र उनीजस्तो प्रवृत्तिको मूल स्रोत दलीय नेतृत्व नै देखिएको भन्दै पेसागत संस्थाहरूले दलहरूलाई झकझकाउन न्याय मार्च गर्न लागेका हुन् । यस्ता व्यक्ति जन्माउने प्रक्रिया र संरचना फेर्न हामी सबै सडकमा उभिएका छौं । न्याय किनबेच निषेध हुने गरी सबै तहका न्यायालयमा न्यायिक स्वच्छता कायम गर्ने, न्यायमा सर्वसाधारण जनताको सहज, सुलभ र सरल पहुँच सुनिश्चित गर्ने तथा न्यायाधीश नियुक्तिको प्रणाली र मापदण्ड परिमार्जन गर्नेजस्ता सवालमा न्यायपालिका रूपान्तरणका निम्ति सार्वजनिक प्रतिबद्धता जारी गर्न र त्यसअनुसार तयारी थाल्न हामी दलहरूलाई ध्यानाकर्षण गराउँछौं, उनीहरूले भनेका छन्, तत्काल महाअभियोगको प्रक्रिया थाल्दै वर्तमान गतिरोध तोड्न र न्यायपालिका रूपान्तरणका निम्ति संविधान संशोधनसहितको तयारी गर्ने गरी दबाब दिन हामी बालुवाटार न्याय मार्च घोषणा गर्छौं ।प्रधानन्यायाधीश जबराको राजीनामा माग गर्दै आएको नेपाल बारले सर्वोच्च अदालत केन्द्रित विरोध प्रदर्शन र धर्ना कार्यक्रमलाई देशभरका उच्च अदालतहरूमा विकेन्द्रीकरण गरेको छ । बुधबार देशैभरका उच्च अदालत र उच्च अदालतका इजलास रहेका १८ स्थानमा नेपाल बारले केन्द्रीय प्रतिनिधि पठाएर बृहत् विरोध सभा गर्न लागेको छ । विरोध सभामा नेपाल बारले सम्बन्धित उच्च अदालतको क्षेत्राधिकारभित्र पर्ने जिल्ला अदालतका बार इकाइलाई सक्रिय सहभागिताका लागि अनुरोध गरेको छ । बार महासचिव लीलामणि पौडेलले बुधबार बिहान १० देखि १२ बजेसम्म सबै उच्च अदालतमा पाखुरामा कालोपट्टीसहित धर्ना दिने र त्यसपछि विरोध सभा गर्ने जानकारी दिए । नेपाल बारले सबै उच्च अदालत र उच्च अदालतका इजलासमा बुधबार बहस, पैरवी नगर्ने निर्णय पनि गरेको छ ।"
शिक्षक र कर्मचारीलाई सदस्य नबनाउन दलहरूलाई निर्देशन,"काठमाडौं (कास) निर्वाचन आयोगले शिक्षक र कर्मचारीलाई सदस्यता नदिन दलहरूलाई निर्देशन दिएको छ । राजनीतिक दलसम्बन्धी ऐन २०६३ मा तीन तहको सरकार र सरकारको नियन्त्रणमा रहेका संस्थामा कार्यरत प्राध्यापक, शिक्षक, कर्मचारीले दलको सदस्यसमेत हुन नपाउने व्यवस्था छ । आयोगले यही कानुनलाई टेकेर दलहरूलाई सदस्यता नदिन सचेत गराएको हो । दलहरूले शिक्षक र कर्मचारीलाई महाधिवेशन र क्षेत्रीय प्रतिनिधि बनाएका छन् । केही दलले पदाधिकारीसमेत बनाइसकेका छन् । दलहरूको महाधिवेशनमा सार्वजनिक पदमा रहेका शिक्षक, कर्मचारी र प्राध्यापकसमेत प्रतिनिधि छनोट भएको समाचार आएकाले ध्यानाकर्षण भएको जनाउँदै आयोगले मंगलबार विज्ञप्ति जारी गरी सचेत गराएको हो । प्रदेश र जिल्ला निर्वाचन कार्यालयलाई आयोगमा दर्ता भएका दलबाट प्रदेश र जिल्ला समितिमा रहने पदाधिकारी तथा सदस्यको विवरण पाइएमा सूचीबाट हटाउनसमेत निर्देशन दिइएको छ । राजनीतिक दलले सार्वजनिक पदमा बहाल रहेको व्यक्तिलाई सदस्य बनाउन नमिल्ने प्रस्ट भनेको छ, आयोग प्रवक्ता शालिग्राम शर्मा पौडेलले भनेका छन् । आयोगको मंगलबार बसेको बैठकले दलहरूले कानुन कार्यान्वयन नगरेको ठहर गर्दै बहालवाला प्राध्यापक, शिक्षक, कर्मचारीलाई दलको सदस्यता वितरण नगर्नगराउन निर्देशन दिने निर्णय गरेको पौडेलले बताए । दलले शिक्षकलाई महाधिवेशन प्रतिनिधि बनाएपछि विद्यालय नै बन्द गरेर महाधिवेशनमा सहभागी भएको समाचारसमेत आइरहेको छ । दलहरूले ऐनविपरीत सदस्यता वितरण र पदाधिकारी चयन गरेमा अद्यावधिकसमेत नहुनेसम्मको सचेत गराएको छ । निर्देशनबमोजिम नगरी सदस्यता वितरण र पदाधिकारी चयन गरिए सम्बन्धित दलका त्यस्ता पदाधिकारीको विवरण आयोगबाट राजनीतिक दलसम्बन्धी ऐनको दफा ५१ बमोजिम अद्यावधिक नहुने आयोगको भनाइ छ । आयोगले दललाई सचेत गराएकै दिन माओवादी केन्द्रका अध्यक्ष पुष्पकमल दाहालले शिक्षकलाई राजनीति गर्न नदिए नेपालको पार्टी प्रणाली नै कमजोर हुने बताए । पार्टीनिकट एकीकृत अखिल नेपाल शिक्षक संगठन केन्द्रीय समितिको एकताको दोस्रो राष्ट्रिय परिषद्लाई सम्बोधन गर्दै उनले शिक्षकहरू सक्रियतापूर्वक राजनीतिक रूपान्तरणको काममा लाग्नुपर्ने बताए । नेपालका सबै पार्टीलाई जनतामा स्थापित गराउने काम शिक्षकहरूले नै गरेको उनको भनाइ थियो । शिक्षकलाई प्राविधिक रूपमा अप्ठ्यारो नपर्ने गरी राजनीति गर्ने वातावरण बनाइने दाहालले बताए । जति पनि पार्टी छन्, सबै शिक्षकहरूकै योगदानका कारण ती पार्टी छन् । गाउँघरमा मजदुर, किसानसँग एकाकार भएर दलहरूलाई स्थापित गराउने र राजनीतिक विचार, कार्यदिशा, नीति, योजना कार्यक्रम जनतामाझ लैजाने शिक्षक नै हुन् । अब शिक्षकले राजनीति गर्नुहुन्न भनिदिएपछि त्यो पार्टी सिस्टमलाई नै कमजोर पार्ने नीतिबाहेक केही हुने छैन, उनले भने ।"
"उडान रुकुमको, अवतरण नेपालगन्जमा","खासमा यो उडानको समय आइतबार बिहान साढे ६ बजेको थियो । रुकुमको सल्ले विमानस्थलको मौसम सफा भएकाले जहाज अवतरणका लागि समस्या थिएन । तर, उक्त बिहान मौसम बिग्रिएका कारण नेपालगन्ज, सुर्खेत, भैरहवा र धनगढी विमानस्थल खुला गरिएका थिएनन् । उडान नियमअनुसार कुनै पनि गन्तव्यका लागि उड्नुअघि पाइलटले नजिकैका दुइटा वैकल्पिक विमानस्थल खुला नभएमा उड्न नपाइने नियम छ । त्यसैले रुकुम जाने जहाजले रुकुम खुला भए पनि यदि कुनै कारणले त्यहाँ अवतरण गर्न नसक्ने परिस्थिति पैदा भएमा नजिकैको अर्को विमानस्थलमा डाइभर्ट हुनुपर्ने हुन्छ । नजिकै वैकल्पिक विमानस्थल खुला नभइदिँदा आइतबारको बिहान उडान रद्द भयो । आइतबार साढे १० बजेसम्म पनि वैकल्पिक विमानस्थल नखुलेपछि उक्त उडानका क्याप्टेन पेम्बा शेर्पा र रक्षित मल्लले आरए१८१ नम्बरको उडान रद्द गरेर घरतर्फ लागे । यदि रुकुम समयमै उडान भइदिएको भए, त्यो जहाज रुकुमबाट नेपालगन्ज पुगेर सिमकोट, जुम्ला र ताल्चा जाने तालिका थियो । तर काठमाडौंबाटै उड्न नपाएपछि चालकदल फर्किनुपरेको थियो । चालकदल नै फर्किएपछि टर्मिनलमा रहेको यात्रु सेवा विभागका कर्मचारीले मौसमकै कारण बताएर रुकुम जाने ८ जना यात्रुलाई पनि घर फर्काइदिएका थिए । वायुसेवाले दुर्गम भेगका उडानमा अढाईदेखि तीन घण्टाभन्दा बढी यात्रुले कुर्नुपर्ने अवस्था आइपरेमा सामान्यतया उडान रद्द गर्छन् । पहिलो उडान नभएपछि बिहानी सिफ्टअन्तर्गत यात्रु सेवा विभागका प्रमुख गंगाबहादुर चन्द र जहाज हेर्न अपरेसनतर्फकी इन्चार्ज हेमु पाण्डे र सहयोगी कर्मचारी पनि घरतर्फ लागेका थिए । मध्याह्न १२ बजेपछि भने भैरहवा, दाङ, नेपालगन्ज, सुर्खेत, धनगढी विमानस्थलको मौसम क्रमशः सुधार हुँदै गयो । त्यसपछि ती विमानस्थलका लागि तोकिएका उडान सुरु भए । नेपाल वायुसेवा निगमले पनि बिहान रद्द गरेको रुकुमको उडान १ बजे गर्ने निर्णय गर्यो । निगमका कार्यकारी अध्यक्ष युवराज अधिकारीको निर्देशनअनुसार यात्रु सेवा विभागकी उपनिर्देशक रिना राईले निगमको आन्तरिक विमानस्थल प्रमुख चन्दलाई रुकुमको उडान गर्न भनिन् । हाकिमहरूको निर्देशनअनुसार, घर जाँदै गरेका चन्द नयाँबानेश्वरबाट फर्किएर विमानस्थल पुगे । उनले रुकुम उडान हुने भन्दै फोन गरेर बिहान घर फर्केका यात्रुलाई बोलाउन लगाए । तत्कालै अपरेसन शाखाले बूढानीलकण्ठ बस्ने क्याप्टेन मल्ल र चाबहिल बस्ने क्याप्टेन शेर्पालाई लिन गाडी पठायो । बिहानका यात्रुमा दिउँसो दुई जना थपिएर संख्या १० पुग्यो । ३ बजे क्याप्टेन शेर्पा र मल्ल ती यात्रु राखेर उड्ने भए । तर, चालकदलले रुकुम पुगेर नेपालगन्ज फर्कंदा ड्युटी समय १० घण्टा नाघ्ने भएकाले जहाज सोझै नेपालगन्ज लैजाने निर्णय लियो । हामी काठमाडौंबाट सवा १ घण्टामा सल्ले गएर, त्यहाँबाट आधा घण्टाको दूरीमा रहेको नेपालगन्ज फर्कंदा हाम्रो ड्युटी समय १० घण्टा नाघ्ने भयो । अन्तर्राष्ट्रिय उड्डयन संगठन (आईकाओ) ले १० घण्टा बढी उड्न रोकेकाले हामी नेपालगन्ज जाने भयौं, नाम नछाप्ने सर्तमा एक क्याप्टेनले कान्तिपुरसँग भने, यात्रुलाई कता जाने नजाने भन्ने हाम्रो काम होइन । त्यो यात्रु सेवा विभाग र मार्केटिङको जब हो । उनले बिहान साढे ६ बजे चालकदलले लगइन गरेपछि ड्युटी आवर को गन्ती सुरु हुने र १० घण्टाभन्दा बढी काम गर्न नपाइने भएकाले हामी सोझै नेपालगन्ज उडेको बताए । तर, नागरिक उड्डयन प्राधिकरणको फ्लाइट अपरेसन्स रिक्वायरमेन्ट२०२० अनुसार कुनै पनि जहाजका कमान्डरले चाहेमा उडान समय १ घण्टासम्म र ड्युटी समय २ घण्टासम्म बढाउन सक्ने व्यवस्था छ । निगमका आन्तरिक उडानसँग सम्बद्ध एक अधिकारीका अनुसार उडानको चालकदलले चाहेको भए उक्त उडान रुकुम पुगेर पनि नेपालगन्ज जान सक्थ्यो । रुकुमको मौसम खुला थियो, थप एक घण्टाभित्र नेपालगन्ज नाइट स्टप गर्न सक्थे, ती अधिकारीले भने, तर, चालकदलले सुरक्षाको कारण देखाएर १० घण्टाको नियममा अडान लिए । चालकदलले रुकुम जान नमानेपछि यात्रुहरूलाई एक रात नेपालगन्जमा निगमकै खर्चमा होटलमा राखेर त्यही विमानमा तीनै चालकदलले सोमबार बिहान रुकुम पुर्याएका थिए । निगमको व्यवस्थापकीय कमजोरीका कारण यात्रुहरूले अनावश्यक सास्ती व्यहोर्नुपरेको यो पहिलो घटना भने होइन । दसैंमा यस्तै लापरबाही हुँदा भोजपुरको टिकट काटेका सात यात्रु काठमाडौंमै छुटेका थिए । उनीहरूकै लागि निगमले भोलिपल्ट उडान राख्नुपरेको थियो ।"
"ओलीको रणनीति : भन्ने प्रतिस्पर्धा, गर्ने सर्वसम्मत प्रयास","११ सदस्यीय अध्यक्ष मण्डल गठनएमालेले १० औं राष्ट्रिय महाधिवेशन सञ्चालनका लागि केपी शर्मा ओलीसहितको ११ सदस्यीय अध्यक्ष मण्डल गठन गरेको छ । मंगलबार बसेको स्थायी कमिटी बैठकले युवराज ज्ञवाली, अष्टलक्ष्मी शाक्य, भीम रावल, ईश्वर पोखरेल, सुवास नेम्वाङ, रामबहादुर थापा, टोपबहादुर रायमाझी, छविलाल विश्वकर्मा, लालबाबु पण्डित र गोमा देवकोटा रहेको अध्यक्ष मण्डल गठन गरेको हो । महाधिवेशन बन्दसत्र सुरु भएसँगै केन्द्रीय कमिटी विघटन हुन्छ । त्यसलगत्तै महाधिवेशन सम्पन्न गर्ने जिम्मेवारी अध्यक्ष मण्डलको हुन्छ । यस्तै सात सदस्यीय माइन्युट कमिटी गठन गरिएको छ । भट्टराईका अनुसार पृथ्वीसुब्बा गुरुङ, सूर्य थापा, विष्णु रिजाल, मनोज थापा, ठाकुर गैरे, गोविन्द नेपाली, ज्वालाकुमारी साह रहेको माइन्युट कमिटी पनि गठन गरिएको हो । एमालेले महाधिवेशन प्रतिनिधिको संख्या बढाएको छ । सचिव भट्टराईका अनुसार अब महाधिवेशनमा २ हजार ३ सय २७ जना प्रतिनिधि हुनेछन् । यसअघि १ हजार ९ सय ९९ जना महाधिवेशनमा प्रतिनिधि हुने बताइएको थियो । भट्टराईका अनुसार हालसम्म केन्द्रीय कमिटी र केन्द्रीय निकायबाट हुने पदेन प्रतिनिधि २ सय ३८ र निर्वाचित प्रतिनिधि १ हजार ८ सय ८९ जना छन् । महोत्तरी, रौतहट, प्रदेश २ मजदुर प्रतिनिधि र भूतपूर्व सैनिक गरी ६७ जना प्रतिनिधि चयन हुन बाँकी छ । यसबाहेक कुल सदस्यको ५ प्रतिशत अर्थात् १ सय ३ जना मनोनीत प्रतिनिधि हुनेछन् । हालसम्म ६२ महिलासहित १ सय ९५ जना दलित र ५ सय ७६ जना महिला प्रतिनिधि महाधिवेशनमा सहभागी हुने निश्चित भएको छ । भट्टराईका अनुसार मंसिर १० गते महाधिवेशन उद्घाटन भएपछि साँझ केन्द्रीय कमिटी बैठक बस्नेछ । उनका अनुसार ११ गते उम्मेदवारी दर्ता र फिर्ताका प्रक्रिया हुनेछ भने १२ गते बिहान ८ बजेदेखि मतदान हुनेछ ।"
केन्द्रीय कमिटीमा कम्तीमा ७५ महिला,"काठमाडौं (कास) संविधान जारी भएपछि पहिलो पटक हुन लागेको एमालेको १० औं राष्ट्रिय महाधिवेशनबाट केन्द्रीय कमिटीमा एकतिहाइ महिला निर्वाचित हुनेछन् । जसअनुसार २ सय २५ सदस्यीय दसौं केन्द्रीय कमिटीमा कम्तीमा ७५ महिलाको प्रतिनिधित्व हुनेछ । एमालेको मौजुदा केन्द्रीय कमिटीमा महिलाको संख्या ३० मात्रै छ । अहिले एमालेको केन्द्रीय कमिटी १ सय ९६ सदस्यीय छ । गत कात्तिक १२ गते भएको केन्द्रीय कमिटी बैठकबाट विभिन्न क्लस्टर छुट्याइएको थियो । यसरी, भूगोलतर्फ ४६ जनामा १६, समावेशी ६६ जनामा २१ र खुलातर्फ ९८ जनामा ३३ महिला केन्द्रीय सदस्यमा निर्वाचित हुनेछन् । भूगोलभित्र प्रदेश, उपत्यका विशेष र सम्पर्क कमिटी भनेर तीनवटा समूहमा छुट्याइएको छ । जसमा भूगोलबाट २ जनाका दरले ७ प्रदेशबाट १४ जना महिला निर्वाचित हुनेछन् । त्यसैगरी, सम्पर्क मञ्च तथा उपत्यकामा विशेषबाट ११ जना निर्वाचित हुनेछन् । ७ प्रदेशबाट खुलातर्फ ४ जनाको दरले २८ र सम्पर्क मञ्च तथा उपत्यका विशेषबाट ११ जना गरी ३० जना निर्वाचित हुनेछन् । प्रत्येक प्रदेशबाट ४ जना खुला र २ महिला, सम्पर्क मञ्च तथा उपत्यका विशेषबाट एकएक खुला र महिला निर्वाचित हुनेछन् । जसअनुसार प्रदेशबाट ४२ जना र उपत्यका तथा सम्पर्क मञ्चबाट ४ जना गरी ४६ केन्द्रीय सदस्य निर्वाचित हुन्छन् । समावेशीतर्फ ६६ जना केन्द्रीय सदस्य निर्वाचित हुने व्यवस्था एमालेले गरेको छ । जसमा जनजातितर्फ ७ जना, मधेसीतर्फ ५ जना, थारूतर्फ २ जना, दलिततर्फ ३ जना, मुस्लिमतर्फ १, श्रमिकबाट २ जना, पिछडिएको क्षेत्रबाट १ महिला गरी २१ जना महिला निर्वाचित हुनेछन् । त्यसैगरी, खुलातर्फ ९८ मध्ये ३३ महिला निर्वाचित हुनेछन् । संविधानले पार्टीका केन्द्रीय समिति समावेशी बनाउनुपर्ने व्यवस्था गरेको छ । त्यसैअनुसार बनेको राजनीतिक दलसम्बन्धी ऐन २०७३ ले पनि कुनै कमिटीमा एकतिहाइ महिला हुनुपर्ने बाध्यकारी व्यवस्था गरेको छ । तर यसअघि भएको महाधिवेशनमा नगण्य महिला नेताहरूले मात्रै खुलातर्फ प्रतिस्पर्धा गर्ने गरेका थिए । नवौं महाधिवेशनमा विन्दा पाण्डेले पनि खुलातर्फ प्रतिस्पर्धा गरेकी थिइन् । यस पटक भने एमालेका महिला नेताले पदाधिकारी दाबी गर्ने तयारी रहेका छन् । पार्टी सचिव पृथ्वीसुब्बा गुरुङ केन्द्रीय कमिटीमा एकतिहाइ महिला लागू हुने भए पनि पदाधिकारीमा गाह्रो रहेको बताउँछन् । पदाधिकारीमा ३३ प्रतिशत महिलाको प्रतिनिधित्व यस पटक गाह्रो छ । समावेशी हुन्छ, २३ जना कति हुनुहुन्छ तर ठ्याक्कै ५ जना हुने कुरा गाह्रो छ, उनले भने, अर्को पटक भने त्यो मिलाउन सक्छौं ।"
यसरी चाप व्यवस्थापन गर्दै छ चितवन,"(चितवन)  एक महिनाअघि छठ पर्वका अवसरमा अस्ताउँदो सूर्यलाई अर्घ दिन नारायणगढस्थित नारायणी किनारमा केही हजार श्रद्धालु भेला हुँदा नारायणगढ बजारको मुख्य सडकमा गाडी जाम भएको थियो । त्यही किनारमा शुक्रबार एमालेले १० औं महाधिवेशनको उद्घाटन कार्यक्रम राखेको छ, कार्यक्रममा पाँच लाख मानिस उतार्ने दाबी गरिएको छ । कार्यक्रम आयोजनास्थलबाटै पूर्वपश्चिम राजमार्ग गएको छ । राजधानी काठमाडौंलाई देशको पूर्व र पश्चिम भेगसँग जोड्ने नारायणगढमुग्लिन सडक पनि नारायणी हुँदै अगाडि बढेको छ । यसै पनि गाडीको बाक्लो ओहोरदोहोर हुने नारायणगढमै लाखौं मानिस जुटाएर कार्यक्रम गर्दा ट्राफिक व्यवस्थापन चुनौतीपूर्ण हुने भएको छ । चितवनका प्रमुख जिल्ला अधिकारी आस्मान तामाङले भीड व्यवस्थापन चुनौतीपूर्ण भएकैले आइतबार जिल्ला सुरक्षा समितिको बैठक बसेर विभिन्न निर्णय गरिएको जानकारी दिए । उनका अनुसार शुक्रबार नारायणगढभरतपुर क्षेत्रका राजमार्ग र अन्य मुख्य सहरी मार्गमा गाडी चल्ने छैनन् । बिहान ९ बजेदेखि साँझ साढे ५ बजेसम्म गाडी रोकेर सडकमा मान्छे मात्रै हिँडाउने व्यवस्था मिलाइनेछ, प्रजिअ तामाङले भने, पूर्वबाट आउने गाडीहरू भरतपुर केन्द्रीय बसपार्क क्षेत्रमा रोकिनेछन् । पश्चिमबाट आउने गाडीहरूले नारायणी पुल तर्न पाउने छैनन्, गैंडाकोटमै रोकिनेछन् ।मुग्लिन हुँदै काठमाडौं, पोखराबाट आएका गाडी बजारभन्दा पर आँपटारीमा रोकिनेछन् । पश्चिम चितवनबाट आउने गाडीहरू भरतपुरको त्रिचोक, बेलचोक र बाह्रघरे क्षेत्रमा रोकिने व्यवस्था मिलाइँदै छ । उद्घाटन कार्यक्रमका सहभागी बोकेर आएका गाडी नै ती ठाउँसम्म मात्रै आउनेछन् । सहभागी दुईदेखि चार किलोमिटरसम्म हिँडेर उद्घाटनस्थल नारायणी किनार पुग्नुपर्ने हुन्छ । महाधिवेशनमा आउनेहरूलाई बोकेका गाडी नै चल्न नपाउने भएपछि अन्य बस, ट्रक र निजी गाडी पनि चल्न पाउने छैनन् । चितवन हुँदै भरतपुर नारायणगढ पार गरेर देशको पूर्वी तथा पश्चिम क्षेत्र र काठमाडौंपोखरा जान हिँडेकाहरू त्यो दिन ९ बजेपछि बाटोमै रोकिनुपर्ने हुन सक्छ । गाडी राख्न हामीले १३ ठाउँ रोजेका छौं । भरतपुर गोन्द्राङ सडक किनारमा पनि पार्किङ हुन सक्छ, प्रजिअ तामाङले भने । गोन्द्राङदेखि दक्षिण २० हजार ताल जाने बाटोको जंगल क्षेत्र र देवघाटमा पनि गाडी पार्क गर्ने योजना बनाइएको उनले बताए । देवघाट रामनगर क्षेत्रमा पनि गाडी राखिनेछ । गैंडाकोटमा नारायणी किनारभरि गाडी राखिनेछ । शनिबारदेखि सौराहामा बन्दसत्र हुनेछ । बन्दसत्रमा आएका लगभग दुई हजार प्रतिनिधिलाई शुक्रबार साँझ नै नारायणगढबाट लैजान क्याम्पाचौरमा गाडीहरू राखिनेछन् । ठाउँठाउँमा डिजिटल डिस्प्ले बोर्ड उद्घाटन कार्यक्रमका दिन बजार क्षेत्रमा अत्यावश्यक सेवाका गाडी पनि सञ्चालन गर्न कठिनाइ पर्न सक्ने सरकारी अधिकारीहरूको आकलन छ । पुलबाट मान्छे मात्रै आए नवलपुरबाट कम्तीमा एम्बुलेन्ससम्म भरतपुरतर्फ ल्याउन सकिएला कि ! प्रजिअ तामाङले भने । विगतमा चितवन महोत्सव आयोजना हुँदा दिनभरमा ७०८० हजार हाराहारी दर्शक आउँदा नै बजार अस्तव्यस्त हुन्थ्यो । त्यसैले गाडी पनि आउने र मान्छे पनि थुप्रिने भए चितवन र नवलपुर क्षेत्रसम्म अस्तव्यस्त हुन सक्छ । छिमेकी जिल्लामा गाडी रोक्न र समय मिलाएर छाड्न परिपत्र गरिएको प्रजिअ तामाङले जानकारी दिए । भीडको अवस्था हेरेर योजना हेरफेर हुन सक्छ, उनले भने । गाडी चल्न नपाउने र भीडका कारण उद्घाटन स्थलसम्म जान नपाउनेलाई कार्यक्रमका अतिथिको भाषण सुनाउन ठाउँठाउँमा डिजिटल डिस्प्ले बोर्ड राख्ने योजना एमालेले बनाएको छ । एमाले चितवन जिल्ला समितिका अध्यक्ष पार्वती रावलले बजार क्षेत्र, गैंडाकोट र मेसो मिलेसम्म सौराहामा पनि डिस्प्ले बोर्ड राख्ने जानकारी दिइन् । एमाले महाधिवेशनमा प्रधानमन्त्री शेरबहादुर देउवा, पूर्वप्रधानमन्त्रीहरू र विदेशी पाहुना आउन सक्ने भएकाले स्थानीय प्रशासनले त्यहीअनुसारको सुरक्षा व्यवस्था र रणनीति अपनाएको छ । बसेको ठाउँहोटलदेखि कार्यक्रम स्थलसम्म ल्याउने, पुर्याउने रुटहरू निर्धारण भइसकेको रावलले बताइन् । सुरक्षामा १२ सय प्रहरी, पार्टीका पाँच हजार स्वयंसेवक चितवन प्रहरी प्रमुख एसपी ओम अधिकारीका अनुसार महाधिवेशनमा नेपाल प्रहरीका ८ सय २१ र सशस्त्र प्रहरी बलका ४ सय ४९ जना गरेर एक हजार २ सय ७० सुरक्षाकर्मी खटाइँदै छ । नेपाल प्रहरीका १ सय ६२ जना चितवनमै कार्यरत हुन् भने बाँकी प्रहरी बाहिरबाट आउनेछन् । महाधिवेशनको उद्घाटन कार्यक्रममा अलि बढी खट्छन् । बन्दसत्रमा धेरै प्रहरी आवश्यक नहोला, एसपी अधिकारीले भने । सुरक्षा अवस्था विचार गरेर संख्या थपघट हुने उनले बताए । सौराहामा होटलभित्र बन्दसत्र हुने भएका कारण ठूलो संख्यामा प्रहरी परिचालन गर्नु नपर्ने उनको अनुमान छ । सडकमा थप १ सय ९६ जना ट्राफिक प्रहरी परिचालन हुने एसपी अधिकारीले बताए । ४० जनाबाहेक ट्राफिक प्रहरी चितवन बाहिरबाट आएका हुन् ।एमाले चितवन अध्यक्ष रावलले उद्घाटन सत्रमा पार्टीका पाँच हजार स्वयंसेवक खटिने जानकारी दिइन् । उनीहरू रातो टोपी लगाएर कार्यक्रममा सहभागी हुनेछन् । बन्दसत्रमा पार्टीका तीन सय जना स्वयंसेवक परिचालन हुने उनको भनाइ छ । उनीहरू खुला कार्यक्रमका स्वयंसेवकभन्दा अलि विशेष प्रशिक्षण लिएकाहरू हुनेछन् । सहभागीलाई गाडीमा ल्याउने, पुर्याउने जिम्मेवारी पनि स्वयंसेवकको हुनेछ । जनसभा यातायात व्यवस्थापन उपसमितिका संयोजक रहेका एमाले चितवनका नेता कृष्ण भुर्तेल उद्घाटन कार्यक्रमका सहभागी बोकेका गाडीमा स्वयंसेवक पनि हुने बताउँछन् । उनीहरूले आफू चढेर आएको बसका मान्छेलाई कार्यक्रम स्थलसम्म पुर्याउने, कार्यक्रमपछि बस राखेको पार्किङ स्थलमा समयमै लैजाने र बिहान बस चढेको ठाउँमा पुर्याउने जिम्मेवारी पूरा गर्नुपर्नेछ, नेता भुर्तेलले भने । महाधिवेशनमा आएका प्रतिनिधिहरू सौराहामा नै बस्नेछन् । सौराहाका होटलमा ६ हजार ५ सय जना अटाउँछन् । एमालेले प्रतिनिधि र अन्य अतिथिलाई राख्न ३ हजार ५ सय बेड अग्रिम बुकिङ गरेको छ । यसबाहेक पनि व्यक्तिगत तवरमा महाधिवेशनमा आउनेहरूले सबै कोठा बुक गरेका कारण सौराहामा महाधिवेशनभर अन्य कार्यक्रम गर्न नसकिने र पाहुना राख्ने कोठा पनि नभएको क्षेत्रीय होटल संघ सौराहाका अध्यक्ष दीपक भट्टराईले बताए । निर्धारित कार्यक्रमअनुसार शनिबार बन्दसत्र र आइतबार नेतृत्व चयनका लागि मतदान हुनेछ ।"
नवौं महाधिवेशनकै कार्यभार अपूरो,"(काठमाडौं)  एमालेले नवौं महाधिवेशनबाट अघि सारिएका संविधान निर्माणबाहेकका मुख्य कार्यभार १०औं महाधिवेशनमा आइपुग्दा पनि पूरा गरेको छैन । ओलीसँग असन्तुष्ट पक्षले भने दस्ताबेज एउटाको, नेतृत्व अर्कोको हुँदा महाधिवेशनका कार्यभार अधुरै रहेको टिप्पणी गर्ने गरेको छ । राजधानीमा २०७१ असार अन्तिम साता भएको नवौं महाधिवेशनले प्रमुख कार्यभारमा संविधान निर्माणलाई राखेको थियो । संविधानसभाबाट संविधान निर्माण गरी संघीय लोकतान्त्रिक गणतन्त्रलाई संस्थागत गर्ने विषय सिंगो पार्टीको मुख्य राजनीतिक कार्यभार रहनेछ, १ नम्बरमा भनिएको थियो । संविधान निर्माणको कार्यभार भने एक वर्षपछि नै पूरा भएको थियो । एमालेले नवौं महाधिवेशनमा तत्कालीन पार्टी अध्यक्ष झलनाथ खनालले प्रस्तुत गरी महाधिवेशनले पारित गरेको राजनीतिक प्रतिवेदनमा सामन्ती अवशेष अन्त्य गर्ने उल्लेख थियो । राजतन्त्रको अन्त्य र पुँजीवादी जनवादी क्रान्तिका क्रममा सामन्तवाद एउटा उत्पादन पद्धतिका रूपमा भत्किएको छ । तर पनि सामन्तवादका विभिन्न अवशेष अर्थतन्त्र र सामाजिकसांस्कृतिक क्षेत्रमा बाँकी छन्, गत असोजमा भएको विधान महाधिवेशनमा पारित अध्यक्ष केपी शर्मा ओलीको प्रतिवेदनमा भनिएको थियो । उक्त प्रतिवेदनमा पनि सामन्तवादका अवशेषहरूको उन्मूलन गर्ने भनिएको छ । सामन्तवादको अवशेष कसरी अन्त्य हुन्छ भन्नेमा थप व्याख्या उल्लेख छैन । मुलुकमा गणतन्त्र स्थापना भइसकेपछि राजतन्त्रका अवशेष अन्त्य गर्ने अर्थमा यसको व्याख्या एमालेले गर्दै आएको छ । नागरिकको आर्थिक स्तर बढ्दै गए सामन्तवाद अन्त्य हुने कम्युनिस्ट नेताहरूले बताउने गरेका छन् । ओलीको राजनीतिक प्रतिवेदनमा सामन्तवाद मूलभूत रूपमा विघटन भएको दाबी गरिएको छ । सामन्तवादका अवशेषहरू कायम रहेको भए पनि सामन्तवाद मूलभूत रूपमा विघटन भएको छ र नेपाली समाज प्रारम्भिक प्रकृतिको पुँजीवादी समाजमा बदलिएको छ ।विधान महाधिवेशनले पारित गरेको राजनीतिक प्रतिवेदनमा भनिएको छ, संवैधानिक, शान्तिपूर्ण र लोकतान्त्रिक प्रतिस्पर्धाको बाटोबाट जनताको बहुदलीय जनवादको कार्यक्रम लागू गर्दै राष्ट्रिय पुँजीको विकास गर्नु र समाजवादको आधार निर्माण गर्नु हामीले अवलम्बन गरेको राजनीतिक कार्यदिशाको सार हो । यो महाधिवेशनले पनि आर्थिक समृद्धिमा जोड दिएको छ । नवौं महाधिवेशनमा पनि आर्थिक समृद्धिका लागि नयाँ अर्थतन्त्र विकास गर्ने उल्लेख थियो । यो महाधिवेशनमा सामाजिक सुरक्षा प्रणालीलाई सुदृढ बनाउने, योगदानमा आधारित सामाजिक सुरक्षाको दायराभित्र सबै श्रमजीवीलाई समेट्ने, रोजगारी सिर्जना, कृषिमा आधारित उद्योगको तीव्र विकास, औद्योगीकरण, शिक्षामा सुधार गर्ने तथा भ्रष्टाचार र अनियमितता रोक्ने दाबी गरिएको छ । नवौं महाधिवेशनमा पनि प्रमुख कार्यभार यस्तै थियो । उत्पादक शक्तिको विकासका माध्यमबाट राष्ट्रिय अर्थतन्त्रको निर्माणमा पार्टीले ध्यान केन्द्रित गर्नुपर्छ । राष्ट्रिय अर्थतन्त्र निर्माणको दिशानिर्धारण, विकासका मुख्य क्षेत्रहरूको पहिचान र मूल आर्थिक नीतिहरूको सम्बन्धमा राजनीतिक सहमति निर्माण गर्न पार्टीले पहल गर्नुपर्छ, त्यति बेलाको प्रतिवेदनमा लेखिएको छ, राष्ट्रिय हित र राज्यले प्राथमिकता पहिचान गरेका क्षेत्रमा विदेशी लगानी भित्र्याउन आवश्यक वातावरण निर्माण गर्नुपर्छ ।राष्ट्रिय हितका विषयमा तत्कालीन अध्यक्ष खनाल र वर्तमान अध्यक्ष ओलीको प्रतिवेदनमा केही फरक प्रसंग छ । खनालले सन्तुलित विदेश नीति भनेका थिए भने ओलीले राष्ट्रियताको सुदृढीकरण, राष्ट्रिय हितको रक्षा र राष्ट्रिय स्वाभिमानको अभिवृद्धि गर्ने भनेका छन् । छिमेकी लगायतका सबै मित्र राष्ट्रसँग सार्वभौम समानता, पारस्परिक लाभ र सम्मान तथा अहस्तक्षेपमाथि आधारित सुमधुर सम्बन्ध सञ्चालन गर्ने, ओलीको प्रतिवेदनमा उल्लेख छ, असमान सन्धिहरूको पुनरावलोकन गर्ने, लिपुलेक, लिम्पियाधुरा, कालापानी र सुस्ता लगायत नेपाली भूभागमा नेपालले हकभोग कायम गर्न निरन्तर पहल गर्ने । यी विषयमा अध्यक्ष खनालको प्रतिवेदन नरम थियो । राष्ट्रिय हितको सुरक्षा गर्दै राष्ट्रिय अखण्डता, राष्ट्रिय स्वाधीनता, सार्वभौमसत्ता र स्वाभिमानलाई सुदृढ गर्न पार्टीले विशेष भूमिका खेल्नेछ । कमजोर बन्दै गएको देशभक्तिको भावनालाई प्रवर्द्धन गर्न पार्टीले सक्रिय पहलकदमी गर्नेछ, खनालको प्रतिवेदनमा भनिएको थियो, राष्ट्रिय हितका विषय पहिचान गर्दै राष्ट्रिय सहमति निर्माण गर्न पार्टीले अग्रणी भूमिका खेल्नेछ । नेपालको समृद्धि, विकास र राजनीतिक स्थायित्वका लागि अनुकूल वातावरण निर्माण गर्न पार्टीगत र राज्य दुवै तहबाट सन्तुलित ढंगले विदेश सम्बन्धलाई अगाडि बढाउने नीति लिइनेछ ।कम्युनिस्टबीच एकता गराउने नवौं महाधिवेशनको राजनीतिक प्रतिवेदनको संकल्प थियो । त्यो काम सफल पनि भयो । एमाले र माओवादी केन्द्र एकता हुँदा संसद्मा करिब दुई तिहाइ पुग्यो । तर त्यो धेरै दिन टिकेन । १०औं महाधिवेशन नहुँदै एमाले पनि विभाजन हुन पुग्यो । नवौं महाधिवेशन गराउँदाका अध्यक्ष खनाल, पूर्वमहासचिव नेपाल लगायतले एमाले छाडेर अर्को पार्टी एकीकृत समाजवादी गठन गरेका छन् । कम्युनिस्ट आन्दोलनलाई एकताबद्ध बनाउने पार्टीले नेपालको कम्युनिस्ट आन्दोलनलाई एकीकृत र सुदृढ गर्न विशेष पहलकदमी गर्नुपर्छ, नवौं महाधिवेशनको प्रतिवेदनमा उल्लेख थियो, मार्क्सवादलेनिनवादका आम सच्चाइहरू र जनताको बहुदलीय जनवादको कार्यदिशालाई स्थापित गर्दै त्यसमै आधारित भएर समाजको शान्तिपूर्ण रूपान्तरण तथा लोकतन्त्रमा विश्वास गर्ने कम्युनिस्ट समूहहरूलाई एकताबद्ध गर्न ठोस प्रस्ताव अगाडि सारिने छ । एकताको उद्देश्यका साथ वार्ता र संवाद, साझा मुद्दाहरूमा सहकार्य, वाम मोर्चाको निर्माण र पार्टी एकीकरणका विभिन्न चरणहरूको माध्यमबाट नेकपा (एमाले )लाई कम्युनिस्ट केन्द्रका रूपमा विकास गरिनेछ । ओलीले माओवादी र एकीकृत समाजवादीलाई दक्षिणपन्थी अवसरवादको संज्ञा दिएका छन् । दसौं महाधिवेशनको मूल नारा नै दक्षिणपन्थी अवसरवाद र संगठनात्मक अराजकतालाई परास्त गरौं भन्नेछ । पार्टी विभाजनपछि लोकतान्त्रिक सुदृढीकरण, संविधान रक्षा र विकास एवं राजनीतिक स्थायित्वको संवर्द्धन गर्ने एमालेको १०औं महाधिवेशनको संकल्प छ ।पूर्वअध्यक्ष खनालले महाधिवेशनबाट अध्यक्षमा निर्वाचित ओली नीति तथा कार्यक्रम बाहिर गएकाले पार्टीका महत्त्वपूर्ण कार्यभार पूरा नभएको तर्क गर्छन् । जुन नीति र कार्यभार प्रस्तुत गर्यौं, त्यसको प्रस्तुतकर्ताले नै पार्टीको नेतृत्व गरेको भए हामीले अघि सारेका भन्दा बढी कार्यभार पूरा गर्न सक्थ्यौं । तर कार्यदिशा एउटाको, नेतृत्व केपी ओलीको भयो, उनले भने, ओली सुरुदेखि नै दस्ताबेजले अघि सारेका कार्यदिशा, नीति, लक्ष्य, सिद्धान्तका विरुद्ध गए । नेतृत्वमा आएको दक्षिणपन्थी भड्काउ र विसर्जनवादी चिन्तनका कारण महाधिवेशनले पारित गरेको कार्यभारलाई पूरा गर्न सकेनौं । नवौं महाधिवेशनको समीक्षा गर्दै ओलीले विधान महाधिवेशनले पारित गरेको राजनीतिक प्रतिवेदनमा पार्टीभित्र कटुता कायम भएको उल्लेख गरेका छन् । (महाधिवेशन) पारित नीतिको मार्गदर्शन र निर्वाचित नेतृत्वको अगुवाइमा उन्नतस्तरको एकता र ऊर्जा निर्माण गर्ने पार्टीको सर्वोच्च निकाय हो । तर नवौं महाधिवेशनपछि पनि अस्वस्थता र कटुताका असर समाप्त हुन सकेनन् ।"
एक तिहाइ युवा चयन गर्न 'लबिइङ,"(काठमाडौं)  एमालेको दसौं राष्ट्रिय महाधिवेशनमा नेतृत्व पुस्तान्तरणको विषय उठ्ने भएको छ । हाल केन्द्रीय नेतृत्वमा रहेकाहरूले सहमतिका आधारमा नेतृत्वको व्यवस्थापन हुनुपर्ने धारणा राखिरहेका बेला युवा प्रतिनिधिले पुस्तान्तरणका लागि लबिइङ थालेका छन् । उनीहरूले संगठित रूपमै नेताहरूलाई भेट्दै केन्द्रीय कमिटीमा कम्तीमा एक तिहाइ अर्थात् ७५ जना सदस्य युवा हुनुपर्नेमा जोड दिइरहेका छन् ।अनुभवी, कामकाजी र सम्भावना बोकेको तीनै थरीको संयोजन नेतृत्वमा हुनुपर्ने युवाको माग छ । उनीहरूले चार कार्यकाल केन्द्रीय सदस्य भएका नेताले पदाधिकारी वा केन्द्रीय सल्लाहकार परिषद्को जिम्मेवारीमा जानुपर्ने धारणा राखेका छन् । पदाधिकारी, स्थायी कमिटी र केन्द्रीय कमिटीसहित सबै क्षेत्रमा एक तिहाइ प्रतिनिधित्व युवाको हुनुपर्छ भन्ने धारणा हो, अभियानमा सहभागी केसीले भने । उनले भूगोलतर्फ निर्वाचित हुने केन्द्रीय सदस्यहरूको इकाई प्रदेश नभई जिल्लाबाट हुनुपर्ने पनि बताए । एमालेले भूगोलतर्फ तीन वटा निर्वाचन इकाई बनाएको छ । जसमा प्रत्येक प्रदेशबाट २ महिलासहित ६ जना निर्वाचित हुन्छन् । उपत्यका विशेषबाट १ महिलासहित २ जना र सम्पर्क मञ्चबाट १ महिलासहित २ जना गरी भूगोलतर्फ ४६ केन्द्रीय सदस्य छानिन्छन् । युवा संघका पूर्वउपाध्यक्ष केसीले यस अभियानमा ७७ वटा जिल्लाका पूर्वविद्यार्थी तथा युवा पृष्ठभूमिका नेता सहभागी रहेको बताए । यस अभियानमा ४ सयभन्दा बढी प्रतिनिधि जोडिइसक्नुभएको छ, उनले भने, सकारात्मक दबाब चलाइरहेका छौं । अभियानमा कर्णाली प्रदेशका योगेश शाही, सुदूरपश्चिमका दीपकप्रकाश भट्ट, प्रदेश १ का शिव गुरुङ र राजकुमार बस्नेत, प्रदेश २ बाट रञ्जना सरकार, पूर्वविद्यार्थीबाट महेश बर्तौला र शैलेश लामा, गण्डकीबाट रश्मि आचार्य, लुम्बिनीका सूर्य ढकाल र जाजरकोटका सीपी घर्तीसहितका नेता संलग्न छन् । अभियानमा सहभागी आचार्यले यसपटक वडा, पालिका कमिटीको नेतृत्वमा मात्रै नभएर प्रतिनिधि छनोटमा पनि पुस्तान्तरण भएकाले केन्द्रमा त्यसको प्रतिनिधित्व हुनुपर्ने बताए । नवौं महाधिवेशनयता पार्टी सदस्यको संख्या तेब्बरले वृद्धि भएको छ । थपिएका अधिकांश युवा छन्, उनले भने । नवौं महाधिवेशनका बेला एमालेको संगठित सदस्य संख्या २ लाख ६६ हजार थियो भने अहिले ८ लाख ५५ हजार पुगेको छ । एमालेले कार्यकारी पदका लागि ७० वर्षे उमेर हदको व्यवस्था गरेको भए पनि त्यसअघि नै युवा पुस्तालाई नेतृत्वमा ल्याउन चारपटक केन्द्रीय सदस्यमा निर्वाचित भइसकेका नेताले युवालाई ठाउँ दिनुपर्ने धारणा अभियानमा रहेकाहरूको छ । निर्वाचन जाने हो भने नयाँ पुस्ता छानिएर आउन सक्ने अवस्था छ । सहमतिमा नेतृत्वमा चयन गर्ने हो भने पनि एक तिहाइ युवालाई ल्याउनुपर्छ, आचार्यले भने । एमालेको सत्तरी वर्षे प्रावधानका कारण यसपटक अमृत बोहरा, सत्यनारायण मण्डल, केशव बडालसहितका नेता कार्यकारी पदबाट बिदा हुँदै छन् । २०४६ अघि, २०४६ पछि र २०६२०६३ सालपछिको पुस्ताबीच एकएक तिहाइ रूपमा प्रतिनिधित्व हुनुपर्ने युवाको धारणा छ । नुवाकोटकी महाधिवेशन प्रतिनिधि उषाकिरण तिमल्सेनाले पार्टीभित्र पुस्तान्तरणको पनि माग भइरहेको बताइन् । पहिलेको पुस्ताले डेलिभरी गरेन भनेर नयाँ पुस्ताको कुरा उठेको हो । त्यसले समाजको रूपान्तरण गर्नुको साटो आफ्नो मात्रै रूपान्तरण गर्यो, तिमल्सेनाले भनिन्, नयाँ पुस्ता आउँदा केही गर्छ कि भन्ने अपेक्षा पनि हुन्छ । तर संकल्प गरेर नयाँ पुस्ता आएन भने त्यसले पनि रूपान्तरण गर्न सक्दैन । तिमल्सेनाले पार्टीको तीन पुस्ताको कुरा गर्दा दोस्रो पुस्ताभन्दा पहिलो पुस्तासँग आक्रोशित रहेको बताइन् । पहिलो पुस्ताले धेरै पार्टी सत्ता र राज्य सत्ता चलायो । दोस्रो पुस्ताको पनि आलोचना गर्छु र उनीहरूलाई समर्थन गर्छु किनभने पहिलो पुस्ताले दोस्रोलाई परीक्षणको मौका पनि दिएन, उनले भनिन्, नयाँ चुनौतीहरूलाई सामना गर्न पुस्तान्तरण आवश्यक छ । तर निरपेक्ष पुस्तान्तरण खोजेको होइन ।पुस्तान्तरणको अभियान सञ्चालन गरेका युवाले मंगलबार मात्रै स्थायी कमिटी बैठकमा आफ्नो विषय उठाइदिन पूर्वमुख्यमन्त्री शंकर पोखरेलसँग आग्रह गरेका थिए । केसीले यस विषयमा अध्यक्ष केपी शर्मा ओलीको पनि ध्यानाकर्षण गराउने बताए । एमालेका नेताहरू महाधिवेशन प्रतिनिधि भएका एक तिहाइले केन्द्रीय कमिटीमा इच्छा देखाएको बताउँछन् । एमालेका सचिव तथा संगठन विभाग सदस्य पृथ्वीसुब्बा गुरुङले केन्द्रमा अत्यधिक रूपमा युवाले चाहना राखेको बताए । अहिले विभिन्न भ्रातृ संगठनमा काम गरिरहेका यति धेरै नेताहरू छन्, जसलाई पनि सोध्यो केन्द्रीय सदस्य हुने भन्छन् । महत्त्वाकांक्षा र अराजकता बढेको छ । नेतृत्व भनेको आफूलाई मनमा लागेको विषय हो र ? उनले भने, नेतृत्वमा निश्चित गुण, अवधि, परिपक्वता चाहिन्छ ।"
"अलपत्र बसपार्क, उदासीन महानगर","(काठमाडौं)  पुरानो बसपार्कबाट सञ्चालन हुने बसपार्क खुलामञ्च हुँदै उपत्यकाका विभिन्न ठाउँमा छरिएका छन् । नयाँ व्यवस्था नभएसम्मका लागि मध्यम दूरीको सवारीसाधनलाई उपत्यकाका विभिन्न ठाउँमा अस्थायी बसपार्कको व्यवस्था मिलाइएको छ भने उपत्यकाभित्र चल्ने सवारीसाधनलाई चढाउने र ओराल्ने व्यवस्था छ । तर, अपायक ठाउँमा राखिएका बसपार्कका कारण यात्रुलाई हैरानी छ । अस्थायी बसपार्कमा लामो समयसम्म रोक्न नपाउँदा चालकलाई पनि उत्तिकै समस्या छ ।२०७३ मा बहुतल्ले सपिङ कम्प्लेक्ससहितको बस टर्मिनलका लागि काठमाडौं टावर परियोजना निर्माण गर्न भन्दै राष्ट्रिय सभागृह पछाडिको पुरानो बसपार्क खुलामञ्चमा सारिएको थियो । खुलामञ्चमा करिब ६ वर्षसम्म सञ्चालनमा रहेको आएको अस्थायी बसपार्क पनि महानगरले गत वैशाखमा हटाएपछि भने समस्या ज्यूँका त्यूँ छ । सम्झौताअनुसार काम भएको भए गत साउनमै टावर बनेर नयाँ बसपार्क सञ्चालनमा आउनुपर्ने हो । हालसम्म टावरको काम ७० प्रतिशतमात्र सकिएको छ । महानगरपालिका पदाधिकारीहरू ठेकेदार कम्पनीले बुझाइरहेको रोयल्टीबाटै सन्तुष्ट देखिन्छन् । कम्पनीले हालसम्म ७ करोड ७७ लाख ५३ हजार ३ सय ३२ रुपैयाँ तिरिसकेको छ । कम्पनीले हरेक आर्थिक वर्षको पहिलो महिनामा रोयल्टी बुझाउनुपर्ने सम्झौतामा उल्लेख छ । रोयल्टी पाए पनि नयाँ बसपार्क सम्पन्न नहुँदा सिर्जित समस्याका बारेमा भने महानगर गम्भीर देखिँदैन । महानगरले बहुतल्ले भवन समयमा सम्पन्न गर्न ताकेता गर्नुको सट्टा खुलामञ्चबाट हटाई सडकमा पुर्याइएको बसपार्कका लागि अन्य नगरपालिकासँग समन्वयमा अन्य स्थानमा अस्थायी रूपमा सञ्चालन गर्नका लागि प्रक्रिया थालेको छ । त्यसमा पनि सन्तोषजनक प्रगति नभएको महानगरका कर्मचारीहरू नै स्विकार्छन् । उपत्यकाभित्रकै छोटो दूरीका सवारीलाई पिक एन्ड ड्रपको व्यवस्था गरिएको छ । स्थायी बसपार्क नहुँदा कहिले कता कहिले कताबाट टेम्पो चलाउन बाध्य रहेको अन्तरे लामाले सुनाए । पुरानो बसपार्कबाट हटाइएसँगै बसपार्कको समस्या सुरु भएको महानगर यातायात समितिका अध्यक्ष धर्म रिमाल बताउँछन् । पुरानो बसपार्कमा संरचना बनाउन्जेलसम्मका लागि भन्दै खुलामञ्चमा सारियो, उनले भने । मध्यम दूरीको सवारीसाधनका लागि लोकन्थली पेट्रोलपम्प पछाडि र तीनकुनेमा व्यवस्था गरेपछि छोटो दूरीका सवारीसाधन सडकमै रहेको उनी बताउँछन् । पिक एन्ड ड्रप भन्छन्, ट्राफिकले चिट काट्छन्, समस्या नै समस्या छ, उनले भने । रिमालका अनुसार महानगरभित्र मात्र ८६ वटा कम्पनीका ८ हजारभन्दा बढी सवारीसाधन सडकमा छन् ।महानगरको सार्वजनिक निजी साझेदारी एकाइअन्तर्गत पुरानो बसपार्कको करिब ११ हजार ८ सय ९० वर्ग मिटर जग्गामा जलेश्वर स्वच्छन्द बिकोई बिल्डर्स कम्पनीले काठमाडौं टावर निर्माण गरिरहेको छ । भूमिगत दुई तल्लासहित १४ तल्लाको काठमाडौं टावर बन्दै छ । कम्पनीले साढे ३ अर्बको लागतमा काम सुरु गरेको थियो । महानगरले कम्पनीलाई ३० वर्षका लागि लिजमा दिएको हो । कम्पनीले ५ वर्षमा टावर निर्माण गरी २५ वर्ष सञ्चालन गरेपश्चात् महानगरलाई हस्तान्तरण गर्नुपर्ने सम्झौतामा उल्लेख छ । सम्झौताअनुसार २०७३ साउन मसान्तदेखि ५ वर्षभित्र कम्पनीले टावर निर्माण सम्पन्न गरी बसपार्क सञ्चालनमा ल्याउनुपर्ने थियो । हालसम्म टावरको ८ तल्लाको काम सकेर नवौं तल्लाका लागि पिल्लरको काम भइरहेको विभागीय प्रमुख नूरनिधि न्यौपानेले बताए ।सम्झौतामा निर्माण अनुगमन गर्न महानगरले स्वतन्त्र इन्जिनियर र प्राविधिक समिति खटाउन सक्ने उल्लेख भए पनि स्वतन्त्र इन्जिनियर नियुक्त गरिएको छैन । सार्वजनिक निजी साझेदारी इकाईका प्रमुख नूरनिधि न्यौपानेले स्वतन्त्र इन्जिनियरबाट अनुगमन गराउने सम्बन्धमा प्रस्ताव तयार पारेर पेससमेत गरेको बताए । तर, त्यसको कार्यप्रगतिबारे आफूलाई थाहा नभएको उनले बताए । महानगर प्रमुख विद्यासुन्दर शाक्यले स्वतन्त्र इन्जिनियर नियुक्त नभएसम्म महानगरकै प्राविधिकबाट अनुगमन गर्ने गरी नक्सा विभागका निवर्तमान प्रमुख इन्जिनियर सुरज शाक्यको संयोजकत्वमा वीरबहादुर खड्का, घनश्याम पौडेलसहित तीन सदस्य कार्यदलसमेत बनाए । स्रोतका अनुसार अनुगमनका क्रममा कम्पनीले सहयोग नगरेका कारण कार्यदलले प्रतिवेदनमा कुनै ठोस सुझाव दिन सकेन ।"
मकवानपुरमा २७१५ जना फरार,"हेटौंडा (कास) अदालतबाट दोषी ठहर भई कैद सजाय र दण्ड जरिवाना तोकिएका मकवानपुरका २ हजार ७ सय १५ जना अभियुक्त फरार छन् । फरार सूचीमा रहेकामध्ये ६२ जना विदेशी (भारतीय) नागरिक र २ हजार ६ सय ५३ जना स्वदेशी रहेका मकवानपुर जिल्ला अदालतका स्रेस्तेदार तीर्थराज भट्टराईले जानकारी दिए । उनका अनुसार फरार अभियुक्तमध्ये बढीजसो लागूऔषध मुद्दाका छन् । दोषी ठहर गरे पनि फरार व्यक्तिको सूची अदालतले जिल्ला प्रहरी, प्रशासन र पालिकामा पठाएको छ ।अदालतबाट दोषी ठहर भएका व्यक्तिलाई सरकारी निकायबाट पाउने सेवासुविधा रोका गर्न अदालतले परिपत्र गरेको हो । गत वर्ष राक्सिराङ गाउँपालिकाले लागूऔषधसम्बन्धी मुद्दामा फरार रहेका ४ जनाको सेवासुविधा रोकेको थियो । जिल्ला प्रहरीले गत आव ०७७७८ मा अदालतले दोषी ठहर गरेका तर फरार १ सय ५६ जनालाई पक्राउ गरेको थियो । कसुर प्रमाणित भइसकेका फरार व्यक्तिहरूलाई पक्राउ गर्न सबै क्षेत्रमा प्रहरीहरू सक्रिय छन्, मकवानपुर प्रहरी प्रवक्ता जयश्वर रिमालले भने ।अदालतका फैसलाहरू कार्यान्वयनमा ल्याउन र अदालतको बाँकी बक्यौता र कैद लगत घटाउन दोषी ठहर भएका तर फरार व्यक्तिलाई अदालतमा उपस्थित गराउनुपर्ने हुन्छ । अदालतको फैसला कार्यान्वयन भएन भने अदालतप्रतिको आस्थामा पनि क्रमशः ह्रास आउने कानुन व्यवसायीहरू बताउँछन् । बर्सेनि बाँकी बक्यौता र कैद लगतमा वृद्धि हुनु र अदालतको फैसलाअनुसार कैद बस्नुपर्ने वा दण्ड जरिवाना तिर्नुपर्ने व्यक्ति फरार रहिरहनुले अदालतको फैसला कार्यान्वयनप्रति मात्र होइन फैसलाको औचित्यमाथि नै प्रश्न उठ्ने गर्छ, अधिवक्ता मदन दाहालले भने । आदेशअनुसारको दण्ड जरिवाना संकलन नहुँदा जिल्ला अदालतको बक्यौता २९ करोड ७४ लाख ५१ हजार ७ सय ३४ रुपैयाँ पुगेको छ । त्यस्तै, कैद लगत ३ हजार ६ सय १० वर्ष ४ महिना २१ दिन पुगेको छ । चालु आवका ४ महिनामा यो आँकडा १ सय ११ वर्ष थपिएको छ । कैद सजाय तोकिएका र दण्ड जरिवाना तिर्न फैसला भएका अपराधीहरू लुकीछिपी हिँडिरहेका छन्, अर्का अधिवक्ता ईश्वर ढकालले भने, अदालतको गरिमा फैसलामा भन्दा कार्यान्वयनमा रहन्छ । वादी प्रतिवादीले अदालतको फैसलाको अनुभूति गर्न पाउनुपर्छ अनि मात्र यस्तो फैसलाको महत्त्व रहन्छ ।"
जलवायुजन्य उथलपुथल रोक्न अपुरो प्रयास,"स्कटल्यान्डको ग्लास्गोमा दुई साता चलेको संयुक्त राष्ट्रसंघीय जलवायु परिवर्तनसम्बन्धी पक्ष मुलुकहरूको संरचना महासन्धि (यूएनएफसीसीसी) को २६ औं सम्मेलन (कोप२६) हालै सकिएको छ । यसअघि भएका २५ वटा यस्ता सम्मेलनमध्ये सन् २०१५ मा फ्रान्सको पेरिसमा भएको कोप२१ लाई कोसेढुंगाका रूपमा हेरिन्छ । उक्त सम्मेलनले जलवायु परिवर्तनको दुश्चक्र रोक्न विश्वको तापक्रम वृद्धि १५ डिग्रीमा सीमित गर्ने सहमति गरेको थियो, जसमा १९७ वटै पक्ष मुलुकले सहमति जनाएका थिए । पेरिस सम्झौतामा सन् २०३० सम्ममा विश्वव्यापी हरितगृह ग्यास उत्सर्जन ४५ प्रतिशतमा झार्ने र २०५० सम्ममा खुद शून्य (नेट जिरो) को लक्ष्य लिइएको थियो । कोप२६ लाई पनि पेरिस सम्झौतापछिको महत्त्वपूर्ण सम्मेलनका रूपमा हेरिएको थियो । पेरिस सम्झौतापछि जलवायु परिवर्तनको असर न्यून गर्न विश्वले हासिल गरेको प्रगतिबारे समीक्षा गर्दै नयाँ प्रतिबद्धताको अपेक्षा गरिए पनि त्यो भने अधुरै रह्यो । महत्त्वाकांक्षी निर्णयको अपेक्षा गरिएको ग्लास्गो सम्मेलनमा हरितगृह ग्यास कटौतीमा कुनै नयाँ वाचा गरिएन । बरु, अर्को वर्ष इजिप्टको शर्मअलशेखमा हुने कोप२७ अघिसम्म कार्बन उत्सर्जन कटौतीको दसवर्षे महत्त्वाकांक्षी योजना पेस गर्न छुट दिइएको छ । कार्बन उत्सर्जन कटौती गर्न पक्ष मुलुकहरूले यूएनएफसीसीसीमा पेस गरेका योजना अक्षरशः कार्यान्वयन भएको खण्डमा पनि उत्सर्जन बढ्ने वैज्ञानिकहरूले बताएपछि नयाँ योजनाका लागि समय दिइएको हो । हरितगृह ग्यास उत्सर्जन बढी गर्ने चीन, अमेरिका, भारत, ईयूलगायत नै उत्सर्जन घटाउने योजनामा अग्रसर नबनेपछि विगतको वाचा लक्षित समयमा पूरा नहुने निश्चित भएको छ । सन् २०५० मा खूद शून्य हासिल गर्ने वाचा भुल्दै उनीहरूले त्यो सीमा १० देखि २० वर्षपछिसम्म धकेलेका छन्, जसले गर्दा कार्बन उत्सर्जनको मात्रा बढ्न गई तापक्रम वृद्धि उकालो लाग्ने देखिन्छ, जुन अझै चिन्ताको विषय हो । जलवायु परिवर्तनसम्बन्धी अन्तरसरकारी संस्था (आईपीसीसी) ले अहिलेकै हिसाबले कार्बन उत्सर्जन जारी रहे पृथ्वीको औसत तापक्रम सन् २०४० भित्रै १५ डिग्री सेल्सियस बढ्ने चेतावनी दिएको छ । हरितगृह ग्यास उत्सर्जन कटौती नगर्ने हो भने पृथ्वीको तापक्रम पेरिस सम्झौताले निर्धारण गरेको थ्रेसहोल्ड अर्थात् १५ डिग्रीभन्दा माथि जाने र विश्वभर नै जलवायुजन्य उथलपुथल मच्चिने बताइएको छ । जलवायुजन्य विपद्का घटनामा बढोत्तरी भएर पछिल्ला वर्षहरूमा ठूलो मात्रामा क्षति व्यहोर्नुपरेकैले नेपालसहित अति कम विकसित मुलुक (एलडीसी) ले जलवायुजन्य हानिनोक्सानी (लस एन्ड ड्यामेज) सम्बोधन गर्न अलग्गै वित्तीय सहयोगका लागि लबिइङ पेचिलो पारेको पनि थियो, तर सम्मेलनले त्यसमा सहमति जुटाउन सकेन । सम्मेलनको उद्घाटन सत्रमै कोप२६ का अध्यक्षसमेत रहेका बेलायती सांसद आलोक शर्माले मुस्ताङका विभिन्न स्थानमा देखा परेका बाढी, पहिरो र बसाइँसराइलगायत जलवायुजन्य विपद्को कथा सुनाएर महत्त्वाकांक्षी निर्णय लिन विश्वको ध्यानाकर्षण गराएका पनि थिए । त्यसले सम्मेलनलाई जलवायुजन्य हानिनोक्सानीको मुद्दामा वार्ताकेन्द्रित त बनायो तर अन्तिममा आएर विकसित मुलुकहरू बहानाबाजी गरेर सम्झौता गर्नबाट उम्किए । त्यसैले यो विषय एक वर्षका लागि फासफुस भएको छ । वार्तामा हानिनोक्सानी सम्बोधन गर्न ग्लास्गो लस एन्ड ड्यामेज फ्यासिलिटी बनाउन दबाब दिइएको थियो । नेपालले पनि अनुकूलन र न्यूनीकरणका कार्यक्रमबाट मात्र विद्यमान जलवायुजन्य विपद्को सम्बोधन हुन नसक्ने भएकाले अलग्गै वित्तीय सहयोगको माग अघि सारेको थियो । तर विकसित मुलुकहरूले फेरि पनि अनुकूलनमा दिइँदै आएको सहायता दोब्बर बनाएर मात्रै जोखिमयुक्त मुलुकहरूलाई खुसी बनाउन चाहे । अर्को, विकसित मुलुकहरूले सन् २०२० देखि वार्षिक १ सय अर्ब अमेरिकी डलर विकासोन्मुख मुलुकहरूलाई दिने भनी १२ वर्षअघि गरेको घोषणा कार्यान्वयन गराउन कोप२६ ले सकेन । सहयोगको मिति दुई वर्षपछि अर्थात् २०२३ सम्म धकेलिएको छ । नेपालले सन् २०३० सम्ममा वनक्षेत्रलाई ४५ प्रतिशत पुर्याउने र २०४५ सम्म खुद शून्यको महत्त्वाकांक्षी लक्ष्य लिएको छ । राष्ट्रिय अनुकूलन कार्यक्रम कार्यान्वयन गर्न सन् २०५० सम्म कुल ४७४ अर्ब अमेरिकी डलर आवश्यक पर्ने आकलन गरिएको छ । त्यसमध्ये ४५९ अर्ब अमेरिकी डलर बाह्य स्रोतमै निर्भर हुनुपर्ने बाध्यता छ । यस्तो अवस्थामा विकासोन्मुख मुलुकहरूलाई अनुकूलनमा दिइने आर्थिक सहयोग दोब्बर बनाइने घोषणाले नेपालजस्ता मुलुकलाई फाइदा पुग्ने त देखिन्छ, तर त्यस्तो सहयोग प्राप्त गर्न तयारी भने तीव्र पारिनुपर्छ । हरितगृह ग्यास उत्सर्जनको एउटा स्रोत खनिज इन्धन र कोइलाको प्रयोग घटाउन पहिलो पटक संकल्प गरिनुलाई भने ग्लास्गो सम्मेलनको उपलब्धि ठानिएको छ । भारत र चीन कोइला विस्थापन नभई कम गर्दै जान सहमत भएका छन् । शक्ति मुलुकहरू नवीकरणीय ऊर्जातिर अघि बढिरहँदा नेपालले पनि अन्तर्राष्ट्रिय मञ्चमा घोषणा गरेको खुद शून्यको लक्ष्य हासिल गर्न अहिले नै थालनी गर्नुको विकल्प छैन । त्यसका लागि नेपालले नवीकरणीय ऊर्जाको प्रवर्द्धन र विद्युत् उत्पादनमा जोड दिनुपर्छ । सँगै अबका ठूला आयोजनाहरू जलवायुमैत्री बनाउन उत्तिकै हेक्का राख्नुपर्छ । ठूला लागतका आयोजनालाई दिगो बनाउन सकिए सम्भावित क्षतिबाट जोगाउन सकिन्छ, जसले गर्दा हामीले ब्यहोर्दै आएको जलवायुजन्य हानिनोक्सानीको आँकडासमेत घट्न जान्छ । जलवायु अनुकूलनका कार्यक्रम बढाउँदा परम्परागत ज्ञानसीप कार्यान्वयनमा जोड दिएमा त्यसले विश्वभर सकारात्मक सन्देश दिन सक्छ । र, जलवायुको मुद्दालाई अझै व्यापक बनाउन वन मन्त्रालयको महाशाखामा सीमित संरचनालाई सरकारले विभाग, प्राधिकरण वा उच्चस्तरीय आयोगमा रूपान्तरण गर्नु अपरिहार्य छ । छिमेकी र दक्षिण एसियाकै अरू मुलुक अलग्गै मन्त्रालय बनाएर अघि बढिरहेका बेला नेपालले पनि जलवायुजन्य समस्यालाई उजागर गर्न सरकारी संयन्त्रको दायरा बढाउनैपर्छ, जसले अन्तर्राष्ट्रिय मञ्चमा अझ बलियो ढंगले प्रस्तुत हुन मद्दत पुर्याउनेछ ।"
साँझबिहान जनगणना,"देशभरि जनगणना भइरहेको छ । गणकलाई यथार्थ विवरण दिनु नागरिकको कर्तव्य पनि हो । काठमाडौं जस्ता सहरमा प्रायः युवा उमेरका व्यक्तिहरू दिउँसो आआफ्नो काममा जाने हुनाले घरमा प्रौढ, बालबालिका मात्र हुन्छन् । उनीहरूलाई जनगणनाको प्रश्नावलीको यथार्थ विवरण दिन गाह्रो हुन्छ । त्यस्तै कुनै घरमा दिउँसो कोही पनि नहुने हुन सक्छ । भाडामा लगाएका घरमा भाडामा बस्नेले घरधनीको यथार्थ विवरण दिन पनि सक्दैनन् । फेरि प्रश्नावलीमा केही यस्ता प्रश्न छन्, जुन घरमूली तथा घरका ठूला सदस्यले मात्र उत्तर दिन सक्छन् । परिवारका सदस्यहरूको जन्म, विवाह मिति आदि नागरिकता तथा विवाह दर्ता प्रमाणपत्र नहेरि भन्न सकिन्न । हचुवाको भरमा भन्दा यथार्थ उमेर आउँदैन । यसो गर्दा पछि उमेरको संरचना तालिका बनाउँदा वास्तविक संख्या आउँदैन । यसबाट गणकलाई पनि प्रश्नावली भर्न बढी समय लाग्नुका साथै प्रश्नावलीले मागेजस्तो जानकारीहरू नआउने हुन्छ । यसर्थ सहरी बस्तीहरूमा गणकहरूले कार्यालय समय अघि वा पछि अथात् साँझबिहान जनगणना गरे यथार्थ विवरण आउने थियो । अच्युतमान सिंह प्रधान, बालुवाटार, काठमाडौं"
रारा क्षेत्रको अन्तरव्यथा,"रारा क्षेत्रको चरम गरिबीलाई हुबहु उतारेको तिउन के खाउँली, रोटी के हालुँली समाचार पढ्ने विकासप्रेमी जनतालाई ठूलो झट्का लागेको हुनुपर्छ । रारा तालबाट साढे तीन किलोमिटरको दूरीमा अवस्थित मुर्मा गाउँको कथाव्यथाभित्र त्यहाँको कारुणिक तस्बिर प्रस्तुत गरिएको छ । प्रतिनिधि पात्रका रूपमा देखिएकी सोही गाउँकी पानसरा रोकायाको परिवारलाई कृषि उत्पादनबाट हातमुख जोड्न धौधौ परेको छ । त्यहाँ कृषि र पशुपालनबाहेक अन्य रोजगारीको कल्पनासम्म गर्न सकिँदैन । किसानहरूको पाखो बारी भिरालो भए पनि पहिले पहिले त्यहाँ उब्जने सिमी, गहुँ, जौ, फापर र आलुले जेनतेन वर्षभरि खान पुग्थ्यो । यस वर्ष गहुँ, जौ र फापरलाई खडेरीले सिध्याएको, सिमीको उत्पादन झन्डै ८० प्रतिशतले घटेर गाउँमा अनिकाल पर्न लागेको दारुण चित्र धेरैलाई अविश्वसनीय र अकल्पनीय लाग्न सक्छ । सुन्दर तालको सेरोफेरोमा बसोबास गरेका भन्नेबित्तिकै पोखराको लेकसाइड र वरिपरि बस्ने धनी व्यक्तिको कल्पनामा डुब्नेलाई रारा क्षेत्रको खबरले मर्माहत बनाएको छ । यता राराको महिमा भने आफैंमा अलौकिक मान्नुपर्छ । अर्थशास्त्रीहरू रारातालको चारैतिर धनको वर्षा हुने परिकल्पना गर्छन् । साहित्यकारहरू त्यहाँ प्रकृति खेलेको, हाँसिरहेको, नाचिरहेको अनुभूत गर्छन्, पीयूष वर्षा भइरहने सोचले पुलकित भइरहन्छन् । राजा महेन्द्र स्वयंले कवितात्मक लयमा राराताललाई स्वर्गकी परी भनेको सन्दर्भ हामी भुल्न सक्दैनौं । यसरी राराताल सबैको आकर्षणको केन्द्र बन्न सफल भए पनि त्यो क्षेत्रका जनता तन्नम गरिबीको अवस्थामा छटपटाइरहनु घोर निन्दाको विषय बनेको छ । त्यहाँको जीवनस्तर उकास्न तीनै तहका सरकारले चासो राखेको पाइँदैन । त्यस क्षेत्रको बृहत्तर विकास र प्राकृतिक स्वरूप कायम राख्न हदैसम्मको चर्को शुल्क निर्धारण, पर्यटन बोर्ड, व्यवसायी, रारा राष्ट्रिय निकुञ्ज र सरकारको संयुक्त तत्त्वावधानमा उपलब्धिमूलक कार्यक्रम यथाशीघ्र सञ्चालन गर्नु अपरिहार्य छ । भुवनेश्वर शर्मा, चन्द्रागिरि२, काठमाडौं"
न्यायालयलाई बन्धक बनाउन मिल्छ ?,"साँढेको जुधाइ बाच्छाको मिचाइँ भने जस्तो सर्वोच्च अदालतका श्रीमान्हरूको लडाइँको असर जनतालाई पर्न गएको छ । यो नीतिसंगत भएन । अदालत नै बन्धक बनाउन पाइन्छ ? प्रधानन्यायाधीश चोलेन्द्रशमशेर जबराले यति धेरै प्रश्न उठिसकेपछि, खुरुक्क राजीनामा दिएर बाटो खोल्दिनु पर्दैन ? प्रधानन्यायाधीश जबरा अहिले चौतर्फी आक्रमणमा परेका छन् । यसको कारण उनी आफैं हुन् । प्रधानन्यायाधीशजस्तो गरिमामय पदमा आसीन व्यक्तिले आफ्नो जिम्मेवारी बुझ्न नसक्नु दुःखद छ । उनको यस्तो हर्कतले सारा न्यायालय गनाएको छ । न्यायाधीशहरूको रबैया पनि ठीक छैन । सहमतिमा काम हुँदा प्रधानन्यायाधीश ठीक, नभए बेठीक । एक महिनाअघि सबभन्दा राम्रो भएका प्रधानन्यायाधीश अहिले कसरी नराम्रो भए ? सर्वोच्च अदालतमा जे देखिएको छ, त्यसले जग हँसाएको छ । न्यायालय भ्रष्टाचारको केन्द्र हो भनेर कसैले भनि रहनै पर्दैन । यस्तो जान्दा जान्दै पनि यसरी छताछुल्ल भएको यो पहिलो पटक हो । न्यायालयमा प्रधानन्यायाधीश जबरा मात्र खराब कि यहाँको प्रवृत्ति नै खराब, यसको लेखाजोखा हुनुपर्छ । उनले राजीनामा दिनुपर्छ, त्यो आफ्नो ठाउँमा छ तर राजीनामा दिएर मात्र समस्याको हल हुँदैन । न्यायालयलाई जबसम्म राजनीतिमुक्त क्षेत्र घोषणा गरिँदैन तबसम्म यस्ता कुकृत्य भइरहन्छन् । प्रधानन्यायाधीश जबरालाई विभिन्न आरोप लगाइएको छ । उनीमाथि यतिका आरोप आफ्नै कार्यक्षेत्रका साथीभाइले लगाइसकेपछि नैतिकताका आधारमा पनि राजीनामा दिनुपर्थ्यो । विवादास्पद फैसाला गरेको, संवैधानिक नियुक्ति र कार्यपालिकामा हिस्सा खोजेको, न्यायालयभित्र भ्रष्टाचारलाई प्रश्रय दिएको, बिचौलियासँग साँठगाँठ गरेको आरोप चानचुने होइन । यस्तो गम्भीर आरोप पहिलेका प्रधानन्यायाधीशहरूलाई लागेको थिएन । न्यायाधीशहरूले नै साथ नदिएपछि, यो पदमा कसरी बस्नु ? सबैतिरबाट प्रहारमा परेका प्रधानन्यायाधीशलाई किन राजनीति दलहरूले च्यापेर राखेका छन् ? पूर्वप्रधानन्यायाधीश सुशीला कार्कीलाई महाभियोग लगाउन तम्सने प्रधानमन्त्री शेरबहादुर देउवा किन जबराको विषयमा एक शब्द बोल्दैनन् ? न्यायपालिका ठप्प भएको यतिका दिनसम्म पनि राज्य मौन बस्नु राम्रो होला ? सरकारको काम के हो ? राज्यलाई परेको संकट टुलुटुलु हेरेर बस्ने कि ? समाधानको बाटो खोज्न ? पुरुषोत्तम घिमिरे, जोरपाटी, काठमाडौं"
गाउँको बर्बाद स्वास्थ्य अवस्था,"म अहिले पश्चिम नेपालका विकट गाउँका स्वास्थ्य चौकीहरूमा स्वयंसेवा गरिरहेको छु । यसअघि खस्किँदै गरेका स्वास्थ्य चौकीहरू अहिले झनै बर्बाद हुन लागेको पाउँदै छु । कारण एक संघीयता र विकेन्द्रीकरणसँगै स्थानीय सरकारको जिम्मामा पुगेका यी संस्थामा स्थानीय सेवाग्राहीप्रति जवाफदेहिता बढ्नुपर्नेमा झन् घटेको छ । पालिकाहरूका पदाधिकारीले स्वास्थ्य चौकीलाई नातेदार वा कार्यकर्ता भर्तीस्थल बनाएका छन् । दुई ३५ भन्दा धेरै किसिमका औषधि निःशुल्क पाउनुपर्ने जनताले एकाध औषधि मात्रै पाउँछन्, त्यो पनि सीमित मात्रामा । पालिकाहरूले सबै औषधि पुर्याउनुको सट्टा त्यसको बजेट हिनामिना र दुरुपयोग गरिरहेका छन् । तीन ठूला सहरका मेडिकल माफियाहरूको जस्तै स्वास्थ्य चौकीहरूको वरिपरि त्यहींका स्वास्थ्यकर्मीका निजी क्लिनिक र फार्मेसी रहेकाले धेरै चौकीको काम बिरामीलाई त्यता पठाउनुमा सीमित भएको छ । इमान्दार र कर्मठ स्वास्थ्यकर्मीहरू पनि छन् तर धेरै स्वास्थ्य चौकीहरूमा प्राथमिक तहको उपचार सेवासमेत छैन । चार, त्यस्ता निजी क्लिनिकले अन्धाधुन्ध एक्सरे, ईसीजी र अल्ट्रासाउन्डसमेत गराउँदा एकतिर बिरामीको नाजायज रूपमा बढी पैसा खर्च हुँदै छ, अर्कातिर स्वास्थ्यकर्मीहरूले आफ्नो विज्ञताभन्दा माथिको उपचार गर्दा बिरामीको रोग ठीक नहुने, अंगभंग हुने र ज्यानै जाने अवस्था छ ।यो अवस्था रोक्न, एक नेपाल मेडिकल काउन्सिल र स्वास्थ्य व्यवसायी परिषद्ले स्वास्थ्यकर्मीहरूले विज्ञताअनुसार गर्न सक्ने र नसक्ने कामहरूको प्रस्ट सूची बनाएर कडाइका साथ लागू गरून्, उल्लंघन गर्नेहरूलाई तत्काल दण्डित गरून् । दुई पालिकाहरूले तत्काल निःशुल्क सूचीका सबै औषधि स्वास्थ्य चौकीमा पुर्याउँदै त्यहाँका स्वास्थ्यकर्मीले कार्यालय समयभरि सेवा दिने सुनिश्चित गरून् । तीन सञ्चालन जिम्मा स्थानीय निकायलाई दिए पनि स्वास्थ्य सेवा विभाग र काउन्सिलहरूले नियमनको काम स्वास्थ्य चौकी तहसम्मै दुरुस्त राखून् । स्वास्थ्य चौकीको जागिरलाई क्लिनिकतिर बिरामी जम्मा पार्ने माध्यम बनाउने स्वास्थ्यकर्मीहरूलाई दण्डित गर्न स्थानीय समुदाय र नागरिकहरूले उत्तिकै चासो राखून् । राम्रो काम गर्ने स्वास्थ्यकर्मीलाई पुरस्कृत गरून् । चार सरकारले देशभरका स्वास्थ्यचौकीहरूको स्तरोन्नति गरेर पर्याप्त पूर्वाधारसहित एमबीबीएस चिकित्सक पठाएर २४ घण्टे आकस्मिक सेवाको व्यवस्था गरोस् । प्राथमिक स्वास्थ्य केन्द्र र जिल्ला अस्पतालमा पनि झारा टार्न मात्रै चिकित्सक पठाउने नभई पर्याप्त भौतिक पूर्वाधार पुर्याएर सेवाहरू सुनिश्चित गरोस् । डा गोविन्द केसी"
कांग्रेसलाई सान्दर्भिकताको चुनौती,"नेपाली कांग्रेसको महाधिवेशनबाट नयाँ नेतृत्व, दलको भावी कार्यक्रम, प्रतिबद्धता र राजनीतिक स्थिरताको अपेक्षा गरिनु स्वाभाविकै हो । चुनावी राजनीतिमा यस दलको उतारचढाव जेजस्तो रहे पनि लोकतन्त्रको केन्द्रबिन्दुमा रहने यसको औचित्यमा अविश्वास गर्न सकिँदैन । यसका एजेन्डा र पछि ती एजेन्डालाई सुदृढ गर्ने कामका लागि पनि लोकतन्त्रमा विश्वास गर्ने जनताले नेपाली कांग्रेसतिरै हेरिरहेका हुन्छन् । चाहे २००७ सालको राणाविरोधी क्रान्ति होस् या २०१७ सालपछिको एकतन्त्रीय व्यवस्थाको प्रतिकार र आन्दोलन, चाहे २०४६ सालको निर्दलीय पञ्चायत व्यवस्थाविरोधी आन्दोलन होस् या २०६२६३ सालको सम्पूर्ण लोकतन्त्र (गणतन्त्र) का लागि खेलेको भूमिका, नेपाली कांग्रेस एक किसिमले नेपालको लोकतन्त्रको पर्यायवाची हो भन्दा अनर्थ हुँदैन । किनभने उदार लोकतन्त्रको एजेन्डा तय गर्ने दल योबाहेक अर्को थिएन । आज मुख्य धारका भनिएका कम्युनिस्टहरू अनेक बाटो पहिल्याउँदै नेपाली कांग्रेसले जन्मदेखि अपनाएको सिद्धान्तमै विलीन भएका छन्, आफ्नो पहिचान र रणनीतिका लागि मात्र यी माओवादी या लेनिनवादी या समाजवादी छाता ओढ्न पुगेका छन् । कहिले कट्टर लेनिनवादी त कहिले उग्र माओवादी एजेन्डा बोक्नेको विश्वासिलो सैद्धान्तिक धरातल देखिंँदैन । नेकपा (माओवादी) ले गणतन्त्र, धर्मनिरपेक्षता, समावेशी लोकतन्त्रका लागि १० वर्षे जनयुद्ध गरेको यथार्थ हो र यस दृष्टिले माओवादीको योगदान वाम भनिने अरू दलको भन्दा विशिष्ट छ । यी सिद्धान्तलाई स्विकारी लोकतन्त्रलाई अझ उचाइमा पुर्याउनुमा नेपाली कांग्रेस र नेकपा (एमाले) को योगदान छ । माओवादीलाई राजनीतिको मूलधारमा आउने वातावरण बनाई उत्साहित पार्न नेपाली कांग्रेस र माधव नेपालले नेतृत्व गरेको नेकपा (एमाले) ले आन्दोलनअघि लिएको निर्णय लोकतन्त्रप्रतिको उत्कट निर्णय हो । नेपाली कांग्रेसले राजालाई संवैधानिक बाटामा हिँडाउन धेरै लचिलो बाटो लिएको हो । २०१५ सालमा राजाले दिएको संविधानलाई मानी चुनावमा भाग लिनु यस दलको पृष्ठभूमि बुझ्नेका लागि अचम्म पार्ने खालको थियो । किनभने संविधान घोषणा गर्नुभन्दा केही समयअघिसम्म नेपाली कांग्रेसले संविधानसभाको वकालत गर्दै आएको थियो, राजाको आकांक्षा पनि बिस्तारै परिवर्तन होला भन्ने ठानी राजा सार्वभौम भएको संविधान ग्रहण गरेको थियो । तर राजा महेन्द्रले २०१७ सालमा सैनिक प्रयोग गरी सत्ता हत्याएकाले यो दल बाध्यतावश राजाको शासनको प्रतिकारमा उत्रिएको हो । त्यस समय नेपाली कांग्रेसको भूमिका प्रस्ट भने थिएन । दबाबी राजनीतिले गर्दा कहिले सशस्त्र विद्रोह त कहिले संविधानको विकास गर्न राजालाई सहयोग गर्ने नीति लिई यो दल अलमलियो । आफ्नो कमजोर अवस्था र बाह्य राजनीति पक्षमा नभएकाले नेपाली कांग्रेस उग्र बोली र समर्पणबीच अलमलियो । तर राजाहरूकै हठका कारण यसले आफ्नो पहिचान गुमाउन पाएन । नेपाली कांग्रेस गणतन्त्रका पक्षमा थिएन भन्नेहरू समय र परिस्थितिको विश्लेषण नगरी आफ्ना तात्कालिक राजनीतिक स्वार्थका लागि यस दललाई राजावादी बनाउने प्रयत्न गर्छन् । जनमत संग्रहपछि सुधारिएको भनिएको पञ्चायती वर्गीय संगठनको चारआने सदस्यता लिन बाध्य नपार्ने आग्रहलाई राजाले अस्वीकार गर्दा बीपी कोइरालाको मेलमिलापको राजनीतिको अन्त्य भई प्रतिरोधको राजनीति पुनः सक्रिय भएको हो । यस विषयलाई लिएर गणेशमान सिंहले नेपाली कांग्रेसलाई टाङमुनि छिराउन खोजेको भन्ने आरोप लगाएका थिए । पछि सात दल र माओवादीबीच भएको १२ बुँदे सम्झौतामा, पूर्ण प्रजातन्त्र मा राजालाई प्रतीकका रूपमा मात्र मान्ने भावना समेट्न खोजिएको थियो तर महत्त्वाकांक्षी राजा ज्ञानेन्द्रले २०१७ सालको जस्तै नीति अवलम्बन गर्न थाल्दा त्यो सम्भावना पनि टरेकाले गणतन्त्रको प्रस्ताव स्वीकार गरिएको हो । आज राजतन्त्रको पुनर्बहालीको वकालत गर्ने पूर्वपञ्च र अस्पष्ट विचार बोक्ने केहीले त्यति बेला गणतन्त्रको घोषणा गरिँदा विरोध गरेका थिएनन् । आज दलका नेताहरूको कार्यशैली र सैद्धान्तिक प्रतिबद्धताको कमजोरीलाई लिएर व्यवस्था अफाप भएको तर्क गरी मरिसकेको राजतन्त्रलाई ब्युँताउन खोजिएको कुरा सञ्चारमाध्यममा आउँदा तिनीहरू हौसिएर अब गणतन्त्र सकिन लाग्यो भन्ने दुष्प्रचार गर्छन् । राजतन्त्र फर्किए नेपालमा स्थिरता र प्रगतिको ग्यारेन्टी हुन्छ ? पूर्वराजासित जादूको छडी छ जसले एकाएक अमनचयन कायम गर्छन् र जनता सुखी हुन्छन् ? २०१७ पुस १ गते राजा महेन्द्रले प्रथम निर्वाचित सरकार अपदस्थ गर्दा दिएको भाषणमा लोकतन्त्रको विकास गर्न त्यसो गरेको भनिएको थियो या सर्वसत्तावादलाई अझ सुदृढीकरण गर्न चालिएको पाइलो थियो त्यो ? त्यसपछिका ३० वर्षमा राजाको सहयोगमा लोकतन्त्रलाई सुदृढ पार्ने प्रयास भएको भए आज अवस्था यस्तो हुने थिएन र जनताले पनि राजाको आवश्यकता महसुस गर्न सक्थे । तर यस विपरीत राजतन्त्रले मौका पाउँदा अधिनायकवादी चरित्र अँगाल्यो र जनदबाब बढ्न थालेपछि सम्झौताको राजनीति गर्यो । नेपाली कांग्रेसले पनि आफ्नो अवस्था कमजोर हुँदा राजासित सम्झौता गर्न खोजी रणनीतिक रूपमा नरम भाषा प्रयोग गर्दा बीपी कोइरालाजस्ता क्रान्तिकारी नेतालाई राजापरस्त भएको ठानी राजतन्त्रले आफ्नो प्रयोजनका लागि स्विकार्यो । वास्तवमा बीपी कोइरालाको सम्पूर्ण इतिहास, सोच र लचिलोपनालाई समयसापेक्ष विश्लेषण नगरी क्षणिक लाभका निम्ति कुरा बटार्ने प्रयास थियो त्यो । आज बीपीकै परिवारभित्रबाट पनि उनलाई होच्याउने काम भएकाले राजावादीहरूलाई मसला मिलेको छ । तर समय र समुद्री लहरले कसैलाई पर्खंदैन भन्ने यथार्थलाई इन्कार गर्न सकिँदैन । समयसापेक्ष सोच नहुँदा र आडम्बर देखाउँदा राजतन्त्रको पतन भएको साधारण ज्ञानको नभएको जमात या व्यक्तिका लागि सहानुभूति देखाउनबाहेक के गर्न सकिन्छ र ? नेपाली कांग्रेसले आज आफ्नो पहिचान र कार्ययोजना परिभाषित गर्न र जनमुखी बनाउन नसके यो दल असान्दर्भिक हुनेछ, जसरी अन्य देशका ऐतिहासिक भूमिका खेल्ने दलहरू भएका छन् । नेतृत्व गतिशील, जनप्रिय, निर्णय क्षमता भएको र जनतासित जोडिन सक्ने, सैद्धान्तिक धरातल प्रस्ट भएको र निर्भीक हुन सक्दा दलले पनि नवजीवन पाउन सक्छ । यस्तो नेतृत्वले दलको मूल सिद्धान्तमा आधारित सामाजिक, आर्थिक र राजनीतिक नीतिनिर्माण र तिनलाई व्यापक जनसमुदायको समर्थन पाउन सक्ने पार्दा दल कहिल्यै बूढो भई असान्दर्भिक हुनु पर्दैन, जसरी नवीन सोच, गतिशीलता, अनुशासित आचरण, सद्विचार र ठीक आहारले मानिसको जीवन रसिलो पार्न मद्दत गर्छन् । नेपाली कांग्रेसको महाधिवेशनको सेरोफेरोमा बढी चर्चा दलको भावी नेतृत्वमाथि केन्द्रित छ । नेतृत्व अति आवश्यक पक्ष भए पनि दललाई जनतासित जोड्न सक्ने आधारको चर्चा भइरहनुपर्ने हो । अब आउने नेतृत्वले के नवीनता ल्याउन सक्छ भन्ने चासो धेरैमा रहनु स्वाभाविकै हो । पुराना पात झरी नयाँ पात पलाउनुपर्छ तर नयाँ पात चिल्लो र राम्रो हुनैपर्छ, नत्र सम्पूर्ण अभ्यास कर्मकाण्डी मात्र हुन जान्छ । यसमा उमेरको हदबन्दीभन्दा पनि, अघि भनिएजस्तो, नेतृत्वको अग्रगामी सोच, जनमुखी हुन सक्ने क्षमता र आचरण आवश्यक पक्ष हुन् । कांग्रेस सबै धर्म, वर्ग, जाति र क्षेत्रको साझा दल बन्न सके कसैले लोकतन्त्रको जग हल्लाउन सक्तैन । कांग्रेसका केही नेता तथा कार्यकर्ताको बेमौसमी भनाइले लोकतन्त्रको भविष्यमाथि अनर्थ प्रचार गर्ने ठाउँ दिए पनि स्थापित गणतन्त्रलाई अब राजतन्त्रले विस्थापित गर्ला भन्नु २००७ सालमा राणा शासन फर्किन्छ भने जस्तै हो । संसारमा लोकतन्त्रको क्षयीकरण बढिरहेका सन्दर्भमा कांग्रेसको अस्तित्व, यसको वर्तमान र भावी कार्यक्रमले धेरै महत्त्व राख्छ । यसले तय गर्ने परराष्ट्र नीति, छिमेकीसितको नयाँ सन्दर्भको रणनीतिका लागि त्यहीअनुसारको चिन्तन, अध्ययन र संयम चाहिन्छ । चीन अब आक्रामक रणनीति र कार्यशैलीबाट अघि बढ्ने संकेत देखिइरहेको छ । उसले भारतलाई आफ्नो प्रतिस्पर्धी स्वीकार गर्दैन, किनभने ऊ अमेरिकालाई उछिन्ने होडबाजीमा छ । केही वर्षयताका गतिविधिबाट चीन कस्तो बाटामा हिँड्ला भन्ने संकेत पाउन थालिएको छ । त्यस्तै, भारतले अब नेहरूकालीन परराष्ट्र नीतिबाट कोल्टे फेर्दै छ र बढी व्यावहारिक रणनीति अवलम्बन गर्न लागेको छ । अब प्रधानमन्त्री मोदीको सक्रियता घटेको छ र चीनसितको केही वर्षको सहवास चिसिएको छ । चीन भारतलाई आफूबराबरको शक्ति मान्न तयार छैन र शक्तिराष्ट्रको वर्चस्व (डोमिनेन्स) का आधारमा अरू राष्ट्रसित सम्बन्ध कायम गर्न चाहन्छ । बहुदलीय लोकतान्त्रिक अभ्यासप्रति सहानुभूति नभएकाले चीन आफ्नै नेताका विचारमा अरू देशका दलहरूलाई हिँडाउन चाहन्छ, जसरी नेपालका ओलीप्रचण्ड सी चिनफिङ विचारधारा प्रचार गर्न अग्रसर भए । अब नेपाली कांग्रेस अरूको लौरो समाएर शासन गर्ने दलका रूपमा रहिरह्यो भने यसको पहिचान रहलानरहला, यसै भन्न सकिने अवस्था छैन । लोकतान्त्रिक भनिने दलको चरित्र पनि लोकतान्त्रिक नै हुनुपर्छ । बोली र व्यवहारमा फरक भए नेपाली कांग्रेसलाई किन लोकतन्त्रको जामा लगाइदिइरहने ? लोकतान्त्रिक पहिचान कायम राख्न र आकर्षणको केन्द्र बनिरहन त्यहीअनुसारको आचरण र कार्यशैली चाहिन्छ । नेपाली कांग्रेसको सबैभन्दा ठूलो हाँक नै यसको लोकतान्त्रिक छवि बचाइराख्नु हो ।"
"विदेशको कमाइ, कहिलेसम्म रजाइँ !","विप्रेषणको सदुपयोगविप्रेषणबाट बैंकिङ, शिक्षा, व्यापार, रेस्टुरेन्ट र घरजग्गाजस्ता सेवा क्षेत्र फस्टाउन सहयोग पुगेको छ । यसले गर्दा जीडीपीमा यो क्षेत्रको योगदान पनि ५० प्रतिशतभन्दा बढी छ । यी सकारात्मक पक्ष हुन् । रोजगारी दिन सक्ने औद्योगिक क्षेत्र भने खुम्चिन पुगेको छ । अहिले पनि जीडीपीमा यस क्षेत्रको योगदान १६ प्रतिशत हाराहारी छ । बचत र लगानीजस्ता वित्तीय पुँजीमा पनि यसको उपयोग हुन सके देशले दीर्घकालमा फाइदा पाउनेछ । उदार वैदेशिक लगानी नीति र लगानीमैत्री वातावरण हुन सके विप्रेषणलाई विभिन्न क्षेत्रमा आकर्षित गर्न सकिन्छ । सरकार आफैंले पनि जलविद्युत्सहित उत्पादनमूलक, सेवामूलक, पर्यटन, निर्माण, कृषि, खनिज, सूचना तथा सञ्चारजस्ता क्षेत्रमा पनि लगानीका अवसरहरू पर्याप्त रहेको जनाउँदै आएको छ । सामूहिक लगानीका समूहमार्फत पनि यसलाई आकर्षित गर्न ध्यान दिइनुपर्छ । विदेशमा रहेका कामदार र उनीहरूका परिवारमा लगानीसम्बन्धी जनचेतना जगाउन आवश्यक छ । कसरी र कुन माध्यमबाट पैसा पठाउने र त्यसलाई कसरी सदुपयोग गर्ने भन्नेबारे सही जानकारी दिन सके यसले सकारात्मक प्रभाव पार्नेछ । फर्केर आउने कामदार वा आप्रवासीहरूले उनीहरूको अनुभव आदनप्रदान गर्न सक्छन् । कानुनी जटिलता र प्रशासनिक झन्झटका कारण आवश्यक परामर्श नपाई आफैं व्यापारव्यवसाय तथा उद्यम सुरु गर्नु चुनौतीपूर्ण छ । यस्तै, राज्यले विप्रेषण आम्दानी र डायस्पोराको लगानी आकर्षित गर्न आयकर छुट लगायतमा सहुलियत दिन सके लगानीलाई प्रोत्साहन गर्नेछ । आयातमा कम भन्सार दर र म्याचिङ अनुदान, बन्ड, कर्जा, पेन्सनलगायत आप्रवासी संघसंस्थाका परियोजनामार्फत पनि सहयोग गर्न सकिन्छ । यस्तै, विप्रेषण रकम ऋण तिर्न पनि खर्च भइरहेको छ, जुन गाउँघरमा चर्को ब्याजदरमा लिइएको हुन्छ । विदेश जाने भनेपछि ऋण पाइने तर गाउँ घरमै केही गर्छु भन्दा कसैले नपत्याउने अवस्था छ । वित्तीय संस्थाले विप्रेषणसम्बद्ध वित्तीय वस्तु तथा सेवालाई सहज र पहुँचयोग्य बनाउन आवश्यक छ । यसले ऋणको बोझ कम गराउनेछ । इसिमोडको सन् २०१८ मा प्रकाशित अप्रोचेज टु द प्रोडक्टिभ युज अफ रेमिट्यान्स इन नेपाल कार्यपत्रले पनि विप्रेषणको सदुपयोगका लागि सीपमूलक तालिम, गाउँघरमै लगानीका अवसरबारे सूचना प्रवाह, वित्तीय संस्थाबाट सुलभ दरमा कर्जा, उनीहरूको उत्पादन तथा सेवालाई बजारसम्म जोड्ने माध्यम आदिमा ध्यान दिनुपर्ने सुझाएको छ । धेरै कामदार विदेशमा उद्यमशीलतासम्बन्धी सीप सिकेर व्यवसाय सुरु गर्न सक्षम पनि भइसकेका छन् । आफ्नो सीप अरूलाई सिकाउन पनि उनीहरू इच्छुक छन् । त्यसलाई देशभित्र उद्यमशीलता विकासका लागि लगाउन स्थानीय, प्रदेश र केन्द्र सरकारले प्रोत्साहन गर्ने खालका कार्यक्रम ल्याउन ढिलो भइसकेको छ ।"
एमाले महाधिवेशन र गैंडा बहस,"ए कसिङ्गे गैंडा पछाडिका दुई खुट्टाको आडले उभिएको छ, अगाडिका दुई खुट्टामध्ये दायाँले हँसियाहथौडा अंकित रातो झन्डा उठाएको छ । र, ठिङ्ग उभिएर सामुन्नेको सूर्यअंकित चिह्नलाई मोहित भई हेरिरहेको छ ।एकसिङ्गे गैंडा वास्तवमा दुई खुट्टामा कहिल्यै उभिन सक्दैन, न त कुनै वस्तु समाउन नै सक्छ । केवल चार खुट्टा टेकेर जंगलमा विचरण गर्छ । उभिएको गैंडा कल्पनाको ब्रान्ड मात्र हो । धेरैलाई जानकारी नै छ, यो नेकपा (एमाले) को दसौं राष्ट्रिय महाधिवेशनको लोगो हो । हरियो घाँसमा टेकेर उभिएको गैंडा झन्डा र सूर्यको सम्मिश्रणको प्रतीक चित्र सामाजिक सञ्जालमा भाइरल छ, सञ्चारमाध्यमभरि छाएको छ । एमालेको दसौं महाधिवेशन मंसिर १०१२ सम्म चितवनमा हुँदै छ । एमालेले महाधिवेशनहरूमा प्रतीकचिह्नका रूपमा पहिलोपटक जनावरलाई रोजेको हो । एमालेले छैटौं राष्ट्रिय महाधिवेशनबाट मात्र लोगोको अभ्यास सुरु गरेको देखिन्छ । छैटौं महाधिवेशनमा पार्टीको हँसियाहथौडा अंकित झन्डालाई प्रयोग गरियो । सातौंमा अक्षरहरूको पृष्ठभूमिमा जानकी मन्दिरको चित्र मिलाइएको थियो । आठौंमा बुटवलको ऐतिहासिक जितगढी किल्ला र सूर्य चिह्नलाई लोगोका रूपमा प्रयोग गरियो । नवौंमा राष्ट्रिय झन्डा र नौ अंकको मिश्रणसहित काठमाडौंका ऐतिहासिक थलोलाई आधार बनाएर प्रतीक बनायो । अहिले गैंडा, झन्डा र सूर्य चिह्नलाई रोजिएको छ । यो लोगो विगतका तुलनामा बढी आकर्षक छ । र, बढी प्रचारित पनि छ । संसारभर विभिन्न कार्यमा लोगोहरू प्रयोग हुने गर्छन् । लोगोमा जनावरको प्रयोग गर्ने प्रचलन पुरानै हो । देशका झन्डा, विशेष कार्यक्रम र उत्सवहरूमा लोगोमा जनावर रोजिएका छन् । अमेरिकाका दुई ठूला पार्टीका झन्डा नै जनावर अंकित छन् । डेमोक्र्याटिक पार्टीले आफ्नो झन्डामा गधा राखेको छ भने रिपब्लिकनले हात्ती । तिनीहरूका चुनावचिह्न पनि गधा र हात्ती नै हुन् । भुटानले अजिङ्गरलाई राष्ट्रिय झन्डामा राखेको छ भने श्रीलंकाले सिंह अनि मेक्सिकोले चील र सर्प । प्रतीकचिह्नमा भारतले सिंहको प्रयोग गरेको छ । सन् १९६० मा भएको रोम ओलम्पिकमा ब्वाँसोको थुन दुई दाजुभाइ रेमुस र रोमुलसले चुसिरहेको प्रतीकचिह्न बनाइएको थियो । ती दाजुभाइले रोम सहर स्थापना गरेर राजा भई नेतृत्व गरेको कथा जोड्ने गरिन्छ ।नेपालको सबैभन्दा ठूलो दल एमालेले पनि खास अर्थसहित महाधिवेशनमा गैंडाको प्रतीक अघि सारेको हो । चितवन राष्ट्रिय निकुञ्ज एकसिङ्गे गैंडाको बासस्थान हो । नारायणी किनार गैंडा सयर गर्ने सुरक्षित थलो पनि हो । विश्वमै दुर्लभ एकसिङ्गे गैंडाले बदलिँदो पर्यावरणीय परिस्थितिसँग संघर्ष गर्दै नेपालमा भने संख्या बढाइरहेको छ । एमालेले पनि कडा चुनौतीको सामना गर्दै आफ्नो आकार बढाइरहेका बेला दसौं महाधिवेशन गर्दै छ । गैंडाको घर चितवनबाट नेपाल चिनाउन र पर्यावरण संरक्षणको सन्देश दिन राजनीतिक पहलसँग लोगोको कथा जोडिएको छ । सन्तुलित प्रकृति, सुरक्षित समाज भन्ने नारासमेत समावेश गरेर राजनीतिक दलको एजेन्डामा पहिलोपटक वातावरणीय महत्त्वलाई प्रमुख प्राथमिकतामा राखिएको छ ।विभिन्न प्रसंगमा जनावरलाई अघि सार्ने चलन विश्वभर नै छ । जलवायु परिवर्तनसित जोड्दै हालै संयुक्त राष्ट्रसंघले डाइनोसरसम्बद्ध म किन लोप भएँ भन्ने कथात्मक भिडियो सार्वजनिक गरेको छ । एकसिङ्गे गैंडा पनि पृथ्वीमा खतरापूर्ण अवस्थामा छ । खासमा एमाले अध्यक्ष केपी शर्मा ओलीलाई गैंडा मोह छ । उनी प्रधानमन्त्री भएका बेला उनकी धर्मपत्नी राधिका शाक्यले एक महिनाको गैंडा एडप्ट गर्दै पेन्सनबाट खाइखर्च बेहोरिदिने घोषणा गरेकी थिइन् । त्यति बेला ओलीले एडप्ट एन एनिमल को अवधारणा प्रस्तुत गर्दै नेपालको पर्यावरणीय चिन्तालाई विश्वमाझ पुर्याएका थिए । २०७३ सालमा दुर्लभ एकसिङ्गे गैंडाका दुई जोडी चीन सरकारको आग्रहमा नेपालले उपहार पनि पठाएको थियो ।गैंडाहरूको आँगनमा हुन लागेको एमालेको ऐतिहासिक महाधिवेशनको लोगोलाई लिएर विभिन्न व्यंग्य सार्वजनिक भइरहेका छन् । मजदुर, किसान, सर्वहारा, श्रमजीवी वर्गको नेतृत्व गर्ने कम्युनिस्ट पार्टीको झन्डा गैंडाले उठाउनुलाई अन्यथा अर्थ लगाइएको छ ।एमालेको विधान महाधिवेशन सकिइसकेको सन्दर्भमा नयाँ नेतृत्व चयनका लागि हुने महाधिवेशनका लागि गैंडाको चित्र रोजिनु विशिष्ट सोचमा आधारित छ । सामन्तवाद, साम्राज्यवाद, दलाल नोकरशाही पुँजीपति वर्गलाई शत्रु मानेर अघि बढेको एमालेले राजनीतिमा गैंडाअंकित लोगोमार्फत देशको समग्र अवस्थालाई समेटेको हो ।जंगलको सुन्दर शाकाहारी जनावरलाई साक्षी राख्दै सक्षम, इमान्दार र जुझारु नेतृत्व दिने एकालेको सोच आफैंमा नवीन हो । हालै सम्पन्न विधान महाधिवेशनले निर्देशित गरेका विचार, सिद्धान्त, कार्यक्रम, आन्दोलन र संगठनलाई आत्मसात् गर्दै अघि बढ्न सक्ने कर्मठ नेतृत्व चयन हुँदा गैंडा साक्षी राख्नुलाई प्रकृति र पर्यावरणप्रति कम्युनिस्ट पार्टीको गहिरो चिन्ताप्रकटका रूपमा बुझ्नुपर्छ ।मानन्धर नेकपा (एमाले) महाधिवेशन प्रचार कमिटीका सदस्य हुन् ।"
उपेक्षामा महिला प्रतिनिधित्व,"यति बेला दलहरूलाई महाधिवेशन सरगर्मीले छपक्कै पारेको छ । एमाले, नेपाली कांग्रेस, माओवादी केन्द्र, राप्रपालगायत दल महाधिवेशन प्रक्रियामा होमिइसकेका छन् । यही क्रममा दलसम्बन्धी विविध पक्षबारे जनस्तरमा चर्चा हुन थालेको छ । विशेषतः संविधान र कानुनबमोजिम समावेशिताको मर्मलाई महाधिवेशनमार्फत दलहरूले कुन हदसम्म र कसरी व्यवस्थापन गर्छन् भन्नेतिर धेरैको ध्यान गएको छ । हुन त, आफू अरूभन्दा बढी प्रजातान्त्रिक र समावेशी भएको दाबी गर्न कुनै दल पछि परेका छैनन् तर व्यवहारमा कति छन् भन्ने सबैलाई थाहै छ । विडम्बना, सबैभन्दा बढी लैंगिक समता र समावेशी मुद्दाको जस लिने दलको सबै संरचनाभित्र महिला सहभागिता एक तिहाइ पुर्याउन अझै कसरत गर्नुपर्ने देखिन्छ ।नेपालको संविधान२०७२ ले राज्यको हरेक निकाय र नीतिनिर्माण तहमा एक तिहाइ महिला सहभागिता सुनिश्चित गरेको छ, तर दलका संरचनाभित्रै यो प्रावधान लागू भएको छैन । यो सवालमा संविधानको मर्म मात्र हैन कानुनले तोकेको प्रावधानलाई पनि दलहरूले बेवास्ता गरिरहेका छन् । राजनीतिक दलसम्बन्धी ऐन२०७३ ले दलका सबै तहको समितिमा कम्तीमा एक तिहाइ महिला सदस्य हुने व्यवस्था गर्नुपर्दछ भनी प्रस्ट पारेको छ । यसबाहेक निर्वाचन, मनोनयन या नियुक्ति गर्दा समानुपातिक समावेशी सिद्धान्तका आधारमा सहभागिता हुने व्यवस्था गर्नुपर्नेसमेत उल्लेख छ । तर दलहरूले यस्ता प्रावधानलाई अनदेखा गर्नुका साथै आफ्नै दलका महिलाहरूले उठाउँदै आएको समानताको आवाजलाई समेत लत्याइरहेका छन् । अरू त अरू, दलभित्र महिलाका लागि कोटा प्रणाली सुरु गर्ने एमाले नै यो सवालमा चुकिरहेको छ । हाल उक्त पार्टीको १ सय ९२ सदस्यीय केन्द्रीय कमिटीमा ३० जना (१७ प्रतिशत) र १४ पदाधिकारीमध्ये १ जना (७ प्रतिशत) महिलाको उपस्थिति छ । नेपाली कांग्रेसको हालत पनि उस्तै छ । १३ औं महाधिवेशन र त्यसपछिको मनोनयनबाट ८ पदाधिकारीमध्ये १ जना (१२५ प्रतिशत) र १ सय २५ सदस्यीय केन्द्रीय समितिमा २० जना (१६ प्रतिशत) मात्रै महिला प्रतिनिधित्व छ । त्यस्तै माओवादी केन्द्रको १५ सदस्यीय स्थायी समितिमा १ जना (६ प्रतिशत) र १ सय ८० सदस्यीय केन्द्रीय कमिटीमा ३६ जना (२० प्रतिशत) मात्र महिला उपस्थिति छ ।आउँदो महाधिवेशनबाट बन्ने केन्द्रीय कमिटीका लागि एमाले विधानमा ३३ प्रतिशत महिला सहभागिता गराउने उल्लेख भए पनि पदाधिकारीको हकमा भने विधान मौन छ । केन्द्रीय कमिटीमा जस्तै एक तिहाइ महिला सहभागिता स्थायी समिति, पदाधिकारी र सचिवालय सबैतिर लागू नहुने जिकिर शीर्ष नेताहरूले गरिरहेका छन् तर १५ मध्ये ५ पदाधिकारीमा प्रतिस्पर्धा गर्ने मनस्थितिमा महिला नेताहरू पुगेका छन् । केन्द्रीय कमिटीका साथै स्थायी समिति र पदाधिकारीमा पनि एक तिहाइ महिला प्रतिनिधित्व हुनुपर्ने माग उनीहरूले अघि सारिरहेका छन् । महाधिवेशनमार्फत केन्द्रीय समितिमा ३३ प्रतिशत महिला आउने गरी आरक्षणको व्यवस्था गरिएको तर पदाधिकारीमा भने शीर्ष नेतृत्व उदार हुन नसकेको अवस्था नेपाली कांग्रेसमा पनि देखिन्छ । पार्टीको केन्द्रीय नेतृत्वमा महिला पुग्न वडादेखि क्षेत्रीय तहसम्मका कमिटीहरूको नेतृत्वमा महिलाको उपस्थिति कस्तो छ, त्यो हेर्नु जरुरी छ तर अहिलेसम्मको अवस्थामा महिलाका लागि उत्साहित हुनुपर्ने संकेत तलका संरचनाहरूले दिन सकिरहेका छैनन् । महाधिवेशन प्रतिनिधिमध्ये एक तिहाइ महिला पुर्याउने भनिएकोमा एमालेभित्रको सर्वसम्मत अभियानले त्यसमा अवरोध पुर्याएको छ । प्रतिनिधि चयनमा विशेषतः सर्वसम्मत विधि अपनाउन नेतृत्वबाट निर्देशन भएबमोजिम एमालेका ९८ प्रतिशत प्रतिनिधि सर्वसम्मत ढंगबाट चयन भएको पार्टीले नै जनाएको छ । यसले पार्टी संगठित सदस्यको स्वतन्त्र अधिकार खोस्नुका साथै यसको मारमा महिला सहभागिता पनि परेको देखिन्छ । एमालेले विधानमा व्यवस्था नगरेको र प्रतिनिधि चयनमा पनि सर्वसम्मत विधि अपनाइएकाले आगामी महाधिवेशनबाट पदाधिकारीमा महिला आउन शीर्ष नेतृत्वको महिलावादी सोच जरुरत पर्ने देखिन्छ तर निर्णायक तहमा महिलालाई पुर्याउन नेतृत्व पंक्तिभित्र थुप्रै दृष्टिदोष विगतदेखि नै रहेको प्रस्ट छ । हालै एमाले सचिव पृथ्वी सुब्बा गुरुङले कान्तिपुर दैनिकसँगको अन्तर्वार्तामा पदाधिकारीमा ३३ प्रतिशत महिला प्रतिनिधित्व यसपटक गाह्रो हुने भनाइ राखे । यसबाहेक नेतृत्व विकास नगर्ने अनि सबै कमिटीमा ३३ प्रतिशत संख्या खोजेर भएन नि ! भन्दै महिला सहभागिताको विषयलाई कटाक्ष गर्न पनि उनी पछि परेनन् । यस सम्बन्धमा यस्तै हीन धारणा माओवादी नेतृत्व पंक्तिभित्र पनि छ । केही महिनाअघि महिलावाद र नेपालको राजनीति विषयक भर्चुअल अन्तरसंवादमा माओवादी नेता वर्षमान पुनले पार्टीको परिमार्जित विधानमा ३५ प्रतिशत महिला सहभागिता गराउने प्रावधान रहेको सुखद सन्देश त दिए तर पार्टी तथा जनवर्गीय संगठनमा योग्यता पुगेका महिला मात्र ल्याउने र योग्य नहुँदासम्म ठाउँ खाली राख्ने धारणा बनेको बताए । दुवै पार्टीका यी पुरुष नेताहरूको धारणाबाट के बुझिन्छ भने, पुरुषहरू सबै र सधैं योग्य हुन्छन्, योग्यता र सक्षमताको कसीमा घोटिनु पर्ने महिलाले मात्रै हो । उनीहरूले भनेझैं महिलाहरू क्षमता नभएर भन्दा पनि नेतृत्वले विश्वास नगरेका कारण माथिल्ला पदमा पुग्न नसकेको स्पष्ट छ । अहिले हरेक दलभित्र पदाधिकारीका लागि दाबेदार पुरुषहरूजत्तिकै योग्य र क्षमतावान् महिला नेताहरू प्रशस्तै छन् । दिइएको जिम्मेवारीलाई कुशलतापूर्वक निर्वाह गरिरहेका छन् । तैपनि जब निर्णायक तहमा महिला सहभागिताको विषय उठ्छ, तब उनीहरूको क्षमता र नेतृत्वदायी भूमिकामाथि पुरुष वर्चस्वको नेतृत्व वर्गले हठात् प्रश्न उठाउने गर्छ । दल दर्तासम्बन्धी कानुनमा हरेक तहको संरचनामा कम्तीमा एक तिहाइ महिला हुनुपर्ने भनिएकाले पार्टीभित्र माथिदेखि तलसम्म जुनजुन इकाइ बन्ने गर्छन् ती सबैमा एक तिहाइ महिला सहभागिता हुनुपर्ने भन्नेमा कतै द्विविधा देखिँदैन तर पार्टी विधानमा व्यवस्था भएको र नभएको आधारमा किचलो खडा गर्नु संविधान र कानुनको पालनामा आनाकानी गर्नु हो । संविधान र कानुनको मर्मबमोजिम विधान संशोधन गर्ने अभिभारा आखिर दलहरूकै हो र महिलाहरूको नेतृत्व क्षमता अभिवृद्धि गर्ने दायित्वबाट उनीहरू पन्छिन मिल्दैन । निर्वाचन आयोगले ३३ प्रतिशत महिला सहभागिता सुनिश्चित नगरी दल दर्ता गर्न नमिल्ने भनेर पटकपटक दलहरूलाई भने पनि आगामी महाधिवेशनबाट त्यो संख्या पुर्याउने वचनबद्धता दिएर उम्कँदै आएका छन् । महाधिवेशनको संघारमै आइपुग्दा समेत नेतृत्व वर्ग महिला सहभागिताको सवाललाई समग्रतामा आत्मसात नगरेर निर्वाचन आयोगको अंकुशबाट उम्कने प्रयास मात्र गरिरहेका छन् । पार्टी पदाधिकारी र उच्चस्तरीय संरचनामा महिला सहभागिताका लागि नेतृत्व पंक्ति अझै उदार हुन नसकेको सोही मनोविज्ञानको परिणति हो । विधानले आरक्षणको व्यवस्था नगरेकाले पदाधिकारीमा महिला सहभागिता नेतृत्व पंक्तिको विवेकका आधारमा निर्धारण हुने प्रस्ट छ । तर यस सवालमा नेतृत्वले अपेक्षाकृत विवेक पुर्याउँछ भन्नेमा ढुक्क हुने स्थिति छैन । नेतृत्व वर्गको सदाशयमाथि विश्वास गर्दा महिलाहरूले पटकपटक धोका पाएका छन् । तसर्थ यस सवालमा सबै पार्टीका महिला नेताहरू चनाखो हुनु जरुरी छ । सक्षम महिला नेताहरूले केन्द्रीय कमिटीको आरक्षित पदका लागि मात्र हैन, पदाधिकारीको खुला प्रतिस्पर्धामा पनि उम्मेदवारी दिने हिम्मत नगरी हुँदैन । हुन त अब प्रतिनिधित्व मात्र हैन महिलाले नेतृत्व गर्नुपर्छ भनेर आवाज उठाउने महिलाहरूको संख्या सबै दलभित्र उत्साहजनक रूपमा बढिरहेका छन् । तर शीर्ष नेतृत्वले चाहेजस्तो सर्वसम्मतको भार सबैभन्दा बढी महिलाले बोक्दै आएका कारण यस्तो अवस्था हरेक महाधिवेशनमा दोहोरिने गरेको छ । खुलामा पुरुषहरूसँग प्रतिस्पर्धा गर्न महिला नेताहरू अझै दकस मान्ने गर्छन् । पुरुष वर्चस्वको नेतृत्वलाई चुनौती दिने हिसाबबाट महिलाहरू प्रतिस्पर्धामा उत्रिन नसकेसम्म चरित्र र संरचनाको हिसाबले राज्य र राजनीतिक प्रणाली दुवै पुलिङ्गी भइरहने महिलावादीहरूको विश्लेषण अझै लामो समय टिकिरहने देखिन्छ । क्षमतावान् महिलाहरू जब प्रतिस्पर्धा गर्न थाल्छन् तब पुरुष नेतृत्वलाई यस बारेमा घोत्लिन करै लाग्छ । एमाले महाधिवेशनबाट महिला नेताहरूले त्यो हिम्मत गरे भने यसले महाधिवेशनको क्रममा रहेका अन्य दलका महिलाहरूलाई पनि पक्कै सकारात्मक ऊर्जा दिनेछ र सर्वसम्मत वा चुनाव जेसुकै भए पनि महिलाको उपस्थितिलाई दर्बिलो बनाउन मद्दत पुर्याउनेछ ।"
मुन्दुम ट्रेल मोहनी,"कसरी जाने पदयात्रा ?काठमाडौंबाट २ सय २३ किलोमिटर पार गरेपछि दूधकोसी नदी (जयरामघाट) हुँदै हलेसी पुगिन्छ । काठमाडौंबाट करिब २५ मिनेटको हवाई यात्रापछि लामीडाँडा विमानस्थल अवतरण गर्न पनि सकिन्छ । मुन्दुम ट्रेलको अर्को आकर्षणचाहिँ किरात ऐतिहासिक थलो तुवाचुङ जायमुम पनि हो । हलेसीभन्दा केहीमाथि तुवाचुङ छ । पहिलो दिन दिक्तेलमा बसेपछि अर्को दिन पर्यापर्यटनको केन्द्रबिन्दु रूपाकोटमा विभिन्न जैविक विविधता, जनावरलगायतको अवलोकन गर्दै ३ हजार १ सय ६५ मिटर अग्लो टेम्केडाँडाको फेद चखेवा पुगिन्छ । तेस्रो दिन विभिन्न हिमशृंखला, गुराँस दृश्यावलोकन गर्दै भोजपुर र खोटाङको केपिलासगढी गाउँपालिकाको बीचमा पर्ने धोद्रे देउराली पुगिन्छ । यहाँ स्थानीय खाना र रुचि हुनेका लागि स्थानीय मदिरा पनि उपलब्ध हुन्छ । बासका लागि भने आफ्नै टेन्ट उपयोग गर्नु उपयुक्त हुन्छ ।चौथो दिन भेडीगोठ, चौंरीगोठ, विभिन्न हिमशृंखलाको अवलोकन गर्दै ३ हजार ३ सय ५० मिटर अग्लो मैयु डाडाँको हाँसपोखरीसम्म पुगिन्छ । यहाँ चौरीको दूध, मही, दही, घ्यूलगायतका स्थानीय परिकार पाइन्छन् । बासका लागि पदयात्री आफैंले जोहो गर्नुपर्ने हुन्छ । हाँसपोखरीबाट खोटाङको केपिलासगढी गाउँपालिकाको लौरेडाँडा आसपासमा पर्ने रावाढाप पुग्दा पाँचौं दिन बित्छ । यहाँ लोपोन्मुख रेडपान्डा, भीर माहुरी अवलोकन गर्न सकिन्छ । रावाढापबाट हिँडेको दिन ३ हजार ७ सय ५० मिटर अग्लो सालपा पोखरीको बेसक्याम्प पुग्दा छैटौं दिनको बास हुन्छ । सातौं दिन सालपा बेसक्याम्पबाट २० मिनेटमाथि सालपा पोखरी पुगिन्छ । त्यसमाथि ४ हजार १ सय ५५ मिटर अग्लो सिलिचुङडाँडा पुगिन्छ । त्यहाँबाट रमणीय हिमशृंखलाको अवलोकन गर्न सकिन्छ । आठौं दिन केपिलासगढीको ह्याकुलेडाँडामा बास बस्न सकिन्छ भने अर्को दिन मैयुडाँडा हाँसपोखरी र दसौं दिन भोजपुरको सावागाउँ तिम्माको मुन्दुम होमस्टे पुगिन्छ । एघारौं दिन भोजपुरको टक्सार, भोजपुरा बजार, सुन्तलेडाँडालगायतका रमणीय स्थलको अवलोकन गर्न सकिन्छ । बाह्रौं दिन पदमार्गको चरण समाप्त हुन्छ ।"
गायनमा जब मोडियो बाटो,"(लुम्बिनी)  रोजाइको क्षेत्रमा निरन्तर परिश्रमले सफलता मिल्छ । यसको उदाहरण हुन् गायक अमित बराल । नवलपरासीको बर्दघाटका उनले स्कुले बेलादेखि नै गीत गुनगुनाउन सुरु गरेका थिए । विद्यालयको प्रतियोगितामा पहिलोचोटि जहाँ छन् बुद्धका आँखा बोलको गीत गाउँदा प्रथम भए । ७ कक्षापछि परिवारसँगै रूपन्देहीको सैनामैना४ मा बसाइँ आएका उनले मञ्च पाउँदा गाइरहे । बुटवलमा संगीत प्रशिक्षण लिए । नेपाल आइडलको पहिलो सिजनका लागि अडिसन खुल्यो । सुन्ने जतिले राम्रो गाउँछौ भनेकाले ढुक्क थिए । गीत गाइयो, प्रीअडिसनमै फालिएर नमज्जा भयो, उनले भने, बथान साथी गएका थिए । नछानिँदा लाज पनि लाग्यो । दुईदिने अडिसनमा अमित अर्को दिन फरक लुगा लगाएर अडिसन दिन गए । नचिनिएपछि उनले गाउन पाए । छनोटमा परे । थिएटर राउन्डमा भने उनको यात्रा टुंगियो । अर्को आइडल अडिसन कुर्न एक वर्ष लाग्थ्यो । काठमाडौंमा चण्डीप्रसाद काफ्लेसँग एक वर्ष संगीत सिकेका उनले पढ्दै जागिर पनि गरे । नेपाल आइडलको अडिसन छोड्न मन नलागेकाले रूपन्देही आई रेस्टुराँमा तीन महिना लाइभ म्युजिकमा काम गरे । आइडल सिजन२ को अडिसनमा प्रिराउन्ड पार गरी निर्णायकको अगाडि जान पाए । त्यो दिन भुल्न नसकिने खुसीको दिन बन्यो । पुष्पन प्रधानको पन्छी फर्केर स्वदेश आऊ बोलको गीत अमितले आइडलको मञ्चमा गाए । त्यो गीत गाएपछि अनपेक्षित प्रशंसा पाए । नेपाल आइडलबाट निस्केर जापान, अस्ट्रेलिया, कुवेत, भारत र कोरियामा आफ्नो आवाजको जादू छरे । अरूका गीत गाएर आइडलको यात्रा गरेका उनले पुष्पनको साथ पाएपछि म तिम्रै थिएँ, तिम्रै हुँ, तिम्रै रहुँला गाए । युट्युबमा आफ्नै च्यानलमार्फत घामछाया र यति धेरै माया बोलका गीत ल्याएका छन् । पहिलोपटक उनले बुटवलमा गाउँदा ६ हजार पारिश्रमिक पाएका थिए । देशभित्र १५ देखि ५५ हजार र बाहिर एक लाखभन्दा बढी उनको पारिश्रमिक छ । चलचित्रका लागि पनि गाउने अवसर आएको उनले बताए । अमित टिकटक लाइभमा पनि आइरहन्छन् र श्रोताले रोजेका गीत गाइदिन्छन् । रूपन्देहीबाट उदाएका अर्का कलाकार अफ्सर अली पनि नेपाल आइडलबाटै उदाएका हुन् । श्रोतामाझ उनको राम्रो छाप छ । तिलोत्तमा१५ कोटिहवाका उनले बुटवलमा संगीत सिकेका हुन् । गाउँदै गर्दा उनले दीप सिंगिङ स्टार, नेपाली तारा, भ्वाइस अफ बुटवलभैरहवाजस्ता कार्यक्रममा भाग लिए । कतै मञ्चमा कार्यक्रम भएको वा हुने थाहा पाए गाउन पाए हुन्थ्यो भनी आग्रह गर्दै उनी रातिसम्म गीत पाउने आसमा मञ्चअगाडि उभिएका दिन सम्झन्छन् । कहीं दिइहाले पनि अन्तिममा राखिदिन्थे, उनले भने, राति १२ बजेतिर गाउन पाए, सकाएर हिँड्दै घरसम्म पुग्थें । अलीका दाजु समर्थक र प्रेरणा हुन् । उनी पनि गाउँछन् । अफ्सर नेपाल आइडलको पहिलो सिजनमा १५ राउन्डसम्म पुगेर फालिएका थिए । बाहिरिनुपर्दा दुःख लागेको उनले सुनाए । उनी अहिले एकल गायनका लागि एउटा कार्यक्रममा २५ देखि ३० हजार पारिश्रमिक लिन्छन् । शास्त्रीय संगीतमा रुचि भएकाले उनी त्यही विधाको गायनलाई बढी महत्त्व दिन्छन् । उनको तस्बिर देख्छु तिम्रै नशाको गीतले राम्रै चर्चा पायो । मञ्चमा शास्त्रीय र सुफी गाएर परिचित उनी भारत, कतार, मलेसियासम्म पनि पुगेका छन् । उनी अहिले विद्यालयमा संगीत सिकाउँछन् । उनको सांगीतिक समूह छ । अफ्सर अली एन्ड द पियानोट्स ब्यान्डका ७ सदस्यले मञ्च चढेपछि दर्शक र श्रोताको तालीको गडगडाहाट आउने गरेको छ । ब्यान्ड प्रस्तुतिमा अफ्सर ५० हजार बढी पारिश्रमिक लिएर गाउँछन् । शास्त्रीय फ्युजन गरिएका गीत रुचाउने अली कलाकारलाई सम्मानले हौसला हुने बताउँछन् ।"
संक्रमण दर सातायता ४ प्रतिशतभन्दा कम,"काठमाडौं (कास) मंसिर लागेयता परीक्षणका आधारमा कोरोना संक्रमण दर (पीपीआर) ४ प्रतिशतभन्दा कम देखिएको छ । साउन पहिलो साता यो दर २० प्रतिशतभन्दा माथि थियो । मंसिर १ गते गरिएको कुल परीक्षणमा पीपीआर ३४३ देखिएको छ, यो निरन्तर घट्दो क्रममा छ । तथ्यांकअनुसार संक्रमितको संख्या कम देखिएसँगै कोरोनाविरुद्ध खोप लगाउनेको संख्या पनि बढेको छ । सरकारले तोकेको खोप लगाउन मिल्ने जनसंख्याको २५ प्रतिशतभन्दा बढीले पूर्ण डोज खोप लगाइसकेका छन् भने ३० प्रतिशतले एक डोज लगाएका छन् । मंगलबारसम्म कुल १ करोड ७१ लाख ९६ हजार ३ सय ७७ डोज खोप लगाइसकिएको छ । विश्व स्वास्थ्य संगठनका अनुसार पीपीआर परीक्षण दुई सातासम्म ५ प्रतिशतभन्दा कम रहेको अवस्थामा संक्रमण नियन्त्रणका लागि लगाइएका बन्देज क्रमशः हटाउँदै लैजान सकिन्छ । कोरोना महामारीको तथ्यांकलाई नजिकबाट नियालिरहेका विज्ञहरू पनि संक्रमण दर ५ प्रतिशतभन्दा कम हुनुलाई संक्रमण नियन्त्रित अवस्थामा नै रहेको मान्न सकिने बताउँछन् । तर, अहिल्यै संक्रमणको संकट टरेको भनेर विश्लेषण गर्न भने नमिल्ने उनीहरूको भनाइ छ । अमेरिकाको जोन हप्किन्स विश्वविद्यालयका जनस्वास्थ्यविद् डा दिनेश न्यौपाने खोप लगाउने दरलाई अझै तीव्र बनाउन जरुरी रहेको बताउँछन् । जनस्वास्थ्यका मापदण्डको पालनामा ध्यान दिन नछाडौं, उनले भने, खोप कार्यक्रमलाई विस्तार गर्न सकेनौं र जनस्वास्थ्य मापदण्डको पालना गरेनौं भने संक्रमण फेरि बढ्न सक्छ । थाइल्यान्डमा रहेर जनस्वास्थ्यका विषयमा अनुसन्धान गरिरहेका सुशील कोइरालाका अनुसार अहिले संक्रमण कम हुनुमा खोप प्रमुख कारण हो । धेरैजनालाई संक्रमण भयो, उहाँहरूले खोप पनि लगाउन पाउनुभयो । त्यसले गर्दा अहिले हर्ड इम्युनिटीको सुरुवाती स्तर जस्तो देखिएको छ, उनले भने, तर, न्याचुरल इन्फेक्सन भएर निको भएकाहरूमा विकसित एन्टिबडीले कहिलेसम्म सुरक्षा प्रदान गर्छ भन्ने यकिन छैन । त्यसैले संक्रमण फेरि बढ्ने जोखिम भने छ । संक्रमण कम भएको अवस्थामा सरकारले गृहकार्य गरेर भविष्यमा आउन सक्ने अर्को लहर नियन्त्रणका लागि तयारी गर्नुपर्ने उनको सुझाव छ । हाम्रो देशको प्रमुख कमजोरी भनेकै प्रकोपका बेलामात्रै पूर्वतयारीका बारे कुरा गर्छौं । त्यसपछि सबै निदाउँछौं, उनले भने, अहिले तयारी गर्ने महत्त्वपूर्ण समय हो । यसलाई खेर फाल्नु हुँदैन । अब सरकारले वृद्ध तथा दीर्घरोगीलाई बुस्टर डोज दिन तयारी थाल्नुपर्ने उनले सुझाव दिए । स्वास्थ्य तथा जनसंख्या मन्त्रालयका प्रवक्ता डा कृष्ण पौडेलले संक्रमणको अवस्थालाई नजिकबाट नियालिरहेको दाबी गरे । हामीले आवश्यक सर्भेलेन्स र परीक्षणको काम गरिरहेका छौं, उनले भने, कुनै नयाँ भेरिएन्ट पो देखिएको छ कि भनेर जीन सिक्वेन्सिङलाई पनि निरन्तरता दिइरहेकै छौं । तथ्यांकका अनुसार विश्लेषण गर्दा भदौ ११ देखि मात्रै सातदिने औसत पीपीआर घट्न थालेको थियो । चैतको अन्तिम सातादेखि भयावह रूपमा देखिएको दोस्रो लहरको पीपीआर असोज अन्तिममा १० प्रतिशतमा झरेको थियो । त्यसपछि भने सातदिने औसत पीपीआर उकालो लागेको देखिँदैन । केही सातायता अस्पतालहरूमा बिरामीको चाप कम भएकाले समाजमा संक्रमण केही घटेको भन्ने बुझिन्छ । तर, युरोपका केही देश अस्ट्रिया, नेदरल्यान्ड र बेल्जियम भने संक्रमण बढेकै कारण पुनः लकडाउन गर्ने निर्णय गर्न बाध्य भएका छन् । ती देशमा खोप नलगाएका व्यक्तिका कारण संक्रमण द्रुत गतिमा फैलिएको विश्लेषण गरिएको छ । बेलायत, जर्मनी तथा इटालीमा समेत संक्रमण पुनः बढ्न थालेको छ । अधिकांश खोप कार्यक्रम सहर र आसपासका क्षेत्रमा केन्द्रित भएका कारण अब गाउँगाउँसम्म पुर्याउने तयारी भइरहेको स्वास्थ्य मन्त्रालयका एक उच्च अधिकारीले बताए । हामीले विश्वको अवस्था हेरेरै आफ्नो योजना बनाउने हो । अहिले खोप लगाएको स्थानमा संक्रमण कम र नलगाएको स्थानमा संक्रमण बढी हुने परिपाटी देखिएको छ, उनले भने, सहरमा खोप लगाउन मिल्ने धेरैले खोप लगाइसके, अब यो घेरालाई बढाउँदै लैजानुपर्छ । सरकारले खोप कार्यक्रमलाई विस्तार गर्ने बताए पनि प्रदेश र जिल्ला तहमा खोप भण्डारण क्षमता निकै कम भएका कारण समस्या देखिएको छ । त्रिवि शिक्षण अस्पतालमा जनस्वास्थ्य विषयकी प्राध्यापक डा विन्ज्वला श्रेष्ठका अनुसार अहिले संक्रमण कम हुनुमा बढी जनसंख्या भएका स्थानमा खोप लगाउनेको संख्या बढ्नु एक हुन सक्छ । विद्यालय जाने उमेर समूहलाई लक्षित गरेर खोप कार्यक्रम सञ्चालन गर्न ढिला गर्न नहुने उनको सुझाव छ । अहिले इजरायलमा सबैभन्दा बढी संक्रमण त्यही उमेर समूहमा नै देखिएको छ, उनले भनिन्, हावाबाटै सर्ने अन्य रोगजस्तै यसमा पनि खोपले ज्यान जोगाएको छ । त्यसैले अहिलेको अवस्थामा खोपमा नै ध्यान दिनुपर्छ ।"
नेपालभारत कोभिड खोपको मान्यता,काठमाडौं (कास) नेपाल र भारत सरकारबीच कोभिड खोप प्रमाणपत्रको पारस्परिक मान्यताका लागि समझदारीपत्रमा हस्ताक्षर भएको छ । मंगलबार स्वास्थ्य तथा जनसंख्या मन्त्रालयमा कोभिड खोप प्रमाणपत्रको पारस्परिक मान्यताका लागि समझदारीपत्रमा हस्ताक्षर भएको हो । स्वास्थ्य तथा जनसंख्यामन्त्री विरोध खतिवडाको उपस्थितिमा नेपाल सरकारको तर्फबाट स्वास्थ्य सचिव डा रोशन पोखरेल र भारत सरकारका तर्फबाट नेपालका लागि भारतीय राजदूत विनयमोहन क्वात्राले सो समझदारीपत्रमा हस्ताक्षर गरेका हुन् । यससँगै नेपालमा कोरोनाविरुद्धको खोप लगाएकाहरूले भारतमा मान्यता पाउँछन् भने भारतमा कोरोनाविरुद्धको खोप लगाएकाले पनि नेपालमा मान्यता पाउनेछन् । यसअघि कोरोना खोपको मान्यता नपाएका कारण नेपालभारत सीमामा आवतजावतको समस्या भएको थियो । अब भने नेपालमा भारतबाट आई काम गर्ने कामदार र नेपालबाट भारत गई ज्याला मजदुरी गर्नेहरूलाई सहज भएको छ ।
दलित महिला जनप्रतिनिधिको प्रदेश भेला,बुटवल (कास) अझैसम्म छुवाछूत भोग्नुपरेको र जनप्रतिनिधिको अधिकार उपयोग गर्न नपाएको गुनासो स्थानीय तहका दलित महिला सदस्यहरूले गरेका छन् । दलित महिला संघले बुटवलमा मंगलबार गरेको प्रदेश सम्मेलनमा सहभागीले आफूमाथि वडा कार्यालयभित्रै पनि छुवाछूत हुने गरेको बताए । जातीय र लैंगिक भेदभाव सहेका धेरै दलित महिलाले वडा सदस्यको जिम्मेवारीमा रहँदा पनि त्यसलाई चिर्न नसकेको गुनासो गरे ।
अनावश्यक क्याम्पस गाभ्नुपर्ने निष्कर्ष,"काठमाडौं (कास) विश्वविद्यालय अनुदान आयोगले दूरीका हिसाबले नजिक, एकै प्रकृतिका कार्यक्रम सञ्चालन गरेका र विद्यार्थी संख्या न्यून भएका क्याम्पसलाई गाभ्नुपर्ने निष्कर्ष निकालेको छ । आयोगले मंगलबार आफ्नो २८औं वार्षिक प्रगति प्रतिवेदन सार्वजनिक गर्दै सरकारी क्याम्पसका सम्बन्धमा यस्तो धारणा सार्वजनिक गरेको हो । कोरोना महामारीका बाबजुद उच्च शिक्षाले वैकल्पिक प्रणालीबाट फड्को मारेको भए पनि शैक्षिक बेरोजगार उत्पादन गर्ने उद्योगको आरोपबाट मुक्त हुन नसकेको प्रतिवेदनमा उल्लेख छ । मुलुकभर ११ वटा विश्वविद्यालय र ६ वटा मानित विश्वविद्यालय (डिम्ड युनिभर्सिटी) सञ्चालनमा छन् । विश्वविद्यालयअन्तर्गत १ हजार ४ सय ३७ क्याम्पस रहेका छन् । त्यसमा १ सय ५२ आंगिक, ५ सय ३६ सामुदायिक र ७ सय ४९ निजी क्याम्पस छन् । तर, विश्वविद्यालयअन्तर्गत सञ्चालनमा रहेका क्याम्पसमध्ये आधाभन्दा बढीमा विद्यार्थी संख्या न्यून छन् । करिब ५ सय १० वटा उच्च शैक्षिक संस्थाबाट परीक्षामा सम्मिलित विद्यार्थी संख्या एक सयभन्दा कम रहेको, सयदेखि दुई सय विद्यार्थी भएका संस्था २ सय ९० रहेको स्थिति छ, प्रतिवेदन प्रस्तुत गर्दै आयोगका सदस्यसचिव प्रा शंकरप्रसाद भण्डारीले भने, सञ्चालनमा कमजोर, विद्यार्थी संख्या न्यून भएका र नजिकैका दूरीमा अवस्थित क्याम्पसहरूलाई मर्जर (गाभिने) गरी संस्थागत दिगोपना ल्याउनुपर्नेछ । योजनाबद्ध तबरले क्याम्पसहरू नखुल्ने, सम्बन्धनका लागि निश्चित मापदण्ड र नक्सांकनको व्यवस्था नभएकाले संस्थागत दिगोपन र स्रोत व्यवस्थापनमा लापरबाही देखिएको समेत उनले बताए । प्रतिवेदनअनुसार दीक्षान्त समारोहमा भाग लिनेको संख्याका आधारमा ग्रयाजुएसन पाएका ७९ हजार ५ सय ४१ जना छन् । कुल उत्पादन करिब १७०४ प्रतिशत हुन गएकाले लगानीको प्रतिफल बढाउनु अत्यन्त आवश्यक रहेको देखिन्छ, प्रतिवेदनमा भनिएको छ, दीक्षान्त समारोहमा समावेश नहुनेको संख्या जोड्दा यो संख्या केही बढ्ने देखिन्छ । घट्दो भर्नादरमा पनि आयोगले चासो प्रकट गरेको छ । भारतलगायत विकासशील राष्ट्रमा उच्च शिक्षामा कुल भर्ना दर ३० प्रतिशत रहेकोमा नेपालमा भने १५ प्रतिशतमात्र रहेको जनाइएको छ । आंगिक क्याम्पसमा पढ्ने विद्यार्थी ३५८ प्रतिशत छ, जुन हिस्सा १०५८ प्रतिशत मात्र हो, प्रतिवेदनमा उल्लेख छ, सामुदायिकमा २८५२, निजी क्याम्पसमा ३५६८ प्रतिशत छन् ।"
दाउन्नेमा सधैंको सास्ती,"(परासी)  पश्चिम नवलपरासीको बर्दघाटकी सुजना पौडेल गत आइतबार कावासोतीका लागि परासीबाट हिँडिन् । ४६ किलोमिटर पार गर्नका लागि उनलाई ७ घण्टा लाग्यो । दाउन्ने खण्डको १५ किलोमिटर पार गर्न मात्र उनलाई ६ घण्टा लाग्यो । आफन्तको विवाह समारोहमा सपरिवार हिँडेकी उनी घर फर्कने कि गन्तव्यमा जाने भन्ने दोधारमा परिन् । आधा घण्टाको यात्रापछि दाउन्ने पुग्दा सवारीको लस्कर थियो । सयौं सवारी रोकिएका थिए । लाममा लागेपछि फर्किएर घर जान पनि सम्भव भएन । न पहिरो खसेको छ, न खाडल नै छ । एउटा गाडी बिग्रिँदा पनि सातसात घण्टा जाममा बस्नुपर्यो, उनले भनिन्, दाउन्नेमा न दिसापिसाब गर्न नै मिल्छ । साना बालबच्चा लिएर हिँड्दा ज्यादै समस्या भोग्नुपर्यो । सरकारले सडक नबनाउँदा सर्वसाधारणलाई सधैंको सास्ती छ । सोमबार पनि दाउन्ने खण्डमा एउटा भारतीय लरी पल्टँदा सवारी आवागमन ३ घण्टा रोकियो । हरेक दिन बिनाकारण सवारी जाम हुँदासमेत यसको व्यवस्थापनमा चासो नदिँदा राजमार्ग भएर यात्रा गर्ने सबैले हैरानी खेप्नुपरेको छ । मालवाहक सवारी सडकमा बिग्रने र सडक एकतर्फी हुँदा लागेको जामको व्यस्थापन हुन नसक्दा घण्टौंसम्म यातायात अवरुद्ध हुने गरेको हो । अगाडि जानका लागि चालकले लेन क्रस गर्ने र साँघुरो सडकमा सवारी साइड लगाउन नमिल्दा जाम हुने गरेको छ । गएको बुधबार दाउन्ने घिउखोलानजिकै बिग्रिएको ट्रक साइड लगाउन करिब चार घण्टा लाग्यो । बर्दघाटबाट सवारी हटाउनका लागि हिँडेको क्रेनलाई घिउखोला नजिकै आउन घण्टौं लाग्यो । एकतर्फी चलेको सवारीको जाममा क्रेन फसेपछि थप समस्या भयो । वैकल्पिक सडक नहुँदा यस सडक खण्डमा दिनहुँ सवारी जाम हुने गरेको छ । दाउन्ने खण्डमा फोन नलाग्ने, पहाडी क्षेत्र र जंगल भएका कारण यात्रु भोकभोकै हिँड्नुपर्ने अवस्था छ । गत शनिबार बिहान दाउन्ने सडकमा भुस बोकेको ट्रक पल्टिँदा तीन घण्टाभन्दा बढी सवारी जाममा परे । बुटवलबाट काठमाडौं हिँडेका रोशन भण्डारीले धूलो, खाडल र सवारी जामका कारण बीच बाटोबाट नै फर्किनुपरेको बताए । कति बेला सडक जाम हुन्छ र खुल्छ भन्ने पत्तो नभएपछि आफू भैरहवाबाट हवाई मार्ग हुँदै काठमाडौं जानुपरेको उनले सुनाए । दाउन्ने भन्नेबित्तिकै अब सवारी जाम हुने र धुलाम्य सडकको सम्झना आउँछ । दसैंतिहारमा सडक मर्मत भयो होला भनेर सडक हुँदै काठमाडौं हिँडेको बिहानै तीन घण्टा जाममा परिएको थियो, उनले भने । सवारी जाम हुँदा सबैभन्दा बढी एम्बुलेन्स र सार्वजनिक सवारीका यात्रुले सास्ती भोग्नुपरेको छ । बुटवलनारायणगढ सडक विस्तारका क्रममा छ । विस्तारको ठेक्का चाइना स्टेट कम्पनीले पाएर काम गरिरहेको छ । ठेकेदारको काम गराइ अति सुस्त हुँदा पनि सरकारी निकाय थाहा नपाए झैं गरिरहेका छन् । पूर्वपश्चिम राजमार्गको दाउन्ने खण्डमा उकालोओरालोमा घुमाउरो मोड र साँघुरो सडक छ । सवारीको चाप अत्यधिक हुन्छ । नवलपरासीका ट्राफिक प्रहरी प्रमुख वासुदेव नेपालले भने, सडक जीर्ण छ । त्यसैले ठूला सवारी दाउन्ने खण्डमा बिग्रिने र दुर्घटनामा पर्ने गरेका छन् । नारायणगढबुटवल सडक खण्ड विस्तारका क्रममा भएकाले सडक भासिने तथा भत्किने समस्या छ । धूलो पनि उस्तै छ । पूर्वी नवपरासीका बासिन्दाले केहीअघि राजमार्ग नै बन्द गरेर सडक मर्मतको माग गरेपछि दुम्कीबासदेखि पूर्वी खण्डमा कालोपत्रसहित मर्मत गरिएको थियो । पश्चिम खण्डमा भने ठेकेदार कम्पनीले मर्मत गरेको छैन । बुटवलनारायणगढ सडक विस्तार पश्चिम खण्डका योजना प्रमुख प्रदीपराज शाक्यले वैकल्पिक मार्ग नहुँदा सडक बन्द गरेर काम गर्ने अवस्था नभएको र यातायात सुचारु गरेर पूर्ण रूपमा मर्मत गर्न नमिल्दा समस्या परेको बताए । खाडल पुर्ने काम भएको छ, उनले भने, तर, पक्की सडक भने बनेको छैन । ठेकेदार कम्पनीलाई ताकेता गरिरहेका छौं ।"
कांग्रेस महाधिवेशन प्रतिनिधि चयनमै कडा टक्कर,"सुदूरपश्चिममा देउवाकै वर्चस्वमंगलबार सम्पन्न मतगणनाअनुसार कञ्चनपुरका तीन निर्वाचन क्षेत्रबाट चयन भएका ७५ जना महाधिवेशन प्रतिनिधिमध्ये देउवा समूहका ५७ जना निर्वाचित भएका छन् । तीनै क्षेत्रबाट संस्थापनइतर समूहका १८ जना निर्वाचित भए । कञ्चनपुर१ मा संस्थापनइतर पक्षका १६ र संस्थापन पक्षका ९ जनाले जितेका छन् । क्षेत्र नं २ मा २५ जना सबै संस्थापन पक्षका उम्मेदवार विजयी भएका छन् । क्षेत्र नं ३ बाट २ जना संस्थापनइतर र २३ जना संस्थापन पक्षका विजयी भएका छन् । कञ्चनपुर२ नेता एनपी साउद र ३ रमेश लेखकको क्षेत्र हो । डडेलधुरामा जिल्ला सभापतिसहित २६ महाधिवेशन प्रतिनिधि एकलौटी रूपमा देउवा पक्षले जितेको छ । जसमा प्रधानमन्त्री देउवा र उनकी पत्नी आरजुसमेत छन् । यसैगरी बैतडी, डोटी, कैलाली, अछाममा मंगलबार मतदान सकिएर मतगणनाको तयारी भइरहेको छ । लुम्बिनी प्रदेशका पाल्पा, पश्चिम नवलपरासी र रुकुम पूर्वमा संस्थापनइतर समूहको वर्चस्व देखिएको छ । पाल्पामा दुई क्षेत्रीय सभापतिसहित ५२ जनामध्ये दुई जनाबाहेक सबै संस्थापनइतर समूहका निर्वाचित भएका छन् । पश्चिम नवलपरासीमा दुई क्षेत्रबाट संस्थापन पक्षका २२ जना र इतरपक्षका २८ जना चयन भएका छन् । रुकुम पूर्वमा २५ जनामध्ये २३ जना संस्थापन र दुई जना मात्रै इतर समूहका निर्वाचित भएका छन् ।यस्तै, मकवानपुरमा पनि सभापति देउवा समूहको वर्चस्व कायम भएको छ । दुवै निर्वाचन क्षेत्रका सभापति, अन्य पदाधिकारी र अधिकांश महाधिवेशन प्रतिनिधि देउवा समूहबाट निर्वाचित भएका छन् । मकवानपुरबाट चयन भएका ५२ महाधिवेशन प्रतिनिधिमध्ये ३७ जना संस्थापन (देउवा) पक्षका छन् । इतरपक्ष (प्रकाशमान सिंहका ८, रामचन्द्र पौडेलका ५, शेखर कोइरालाका १) बाट १४ जना निर्वाचित भएका छन् । एक जना महाधिवेशन प्रतिनिधि तटस्थ छन् । महाधिवेशन प्रतिनिधिमा ४० वर्षमुनिका ८ जना, ४० देखि ६० वर्षसम्मका ४२ जना र ६० वर्षमाथिका २ जना मात्र निर्वाचित भएका छन् । निर्वाचन परिणामअनुसार क्षेत्र नं १ को सभापतिमा देउवा समूहका दामोदर खनाल र क्षेत्र २ का सभापतिमा लोकबहादुर मोक्तान निर्वाचित भएका छन् ।"
मत गन्दागन्दै झडप,"प्यूठानबुटवल (कास) प्यूठानमा जिल्ला अधिवेशन र रूपन्देहीमा महाधिवेशन प्रतिनिधि चयनका क्रममा मंगलबार मतगणना स्थलमा कांग्रेसका कार्यकर्ताबीच कुटाकुट भएको छ । कांग्रेस नेता गोविन्द पोखरेलका अनुसार मतगणना अन्तिम चरणमा पुगेका बेला प्यूठानमा झडप भएको थियो । १ हजार ६५ मत खसेकामा शेखर कोइरालागगन थापा समूहबाट जिल्ला सभापतिका उम्मेदवार विष्णु गिरीले ५ सय २९ मत प्राप्त गरेका थिए । शेरबहादुर देउवा र कृष्णप्रसाद सिटौला पक्षका शिव रिजालको ४ सय ६९ मत थियो । गिरीले अग्रता कायम गरेपछि रिजालले क्याम्पसको गेट खोलिदिए, त्यसपछि उनका समर्थक भित्र छिरेर आक्रमण गर्न थाले, पोखरेलले भने । स्थिति नियन्त्रण गर्न चार सेल अश्रुग्यास प्रहार गरेको प्रमुख जिल्ला अधिकारी खिमराज भुसालले बताए । प्रत्यक्षदर्शीले भने प्रहरीसहित ९ जना घाइते भएको बताएका छन् । घाइतेको जिल्ला अस्पताल बिजुवारमा उपचार भइरहेको छ । रूपन्देहीको बुटवलमा भने महाधिवेशन प्रतिनिधिका लागि क्षेत्र नं २ को मतगणनाका क्रममा विवाद हुँदा मंगलबार साँझ कार्यकर्ताबीच कुटाकुट भएको छ । रामचन्द्र पौडेल पक्षबाट महाधिवेशन प्रतिनिधिका उम्मेदवार दीर्घबहादुर केसी (कुमार) माथि आक्रमण गरिएको थियो । गणनामा पछि परेपछि देउवा पक्षधर कार्यकर्ता आक्रमणमा उत्रिएको प्रत्यक्षदर्शीले बताए । आक्रमणबाट केसीको चिउँडोमा चोट लागेको छ ।"
विदेशबाट अभियुक्त ल्याउन सधैं मुस्किल,"(काठमाडौं)  रेड कर्नर नोटिस जारी भएर विदेशमा पक्राउ परेका अभियुक्त ल्याउन नसकिरहेका बेला सुरु भएको इन्टरपोलको ८९ औं महासभामा नेपालले सामना गरिरहेका जटिलताको सम्बोधन कसरी हुन्छ भनेर चासोपूर्वक हेरिएको छ । टर्कीको इस्तानबुलमा मंगलबारदेखि बिहीबारसम्म चल्ने महासभामा नेपालका तर्फबाट प्रहरी महानिरीक्षक शैलेश थापा क्षेत्री सहभागी छन् । १ सय ९४ सदस्य देशका सुरक्षा अधिकारी सहभागी महासभामा नेपालले टर्की, युएई, दक्षिण कोरिया र बंगलादेशसँग अपराध नियन्त्रणका विषयमा छलफल गर्ने कार्यक्रम बनाएको छ । नेपाल प्रहरीका अनुसार अहिलेसम्म विदेशी भूमिमा रहेका ३८ नेपालीमाथि आर्थिक अपराध, संगठित मानव तस्करी लगायतका मुद्दामा पक्राउ गर्न रेड कर्नर नोटिस जारी गरिएको छ । जसमध्ये सन् २००७ का ३, २००८ का २ तथा सन् २०१३, २०१४ र १०१५ का ११ गरी ८ वटा रेड कर्नर नोटिसका अभियुक्तबारे प्रहरीले वर्षौं भइसक्दा पनि कुनै सूचना पाउन सकेको छैन । यस्ता रेड कर्नर नोटिसलाई प्रहरीले डेड अर्थात मृत घटनाको सूचीमा राख्ने गरेको छ ।इन्टरपोलबाट रेड कर्नर नोटिस जारी भएर पक्राउ परेका अभियुक्तलाई सम्बन्धित देशसँग सुपुर्दगी सन्धि वा द्विदेशीय पारस्पारिक कानुनी सहायतासम्बन्धी कुनै पनि सम्झौता नहुँदा नेपाल ल्याउन नसकिएको हो । जस्तो कि इन्टरपोलमार्फत् रेड कर्नर नोटिस जारी भएका रुपेश सुर्खेती भनिने झकबहादुर सुनार करिब तीन महिनाअघि क्रोएसियामा पक्राउ परेका थिए । झकबहादुरले क्यानडा पठाउने भन्दै नक्कली भिसामा ६ जनालाई दक्षिण कोरिया पुर्याएका थिए । ती सबै दक्षिण कोरियाबाटै नेपाल फकाईएका थिए । यसरी फर्केकाहरूले सुनारविरुद्ध २०७५ जेठ २ मा प्रहरीमा जाहेरी दर्ता गराएका थिए । क्रोएसिया सरकारले नेपालसँग सुपुर्दगी सन्धि वा द्विदेशीय पारस्परिक कानुनी सहायतासम्बन्धी कुनै पनि सम्झौता सुनारलाई पठाउन मानिरहेको छैन । प्रहरी स्रोतका अनुसार केही महिनाअघि क्रोएसिया सरकारले सुनारलाई नेपाल पठाउन नसकिने व्यहोरासहितको पत्राचार गरेको थियो । रेड कर्नर नोटिस जारी भएपछि दुबईमा पक्राउ परेका सन्तोषकुमार लवाङवाङका विषयमा पनि त्यस्तै अवस्था छ । नोटीसकै आधारमा दुबईमा पक्राउ परेको हप्तौं भइसक्दा पनि प्रहरीले लवाङवाङलाई नेपाल झिकाउन सकेको छैन । एक युवतीलाई बिहे गर्ने आश्वासन देखाई दुबई पुर्याएर अलपत्र पार्नुका साथै २५ लाख रुपैयाँभन्दा धेरै ठगेपछि लवाङवाङविरुद्ध २०७७ भदौ २८ मा प्रहरीमा जाहेरी दर्ता गरिएको थियो । दुबई सरकारले सुपुर्दगी सन्धि वा द्विदेशीय पारस्परिक कानुनी सहायतासम्बन्धी कुनै सम्झौता नभएको भन्दै लवाङवाङलाई पठाउन मानेको छैन । २०७४ असोजमा भने प्रेमिकाको हत्या गरी दुबईमा लुक्दै आएका भक्तपुर बागेश्वरीका प्रकाश लामिछानेलाई रेड कर्नर नोटिस जारीपछि पक्राउ गरेर प्रहरीले नेपाल ल्याएको थियो । पहिले अभियुक्त नेपाल पठाइसकेको दुबई प्रहरीले अहिले अर्को घटनामा नपठाउनुको कारण बलियो कूटनीतिक लबिइङकै अभाव रहेको प्रहरीका उच्च अधिकारीहरू बताउँछन् । अन्तरदेशीय अपराध अनुसन्धानमा संग्लन भइराख्ने एक वरिष्ठ प्रहरी उपरीक्षकले भने, प्रहरीले उपलब्ध गराएका प्रमाणका आधारमा विदेशी भूमिमा अभियुक्त पक्राउ परे पनि अन्तर्राष्ट्रिय मानवीय कानुनलगायत मानवअधिकारसम्बन्धी कानुन देखाएर कैयौं देशले पक्राउ परेकाहरूलाई नेपाल पठाउन आनाकानी गर्छन् । त्यसमा कूटनीतिक लबिइङ चाहिन्छ । तर त्यसमा हाम्रो पहल नै भएको देखिँदैन ।विगतमा आर्थिक अपराधमा संग्लन रहेर विदेश फरार रहेका अभियुक्तलाई पक्राउ गर्न रेड कर्नर नोटिस धेरै जारी गरिएका थिए । पछिल्ला वर्षमा अन्तरदेशीय संगठित मानव तस्करीमा संग्लनलाई पक्राउ गर्न रेड कर्नर नोटिस जारी गर्ने क्रम बढेको छ । प्रहरीको मानव बेचबिखन नियन्त्रण ब्युरोले हालै अन्तरदेशीय मानव बेचबिखनमा संलग्न रहेको आरोपमा चार जनाविरुद्ध रेड कर्नर नोटिस जारी गराएको छ । तीमध्ये गत असारमा कोलम्बियाबाट पानी जहाजमा अमेरिका छिर्ने भन्दै हिँडेका बेला भएको डुंगा दुर्घटनामा परेर अज्ञात अवस्थामा रहेका सात नेपालीलाई पठाउने काममा संलग्न दाङका टोपबहादुर जीसीसमेत छन् । प्रहरीले घटना भएको देश कोलम्बियासँग पनि सम्पर्क गरिरहेको जनाएको छ । पछिल्लो एक वर्षमा मात्रै नेपाल प्रहरीले रेड कर्नर नोटिस जारी भएपछि विदेशी भूमिमा पक्राउ परेका दुई अभियुक्तलाई ल्याएको थियो । प्रहरीले कर्तव्य ज्यान मुद्दाका फरार अभियुक्त काजीमान पुरीलाई दुबईबाट ल्याएको थियो भने आर्थिक अपराधमा मुछिएका केदार ढुंगानालाई पोर्चुगलबाट ल्याएको थियो । नेपालभित्र गम्भीर अपराध गरेर विदेशी भूमिमा पक्राउ परेर वा नपरेर रहेका कैयौं छन् । अमेरिकामा मात्रै रेड कर्नर नोटिस जारी भएका चार नेपाली छन् । ती नेपाली कहाँ छन् भन्ने सूचना अमेरिकी प्रहरीसँग भए पनि पक्राउ गरेर नेपाल ल्याउन सकिएको छैन । प्रहरीले गत असोजमा काठमाडौंस्थित अमेरिकी दूतावासका अधिकारीहरूलाई नै भेटर रेड कर्नर नोटिस जारी भएर अमेरिकामा बस्दै आएकालाई फर्काउने विषयमा छलफल गरेको थियो । प्रहरी स्रोतका अनुसार हिमालय फाइनान्स लिमिटेडका तत्कालीन प्रबन्ध निर्देशक सिसम मल्ल, क्यापिटल मर्चेन्ट बैंकिङ एन्ड फाइनान्सका तत्कालीन प्रबन्ध निर्देशक पवनकुमार कार्की, कैलाश विकास बैंक, कास्की लामाचौरका तत्कालीन प्रबन्ध निर्देशक रविचन्द्र खनाललाई फर्काउन प्रहरीले सहयोग मागेको थियो । पूर्व डीआईजी हेमन्त मल्ल कूटनीतिक सक्रियताको अभावमा पनि रेड कर्नर नोटिस जारी भएका कैयौं आरोपितलाई पक्राउ गरेर ल्याउन समस्या भइरहेको बताउँछन् । उनले इन्टरपोलको महासभामा नेपाली प्रहरी अधिकारीहरूले सम्बन्धित देशका प्रहरी अधिकारीसँग साइडलाइन वार्ता गरेर पनि कैयौं गाँठो फुकाएको तर पर्याप्त नभएको बताए । नेपाली दूतावास रहेको देशमा प्रहरीको लियाजन अफिसर राख्ने अभ्यासले पनि यस्तो समस्या घटाउन मद्दत गर्छ, उनले भने, जतिसक्दो धेरै देशसँग सुपुर्दगी सन्धि गर्ने वा कूटनीतिक सक्रियता देखाउने गरे मात्रै विदेशमा पक्राउ परेकाहरूलाई ल्याउन सहज हुन्छ ।"
मेलाबाट फर्कंदा हत्या,जाजरकोट (कास) खलंगाबाट रुकुम पश्चिमस्थित आठबीसकोटको बाम्नीखेतमा मेला हेर्न गएका १८ वर्षीय प्रकाशजंग शाहको हत्या गरिएको परिवारले जनाएको छ । शनिबार मेलामा उनको केही युवासँग हात हालाहाल भएको थियो । घर नफर्केपछि खोजी गर्दा मंगलबार मृत भेटिएका थिए ।
नेपाली चियालाई दोहोरो जाँच,"भन्सार एजेन्ट अग्रवालले काउन्सिलको इजाजतपछि निर्यात भएको चिया आयातकर्ताले गोदाममा लगेर भण्डारण गर्छन् । टी काउन्सिलका अधिकारीले गोदाममै गएर चियाको नमुना संकलन गरी जाँचका लागि पठाउँछन् । जलपाइगुडीमा रहेको काउन्सिलको प्रयोगशालामा जाँच गरी नतिजा आउन करिब ३ साता जति लाग्नेछ । ल्याब रिपोर्ट नआउन्जेल गोदामको चिया सिल गरिन्छ, उनले भने, नतिजा राम्रो आए बिक्रीका लागि इजाजत दिइन्छ, नराम्रो आए सिज गरिन्छ ।"
तातोपानी नाकाको पूर्वाधार र चिनियाँ व्यवहारले हैरान व्यवसायी,"दिनहुँ ६ देखि ७ कन्टेनरबाट अधिकांश रोल कपडा, स्याउ र लसुन भित्रिरहेको तातोपानी सुक्खा बन्दरगाह तथा भन्सार कार्यालयका प्रमुख नारद गौतमले बताए । कोरोनाकालअघि यो नाकाबाट आर्थिक २०७६७७ मा एक अर्ब ५९ करोड राजस्व संकलन भएको थियो । सीमित कन्टेनरमा सामग्री आउने भएकाले अहिले राजस्व वृद्धि हुन सकेको छैन । सडक अवरुद्ध भइरहने समस्या उस्तै छ, उनले भने । तातोपानी नाकाले गत आर्थिक वर्षमा लक्ष्यको १८ प्रतिशत मात्र राजस्व संकलन गरेको थियो ।"
"कर नतिर्ने झन् बढे, १ खर्ब ७१ अर्ब असुल्न बाँकी","१० हजारभन्दा बढीको कर परीक्षण भएनहालसम्म १० हजारभन्दा बढी करदाताको कर परीक्षण हुन नसकेको देखिएको छ । विभागको प्रतिवेदनअनुसार गत असार मसान्तसम्ममा अघिल्ला आवदेखि जिम्मेवारी सरेर कर परीक्षण गर्न बाँकी करदाताको संख्या १० हजारभन्दा बढी रहेको देखिएको हो । त्यस्तै, कारोबार बन्द भई आयकर र मूल्य अभिवृद्धि करतर्फ दर्ता खारेजीका लागि निवेदन दिएका ५० हजारभन्दा बढी करदाताको कर परीक्षण बाँकी रहेको पनि विभागले जनाएको छ । कर परीक्षणका लागि पर्याप्त कर्मचारी नहुँदा हरेक वर्ष कार्यबोध थपिँदै गएको विभागले वार्षिक प्रतिवेदनमा उल्लेख गरेको छ ।"
एभरेस्टका ७ ब्रान्डका सिलिन्डर साट्दा शुल्क नलाग्ने,"काठमाडौं (कास) एभरेस्ट ग्यास ग्रुपको उत्पादन रहेका ७ ब्रान्डका जुनसुकै ग्यास सिलिन्डर साट्दा ग्राहकले अतिरिक्त शुल्क तिर्नु नपर्ने भएको छ । कम्पनीले काठमाडौंमा एभरेस्ट, भैरहवामा त्रिशूल, सुनसरीमा कामाख्य र प्रिमा, मकवानपुरमा सहारा, कैलालीमा सैपाल र धादिङमा सुगम ब्रान्डका ग्यास सिलिन्डर बिक्रीवितरण गरिरहेको छ । नेपालको ग्यास बजार केही अव्यवस्थित नै छ । भनेका बेला कुनै पनि सिलिन्डर नपाइन सक्छ । तथापि उपभोक्ताले एउटा ब्रान्डबाट अर्को ब्रान्डको सिलिन्डर साट्दा अतिरिक्त शुल्क तिर्नुपर्ने बाध्यता छ । त्यसैले एभरेस्टमार्फत ७ ब्रान्डलाई एउटै छानामुनि ल्याएर उपभोक्तालाई केही सहज बनाउने प्रयास गरेका हौं, अध्यक्ष शिवप्रसाद घिमिरेले भने । ग्रुपका करिब २० लाख सिलिन्डर बजारमा छन् । यसैबीच, कम्पनीले कलाकारद्वय दीपकराज गिरी र दीपाश्री निरौलालाई ब्रान्ड एम्बासडरमा नियुक्त गरेको छ ।"
मनकामना केबुलकारले टप स्टेसनमा रिसोर्ट बनाउने,काठमाडौं (कास) मनकामना दर्शन प्रालिद्वारा सञ्चलित मनकामना केबुलकारले टप स्टेसनमा रिसोर्ट बनाउने भएको छ । आगामी फागुनदेखि रिसोर्ट निर्माण थालिने कम्पनीका निर्देशक राजेशबाबु श्रेष्ठले जानकारी दिए । उनका अनुसार रिसोर्ट करिब ९ रोपनी क्षेत्रफलमा ४० कोठायुक्त सुविधासम्पन्न हुनेछ । स्तरीय रेस्टुरेन्टका साथै सय जना अट्ने कन्फरेन्स हल पनि रहनेछ । डेढ वर्षमा ३५ करोड १८ लाख रुपैयाँ लागतमा रिसोर्ट निर्माण सक्ने आकलन कम्पनीको छ । मनकामना केबुलकार सञ्चालन भएको २३ वर्ष पूरा भएको छ । हालसम्म १ करोड ६० लाख यात्रुले यसको सेवा लिएका कम्पनीले जनाएको छ । चालु आवबाट केबुलकारको प्रविधिसमेत स्तरोन्नति गरिने भएको छ ।
एनसेलको स्वास्थ्यसम्बन्धी पहलले पायो विट्सा र एसोसीओ अवार्ड,"काठमाडौं (कास) एनसेल आजियाटा लिमिटेडले धुलिखेल अस्पतालसँगको सहकार्यमा ग्रामीण, दूरदराजका समुदायलाई गुणस्तरीय स्वास्थ्य सेवा प्रदान गर्न सञ्चालन गरेको टेलिमेडिसिन र स्वास्थ्य सूचना कार्यक्रम दुई प्रतिष्ठित अन्तर्राष्ट्रिय अवार्डबाट सम्मानित भएका छन् । यी कार्यक्रमका लागि एनसेलले विट्सा ग्लोबल आईसीटी एक्सिलेन्स अवार्ड २०२१ र एसोसीओ अवार्ड २०२१ प्राप्त गरेको हो । क्यान महासंघले शुक्रबार काठमाडौंमा आयोजना गरेको बीटुबी बिजनेश समिट २०२१ को अवसरमा यी दुवै अवार्ड शिक्षा, विज्ञान तथा प्रविधिमन्त्री देवेन्द्र पौडेलले एनसेललाई हस्तानतरण गरे । विट्सा ग्लोबल आईसीटी एक्सिलेन्स अवार्ड २०२१ का विजेताहरूको घोषणा गत कात्तिक २७ मा बंगलादेशको ढाकामा आयोजित एक कार्यक्रममा भएको थियो । एनसेलले यो अवार्ड मेरिट विनरका रूपमा ईहेल्थ सोलुसन अवार्ड (प्राइभेट सेक्टरएनजीओ) विधाअन्तर्गत जितेको हो । त्यस्तै, कात्तिक २६ मा ढाकामै आयोजित वर्ल्ड कंग्र्रेस अन इन्फरमेसन एन्ड टेक्नोलोजी २०२१ कार्यक्रममा एनसेलले हेल्थटेक अवार्ड २०२१ विधा अन्तर्गत एसोसीओ अवार्ड जितेको घोषणा गरिएको थियो ।"
सीताको प्रदर्शनमा भुटानमाथि जित,"(काठमाडौं)  सीता रानामगरको अलराउन्ड प्रदर्शनमा भुटानमाथि ८ विकेटको जितसाथ आईसीसी महिला ट्वान्टी२० विश्वकपको ग्लोबल क्वालिफायरमा पुग्ने नेपालको लक्ष्यमा सकारात्मक संकेत मिलेको छ । ट्वान्टी२० विश्वकप एसिया क्वालिफायरको पहिलो खेलमै हङकङसँग ६ विकेटको हारले झस्किएको नेपालले मंगलबार भुटानमाथि सहज जित निकाल्यो । भुटानले छाडेको ६२ रनको लक्ष्य नेपालले ८३ ओभरमै २ विकेट गुमाएर भेट्टाएको थियो । ओपनर सीता र इन्दु बर्माले पहिलो विकेटमा ३७ रनको साझेदारी गरेर जितको आधार तय गरे । सीताले १३ बलमा २ चौकासहित १७ र इन्दु १८ रनमा अविजित रहिन् । १२ बलमा १ चौकासहित १० रन बनाएर कप्तान रुबिना क्षेत्री रनआउट भइन् । त्यसपछि आएकी कविता जोशीले आफूले सामना गरेको लगातार दुई बलमा चौका प्रहार गरी टिमलाई जित दिलाइन् । यसअघि टस जितेर ब्याटिङ गरेको भुटानले ६१६ को योगफल खडा गरेको थियो । भुटानका ओपनर सोनम पाल्दोन (११) र ङावाङ चोदेन (१३) ले मात्र दोहोरो अंकमा स्कोर बनाउन सके । भुटानले ११ अतिरिक्त रन पायो । बलिङमा सीताले ३ विकेट लिइन् । प्लेयर अफ द म्याच बनेकी सीताले ४ ओभरमा १० रन खर्चिएकी हुन् । करुणा भण्डारीले ४ ओभरमा १ मेडन राख्दै ६ रन खर्चेर १ विकेट लिइन् ।लगातार दोस्रो जित निकाल्ने क्रममा घरेलु टोली यूएईले हङकङलाई ११ रनले हरायो । पहिलो जितपछि नेपाल नेट रनरेटमा हङकङलाई पछि पार्दै दोस्रो स्थानमा उक्लिएको छ । यो प्रतियोगिताबाट एक टोलीमात्र ग्लोबल क्वालिफायरमा पुग्ने भएकाले नेपालले बाँकी तीनै खेलमा ठूलो अन्तरको जित हासिल गर्नुपर्ने हुन्छ । नेपालले बिहीबार कुवेत, शुक्रबार मलेसिया र आइतबार आयोजक यूएईसँग खेल्नेछ ।"
सन्दीप बिग बासतर्फ,"काठमाडौं (कास) सन्दीप लामिछाने बिग बास क्रिकेट खेल्न बुधबार अस्ट्रेलिया जाँदै छन् । गत वर्ष बिग बास खेलेयता उनले ग्लोबल क्रिकेट खेलेका थिएनन् । बिग बासबाटै उनी ग्लोबल क्रिकेटमा फर्किंदै छन् । फेब्रुअरीमा नेपालबाट ट्वान्टी२० विश्वकप छनोट खेल्नुअघिसम्म उनी अस्ट्रेलियामै रहनेछन् । सन्दीपले होबर्ट हुरिकेन्सबाट खेल्दै छन् । गत सिजन पनि यही फ्रेन्चाइज टोलीबाट खेलेका सन्दीपले बिग बासमा लगातार चौथो सिजन खेल्न लागेका हुन् । पहिलो २०१८१९ र २०१९२० उनले मेलबर्न स्टार्सबाट खेलेका थिए । बिग बास खेल्न एकदमै उत्साहित छु, मलाई फेरि एउटा अवसर आएको छ । म त्यहाँ गएर राम्रो खेल्ने हो भने नेपाली खेलाडीका लागि पनि अवसर हुनसक्छ । हालैको स्थिति हेर्ने हो भने नेपाली खेलाडीलाई मौका खुम्चिँदै गएको अवस्थामा मेरो उपस्थितिले थप उत्साह दिने छ, सन्दीपले भने । उनले बिग बासमा प्रतिस्पर्धा गर्नु निकै चुनौती भए पनि आफूले कहिल्यै प्रतियोगितात्मक हिसाबमा नहेरेको बताए । म जहिल्यै पनि त्यहाँ गएर खेल्दा रमाउने गरेको छु । प्रतिस्पर्धा गर्नु छ भने आफैंसँग गर्ने हो, हिजो के थियो र आज के छ भनेर, सन्दीपले कान्तिपुरसँग भने, जहिल्यै पनि केही नयाँ सिक्न चाहन्छु । यो खेल नै यस्तो हो, जुन हरेक दिन सिकिरहनुपर्छ । मैले त्यहाँ केही नयाँ सिकेर आएँ भने लगत्तै नेपालको ट्वान्टी२० ग्लोबल छनोट र विश्वकप लिग २ का खेलहरूमा उपयोग गर्नेछु ।"

शीर्षक,विवरण
ओज गुमाएर फर्कंदै ओली,"प्रोटोकलमा तल परे पनि पार्टी कामका हिसाबले प्रदेश महत्त्वपूर्ण हो । तपाईंले हेरिदिनुपर्यो भनेर पार्टी अध्यक्ष, महासचिवलगायतका नेताले भन्नुभयो । मैले इन्कार गर्न सकिनँ । ठीकै छ नि त भनेको हुँ, उनले भने ।अनेरास्ववियुका पूर्वउपाध्यक्ष रश्मि आचार्यले अध्यक्षले एमालेलाई युवामय बनाउने अवसर गुमाएको बताए । वडा, पालिका अधिवेशन र प्रतिनिधि छनोटबाट जसरी युवा प्रतिनिधित्व बढेका थिए त्यसको छनक केन्द्रमा पनि हुन्छ भन्ने अपेक्षा थियो, उनले भने, त्यो अवसर गुमेको छ । अधिकांश पुरानै मान्छे दोहोरिएका छन् । आचार्य केन्द्रीय सदस्यका आकांक्षी थिए ।दसबुँदे सहमतिका पक्षधर नेता पनि सूचीप्रति सन्तुष्ट छैनन् । नवौं महाधिवेशनमा उपमहासचिवमा निर्वाचित घनश्याम भुसाललाई त ओलीले १९ पदाधिकारीमा समेटेनन् । उनीसँग उपमहासचिवमा पराजित शंकर पोखरेललाई महासचिव बनाएका छन् । असन्तुष्ट भुसाल उपाध्यक्षमा निर्वाचन लड्दै छन् । ओलीले भीम रावललाई उपाध्यक्षमा बस्न आग्रह गरेका थिए तर रावल वरिष्ठ उपाध्यक्षबाहेक अन्यमा बस्न तयार भएनन् । उनी ओलीसँग अध्यक्षका लागि निर्वाचनमा भिड्दै छन् । निवर्तमान सचिव भीम आचार्य र स्थायी कमिटी सदस्य रघुजी पन्त पदाधिकारीमा समेटिएनन् । आचार्यले सचिवमा उम्मेदवारी दिएका छन् ।पूर्वमाओवादी समूहका नेता पनि असन्तुष्ट छन् । प्रभु साहले आफूलाई सचिवको दाबेदार मानेका थिए । तर उपाध्यक्षमा रामबहादुर थापा तथा सचिवमा टोपबहादुर रायमाझी र लेखराज भट्टलाई ओलीले अघि सारे । घनश्याम भुसालको उम्मेदवारीसँगै उपाध्यक्षमा निर्वाचन हुने भएको छ भने भीम आचार्य र टंक कार्कीको उम्मेदवारीले सचिवमा पनि निर्वाचन हुँदै छ । पूर्वमाओवादी नेता रहेका पदमा निर्वाचन हुनु पनि उनीहरूले शंकाले हेरेका छन् । हाम्रो पक्षलाई पदाधिकारीमा जहाँ व्यवस्थापन गर्ने भनिएको थियो, त्यहाँ चुनाव हुँदै छ, यसमा आशंका त भइहाल्छ, एक नेताले भने ।ओलीले महिला नेताको चासो पनि सम्बोधन गर्न सकेनन् । बन्दसत्र हलले दिएको अधिकार प्रयोग गर्दै उनले शनिबार मध्यराति ३०१ केन्द्रीय सदस्यको नाम वाचन गर्दा आफ्नो नाम आउनेमा ढुक्क थिइन् लीला राना मगर तर ओलीले वाचन गरेको सूचीमा परिनन् । राना आफ्नो नाम सूचीमा नपरेपछि रुँदै बन्दसत्रबाट बाहिरिन् । हलबाहिर भएका नजिकका प्रतिनिधिले उनलाई सम्झाउन हम्मे पर्यो । जीवनभर केपी ओलीको गुटका हौं । पश्चिममा संगठन नै थिएन । हामीले बनाएका हौं । नवौं राष्ट्रिय महाधिवेशनमा केपी कमरेडलाई प्रचार गरेर जिताएको हो । मलाई राख्छु भनेका थिए तर राखेनन्, उनले दुखेसो पोखिन्, बर्दिया जिल्लामा सिनियरमै पर्छु । जिन्दगीभर पार्टीका लागि काम गरें । यस्तो पक्षपात गर्दा चित्त दुख्दैन र ?ओलीनिकट मानिने दैलेखकी लक्ष्मी साह पनि ३०१ भित्र अट्नेमा ढुक्क थिइन् । तर उनको नाम पनि सुनिएन । कर्णालीको सबैभन्दा सिनियर महिला हुँ । नेताहरूले जिम्मा दिएको काम सबै गरेको छु । हामीभन्दा सिनियरको नाम भएको भए चित्त दुख्ने थिएन, उनले भनिन् । शाह अहिले कर्णाली प्रदेश कमिटी सदस्य, अनेमसंघ सचिवालय सदस्य र जिल्ला समन्वयको उपप्रमुख छिन् । राना र साह दुवै तत्कालीन नेकपामा ओलीले बनाएको जम्बो केन्द्रीय कमिटीका सदस्य थिए । ओलीको सूचीमा पुराना नेता गोमा देवकोटा, राधा ज्ञवाली र उमा कोइरालाको नाम पनि अटाएन । जबकि तीनै जना पदाधिकारीका आकांक्षी थिए । मैले उपाध्यक्षमा उम्मेदवारी दिन्छु भनेकी थिएँ तर अहिलेको नेतृत्व सहमतिमा गर्नुपर्छ भन्दै आएकी थिएँ । मलाई केही नेता कमरेडहरूले तपाईंले उम्मेदवारी नदिँदा राम्रो हुन्छ भन्नुभयो । अहिले हामी सहमतिको वातावरण बनाइरहेका छौं, हामीलाई सहयोग गर्नुस् भन्नुभयो, ज्ञवालीले भनिन्, त्यस हिसाबले मैले उपाध्यक्षमा मनोनयन गरिनँ । केन्द्रीय कमिटीमा मनोनयनका लागि केही कोटा हुन्छन् । त्यसमा स्वतः वरिष्ठबाट मलाई छुटाउनुहुन्न भन्ने विश्वास छ ।विधान संशोधन गरेर १९ पदाधिकारी बनाउँदा उपाध्यक्षमा अष्टलक्ष्मी शाक्य र सचिवमा पद्मा अर्याल समेटिएका छन् । उपमहासचिवको आकांक्षी विन्दा पाण्डे पनि पदाधिकारीमा परिनन् । सीता पौडेल, शिवमाया तुम्बाहाङ्फे पनि पदाधिकारीका दाबेदार थिए । विधान बाध्यकारी नभए पनि व्यवहारमा पदाधिकारीमा एकतिहाइ महिला ल्याउँदा राम्रो हुन्छ भनेका थियौं, त्यो भएन, पूर्वउपसभामुखसमेत रहेकी तुम्बाहाङ्फेले भनिन्, करिब करिब पुरानै नेता पदाधिकारीमा छन् । अब स्थायी कमिटी र पोलिटब्युरोमा पनि महिलाको एकतिहाइ संख्या पुग्छ भन्नेमा हामीलाई शंका छ ।पर्वतका सांसद पदम गिरी र अखिलका पूर्वउपाध्यक्ष सोभियत ढकाल केन्द्रीय सदस्यमा नपर्दा वर्तमान अध्यक्ष सुनीता बराल केन्द्रीय सदस्यको सूचीमा छिन् । अनेरास्ववियुका पूर्वअध्यक्ष ऐन महरको नाम सूचीमा छैन । चितवनका सांसद कृष्णभक्त पोखरेलको नाम सर्वसम्मत सूचीमा छैन तर ओलीका गृहजिल्ला झापाका युवा संघका पूर्वकोषाध्यक्ष गोविन्द थापा अटाएका छन् । युवा संघकै पूर्वअध्यक्ष रमेश पौडेलको नाम पनि केन्द्रीय सदस्यको सूचीमा छैन ।हुन त आफूले ल्याउने सूचीप्रति असहमति आउन सक्नेमा ओली पहिला नै जानकार थिए । बन्दसत्रमा उनले भनेका थिए, पार्टी एकता प्रतिकूल असर पर्ने काम नगरौं, फेरि पनि पालो आउँछ । पालिका छन्, प्रदेशसभा छन्, प्रतिनिधिसभा छ, राष्ट्रिय सभा छ र अन्य विभिन्न निकाय पनि छन् । पार्टीका अनेक कमिटी छन् । अहिले नभए फेरि अर्को समय आउँछ । त्यसकारण हतारोका साथ प्रतिस्पर्धा काम नगरौं ।महाधिवेशन सुरु हुनुअघि ओलीलाई लागेको थियो, आफूले चाहेअनुसार नेतृत्व सर्वसम्मत हुनेछ । उनले आफूनिकट नेताहरूलाई व्यवस्थापन त गरे तर सबै नेतालाई चित्त बुझाउन सकेनन् । आफूनिकट नेताहरूलाई व्यवस्थापन गर्नै ओलीले सौराहामा तीन दिन खर्च गरे । वरिष्ठ उपाध्यक्षमा ईश्वर पोखरेल र महासचिवमा शंकर पोखरेललाई निर्विरोध गराउन सफल भए । त्यस्तै उपमहासचिवमा पृथ्वीसुब्बा गुरुङ, प्रदीप ज्ञवाली र विष्णु रिमाल पनि निर्विरोध भए ।महाधिवेशनअघि ओलीलाई आफूविरुद्ध रावलले उम्मेदवार देलान् भन्ने लागेको थिएन । रावलले उपाध्यक्ष पदका लागि बार्गेनिङ गरेको उनको बुझाइ थियो । निर्वाचनमा ओलीले जित्ने निश्चित छ तर रावल र भुसालको स्वर बिस्तारै पार्टीमा बढ्दै जाने देखिन्छ । ओलीले २०५९ सालमा जनकपुरमा भएको सातौं महाधिवेशनमा यसैगरी आवाज उठाएका थिए । त्यसबेला हाल ओलीजस्तै सर्वाधिकार तत्कालीन महासचिव माधवकुमार नेपालको थियो । ओलीले पार्टीमा आन्तरिक लोकतन्त्रको विषय चर्को रूपमा उठाउँथे ।रावल र भुसालले भने पार्टी पद्धति, वैचारिक बहस र आन्तरिक लोकतन्त्रको विषय उठाएका छन् । उनीहरूको यो विद्रोही मत को संस्थापनले बेवास्ता गरे पनि आगामी दिनमा एमालेमा बहसको विषय बन्नेछ । ओलीलाई पार्टी अध्यक्ष हुन करिब एक दशक लाग्यो । सातौं महाधिवेशनमा गरेको ओलीको विद्रोह नवौंमा आएर सार्थक भएको थियो । चितवन महाधिवेशनमा भुसालहरूको विद्रोहको स्वर सानै देखिन्छ तर त्यो बिस्तारै झाँगिन सक्छ । यो महाधिवेशनमा फरक विचार राख्नेहरूलाई समेटेर सामूहिक नेतृत्व चयन गर्न ओलीले खुला छाती राखेको भए सही हुन्थ्यो ।एमालेमा आगामी दिनमा संस्थापनकै नेताहरू विष्णु पौडेल र शंकर पोखरेलबीच संघर्ष बढ्नेछ । यो महाधिवेशनमा महासचिवमा शंकर पोखरेलले बाजी मारे पनि आगामी दिनमा संस्थापनकै नेताहरूले उनीमाथि दबाब सिर्जना गर्दै जानेछन् । पार्टी विभाजन हुँदा एमालेमा रहेका घनश्याम भुसाललगायतका नेताहरू वैचारिक संघर्षकै लागि माधव नेपाल समूहतिर नगएका हुन् । उनीहरूले महाधिवेशनमा संस्थापनविरुद्ध उम्मेदवारी दिएर विद्रोहको थालनी गरेका छन् । महाधिवेशनपछि पनि ओली उत्तिकै शक्तिशाली हुनेछन् तर उनीनिकट असन्तुष्ट नेताहरूले आफ्नो अस्तित्वकै लागि भए पनि मुख खोल्न थाल्नेछन् । संस्थापनविरुद्ध चुनौती दिएर भुसालहरूले पार्टीमा अन्तरसंघर्ष सुरु गरेका छन् ।अध्यक्षका उम्मेदवार भीम रावलले पार्टीर्को वैचारिक मान्यताअनुसार प्रतिस्पर्धामा उत्रिएको बताए । हाम्रो १० औं महाधिवेशनले प्रत्येक कार्यकर्तालाई चुनिने अधिकार दिएको छ, हाम्रो वैचारिक मान्यताले स्वस्थ प्रतिस्पर्धामा जान बाटो खोलेको छ, कार्यकर्ताबाट पनि अनुमोदन हुनु, जनताबाट पनि अनुमोदन हुनु भनेको छ, उनले सोमबार बेलुका भने, मैले राष्ट्रलाई नेतृत्व गर्ने सक्षम पार्टी बनाउने र राजनीतिलाई सही दिशामा लैजाने उद्देश्यका साथ उम्मेदवारी दिएको हुँ ।उपाध्यक्ष पदका उम्मेदवार भुसालले पार्टीमा विचार ज्युँदै भएको पुष्टि गर्न उम्मेदवारी दिएको बताए । पार्टीभित्र विचार ज्युँदो छ, सशक्त हस्तक्षेप जरुरी छ भनेर मैले उपाध्यक्षमा उम्मेदवारी दिएको हुँ, दलाल पुँजीवादले एमालेलाई लतार्न खोज्दै छ, उनले भने, पार्टीका त्यागी कार्यकर्ता समाजवादको दिशामा लागिरहेका छन्, म यसको प्रतिनिधि हो ।महाधिवेशनमा नेतृत्व चयनको विधि प्रक्रियाले विगतको आन्तरिक लोकतान्त्रिक अभ्यास गुमाएकामा ओलीनिकट नेताहरू नै असन्तुष्ट छन् । एमालेले विगतमा जुन तरिकाले सामाजिक पुँजी निर्माण गरेको थियो, कम्युनिस्टहरू अलोकतान्त्रिक हुन्छन् भन्ने आरोपलाई खण्डन गरेको थियो, त्यसलाई यो महाधिवेशनले समाप्त पार्न खोजेको देखियो, एक नेताले भने, आगामी २० वर्षसम्म एमालेले यही विषयमा जवाफ दिइरहनुपर्नेछ ।"
अर्थले रोक्यो बेपत्ताको राहत,"आयोग बनेको सात वर्षपछि आयोगले बेपत्ता व्यक्तिका परिवारजनलाई परिचयपत्र वितरण गरिरहेको छ । मंसिर ८ सम्ममा १ हजार ३ सय ६५ जनालाई परिचयपत्र दिइएको छ । आयोगले तीमध्ये गत वैशाख र मंसिरमा गरी १ सय ८६ जनालाई १० लाखका दरले अन्तरिम राहत दिन सिफारिस गरेको हो ।बेपत्ता पारिएका व्यक्तिको छानबिन, सत्यनिरूपण तथा मेलमिलाप आयोग ऐन को व्यवस्थाअनुसार परिचयपत्र प्राप्त पीडितलाई निःशुल्क शिक्षा तथा स्वास्थ्य, सीपमूलक तालिम, बिनाब्याज वा सहुलियतपूर्ण ब्याजमा ऋण सुविधा, रोजगारीको सुविधाजस्ता परिपूरण उपलब्ध गराउन पनि आयोगले सिफारिस गरेको छ । तर, बेपत्ता व्यक्तिको परिवारका लागि सरकारलेयस्ता न्यूनतम सिफारिससमेत कार्यान्वयन गरेको छैन । आयोगको सिफारिस मन्त्रिपरिषद्मा पुगेर अड्किएको छ ।द्वन्द्वको समयमा छोरा (गणेश केसी) बेपत्ता भएका बागलुङका विमल केसीले आफूहरू सधैंभरको अन्योल र पीडामा बाँच्नुपरेको बताए । हाम्रा लागि आयोगहरूले केही गर्न सकेनन्, हाम्रा समस्या राज्यको प्राथमिकतामा पनि कहिल्यै परेन, नेताहरू कुर्सी तानातानमै व्यस्त छन्, उनले भने, हामीलाई न्यायबाट वञ्चित गर्दा कसले के पाउँछ र ? बेपत्ता पारिएका व्यक्तिको सास वा लास देखाउने राज्यको कर्तव्य हो तर त्यो नगर्दा उनीहरूलाई हाइसन्चो भएको छ ।राष्ट्रिय मानवअधिकार आयोगका पूर्वसदस्य गोविन्दप्रसाद पौडेलले सरकारले द्वन्द्वकालका मानवअधिकार हननका घटना छानबिन गर्ने विश्वास दिलाउन गठन गरेको आयोगकै सिफारिस कार्यान्वयन नगर्नु पीडितप्रतिको चरम उदासीनता र लज्जास्पद कुरा भएको बताए । द्वन्द्वपीडितलाई न्याय दिलाउने विषय राजनीतिक दल र सरकारको प्राथमिकतामा कहिल्यै परेको देखिँदैन, उनले भने, उनीहरूको उद्देश्य पीडितलाई गलाउने मात्रै देखियो । दलहरू सत्तामा हुँदा बिर्सने र प्रतिपक्षमा हुँदा उचाल्ने प्रवृत्ति देखिन्छ ।आयोगका अध्यक्ष युवराज सुवेदी राहतलगायत द्वन्द्वसँग सम्बन्धित सबै विषयमा हरेक पक्षसँग परामर्श गरिरहेको बताए । हामी सबैसँग छलफलमा छौं, द्वन्द्वपीडित, दलका नेता तथा मन्त्रीहरू सबैसँगको परामर्शमा यो प्रक्रियालाई अगाडि बढाउन गम्भीर भएर लाग्ने आश्वासन आउँछ तर राहतका लागि गरेको सिफारिससमेत कार्यान्वयन नहुँदा यो विषय प्राथमिकतामा नपरेको अनुभूति गरेका छौं, उनले भने ।द्वन्द्वकालमा भएका गम्भीर मानवअधिकार उल्लंघनमा संलग्नलाई आममाफी दिन नमिल्ने गरी कानुन संशोधन गर्न सर्वोच्च अदालतले २०७१ फागुन १४ मै आदेश दिएको थियो । द्वन्द्वपीडित, नेपाली र अन्तर्राष्ट्रिय मानवअधिकारवादी संघसंस्थाले पनि अन्तर्राष्ट्रिय मानवीय कानुनको मापदण्ड र सर्वोच्च अदालतको फैसलाबमोजिम पीडितले न्याय पाउने सुनिश्चितता सहित ऐन संशोधन गर्न माग गर्दै आएका छन् ।ऐन संशोधन गर्ने, दलहरूको हस्तक्षेपबिना आयोगहरूको गठन गर्ने, आयोगको छानबिनबाट देखिएका पीडकलाई मुद्दा चलाउने, मुद्दा चलाउन विशेष अदालत गठन गर्ने, अदालतमा विज्ञ, काबिल र स्वतन्त्र न्यायाधीशहरू स्वतन्त्र र पारदर्शी प्रक्रियाबाट नियुक्ति गर्नेजस्ता विषय अगाडि बढाउन प्रमुख राजनीतिक दलहरूबीचमा न्यूनतम समझदारी आवश्यक पर्न सक्छ ।तर द्वन्द्वका कारण परिवारको सदस्य गुमाएका पीडितलाई न्यूनतम राहत उपलब्ध गराउने जस्तो सामान्य काम टुंग्याउन पनि दलका नेता र सरकारी संयन्त्रले प्राथमिकतामा राखेको देखिँदैन । अर्थ मन्त्रालयका सचिव मधुकुमार मरासिनीले आयोगले गरेको सिफारिस मन्त्रालयमा अड्किएको बारे आफूलाई रिपोर्टिङ आइनसकेको बताउँदै त्यसबारे आफूले जानकारी लिने प्रतिक्रिया दिए ।"
अस्ट्रेलिया प्रवेश रोक लम्बियो,"उक्त अवधिमा ओमिक्रोनबारे जानकारी लिइने तथा खोपको प्रभावकारिता, नयाँ भेरिएन्टले पार्ने प्रभाव र संक्रमणको दरलगायतबारे अध्ययन गरिने जनाइएको छ । अस्ट्रेलियामा रहेका नेपाली व्यवसायीले नेपालबाट आउन टिकट लिइसकेका विद्यार्थीलाई सरकारको आदेश पालना गर्न सुझाव दिएका छन् । उनीहरूले नेपालबाट आउन सयौं विद्यार्थीले टिकट लिइसकेको भए पनि अस्ट्रेलिया सरकारको निर्णय र नेपालमा रहेको अस्ट्रेलियाली दूतावासको सूचनालाई आधिकारिक मानेर निर्णय गर्नसमेत सुझाव दिएका छन् ।सिड्नीका व्यवसायी अर्जुन थपलियाले अस्ट्रेलिया आउन हतारिनुभन्दा पनि सरकारको निर्णय र सर्तलाई पालना गर्नुपर्ने बताए ।"
"प्रतिनिधिले जानेको, नेताले नछानेको व्यक्ति हुँ","पदाधिकारीमा एकतिहाइ महिलाको दाबी थियो, त्यो त भएन नि ?निर्वाचनमा जाने स्थितिमा एकतिहाइ उम्मेदवारी दिने तयारी थियो तर जान पाएनौं । हलले सूची तयार गर्ने सर्वाधिकार अध्यक्षलाई दियो । उहाँले जोजो सहज हुन्छन्, उनीहरूलाई टिममा राख्नुभयो । त्यसको विपक्षमा जानुको खास अर्थ थिएन । हलमा प्रस्तुत भएको सूचीमा अरूले फाराम भर्ने भनेको असहमति देखाउन हो । हामीले जुन सहभागिताको कुरा गरेका थियौं, त्यो असहमति देखाउन होइन । त्यो पदमा रहेर काम गर्न सक्छौं भनेर दाबी गरेका हौं । सबै क्षेत्रमा काम गर्ने महिलामा एकता गरौं भनेका थियौं, त्यो भएन । त्यो कमजोर पक्ष पनि रह्यो । महाधिवेशन स्थलमा आइसकेपछि जुन दाबी गरेका थियौं, अधिकांश प्रतिनिधिले ठीक गर्नुभयो भनेका थिए । निर्वाचन भएको भए हामी सफल हुन्थ्यौं । कसरी ?तीन साताअघि महिला सहभागिताको कुरा के छ भनेर शीर्ष नेतालाई सोधेका थियौं । क्लस्टरमा ७३ जना थियो, २ जना पुगेन । निर्वाचन आयोगका साथीहरूले ७५ पुर्याउनुपर्छ भन्नुभयो । त्यसबेला एक जना पदाधिकारीमा आउनुहुन्छ भन्नुभएको थियो । हामीले दाबी गर्नुपर्छ, काम गर्न सक्छौं भनेर पार्टीले थाहा पाउनुपर्छ । महाधिवेशनबाट जिम्मेवारी लिएर काम गर्नुपर्छ भनेर हामीले दाबी गर्यौं । त्यो कुरा पार्टीभित्र र बाहिर सन्देश थियो । अध्यक्ष केपी शर्मा ओलीले हलमा सूची प्रस्तुत गर्दा किन विरोध गर्नु भएन ?मैले जुन पद (उपमहासचिव) दाबी गरेको थिएँ, निर्वाचन गरे त्यसमा प्रतिस्पर्धा गरेर राम्रै परिणाम निकाल्छु भन्नेमा म ढुक्कै थिएँ । हामीले सूची बनाउँदा आउँछ भन्ने अपेक्षा थिएन । निर्वाचन भएको भए पाँच जनाले उम्मेदवार दिने तयारी गरेका थियौं, पाँचै जना प्रतिस्पर्धामा जान्छौं भन्नेमा हामीलाई विश्वास थियो ।तपाईं पदाधिकारीमा किन पर्नु भएन ?प्रतिनिधिले जानेको, नेताले नछानेको व्यक्ति हुँ म । अधिकांश प्रतिनिधि साथीको पछि नहट्नुस् भन्ने सन्देश थियो । तीन जना महासचिवमध्ये मैले उम्मेदवारी दिन पाएको भए नतिजा सकारात्मक आउँथ्यो ।तपाईंलाई अन्याय भएको जस्तो लाग्दैन ?म अन्यायविरुद्ध जुझ्ने भनेर आन्दोलनमा लागेको हुँ । जुन समुदायको कुरा उठाउँछु, त्यो समुदायले हाम्रो प्रतिनिधित्व गर्नुपर्छ है भनेर भनिराख्छ नि । पुरुष भएर जन्मँदा उत्कृष्ट, महिला भएर जन्मँदा त्योभन्दा अलि तल, लैंगिक अल्पसंख्यकको पहिचान बनाउँदा अमानवीय व्यवहार गर्ने व्यक्ति नेतृत्व तहमा अझै हाम्रो पार्टीमा हुनुहुन्छ । पितृसत्ताको जडलाई हाम्रो नेतृत्व तहले हटाउन सकेको छैन । एकतिहाइ महिला सहभागिताको कुरा उठायौं, शीर्ष नेतृत्व तहले महिला साथीहरूलाई धेरै महिलावादी नहोऔं भन्ने अभिव्यक्ति दिँदा उहाँहरूको पितृसत्तामा धक्काचाहिँ लागेको छ । तर जुन तहको धक्का लाग्नुपर्थ्यो, हाम्रो आन्दोलनले दिन सकेको छैन । नेताहरूको चाकरी गर्ने रोग महिलाहरूमा पनि सरेको हो र ?योचाहिँ समाजको एक खालको प्रवृत्ति हो । यसलाई लिंग छुट्याएर हेर्न हुँदैन । तर अहिलेको संस्कार वरिपरि घुमिराखेर झुकेर नमस्कार गरिदिएदेखि, प्रतिकार नगरिदिएदेखि, नेतृत्वले जे भन्छ, त्यसलाई हस् हजुर भनेपछि ती व्यक्ति नजिकको कार्यकर्ता हुने देखिन्छ । ती व्यक्तिले दिएको जिम्मेवारीको काम गर्छ भन्ने मान्यता स्थापित भएको छ । अझै महिला सहभागिता बढ्ने सम्भावना छ ?महाधिवेशन हलको अनुमतिअनुसार अध्यक्षले आफूलाई काम गर्न सहज हुने टिम बनाउनुभयो । नवौं महाधिवेशनदेखि नै यो टिम भयो भने मलाई काम गर्न सहज हुन्थ्यो भनेर अघि बढाइएको तर त्यतिबेला सफलता नपाएका साथीलाई अहिले तत्तत् ठाउँमा समावेश गरे टिम बनाउनुभएको छ । स्थायी र पोलिटब्युरो बनाउँदा आफ्नो सहजताका आधारमा टिम बनाउनुस् तर परिणाम निकाल्नुस् भन्छु म ।"
सेवा आयोग अनुत्तीर्णलाई स्थायी बनाउने तयारी,"त्रिभुवन विश्वविद्यालयका करार प्राध्यापकलाई स्थायी र आंशिक प्राध्यापकलाई स्वतः करारमा नियुक्ति दिन प्रधानमन्त्री शेरबहादुर देउवाले विश्वविद्यालयदेखि शिक्षा मन्त्रालय र अर्थ मन्त्रालयसम्म दबाब दिएका छन् । त्रिविका आंगिक क्याम्पसमा कार्यरत करिब १ हजार ९ सय प्राध्यापकलाई ऐन नियम मिचेर स्वतः करार र स्थायी बनाउन प्रधानमन्त्री तथा मन्त्रिपरिषद् कार्यालयबाटै निर्देशन आएको पदाधिकारीहरू बताउँछन् । यस्तो तयारीबारे शिक्षाविद्, विश्वविद्यालयका पदाधिकारी, प्राध्यापक, विद्यार्थी र शिक्षा मन्त्रालयका अधिकारीले असन्तुष्टि जनाए । मंगलबार बालुवाटारमा बस्ने त्रिवि सभाको बैठकमा प्रधानमन्त्री एवं कुलपति देउवाले करारमा कार्यरत करिब ४ सय ८० जनालाई आन्तरिक प्रतिस्पर्धाबाट स्थायी गर्न जबर्जस्ती प्रस्ताव ल्याउने सम्भावना रहेको सभाका एक सदस्यले बताए । सभामा आन्तरिक प्रतिस्पर्धाबाट स्थायी गर्ने विषय पनि एजेन्डामा राख्न दबाब आएको छ, विश्वविद्यालय स्रोतले भन्यो, बैठकअघि नै एजेन्डा नबने प्रधानमन्त्रीको ठाडो निर्देशन आउन सक्ने संकेत पाएका छौं । उपकुलपति धर्मकान्त बाँस्कोटालाई प्रधानमन्त्रीको सचिवालयले उक्त एजेन्डा राख्न निरन्तर दबाब दिँदै आएको उक्त स्रोतले जनायो । करारबाट स्थायी गर्ने भनिएका प्राध्यापक भने त्रिवि सेवा आयोगले यसअघि लिएको परीक्षामा फेल भएकाहरू हुन् । २०६२०६३ को जनआन्दोलनलगत्तै त्रिविका कार्यरत एक हजार तीन सय ८० आंशिक प्राध्यापकलाई करारमा नियुक्ति दिँदै गिरिजाप्रसाद कोइराला नेतृत्वको सरकारले विशेष आन्तरिक प्रतियोगिताबाट स्थायी हुने अवसर दिएको थियो । आन्तरिक प्रतियोगितामा ९ सय प्राध्यापक मात्रै सफल भए । बाँकी चार सय ८० लाई फेरि आन्तरिक प्रतिस्पर्धाबाट स्थायी गराउन अहिले चलखेल सुरु भएको हो । पछिल्लो पटक देउवा प्रधानमन्त्री नियुक्त भएदेखि विश्वविद्यालयको नियम परिवर्तन गरेर आन्तरिक प्रतिस्पर्धाको विज्ञापन गर्न दबाब आएको सेवा आयोगले जनाएको छ । आयोगले लिने खुला परीक्षाबाट मात्रै त्रिविका प्राध्यापक, कर्मचारी नियुक्त हुने व्यवस्था छ । क्याम्पस प्रमुख, विभागीय प्रमुख र पदाधिकारीको सिफारिसमा क्याम्पसहरूमा मनोमानी रूपमा आंशिक प्राध्यापक नियुक्त गर्ने चलन छ । त्यसरी नियुक्त प्राध्यापकलाई करार गर्ने र उनीहरूलाई नै आन्तरिक प्रतिस्पर्धाबाट स्वतः स्थायी गर्दा गुणस्तरमा नै असर पुग्ने विज्ञहरू बताउँछन् । आन्तरिक प्रतिस्पर्धाबाट प्राध्यापक नियुक्त गर्दा सेवा आयोगले लिने खुला प्रतिस्पर्धाबाट उत्कृष्ट विद्यार्थी सेवामा प्रवेश गर्ने अवसर पनि अवरुद्ध हुने गरेको छ ।सभा नजिकिँदै जाँदा आंशिक प्राध्यापकले त्रिवि केन्द्रीय कार्यालय परिसर कीर्तिपुरमा धर्ना दिएका छन् । शिक्षाविद् विनय कुसियतले विश्वविद्यालयलाई आन्तरिक प्रतिस्पर्धाबाट स्वतः स्थायी गर्ने ठूलो रोग लागेको बताए । आफ्ना मान्छेपार्टी कार्यकर्तालाई आंशिकमा नियुक्त गर्ने, आफैं नियम बनाएर करार र स्थायी गर्ने यो विश्वविद्यालय पतनको बाटो हो, उनले भने, न्यूनतम मूल्य मान्यता पनि पूरा नगरी संसारका कुनै पनि विश्वविद्यालयमा प्राध्यापक नियुक्ति हुँदैनन् । योग्यता, क्षमताका आधारमा भन्दा राजनीतिक भर्ती केन्द्र बनाएर विश्वविद्यालयको शैक्षिक स्खलन गरिएको उनले बताए । यो पुरानो रोग हो, जुन सरकार आए पनि त्यसलाई निरन्तरता दिने काम मात्रै भएको छ, कुसियतले थपे, समयसापेक्ष परिवर्तन गर्न नसके शैक्षिक उन्नयन हुन सक्दैन । आंशिकलाई पनि अवसर दिनुपर्ने तर स्वतः करार वा स्थायी गर्न नहुने उनको भनाइ छ । देउवा नेतृत्वको सरकारले २०७४ मंसिरमा मन्त्रिपरिषद्बाट आंशिक प्राध्यापकलाई करारमा नियुक्ति दिने निर्णय गरेको थियो । पूर्वप्रधानमन्त्री केपी शर्मा ओली नेतृत्वको सरकारले उक्त निर्णय कार्यान्वयन गरेन । गत असार २९ गते देउवा प्रधानमन्त्री नियुक्त भएपछि १ हजार ४ सय २० आंशिक प्राध्यापकलाई स्वतः करार गर्न देउवाले मातहतका निकायलाई दबाब दिएका छन् । २०७४ पछि संख्या थपिएर २ हजार पुगेको भन्दै आंशिक प्राध्यापक संघ सबैलाई करार नियुक्तिको माग गर्दै आन्दोलनमा छ । प्रतिस्पर्धाबिनै आंशिक शिक्षकमा कार्यरत १ हजार ४ सय २० जनालाई स्वतः करारमा नियुक्ति दिँदा राज्यलाई वार्षिक १ अर्ब ४ करोड २१ लाखभन्दा बढी व्ययभार थपिन्छ । आंशिक प्राध्यापकलाई स्वतः करार गर्न त्रिवि, विश्वविद्यालय अनुदान आयोग, शिक्षा मन्त्रालय र अर्थ मन्त्रालयमा समेत प्रधानमन्त्रीका सचिवालयबाट दबाब आएको त्यहाँका अधिकारीहरू बताउँछन् । प्रधानमन्त्रीकै दबाबका कारण शिक्षा मन्त्रालयले करारमा नियुक्ति गर्ने निर्णय कार्यान्वयनका लागि अर्थ मन्त्रालयसँग सहमति मागेको छ । अर्थ मन्त्रालयले सहमति दिएको छैन । देउवाले २०७४ मा पनि अर्थको सहमतिबिनै करार दरबन्दी थप गर्ने निर्णय लिएका थिए । प्रधानमन्त्रीको दबाब थेग्न नसकेपछि विश्वविद्यालय अनुदान आयोगको राय लिएर अर्थ मन्त्रालयसँग सहमति मागिएको शिक्षा मन्त्रालयका एक उपसचिवले बताए । उनले भने, शिक्षा मन्त्रालय आंशिकलाई स्वतः करार गर्नुपर्छ भन्ने पक्षमा छैन तर प्रधानमन्त्रीबाटै निर्देशन र मन्त्रालयमा दिनदिनै आंशिक प्राध्यापकको जुलुस आउन थालेपछि बाध्य भएर अर्थलाई पत्राचार गरेका हौं । अर्थ मन्त्रालयले करार नियुक्तिका लागि बजेट व्यवस्था गर्न नसक्ने जनाउँदै आएको छ । अनेरास्ववियुले आंशिकलाई करार र करारलाई स्थायी नगर्न विश्वविद्यालयको ध्यानार्कषण गराएको छ । सेवा आयोगमा प्रतिस्पर्धा गराएर मात्र प्राध्यापक नियुक्त गरिनुपर्ने अनेरास्ववियु अध्यक्ष सुनिता बरालले बताइन् । अन्धाधुन्ध करारमा नियुक्त गरेका असक्षम शिक्षकलाई गैरप्राज्ञिक र गैरन्यायिक तरिकाबाट स्थायी गर्ने र राजनीतिक आडमा आंशिक प्राध्यापक नियुक्त भएकालाई करार गर्ने निर्णय हामी मान्दैनौं, उनले भनिन् । त्रिविका प्राध्यापकले पनि बिनाप्रतिस्पर्धा नियुक्ति दिन नहुने बताएका छन् । अख्तियार दुरुपयोग अनुसन्धान आयोगले समेत २०७३ मा आंशिककरार पदमा शिक्षक नियुक्ति गर्ने र एक पटकका लागि भन्दै आन्तरिक प्रतिस्पर्धा गराउने परिपाटी रोक्ने विश्वविद्यालयलाई निर्देशन दिएको थियो । विश्वविद्यालयहरूले खुला प्रतिस्पर्धाको दायरालाई नै सीमित बनाएको आयोगले जनाएको छ । आन्तरिक प्रतिपर्स्धाका लागि नियम, विनियम संशोधन गरेर गरिने प्रतिस्पर्धा रोक्नुपर्ने र खुल्ला प्रतिस्पर्धाबाट शिक्षक कर्मचारी नियुक्ति गर्नुपर्ने अख्तियारको ठहर थियो । आंशिक प्राध्यापकहरू मन्त्रिपरिषद्ले गरेको निर्णय कार्यान्वयन गर्नुपर्ने माग राख्दै पटकपटक आन्दोलन गर्दै आएका छन् ।"
बौद्धिक चोरी गर्ने १० को विद्यावारिधि अमान्य,"बौद्धिक चोरी प्रमाणित भएपछि समकक्षताका लागि पेस गरिएका १० जनाको विद्यावारिधि शोधपत्र त्रिभुवन विश्वविद्यालयले अस्वीकृत गरेको छ । त्रिवि केन्द्रीय पुस्तकालयमा करिब चार महिनाअघि एन्टी प्लेजरिजम सफ्टवेयर मेसिन (बौद्धिक चोरी जाँच्ने यन्त्र) जडान भएयता पहिलो पटक विद्यावारिधि शोधपत्रमा बौद्धिक चोरी पुष्टि भएको हो । समकक्षताका लागि पेस भएका विदेशी विश्वविद्यालयका शोधपत्र उक्त परीक्षणमा सफल भएपछि विद्यावारिधि समकक्षताको प्रक्रिया अघि बढ्छ । त्रिवि पाठ्यक्रम विकास केन्द्रले भारत, चीनलगायत मुलुकबाट प्राप्त विद्यावारिधिलगायत उपाधिलाई समकक्षता दिएपछि मात्र त्यसले आधिकारिकता पाउँछ । परीक्षणबाट १० जनाको शोध नक्कल गरिएको पुष्टि भएपछि उनीको विद्यावारिधिलाई समकक्षता दिन त्रिविले अस्वीकार गरेको हो । त्यसरी अस्वीकृत हुनेमा भारतकै विभिन्न विश्वविद्यालयबाट प्राप्त विद्यावारिधि छन् । स्रोतका अनुसार सन् २०१९ मा अर्थशास्त्र विषयमा भारतको मेवार युनिभर्सिटीबाट विद्यावारिधि उपाधि लिएको एउटा शोधपत्रमा ६९ प्रतिशत नक्कल भएको पाइएको छ । मापदण्डअनुसार कुनै पनि शोधपत्र समग्रमा २० प्रतिशतसम्म अर्काको सारेकोलाई स्विकार्ने भन्ने रहेको छ, त्रिवि केन्द्रीय पुस्तकालय प्रमुख पूर्णलाल श्रेष्ठ भन्छन्, तर अहिलेम्म १० वटा विद्यावारिधि शोधपत्र ५० प्रतिशतसम्म अर्काको शोध हुबहु सारेको फेला परेका छन् । एन्टी प्लेजरिजम मेसिन प्रयोग हुनुभन्दा पहिले उपाधि लिइसकेका व्यक्तिको शोधपत्रलाई जाँच गर्नेनगर्ने भन्नेबारे त्रिविले निर्णय गर्न बाँकी रहेको जनाइएको छ । कुनै पनि शोधपत्र जाँच्नका निम्ति सम्बन्धित विषयको यसअघि भएका शोधपत्र डिजिटल रूपमा पीडीएफ भर्सनमा अर्काइभ भएको हुनुपर्छ । केन्द्रीय पुस्तकालय वा अन्य कुनै पनि निकायले डिजिटल भर्सनमा अर्काभिङ गरेको विषय तथा सन्दर्भ स्रोतलाई एन्टी प्लेजरिजम मेसिन ले पत्ता लगाउँछ । त्यसलाई सम्बन्धित शोधपत्रसँग जाँचिन्छ । प्रमुख श्रेष्ठका अनुसार त्रिवि पुस्तकालय विकास समितिको निर्णयअनुसार केन्द्रीय पुस्तकालयले गत जेठमा टुर्निटिन अमेरिकन सफ्टवेयर कम्पनीसँग ३५ लाख रुपैयाँमा मेसिन खरिद गरेको हो । मेसिन खरिदसँगै कम्पनीले त्रिवि पुस्तकालयसँग सम्बन्धित पदाधिकारी, कर्मचारीलाई तालिमसमेत दिएको थियो । त्रिविको ४२ केन्द्रीय विभाग, ६२ आंगिक क्याम्पस, चार अनुसन्धान केन्द्र, नौवटा डिन कार्यालय, पाठ्यक्रम विकास केन्द्रलाई युजर आईडी (लाइसेन्स) उपलब्ध गराएका छौं, पुस्तकालय प्रमुख श्रेष्ठले भने, त्रिविअन्तर्गतका ती निकायमा रहेका थेसिसलाई डिजिटाइज गर्न लगाएका छौं । बौद्धिक चोरी भएनभएको बारे जाँच्न सक्छन् । पहिलो चरणमा विद्यावारिधि, एमफिलका शोधपत्र र विभिन्न अनुसन्धान प्रतिवेदनलाई प्राथमिकतामा राखेर काम भइरहेको छ । केन्द्रीय पुस्तकालयमा रहेका ५० हजार थेसिसलाई डिजिटलाइज गर्न पाँच कर्मचारी निरन्तर खटिएका छन् । अहिले पीएचडी र एमफिलको प्रस्ताव जाँच्न आउने क्रम सुरु भएको प्रमुख श्रेष्ठले बताए । उनका अनुसार अन्य विश्वविद्यालयका विद्यार्थीसमेत आउन थालेका छन् । त्रिविअन्तर्गत इन्जिनियरिङ, चिकित्साशास्त्र र व्यवस्थापन संकायमा समेत स्नातकोत्तर तहको शोधपत्रको एन्टी प्लेजरिजम सफ्टवेयरबाट परीक्षण हुन थालेको छ । त्रिविअन्तर्गत तीनवटा पीएचडी शोधपत्रको जाँच भएर भाइभा पनि भइसकेको छ, पुस्तकालयका सूचना अधिकारी विजय शर्माले भने, अहिले त्रिवि विज्ञान संकायले पीएचडी प्रपोजललाई अनिवार्य जाँच गरेरमात्र स्वीकृत गर्ने नीति लिएको छ । त्रिविको नीतिअनुसार पाँच सय पृष्ठको पीएचडी शोधपत्र जाँच्न २ हजार ५ सय रुपैयाँ लिने गरिएको छ । त्यसैगरी एमफिलको तीन सय पृष्ठको शोधपत्रको दुई हजार रुपैयाँ र स्नातकोत्तर शोधपत्र दुई सय पृष्ठको एक हजार रुपैयाँ शुल्क तोकिएको छ । यस्तै, रिसर्च रिपोर्ट तीन सय पृष्ठको दुई हजार, कुनै टर्म पेपर वा आलेख ५० पृष्ठको ५ सय रुपैयाँ लाग्छ । तोकिएको पृष्ठ संख्याभन्दा बढी भएमा प्रतिपाना १० रुपैयाँ थप शुल्क बुझाउनुपर्छ ।"
मासियो मौलिकता,"भूकम्पअघिसम्म प्राचीन दोलखा सहरमा मौलिक घरहरू प्रशस्तै थिए । २०७२ वैशाख १२ मा आएको भूकम्पले अधिकांश घर भत्किए । पुनर्निर्माण गरिँदा प्राचीनता मासेर आधुनिक शैली अपनाइयो । आधुनिक र कंक्रिटका मात्रै घर ठडिँदा सम्पदा बस्ती भनेर चिनिने दोलखा कंक्रिटको बस्ती मा परिणत भएको छ । यसअघि २०२१ मा भीषण आगलागी हुँदा यहाँका धेरै ऐतिहासिक घरहरू जलेर नष्ट भएका थिए । त्यतिबेला पनि ती घरको पुनर्निर्माणमा चासो दिइएको थिएन । अहिले ती घरहरूको भग्नावशेषसमेत भेटिँदैन । मल्लकालीन अभयपुर राज्यका राजा इन्द्रसिंह देवको जन्मघरसमेत पुनर्निर्माण हुन नसकेको स्थानीय जानकार तीर्थनारायण जोशी बताउँछन् । लिच्छवि, मल्ल र शाहकालीन ऐतिहासिक सहर हो दोलखा, उनले भने, यहाँका सबै प्राचीन सम्पदा र अवशेष लोप हुने अवस्थामा पुग्दै छन् ।इतिहास शिरोमणि बाबुराम आचार्यले उल्लेख गरेअनुसार १६ औं शताब्दीमा नेपालको पहिलो सिक्का निष्कासन गरी विनियम गरेको टक्सार घर एक पाखो भूकम्पले भत्काएर खण्डहरजस्तै बनेको छ । कुनै पनि बेला उक्त घर भत्कन सक्ने जोशी बताउँछन् । उनका अनुसार भूकम्पकै कारण भग्नावशेष बनेको कप्तान धनमान सिंहको डोकुलुङ्गा पुरान्छे, भीमसेनथान नजिकैको श्रेष्ठ खलकहरूको पुरान्छे पनि टक्सारकै अवस्थामा छन् । दोलखा नेवार बस्ती हो, सबै घरहरू साझा छन्, उनले भने, साझा घरहरू इतिहास बोकेका छन् । तर अहिले भागबन्डामा कुरा नमिल्दा यस्ता घरहरू भग्नावशेष हुने खतरामा छन् ।टक्सार, कुमारी, इन्द्रसिंह देव जन्मेको घरलगायत धेरै घरहरू साझा व्यक्तिका घरहरू हुन् । इतिहास बोकेका यस्ता धेरै घरहरू खण्डहर बनेका छन् । तर अझै पुनर्निर्माण अभावमा बजारक्षेत्रमै यस्ता धेरै घरहरू छन् । जोशी यहाँको सम्पदा र मौलिकता मासिँदै गएकोमा स्थानीय तहलाई जिम्मेवार मान्छन् । विगतमा आगलागीले ऐतिहासिक घरहरू ध्वस्त भए, फेरि बनाइएन, उनले भने, भूकम्पपछि बाँकी मौलिक घर तथा सम्पदा निर्माण स्थानीय तहले गर्नुपर्ने हो ।स्थानीयले आफूखुसी घर बनाउँदै गएपछि कंक्रिटका घर मात्रै बनेका हुन् । यसले यहाँको मौलिकता मासिँदै गएको उनको गुनासो छ । राजारानीको दरबार भएको राजकुलेश्वरमा अहिले पिलर हालेर कंक्रिटको घर बनेको छ । केही वर्षयता दर्जनभन्दा बढी पाटी संरक्षण अभावमा ढलेका छन् । हाल ती स्थानमा व्यक्तिका घरआँगन छन् । किराँत, मल्ल र शाहकालीन मठमन्दिर नासिए भने धारा र ढलहरू पुरिएका छन् । यी स्थानमा अहिले व्यक्तिका निजी संरचना छन् ।भूकम्पपछि बजारको बाटोसमेत मिचिने क्रम बढेको स्थानीय बताउँछन् । जात्रा पर्व चलाउनै मुस्किल पर्छ । आँखैअगाडि यहाँका धेरै सम्पदा मासिएको स्थानीय भरत प्रधान बताउँछन् । मूर्तिहरू, सहरका कला, संस्कृति, इतिहास बोकेका घरहरूसमेत मासिँदै गए, उनले भने, सम्पदा बस्ती भनिएको छ तर इतिहास मासिँदा सबै चुप छन् ।दोलखाका बजारका अधिकांश घरहरू इँटा र कंक्रिटले बनाएर रातो जस्ता लगाइएका छन् । बाहिरबाट हेर्दा झलक्क राम्रो देखिन्छ । तर मौलिकताविहीन छन् । भूकम्पले भत्काएका त्रिपुरासुन्दरी, तलेजु, कुमारी घर, नाटेश्वरी, मच्छिन्द्रनाथलगायत पुरातात्त्विक महत्त्वका मठमन्दिर र जात्रा निकाल्ने घरहरू भने पुरानै शैलीमा पुनर्निर्माण गरिएको छ ।"
कांग्रेस नेतृत्वमा युवा,"कांग्रेसको १४ औं महाधिवेशनअन्तर्गत भएको महाधिवेशन प्रतिनिधि चयनमा युवाहरूको बलियो उपस्थिति देखिएको छ । अघिल्ला अधिवेशनमा जस्तै पाका पुस्ताका पुरानै नेता नेतृत्वमा दोहोरिने क्रम यसपालि फेरिएको हो । युवामा पनि ३० वर्षमुनिका धेरै जना छानिएको देखिन्छ ।सिन्धुलीको तीनपाटन गाउँपालिकाका २८ वर्षीय मुकेश घिमिरे पार्टीलाई अब पुस्तान्तरण र रूपान्तरण गर्दै लैजानुपर्ने बताउँछन् । प्रतिनिधिसभा निर्वाचन क्षेत्र नं १ मा धेरै पाका नेताहरूसँग चुनावी मैदानमा उत्रिएका उनले सहजै जित हात पारेका हुन् । क्षेत्र नं १ बाटै ३० वर्षमुनिका सुवास कार्की, अर्पणा खड्का, सुजन मगरलगायत महाधिवेशन प्रतिनिधिमा चुनिएका छन् । यो परिणामले अब युवा पुस्ता पनि कांग्रेस नेतृत्वमा आउनुपर्छ भन्ने सन्देश दिएको सिन्धुली बहुमुखी क्याम्पसका प्राध्यापक सन्तोष शर्मा बताउँछन् । केही पाकालाई समेट्दै युवाहरू नेतृत्वमा आउनुले कांग्रेसमा परिवर्तनको संकेत देखिएको उनको बुझाइ छ ।काभ्रेको नमोबुद्ध नगरपालिका११ का ३२ वर्षीय रोशन तामाङ कांग्रेस महासमिति सदस्यमा निर्विरोध चयन भए । कांग्रेसको विधान बनाउने सर्वोच्च निकायमा पुग्ने उनी जिल्लाका कान्छा सदस्य हुन् । प्रनिनिधिसभा क्षेत्र नं १ बाट आदिवासी जनजाति कोटामा उनी महाधिवेशन प्रतिनिधि निर्विरोध रूपमा छानिएका हुन् । २५ जना महाधिवेशन प्रतिनिधिमध्येबाट छनोट हुने ११ महासमिति सदस्यमा पनि उनी सर्वसम्मत भएका हुन् । नसोचेको जिम्मेवारी प्राप्त भयो, प्राप्त जिम्मेवारीलाई पार्टीको हितमा कुशलतापूर्वक निर्वाह गर्छु, तामाङले भने, पदीय जिम्मेवारीअनुसार पार्टीलाई युवामैत्री बनाउन भूमिका खेल्छु । जिल्लामा महाधिवेशन प्रतिनिधिमा ५० प्रतिशतभन्दा बढी युवाहरू छानिएको बताइएको छ । सिन्धुपाल्चोकमा १९ वर्षीया युवती महाधिवेशन प्रतिनिधि निर्वाचित भएकी छन् । ४०९ मत ल्याएर विजयी मेलम्ची नगरपालिका९ ज्यामिरे गाउँकी करिना पुरी जिल्लाकै सबैभन्दा कम उमेरकी निर्वाचित प्रतिनिधि हुन् । प्रतिनिधिसभा क्षेत्र नं २ मा प्रत्यक्ष खुला महिलातर्फ ४ पदमा पुरीसँगै ७ जना उम्मेदवार थिए । चर्को प्रतिस्पर्धाबीच पुरीसहित जमुना मोक्तान, गंगा चापागाईं र लक्ष्मी सुनार विजयी भए । कलिलै उमेरमा हतार गरेर महाधिवेशन प्रतिनिधिमा उम्मेदवारी दिएको आरोप खेपेकी उनले अन्ततः ती सबैको खण्डन गरिदिएकी हुन् । नेसनल कलेजमा कानुन विषयमा स्नातक गरिरहेकी उनी ५ वर्षदेखि विद्यार्थी राजनीतिमा सक्रिय थिइन् ।"
मतदाता नामावली संकलन शुक्रबारदेखि,"मकवानपुर (कास) स्थानीय तहको निर्वाचनलाई लक्षित गरी वाग्मती प्रदेश निर्वाचन कार्यालय हेटौंडाले मतदाता नामावली संकलन गर्ने भएको छ । मकवानपुरका राजनीतिक दल, सुरक्षा निकाय र सरोकारवालासँग स्थानीय तहमै पुगेर मतदाता नामावली संकलन गर्नेबारे कार्यालयले सोमबार जानकारी गराएको हो । दुई चरणमा गरेर स्थानीय तहमा नामावली संलकन गर्न लागिएको निर्वाचन कार्यालय प्रमुख लुम्बनाथ पोखरेल बताए ।उनका अनुसार पहिलो चरणमा मंसिर १७ बाट पुस २ सम्म र दोस्रो चरणमा पुस ५ बाट १९ सम्म मतदाता नामावली संकलन हुनेछ । पहिलो चरणमा जिल्लाका भीमफेदी, इन्द्रसरोवर, मनहरी, बकैया र गढी गाउँपालिकामा नामावली संकलन गरिनेछ । दोस्रो चरणमा वाग्मती, थाहा नगरपालिका, राक्सिराङ र कैलाश गाउँपालिकाका केन्द्रमा अस्थायी कार्यालय स्थापना गरी मतदाता नामावली संकलन गरिनेछ । हेटौंडा उपमहानगरपालिकाको हकमा जिल्ला प्रशासन कार्यालय र निर्वाचन आयोग कार्यालयबाट मतदाता नामावली संकलन गर्ने व्यवस्था मिलाइएको छ ।आयोगले विशेष कार्यक्रममार्फत् नामावली संकलन गर्न लागेको हो । अहिले जाने टोलीले त्रुटि सच्याउने र स्थान परिवर्तन गर्ने काम गर्दैन । १८ वर्ष पुगेकाहरूको नाम मतदाता नामावलीमा थप्ने काम मात्र गर्छ, उनले त्रुटि सच्याउने र मतदाता केन्द्र वा जिल्ला परिवर्तनको काम कार्यालयबाट मात्र हुने प्रस्ट्याए । मतदाता नामावली संकलन गर्न ४ कर्मचारी र प्राविधिक टोली प्रत्येक स्थानीय तहमा पठाइनेछ । स्थानीय तहसँगको समन्वय र राजनीतिक दलको सहयोगमा काम गर्नेछौं, उनले भने । प्रतिदिन एक पालिकाबाट बढीमा १५० जनासम्मको नाम संकलन गर्ने गरी टोली खटाउने तयारी भइरहेको उनले जानकारी दिए । मतदाता नामावली संकलनलाई चुस्त बनाउन जिप्रका मकवानपुरले स्थानीय तहका जनप्रतिनिधि र जिल्ला सुरक्षा समितिमार्फत आन्तरिक तयारी पूरा गरिसकेको प्रमुख जिल्ला अधिकारी भरतमणि पाण्डेले बताए ।"
नेतृत्व छान्ने महाधिवेशनमा वैचारिक बहस,"कांग्रेसको मंसिर २४२६ मा हुने राष्ट्रिय महाधिवेशन नेतृत्व चयनमा मात्र केन्द्रित हुने भए पनि नेताहरूले वैचारिक बहस थालेका छन् । कांग्रेसका वरिष्ठ नेता रामचन्द्र पौडेलले कांग्रेसको अबको बाटो भन्दै रूपान्तरणका दस सूत्र ल्याएका छन् । प्रवक्ता विश्वप्रकाश शर्माले चितवन पुगेर दलमा रूपान्तरण ः देश रूपान्तरणको अनिवार्य सर्त विषयक ४२ बुँदे अवधारणापत्र सार्वजनिक गरे । पहिलो पटक केन्द्रीय कार्यसमितिमा प्रवेश गर्ने प्रयासमा रहेका युवा नेताद्वय नैनसिंह महर र भूपेन्द्रजंग शाहीले पनि प्रस्तावपत्र र एजेन्डा प्रस्तुत गरेका छन् । कांग्रेसभित्र वैचारिक नेताको छवि बनाएका शर्माले महामन्त्रीमा उम्मेदवारी घोषणा गरेका छन् । उनले आफ्नो उम्मेदवारीलाई बलियो बनाउन वैचारिक बहसलाई प्रमुख अस्त्रका रूपमा प्रयोग गर्न खोजेका छन् । संविधान दिवसको दिन असोज ३ मा गृहजिल्ला झापामा उनले हिजो राजनीतिक परिवर्तन, अब राजनीतिमा परिवर्तन विषयक २४ बुँदे अवधारणापत्र सार्वजनिक गरेका थिए । अवधारणापत्रको एक प्रमुख बुँदा हो मेरो पुस्तालाई प्रस्ताव ः वान टु थ्री फोर । उनले शासकीय प्रणालीको बहसलाई शासन संस्कार पद्धतितर्फ मोड्नुपर्नेमा जोड दिँदै एक पटक राष्ट्रपति, दुई पटक प्रधानमन्त्री, तीन पटक मन्त्री र चार पटक सांसदको शपथ लिनुपर्ने प्रस्ताव गरेका छन् । शर्माले राजनीतिभन्दा पर रहेका तर देश निर्माणको विषयगत भिजन बोकेका व्यक्तिको क्षमताबाट राष्ट्र लाभान्वित हुन प्रधानमन्त्रीले मन्त्रिपरिषद् गठन गर्दा निश्चित संख्यामा त्यसरी लिन सक्ने प्रबन्धतर्फ चिन्तन जरुरी रहेको उल्लेख गरेका छन् । पार्टी प्रवक्तासमेत रहेका शर्माले चितवनमा सार्वजनिक गरेको ४२ बुँदे अवधारणापत्रमा आधुनिक नेपालका लागि रूपान्तरित र आधुनिक कांग्रेसको मार्गचित्र कोरिएको छ । राजनीतिभन्दा बाहिर हजारौं यस्ता युवा छन्, जो देशका लागि केही गर्न चाहन्छन्, तर हाम्रो राजनीतिप्रति तिनमा वितृष्णा छ, उनले भनेका छन् ।शर्माले राजनीतिक दलभित्रका विकृति र कमजोरीलाई पनि केलाएका छन् । विचार समूहहरू विचारले कम, आग्रहले बढी परिचालित देखिएको उनको ठम्याइ छ । दल या दलमा आबद्ध भ्रातृ तथा शुभेच्छुक संस्थाका आन्तरिक अधिवेशनहरू सहज अवतरणभन्दा चुनौतीपूर्ण बनेका देखिन्छन्, शर्माले भने । उनले युवा नेतृत्व विकासका लागि किशोर केन्द्रीय सदस्य को अवधारणा प्रस्ताव गरेका छन् । पार्टीको नीति अधिवेशनमार्फत अनलाइन सदस्यता खुला गर्ने निर्णय गरे त्यसरी लाखौं युवा समेटिन सक्ने शर्माको अवधारणा छ ।अन्य पार्टीबाट नेपाली कांग्रेसमा प्रवेश गर्नेहरूका हकमा प्रवेश गरेको ९० दिनभित्र आन्तरिक प्रशिक्षण दिनुपर्ने उनको प्रस्ताव छ । उनले पार्टीको क्रियाशील सदस्यलाई क्रियाशील उद्यमी बन्न प्रेरित गर्नका लागि तीन दिन पार्टीका लागि चार दिन रोटीका लागि नीति लागू गर्नुपर्ने प्रस्ताव गरेका छन् ।वरिष्ठ नेता पौडेलले आइतबार पत्रकार सम्मेलन गरी कांग्रेसको अबको बाटो ः रूपान्तरणका दस सूत्र सार्वजनिक गरे । आफ्नो समूहभित्र सभापतिको साझा उम्मेदवार बन्ने प्रयास गरिहेका पौडेलले २० पेज लामो पुस्तकमा आफ्नो उम्मेदवारीलाई कहीँकतै उल्लेख गरेका छैनन् । नेतृत्वमा पुगेपछि के गर्ने भन्नेमै केन्द्रित पुस्तकमा उनले संविधानलाई निष्ठापूर्वक कार्यान्वयनमा ल्याई समावेशी नेपाल साकार पार्ने, पार्टीको आन्तरिक लोकतन्त्र र एकता मजबुत बनाउने, विकृति, विसंगति र भ्रष्टाचार रोक्दै देशमा समृद्धि र सुशासन कायम गर्ने, कम्युनिष्टले छरेका भ्रम र झूटा आश्वासनबाट जनतालाई मुक्त गर्ने तथा कृषि क्रान्ति र पर्यटन बिस्तार गर्ने जनाएका छन् । आर्थिक विकासका ७ वटा आधार जलस्रोत, मानवीय स्रोत, कृषि, पर्यटन, प्रविधि, पूर्वाधार र वातावरण पनि उनले प्रस्तुत गरेका छन् । नेता महरले गृहजिल्ला डडेलधुराबाट मंगलबार १४ औं महाधिवेशनमा १४ एजेन्डा प्रस्तुत गरे । उनले कांग्रेसको नीतिनिर्माण तहमा प्रवेश गर्नका लागि स्पष्ट नीति र दृष्टिकोण सार्वजनिक गरिएको बताए ।युवा नेता शाहीले मंगलबार काठमाडौंमा पत्रकार सम्मेलन गरी ३० बुँदे नेपाली कांग्रेस : रूपान्तरणको प्रस्ताव सार्वजनिक गरेका छन् । शाहीले कर्णाली प्रदेशको सभापति वा पिछडिएको क्षेत्रबाट सहमहामन्त्रीमध्ये एक पदमा चुनाव लड्ने बताएका छन् ।"
उद्घाटनपछि उम्मेदवारी,"सहमहामन्त्रीमा पाण्डेको दाबीकाठमाडौं (कास) कांग्रेस केन्द्रीय सदस्य बद्री पाण्डेले १४ औं महाधिवेशनमा सहमहामन्त्रीमा लड्ने घोषणा गरेका छन् । सोमबार पत्रकार सम्मेलन गरेर पाण्डेले उम्मेदवारी घोषणा गरेका हुन् ।म १२औं महाधिवेशनमा सेती अञ्चलबाट र १३ औं महाधिवेशनमा खुलाबाट केन्द्रीय सदस्य भएको हुँ, अहिले विधानको व्यवस्थाअनुसार पिछडिएको क्षेत्रबाट सहमहामन्त्री लड्ने निर्णय गरेको छु, उनले भने । पाण्डेले आफू कोइराला लिगेसीसँग जोडिएको तर सबैको सहयोग पाउने बताए । उनले १४औं महाधिवेशनपछि कांग्रेस सत्ता र पार्टी ठीक ढंगले जाने आशा व्यक्त गरे । हामीले बेलामा महाधिवेशन गर्न सकेनौं, त्यसैले यस पटक नेतृत्व चयन हुन्छ र नीतिगत महाधिवेशन अर्थात् महासमिति बैठकबाट नीति र कार्यक्रम तय गर्नुपर्छ, उनले भने । उनले संगठन सुदृढीकरणका लागि चार ब को अवधारणासमेत अघि सारेका छन् । पहिलो ब विचार, दोस्रो ब विधानको अक्षरशः पालना, तेस्रो ब नियमित बैठक र चोथौ ब भनेको व्यवस्थापन हो, उनले भने, चार ब मध्ये पनि विधान महत्त्वपूर्ण हो किनभने विधानको अक्षरशः पालना भयो भने पार्टी मजबुद बन्छ ।"
सहमहामन्त्रीमा पाण्डेको दाबी,"काठमाडौं (कास) कांग्रेस केन्द्रीय सदस्य बद्री पाण्डेले १४ औं महाधिवेशनमा सहमहामन्त्रीमा लड्ने घोषणा गरेका छन् । सोमबार पत्रकार सम्मेलन गरेर पाण्डेले उम्मेदवारी घोषणा गरेका हुन् ।म १२औं महाधिवेशनमा सेती अञ्चलबाट र १३ औं महाधिवेशनमा खुलाबाट केन्द्रीय सदस्य भएको हुँ, अहिले विधानको व्यवस्थाअनुसार पिछडिएको क्षेत्रबाट सहमहामन्त्री लड्ने निर्णय गरेको छु, उनले भने । पाण्डेले आफू कोइराला लिगेसीसँग जोडिएको तर सबैको सहयोग पाउने बताए । उनले १४औं महाधिवेशनपछि कांग्रेस सत्ता र पार्टी ठीक ढंगले जाने आशा व्यक्त गरे । हामीले बेलामा महाधिवेशन गर्न सकेनौं, त्यसैले यस पटक नेतृत्व चयन हुन्छ र नीतिगत महाधिवेशन अर्थात् महासमिति बैठकबाट नीति र कार्यक्रम तय गर्नुपर्छ, उनले भने । उनले संगठन सुदृढीकरणका लागि चार ब को अवधारणासमेत अघि सारेका छन् । पहिलो ब विचार, दोस्रो ब विधानको अक्षरशः पालना, तेस्रो ब नियमित बैठक र चोथौ ब भनेको व्यवस्थापन हो, उनले भने, चार ब मध्ये पनि विधान महत्त्वपूर्ण हो किनभने विधानको अक्षरशः पालना भयो भने पार्टी मजबुद बन्छ ।"
न्याय माग्दै फेरि माइतीघर,"माइतीघर मण्डलनेर एक छेउमा सोमबार अपराह्न लैंगिक हिंसाविरुद्धको १६ दिने अभियानमा गैरसरकारी संस्था सम्बद्ध महिलाले महिला हिंसा अन्त्य गरौं भन्ने नारा लगाइरहेका थिए । त्यहीं सडकछेउमा महिला हिंसाकै मुद्दा उठाएर नेपालगन्जबाट आएका महिला धर्नामा थिए । नन्कुन्नी धोबी र निर्मला कुर्मीको न्यायका निम्ति आएका रुबी खान र उनका साथीले महिला अधिकारका निम्ति संगठित संघसंस्था यति धेरै छन् भन्ने थाहै पाएको त्यही बेलै हो । अधिकारकर्मीले बोकेको नेपाली र अंग्रेजी भाषामा लेखिएको प्लेकार्डका नारा भने उनीहरूले बुझ्न सकिरहेका थिएनन् । नारा लगाइरहेका अधिकारकर्मीतिर पुलुक्क हेर्दै उनीहरू अवधी भाषामा फुसफुसाउँथे । गृहमन्त्री बालकृष्ण खाँणको फोटो र त्यससँगै न्यायका लागि कलम चलाउनुस् सरकार लेखिएको फोटोकपी पेपर उनीहरूले देखाइरहेका थिए । नेपालगन्जदेखि पैदलै काठमाडौं आएका उनीहरूले असोज २१ देखि माइतीघरमा आन्दोलन थालेका हुन् । २३ दिनको आन्दोलनपछि गृह मन्त्रालयका सहसचिवको नेतृत्वमा छानबिन कमिटी गठन भएको थियो ।बाँकेको जानकी गाउँपालिका२ नेवाजी गाउँकी ३८ वर्षीय नन्कुन्नी धोबी गत साउन ६ गते बिहानै घरभित्र मृत अवस्थामा फेला परेकी थिइन् । यस्तै, नेपालगन्ज उपमहानगरपालिका१७ परस्पुरकी एकल महिला निर्मला कुर्मी बेपत्ता थिइन् र उनको ५ बिघा जग्गा अरूले नै हडपेका थिए । दुवै घटनामा गहिरो अनुसन्धान र दोषीमाथि कारबाही गर्नुपर्ने आन्दोलनरत महिलाहरूको माग छ । सरकारी छानबिन समितिले गृहमन्त्री खाँणलाई प्रतिवेदन बुझाएको ८ दिनपछि कात्तिक २२ मा प्रहरीले निर्मला कुर्मीको जग्गा हडप्ने काममा संलग्न भएको आरोपमा ६ जनालाई पक्राउ गर्यो । २१ दिन हिरासतमा बसेर सबै जना हाजिरी जमानीमा थुनामुक्त भए । आन्दोलनको नेतृत्व गरिरहेकी रुबीले भनिन्, गम्भीर प्रकृतिको मुद्दाका आरोपित छुटेपछि हामीले न्याय पाउँदैनौं कि भन्ने लागेको छ । शुक्रबार काठमाडौं आएका उनीहरूले सुरुमा गृह प्रवक्ता फणीन्द्रमणि पोखरेललाई भेटे । पोखरेलले उनीहरूलाई निर्मला कुर्मीको जग्गाको विषयमा थप छानबिन अघि बढाउन भूमिसुधार मन्त्रालयमा पठाएको बताए । त्यसपछि उनीहरूले भूमि व्यवस्थामन्त्री शशि श्रेष्ठलाई भेटे । सोमबार भने उनीहरूले नेपाल बार एसोसिएसनका अध्यक्ष चण्डेश्वर श्रेष्ठ र महान्यायाधिवक्तालाई भेटेर न्यायको अपिल गरेका छन् । उनीहरू शुक्रबारयता नियमित कलंकीबाट हिँडेर माइतीघर मण्डल आउने, दिनभरि आन्दोलन गर्ने र साँझ पैदल फर्कने गरिरहेका छन् । दुई महिनाअघि २० दिने पैदल यात्रा गर्दा उठेका फोका सुकिसके । खुट्टाको घाउ पनि धेरथोर निको भइसक्यो । रुबीले उतिबेलाको हिँडाइले घाउ बनेपछिका निसानी दाग देखाउँदै भनिन्, हेरौं यसपाला सिंहदरबारले हामीलाई कसरी न्याय दिन्छ !"
राप्रपामा नेता तानातान,"राष्ट्रिय प्रजातन्त्र पार्टीको आगामी नेतृत्वका लागि हालका अध्यक्ष कमल थापा र नेता राजेन्द्र लिङ्देनबीच चुनावी प्रतिस्पर्धा हुने भएको छ । थापाले सोमबार अध्यक्षमा उम्मेदवारी घोषणा गरेका छन् भने लिङ्देनले शुक्रबारै घोषणा गरिसकेका छन् । राप्रपाको एकता महाधिवेशन मंसिर १५ देखि १७ सम्म काठमाडौंमा हुँदै छ । दुवै आकांक्षीबीच पुराना र स्थापित नेतालाई आफ्नो पक्षमा ल्याउने होड सुरु भएको छ । दुई नेताबीच नेतृत्वमा टक्कर भएपछि वरिष्ठ नेताहरू पनि दुई खेमामा बाँडिएका छन् । पार्टीका तीन अध्यक्षमध्ये पशुपतिशमशेर जबरा पक्षका दीपक बोहरा, ध्रुवबहादुर प्रधान, जयन्त चन्द, सुदूरपश्चिम प्रदेश संयोजक धर्मराज जोशी, कर्णाली प्रदेश संयोजक जितबहादुर शाहीलगायत थापाको पक्षमा खुलेका छन् । उनीहरू थापाको उम्मेदवारी घोषणा सभामा पनि उपस्थित थिए । अध्यक्ष जबरा भने अझै मौन छन् । उम्मेदवारी घोषणा सभामा उपस्थित नेता प्रधानले थापाकै समूहबाट उपाध्यक्षमा उम्मेदवारी दिने बताए । नेता ठाकुरप्रसाद शर्माले पनि जबरा पक्षका थुप्रै शीर्ष नेता थापाको समूहमा खुलेको बताए । थुप्रै नेता थापाको पक्षमा खुल्नुभएको छ, यसबाट पनि तपाईंहरू अनुमान लगाउन सक्नुहुन्छ तर अध्यक्षज्यू (जबरा) खुल्नुभएको छैन, उनले भने । उपाध्यक्षका दाबेदार प्रधानले आगामी महाधिवेशनमा जबराले उम्मेदवारी नदिने भएपछि आफू थापा समूहबाट अघि बढेको बताए । त्यस्तै तीन अध्यक्षमध्येका एक प्रकाशचन्द्र लोहनी भने अध्यक्षका उम्मेदवार लिङ्देनको पक्षमा खुलेरका छन् । उनले मंगलबार पत्रकार सम्मेलन गरेर आगामी महाधिवेशनमा लिङ्देनलाई सघाउने घोषणा गर्दै छन् ।युवा पुस्ताको प्रतिनिधित्व गर्ने भन्दै लिङ्देनले पार्टी नेतृत्वमा दाबेदारी पेस गरेकामा भने थापाले घोषणा सभामा आपत्ति जनाए । युवा उमेर गनेर अध्यक्ष हुने हो भने आउनुस् टुँडिखेलमा दौडौं, दौडँदा मलाई जित्नुभयो भने । उम्मेदवारी घोषणा सभामा उपस्थित हुनुअघि थापा लोकेन्द्रबहादुर चन्दको साथ खोज्न लोकन्थलीस्थित चन्दनिवास पुगेका थिए । आशीर्वाद माग्न गएको थिएँ, अभिप्रेरित गर्नुभएको छ, घोषणा सभामा चन्दको नामै लिएर थापाले भने, मलाई उहाँको साथ र समर्थन छ । जबराले पनि पार्टी एकताका लागि उम्मेदवारी नदिएर आफूलाई सहयोग गर्ने थापाले दाबी गरे । पार्टीलाई एकताबद्ध गर्न मलाई साथ रहने बताउनुभएको छ, उनले भने । त्यस्तै लिङ्देनले पनि आफूलाई सहयोग गरिदिन भन्दै जबरालाई सोमबार साँझ भेटेका छन् । लिङ्देनले अध्यक्षमा, धवलशमशेर राणाले महामन्त्रीमा शुक्रबारै उम्मेदवारी घोषणा गरिसकेका छन् । आगामी दिनमा पार्टी फुट्न नदिने र नफुटाउने संकल्प गर्दै थापाले पार्टी अध्यक्षमा उम्मेदवारी घोषणा गरेका हुन् । यसअघि सर्वसम्मतिमा अध्यक्ष चुनिने गरेकामा यसपालि थापाकै समूहमा रहेका लिङ्देनले पनि उम्मेदवारी दिने घोषणा गरेका हुन् । पार्टी एकता हुँदा तीन अध्यक्ष रहेकामा महाधिवेशनपछि एक जनामात्रै हुने गरी विधान संशोधनको प्रस्ताव गरिएको छ । अहिले तीन अध्यक्ष हुँदा जसरी समन्वय र सामूहिक नेतृत्वको आधारमा निर्णय गरी पार्टी चलाइरहेका छौं, मंसिर १७ मा एउटा मात्रै अध्यक्ष भएपछि पनि त्यसरी नै समन्वय र सहमतिबाट चल्ने दुवै अध्यक्षलाई भनिसकेको छु, थापाले भने । पार्टीको अवस्था सुदृढ बनाउन उम्मेदवारी दिने लिङ्देनले बताएका छन् । थापाले भने आफूले सुरु गरेको काम अधुरै भएकाले पूरा गर्न अध्यक्षमा उम्मेदवारी दिने बताए । महाधिवेशनपछि पार्टी फुट्ने शृंखला दोहोरिन नदिन धेरै काम गर्नु छ, उनले भने । राप्रपालाई अग्रणी शक्तिका रूपमा स्थापित गर्न र पार्टीको वैचारिक धार बनाउन बाँकी रहेकाले अध्यक्ष बन्न लागेको थापाले बताए । यो अभिभारा पूरा गर्ने मेरो प्रयास हुनेछ, आर्यघाटमा नपुगेसम्म पद नछोड्ने मेरो मानसिकता छैन, निजी काम र घुम्न बाँकी छ, शारीरिक रूपमा सक्षम हुँदा नै निजी काम गर्नु छ, उनले भने, आगामी निर्वाचनमा राप्रपालाई अग्रणी संस्थाका रूपमा स्थापित गरेपछि वैचारिक धार बलियो बनाएर र हिन्दुराष्ट्रको आधार तयार पारेर विश्राम लिन्छु । लिङ्देन र धवलशमशेर राणाले नेतृत्व लिन खोज्नु स्वागतयोग्य भए पनि अझै चार वर्ष धैर्य गर्नुपर्ने थापाको भनाइ छ । आफ्ना भाइ, छोराले म परिवारको जिम्मेवारी लिन्छु भन्दा नकारात्मक लिनु हुँदैन, चार वर्ष धैर्य गर्नुस्, दुःख गर्ने काम हामीलाई छाडिदिनुस्, उनले भने ।"
रोजगार गन्तव्य मुलुकमा अविलम्ब राजदूत तोक,"सरकारले विभिन्न देशमा कार्यरत राजदूतमध्ये ११ जनालाई फिर्ता बोलाएको दुई महिना बितिसकेको छ । राजनीतिक कोटाका आधारमा नियुक्त गरिएकाहरू फिर्ता बोलाइएयता भारत, अमेरिका र बेलायतका लागि मात्र नयाँ राजदूतका नामहरू सिफारिस भएका छन् । तर चीन, जापानजस्ता मित्र मुलुकमा राजदूत छनोट प्रक्रिया अघि बढाइएकै छैन । यसै गरी नेपालका लागि उति नै महत्त्व राख्ने खाडी राष्ट्रहरू, दक्षिण कोरिया र मलेसियाजस्ता नेपाली कामदारको प्रमुख गन्तव्य मुलुकहरूमा राजदूत सिफारिस गर्ने तदारुकता भने सरकारले अझै देखाएको छैन । वैदेशिक रोजगारीमा गएका नागरिकहरूले पठाएको विप्रेषणले धानिएको नेपालले उनीहरू कार्यरत मुलुकमै राजदूत नियुक्ति प्रक्रिया अघि नबढाउनु विडम्बनापूर्ण छ । यसबाट श्रम कूटनीति राज्यको प्राथमिकतामा नपरेको प्रस्टै देखिन्छ । सबैजसो सरकारले राजदूत छनोट गर्दा विशेषतः केही मुलुकलाई मात्रै प्राथमिकतामा राख्ने गरेको देखिन्छ । भूराजनीतिक आयाम र पारस्परिक सहयोगलगायतका विशिष्ट कारणहरूका आधारमा यसो गरिनु आफैंमा अस्वाभाविक होइन । परन्तु सिंगो मुलुक सञ्चालनको एउटा आधार रहिआएको वैदेशिक रोजगारी तथा विप्रेषणको पाटोको पूरापूर अवमूल्यन हुने गरी खाडीका कतार, साउदी अरबदेखि मलेसिया, दक्षिण कोरियाजस्ता मुलुकमा पठाइने दूतहरूबारे खासै बहससमेत हुने गरेको पाइन्न, जुन नेपाली कूटनीतिको दुःखलाग्दो पक्ष हो । यी मुलुकहरूमा राष्ट्रहित तथा नेपाली कामदारका पक्षमा वार्तासम्झौता गर्न सक्ने व्यक्तिलाई राजदूतका रूपमा पठाउनुपर्ने दायित्व भएको सरकार लामो समयदेखि दूतावास नेतृत्वविहीन हुँदा पनि चिन्तित देखिँदैन । दूतावासहरू नेतृत्वविहीन भएकै कारण यी मुलुकमा रहेका नेपाली कामदारका सवाल तथा उनीहरूले बेहोर्नुपरेका कठिनाइको सुनुवाइ हुन सकेको छैन; कूटनीतिक नियोगले देखाउन नसकेको कार्यसम्पादनको विषय पनि उत्तिकै ओझेलमा छ । अहिले पनि कतार, कुवेतजस्ता मुलुकमा त्यहाँका निर्माण, होटलपर्यटन क्षेत्र आदिमा नेपाली कामदारको माग उत्तिकै बढ्दो अवस्था छ । तर, यी मुलुकमा नेपाल राज्यको उपस्थिति कति कमजोर छ भने, राजदूत अभावमा कहीँकतै त राजपत्र अनंकित (ननग्याजेटेड अफिसर) ले समेत कार्यवाहक चलाइरहेका छन्; द्विपक्षीय श्रम र रोजगारीबारे ठूला मुद्दा तथा कार्यसूचीमा बहस रोकिएको स्थिति छ । कूटनीतिक नियोगमा बस्ने कार्यवाहक राजदूतको हैसियत चिठीपत्र आदानप्रदान गर्ने सामान्य कर्मचारीसरह बनेको छ । परिणामस्वरूप आज रोजगारी संयन्त्र निर्माणका कामहरू अवरुद्ध बनेका छन् । रोजगार गन्तव्य मुलुकहरूमा मागपत्र प्रमाणीकरणको अन्तिम जिम्मेवारीमा रहेका कूटनीतिक नियोगहरू निकम्मा झैं बन्नु श्रमिक निर्यात गर्ने देशका लागि टीठलाग्दो अवस्था हो । कतार र कुवेतजस्ता मुलुकमा बढिरहेको रोजगारीको आकर्षणलाई नियमन गर्न तथा यसका लागि यथोचित संयन्त्र बनाउनसमेत विषय बुझेका राजदूतको अभाव खट्किसकेको छ । आज कतार, साउदी अरब, कुवेत, संयुक्त अरब इमिरेट्ससहितका खाडी मुलुकहरूमा करिब १० लाख नेपाली कामदार दक्ष वा अर्धदक्ष हैसियतमा रोजगारीमा खटिएका छन् । रोजगार अनुमति प्रणाली स्थापना भएर कामदारले वैज्ञानिक पद्धतिमा श्रम गर्न र श्रमको मूल्य पाउन थालेको दक्षिण कोरियामा समेत ३० हजारभन्दा बढी नेपाली कामदार पुगिसकेका छन् । दक्षिण कोरियाको हकमा त झन्डै ३ वर्षयता नेपाली राजदूतको उपस्थिति छैन र श्रमिक मामिलाका सबै कामकारबाही कार्यवाहक कै हैसियतबाट चल्दै आएका छन् ।दुःखद यथार्थ के छ भने, अपवादबाहेक यी मुलुकमा राजदूत तोक्दा पनि सरकारले कहिल्यै नेपाली कामदारको हितलाई केन्द्रमा राखेको देखिँदैन । भागबन्डाको राजनीतिको दुष्परिणामस्वरूप यी श्रमिक गन्तव्यहरूमा विषयवस्तुको सामान्यज्ञानसम्म नरहेका कोरा पात्र लाई जिम्मेवारी दिएर पठाउनु सामान्यजस्तै भैसकेको छ । यो बेथितिलाई पूर्णविराम लगाएमा मात्रै हाम्रो श्रम कूटनीतिको स्तर अघि बढ्न सक्छ, नेपाली कामदारहरूको अवस्थामा सुधार आउन सक्छ । अनि मात्रै सम्बन्धित कामदार र घरपरिवार मात्र होइन, नेपाल राज्य नै थप लाभान्वित हुन सक्छन् । त्यसैले सरकारले यसको गाम्भीर्य बुझेर अहिलेको अवसर खेर फाल्नु हुन्न । रोजगार गन्तव्य मुलुकहरूमा उपयुक्त पात्रलाई राजदूत सिफारिस गर्न थप बियाँलो गर्नु हुन्न । सरकारलाई कुनै कानुनी छेकबार नभएको यो बेला पनि यी अत्यावश्यक देशहरूमा राजदूतहरू खाली नै राख्नु भनेको सरकार नेपाली श्रमिकका सवालप्रति संवेदनशील नबन्नु हो, यो अवस्थालाई थप लम्ब्याउनु हुँदैन । यी मुलुकमा राजनीतिक कार्यकर्ता वा पार्टीलाई सहयोग गरेका र राजदूतको कोटामा परेका भन्दा पनि श्रम कूटनीतिको सांगोपांग बुझेका, कूटनीतिक बातचितमा अब्बल मानिएका विज्ञ वा करिअर पृष्ठभूमिका अधिकारीहरूलाई नै राजदूतमा पठाइनु उपयुक्त हुन्छ, ताकि सरकार फेरिएपिच्छे उनीहरूलाई फिर्ता नबोलाइयोस् र नेपाली श्रमिकका सवालहरू फेरि लावारिस नबनून् ।"
यो गणराज्यको जात के हो ?,"राज्ययन्त्रका हाकिमको दिलप्रहरीप्रशासनले जातधर्मका आधारमा हुने विभेद, बलात्कार र हिंसामा कसरी अनुसन्धान र तहकिकात गर्छ; कसरी अभियुक्त, उत्पीडक, बलात्कारी र हिंसाचारीलाई उन्मुक्ति दिन सहज बनाउँछ भन्नेबारे कोही पनि अनभिज्ञ छैन । जाततन्त्ररूपी राज्य चलाउने शासकप्रशासकको औजार भएको प्रहरीप्रशासनदेखि अदालत र राज्यले कसरी कसलाई न्याय, कसलाई अन्याय दिन्छन्, एकपछि अर्को प्रतिवेदन र खबरले थाहा दिन्छन् । प्रहरीका हाकिमदेखि अदालतका बडाहाकिमहरूसम्मको दिल कुन जातले बनेको छ, प्रत्येक घटनाका प्रतिवेदन, मिसिल र फैसला पढियो भने थाहा हुन सक्छ ।अध्येता शिवहरि ज्ञवालीका अनुसार प्रहरीले सामान्यतया बलात्कार, छुवाछुतजस्ता फौजदारी अपराधमा समेत पीडितबाट उजुरी नआएको भन्दै कारबाही प्रक्रियालाई बेवास्ता गर्छ । जबकि २०६८ असारमा खाँदबारी नगरपालिका३ की केशकुमारी पोखरेलको बाच्छी काटेको आरोपमा प्रहरीले नै पोखरेलका तर्फबाट कुमार दर्जी, रामबहादुर दर्जी र मोटे राईका नाममा किटानी जाहेरी दिन पहल गर्न भने भ्यायो । गाईको बाच्छी काटी खाएको सम्बन्धमा प्रहरीले भनेपछि थाहा पाएकी हुँ, गौवधबारे केही थाहा छैन भनी पोखरेलले अदालतमा दिएको बकपत्रले प्रहरीको अगुवाइको रहस्य खोल्यो । प्रहरीको पहललाई नै सबै प्रमाण मान्दै न्यायाधीश चोलेन्द्रशमशेर जबरा र जगदीश शर्मा पौडेलको संयुक्त इजलासले २०७२ पुस ३० गते उनीहरूलाई जनही १२ वर्ष जेल सजायको फैसला गर्यो ।न्यायाधीशबाट प्रधान न्यायाधीश बनिसक्दा जबरा र न्यायाधीश तेजबहादुर केसीको इजलासले आफ्नै पत्नी गीता ढकाललाई लास बनाउने प्रहरी हाकिमको सर्वस्वसहितको जन्मकैदको सजाय घटाएको छ । छोराछोरी हेर्नुपर्ने भएकाले पूर्वडीआईजी रञ्जन कोइरालाको सजाय घटाउने जबरा र जबराजस्ता न्यायाधीशको दिल कसको पक्षमा नरम, कसको विपक्षमा गरम हुन्छ, पटकपटक देखिएको छ । त्यही जबराप्रवृत्तिको विरोधमा आन्दोलन गर्दा पहिलेका अछुत, कमसेल, मासिन्या र नमासिन्या मतवालीदेखि जातका आधारमा बहिष्करण र विभेद सहन बाध्य तागाधारीभित्रका महिलाका लागि न्यायिक पुनःसंरचना महत्त्वपूर्ण हुनु जरुरी छ ।अधिकांश तागाधारी पुरुष सम्भ्रान्तको हालीमुहाली रहेको नेपाली राज्य, राज्य सञ्चालक शासकहरू, राजनीतिक दलका नेताहरू, प्रहरीप्रशासनदेखि अदालतसम्मका हाकिमहरूलाई आजभोलि जाततन्त्रका कुरा सार्वजनिक जीवनमा वाहियात लाग्न सक्छन्, निजी व्यवहार र नीतिगत निर्णयमा जातलाई नै सर्वोच्चता दिँदादिँदै पनि । जाततन्त्र खासमा जन्म, जन्मका आधारमा जात, जातका आधारमा सत्ताशक्तिसम्पत्तिशास्त्रदेखि सजायसम्म निश्चित हुने हिन्दु राष्ट्रराज्य (नेसनस्टेट) को सबैभन्दा बलियो शासकीय संरचना हो, जुन सयौं वर्षदेखि संवैधानिक र सामाजिक कानुनका रूपमा शासनरत छ । जन्मजातकै आधारमा उँचनीचको कठोर श्रेणी व्यवस्थाको निर्माणसँगै हिंसात्मक संरचना र सम्बन्ध सृजना गर्दै आएको जाततन्त्रको खास हिंसा छुवाछुत र विभेद होइन, यी त परिणाम मात्रै हुन्, बरु असली हिंसा त अधिकारबाट बेदखली हो । अरुन्धती रोयका शब्दमा यसले कथित तल्लो जातलाई भूमिको अधिकार, सम्पत्तिको अधिकार, ज्ञानको अधिकार, समान अवसरको अधिकारबाट वञ्चित गर्दै हिंसाको खाडलमा धकेल्छ । अबको न्यायिक संघर्षको लक्ष्य र बाटो असली हिंसाबाट मुक्ति, त्यसको संरचनाको विनाश, शास्त्रीय स्रोतमाथि निर्मम विमर्शसँगै जातवादी मानसिकताबाट ऊन्मुक्ति हुनु जरुरी छ ।ट्वीटर :"
सार्वजनिक सेवामा व्याप्त सेटिङ,"गत बुधबार प्रकाशित प्रधानन्यान्यायाधीश र वकिलहरूबीचको द्वन्द्व, हुम्लामा ढुवानी अवरुद्ध भएका कारण उत्पन्न खाद्यान्न संकट, कृषिप्रधान मुलुकमा मलको अभाव अनि डागोविन्द केसीको दूरदराजबाट पठाएको दुखेसो पढ्दा उदेक लाग्यो । यी सबै दुःखलाग्दा समाचारहरूले नेपालको शासनसत्ता बहुसंख्यक गरिब जनताका सकस र कष्टप्रति किञ्चित् संवेदनशील छैन, परवाह गर्दैन भन्ने पुष्टि भएको छ । सरकारका स्थायी संयन्त्रहरूको अकर्मण्यता उजागर भएको छ ।जगजाहेरै छ, यी विडम्बनापूर्ण स्थितिका पछि हरेक क्षेत्रमा व्याप्त सेटिङ र ठेकेदारी प्रथा नै जिम्मेवार छ । सर्वोच्च अदालतको न्याय निरुपणमा समेत सेटिङ व्याप्त छ, गरिबले न्याय पाउँदैनन् भन्ने तथ्यलाई स्वयं पूर्वप्रधानन्यायाधीश सुशीला कार्कीले खुला रूपमा उजागर गरेकी छन् । अपवादका न्यायाधीशहरू अदालती निरुपणमा कसरी विभिन्न प्रलोभन र त्रासबाट प्रभावित हुन्छन्, कसरी उनीहरू राज्यविरुद्धका अपराधहरूमा व्यक्तिलाई जिताउँछन् भन्ने तथ्यहरू पनि उजागर भैरहेकै छन् । सार्वजनिक सम्पत्तिको हिनामिना, सार्वजनिक निर्माणदेखि खरिदबिक्री आयातनिर्यात ठेक्कापट्टा आदिमा न्याय क्षेत्र कसरी प्रभावित हुने गर्छ भन्ने तथ्य पनि विभिन्न घटनाक्रमले पुष्टि गरेको छ ।डा केसीले ज्यानलाई जोखिममा पारेर चिकित्सा शिक्षा क्षेत्रका सेटिङहरू भत्काइदिए र नेपालमा चिकित्सा शिक्षा आयोगमार्फत शुल्क, साझा प्रवेश परीक्षा, मेरिट लिस्टहरूलाई कार्यान्वयन गरिएको छ । जगजाहेरै छ, उनलाई पनि अदालतमार्फत धराशायी बनाउन खोजिएको थियो । तर, चिकित्सा सेवाका सवालमा राज्यको उपस्थिति नै न्यून छ । केही दिन सर्वसाधारणले निजी अस्पतालको आईसीयूमा उपचार गराउँदा तिर्नै नसक्ने गरी ऋण लाग्छ । तर वाचाल स्वास्थ्यमन्त्री आईसीयू सेवाको अभाव नै छैन भन्छन् । डा केसीले भनेजस्तो औषधिको मूल्य र स्तरीयताबारे सोधखोज गर्ने हो भने कहालीलाग्दो अवस्था छ । अस्वाभाविक मुनाफा, स्वास्थ्य मन्त्रालय, सम्बन्धित विभागमा आर्थिक चलखेल र चिकित्सकहरूका निम्ति महँगा प्रायोजनाको बलमा कति जीवनदायिनी औषधिहरू स्तरहीन र महँगा बनाइएका छन्, कुनैकुनैमा आधाभन्दा बढी मुनाफा राखिएको छ । यसका लागि सेटिङ मिलाइएको छ ।कर्णालीमा खाद्यान्न ढुवानी पनि कमिसनका कारण अवरुद्ध भयो । त्यहाँ पौष्टिक आहारहरू उत्पादन गर्न सकिने जमिन बाँझो छ, खेतीको उचित संरक्षण पनि छैन । त्यसो त, केपी शर्मा ओलीले डा केसी र पदाधिकारीहरूप्रतिको पूर्वाग्रहका कारण केही वर्ष कर्णाली स्वास्थ्य विज्ञान प्रतिष्ठानलाई नै कामै नलाग्ने बनाए । अहिलेका कम्युनिस्ट स्वास्थ्यमन्त्रीले पनि सोही कारण गैरकानुनी आदेश जारी गरिरहेका छन् । मुलुकको हरेक क्षेत्रमा व्याप्त सेटिङ राजनीतिक शक्तिकेन्द्रबाट संरक्षित छन् । सार्वजनिक निर्माण, खाद्यान्न, मलदेखि औषधि ढुवानी, पैठारी आदिमा व्याप्त ठेकेदारी र सेटिङको अन्त कहिले हुन्छ ? ढुण्डीराज पौडेल, नेपालगन्ज"
भएका नसुधारी नयाँ अस्पताल !,"टेकु अस्पतालका निर्देशक अनुप बास्तोलालाई सरुवा गर्ने मन्त्रीस्तरीय निर्णयको समाचार पढेपछि केही विमति पोख्न मन लाग्यो । पछिल्लो समय कोरोनाको नयाँ भेरिएन्टको त्रास बढिरहेको छ । त्यसमाथि एक मात्र केन्द्रीय सरुवा रोग अस्पतालमा पहिलो र दोस्रो लहरमा अहोरात्र खटेर अनुभूति हुने काम गरेका बास्तोलाई सरुवा गर्नुको मनसाय के हो बुझिएन । अन्य अस्पतालका निर्देशक, विभागीय प्रमुखलगायत स्वार्थप्रेरित एकाइका ठूला पदमा सरुवाबढुवा गरे पनि यस्तो बढी संवेदनशील अस्पतालका प्रमुखलाई यतिखेर किन सरुवा गर्नुपरेको होला ? सके त, उनीजस्ता अनुभवी र योग्यहरूलाई जम्मा गरेर मन्त्रालयमा एउटा गतिलो टिम बनाउनुपर्ने हो ।गत वर्ष सरकारले मुलुकभरि सयौं अस्पताल निर्माणको गिनिज बुक मा रेकर्ड हुने गरी उद्घाटन गर्यो । अहिलेसम्म कतिवटामा जग हालियो होला ? बिनासोच, योजना गर्ने यस्ता काम आउने कति वर्षसम्म पनि पार लाग्दैन । त्यसको सट्टामा हरेक गाउँपालिकालाई एकमुष्ठ बजेट सीधै दिएर सर्वदलीय समिति गठन गरी भएका हेल्थपोस्ट वा सबैलाई पायक पर्ने ठाउँमा सकेसम्म उपभोक्ता समितिजस्तो गठन गरी, त्यसैले सबै निर्माणको नेतृत्व गरी गाउँपालिकालाई हस्तान्तरण गर्ने व्यवस्था गरेको भए धेरै ठाउँमा काम हुन्थ्यो । प्रदेश तहले पनि यति बेडका अस्पताल बनाउने घोषणा गर्छन् । हुँदाहुँदा गाउँपालिकासम्मले १०१५ बेडका अस्पताल बनाउने भन्छन् । भएका प्राथमिक उपचार केन्द्रसम्म कम्तीमा एक एमबीबीएस गरेका चिकित्सक बसे हाम्रो अहोभाग्य हो । सहरमा मेडिकल कलेज थुप्रिने, जिल्ला सदरमुकामसम्म एक जना डाक्टर पाउन मुस्किल हुने अवस्था छ । धेरै चर्का कुरा नगरी पहिलेको अञ्चल अस्पताललाई सबै प्रदेशले मेडिकल कलेजमा परिणत गरे धेरै उपलब्धि हासिल गर्न सम्भव छ । धेरै ठाउँमा अस्पताल छन्, डाक्टर पनि होलान् तर परीक्षण गर्ने भौतिक सामग्री अभाव वा बिजोगले सेवा पाउन सकेका छैनन् । सडक पुगेका कुनै पनि गाउँपालिका प्रमुखउपप्रमुखले गाडी चढ्न अपवादबाहेक छाडेनन् होला तर एम्बुलेन्स अभावमा डोका र डोलीमा बोकेका तस्बिर अझै हेर्न पाइन्छ । जबसम्म यो मुलुकमा कार्यकारी पदमा बस्ने वा ठूलाबडाले सर्वसाधारण जसरी ठूला सरकारी अस्पतालमा उपचार गराउन जाँदैनन्, तबसम्म हाम्रो समग्र अस्पताल वा स्वास्थ्य क्षेत्रको सुधार हुन सम्भव छैन । यस्तो अभ्यास भए, अस्पतालको स्तरोन्नति आफ से आफ हुन्छ भने त्यहाँका चिकित्सक, प्राविधिक तथा सम्पूर्ण कर्मचारीको मनोबल बढ्ने थियो । मुलुकमा अहिले धेरै मेडिकल कलेज छन् । सरकारी छात्रवृत्तिमा पढ्नेलाई अर्को ब्जाच का उत्पादन नआएसम्म दुर्गममा अनिवार्य सेवा नगरी सर्टिफिकेट नपाउने वा एनएमसी नम्बर नपाउने बाध्यकारी नियम बनाउने हो भने दुर्गममा चिकित्सकको अभाव कहिल्यै हुने छैन । त्यसरी नै सरकारी पदमा बस्ने तथा सरकारको लाभ लिने जो कोहीले पहिला सरकारी अस्पतालमा उपचार नगरी वा रिफर नगरी निजी क्षेत्रमा जाँच गर्न, गराउन नपाउने व्यवस्था गरौं । तत्काल यति मात्र गरे हाम्रो स्वास्थ्य सेवाले असोचनीय मुहार फेर्न सम्भव छ । श्रीकृष्ण राजवंशी, सनुकोसी३, सिन्धुली"
न्यायालयको भाँडभैलोको निकास,"प्रधानन्यायाधीशको सम्पत्ति छानबिनगोलाप्रथाबाट पेसी तोक्न नियम संशोधन, प्रधानन्यायाधीशसँगको इजलास र फुलकोर्ट अन्य न्यायाधीशद्वारा बहिष्कारलगायतका कारण चोलेन्द्रशमशेरको शक्ति क्षीण भइसकेको छ । नियमित सुनुवाइमा रहेका मुद्दाहरू पनि उनीबाट झिकेर गोलाप्रथाबाट तोकिने भयो । बेन्च सपिङ र भइसकेका सेटिङ पनि चकनाचुर भए । योसँगै प्रधानन्यायाधीश चोलेन्द्रशमशेरको सम्पत्ति सम्बन्धमा विभिन्न टीकाटिप्पणी भइरहेकाले संविधान र कानुनबमोजिम छानबिन गराउनुपर्छ । कानुनी छानबिन र प्रमाणबिना कुनै पनि नागरिकलाई भ्रष्टाचारीको आरोप लगाउन हुँदैन । छानबिनपछि उनी निर्दोष पनि हुन सक्छन् । त्यसैले उनको सम्पत्ति छानबिन गर्नु कानुनी र उचित न्यायिक प्रक्रिया हो ।न्यायपालिकामा अहिले देखिएको समस्या न्यायपालिकाभित्रको मात्र समस्या हो भनेर गठबन्धन र कार्यपालिका पन्छिरहेका छन् । तर यो समस्या त न्यायपालिका र प्रधानन्यायाधीशको मात्र होइन कि शक्ति पृथकीकरणको सिद्धान्तअनुसार राज्यका तीन अंगमध्ये सिंगै एउटा अंगको हो । न्यायपालिकालाई अहिले देखिएको रोग चोलेन्द्रशमशेरको सुरुको नियुक्तिदेखि नै लागेको हो । विशेष अदालतमा सरुवा, सर्वोच्च अदालतमा न्यायाधीश र प्रधानन्यायाधीश नियुक्तिबाट यो रोग झन्झन् झाँगिएर न्यायपालिकालाई क्षतविक्षत पार्न थालेको छ । राज्यको एउटा अंगमा यत्रो विसंगति भएको र क्यान्सर रोग लागेको थाहा पाउँदापाउँदै कार्यपालिका र व्यवस्थापिका दुई अंग सुतेर बस्न मिल्दैन । नागरिकका हकअधिकारको अभिभावक तथा यी दुई अंगको विकृति र विसंगतिविरुद्ध समेत प्रश्न उठाउनुपर्ने दायित्व रहेको अंग न्यायपालिका धराशायी बनेमा संविधान र यो राजनीतिक व्यवस्था नै धराशायी हुनेतर्फ सबैको ध्यान जानुपर्ने हो । प्रधानन्यायाधीश र न्यायपालिकालाई कार्यपालिकाको खेलमैदान बनाउने कि स्वतन्त्र र सक्षम न्यायपालिका बनाउने भन्नेतिर सोचिनुपर्छ । न्यायपालिका कमजोर भएमा, कार्यपालिकाको खेलौना भएमा जनता र राजनीतिक दलले समेत न्यायबाट वञ्चित हुनुपर्छ । सुरुमा तत्कालीन प्रधानमन्त्री केपी शर्मा ओलीको खेलौना बनेकै कारण संवैधानिक नियुक्तिलगायतमा प्रधानन्यायाधीश चोलेन्द्रशमशेरले भाग लिए । अहिलेको गठबन्धनबाट मन्त्रीको कोटा लिएको भन्दै विवाद उब्जियो ।भविष्यको न्यायपालिकालाई राजनीतिक दलको खेलौना हुनबाट बचाउनका लागि अविलम्ब पहल गर्नु जरुरी छ । संविधान बचाउन न्यायपालिका मात्र होइन, कार्यपालिका, गठबन्धन र विपक्षी दलसमेत लागेर उचित समाधान निकाल्नुपर्छ । अन्यथा, न्याउरी मारी पछुतो हुनेछ ।कार्की विशेष अदालतका पूर्वअध्यक्ष हुन् ।"
पढाइ र गृहकार्यले थिचिँदै बालबालिका,"एक्काइसौं शताब्दीमा पनि व्यावहारिक बन्न नसकेको हाम्रो शिक्षा पद्धतिका कारण बालबालिका एकातिर किताबकापीको गह्रौं भारीले थिचिएका छन् भने, अर्कातिर गृहकार्यको बोझले किचिएका छन् । विशेष गरी निजी विद्यालयमा पढ्ने बालबालिका पढाइको अत्यधिक चापमा छन् । आफ्ना नानीहरूले विद्यालयबाट जति धेरै गृहकार्य पाउँछन्, त्यति नै उनीहरूको पढाइ राम्रो भएको ठान्ने अभिभावकका कारण पनि आजका बालबालिका पढाइको आवश्यकताभन्दा बढी बोझ थेग्न बाध्य भएका छन् । यसबाट उनीहरूको मानसिकतामा नकारात्मक असर परिरहेको छ । पठनपाठन भनेको बालबालिकाको रुचिअनुसार स्वतःस्फूर्त रूपमा हुनुपर्छ तर हामीकहाँ यसका विपरीत विद्यालय, शिक्षक तथा अभिभावकको चाहनाअनुसार हुने गर्छ । यसबाट बालबालिकामा अन्तर्निहित प्रतिभा त कुण्ठित हुन्छ नै, उनीहरू पढाइलाई बोझ पनि ठान्न थाल्छन् ।निजी विद्यालयहरूले पठनपाठनलाई स्वैच्छिक नभई बाध्यकारी बनाउनाले बालबालिका मात्र होइन, तिनका अभिभावक पनि पीडित छन् । यसै सन्दर्भमा एक परिचितले यसरी दुखेसो पोखेका थिए, मेरी छोरीलाई बिहान अँध्यारैमा उठेर अतिरिक्त कक्षा लिन स्कुल जानुपर्छ । त्यति सबेरै उठ्न उसलाई गाह्रो हुन्छ । समयमा कक्षा पुग्न नसके सजाय पाइने डरले ऊ एक रात स्कुल पोसाक लगाएरै सुतेकी रहिछ । कसो टाई भने लगाएकी रहिनछ ! उसकी साथीकी बहिनीले टाईसमेत लगाएर सुत्दा घाँटीमा कसिएर झन्डै ज्यानै गएको रे ! उनको भनाइ पूर्णतः यथार्थ हो वा अतिरञ्जनात्मक थियो, थाहा छैन तर पनि आफ्नो उत्कृष्टता र अनुशासनका नाममा निजी विद्यालयहरूले बनाएका नियम बालबालिकाका लागि अनावश्यक बोझ भइरहेकै छन् ।दस कक्षा पढ्ने एक विद्यार्थीको दैनिकी नजिकैबाट नियालिरहँदा मेरो मनमा प्रश्न उब्जन्छ ऊ मान्छे हो या कुनै स्वचालित यन्त्र ? बिहान पाँचै बजे उठेर विद्यालय जानु अनि बेलुकी पाँचछ बजे घर आइपुग्नु ! बिहानका तीनवटा अतिरिक्त कक्षाका साथै दिउँसोका नियमित आठवटा कक्षा गरी एघारवटा कक्षाका छुट्टाछुट्टै गृहकार्य गरिसक्दा नै रातको दसएघार बज्छ । त्यसबाहेक उसले आफूलाई कठिन लाग्ने विषयको अभ्यास कति बेला गर्ने ? आफ्नो रुचिको विषय कहिले पढ्ने ? खाना खाने समयसम्म मुस्किलले निकाल्ने उसले आराम र मनोरञ्जन कति बेला गर्ने ? आठ कक्षादेखि नै निजी विद्यालयहरूले उत्कृष्ट नतिजा प्रदर्शनका लागि अनिवार्य रूपमा बिहान अतिरिक्त कक्षा सञ्चालन गर्छन् । महिनादिन शिक्षण संस्थामा जाडो बिदा गरिने काठमाडौंमा बिदा कटौती गरी यसरी बिहान कक्षा सञ्चालन गरिनुले बालबालिकाको स्वास्थ्यमा समेत प्रतिकूल प्रभाव परेको देखिन्छ । सैद्धान्तिक पढाइमा मात्र आफ्नो सारा समय खर्चिनुपर्ने हुनाले अहिलेका बालबालिका जीवनका लागि आवश्यक व्यवहार र आत्मनिर्भरताबाट समेत वञ्चित हुँदै गएका छन् ।विकसित मुलुकका विद्यालयहरूमा बालबालिकालाई सर्वप्रथम आत्मनिर्भर हुन सिकाइन्छ । उमेरसुहाउँदा ससाना काम उनीहरूलाई नै गर्न लगाइन्छ । त्यहाँ किताबलाई भन्दा व्यवहार र प्रयोगलाई महत्त्व दिइन्छ । हामीकहाँ जस्तो बालबालिकालाई गृहकार्यको भारी बोकाउँदै र किताबी ज्ञानमा व्यस्त बनाउँदै पढाइलाई बोझ ठान्ने अवस्था सृजना गरिँदैन । त्यसैले त्यहाँका बालबालिकाहरू व्यावहारिक तथा आत्मनिर्भर देखिन्छन् । निश्चित उमेरपछि उनीहरू अभिभावकको जिम्मेवारीबाट मुक्त भएर आफैं स्वतन्त्रतापूर्वक जीवनयापन गर्न थाल्छन् । हामीकहाँ भने स्नातक तहसम्मको विद्यार्थीलाई लुगाफाटादेखि खानपिनसम्म अभिभावकले तयार पारिदिनुपर्ने हुन्छ । घरेलु काममा उनीहरू शून्य अवस्थामा देखिन्छन् । घरव्यवहार, दुःखसुख अनि कर्तव्य र दायित्वका पक्षहरू उनीहरूका लागि नौला लाग्छन् किनकि उनीहरू त केवल किताबी संसारमा व्यस्त रहन्छन् ।जीवनमा सफल बन्नका लागि कुनै पनि व्यक्तिले जीवनजगत्लाई बुझ्नुपर्ने हुन्छ । आफ्नो कर्तव्य र अधिकारका पाटाहरू पहिल्याउन सक्नुपर्ने हुन्छ । यसका लागि ऊ जीवनको प्रारम्भिक अवस्थादेखि नै परिवार तथा समाजमा भिज्नुपर्छ । आजका हाम्रा बालबालिकाले यस्तो अवसर पाएका छैनन् । पढाइका कारण उनीहरू अत्यन्त बेफुर्सदिला भएका छन् । उनीहरूसँग अभिभावकछेउ बसेर घरव्यवहारका कुरा गर्ने न समय छ न त त्यसबारे चासो नै छ । कतिपयलाई त आफ्ना अभिभावकले के गर्छन्, परिवारको आयस्रोत के हो अनि उनीहरूको भविष्यका लागि अभिभावकले कति दुःख गरिरहेका छन् भन्नेसम्म थाहा हुँदैन । त्यसैले उनीहरू केवल सुखापेक्षी देखिन्छन् । सुखभन्दा दुःखलाई नजिकबाट चिन्न सकेमा मात्र जीवन सफल हुन्छ भन्ने तथ्यबाट हाम्रा बालबालिका अनभिज्ञ छन् ।एकातिर बढ्दो प्रविधि प्रयोगका कारण बालबालिकामा विदेशी प्रभाव परिरहेको छ भने, अर्कातिर उनीहरू आफ्नो संस्कारसंस्कृति बुझ्ने र त्यसलाई अनुसरण गर्ने अवसरबाट वञ्चित भएका देखिन्छन् । पहिलापहिला दसैं आदि चाडपर्वका बेला विद्यालयमा लामो बिदा हुन्थ्यो । बालबालिका आफ्ना पुर्ख्यौली घरमा गएर समय बिताउँथे । यसबाट पारिवारिक सद्भाव र सहकार्यको भावना विकसित हुन्थ्यो । आजभोलि विद्यालयहरूले यस्तो बिदा छोट्याएका छन् । त्यही छोटो बिदामा पनि गृहकार्यको गह्रौं भारी बोकाइदिनाले उनीहरू चाडपर्वमा पनि रमाउन सक्दैनन् । चाडपर्वको महत्त्व बुझ्नु, परिवार तथा साथीभाइसँग हाँसखेल गर्नु अनि निस्फिक्री मनोरञ्जन गर्न पाउनुपर्ने त्यो समयमा पनि उनीहरू किताब, कापी अनि मोबाइल र ल्यापटपमै घोत्लिइरहेका हुन्छन् । चाडपर्वमा पनि रमाइलो गर्न नपाउँदा उनीहरूमा पढाइप्रति वितृष्णासमेत जाग्ने गर्छ ।पढाइ स्वैच्छिक र स्वतःस्फूर्त नभई बाध्यकारी एवम् निर्देशित बन्नुमा विद्यालय र शिक्षकहरू मात्र नभई अभिभावक पनि दोषी देखिन्छन् । विद्यालयले धेरै गृहकार्य दिँदा र विद्यार्थी पढाइमा मात्र घोटिँदा उसको पढाइ अब्बल भएको ठान्नु अभिभावकको कमजोरी हो । यद्यपि कतिपय विद्यार्थी गृहकार्यलाई मात्र पढाइ ठानेर त्यसबाहेक आफूखुसी पढ्ने गर्दैनन् । उनीहरूको यस्तो प्रवृत्तिका आधारमा सबैलाई गृहकार्यको अत्यधिक बोझ बोकाउनु उपयुक्त हुँदैन । बालबालिकामा पढाइ आफ्नै लागि हो, त्यसैले आफ्नो रुचि र इच्छाले पढ्नुपर्छ भन्ने भावनाको विकास गराइनुपर्छ । शिक्षक तथा अभिभावकका लागि पढिदिनुपर्छ भन्ने मानसिकता बोकेका विद्यार्थी भविष्यमा सफल बन्न सक्दैनन् ।पाठ सार्ने र घोक्ने गृहकार्यले बालबालिकाको सृजनात्मक क्षमताको विकास गर्न सक्दैन । यस सम्बन्धमा शिक्षकहरू सचेत हुनैपर्छ । त्यसैले गृहकार्य दिँदा जीवनोपयोगी विषयलाई प्राथमिकतामा राख्नुपर्छ । सकेसम्म उनीहरू आफैंले अनुभव गर्ने, प्रयोग गर्ने र बुझ्ने खालका समस्याहरू दिइनुपर्छ । गृहकार्य गर्दागर्दै आधा रात बित्ने अवस्था नहुने हो भने उनीहरू खेल्न, मनोरञ्जन गर्न तथा परिवारमा घुलमिल भएर व्यावहारिक ज्ञानसीप हासिल गर्न सक्छन् । यसबाट उनीहरू मानसिक रूपमा चुस्त पनि हुन्छन् । माध्यमिक तहमा पुगेका विद्यार्थीहरूलाई त परिवार एवम् समग्र समाजबारे बुझ्ने र त्यसप्रतिको आफ्नो दायित्व पहिचान गर्ने वातावरण सृजना गरिनुपर्छ । यसका लागि उसलाई पठनपाठनका साथै समाचार सुन्ने, पत्रपत्रिका पढ्ने, परिवार तथा समुदायका गतिविधिमा सहभागी हुने समय हुनुपर्छ ।शिक्षा भनेको बालबालिकामा अन्तर्निहित प्रतिभा र क्षमतालाई बाहिर निकाल्ने माध्यम हो, उनीहरूलाई सैद्धान्तिक ज्ञानको भारी बोकाउनु होइन । विडम्बना, हामीकहाँ यस्तो सोच न पाठ्यक्रम र शैक्षिक पद्धति निर्माण गर्नेहरूमा पाइन्छ न त विद्यालय प्रशासन र शिक्षकहरूमै । हाम्रो शैक्षिक गतिविधि केवल परीक्षामुखी छ । परीक्षामा राम्रो अंक ल्याउन सक्ने विद्यार्थी मात्र सर्वोत्कृष्ट ठानिने परिपाटीका कारण बालबालिकाका भिन्न रुचि, क्षमता र सृजनशीलता ओझेलमा परिरहेको छ । यसका साथै उनीहरू पढाइको अत्यधिक बोझका कारण मानसिक रूपमा रुग्णसमेत बन्दै गएका छन् । यसतर्फ विद्यालय प्रशासन, शिक्षक, अभिभावक सबै संवेदनशील हुनुपर्छ ।"
ओमिक्रोन कति संक्रामक ?,"विश्व स्वास्थ्य संगठन (डब्लूएचओ) ले २६ नोभेम्बरमा कोरोना भाइरसको भेरिएन्ट अफ कन्सर्न का रूपमा बी११५२९ लाई पुष्टि गर्यो । जसलाई ओमिक्रोन नामकरण गरिएको छ । धेरै पटक उत्परिवर्तित भएकाले यो भेरिएन्टले कस्तो प्रतिक्रिया देखाउँछ भन्नेमा वैज्ञानिकहरूको चासो छ । छिटो फैलने, गम्भीर बनाउन सक्ने र अहिले लगाएका खोप प्रभावकारी नहुनेजस्ता शंका प्रकट भइरहेका छन् । संक्रामक भन्नाले एक व्यक्तिबाट अर्को व्यक्तिमा सजिलै सर्नु हो । जस्तै : डेल्टा भेरिएन्ट अहिलेसम्मको संक्रामक मानिएको छ । ओमिक्रोन कत्तिको संक्रामक हुन सक्छ भन्ने अहिलेसम्म स्पष्ट भइसकेको छैन । दक्षिण अफ्रिकामा यो भेरिएन्टबाट संक्रमण पुष्टि हुनेको संख्या बढिरहेको छ तर इपिडिमोयोलोजिकल अध्ययन हुन बाँकी छ । प्रारम्भिक तथ्यांकले दक्षिण अफ्रिकाका अस्पतालमा बिरामी भर्नाको संख्या बढिरहेको देखाएका छन् । यो संख्या संक्रमण बढेर पनि हुन सक्छ तर ओमिक्रोनले नै हो भन्ने देखिएको छैन । हालसम्म ओमिक्रोन भेरिएन्टको संक्रमणले केही निश्चित लक्षण देखिन सक्ने भन्ने सूचना आइसकेको छैन । प्रारम्भिक अध्ययनले ओमिक्रोनले पुनः संक्रमण गराउन सक्ने जोखिम बढ्ने देखाएको छ । जो मानिस पहिले कोभिड संक्रमित भइसकेका छन्, उनीहरूलाई यो भेरिएन्टले सजिलै संक्रमित पार्न सक्छ । तर, यसबारे पनि जानकारी सीमित छ ।खोपको प्रभाकारिताबारे धेरै जिज्ञासा उठिरहेका छन् । अहिलेका खोपले काम गर्छन्गर्दैनन् भन्नेमा डब्लूएचओले आफ्ना प्राविधिक टिमसँग काम गरिरहेको छ । हालसम्म भेटिएका भेरिएन्टहरू पीसीआर परीक्षणमा पुष्टि भइरहेको छ । ओमिक्रोन पनि पीसीआर परीक्षणमै देखिन सक्छ । द्रुत एन्टिजेन पत्ता लगाउने परीक्षणसहित अन्य प्रकारका परीक्षणमा कुनै प्रभाव छ कि छैन भनेर निर्धारण गर्न अध्ययनहरू जारी छन् । डब्लूएचओले ओमिक्रोनलाई विस्तृत रूपमा बुझ्न धेरै संख्यामा अनुसन्धानकर्तासँग समन्वय गर्दै छ । भेरिएन्ट संक्रामक हुने वा नहुने, संक्रमणको गम्भीरता (लक्षणसहित), खोपको प्रभावकारिता, परीक्षण तथा उपचारमा पार्ने प्रभावबारेमा अध्ययनहरू जारी छन् । डब्लूएचओले संक्रमण देखिएका देशहरूलाई अस्पतालमा भर्ना भएका बिरामीको तथ्यांक उपलब्ध गराउन अनुरोध गरेको छ । ओमिक्रोन भेरिएन्ट अफ कन्सर्नमा वर्गीकरण गरिएसँगै डब्लूएचओले संक्रमणको निगरानी, सिक्वेन्सिङका लागि अनुरोध गरेको छ । साथै संक्रमण फैलिन नदिन स्वास्थ्यका मापदण्ड पालना गर्न, संक्रमण बढेको खण्डमा जनस्वास्थ्य तथा मेडिकल क्षमतालाई बढाउन पनि डब्लूएचओले भनेको छ । यसका लागि उसले सहायता तथा निर्देशन पनि दिइरहेको छ । कोभिड संक्रमणबाट बच्न मुख्यतः स्वास्थ्यका मापदण्ड पालना गर्नैपर्छ । मानिसहरूबीच एक मिटरको दूरी राख्नुपर्छ । साथै, अनुहार राम्ररी छोप्ने मास्क लगाउनुपर्छ, भीडभाड ठाउँमा भेन्टिलेसन कायम राख्नुपर्छ । हात सफा राख्ने, हाच्छिउँ गर्दा मुख छोप्ने तथा आफ्नो पालोमा खोप लगाउने गर्नुपर्छ । जोखिम वर्ग, स्वास्थ्यकर्मी, ज्येष्ठ नागरिकलाई तत्काल खोपको दायरामा ल्याउनुपर्छ ।"
उच्च अदालतको आदेशले अब महँगोमै खाद्यान्न ढुवानी,"हेलिकोप्टर बिग्रिएपछि लिमीमा ७८ क्विन्टल मात्रै खाद्यान्न ढुवानीसेनाको हेलिकोप्टर बिग्रिएपछि हुम्लाको लिमीमा सोमबार ७८ क्विन्टलमात्रै खाद्यान्न ढुवानी भएको छ । सोमबार बिहान ७ देखि ढुवानी सुरु भएको थियो । तर हेलिकोप्टरमा प्राविधिक समस्या आएको हुम्लाका प्रमुख जिल्ला अधिकारी गणेश आचार्यले जानकारी दिए । सिमिकोटबाट २ ट्रिपमा २१ क्विन्टल ढुवानी भएको छ । सिमिकोट र लिमीको हवाई दूरी करिब आधा घण्टाको हो । सिमीकोटबाट चामल लिमीमा खसालेर हेलिकोप्टर चामल लिन हिल्सा पुगेको आचार्यले बताए ।हिल्साबाट भने लिमीमा ५७ क्विन्टल ढुवानी भयो । प्राविधिक कारण एक बजेपछि ढुवानी गर्न सकेनौं । सुर्खेतमा प्राविधिक जाँच भइरहेको छ । हेलिकोप्टरमा समस्या आएन भने मंगलबार पुनः ढुवानी गर्छौं, आचार्यले भने । चीनको सीमानाका हिल्सामा ५ क्विन्टल चामल र ४६१५ क्विन्टल मात्र पीठो छ । हिउँका कारण ढुवानी हुन नसक्दा नाम्खा गाउँपालिकामा खाद्य संकट परिरहेको छ । हुम्लामा खाद्यान्न संकट चुलिएपछि नाम्खा गाउँपालिका६ का वडाध्यक्ष पाल्जोर तामाङ काठमाडौंमा आएर अर्थ र गृहमन्त्रीलाई भेटेका थिए । उनले आफूहरूका समस्याबारे गृहसचिव टेकनारायण पाण्डेलाई भेटेर पनि गुनासो पोखेका थिए । पाण्डेले गत बुधबारदेखि ढुवानी गरिदिने आश्वासन दिए पनि चार दिनपछि मात्रै ढुवानी भयो । हुम्लामा ६० हजार जनाको बसोबास छ । जिल्लामा २७ हजार ९ सय क्विन्टल चामल ढुवानी गर्न स्वीकृति मिलेको छ । तर ४ महिनादेखि यहाँ खाद्यान्न पुगेको थिएन ।"
सात वर्षमा पनि बनेन चिया अक्सन सेन्टर,"आर्थिक वर्ष २०७१७२ को बजेट वक्तव्यका क्रममा तत्कालीन अर्थमन्त्री डा रामशरण महतले झापामा चिया अक्सन सेन्टर (लिलाम केन्द्र) बनाउने उद्घोष गरेका थिए । निर्यातजन्य वस्तु चियाको अन्तर्राष्ट्रिय ब्रान्ड कायम गरी पारदर्शी व्यापार गर्ने अक्सन सेन्टरको उद्देश्य थियो । तर घोषणाको ७ वर्ष बितिसक्दा पनि अक्सन सेन्टर बन्न सकेको छैन ।अक्सन कमिटी निर्माण र तिनीहरूको बैठक, निर्देशिका र सफ्टवेयर निर्माण, फर्निचर खरिद, भारतको सिलिगुडी र कोलकातालगायत क्षेत्रको अवलोकन भ्रमणमा मात्रै हालसम्म करिब ९० लाख रुपैयाँ खर्च भइसकेको छ । यत्रो रकम खर्च भइसक्दा अक्सन सेन्टर भने अलपत्र छ । राष्ट्रिय चिया तथा कफी विकास बोर्ड मेचीका पूर्वप्रमुख इन्द्र अधिकारी भन्छन्, अक्सन सेन्टरका लागि आवश्यक सबै पूर्वाधार तयार थियो । तर सरकारको निर्णय कुर्दाकुर्दै यतिका समय बित्यो ।व्यवसायीलाई स्टकका आधारमा राष्ट्र बैंकमार्फत सहुलियत ऋण दिनुपर्ने, अक्सनमार्फत आउनेलाई १० प्रतिशतभन्दा कम कर लगाइनुपर्नेलगायत व्यवसायीका मागप्रति सरकार गम्भीर नबन्दा अक्सन सेन्टर सञ्चालन हुन नसकेको बोर्डका कार्यकारी निर्देशक डा विष्णुकुमार भट्टराई बताउँछन् । यी मागप्रति सरकारले बेलैमा चासो दिएको भए अहिले नेपाली चियाको धमाधम अक्सन हुन थालिसक्थ्यो, उनले भने, तर त्यस्तो हुन सकेन । अक्सन सेन्टर सञ्चालनका लागि अर्थ, वाणिज्य, कृषि मन्त्रालय र राष्ट्र बैंकको प्रत्यक्ष संलग्नता जरुरी हुने उनले जनाए । बोर्डले यसै वर्ष पनि अक्सन सेन्टर सञ्चालनको पूर्वतयारी शीर्षकमा ५ लाख रुपैयाँ विनियोजन गरेको छ ।नेपाली चिया प्रवर्द्धनका लागि विभिन्न देशहरूसँग जीटूजी र बीटूबी गरिनुपर्ने उनको भनाइ छ । बोर्डले चीन र रुससँग जीटूजी र बीटूबी सुरु गरेको छ, उनले भने । पब्लिक प्राइभेट पार्टनरसिप (पीपीपी) अन्तर्गत अक्सन सेन्टर निर्माण गरिनुपर्ने उनले सुझाए । कतिपयले भने अक्सन सेन्टर व्यवसायीहरूकै असहयोगको सिकार बनेको दाबी गरेका छन् । राज्यलाई कर छलेर उद्योग सञ्चालन गर्नर् पल्किएका कतिपय उद्यमीलाई अक्सन प्रणालीमा झट्ट सहभागी हुन साहसै भएन, नाम गोप्य राख्ने सर्तमा एक चिया व्यवसायीले भने, नत्र अक्सन प्रणालीमा जान उद्यमीहरू किन हिचकिचाउनु ?राजनीतिक चलखेलका कारण अक्सन सेन्टर अलपत्र परेको बोर्डका पूर्वउपाध्यक्ष रोमनाथ ओलीको दाबी छ । अपारदर्शी ढंगले उद्योगधन्दा चलाएर बसेका कतिपय उद्यमीलाई अक्सन प्रणालीबाट कुनै फाइदा छैन । यही कारण उनीहरू विभिन्न बहानामा अक्सन प्रणाली फेल गराउने प्रयत्नमा थिए, अन्ततः फेल गराए पनि, उनले भने ।अक्सन सेन्टर सञ्चालनार्थ बोर्डले चिया उद्यमी सुरेश मित्तलको संयोजकत्वमा उद्योगी व्यवसायी सम्मिलित अक्सन कमिटी पनि बनाएको थियो । समितिमा किसनलाल सरिया, हिमालयन अर्थोडक्स चिया प्रशोधन केन्द्रकी रामकुमारी राठी र उदयकुमार चापागाईं, केन्द्रीय चिया सहकारी संघका पूर्ण मुखिया र गोविन्द दाहाल तथा साना तथा मझौला कारखानाका अभिन्न गिरीलगायत सदस्य थिए ।यो समितिले चियाको दरभाउ निर्धारण गर्नेलगायत कामको जिम्मेवारी पाएको थियो । अक्सन सेन्टरमा क्रेता र बिक्रेताबीच मोलमोलाइबाट चिया बिक्री गरिन्छ, जसको गुणस्तरसमेत मापन गरिन्थ्यो । यसबाट भारत तथा तेस्रो मुलुकका क्रेताहरू आकर्षित हुनुका साथै किसानले चियाको उचित मूल्य पाउने त थिए नै, व्यवसायीबीचको प्रतिस्पर्धाले चियाको गुणस्तर कायम गर्ने सवालमा पनि टेवा पुग्ने थियो । अक्सन सेन्टरबाट सरकारलाई चौतर्फी फाइदैफाइदा छ । कर पारदर्शी हुने थियो । आफ्नै ब्रान्ड बन्ने थियो, जसले सरकारको आयमा समेत वृद्धि भई विदेशी मुद्रा भित्रने सम्भावना पनि बढ्ने थियो, बोर्ड पूर्वप्रमुख अधिकारीले भने । चिया नीति २०५७ मै अक्सन सेन्टर निर्माण गर्ने विषय उल्लेख थियो । सरकारले यसअघि २०५८ मा चिया अक्सनको अभ्यास गरेको पनि थियो । तर तत्काल असम्भव भन्दै बीचमै बन्द गरेको थियो । लिलाम प्रणालीले नेपाली चियाको अन्तर्राष्ट्रिय पहिचान र ब्रान्ड बनाउन सघाउ पुर्याउने चियाविज्ञ डा पृथ्वीविक्रम राईको दाबी छ । नेपाली चियाको लिलाम व्यवस्था नहुँदा किसानले भारतीय बजारमा सस्तो मूल्यमा चिया बिक्री गर्नुपर्ने बाध्यता छ । उता, भारतले भने नेपाली चियालाई आफ्नो उत्पादनको ट्याग लगाएर अन्तर्राष्ट्रिय बजारमा चर्चा कमाइरहेको छ ।झापामा वार्षिक २ करोड किलोभन्दा बढी चिया उत्पादन भइरहेको चिया उत्पादक संघको भनाइ छ । उत्पादितमध्ये करिब ६० प्रतिशत चिया भारत निर्यात हुँदै आएको छ । नेपालमा विशेषगरी झापा, इलाम, पाँचथर, तेह्रथुमलगायतका जिल्लामा चिया खेती हुँदै आएको छ । यी जिल्लामा ठूला र साना गरी कुल १८ हजार १ सय ४९ हेक्टर क्षेत्रमा चिया खेती हुँदै आएको बोर्डकै तथ्यांक छ ।"
विदेशी मुद्रा स्वदेशमै राख्न पुनर्बिमामा बाध्यात्मक नीति,"काठमाडौं (कास) जोखिम एकै स्थान र क्षेत्रमा केन्द्रित गर्न नहुने बिमाको सिद्धान्तविपरीत स्वदेशी कम्पनीमा मात्र पुनर्बिमा गर्नुपर्ने निर्देशनको बिमा समितिले बचाउ गरेको छ । उक्त निर्देशनको चौतर्फी विरोध भएपछि समितिले सोमबार ध्यानाकर्षणपत्र जारी गर्दै विदेशी मुद्रा स्वदेशमै राख्न बाध्यात्मक नीति जारी गर्नुपरेको प्रस्ट्याएको हो । यस विषयमा निजी क्षेत्रका संघसंगठन, बिमा कम्पनी र बिमा विज्ञहरूले विरोध गर्दै आएका छन् । जीवन बिमा कम्पनी र निर्जीबन बिमा कम्पनीका संघहरूले आइतबार छुट्टाछुट्टै बैठक बसेर उक्त विषयमा नियामक निकायसमक्ष आफ्नो धारणा राख्ने निर्णयसमेत गरेका छन् । समितिले पुनर्बिमाका सम्बन्धमा हालै बिमा कम्पनीहरूलाई दिएको निर्देशनलाई लिएर विभिन्न सञ्चार माध्यम र बिमक संघका केही पदाधिकारीबाट आएका धारणाप्रति आफ्नो गम्भीर ध्यानाकर्षण भएको उल्लेख गरेको छ । आफ्नो निर्देशनलाई एकतर्फी रूपमा आफूखुसी रूपमा व्याख्या गरी जनमानस र सिंगो बिमाक्षेत्रलाई नै दिग्भ्रमित पार्ने काम भएको भन्दै यस्तो कदमलाई यथार्थहीन र भ्रमपूर्ण जानकारी भन्दै खेद प्रकट गरेको छ ।देशमा हाल पुनर्बिमा व्यवसायको एकाधिकार अन्त्य भई दुईवटा पुनर्बिमा कम्पनी सञ्चालनमा रहेका कारण प्रतिस्पर्धी रूपमा पुनर्बिमा व्यवसाय गर्न सकिने अवस्था सिर्जना भएको र हाल मुलुकमा वैदेशिक मुद्राको सञ्चिति घट्दै गएको तर पुनर्बिमाबापत ठूलो रकम बिदेसिने गरेकाले वैदेशिक मुदा सञ्चितिमा समेत योगदान पुर्याउनुपर्ने भएकाले यस्तो व्यवस्था गरिएको हो, ध्यानाकर्षणपत्रमा भनिएको छ । बिमा ऐन, २०४९ र बिमा नियमावली, २०४९ मा भएका व्यवस्थाबमोजिम समितिले बिमकले आफूले आर्जन गरेको बिमा व्यवसायको २० प्रतिशत प्रत्यक्ष हिस्साका सम्बन्धमा हालको व्यवस्था कायम राखी प्रत्यक्ष हिस्सास्वरुप प्रदान गरिएको पुनर्बिमाबाहेक बाँकी हुन आउने सबै पुनर्बिमा व्यवसाय स्वदेशी पुनर्बिमकहरूलाई प्रदान गर्ने व्यवस्था गरिएको छ । कुनै स्वदेशी पुनर्बिमकले न्यून आर्थिक क्षमताका कारण पुनर्बिमा गर्न नसकेको खण्डमा त्यसरी नसकेको अंशको पुनर्बिमा पुनर्बिमा निर्देशिका, २०७८ मा भएको व्यवस्थाबमोजिम योग्यता पुगेका विदेशी पुनर्बिमा कम्पनीसँग गर्न पाइने व्यवस्थासमेत गरिएको छ, पत्रमा भनिएको छ, स्वदेशी पुनर्बिमा कम्पनीलाई उनीहरूको आर्थिक क्षमताले नधान्ने पुनर्बिमा व्यवसाय पनि जबर्जस्ती उनीहरूलाई नै दिनुपर्ने बाध्यात्मक व्यवस्था बिमा समितिको निर्देशनबाट सिर्जना भएको भन्ने विभिन्न सञ्चार माध्यममार्फत व्यक्त धारणा कुत्सित मनसायका साथ आम जनमानसमा भ्रम सिर्जना गर्ने र बिमा एवं पुनर्बिमा व्यवसायको विकासलाई अवरुद्ध गर्ने नियोजित उद्देश्यका साथ आएका हुन् । समितिले गत साता निर्देशन जारी गरेर स्वदेशी कम्पनीमा मात्र पुनर्बिमा गर्नुपर्ने व्यवस्था गरेको छ । प्रत्यक्ष हिस्सास्वरूप प्रदान गरिएको पुनर्बिमाबाहेक बाँकी हुन आउने सबै पुनर्बिमा व्यवसाय स्वदेशी पुनर्बिमकहरूलाई प्रदान गर्ने, निर्देशनमा भनिएको छ । निर्देशनअनुसार अब बिमा कम्पनीहरूले नेपालमा रहेका पुनर्बिमा कम्पनीमा मात्र पुनर्बिमा गर्नुपर्नेछ । स्वदेशी पुनर्बिमा कम्पनीले अस्वीकार गरेको अवस्थामा मात्र कम्पनीहरूले विदेशी कम्पनीमा पुनर्बिमा गर्न पाउनेछन् । हाल नेपाल पुनर्बिमा र हिमालयन पुनर्बिमा गरी दुई कम्पनी सञ्चालनमा छन् । ती कम्पनीको व्यापार सुरक्षित गरिदिन विदेशी कम्पनीसँग पुनर्बिमा गर्न नपाइने निर्देशन बिमा समितिबाट आएको कम्पनीहरूको आरोप छ ।"
चाँदी आयातमा ३५ हजार डलरको सीमा,"काठमाडौं (कास) अब एक पटकमा ३५ हजार अमेरिकी डलर (करिब ४२ लाख रुपैयाँ) बराबरको मात्र चाँदी आयात गर्न पाइने भएको छ । मौद्रिक नीतिको पहिलो त्रैमासिक समीक्षामा घोषित व्यवस्था कार्यान्वयनका लागि सोमबार राष्ट्र बैंकले जारी गरेको निर्देशनमा उल्लिखित सीमा तोकिएको हो । निर्देशनमा चाँदी आयातका लागि परिमाणमा सीमा तोकिएको छैन । त्यो काम राष्ट्र बैंकको कार्यक्षेत्रभित्र पर्दैन । यसकारण चाँदी आयातको भुक्तानीमा राष्ट्र बैंकले सीमा तोकिदिएको हो । चाँदी आयात गर्दा प्रतिपटक ३५ हजार अमेरिकी डलर वा सो बराबरको अन्य परिवर्त्य विदेशी मुद्राको सीमासम्म सटही सुविधा प्रदान गर्न सकिनेछ, निर्देशनमा भनिएको छ । यसअघि चाँदीको आयात भुक्तानीमा पनि सीमा तोकिएको थिएन । पछिल्ला महिनामा सुन र चाँदी आयात बढ्दो छ । चालु आर्थिक वर्षको चार महिनासम्म नेपालमा धेरै आयातित मुख्य १० वस्तुभित्रै सुन र चाँदी पर्दै आएका छन् । यसकारण सुनको आयात कम गर्नकै लागि भुक्तानीमा सीमा तोकिएको राष्ट्र बैंकको दाबी छ । राष्ट्र बैंकले डकुमेन्ट अग्नेस्ट पेमेन्ट (डीएपी) को र डकुमेन्ट अग्नेस्ट एसेप्टेन्स (डीएए) को भुक्तानीमा पनि अधिकतम ५० हजार अमेरिकी डलरको सीमा तोकिदिएको हो । यसअघि यस्तो सीमा १ लाख डलरसम्म थियो । डीएपी र डीएए आयात भुक्तानीका ढाँचा (मोड अफ पेमेन्ट) हुन् । खासगरी यस्ता आयातमा के र कुन सामान आउने हो भन्नेबारे बैंक, भन्सारलाई पहिल्यै जानकारी हुँदैन । आयातकर्ता र निर्यातकर्ताबीच सहमति हुन्छ । आफूसँग कागजात पुगेपछि बैंकले र सामान आइसकेपछि मात्र भन्सारले जानकारी पाउँछ । यस्तो आयातमा एउटा सामानको नाममा अरु सामग्री आउने जोखिम धेरै रहने जानकारहरू बताउँछन् ।व्यावसायिक कृषि, उत्पादनमूलक उद्योग, पूर्वाधार निर्माण र पर्यटनसँग सम्बद्ध नेपाली फर्म तथा कम्पनीले विदेशी संस्थाबाट नेपालमा विदेशी ऋण भित्र्याउने प्रयोजनका लागि वाणिज्य बैंकहरूले विदेशी मुद्राको बैंक ग्यारेन्टी वा स्ट्यान्डबाई प्रतीतपत्र जारी गर्न सक्नेछन् । यसअनुसार बैंक तथा वित्तीय संस्थाले जस्तै उल्लिखित फर्म वा कम्पनीले पनि विदेशबाट विदेशी मुद्रामा ऋण लिन पाउँछन् । गैरआवासीय नेपाली (एनआरएन) ले नेपाली बैंकमा अमेरिकी डलरमा खाता खोल्न पाउने व्यवस्थालाई पनि राष्ट्र बैंकले थप सरल बनाएको छ ।"
स्यालकुकुर धपाएर उडान,"हुम्लाको सिमकोट विमानस्थलमा कार्यरत नीरज थापा हरेक बिहान ५ बजे नै उठ्छन् । आपत्कालीन अवस्थामा प्रयोगका लागि विमानस्थलमा राखिएको अल्ट्रालाइट फायर भेहिकल स्टार्ट गरी विमानस्थल वरिपरि साइरन बजाउँदै उनको दिनचर्या सुरु हुन्छ । एकाबिहानै गाडीबाट साइरन बजाउनुको कारण हो विमानस्थलभित्र छिरेका भोटेकुकुर र स्याल धपाउने । सिमकोटका स्थानीयले सुरक्षाका लागि घर घरमा भोटेकुकुर पालेका छन् । विमानस्थल सँगै झाडीबुट्यान छन्, जहाँ स्यालको बास छ । उडान नहुँदा र साँझबिहान कुकुर र स्यालका हूल विमानस्थल पस्ने गरेका छन् । साइरन बजाएर एयरपोर्ट परिक्रमा गर्दा रनवेमा पसेका कुकुर र स्याल पनि भाग्छन् । बजारवासीलाई जहाज आउँदै रैछ भन्ने सूचना पनि हुन्छ, वरिष्ठ सहायक थापाले भने । २०३६ सालदेखि सञ्चालनमा आएको सिमकोट विमानस्थल ६ सय ५० मिटर लम्बाइको छ । विमानस्थलको रनवेमा ५ फिट अग्लो फलामे पक्की घेराबेरा लगाइएको छ । घेराबेरा नाघेरै कुकुर पस्छन्, ढलबाट स्याल रनवेसम्म पुग्छन्, विमानस्थल प्रमुख मोहन गिरीले भने, त्यसैले दैनिकजसो साइरन बजाउँदै रनवेमा गाडी गुडाउँछौं । एक दशक कालोपत्र गरिएको विमानस्थल हिमाली जिल्लामध्ये लुक्लापछि व्यस्तमा पर्छ । सिमकोटमा दैनिक ६ देखि एक दर्जन उडान हुने गरेको उनले बताए । यति व्यस्त विमानस्थलकै कम्पाउन्डभित्रैबाट बग्छ सदरमुकामको ढल । सदरमुकाममा रहेका होटल, मासुपसल तथा स्थानीयवासीका घरहरूबाट निस्किएका हाडखोर, मासुका टुक्रालगायत अन्य फोहोरहरू विमानस्थलभित्रै रहेका दुईवटा ढलबाट बग्ने भएपछि राति स्याल, कुकुर तथा दिउँसो काग र चिललगायत अन्य पन्छीको बिगबिगी हुने गरेको हो । करिब १२ सय परिवारको ढल बग्ने ठाउँ एयरपोर्ट कम्पाउन्ड नै हुँदा पशुपन्छीले हैरान बनाएको विमानस्थल कार्यालयले जनाएको छ । गाडी रनवेमा नियमित गुड्दा विमानस्थलमा फेला पर्ने किला र सिसाहरू पनि हटाउन सहज भएको प्रमुख गिरी बताउँछन् । उनका अनुसार फायर भेहिकलमा दुई जना कर्मचारी नियमित परिचालन गरिएका छन् । नागरिक उड्डयन प्राधिकरणले ३ वर्षअघि करिब २ करोड रुपैयाँमा खरिद गरी उक्त गाडी सिमकोट पठाएको हो । यसले जहाजमा आगलागी हुने जोखिम भए अग्नि नियन्त्रणको काम गर्छ । मुख्य काम आगो नियन्त्रण गर्ने हो, विमानस्थल प्रमुख गिरीले भने, अहिले भने दैनिक कुकुर, स्याल र चराचुरुंगी नियन्त्रणमा पनि प्रयोग गरिरहेका छौं । कहिलेकाहीं दिउँसो पनि गाडी परिचालन गरिने उनले बताए । हुम्ला विमानस्थलमा कुनै समय सिमकोट हुँदै मानसरोवरकैलाश दर्शन गर्न जाने भारतीय पर्यटकका कारण जहाजको उडान गर्न भ्याइनभ्याइ थियो । लकडाउनअघि एकै दिन १ सय ३२ उडान भएको विमानस्थलको तथ्यांक छ । अहिले नेपाल वायुसेवा निगमले आइतबार, मंगलबार, बिहीबार र शनिबार सिमकोट उडान भरिरहेको छ । त्यस्तै तारा, सीता र समिट एयरलाइन्सले पनि उडान नियमित गरिरहेको विमानस्थल प्रमुख गिरीले बताए । नेपाल एयरलाइन्सले नेपालगन्ज सिमकोटको भाडा ६ हजार ९ सय १० तोकेको छ भने सीता र समिट नेपालगन्जसिमकोट दूरीमा ६ हजार १ सय ५० रुपैयाँ भाडा लिइरहेका छन् । निजी जहाज कम्पनीले सुर्खेतका लागि भने ५ हजार ६ सय रुपैयाँ लिइरहेको विमानस्थल कार्यालयले जनाएको छ । अहिले विमानस्थलबाट दैनिक १ सय ५० देखि २ सय यात्रु आउजाउ गरिरहेका छन् । तर दसैंदेखि पर्याप्त उडान नहुँदा गाउँबाट आएका यात्रु विमानस्थल आसपासका होटलमा अलपत्र हुने समस्या छ । अहिले ७ देखि १० वटा फ्लाइट भइरहेका छन्, विमानस्थल प्रमुख गिरीले भने, दैनिक १० फ्लाइट भए अहिलेको अवस्थामा पुग्थ्यो । उनले पर्याप्त उडान नहुँदा एयरलाइन्सका कार्यालयमा बाहिर जाने यात्रुको भीड लाग्ने गरेको बताए ।"
हिउँमा बाटो खुट्याउन फलामे पोल,"सुरक्षित यात्राका लागि लेकमा पदमार्ग पहिल्याएर हिँड्नुपर्छ । तीन हजार मिटरभन्दा माथिका लेकाली क्षेत्रमा बाटोहरू मंसिरदेखि चैतवैशाखसम्म हिउँले पूरै छोपिन्छन् । यस्तो बेला स्थानीय गोठाला गोरेटो पहिल्याउन अलमलिन्छन्, कञ्चनजंघा आरोहणमा जानेहरूलाई झन सास्ती हुन्छ । फक्तालुङ गाउँपालिका६ लेलेदेखि माथि उक्लेपछि सुरु हुने पदमार्ग कञ्चनजंघा आधार शिविरसम्मै हिउँले ढाकेको हुन्छ । धेरैपटक हिँडेका अनुभवीलाई पनि हिउँले ढाकेका बेला गोरेटो कता भनेर चिन्न हम्मे पर्छ । यतिबेला बाटो चिनाउने संकेत चिह्न चाहिन्छन् । हिँड्दा बाटो अलमलिनेहरू एक दिनमै पार लाग्ने बाटोमा दुई दिन पनि बिताउँछन् । ओलाङचुङगोला, याङमा, फले, घुन्सा, खम्बाछेन, पापुङ र याम्फुदिनका बासिन्दाले यस्तो समस्या झेलिरहन्छन् । कहाँ जान हिँडेको कहाँ पुगिन्छ पुगिन्छ, ओलाङचुङगोलाका नुपु शेर्पाले भने, यसबाट मुक्ति पाउन पहिलापहिला रूखको बीचमा बोक्रा खुर्किएर संकेत बनायौं, त्यसपछि ढुंगाको गाह्रो उठायौं, अहिले त हिउँमा फलामको पोल गाड्न थालिएको छ । स्थानीयको सहजताका लागि वित्त तथा दीर्घकालीन पर्यटन विकास कार्यक्रम समृद्ध पहाडले १ सय २० ठाउँमा पोल गाडेको छ । एक सय ठाउँमा बाटो देखाउने साइनबोर्ड राखेको कञ्चनजंघा व्यवस्थापन परिषद्का कार्यक्रम सहायक जितेन लिम्बू बताउँछन् । पहिला गाडेको काठको पोल नमक्किएको ठाउँमा दोहोरो नपर्ने गरी रामदानदेखि पान्पेमासम्म ८० वटा र सेलेलेको बाटोमा मिर्गेन्लादेखि सिनेलाप्चेसम्म ४० वटा गाडिएको कञ्चनजंघा परिषद्ले जनाएको छ । कञ्चनजंघामा दुईवटा बेसक्याम्प छन् । पोल गाड्दासम्म र देखिने ठाउँमा टाढाटाढा, घुमाउरो र झुक्किने बाटोमा नजिकमा गाडिन्छ । हिउँले पदमार्ग छोपिएका बेला अगाडिको पोल देखिने गरी गाडिएको हो । हिउँमा प्रस्ट देखिने भएकाले पोलमा पहेंलो, रातो र कालो रङ लगाएको छ । कोभिड१९ का कारण सुनसान रहेको क्षेत्रमा केही दिनयता विदेशी पर्यटकसमेत हिँड्न थालेकाले अहिलेनै पोल गाडिएको जितेनले बताए । विदेशी पर्यटक तथा गाइडको सहजताका लागि यसअघि काठका पोल गाडेको घुन्साका नुपु शेर्पाले बताए । काठ एकाध वर्षबाहेक नथाम्ने भएपछि फलामे पोल प्रयोग गरिएको समृद्ध पहाडकी कार्यक्रम संयोजक चित्राकुमारी चङसु मेन्याङबोले बताइन् । पोल गाडेको ठाउँको उचाइ ५१ सय मिटरसम्म छ ।"
लुम्बिनी फाइनल नजिक,"लगातार तेस्रो जितपछि लुम्बिनी प्रदेश सोमबार वाइवाइ यू१९ राष्ट्रिय क्रिकेट प्रतियोगिताको फाइनल नजिक पुगेको छ । लुम्बिनीले सोमबार त्रिवि क्रिकेट मैदान कीर्तिपुरमा शीर्षस्थानको प्रदेश १ लाई ६ विकेटले पराजित गर्यो । लुम्बिनीको ५ खेलमा यो चौथो जित हो । जितपछि प्रदेश १ लाई उछिन्दै लुम्बिनी शीर्षस्थानमा उक्लेको छ । आफ्नो दोस्रो खेलमा कर्णालीसँग १ सय ४० रनले पराजित लुम्बिनीले अन्तिम खेलमा प्रदेश २ सँग खेल्दै छ । त्यो जितेमा लुम्बिनी फाइनल पुग्नेछ । आफूअनुकूल नतिजा आएमा लुम्बिनी त्यसअघि नै पनि फाइनल पुग्न सक्छ ।पहिलो ३ खेल जितेको प्रदेश १ ले चौथो खेलमा आएर हार सामना हो । टस हारेपछि ब्याटिङको निम्तो पाएको प्रदेश १ केवल ३७२ ओभरमा १ सय ६ रनमै अलआउट भयो । गौरव कटुवालले १९, दीपक जोशीले १८ र राकेश शाहले १३ रन बनाउनुबाहेक अन्यले दोहोरो स्कोर बनाउन सकेनन् । मोहम्मद हुसैनले ५ विकेट लिँदै प्रदेश १ लाई धराशायी बनाए । उनले प्रतियोगितामा दोस्रो पटक ५ वा सोभन्दा बढी विकेट लिए । दुर्गेश गुप्ताले पहिलो ओभरमै सोनु अन्सारीलाई आउट गरे । हुसैनले अर्का ओपनर कप्तान अंकित सुवेदीलाई पहिलो ओभरमै शून्यमा आउट गरेपछि प्रदेश १ को पतन सुरु भयो । हुसैनले अंकितसहित लव कामत (८), दीपक, दीपेश कँडेल (६) र सोनु मण्डल (२) लाई आउट गरे । उनले सो क्रममा १० ओभरमा १ मेडन राख्दै ३१ रन खर्चे । वासिर अहमदले ८२ ओभरमा ४ मेडन राख्दै ९ रन खर्चेर ३ र दुर्गेशले ७ ओभरमा १ मेडन राख्दै २५ रन खर्चेर २ विकेट लिए । लुम्बिनीले २३३ ओभरमा १ सय १० रन बनाउँदै लक्ष्य पूरा गर्यो । वासिरले गौरवलाई २४ औं ओभरको पहिलो बलमा छक्का तथा दोस्रो तथा तेस्रो बलमा चौका प्रहार गर्दै विजयी रन बटुले । उनी १६ बलमा ३ चौका र १ छक्का प्रहार गरी २४ रनमा अविजित रहे । आकाश त्रिपाठीले १३, कप्तान देव खनालले ३१ बलमा ३ चौका र १ छक्कासहित २५, विशालविक्रम केसीले ३० बलमा ३ चौकासहित २६ र विराट भण्डारीले २६ रन बनाए । प्रदेश १ का दीपेशले २ तथा गौरव र लवले ११ विकेट लिए । मूलपानीमा भएको खेलमा गण्डकीले प्रदेश २ माथि ५५ रनको अप्रत्याशित जित हात पार्यो । यसअघिका तीनमध्ये दुई खेल जित्दा २ सय ५० रनभन्दा माथिको विजय लक्ष्य पूरा गरेको प्रदेश २ सोमबार १ सय ५७ रनको विजय लक्ष्य लिएर आउँदा २२५ ओभरमा १ सय १ रनमा अलआउट भयो । कमल परियार ५५ ओभरमा २० रन खर्चेर ५ विकेट लिई प्लेयर अफ द म्याच बने । सुवास भण्डारीले ९ ओभरमा ३ मेडन राख्दै ३० रन खर्चेर ३ र किरण पौडेलले ५ ओभरमा १ मेडन राख्दै १८ रन खर्चेर २ विकेट लिए । प्रदेश २ बाट तृतराज दासले ४१ बलमा २ चौका र २ छक्कासहित ३१, रोहन विकले २३, आदिल अन्सारीले १९ र कप्तान विवेक यादवले १० रन बनाए । यसअघि गण्डकीबाट अर्जुन कुमालले सर्वाधिक ४७ रन बनाए । उनले ८८ बल खेल्दै ७ चौका प्रहार गरे । सन्देश सुनार २६, सचिनराज अधिकारी र कमलले समान १४ तथा प्रशान्त सिंहले १० रन बनाए । विवेकले ९ ओभरमा २ मेडन राख्दै २० रन खर्चेर ५ र गुलशन झाले ७४ ओभरमा ३१ रन खर्चेर ३ तथा अजय यादव र प्रदीप पासवानले ११ विकेट लिए । गण्डकीको ४ खेलमा यो दोस्रो जित हो ।"
रग्बीका अध्यक्ष बने सदस्यसचिव,"राष्ट्रिय खेलकुद परिषद् (राखेप) सदस्यसचिवमा नेपाल रग्बी संघका अध्यक्ष टंकलाल घिसिङ नियुक्त भएका छन् । सोमबार मन्त्रिपरिषद् बैठकले तीन प्रतिस्पर्धीमध्येबाट घिसिङलाई राखेपको १९ औं सदस्यसचिवका रूपमा नियुक्त गरेको खेलकुद विज्ञद्वय डा अच्युतम लामिछाने र ममता श्रेष्ठलाई पछि पार्दै माओवादी केन्द्रनिकट घिसिङले राखेपको कार्यकारीमा चार वर्षका लागि जिम्मेवारी पाएका हुन् । सम्भवतः उनले मंगलबार शपथ ग्रहण गर्नेछन् । कात्तिक १ को मन्त्रिपरिषद् बैठकले तत्कालीन सदस्यसचिव रमेशकुमार सिलवाललाई बर्खास्त गरेयता राखेपको कार्यकारी पद रिक्त थियो । करिब डेढ महिनापछि राखेपले नयाँ कार्यकारी पाएको युवा तथा खेलकुदमन्त्री महेश्वरजंग गहतराजलाई उद्धृत गर्दै राखेप उपाध्यक्ष शिव कोइरालाले कान्तिपुरलाई बताए । डा दामोदर रेग्मी खेलकुद सचिवका रूपमा आएपछि मंसिर ३ मा दरखास्त आह्वान गरिँदा मंसिर १० को समयसीमामा १८ जनाले आवेदन दिएका थिए । सचिव रेग्मी, विज्ञ सदस्यद्वय कमला ज्ञवाली र हरिबहादुर श्रेष्ठसम्मिलित छनोट समितिले तीन जनाको नाम सिफारिस गरेको थियो । नयाँ खेलकुद ऐनअन्तर्गत रहेर खुला प्रतिस्पर्धामार्फत सदस्यसचिव बनेका रामेछापका घिसिङलाई राखेपको नेतृत्व लिँदा ऐन कार्यान्वयन नै मुख्य चुनौती हुनेछ । त्यसबाहेक पूर्वाधार, प्रतियोगिता र प्रशिक्षणको प्रभावकारी सन्तुलन मिलाउनुपर्नेछ । कोभिड१९ बाट प्रभावित खेलकुदलाई पुरानै लयमा फर्काउन आवश्यक योजना बनाउनुपर्नेछ । नयाँ खेलकुद ऐन जारी भएको डेढ वर्ष हुन लाग्दासमेत नियामावली र विनियमावली बन्न नसक्दा खेलकुदका धेरै नीतिगत योजना कार्यान्वयनमा चुनौती भइरहेको छ । संघ, प्रदेश र स्थानीय तहको खेलकुद संरचनाबीच तालमेल मिलाउने चुनौती नयाँ कार्यकारीलाई छ । नयाँ सदस्यसचिव घिसिङले खेल नीति अवलम्बन गर्न सक्छन् । संघीय र अन्य तहहरूमा पनि स्पष्ट खेलनीति बनाउनुपर्ने माग पछिल्लो समय उठिरहेको छ । आसन्न नवौं राष्ट्रिय खेलकुदको पूर्वाधारलगायतको तयारी र १९ औं एसियाली खेलकुदका लागि राष्ट्रिय टिम तयारीमा छिट्टै आवश्यक कदम चाल्नुपर्नेछ । राखेपमा लामो समयदेखिको कर्मचारी पदपूर्तिको समस्या त्यत्तिकै छ । १ हजार दरबन्दी रहेको राखेपका धेरैजसो स्थायी कर्मचारीले अनिवार्य अवकाश पाइसकेका छन् । २०६१ सालयता स्थायी पदपूर्ति नहुँदा समस्या सिर्जना भएको कर्मचारीले बताउँदै आएका छन् । कर्मचारीले यस विषयमा पनि नयाँ सदस्यसचिवबाट धेरै अपेक्षा गरेका छन् । खुला प्रतिस्पर्धात्मक विधिबाट छनोट गरिएको कार्यकारी नेतृत्वलाई सरकार परिवर्तन भएपिच्छे हटाउन सकिने ऐनकै व्यवस्थाको सिकार घिसिङ स्वयं पनि हुन सक्छन् । ऐनको पुनरावलोकन र संशोधनको प्रक्रिया पनि घिसिङले सुरु गर्न सक्छन् । नेकपा माओवादी केन्द्रका नेता गहतराज खेलकुदमन्त्रीका रूपमा आएपछि उनले सुरुमै मन्त्रिपरिषदमार्फत सदस्यसचिवलाई बर्खास्त गराए । २०७७ साउनमा चारवर्षे कार्यकालका लागि नियुक्त भएका रमेशकुमार सिलवालले १५ महिनामै जिम्मेवारीबाट बाहिरिनुपरेको थियो । राखेपकै कतिपय पूर्व सदस्यसचिवले ऐनको यो प्रावधानको विरोध गरिरहेका छन् । खुला प्रतिस्पर्धाबाट आएकाले पूर्ण कार्यकाल काम गर्न पाउनुपर्ने माग उठिरहेको छ ।"
डेब्युमै रवीन्द्रको प्रशंसा,"कानपुर (एएफपी) न्युजिल्यान्डका कप्तान केन विलियम्सनले भारतविरुद्ध सोमबार बराबरीमा टुंगिएको पहिलो टेस्टमा बहादुरीपूर्ण प्रदर्शनका लागि डेब्यु गरेका खेलाडी रचिन रवीन्द्रको प्रशंसा गरेका छन् । भारतको उच्चस्तरीय स्पिन आक्रमणविरुद्ध रवीन्द्रले डटेर खेले र न्युजिल्यान्ड नाटकीय रूपमा बराबरी नतिजा निकाल्न सफल रह्यो । आठौंक्रममा ब्याटिङ गर्न आएका रवीन्द्र १८ रन बनाएर नटआउट रहे । उनले अजाज पटेलसँग मिलेर भारतलाई निराश पारे । जितका लागि २ सय ८४ रन पछ्याइरहेको न्युजिल्यान्डले पाँचौं तथा अन्तिम दिनको खेल सकिँदा ९ विकेट गुमाएर १ सय ६५ रन बनायो । वेलिङ्टनमा जन्मेका भारतीय मूलका खेलाडी रवीन्द्र ब्याटिङका लागि क्रिजमा ओर्लिंदा न्युजिल्यान्ड ७ विकेट गुमाएर १ सय ३८ रनको खराब स्थितिमा थियो । उनले केली जेमिसन र टिम साउथीसँग मिलेर भारतीय बलिङ आक्रमण रोके । उनको प्रदर्शनका कारण भारत दुई टेस्टको सिरिजमा अग्रता लिनबाट चुक्यो । विलियम्सनले भने, डेब्यु गरिरहेका रवीन्द्रसँगै अजाजले बहादुरीपूर्वक केही ओभरको सामना गरे । मैदानमा प्रकाश पर्याप्त थिएन र भारतीय स्पिन आक्रमण विश्वस्तरीय थियो । यस्तोमा उनीहरूले निकै राम्रो खेले । आफ्नो बायाँहाते स्पिन आक्रमण मद्दतमा कुनै विकेट लिन असफल रहे पनि २२ वर्षीय रवीन्द्रले आफूलाई ब्याटबाट सिद्ध गरे । उनले सुस्त र बलले उचाइ दिन छाडेको पिचमा ९१ बल सामना गरे । भारतका लागि रवीन्द्र जडेजा र रविचन्द्रन अश्विनले सात विकेट लिए । रवीन्द्र प्रथम श्रेणीको क्रिकेटमा माथिल्लो क्रममा ब्याटिङ गर्छन् । उनीबारे कप्तान विलियम्सनले थपे, उनको आगमनले हाम्रो टिममा एक अलराउन्डर थपिएको छ । उनले जस्तो क्रिकेट खेले, त्यसलाई उनले आफ्नो पूरा जीवन सम्झनेछन् । उनले बहुमूल्य अनुभव बटेलेका छन् । न्युजिल्यान्डको संघर्ष भने टम लाथममा टिकेको थियो । उनले ५२ रन बनाए । उनले नाइटवाचम्यान विलियम समरभिलसँग ७६ रनको साझेदारी गरे । लाथमले पहिलो इनिङ्समा ९५ रन बनाएका थिए । समरभिलले भने १ सय १० बलमा ३६ रन बनाए । न्युजिल्यान्डका तीव्र गतिका बलर टिम साउथीले ठोस प्रदर्शन गरे । उनले भारतको पहिलो इनिङ्समा ६९ रनमात्र खर्चेर ५ विकेट लिएका थिए । अब दोस्रो तथा अन्तिम टेस्ट शुक्रबार मुम्बईमा हुनेछ ।"
चेल्सी र म्यानचेस्टरबीच बराबरी,लन्डन (एएफपी) मिडफिल्डर जोर्जिन्होको पेनाल्टी गोल मद्दतमा चेल्सीले इंग्लिस प्रिमियर लिगमा आइतबार म्यानचेस्टर युनाइटेडलाई ११ को बराबरीमा रोकेको छ । जोर्जिन्होकै भूलमा जाडोन सान्चोले म्यानचेस्टरलाई सुरुआती अग्रता दिलाएका थिए । स्टानफोर्ड ब्रिजमा भएको खेल लामो समय नियन्त्रण राखे पनि एक गोलले पछाडि रहेको स्थिति बनेको थियो ।नतिजाले प्रिमियर लिग उपाधि होड खुला भएको छ । चेल्सी १३ खेलबाट ३० अंकसहित शीर्षस्थानमा छ । एक अंकको दूरीमा म्यानचेस्टर सिटी छ । लिभरपुल २९ अंकसहित तेस्रो स्थानमा छ ।स्पेनम्याड्रिड भिनिसियस जुयिनरले ८७ औं मिनेटमा गरेको उत्कृष्ट गोलमा रियल म्याड्रिडले ला लिगामा सेभियालाई २१ ले हराएको छ । रियलले पछाडि रहेको स्थितिबाट यो जित निकालेको हो । रियलले तालिकाको शीर्षस्थानमा ४ अंकको अग्रता लिएको छ । इटालीमिलान इंग्ल्यान्ड फरवार्ड टमी अब्राहमको गोलमा एएस रोमाले सिरी ए मा आइतबार टोरिनोलाई १० ले हरायो । जोसे मोउरिन्होको रोमाको लगातार तेस्रो जित हो ।
सहिद स्मारक लिग आर्मीको बलियो डिफेन्स,"मनाङलाई फाइदाआर्मीसँग मछिन्द्रले अंक बाँडेको प्रत्यक्ष फाइदा मनाङ मर्स्याङ्दीलाई भयो । दोस्रो चरणको समाप्तिमा शतप्रतिशत जित निकाल्ने एक्लो टिम बनेको मनाङ ६ अंकसहित शीर्षस्थानमा छ । आर्मीसँग रोकिएपछि मछिन्द्र ४ अंकमै सीमित भयो । सोमबारको पहिलो खेलमा एनआरटीविरुद्ध गोलरहित नतिजा निकालेको ब्रिगेड ब्वाइजसँगै संकटा, पुलिस र सातदोबाटो युवा क्लबले पनि ४४ अंक जोडेका छन् । दुवै खेल हारेका एपीएफ र जावलाखेल रेलिगेसन क्षेत्रमा छन् ।"

शीर्षक,विवरण
सर्वोच्चमा प्रहरीका तीन गणको रिजर्भ फोर्स,"वार्ता अस्वीकारप्रधानन्यायाधीश जबराले वार्ताका लागि गरेको दोस्रो प्रस्ताव पनि नेपाल बार एसोसिएसनले अस्वीकार गरेको छ । तर, भ्रष्ट र बिचौलियाका नाइके किटान गरेर जबरालाई प्रधानन्यायाधीशका रूपमा अस्वीकार गरिसकिएकाले सोही हैसियतमा उनीसँग वार्ताको गुञ्जायस नै नरहेको बारको टिप्पणी छ । बरु, बारले आइतबार देशभरका अदालतमा बहसपैरवी नगर्ने निर्णय गरेको छ । प्रधानन्यायाधीश जबराले आफ्नै हस्ताक्षरमा नेपाल बारका अध्यक्ष चण्डेश्वर श्रेष्ठलाई सम्बोधन गर्दै वार्ताको आह्वान गरेका थिए । पत्रमा जबराले न्यायपालिकाका सबै सुधारका लागि आफू प्रतिबद्ध रहेको जनाउँदै उपयुक्त समयमा वार्तामा आउन आग्रह गरेका थिए । हामी राजीनामा मागेर आन्दोलन गरिरहेका छौं । उनको प्रस्तावमा छलफल गर्न आवश्यक नै ठानेनौं, अध्यक्ष श्रेष्ठले भने ।शुक्रबार दिउँसो नेपाल बारको सल्लाहकार समिति र साँझ कार्यसमितिको बैठक बसेको थियो । बैठकमा बार अध्यक्ष श्रेष्ठले जबराले पत्र पठाएको जानकारी गराएका थिए । सल्लाहकार समितिका सदस्यहरूले नेपाल बारले प्रधानन्यायाधीशलाई निषेध गरिसकेको, उनलाई बिचौलिया र भ्रष्टका नाइके भनेर आरोप लगाइसकेको अवस्थामा वार्तामा जान नहुने धारणा राखेका थिए । नेपाल बारले पनि जबरालाई प्रधानन्यायाधीशका रूपमा अस्वीकार गरिसकेको, मुद्दा नतोक्न भनेको र न्यायपरिषद् तथा न्याय सेवा आयोगमा उनको अध्यक्षता अस्वीकार गरिसकेको अवस्थामा वार्ता सम्भव नभएको निष्कर्ष निकालेको छ । जबराले यसअघि सोमबार पनि वार्ताको आह्वान गरेका थिए ।बार कार्यसमिति बैठकले जबराले प्रधानन्यायाधीश पदबाट राजीनामा नदिएसम्म आन्दोलन नरोक्ने बटमलाइन मा अडिग रहने निर्णय गरेको छ । बारले प्रधानन्यायाधीश जबरालाई पछिल्लो पटक शुक्रबारसम्म राजीनामाको अल्टिमेटम दिएको थियो ।जबराले राजीनामा नदिएपछि बारले आन्दोलनका थप कार्यक्रम तय गरेको छ । जसअनुसार बारले आइतबार देशभरका अदालतमा बहसपैरवी नगर्ने निर्णय गरेको छ । सर्वोच्च अदालतमा हतियारसहितका दंगा प्रहरी परिचालन गरेर कानुन व्यवसायीमाथि धरपकड गरियो । त्यसको विरोधमा बहसपैरवी नगर्ने निर्णय गरेका हौं, बार अध्यक्ष श्रेष्ठले भने । प्रधानन्यायाधीश जबराको राजीनामा माग गर्दै कात्तिक १४ देखि आन्दोलनमा उत्रिएका कानुन व्यवसायीले पछिल्लो समय जबरालाई सर्वोच्च अदालतमा प्रवेश गर्न नदिने भन्दै गेटमा धर्ना दिँदै आएका छन् । त्यसै क्रममा बिहीबार र शुक्रबार प्रहरीले धरपकड गर्दा केही कानुन व्यवसायी घाइते भएका थिए ।नेपाल बारले सोमबार संसद्मा प्रतिनिधित्व गर्ने सबै राजनीतिक दललाई प्रधानन्यायाधीश जबराको बहिर्गमनका लागि अग्रसरता लिन आग्रह गर्दै ज्ञापनपत्र बुझाउने भएको छ । यसअघि शुक्रबार ज्ञापनपत्र बुझाउने भनिएको थियो । सर्वोच्च अदालतमा गर्दै आएका विरोध कार्यक्रमलाई यथावत् राख्ने र मंगलबार अन्तिम हदम्याद भएकाबाहेकका मुद्दा दर्ता नगर्ने निर्णय बारले गरेको छ । त्यस्तै बुधबार देशभरका १८ वटा उच्च अदालतमा केन्द्रीय प्रतिनिधि पठाएर विरोधसभा गर्ने निर्णय गरिएको बार अध्यक्ष श्रेष्ठले जानकारी दिए ।यता, कात्तिक ८ देखि इजलास नगएका न्यायाधीशहरूले बिहीबारको फुलकोर्ट बैठकमा पेसी सूची गोला प्रक्रियाद्वारा तोक्ने निर्णय भएपछि आंशिक रूपमा मुद्दा हेर्न सुरु गरेका छन् । बन्दीप्रत्यक्षीकरणको मुद्दा मात्रै हेर्दै आएका न्यायाधीशहरूले शुक्रबार कानुन व्यवसायीको बहस आवश्यक नपर्ने मिलापत्र, निवेदन फिर्ता र तामेलीसम्बन्धी मुद्दाको सुनुवाइ सुरु गरेका हुन् । शुक्रबार न्यायाधीशहरू दीपककुमार कार्की र प्रकाशमान सिंह राउतले चार मुद्दा तामेलीमा पठाउने आदेश गरे । त्यस्तै मीरा खड्का र सुष्मालता माथेमा तथा हरिकृष्ण कार्की र हरिप्रसाद फुयाँलको इजलासले पनि चारचार मुद्दा तामेलीमा पठाउने आदेश गरे । विश्वम्भरप्रसाद श्रेष्ठ र टंकबहादुर मोक्तानले चारवटा मुद्दालाई तामेलीमा पठाए । आनन्दमोहन भट्टराई र कुमार रेग्मीको इजलासले दुईवटा बन्दीप्रत्यक्षीकरण र तीनवटा तामेलीका मुद्दामा निर्णय गर्यो । न्यायाधीशहरू अनिलकुमार सिन्हा र सपना प्रधान मल्लले दुईवटा निवेदन फिर्ता गर्नुका साथै तीनवटा तामेलीको मुद्दा छिने । बमकुमार श्रेष्ठ र मनोजकुमार शर्माले तामेलीका तीनवटा र तेजबहादुर केसी र प्रकाशकुमार ढुंगानाले तामेलीका चारवटा मुद्दा टुंगो लगाए ।प्रधानन्यायाधीश जबराले राजीनामा दिनुपर्ने अडानमा रहेका न्यायाधीशहरूले उनले तोकेका इजलासमा नबस्ने बताएका थिए । सर्वोच्चका १८ न्यायाधीशको अग्रसरतामा बिहीबार गोला प्रक्रियाद्वारा इजलास निर्धारणका लागि सर्वोच्च अदालत नियमावली संशोधन गर्ने निर्णय भएपछि न्यायाधीशहरूले मुद्दाको आंशिक सुनुवाइ थालेका हुन् ।"
एमसीसी छिटो टुंग्याउन अमेरिकी चासो,"संसद्मा विचाराधीन एमसीसी सम्झौतालाई लिएर प्रधानमन्त्री देउवा, पूर्वप्रधानमन्त्री एवं माओवादी अध्यक्ष दाहाल र प्रमुख प्रतिपक्ष एमाले नेता तथा पूर्वप्रधानमन्त्री केपी शर्मा ओलीले फरकफरक धारणा व्यक्त गरेका छन् । अमेरिकी सहायक विदेशमन्त्री लुसँगको भेटवार्तामा प्रधानमन्त्री देउवाले सम्झौतालाई अनुमोदन गर्ने प्रतिबद्धता जनाए भने गठबन्धन सरकारका अर्का नेता दाहालले गठबन्धनमा छलफल गरेर राष्ट्रिय सहमति गरी अघि बढाउने उल्लेख गरे ।दाहालका स्वकीय सचिव रमेश मल्लले कान्तिपुरसँग भने, विदेश सहायकमन्त्री लुले एमसीसी चाहिन्छ वा चाहिँदैन छिटो भन्नुपर्यो भन्नुभयो । जवाफमा अध्यक्ष दाहालले सुरुवातको सम्झौताभन्दा केही फरक रहेर संसद्बाट अनुमोदन गर्नुपर्ने कुरा आएको र त्यसले गर्दा राष्ट्रिय रूपमा बहस भएको उल्लेख गर्नुभयो । दाहालले सबैसँग सल्लाह गरेर राष्ट्रिय सहमति गरेर अघि बढाउँछौं भन्नुभयो । दाहाल र लुबीच सिंहदरबारस्थित माओवादी केन्द्रको संसदीय दल कार्यालयमा करिब २ बजे भेटवार्ता भएको थियो । त्यसअघि साढे ११ बजे सहायक विदेशमन्त्री लुले ओलीलाई एमालेको संसदीय दल कार्यालय सिंहदरबारमै भेटेका थिए ।लुले ओलीलाई एमसीसी सम्झौता कार्यान्वयनका बारेमा जिज्ञासा राखेका थिए । जवाफमा ओलीले एमसीसी सम्झौताबारे आफूलाई केही समयअघि सुमारले जिज्ञासा राखेको उल्लेख गर्दै भनेका थिए, अहिले आएर तपाईंले फेरि त्यही जिज्ञासा राख्नुभयो । ओलीलाई उद्धृत गर्दै एमाले विदेश विभाग प्रमुख राजन भट्टराईले कान्तिपुरसँग भने, सरकारले एमसीसीका सम्बन्धमा हामीसँग कुनै कुरा गरेको छैन । सम्झौता संसद्बाट अनुमोदन गर्नका लागि सरकारसँग बहुमत रहेकाले पनि छलफल नगरेको हुन सक्छ । ओली यसअघि प्रधानमन्त्री हुँदा उक्त सम्झौता अनुमोदनका लागि प्रतिनिधिसभाको विधेयक शाखामा दर्ता गरिएको थियो ।सहायक विदेशमन्त्री लुले अमेरिकाको नेपालमा एउटा मात्रै रणनीतिक चाहना आर्थिक उन्नति र विकास भएको हेर्ने रहेको बताए । उनले नेपालको सबै छिमेकी मुलुक र आफूसँग पनि राम्रो सम्बन्ध भएर आर्थिक उन्नति र विकास होस् भन्ने अमेरिकी चाहना रहेको प्रस्ट पारे । उनले नेपाल ऊर्जा विकासका लागि उपयुक्त मुलुक रहेको उल्लेख गर्दै यस क्षेत्रमा मिलेर काम गर्न सकिने पनि बताए । लुले शुक्रबारै परराष्ट्रमन्त्री नारायण खड्का, गृहमन्त्री बालकृष्ण खाँण र रक्षामन्त्री मीनेन्द्र रिजालसँग पनि भेटवार्ता गरेका थिए ।"
खोप लगाउन डराउँछन् गर्भवती,"भारतले पनि गर्भवतीलाई कोभिड१९ विरुद्धको खोप दिने निर्णय गरिसकेको छ । गर्भवती, बच्चाको योजना बनाइरहेका महिला तथा स्तनपान गराइरहेका सबै महिलालाई सीडीसीले आफ्नो तथा बच्चाको स्वास्थ्य सुरक्षाका लागि कोभिडविरुद्धको खोप लिनुपर्ने बताएको छ ।कोभिडविरुद्धको खोप लगाएपछि संक्रमण भए पनि सिकिस्त बिरामी नहुने तर्क वैज्ञानिकहरूको छ । सीडीसीले गर्भवती महिलाले बुस्टर खोपसमेत लिन सक्ने जनाएको छ । कोभिडविरुद्धको खोपमा जीवित भाइरस हुँदैनन्, त्यसैले यसले गर्भवती तथा शिशुलाई बिरामी बनाउँदैन, सीडीसीले भनेको छ, गर्भवतीले खोप लिए यसले एन्टिबडी निर्माण गरी शिशुलाई पनि सुरक्षा प्रदान गर्छ ।कोरोना संक्रमण भएको अवस्थामा गर्भवती अस्पताल भर्ना हुनुपर्ने र थप उपचार चाहिने अवस्थामा पुग्न सक्छन् । मृत्युको जोखिमका साथै समय नपुग्दै बच्चा जन्मिन सक्ने अवस्था बन्न सक्छ । नवजात शिशुलाई पनि सघनकक्षमा राखेर उपचार गर्नुपर्ने अवस्था आउन सक्ने विज्ञ बताउँछन् । नेपाल सोसाइटी अफ अब्सट्रेसियन्स एन्ड गाइनोकोलोजिस्ट (नेसोग) ले गत साउनमा विज्ञप्ति जारी गर्दै गर्भवती र स्तनपान गराइरहेका महिलालाई तत्काल कोरोनाविरुद्धको खोप लगाउन माग गरेको थियो । कोभिडले गर्भमा रहेको शिशुलाई समेत असर पर्ने हुनाले खोप जरुरी रहेको नेसोगको भनाइ थियो । गर्भवतीका लागि छुट्टै खोप केन्द्रको पनि व्यवस्था गर्न उसले सुझाव दिएको थियो ।धेरैमा कोभिड खोपले गर्भमा समस्या देखिन सक्छ भन्ने गलत बुझाइ रहेको चिकित्सकहरूको तर्क छ । शिक्षित परिवारमा पनि यस्तो धारणा पाइएको उनीहरू बताउँछन् । खोपले महिला तथा पुरुषमा पनि प्रजननसम्बन्धी कुनै समस्या नदेखिएको अध्ययनहरूले उल्लेख गरेका छन् । नेसोगका अध्यक्ष स्त्रीरोग विशेषज्ञ डा गणेश दंगालले गर्भवतीले पनि खोप लगाउनुपर्छ भन्ने कुरा तल्लो तहसम्म पुग्न नसकेको बताए । सरकारले पनि यसबारेमा स्पष्ट नबोलिदिँदा बुझाइमा फरक परेको हो, उनले भने, खोपले आमा र बच्चालाई सुरक्षा दिन्छ भनेर नीतिगत तहबाट सुझाव आउन ढिलाइ भयो । सामान्यतः गर्भावस्थाको पहिलो ३ महिनाभित्र अंग विकास हुने भएकाले सकेसम्म औषधिको प्रयोग गर्नु उचित मानिँदैन । कोरोनाको सवालमा भने त्यति पनि कुर्न जरुरी छैन । सुरक्षित छ, डा दंगालले भने ।परामर्श लिन आउने धेरै गर्भवतीले कोभिड१९ विरुद्धको खोप लगाउने कि नलगाउने भनेर प्रश्न गर्ने गरेको परोपकार प्रसूति तथा स्त्रीरोग अस्पतालका स्त्रीरोग विशेषज्ञ डाकीर्तिपाल सुवेदीले बताए । स्त्रीरोग विशेषज्ञ डा लता वज्राचार्यले ओपीडीमा आउने हरेक गर्भवती तथा गर्भवती हुने योजना बनाइरहेकालाई कोभिडविरुद्धको खोप लगाउनुपर्छ भनेर परामर्श दिने गरेको बताइन् । उनी भन्छिन्, खोपले आमा तथा बच्चा दुवै सुरक्षित रहने अध्ययनले देखाएका छन् । ढुक्क भएर खोप लगाउन सकिन्छ ।सरकारले स्पष्ट रूपमा गर्भवती तथा स्तनपान गराइरहेका महिलालाई समेत खोप दिनुपर्छ भनेर उल्लेख नगर्दा स्वास्थ्यकर्मीले खोप नलगाइदिएका घटना पनि छन् । खोप शाखा प्रमुख सागर दाहालले कोभिडको जोखिम समूहमा पर्ने भएकाले खोप निर्देशिकामा गर्भवतीलाई पनि क्याटेगोरी छुट्याएर राख्ने बताए । छिट्टै नेसनल डिप्लोइमेन्ट एन्ड भ्याक्सिनेसन प्लान नेपालको संशोधित निर्देशिका आउँदै छ, उनले भने, सुरुमा गर्भवतीले लगाउन चाहेमा खोप दिनू भनेर निर्णय गरेका थियौँ । अहिले उपलब्ध गराउनू भनेर चिठी पठाइसकेका छौँ । अब निर्देशिकामा लेखेपछि धेरै समस्या समाधान हुन्छ । खोपविज्ञ डा श्यामराज उप्रेतीले डब्लूएचओको सिफारिसअनुसार नेपालमा पनि गर्भवती तथा स्तनपान गराइरहेकालाई खोप दिनुपर्ने निर्णय भएको बताए ।"
"प्रदेश क्षेत्रीय अधिवेशन, देउवाकै जिल्लामा विधानविपरीत","६० जिल्लामा अधिवेशनकरिब ६० जिल्लामा शुक्रबार कांग्रेसको प्रदेशसभा निर्वाचन क्षेत्रस्तरीय अधिवेशन सुरु भएको छ । नेताहरू भने आफूनिकट प्रतिनिधि जिताउन क्षेत्रमा केन्द्रित भएका छन् ।सात प्रदेशमा ३३० वटा प्रदेशसभा निर्वाचन क्षेत्र छन् । तीमध्ये १४ जिल्लामा अधिवेशन भइसकेको छ । केही जिल्लामा क्रियाशील सदस्यताको विवादका कारण पालिका र वडा अधिवेशन नै हुन सकेको छैन । पालिका अधिवेशन भइसकेका जिल्लामा प्रदेशसभा निर्वाचन क्षेत्रीय कार्यसमिति र प्रदेश महाधिवेशन प्रतिनिधि चयन प्रक्रिया सुरु भएको केन्द्रीय निर्वाचन समितिले जनाएको छ ।वडा तहबाट निर्वाचित क्षेत्रीय प्रतिनिधि प्रदेशसभा क्षेत्रीय अधिवेशनका मतदाता हुन्छन् । प्रदेशसभा क्षेत्रीय अधिवेशनबाट निर्वाचित प्रतिनिधिले मात्रै सम्बन्धित प्रदेश महाधिवेशनमा भाग लिन पाउँछन् । प्रदेशको नेतृत्व चयनले केन्द्रीय महाधिवेशनको संकेत गर्ने भएकाले पनि नेताहरूको ध्यान आफूपक्षीय प्रदेश प्रतिनिधि चयन गर्नेमा केन्द्रित भएको हो ।प्रदेशसभा क्षेत्रीय अधिवेशनबाट चुनिएका प्रतिनिधिले प्रदेश महाधिवेशनमा मतदान गर्ने भएकाले यसमा शीर्ष नेताहरूकै चासो छ । प्रदेशसभा क्षेत्रीय अधिवेशन भनेको प्रतिनिधिसभा क्षेत्रको आधा भूगोल हो, यो अधिवेशनले प्रतिनिधिसभा क्षेत्रीय अधिवेशनको झल्को दिन्छ, यहाँबाट निर्वाचित प्रतिनिधिले नै प्रदेश कार्यसमिति चयन गर्ने हो, त्यसैले सबै नेता जिल्ला जानुभयो, कांग्रेस केन्द्रीय कार्यालयका एक सचिवले भने, अहिले सबै नेताको ध्यान आफ्नो क्षेत्रतिर छ । आफ्नो क्षेत्रमै हारे माथि कसरी दाबी गर्ने भन्ने चिन्ता होला ।पार्टी नेतृत्वका लागि सभापति शेरबहादुर देउवा, वरिष्ठ नेता रामचन्द्र पौडेल, नेता कृष्णप्रसाद सिटौला, उपसभापति विमलेन्द्र निधि, महामन्त्री शशांक कोइराला, पूर्वमहामन्त्री प्रकाशमान सिंह, पूर्वउपसभापति गोपालमान श्रेष्ठ र केन्द्रीय सदस्य शेखर कोइराला सभापतिका आकांक्षी छन् । आकांक्षी सबै नेता कुन भूगोलमा कसको प्रभाव बलियो बन्छ, त्यस आधारमा चुनावी टिम र रणनीति तयार गर्ने दाउमा छन् । सभापति देउवाले आफूपक्षीय नेताकार्यकर्तालाई प्रदेशसभा क्षेत्र, प्रतिनिधिसभा क्षेत्र, जिल्ला र प्रदेश कार्यसमितिमा जिताउन तथा केन्द्रीय महाधिवेशन प्रतिनिधिमा समेत आफूपक्षीयलाई ल्याउन निर्देशन नै दिएका छन् । देउवाले प्रदेश १ मा ज्ञानेन्द्रबहादुर कार्की, प्रदेश २ मा रमेश रिजाल, वाग्मतीमा प्रकाशशरण महत, गण्डकीमा गोपालमान श्रेष्ठ, लुम्बिनीमा बालकृष्ण खाँण, कर्णालीमा पूर्णबहादुर खड्का र जीवनबहादुर शाही तथा सुदूरपश्चिममा रमेश लेखक र एनपी साउदलाई जिम्मेवारी दिएका छन् ।पौडेल समूहले पनि जिल्ला र क्षेत्रको जिम्मेवारी बाँडफाँट गरेका छन् । जसको क्षेत्र जहाँ पर्छ, त्यहाँ उसले स्वाभाविक जिम्मेवारी लिनुपर्छ भन्ने हो, एक केन्द्रीय सदस्यले भने । सिटौला पक्षले भने जिल्ला र क्षेत्रको अंकगणितका आधारमा देउवा र पौडेल दुवै समूहसँग सहकार्य गरेर आफ्ना नेताकार्यकर्तालाई पदमा पुर्याउने रणनीतिमा छन् । हामीले पनि आआफ्नो क्षेत्र हेरिरहेकै छौं, पूर्वसहमहामन्त्री रामशरण महतले भने, केन्द्रीय महाधिवेशन प्रतिनिधिको टुंगो लागेपछि त्यसले नेताहरूको शक्ति निर्धारण गर्छ । पौडेल समूहबाट साझा उम्मेदवारी दिने विषयसमेत क्षेत्रीय प्रतिनिधि चयन भइसकेपछि मात्रै टुंगो लाग्ने उनले बताए ।"
प्रतिनिधिमा ओलीको एकछत्र,"पूर्वमाओवादीबाट साढे तीन सयभन्दा बढी प्रतिनिधि हुन्छन् कि भन्ने सोचेका थियौं तर दुई सयमात्र आए । के कारण हो, पत्ता लगाउन खोजिरहेका छौं । टोपबहादुर रायमाझी"
"पक्षधरता छैन, सबै एमाले छौं","महाधिवेशनका अहिलेसम्म छानिएका प्रतिनिधिमा निर्वाचित र सर्वसम्मतको अनुपात कस्तो छ ?सर्वसम्मत रूपमा ९८ प्रतिशत प्रतिनिधि चयन भएका छन् । ललितपुरको प्रतिनिधिसभा क्षेत्र नम्बर ३ मा चुनाव भयो । त्यसबाहेक अन्य केही ठाउँमा पनि चुनाव भएको छ । सर्वसम्मत रूपमा प्रतिनिधि चयन गरेर तपाईंहरूले दिन खोजेको सन्देश के हो ?एमालेभित्र एकताको भावना विकास भएको छ । कार्यकर्ता पनि पार्टीभित्र हुने अनावश्यक गुटबन्दीको विरुद्ध छन् भन्ने देखाउँछ । पार्टीभित्र मूलतः तीन शक्ति छन्, शक्ति सन्तुलनका हिसाबले प्रतिनिधिको उपस्थिति कस्तो देखिन्छ ?हामी सबै एमाले हो । त्यहाँभित्र समूह, गुट परिकल्पना गर्दैनौं । ठूलो पार्टी भएकाले सबै कुरा मिल्छन्, मिलाइन्छ । सबैको उचित सम्बोधन र व्यवस्थापन हुन्छ । कतिपय नेताले सर्वसम्मत चयनका नाममा पार्टीमा ओली पक्षको वर्चस्व भयो भन्ने गुनासो गरेका छन् नि ?त्यो गलत हो । सबै पक्षका समेटिएका छन् । त्यसमा पनि अहिले कुनै पक्षधरता छैन, सबै एमाले छौं । महाधिवेशनका लागि पाँच प्रतिशत प्रतिनिधि मनोनीत गर्ने व्यवस्था छ । त्यसमा कस्ता व्यक्तिलाई ल्याइन्छ, छनोटको मापदण्ड के हो ?तुलनात्मक रूपमा पछाडि परेको वर्ग, समुदाय, क्षेत्रको हिसाबमा पार्टीमा काम गरिरहेको र योगदान गरिरहेकालाई नै बढी प्राथमिकता दिइन्छ । त्यति हुँदाहुँदै पनि पार्टीका केही नेताकार्यकर्ताले विविध कारणले दाबी छाड्दा तल सर्वसम्मत हुन सकेको थियो । त्यस्ता व्यक्तिहरूलाई पनि समेटिन्छ । केही जिल्लाबाट समस्या छ भनेर केन्द्रमा रिपोर्ट आएको छ । त्यस्ता जिल्लालाई पनि सम्बोधन गर्नुपर्ने हुन सक्छ । ३३ प्रतिशत महिला प्रतिनिधि हुँदैनन् कि भन्ने चिन्ता महिला नेताहरूबाट आएको छ नि ?मनोनयनमा महिलाको संख्यालाई अलि बढी जोड दिइन्छ । प्रतिनिधि छनोटको समस्या कति ठाउँमा छ ?अहिलेसम्म देखिएको जिल्ला कैलाली हो । अलि अगाडि सुनसरीमा पनि समस्या देखिएको थियो । तर अहिले उहाँहरूले मिलाएर पठाउनुभएको छ । समस्या देखिएका अरू एकदुई जिल्लाको हकमा पनि स्थायी कमिटी बैठक बसेर मिलाइन्छ ।"
४ दिन सर्यो राप्रपा महाधिवेशन,"काठमाडौं (कास) इलेक्ट्रोनिक भोटिङ मेसिन (ईभीएम) समयमै उपलब्ध नहुने भएपछि राष्ट्रिय प्रजातन्त्र पार्टी (राप्रपा) को महाधिवेशन सरेको छ । एमाले महाधिवेशनमा ईभीएम प्रयोग हुने भएपछि त्यसलाई कुर्न राप्रपाले महाधिवेशन ४ दिनपछि धकेलेको हो । ईभीएम उपलब्ध गराउने कम्पनीसँग सल्लाह गरेरै मंसिर १५१७ को मिति तोकिएको छ, महाधिवेशन प्रचार समितिका संयोजक मोहन श्रेष्ठले भने, व्यवस्थापनका अन्य विषय र सक्रिय सदस्यताबारे पनि निर्वाचन कमिटीले थप समय माग गर्दै आएको थियो ।श्रेष्ठका अनुसार ३ अध्यक्ष कमल थापा, पशुपतिशमशेर जबरा र प्रकाशचन्द्र लोहनीले महाधिवेशनको मिति सार्ने निर्णय गरेका हुन् । यसअघि २०७१ सालमा राप्रपा नेपाल र २०७३ मा राप्रपाको एकता महाधिवेशनमा ईभीएमको प्रयोग गरिएको थियो । २०७१ सालमा कमल थापा राप्रपा नेपालको निर्विरोध अध्यक्ष निर्वाचित भएकाले केन्द्रीय सदस्यहरूको निर्वाचनमा मात्र ईभीएम प्रयोग गरिएको थियो । २०७३ मा प्रदीप राणाले थापाविरुद्ध उम्मेदवारी दिएपछि अध्यक्षको निर्वाचनमा कागजी मतपत्र प्रयोग गरिएको थियो भने केन्द्रीय सदस्यको निर्वाचनमा ईभीएमबाट भएको थियो । पछिल्लो महाधिवेशनबाट पनि थापा अध्यक्षमा निर्वाचित भएका थिए । राप्रपाले यसअघिकै जस्तै राम लक्ष्मण इनोभेसन्स लाई ईभीएम र त्यसको व्यवस्थापन जिम्मा दिन लागेको हो ।यसपटक राप्रपाको महाधिवेशनमा ४ हजार ५ सय प्रतिनिधि रहनेछन् । मंसिर ६, ७ र ८ मा देशभर प्रतिनिधिको छनोट गर्ने कार्यक्रम छ, संयोजक श्रेष्ठले भने । राप्रपाले मंसिर ११ देखि १३ सम्म काठमाडौंमा महाधिवेशन तय गरेको थियो । एमाले महाधिवेशन मंसिर १० देखि १२ सम्म चितवनमा हुँदै छ । एमालेको महाधिवेशनमा १ सय ईभीएम प्रयोग हुँदै छ । एमालेको महाधिवेशन सकिएपछि मेसिनको स्थिति जाँच गर्न १२ दिन समय लाग्ने इनोभेसन्सका लक्ष्मण रिमालले बताए । बहुपदीय प्रणालीमा गएको राप्रपाले पहिलोपटक अध्यक्षबाहेक पदाधिकारीहरूको समेत प्रत्यक्ष निर्वाचन गर्ने प्रस्ताव गरेको छ । राप्रपाका वरिष्ठ नेता निरञ्जन थापाको नेतृत्व रहेको विधान मस्यौदा समितिले १ सय ९९ सदस्यीय केन्द्रीय समिति बनाउन र अध्यक्षसहितको पदाधिकारीहरू प्रत्यक्ष निर्वाचित हुने व्यवस्था प्रस्ताव गरेको छ । ३ जना अध्यक्षबीच सहमति भएपछि विशेष समिति वा केन्द्रीय कार्यसमितिमा छलफल हुन्छ र त्यसले निर्णय गरेपछि महाधिवेशनमा प्रस्तुत गरिनेछ, श्रेष्ठले भने, राप्रपाको ३१ वर्षे इतिहासमा पहिलोपटक पदाधिकारीको प्रत्यक्ष निर्वाचन गर्ने प्रस्ताव भएको हो । यसपटक अध्यक्षका लागि थापा, जबरा र लोहनीका अतिरिक्त राजेन्द्र लिङ्देनले प्रतिस्पर्धा गर्न खोजेका छन् । राप्रपाले गत कात्तिक २८ मा सातै प्रदेश कमिटीको नेतृत्व छनोट गरेको थियो ।"
राजधानीमै छैनन् पर्याप्त सार्वजनिक शौचालय,"घरघरमा शौचालय भएको विश्लेषण गर्दै ०७६ असोजमा काठमाडौं जिल्लालाई खुला दिसामुक्त घोषणा गरियो । जिल्ला खानेपानी सरसफाइ तथा स्वच्छता समन्वय समितिले काठमाडौंलाई खुला दिसामुक्त घोषणा गरेको २ वर्ष बितिसक्दा पनि यहाँका प्रमुख बजार क्षेत्रमा भने पर्याप्त शौचालय छैनन् । भएका शौचालय पनि प्रयोगलायक छैनन् ।भीडभाड हुने रत्नपार्क क्षेत्रमा पहिले ४ वटा शौचालय थिए, अहिले २ वटा मात्रै छन् । तर ति शौचालय छिरिसक्नु छैनन् । शौचालयको ढोका नै फुटेको छ, चुकुल पनि लाग्दैन, पानीसमेत उपलब्ध छैन । सरसफाइ नहुँदा दुर्गन्ध उस्तै छ । बजारमा पर्याप्त शौचालय नहुँदा विभिन्न कामले घरकोठाबाहिर निस्कनासाथ हरेकले दिसापिसाबको समस्या भोग्छन् । बुधबार काठमाडौं बानियाटारकी सम्झना महर्जन त्रिपुरेश्वरको मल घुमेर सुन्धारातर्फ लागिन् । पिसाबले च्यापेपछि वीर अस्पतालअगाडि पुगिन् । शौचालय देखिनन् । शौचालय खोज्दै खुलामञ्च हुँदै विद्युत् प्राधिकरणतर्फ सोझिइन् । यसअघि प्राधिकरणअगाडि शौचालय देखेकी उनले यस पटक भेटिनन् । कारण महानगरले वीर अस्पताल र प्राधिकरणअगाडि रहेका दुवै शौचालय भत्काइसकेको थियो । अन्ततः शान्तवाटिका पुग्दा शौचालय त भेटिन् तर अँध्यारो । दुर्गन्ध बाहिरसम्मै आएको थियो । करिब २० मिनेटदेखि पिसाबले च्यापेको थियो, यहाँ आइपुगेपछि त पिसाब नफेरी फर्कुजस्तो लाग्यो, उनले भनिन् । शौचालय नहुँदा खुलामञ्चभित्रै खुला रुपमा शौच गरेको उनले नदेखेकी भने होइनन् । तर सम्झनाजस्तै धेरैले बजार क्षेत्रमा शौच गर्न अनेक झन्झट बेहोर्नुपर्छ । एक त राजधानीमा कम शौचालय छन्, भएका पनि महिला र अपांगतामैत्री छैनन् । भद्रकालीमा महिलाका लागि एउटा मात्र शौचालय छ । धेरै महिला भए लाइन बसी शौच गर्नुपर्ने बाध्यता छ । बुधबार शौचालयअघि पालो पर्खिरहेकी बानेश्वरकी मञ्जु ओझाले भनिन्, कहिले पालो आउने हो, थाहा छैन ?सार्वजनिक शौचालय नहुँदा पर्यटकहरूले पनि समस्या भोग्नु परिरहेको पर्यटन व्यवसायी सुनाउँछन् । पर्यटकको चहलपहल बढी हुने ठमेलक्षेत्र पनि सार्वजनिक शौचालयविहीन छ । पर्यटक आउँछन्, शौचालय नभएकोमा गुनासो गर्छन्, जान्छन्, ठमेलका पर्यटन व्यवसायी राजु डंगोलले भने । शौच गर्न होटल, रेस्टुरेन्ट वा क्याफे जानुपर्ने बाध्यता बाह्य र आन्तरिक पर्यटक दुवैलाई रहेको उनले सुनाए । सार्वजनिक शौचालय बनाउन पहल गरे पनि राज्यले ध्यान नदिएको उनको गुनासो छ ।गुठी संस्थानले ०७६ मा गरेको सर्भेअनुसार काठमाडौं महानगरभित्र ३७ वटा मात्रै सार्वजनिक शौचालय थिए । तीमध्ये महानगरले २ शौचालय भत्काईसकेको छ । यसबाहेक मठमन्दिरमा २२, सरकारी कार्यालयमा ५, पार्कमा ५, पेट्रोल पम्पमा ५६, निजी भवनमा १७, अस्पतालमा ९ वटा शौचालय रहेको संस्थानको तथ्यांक थियो । हाल पार्कमा २ वटा शौचालय थपिएका छन् भने पेट्रोलपम्पमा एउटा घटेको छ ।महानगरले भने बढी भीडभाड हुने र सार्वजनिक शौचालयको अभाव रहेका स्थानमा होटल, रेस्टुरेन्ट, पसललगायतले आफ्नो प्रयोजनका लागि बनाएका शौचालयमा सर्वसाधारणका लागि समेत निःशुल्क सेवा दिन सहमत भएर त्यस्ता व्यवसायमा लाग्ने करमा थप ५० प्रतिशत छुट दिने व्यवस्था गरेको जनाएको छ । तर उक्त व्यवस्था कार्यान्वयनमा छैन । महानगर प्रमुख विद्यासुन्दर शाक्यले पर्याप्त बजेट र लगानीको स्रोत हुँदा पनि जग्गा अभावको कारण सार्वजनिक शौचालय बनाउन नसकेको स्विकारे । उपत्यकामा भएका शौचालय राम्रै छन्, उनले भने, शौच गर्न योग्य छैन भने पनि म योग्य बनाउन पहल गर्छु । शौचालय चाहियो भन्ने तर बनाउन खोज्दा बनाउन नदिने प्रवृत्तिका कारण बन्न नसकेको उनले आरोप लगाए । महानगरले शौचालय निर्माण गर्ने भन्दै ०७६७७ मा ३ करोड, गत वर्ष एक करोड र यो वर्ष ५ करोड रुपैयाँ बजेट छुट्याएको छ । अहिलेसम्म स्वयम्भू, नयाँ बानेश्वरमा निजी क्षेत्रसँगको सहकार्यमा शौचालय बनेका छन् । त्यस्तै, त्रिपुरेश्वरमा पनि निजी क्षेत्रकै सहकार्यमा शौचालय बन्दै छ ।शौचालय निर्माण गर्नु ठूलो कुरो होइन, भएकाको व्यवस्थापन गरेर चलाउनु मुख्य चुनौती हो, गुठी संस्थानका प्राविधिक सल्लाहकार प्रकाश अमात्य भन्छन् । महानगरभित्र मात्रै ५५ वटा पेट्रोलपम्प छन् । ती पम्पमा भएका शौचालय प्रयोग गर्न सकियो भने पनि धेरै सहज हुने उनको भनाइ छ । शहर विस्तार गर्दा शौचालयलाई प्राथमिकतामा नराखेकै कारण समस्या देखिएको योजना आयोगका पूर्वउपाध्यक्ष गोविन्द पोखरेल बताउँछन् । शहरी योजनाकारहरूमा शौचालय पनि महत्त्वपूर्ण हो भन्ने विषयमा सचेतनै नभएको उनको आरोप छ ।वीर अस्पतालका डा अजित खनाल सरसफाइ नहुँदा सार्वजनिक शौचालय छिर्नुभन्दा सर्वसाधारण दिसापिसाब च्यापेर हिँड्न बाध्य भएको बताउँछन् । त्यसरी दिसापिसाब च्यापेर हिँड्नु स्वास्थ्यको लागि हानीकारक भएको डा खनालको भनाइ छ । धेरै बेरसम्म पिसाब रोक्दा मिर्गौलामा असर पर्छ । पिसाब थैलीमा संक्रमणसमेत हुने गर्छ, उनले भने, धेरै बेरसम्म दिसा नगर्दा पायल्स, कब्जियतसमेत हुन सक्छ । पेट ढुस्स हुने, खानामा अरुचि हुने समस्यासमेत देखिन्छ ।"
कमिसनको खेलमा हुम्लामा खाद्यान्न अभाव,"र्गममा खाद्यान्न ढुवानीमा कमिसनको खेल चलिरहँदा हुम्लामा भने खाद्यान्न अभाव चुलिएको छ । भौगोलिक रूपमा विकट हुम्लामा खाद्य व्यवस्था तथा व्यापार कम्पनीले समयमै चामल ढुवानी नगरिदिँदा करिब ६० हजार सर्वसाधारण समस्यामा परेका छन् । खाद्यले चालु आर्थिक वर्षमा हुम्लामा २७ हजार ९ सय क्विन्टल चामल ढुवानी गर्ने भनेको छ । तर ढुवानीमा हुने कमिसनको खेलले चार महिना बित्दासमेत उसले ढुवानी गरेको छैन ।खाद्यले जेठमा एकपटक ढुवानी गर्यो, त्यो चामल साउनमै सकियो । त्यसपछि ढुवानी भएको छैन । साउनमा ढुवानी गर्नुपर्ने अहिलेसम्म यत्तिकै अड्किएको छ, हुम्लाका प्रमुख जिल्ला अधिकारी गणेश आचार्यले भने, हुम्लामा बेहाल भयो, विवाह, व्रतबन्ध, काजकिरियालगायत काम उम्काउन पनि चामल नपाइएर बिजोग छ ।जिल्लामा चामल अभाव भएपछि चामल उपलब्ध गराइदिन भन्दै खाद्यलाई दुईपटक पत्र पठाइएको उनले बताए । तर खाद्यले छिट्टै पठाउने आश्वासन मात्रै दियो, चामल पठाउन ढिलाइ गरिदियो, उनले भने । त्यसैले उनी आफैं कात्तिक २३ मा काठमाडौं आएका थिए । खाद्यका प्रतिनिधिसँग टेलिफोनमा कुरा हुँदा कात्तिकबाट ढुवानी हुन्छ भनिएको थियो । पठाउँछु भनेका थिए । तर पठाएनन्, आचार्यले भने, त्यही भएर काठमाडौं नै आएँ ।खाद्यले हुम्लामा हवाईमार्गबाट खाद्यान्न ढुवानी गर्न गत साउन १५ मा बोलपत्र आह्वान गरेको थियो । नेपालगन्ज हवाई मैदानदेखि हुम्लाको सिमकोट हवाई मैदान र सुर्खेत हवाई मैदानदेखि हुम्लाको सिमकोट हवाई मैदानसम्म खाद्यान्न ढुवानी गर्न गरिएको उक्त बोलपत्रमा वायु सेवा सञ्चालक संघले बिचौलियासँग साँठगाँठ भएको आरोप लगााएको थियो । मूल्य अभिवृद्धि करमा दर्ता हुनु नपर्ने हवाईजहाज कम्पनीलाई पाखा लगाउन मूल्य अभिवृद्धि करमा दर्ता हुनुपर्ने प्रावधान राखेर बिचौलियालाई प्रोत्साहन गर्न खोजिएको संघका महासचिव मनोज कार्कीको भनाइ थियो ।संघको विरोध हुँदाहुँदै खाद्यले किलोमै ४२ रुपैयाँ महँगो कबुल्नेलाई दुर्गममा खाद्यान्न ढुवानी जिम्मा दिने निर्णय गरेपछि थप विवाद चर्किएको छ । सार्वजनिक खरिद पुनरावलोकन समितिले ढुवानी ठेक्का अनधिकृत ठहर गर्दै कात्तिक ४ मा बदर गरेको थियो । समितिले हुम्लामा खाद्य ढुवानी प्रक्रिया पुनः मूल्यांकन गरेर अघि बढाउनसमेत भनेको थियो ।महँगो प्रस्ताव गर्ने श्रीर्मिका एयर काग्रो सर्भिसलाई १० हजार क्विन्टलको ठेक्का दिन कम्पनीले कात्तिक २९ मा पुनः सूचना निकालेपछि कानुनविपरीत भन्दै समिट एयर प्रालिका तर्फबाट प्रवीण खरेलले उच्च अदालत पाटनमा मुद्दा दर्ता गराएका थिए । न्यायाधीश दुर्गाबहादुर विश्वकर्माको एकल इजलासले ढुवानी रोक्न आदेश जारी गरेपछि अहिले त्यो पुनः रोकिएको छ । कमिसनको चक्करले श्रीर्मिकालाई नै ढुवानी जिम्मा दिन जोख्दा हुम्लाका जनताले दुःख पाउने भए, कम्पनीका एक अधिकारीले भने ।प्रक्रिया नमिलेको भए नियामक निकायले अन्य विकल्पबाट भए पनि चामल पठाउनुपर्ने हुम्लाका प्रमुख जिल्ला अधिकारी आचार्यले बताए । खाद्यका कार्यकारी निर्देशक मोहन चन्दसँग भेट हुँदा उजुरी परेकाले ढिलाइ भइरहेको जानकारी गराउनुभयो, आचार्यले भने, प्रक्रिया मिलेको छैन भने हेर्ने निकायले छानबिन गर्नुपर्यो । तर खाद्यान्न तत्काल चाहिन्छ । चामल लिन आएको थिएँ, रित्तो हात फर्किनुपर्यो ।हुम्लामा केही समस्या नै देखिएको खाद्य व्यवस्था तथा व्यापार कम्पनीका सूचना अधिकारी शर्मिला न्यौपानेले पनि स्विकारिन् । त्यहाँ चामल न्यून छ । तत्कालका लागि विकल्ल्प हवाईमार्ग नै हो । तर अदातलबाट स्टे अर्डर आएको छ, उनले भनिन्, हवाईबाहेक चिनियाँ नाकाबाट पनि ढुवानी हुन्थ्यो । त्यही पनि कोभिडले सीमा बन्द हुँदा त्यहाँबाट पनि ढुवानी हुन सकेन ।खाद्यको सिमकोट शाखा कार्यालयमा २३७ र श्रीनगर डिपोमा १५० क्विन्टलमात्र चामल मौज्दात रहेको खाद्य व्यवस्था तथा व्यापार कम्पनी शाखा कार्यालय हुम्लाका शाखा प्रमुख कृष्ण अधिकारीले जानकारी दिए । अन्य डिपोमा चामल छैन । कर्मचारी पनि छैनन् ।चामलको माग बर्सेनि हुन्छ । सहर बजार जस्तै छैन, गाडी जाँदैन । ढुवानीका लागि जहाजबाहेक अन्य विकल्प पनि छैन, प्रमुख जिल्ला अधिकारी आचार्यले भने, एक किलो चामलको मूल्य १३० रुपैयाँ पर्छ । तर पनि भनेको समयमा पाइन्न । खाद्यले निश्चित समयका लागि सूचना निकालेर बाँड्छ । दसैंअघि एकपटक वितरण भएको थियो । त्यसपछि वितरण ठप्प छ ।"
मुगुका गोदाम रित्तै,"जिल्लामा खाद्यान्न ढुवानीको जिम्मा लिएको खडक निर्माण सेवाले चामल ढुवानी नगरिदिँदा गमगढीस्थित खाद्यको गोदाम खाली भएको छ । गोदाममा चामल सकिएपछि उपभोक्ता रित्तै फर्किनुपरेको छ । चालु आर्थिक वर्षको ११ हजार क्विन्टल कोटामध्ये सुर्खेतदेखि ९ हजार क्विन्टल ढुवानी गर्न खडक निर्माण सेवाले ठेक्का पाएको छ । तर कम्पनीले अहिलेसम्म ९ सय क्विन्टल चामल मात्र ढुवानी गरेको छ । गत कात्तिक १३ देखि ठेकेदारले चामल ढुवानी नगर्दा गोदाम खाली भएको खाद्य व्यवस्था तथा व्यापार कम्पनीका निमित्त प्रमुख पुष्कर भामले बताए । हिउँ पर्न थालिसक्यो, गोदाममा चामल छैन, उनले भने, ठेकेदारले भने ढुवानीमा आनाकानी गरिरहेका छन् । ठेकेदार रामदेवी खड्काको लापरबाहीले गोदाममा एक सय क्विन्टल चामल मात्र मौज्दात रहेको कम्पनीले जनाएको छ । कम्पनीले प्रादेशिक कार्यालय सुर्खेतबाट मुगुसम्म चामल ढुवानी गर्न प्रतिकिलो ६ रुपैयाँमा ढुवानी ठेक्का लिएको थियो । गोदाममा चामल नभएपछि बजारको महँगो चामल दोब्बर मूल्यमा किनेर उपभोग गर्न सर्वसाधारण बाध्य छन् । खाद्यमा पाइने सस्तो मूल्यको चामल सकिँदा गाह्रो भएको छायानाथ रारा नगरपालिकाकी लक्ष्मी भामले बताइन् । मजदुरी गरेर परिवार पाल्नुपर्छ, महँगोमा चामल किनेर कसरी जीविका चलाउने ? उनले भनिन् । स्थानीयले खाद्यमा २५ किलोको एक बोरा चामल १ हजार ५ सय रुपैयाँमा पाउने भए पनि बजारमा २ हजार रुपैयाँमा किन्नुपर्ने बाध्यता छ । सोरुकोट र श्रीकोट खाद्य डिपोमा पनि चामल ढुवानी भएको छैन । दुवै डिपोमा सिद्धार्थ ढुवानी सेवाले ढुवानी जिम्मा लिएको छ । ठेकेदारले श्रीकोटमा १ सय २० क्विन्टल मात्र चामल ढुवानी गरेको छ भने सोरुकोटमा एक दाना चामल छैन । सोरुकोटमा गत असारदेखि ठेकेदारले चामल ढुवानी नगरेको सोरु गाउँपालिका अध्यक्ष लोकबहादुर शाहीले जानकारी दिए । यस वर्ष एक दाना पनि चामल ढुवानी भएको छैन, उनले भने, कात्तिक पहिलो साता परेको अविरल वर्षाले धान, कोदो र सिमी झारेर सखाप पारेपछि स्थानीय खाद्यान्न अभावको चपेटामा छन् । सोरुकोट र श्रीकोटमा यस वर्षका लागि एकएक हजार क्विन्टल कोटा तोकिएको छ । मुगुमकार्मारोङ गाउँपालिकामा पनि ठेकेदारले यस वर्षको चामल पुर्याउने सकेका छैनन् । गाउँपालिकाको पुलु खाद्य डिपोमा चामल ढुवानी गर्ने जिल्ला ऋणीमोक्ष निर्माण सेवाले लिएको छ ।"
घरजग्गाको पनि मूल्यवृद्धि मापन,"नेपाल राष्ट्र बैंकले घरजग्गाको मूल्यवृद्धि पनि मापन गर्न थालेको छ । बैंकले विभिन्न खाद्यवस्तु, पेय पदार्थ तथा सेवा समूहको मूल्यवृद्धि मापन गरे जस्तै अब घरजग्गामा हुने मूल्य उतारचढावको पनि मापन गर्न लागेको हो । अब त्रैमासिक रूपमा नियमित घरजग्गाको मूल्य सूचकांक प्रकाशन गरिने राष्ट्र बैंकले जनाएको छ ।घरजग्गा मूल्यवृद्धि मापनका लागि पहिलो पटक बैंकले सर्वेक्षण गरी त्यसको प्रतिवेदन शुक्रबार सार्वजनिक गरेको छ । प्रतिवेदन सार्वजनिक कार्यक्रममा राष्ट्र बैंकका गभर्नर महाप्रसाद अधिकारीले घरजग्गाको मूल्य सर्वेक्षणलाई अझ प्रभावकारी बनाउँदै लगिने प्रतिबद्धता जनाए । हाल ६ वाणिज्य बैंकको मूल्यांकन र मालपोत कार्यालयको मूल्यलाई आधार बनाएर प्रतिवेदन बनायौं, उनले भने, घरजग्गा व्यवसायीबाट पनि तथ्यांक लिएर सर्वेक्षणलाई अझ प्रभावकारी बनाउन सकिन्छ । सर्वेक्षणमा फरक जिल्लाका, धेरै घरजग्गा कारोबार भएका २० वटा मालपोत कार्यालयको मूल्यलाई एउटा आधार बनाइएको छ । घरजग्गा धितोमा बढी कर्जा प्रवाह गरेका ६ वटा वाणिज्य बैंकले गरेको धितो (घरजग्गा) मूल्यांकनलाई अर्को आधार बनाइएको छ । यी दुई आधारबाट नै पहिलो पटक सर्वेक्षण प्रतिवेदन तयार गरिएको हो । मालपोत कार्यालयभन्दा बैंकहरूले गरेको मूल्यांकनमा घरजग्गाको औसत मूल्यवृद्धि उच्च देखिन्छ । चलनचल्तीको मूल्यलाई समेत मान्यता दिने भएकाले बैंकहरूको मूल्यवृद्धि मालपोत कार्यालयको भन्दा उच्च देखिएको हो ।आर्थिक वर्ष २०७७७८ को प्रथम ९ महिनामा वाणिज्य बैंकबाट प्राप्त तथ्यांकका आधारमा घरजग्गाको मूल्य अघिल्लो वर्षको तुलनामा औसत १६३१ प्रतिशत बढेको सर्वेक्षण प्रतिवेदनमा औंल्याइएको छ । सोही अवधिमा मालपोत कार्यालयहरूबाट प्राप्त तथ्यांकअनुसार घरजग्गाको औसत मूल्यवृद्धि १२५७ प्रतिशत छ । आर्थिक वर्ष २०७६७७ को तुलनामा २०७७७८ को ९ महिनामा घरजग्गाको मूल्यवृद्धिमा केही शिथिलता आएको प्रतिवेदनमा उल्लेख छ । आर्थिक वर्ष २०७६७७ मा वाणिज्य बैंकहरूबाट प्राप्त तथ्यांकका आधारमा वार्षिक घरजग्गाको औसत मूल्यवृद्धि २६४५ प्रतिशत थियो । मालपोत कार्यालयहरूबाट प्राप्त तथ्यांकका आधारमा भने मूल्यवृद्धि १९७३ प्रतिशत थियो । आर्थिक वर्ष २०७७७८ को प्रथम ९ महिनामा औसत घरजग्गाको मूल्य अघिल्लो आर्थिक वर्षको तुलनामा गण्डकीमा सबैभन्दा धेरै १९१९ प्रतिशत बढेको देखिन्छ । लुम्बिनीमा भने सबैभन्दा कम मूल्यवृद्धि ४३२ प्रतिशत देखिन्छ । कर्णालीमा १९०२, वाग्मतीमा १८२६, सुदूरपश्चिममा १६३२, प्रदेश २ मा १६०२ र प्रदेश १ मा १५१४ प्रतिशतले घरजग्गाको मूल्य बढेको राष्ट्र बैंकले जनाएको छ ।नेपालमा पहिलो पटक घरजग्गा मूल्यांकन मापन सूचकांक तयार गरिएकाले नेपालभरको सबै तथ्यांक समेट्न सकिएको छैन, गभर्नर अधिकारीले भने, यसमा केही सीमा पनि छन्, अब आगामी दिनमा सार्वजनिक हुने सूचकांकमा थप सत्यता र घरजग्गासँग कारोबार हुने विस्तृत तथ्यांक समावेश गरिनेछ ।नेपालमा पहिलो पटक घरजग्गा मूल्य सर्वेक्षण गरिएको हुँदा अन्य देशले जस्तो जग्गाको क्षेत्र, आकार, मुख्य सडकसम्मको पहुँच, बाटोको साइज, मोहडा, व्यापारिक तथा आवासीय जस्ता पक्षलाई सूचकांकमा समावेश गर्न नसकिएको राष्ट्र बैंकले प्रतिवेदनमै स्वीकारेको छ । घरजग्गाको मूल्य सूचकांकले सहरी क्षेत्रलाई मात्र समेटेकाले समग्र घरजग्गा कारोबारको मूल्यलाई प्रतिनिधित्व नगर्न सक्ने प्रतिवेदनमा औंल्याइएको छ । आगामी दिनमा अनुभवका आधारमा घरजग्गा मूल्य सूचकांकको दायरा फराकिलो पार्दै र विधि परिमार्जित गर्दै जानुपर्ने आवश्यकता प्रतिवेदनमा औंल्याइएको छ । घरजग्गाको सूचकांकका लागि विभिन्न मुलुकका फरकफरक आधार हुन्छन् । भारतीय रिजर्भ बैंकले २०१०११ लाई आधार मानेर त्रैमासिक रूपमा घरजग्गाको मूल्य सूचकांक सार्वजनिक गर्दै आएको छ । उक्त बैंकले भारतका १० मुख्य सहरलाई नमुनाका रूपमा लिएर घरजग्गाको सूचकांक सार्वजनिक गर्दै आएको छ ।"
बोर्डले ब्रोकर छान्ने प्रस्ताव अर्थ मन्त्रालयले मानेन,"पुँजी बजारको नियामक निकाय नेपाल धितोपत्र बोर्ड (सेबोन) आफैंले सेयर ब्रोकर छान्न पाउने प्रस्ताव अर्थ मन्त्रालयले अस्वीकृत गरेको छ । सर्वोत्तम सिमेन्टको सेयर कारोबारमा संलग्न भएको आरोपमा सरकारले सेबोनका पूर्वअध्यक्ष भीष्मराज ढुंगानालाई बर्खास्त गरेपछि नियमावली संशोधनमा पनि उनको नियत रहेको भन्दै फिर्ता पठाइएको अर्थ मन्त्रालय स्रोतले बताएको छ । ब्रोकर छनोटमा हालकै व्यवस्था ठीक छ, किन नयाँ चाहियो भनेर सान्दर्भिक परिमार्जन गरेर ल्याउन धितोपत्र बोर्डलाई भनेका हौं, स्रोतले भन्यो, नियमावली अस्वीकृत नै गरेको नभई थप परिमार्जन गर्न आग्रह गरिएको हो ।स्टक एक्सचेन्जले ब्रोकर छनोट गर्ने र अनुमतिका लागि नियामक निकायमा सिफारिस गर्ने अन्तर्राष्ट्रिय अभ्यास हो । अहिलेसम्म नेपालमा पनि त्यही व्यवस्था छ । तर सेबोनका पूर्वअध्यक्ष ढुंगानाको दबाबमा अन्तर्राष्ट्रिय अभ्यासविपरीत उक्त अधिकार नेपाल स्टक एक्सचेन्ज (नेप्से) बाट खोसेर आफ्नो पोल्टामा ल्याउन नियमावली संशोधन गरी स्वीकृतिका लागि अर्थ मन्त्रालय पठाइएको थियो । त्यही नियमावली अर्थ मन्त्रालयले हेर्दै नहेरी बोर्डमा फिर्ता पठाइदिएको हो । ढुंगानाको दबाबमा उक्त नियमावली बोर्ड सञ्चालक समितिबाट पारित भएको भनेर चर्को विरोध भएको थियो । नियमावलीमा ब्रोकर छनोटको अधिकार सेबोनमा ल्याउनेदेखि ब्रोकरको पुँजी वृद्धि, कार्यक्षेत्र विस्तार, प्रदेशगत रूपमा ब्रोकर लाइसेन्स प्रदानलगायत विविध विषय समेटिएको थियो । यसका लागि सेबोनले धितोपत्र व्यवसायी (धितोपत्र दलाल तथा धितोपत्र व्यापारी) नियमावली, २०६४ नै खारेज हुने गरी नयाँ नियमावली प्रस्ताव गरेको थियो । संशोधन गरेर पठाइएको धितोपत्र व्यवसायी (धितोपत्र दलाल तथा धितोपत्र व्यापारी) नियमावली अर्थ मन्त्रालयबाट फिर्ता आएको धितोपत्र बोर्डले पनि स्विकारेको छ । पत्रमा व्यावहारिक बनाएर पठाउनू भन्ने मन्त्रालयको निर्देशन छ, बोर्ड स्रोतले भन्यो, नयाँ अध्यक्ष आएपछि मात्र काम अघि बढ्ला । विद्यमान नियमावलीमा ब्रोकर लाइसेन्सका लागि छनोटको सबै प्रक्रिया नेप्सेले पूरा गरी लाइसेन्सका लागि सेबोनलाई सिफारिस गर्ने व्यवस्था छ । सोही व्यवस्था परिमार्जन गर्दै धितोपत्र बोर्डले उक्त अधिकार आफ्नो पोल्टामा ल्याएको थियो । अर्थ मन्त्रालयबाट नियमावली जस्ताको तस्तै स्वीकृत भएको भए नेप्सेले ब्रोकरको आवेदन संकलन मात्र गर्न पाउने थियो । छनोटका सबै काम (लिखित परीक्षा, प्रस्तुतीकरण, अन्तर्वार्ता आदि) सेबोनको अधिकारभित्र आउँथ्यो । स्टक एक्सचेन्जले ब्रोकरको संख्या यकिन गर्ने र लाइसेन्सका लागि नियामक निकायमा पठाउने अन्तर्राष्ट्रिय अभ्यास हो । कारोबारका लागि ती ब्रोकरलाई आफ्नो सिस्टम (कारोबार प्रणाली) मा आबद्ध गराउनुपर्ने भएकाले सम्बन्धित एक्सचेन्ज कम्पनीलाई नै ब्रोकर छान्ने अधिकार दिइएको हो । एक्सचेन्जको सिफारिसमा नियामक निकायले लाइसेन्स मात्र वितरण गर्छन् । यसकारण नेपालमा नेप्सेको अधिकार खोस्न थालेको भन्दै सेबोनको आलोचना हुँदै आएको थियो । आफ्नो क्षमता कति छ, कति ब्रोकरलाई लाइसेन्स दिँदा सिस्टमले थेग्छ, एक्सचेन्ज कम्पनीले छानेका ब्रोकरले त्यही एक्सचेन्ज कम्पनी मातहतमा मात्र कारोबार गर्न पाउँछन् । नेपालमा एउटा मात्र एक्सचेन्ज कम्पनी छ । भविष्यमा अरू एक्सचेन्ज कम्पनी स्थापना भए हालका ब्रोकरले ती कम्पनीमा कारोबार गर्न पाउँदैनन् । उनीहरूले ती एक्सचेन्जबाट पनि छुट्टै अनुमति लिनुपर्छ । यसकारण पनि आफूले कारोबार गराउने कम्पनी छान्ने जिम्मा विगतमा स्टक एक्सचेन्जलाई नै दिइएको जानकारहरू बताउँछन् ।धितोपत्र नियमावली, २०६४ मा नेप्से (धितोपत्र बजार) ले बजारको आवश्यकताअनुसार ब्रोकरको संख्या यकिन गर्ने व्यवस्था छ । धितोपत्र बजारले उपलब्ध भौतिक सुविधा, धितोपत्र बजारको आवश्यकता तथा धितोपत्रको प्रतिस्पर्धी बजार निर्माण पक्षलाई दृष्टिगत गरी थप्नुपर्ने धितोपत्र दलाल र धितोपत्र व्यापारीको संख्या यकिन गर्ने, नियमावलीमा भनिएको छ । नेप्सेको यही अधिकार बोर्डले आफ्नो क्षेत्राधिकारमा लगेको थियो ।"
छाङरु र टिंकरको जनगणनामा हिँडे कर्मचारी,"सजिलो बाटो भएर भारतले जाने अनुमति नदिएपछि व्यास गाउँपालिका१ छाङरु र टिंकर गाउँमा जनगणनाका लागि स्वदेशी बाटोबाटै हिँडेको कर्मचारीको टोली दुम्लिङ पुगेको छ । जनगणनाका लागि व्यासको छाङरु र टिंकर गाउँमा जान खोजेको टोलीलाई भारतले अनुमति नदिएपछि स्वदेशी बाटोबाटै हिँडेको हो । कात्तिक २५ बाट सबै गाउँमा गणकहरू खटिए पनि छाङरु र टिंकरमा पुग्न सकेका छैनन् । गणना सुरु भएको एक सातापछि कर्मचारी त्यहाँका लागि गएको जिल्ला जनगणना कार्यालयले जनाएको छ । छाङरु र टिंकर जान नेपालको बाटो कठिन भएकाले भारतले आफ्नो बाटोबाट जान अनुमति दिएको थिएन । नेपालकै बाटो भएर सहायक जिल्ला जनगणना अधिकारी र एक सहयोगी कर्मचारी शुक्रबार छाङरु र टिंकरका लागि हिँडेको जिल्ला जनगणना अधिकारी पदमराज पाण्डेले बताए । उनीहरूसँगै गएका गणक राजेन्द्र कार्की भने बाटो अप्ठ्यारो भएकाले हिँड्न नसकेर फर्केका छन् । उनीहरू दुई जना भने शुक्रबार साँझ दुम्लिङ पुगेका छन् । व्यास१ जान दुम्लिङभन्दा माथि ठाउँठाउँमा बाटो भत्किएको छ । दुम्लिङभन्दा माथिको बाटोको अवस्था हेरेर शनिबार कर्मचारीहरू अगाडि बढ्ने पाण्डेले बताए । जिल्ला प्रशासनबाट अनुमति मागेर पटकपटक भारतको बाटो भएर जान खोज्दा पारिको प्रशासनले जान दिएन, उनले भने, अन्य प्रयोजनका लागि बाटो प्रयोग गर्न दिने तर जनगणनाका लागि जान खोज्दा रोक लगाउने जस्तो गर्यो । जनगणना गर्ने समय कम हुँदै गएपछि नेपालकै बाटोबाट जोखिम मोलेर व्यासका लागि टोली हिँडेको हो । सदरमुकाम खलंगाबाट नेपाली बाटो भएर छाङरु र टिंकर पुग्न सजिलो छैन । भारतकै कारण नेपालको घोडेटो बाटोसमेत भत्केको स्थानीय बताउँछन् । स्थानीयका अनुसार टिंकर र छाङरु पुग्ने बाटो बिग्रिएको मात्रै नभई निकै जोखिमपूर्ण पनि छ । दुम्लिङभन्दा माथि मान्छे हिँडेका छैनन् । केही ठाउँमा बाटो बनाइरहेको भन्ने सुनिएको छ, जनगणना अधिकारी पाण्डेले भने । दुम्लिङसम्म बस्ती बसिरहेको ठाउँ भएकाले बाटो राम्रो भएको र त्यसभन्दा माथि छाङरुसम्म समस्या भएको व्यास२ का वडाध्यक्ष धीरनसिंह बुढाथोकीले बताए । दार्चुला सदरमुकामबाट भारतीय बाटो भएर एकै दिनमा छाङरुमा स्वदेशबाट हिँडेर जानुपर्दा तीन दिनभन्दा बढी समय लाग्ने उनले बताए । भारतद्वारा अतिक्रमित लिपुलेक, लिम्पियाधुरा समेटेर नेपालले नक्सा जारी गरेपछि भारतीय पक्षले पछिल्लो समयसीमा क्षेत्रमा जाँच तथा आवतजावतमा कडाइ गर्नुका साथै सुरक्षाकर्मी पनि बढाएको छ । व्यास१ को नेपालीभूमि कुटी, नाभी र गुञ्जी भारतीय अतिक्रमणमा छन् । ती गाउँसँगै जोडिएका टिंकर र छाङरुमा नेपाली सुरक्षाकर्मी छन् ।"
अझै सर्वाधिक पढिन्छन् देवकोटाबीपी,"नेपाली र मैथिली भाषाका नयाँनयाँ पुस्तक जनकपुरका बजारमा आइरहन्छन् । पठनीय कृति पाठकका रोजाइमा पर्नु नौलो होइन । यहाँका पाठकको पहिलो रोजाइमा भने अहिले पनि लक्ष्मीप्रसाद देवकोटा र विश्वेश्वरप्रसाद कोइरालाकै पुस्तक पर्ने गरेको छ । मैथिली साहित्यका पुस्तक उनीहरूको दोस्रो रोजाइका बनेको छ ।साझा प्रकाशन जनकपुरका अनुसार देवकोटाको अमरकृति मुनामदन अझै पनि सर्वाधिक बिक्री हुने पुस्तक हो । साझाको जनकपुर शाखाले हरेक वर्ष ३ सयदेखि ५ सय थान मुनामदन बिक्री गर्छ । त्यसपछि कोइरालाका उपन्यासहरू र जेल जर्नल पाठकको रोजाइमा पर्ने गरेको छ । देवकोटाको शाकुन्तल महाकाव्य र मदनमणि दीक्षितको माधवी उपन्यासको बिक्री पनि राम्रो रहेको साझाले जनाएको छ । जनकपुर शाखा प्रमुख दिलीप गुप्ताले पछिल्लोपटक कृषिसँग सम्बन्धित किट तथा कीरा नियन्त्रण, ज्योतिषसम्बन्धी द्रव्यगुण विज्ञान, सीटीईभीटीकोपाठ्यक्रमसँग सम्बन्धित पुस्तक तथा अनुसन्धानमूलक पुस्तकको माग धेरै रहेको बताए । मैथिली कला, साहित्य, संस्कृति तथा इतिहाससँग सम्बन्धित पुस्तकको माग अधिक भए पनि त्यस्ता पुस्तकको अभाव रहने गरेको गुप्ताको भनाइ छ ।साझा प्रकाशनले आफ्ना प्रकाशनका अतिरिक्त नेपाल प्रज्ञा प्रतिष्ठानबाट प्रकाशित पुस्तक पनि बिक्री गर्छ । दुवैले मैथिली भाषामा भने कमै पुस्तक प्रकाशन गरेका छन् । प्रतिष्ठान तथा साझाबाट प्रकाशित मैथिली पुस्तक रामभरोस कापडीको विद्यापति आ नेपाल, प्रफुल्लकुमार सिंह (मौन) को मैथिली साहित्यिक इतिहास, प्राडा योगेन्द्रप्रसाद यादवको नेपालीमैथिलीअंग्रेजी शब्दकोश, प्राडा रामदयाल राकेशका पुस्तकसँगै मैथिली गद्यपद्य संग्रह, कथासंग्रहको माग अधिक रहेको गुप्ताले बताए । हामीले आफैं पुस्तक खरिद गरेर बिक्री गर्ने होइन । केन्द्रीय कार्यालयले पठाएका मात्र बिक्री गर्छौं, उनले भने, मैथिलीका पुस्तक खोज्न त धेरै आउँछन् तर अन्य प्रकाशनबाट प्रकाशित पुस्तक हामीसँग हुँदैनन् । जनकपुरधाम४ को दीपेश स्टेसनरीका सञ्चालक प्रकाश बरालले पनि साहित्यिक पुस्तकमा मुनामदनको बिक्री सर्वाधिक हुने गरेको बताए । पछिल्ला वर्ष साहित्यिक पुस्तक खरिद गर्नेको संख्यामा ह्रास आएको उनको अनुभव छ । मुनामदन पाठकको रोजाइ हो । योसँगै मदन पुरस्कारप्राप्त पुस्तकको खोजी धेरै हुन्छ , उनले भने ।जनकपुरमा २०२७ सालमा खुलेको साझाको क्षेत्रीय कार्यालय जनकपुर वार्षिक करिब ५० लाखको पुस्तक बिक्री गर्ने मुलुककै राम्रो व्यापार गर्ने शाखामा पर्छ । शाखा प्रमुख दिलीप गुप्ताका अनुसार कार्यालयमा नयाँ र पुराना गरी झन्डै एक करोड बराबरका पुस्तक छन् । पुस्तक बिक्रीसँगै साझालाई पुस्तकालयका रूपमा समेत विस्तार गर्नुपर्ने उनको भनाइ छ ।"
प्रतिस्पर्धा तयारीमा नेपाल सुन्दरी,"काठमाडौं (कास) अन्तर्राष्ट्रियस्तरमा हुन गइरहेको सौन्दर्य प्रतियोगिताका लागि मिस नेपाल वर्ल्ड२०२० का सुन्दरीहरू तयारीमा जुटेका छन् । हिडन ट्रेजरले बिहीबार राजधानीमा गरेको कार्यक्रममा सुन्दरीहरूले विश्वस्तरीय सौन्दर्य प्रतियोगितामा आफूहरूले दिने प्रस्तुति तथा परियोजनाबारे जानकारी दिएका छन् । मिस नेपाल वर्ल्ड नम्रता श्रेष्ठ डिसेम्बर १६ मा प्युर्टो रिकोको सान जुआनमा हुने मिस वर्ल्ड प्रतियोगितामा सहभागी हुन नोभेम्बर २० मा त्यसतर्फ प्रस्थान गर्दै छिन् । उनले त्यहाँ मिस वर्ल्ड २०२१ ब्युटी विथ पर्पोज सामाजिक परियोजनाअन्तर्गत झोलुंगे पुलको संरचना प्रस्तुत गर्नेछिन् । श्रेष्ठको सक्रियतामा धादिङको नीलकण्ठ नगरपालिकास्थित थोपल खोलामा हालै पुल निर्माण गरी स्थानीयलाई हस्तान्तरण गरिसकिएको छ । ७५ मिटर लम्बाइको पुल निर्माण गर्न ५० लाख रुपैयाँ लागेको श्रेष्ठले बताइन् । त्यस्तै, मिस नेपाल अर्थ सुप्रिया श्रेष्ठ नोभेम्बर तेस्रो साता फिलिपिन्समा हुने प्रतियोगितामा भर्चुअल रूपमा सहभागी हुँदै छिन् ।"
टाइसनविजय भिडन्त,मुम्बई (एजेन्सी) पूर्वहेभिवेट बक्सर माइक टाइसनसँग फिल्मस्टार विजय देवरकोन्डा भिड्ने भएका छन् । हिन्दी र तेलुगु भाषामा आउने फिल्म लाइगर मा दुवैलाई एकसाथ देखिने भएको हो । देवरकोन्डा सन् २०१९ मा गुगलको सर्च इन्जिनमा सर्वाधिक खोजी गरिएका दक्षिण भारतीय कलाकार हुन् । उनलाई बलिउडमा ल्याउन निकै प्रयास भइरहेको थियो । बक्सरको कथामा आधारित फिल्मलाई पुरी जगन्नाथले निर्देशन गरिरहेका छन् । देवरकोन्डा र टाइसन मुख्य कलाकार छन् भने फिल्ममा अनन्या पाण्डे र रमया कृष्णाको पनि अभिनय छ । टाइसनसँगका दृश्य छायांकनका लागि निर्माण टोली यतिबेला अमेरिकामा छ ।देवरकोन्डाले अमेरिका पुगेपछिको अनुभव आफ्नो इन्स्टाग्राम पेजमा सेयर गरेका छन् ।
"सहिद स्मारक लिग ए डिभिजन सातदोबाटोले गुमायो, फ्रेन्ड्सले गुमाएन",रोमाञ्चक दोस्रो हाफदोस्रो हाफ भने धेरै हदसम्म रोमाञ्चक रह्यो र सातदोबाटोले यसक्रममा लगातार दबाब सिर्जना गरिरह्यो । खेलको ५४ औं मिनेटमा सातदोबाटोका फरवार्ड अजयी मार्टिन्सको सिक्स यार्डबाट लोहेडले पोस्टको दिशा लिन सकेन । लगत्तै आकाशले दुई विपक्षी डिफेन्डरलाई बिट गर्दै बल अगाडि बढाए पनि त्यसमा गरेको प्रहार फ्रेन्ड्स गोलरक्षक राहुलले जोगाए । फ्रेन्ड्सका लागि पहिलो उल्लखेनीय आक्रमण ५९ औं मिनेटमा सम्भव भयो ।जमोल एन्थोनीले दुई प्रतिद्वन्द्वीबीचबाट निकालेको प्रहार पिटर सिगुएनबाट डिफ्लेक्ट हुँदै पोस्टमा लागेर फर्किएको थियो । यस्तै खेलको ६६ औं मिनेटमा फ्रेन्ड्सका नथानिएल जुड गार्सियाले गरेको शक्तिशाली प्रहारलाई सातदोबाटोका गोलरक्षक अभिषेक बरालले जोगाएका थिए । पूरा खेलको सबैभन्दा उल्लेखनीय मोड ७५ औं मिनेटमा देखिएको थियो । सातदोबाटोका सब्स्टिच्युट प्रशान्त अवस्थीले ३० यार्डबाट गरेको फ्रिकिक प्रहार पोस्टमाथिबाट बाहिरिएको थियो ।
मछिन्द्रलाई पेपे पिज्जाको मुख्य प्रायोजन,"काठमाडौं (कास) सहिद स्मारक ए डिभिजन लिगको साविक विजेता मछिन्द्र फुटबल क्लबले मुख्य प्रायोजकका रूपमा पेपे पिज्जासँगको सम्झौतालाई निरन्तरता दिएको छ । क्लबले शुक्रबार आफ्ना मुख्य प्रायोजकसहित प्रायोजकहरू सार्वजनिक गरेको हो ।कार्यक्रममा क्लबले यो सिजनका लागि आफ्नो आधिकारिक जर्सी पनि सार्वजनिक गर्यो । मछिन्द्रले सोमबार एनआरटीसँगको खेलबाट उपाधि रक्षा अभियान सुरु गर्नेछ ।दुई वर्षअघिको लिगमा उपाधि जितेर पनि आर्थिक रूपमा ऋणात्मकमा पुगेको क्लबलाई यसपल्ट करिब दर्जन प्रायोजकको साथ मिलेको छ । डिटर्जेन्ट कम्पनी सर्फ एक्सेल, फोन पे, टी१०, म्याजिक फुटवेयर, काठमाडौं महानगरपालिका, युनाइटेड बिजनेस होटल, गुडविल फाइनान्स, गोर्खा एण्ड गन्स, इन्फिनिटी एक्टिभ वेयर्स, ट्रस्ट नेपाल, भिजन सफारीलगायतका कम्पनी प्रायोजकका रूपमा छन् ।कार्यक्रममा एन्फा अध्यक्ष कर्माछिरिङ शेर्पाले एएफसी क्लब लाइसेन्स नभएकै कारण अघिल्लो सिजन लिग जितेर पनि एएफसीको प्रतियोगिता खेल्न नपाएको मछिन्द्रले यसपल्ट उपाधि रक्षा गरेर अन्तर्राष्ट्रिय क्लब च्याम्पियनसिपमा सहभागिता जनाउन शुभकामना दिए ।कार्यक्रममा सुजल श्रेष्ठको कप्तानीमा २४ सदस्यीय टोलीको घोषणा गरिएको थियो । युवा स्टार मनीष डाँगी, विशाल राई, विमल घर्तीमगर, अभिषेक रिजालजस्ता राष्ट्रिय टोलीका खेलाडीहरू समावेश मछिन्द्रको प्रशिक्षकमा प्रवेश कटुवाल छन् ।"
सुर्खेतमा १० हजार अट्ने रंगशाला बन्दै,"कर्णाली प्रदेश राजधानी वीरेन्द्रनगरमा १० हजार दर्शक क्षमताको प्रदेश रंगशाला बन्न भएको छ । कर्णाली प्रदेश खेलकुद विकास परिषद्ले दसौं राष्ट्रिय खेलकुद प्रतियोगिता कर्णालीमा आयोजना गर्ने गरी तयारी थालेको हो । रंगशाला निर्माणका लागि मुख्यमन्त्री जीवनबहादुर शाहीको उपस्थितिमा ठेकेदार कम्पनीसँग सम्झौता गरिएको छ । ३० महिनाभित्र निर्माण सम्पन्न गर्ने गरी परिषद्ले १ अर्ब ५९ करोड रुपैयाँमा रंगशाला निर्माणको सम्झौता गरेको हो । रंगशालामा प्रत्येक इन्डोर खेलका लागि १५ सय दर्शक अट्ने इन्डोर कभर्डहल पनि बन्नेछन् । त्यहाँ चिल्ड्रेन पार्क, ग्रीन पार्कलगायत सम्पूर्ण सुविधा हुने प्रदेश खेलकुद परिषद्का उपाध्यक्ष प्रमोद हमालले बताए । यो नेपालमा बन्न लागेको पहिलो अत्याधुनिक रंगशाला हो, उनले भने, यो रंगशालाले नै हामीलाई १० औं राष्ट्रिय खेलकुद सञ्चालन गर्न योग्य बनाउनेछ । उनका अनुसार प्रदेश रंगशाला २०८१ जेठ ११ गते हस्तान्तरण गर्ने गरी एमएसीजीएसएल जेभीसँग सम्झौता गरिएको हो । परिषद्ले प्रदेशका १० वटै जिल्लामा इन्डोर कभर्डहल बनाउने गरी कार्ययोजना बनाएको छ । त्यसअनुसार रुकुम, सुर्खेत र दैलेखमा कभर्डहल निर्माण भइसकेका छन् । यो वर्ष कालीकोट, जुम्ला र हुम्लाका लागि इन्डोर कभर्डहल निर्माण गर्न ५०५० लाख रुपैयाँ विनियोजन गरिएको उपाध्यक्ष हमालले बताए । उनका अनुसार जुम्लामा यसै वर्षदेखि हाइअल्टिच्युट फुटबल प्रशिक्षण केन्द्रको काम पनि सुरु हुनेछ । त्यसका लागि २ करोड ५० रुपैयाँ छुट्याइएको छ । रुकुम पश्चिममा पनि खेलमैदान निर्माण गर्न ५ करोड रुपैयाँ पनि विनियोजन गरिएको उनले जानकारी दिए । १० औं राष्ट्रिय खेलकुदको तयारीका लागि प्रशिक्षक उत्पादन गर्न परिषद्ले एनआईएस प्रशिक्षण आयोजना गर्न लागेको छ । सबै राष्ट्रिय खेलका प्रशिक्षकहरू उत्पादन गर्न सबै जिल्लाबाट ४४ जना गरी ४० जनालाई प्रशिक्षण दिन लागिएको परिषद्का सदस्यसचिव विश्वामित्र सञ्ज्यालले बताए । ३ महिनाको प्रशिक्षण लिएपछि प्रशिक्षकले आफ्नो जिल्लामा गएर स्वयंसेवक प्रशिक्षण गर्नेछन्, उनले भने, उनीहरूलाई क्रमशः रोजगारीमा लगाउने हाम्रो योजना छ ।कर्णाली प्रदेशमा भलिबल, एथलेटिक्स, फुटबल, कराते र तेक्वान्दोको बढी सम्भावना रहेको एथलेटिक्सका राष्ट्रिय प्रशिक्षक राम ओलीले बताए । उनका अनुसार ती खेलमा ७ खेलाडीले अन्तर्राष्ट्रिय र झन्डै ७० जनाले राष्ट्रिय प्रतियोगितामा सहभागिता जनाइसकेका छन् । प्रदेश रंगशाला निर्माणको थालनीले कर्णालीमा १० औं राष्ट्रिय खेलकुद सञ्चालनको ढोका खुलेको उनी बताउँछन् । अरू प्रदेशभन्दा हामी भौतिक पूर्वाधारमा कमजोर छौं, तर प्रदेश रंगशाला सम्पन्न भए १० औं राष्ट्रिय खेलकुद गर्न योग्य हुनेछौं, उनले भने, अभावकै बाबजुद पनि कर्णालीका खेलाडी अरूभन्दा कमजोर छैनन्, भौतिक पूर्वाधार भए हाम्रा खेलाडी उच्च नतिजा ल्याउन सफल हुनेछन् । उनले नवौं राष्ट्रियमा सहभागी हुने खेलाडीको क्षमता अभिवृद्धिका लागि तयारी थालिएको जानकारी दिए । नवौं राष्ट्रियका लागि खेलाडी छनोट गरी बन्द प्रशिक्षण सञ्चालन गर्ने परिषद्को तयारी छ । नवौं राष्ट्रिय खेलकुद पोखरामा हुने भएपछि अब हामी कर्णालीमा आयोजना गर्छौं भनेर झन्डा ल्याउने योजना छ, उपाध्यक्ष हमालले भने, त्यसको तयारीका लागि अहिल्यैदेखि जुटेका छौं । उनका अनुसार परिषद्का पदाधिकारीले शपथ लिँदा नै चार प लाई प्राथमिकता राखी संकल्प गरेका थिए । पूर्वाधार, प्रशिक्षण, खेलाडी प्राथमिकता र खेलाडीको पारिश्रमिकलाई प्राथमिकतामा राखी परिषद्को काम अघि बढाइएको उनको भनाइ छ ।"
यस्तो बन्दै छ प्रदेश रंगशाला,"मुख्यमन्त्री जीवनबहादुर शाहीले प्रदेश गौरवको आयोजनाका रूपमा घोषणा गरेको प्रदेश रंगशाला फिफाको अन्तर्राष्ट्रिय मापदण्डअनुसार फुटबल मैदानमा पानी छर्किने आधुनिक व्यवस्था हुनेछ । त्यस्तै आईएएफको मापदण्डअनुसार ८ लेनको सेन्थेटिक ट्र्याकसहितको रंगशाला निर्माण हुन लागेको परिषद्ले जनाएको छ । १० हजार दर्शक क्षमताको रंगशालामा भूकम्प प्रतिरोधी प्यारापिट र भीआईपी प्यारापिटको व्यवस्था गरिनेछ । मिडिया, रेफ्री, चेन्जिङ, रिफ्रेस र मेडिकल रूम, फिजियोथेरापी, भीआईपी वेटिङ रूमका साथै अन्डरग्राउन्ड पार्किङसमेत निर्माण हुने सदस्यसचिव सञ्ज्यालले बताए । टीभी लाइभ ब्रोडकास्ट प्लेटफर्म यसमा हुनेछ भने रंगशालाभित्रै ओलम्पिक टर्च स्ट्यान्ड र स्वीमिङ पुल पनि बन्नेछ, उनले भने, रंगशालाभित्र १५ सय दर्शक अट्ने बहुउद्देश्यीय कभर्डहल बन्नेछ, जसमा भलिबल, ह्यान्डबललगायतका खेल खेल्न सकिनेछ । उनले व्यावसायिक प्रयोजनका लागि रंगशालामा ४० वटा सटर निकालिने जानकारी दिए ।रंगशाला निर्माणको काम तोकिएकै समयभित्र सम्पन्न गर्न मुख्यमन्त्री शाहीले निर्माण व्यवसायीलाई निर्देशन दिएका छन् । रंगशालासँग कर्णालीको भविष्य र गौरव पनि जोडिएको छ, उनले भने, त्यसैले गुणस्तरीय काम तोकिएको अवधिभित्रै गर्न जरुरी छ । उनले कर्णाली प्रदेशको झन्डै ४ वर्षको अवधिमा पहिलो पटक गौरवको आयोजनामा हस्ताक्षर गरिएको बताए ।"
एक आदि विद्रोहीको अन्त्य,सहिदभूमि गाउँपालिकाको छिन्ताङस्थित सहिदपार्क । तस्बिर : बबिता शर्मा
कटारी क्याराभानको ट्रयाजेडी,"कमब्याक कटारीवर्षको एकपालि लीलाबहादुरहरू कटारी झर्नु अनिवार्य थियो । कारण थियो, कटारी नझरी नझरी टुकी नबल्नु । टुकी नबली कसरी घर उज्यालिनु र ? कटारी नझरी भान्सा अलिनै हुनु । कटारी नझरी आङको रङ नफेरिनु । अनि त वर्षको एकपालि कटारी नझरी सुख !यसैले होला, कटारी कनेक्सन कट् भए पनि लीलाबहादुरहरूका सम्झनामा भने कटारीविराम लागेन । जस्तो कि सुनकोसीमा डुंगा चढेको, निधारबाट छुटेको पसिना पिठ्यूँमा नुन पनि मिसाएर झन नुनिलो बगेको खोला, सुसेली हाल्दै उकालिएको, ओडार र आँपका ठूला गाछीमुनि बास र बास बस्दा रातभर गाएका र देखेका ससाना सपनाका सम्झना । लीलाबहादुर कटारी खसखस पोख्दै थिए, ढाकर बिसाएर सुस्ताएका ती आँपगाछी, ओडार, चराका चिर्बिर र खोल्सीमा दौडिरहेका अबोध केटाकेटीजस्ता पानी ! बास बसेका ओडार, खेत र रूखमुनि सपना देख्ने पनि होलान् ? ती चरा कहाँ पुगे होलान् ? सुनकोसी टार्ने डुंगा कहाँ होला ? कलकल बग्ने खोल्सीका पानी, हरियाली बाँकी नै होला ? सहीसलामत होलान् कि, ती पनि मजस्तै बूढा भए होलान् हँ ? कटारी ढाकरयात्राका बास, हिँड्दा र बाटोमा भेटेका मानिसका याद, रातभर गाएका गीत, पसिना चुहाउँदै ढाकरको चुइँचुइँसँग सुइँसुइँ हिँड्दा गुञ्जने गीत लीलाबहादुरहरूका कानमा कहिले ब्याट्री सकिएको रेडियो त कहिले धमिलो सुनिन्थ्यो । तिनीहरूले बास बसेका ओडार र रूख (जसको मुनि बास बसे) मुनि ससाना सपना देखेका थिए । रातभर गाएका थिए । पाकाहरूका मुखबाट अनेकौं लोककथा सुनेथे । खासमा ढाक्रे सम्झनामा आउने ती चीज बूढो होइन, भत्किसकेका थिए । ढाकर बिसाउँदा चुमेर जाने चिसो बतास, चराका चिर्बिर र ससाना खोल्साखोल्सीका पानी र ठूलाठूला आँपगाछी गायब थिए ।कटारी ढाकरका कथा पनि उनेका कथाकार मातृका पोखरेल भन्दै थिए, ढाक्रेसँग बास बसेका कुनै पनि ओडार र रूख बाँकी छैनन् । ढुंगानाका अनुसार, २०५३२०५४ देखि कटारीघुर्मी धूले बाटो बन्यो । कटारीबाट उत्तरी नाका सोलु जोड्ने बाटो त घुर्मीबाट ओखलढुंगा, खोटाङबाट अर्को बाटो बन्यो । घुर्मी, खुर्कोट, काठमाडौं बाटो कालोपत्रे भयो । कटारीको बजारको ठूलो हिस्सा घुर्मीमा सर्यो । उत्तरी क्षेत्रको सम्पूर्ण व्यापार त्यहीँबाट हुन थाल्यो । लीलाबहादुर भन्दै थिए, गोदार चिसापानीपछि कटारीबाट नुन बोकेँ । कटारीबाट बसेरीबाट बोकेँ । घुर्मीबाट बोकेँ । त्यसपछि ओखलढुंगाबाट । १२ वर्षअघिसम्म ओखलढुंगाबाट बोकेको हो । ओखलढुंगापछि त नुन हाट जाने चलनै चट् भयो । हिमालबाट मधेस ओर्लेको नुनथलो पहाड उक्लेपछि नुन, लत्ताकपडा र तेलले जोडेको कटारी कनेक्सन चुँडियो । वर्षको एकपालि लीलाबहादुरहरूको अनिवार्य कटारीढाकरयात्रामा पूर्णविराम लाग्यो । साइत जुराएर गाउँ नै उठेर लाग्ने कटारी क्याराभान टुंगियो । पत्रकार गणेश राई लेख्दै थिए, अहिले कसैले ढाकर बोकेर १० दिनको बाटो पैदल नाप्नुपर्दैन । पैसा भए घरैमा आइपुग्छ सामल । अधिकांश घरका सदस्य साउदी, कतार, मलेसियातिर छन् ।नेपालका धेरै नुनथलामध्येको एक कटारी । यतिबेला सहर बन्ने कटारी रहर छ । कटारीको पनि कोइलाबास (पश्चिम नेपालको मूल नुनथलो) कै नियति होला कि कटारी कमब्याक होला ?"
कोलम्बसमा नेपाली गाउँ,"चिनारी बनाउँदैसेन्ट्रल ओहायोमा बाहिरी मुलुकबाट आएकामध्ये तेस्रो बढी बोलिने भाषामा पर्छ नेपाली । अंग्रेजीपछि स्पेनिस पहिलो, सोमालियन दोस्रो र नेपाली तेस्रो । बढ्दो नेपालीको जनघनत्वसँगै यहाँको स्थानीय सिटी काउन्सिलको चुनावमा नेपालभाषीले जिते । रेनोल्सबर्गको सिटी काउन्सिलमा भुवन प्याकुरेलले २ वर्षअघि सदस्य पदमा चुनाव जितेको थिए । मातृभूमिबाट लखेटिएपछि नेपालको शरणार्थी शिविरमा वर्षौंको दुःखदायी जीवन झेलेका भुटानी नेपाली तेस्रो मुलुकमा आफ्नो, बल, मिहिनेत र पौरखले समृद्घितर्फ लम्किरहेका छन् ।सेन्ट्रल ओहायोमा ४० हाराहारी ग्रोसरी स्टोर, कपडा पसलदेखि १ दर्जनभन्दा बढी रेस्टुराँ, एक दर्जन होम केयर, आधा दर्जन सुनगहनाका पसल, ब्युटिपार्लर, फार्मेसी, घरजग्गाका कारोबार गर्ने दुई दर्जन रियल्टरदेखि गाडी मर्मत केन्द्रसम्म नेपालीकै छन् । हिन्दु मन्दिरदेखि गीतसंगीत रेकर्ड गर्नका लागि रेकर्डिङ स्टुडियो पनि स्थापना भइरहेका छन् । कतिपयले केही कृषि फार्म पनि सञ्चालन गरेका छन् । रेनोल्सबर्गमा नेपाली बस्ने एउटा ठाउँलाई नेपाली समुदायमाझ बाह्रघरे भनेर चिनिन्छ । बेलडाँगी शरणार्थी शिविरमा भुटानी नेपाली बसेपछि उनीहरूले राखेको नाम थियो बाङ्गे बजार । पटासकलामा पसलको नाम नै बाङ्गे बजार राखिएको छ । शरणार्थी पुनर्वास कार्यक्रममा छिटो आर्थिक प्रगति गर्नेमा ओहायो राज्यका नेपालभाषी भुटानी नै अगाडि छन् । न्यु अमेरिकन इकोनोमी नामक संस्थाको रिपोर्टअनुसार, अन्य शरणार्थीभन्दा भुटानी अग्रपंक्तिमा छन् ।बढी मिहिनेती र काम गर्न सक्ने भएकाले भुटानी नेपालीहरू विभिन्न कम्पनीका रोजाइमा छन् । अहिले लिमिटेड ब्रान्ड, अमेजन, एसके फुड, जुलिली, जेसिपेनी, केडीसी, एक्जुम प्लास्टिकजस्ता ठूला कम्पनीफ्याक्ट्रीमा नेपाली पहिलो रोजाइमा पर्छन् ।रेनोल्सबर्ग सिटीले यस सहरका मेयर जो बेगेनीको उपस्थितिमा नेपालीभाषीमाझ हालै तिहारको शुभकामना कार्यक्रम आयोजना गरेको थियो । त्यसो त यही सिटीले गत वर्ष अमेरिकामा पहिलो पटक तिहारलाई हिन्दु फेस्टिभलका रूपमा रेकग्नाइज गरेको थियो । काउन्सिल सदस्य प्याकुरेल भन्छन्, यो नेपालभाषीका लागि गौरवको विषय हो । कोलम्बसबाहेक मुख्यतः ओहायो राज्यकै सिन्सिनाटी, एक्रोन, पेन्सिलभेनिया राज्यका ह्यारिसबर्ग, पिट्सबर्ग सहरमा धेरै नेपालीभाषी भुटानी बस्छन् ।"
चीनका सिनचियाङ बूढो!,पुछारमात्यसदिन हाम्रो भेटघाटमा सुय्मोले आफ्ना थुप्रै पुस्तक उपहारस्वरूप मलाई थमाएर गए । मैले हात पारेमध्ये एक अंग्रेजी अनूदित संकलन हो सेलेक्टेड स्टोरोज बाई सुय्मो । त्यसैको नेपाली अनुवाद हो सिनचियाङ बूढो । किताबमा चारवटा लामा आख्यान छन् सुन्दरता र त्यो रात कथाले पाठकलाई बाँधिराख्छन् । १७ अन्तर्राष्ट्रिय भाषामा अनूदित भइसक्यो यो किताब । नेपाली पाठकका लागि सिनचियाङ बूढो को अनुवाद गर्नु मेरा लागि सुखद क्षण हो ।
जनगणना,तिम्रो विरूद्ध सुरू भइसकेको छअवज्ञा आन्दोलन ।
एक सबाल्टर्न चिन्तना,"सुर्खेतबाट एकाध घण्टा पर लेखफर्साको लामो झोलुङ्गे पुल तर्दै गर्दा पारि केही झाम्लाङ्झुम्लुङ पोसाकधारीको खाम्लाङ्खुम्लुङ सुनिँदै थियो । भेरीको सुसाइमै थपिइरहेथ्यो तिनको अस्पष्ट लवज । हो, यी तिनै भुइँमान्छे थिए, जसको आवाज बसेर बोल्दा भुइँमै बिलाइजान्थ्यो, उठेर बोल्दा हावाले उडाइलान्थ्यो । हामी पारि पुग्दा उनीहरू डोकामा बोकेका झिटीझाम्टा बिसाएरबसेका थिए । अनि बाटो बिराएका यात्रीझैँ अलमलमा थिए ।खासमा लेखफर्सा, भेरी किनारको काँसघारी घाटबाट उनीहरू बसाइँ सर्दै रहेछन् । दुई महिनादेखि बस्दै आएको थलो सर्नुपर्ने कारण रहेछ भर्खरै विवाह गरेका पाँच जोडी नवदम्पती ! विवाहपछि परिवारबाट अलग्गिएर बेग्लै राउटी खडा गर्न नयाँ ठाउँ खोज्दै थिए उनीहरू । अलिबेरको सरसल्लाहपछि जङ्गलमा पानी पाइने ठाउँ छैन भन्ने ठहर भयो । मौसमले चिसोलाई बिदाइ र न्यानो यात्रा तय गर्दै थियो । त्यसैले उनीहरूले त्यही झोलुङ्गे पुलमुनि भेरी बगरमै बस्ने निधो गरे । अनि काँसघारी घाटका राउटीहरू भत्किए । खाँबो र बलो ओसारियो । कोसी, मदुस र ठेकी त्यही पुलमुनि पुगे । कसैकसैले आफूले जोहो गरेका कुखुरा, पाठा र भेडा पनि सारे । पाल, कम्बल र ओढ्ने ओछ्याउने ओसारियो । तसला, ताउलो र अँगेनो उठ्यो । नयाँ चम्का गाडिए । यो क्रम, दुई, तीन दिनसम्म चलिरह्यो र बस्ती सर्यो ।भै लुगा, भै जाडो, नै लुगा नै जाडो, लुगा हुन्यालाई मात्त हुन्या हो जाडो,, गादोभित्रको अर्धानो सुइटर तन्काउँदै आफूलाई मुखिया मैनबहादुरको भाइ ठालु धनबहादुर बताउने ७४ वर्षीयले भने । यति कुरा भनिसक्दानसक्दै उनी ख्वाङ्ख्वाङ् खोक्न थाले । चुरोट नखानु, झन् खोकी लाग्छ, बाहिरबाट गएको कसैले भन्यो । खोकी लाग्यो भन्या, झन् खान्या, झन् खान्या, अनि निको होइजान्छ, यसो भन्दै धनबहादुर हाँसे ।यत्तिकैमा रुन्चे अनुहारमा दुई महिला आए । जिङ्ग्रिङ्ग कपाल, मैलो चोली र गुन्युले ढाकेको मैलै शरीरका, उमेरले युवती र ज्यानले पाका तिनीहरू गाउँलेले दाउरा ल्याउन नदिएको गुनासो गर्न थाले । धनबहादुरले तिनको कुरा सुने । अनि जुरुक्क उठेर हिँडे । महिलाले तिनलाई पछ्याए । हामी पनि पछि लाग्यौँ । धनबहादुरले गाउँलेसँग आदरपूर्वक अनुरोध गरे । केहीबेरको कुराकानीपछि गाउँलेले दाउरा लैजान दिए । अनि ती दुई महिला मुस्कुराउँदै दाउरा बोकेर राउटीतिर लागे । धनबहादुर पनि हाँसीहाँसी दाउरा च्यापेर फर्किए ।समाजशास्त्रका विद्यार्थी रतन देवकोटा र फोटो पत्रकार आरके अदीप्त गिरीका साथ पंक्तिकार पनि तीन वर्षअघिको एक साँझ गोंगबुबाट रात्रिबस चढेको थियो, राउटे बस्ती पुग्न । रतनको उद्देश्य थेसिसका लागि तथ्याङ्क सङ्कलन गर्नु र भिडियो खिच्नु थियो । आरके एक लोपोन्मुख जातिको जीवनशैलीमाथि फोटोग्राफीको स्कुप मार्न चाहन्थे भने पंक्तिकार एउटा नलेखिएको आख्यान उधिन्न चाहन्थ्यो । त्यसो त यी आदिमानवबारे गैरआख्यानमा प्रशस्तै साहित्य स्वदेशी र विदेशी लेखकले लेखिसकेकै थिए । इन्टरनेटमा अनगिन्ती भिडियो र डकुमेन्ट पनि उपलब्ध थिए । र, पनि यी फिरन्ता अल्पसंख्यकबारे आख्यान पुस्तक नदेख्दा एउटा अभावको महसुस भइरह्यो । राज्यको प्राथमिकतामा कहिल्यै नपरेको मात्र होइन, ठूला र सफल लेखकहरूको समेत विषय नबनेको खास भुइँमान्छेको जीवनकथालाई आख्यानीकरण गर्न सक्छु, सक्दिन थाहा नभए पनि आफैं कस्सिएको थिएँ म ।लेकबेंसी, दशरथपुरका वृद्ध दलबहादुर अधिकारी काँसघारी घाटमै भेटिए । आफूलाई जङ्गलका राजा बताउने यी भुइँमान्छेसँग सानैदेखि निकट रहेका दलबहादुरले भने, राम्ररी हेर्ने हो भने यी पखेटा नभएका मौरी हुन् । यिनको एउटै गोलो छ । मिलेमतो छ । लोभलालच र अहंकार, दम्भ छैन । उनले फेरि थपे, तर, यी सुग्घरी हुन सकेनन् । गु धुँदैनन् । यिनको थलो आसपास माखा भन्केर हिँडी नसक्नुहुन्छ । हुन पनि उनले भनेजस्तै भुनभुन झिँगा भन्किरहेका थिए । बस्ती उठेको ठाउँमा जाँड, खानेकुरा र मानव मलमूत्र छरीबरी थिए । पालले छोपेको सानो राउटी, त्यहीमुनि चुलो, ताउलो । त्यसकै बगलमा ओछ्यान । ओछ्यान के भन्नुँ म्याटका टुक्रा, अनि पुराना कम्बलका फ्याङ्ला । उनीहरूकैमा बस्ने सोचले गएका हामीले त्यो नाजुकावस्था बोधपछि जहरेस्थित होम स्टेजस्तै सानो होटलमा बसेर साता बिताएका थियौँ ।केही वर्षअघिसम्म एक सय चालीस पचासको संख्यामा स्थिरजस्तो रहेको राउटेको संख्या घट्दो छ । अल्पायुमै ज्यान जानु यो समुदायमा नयाँ कुरा नभए पनि पछिल्ला वर्षमा मानव बस्तीनजिक बस्न थाल्नु तथा रक्सी र पैसाको मोह बढ्नु उनीहरूको संख्या ओरालो लाग्नुको एक प्रमुख कारक बनेको छ । हामी पुग्दा पनि के बालक, के युवा र वृद्ध सबै जना पैसा माग्थे । सुर्ती र रक्सी किनिदिन भन्थे । बालबालिकादेखि महिलासम्म पनि रक्सीले झुलिरहेका देखिन्थे । सरकारले दिने भत्ताले रक्सीको लत बढाएको दलबहादुरको भनाइ थियो । आफैंले अन्नले बनाएको जाँड खानु उनीहरूको संस्कृति भए पनि सुर्ती र बजारिया रक्सीले पैसाको दुरुपयोग मात्र होइन, धेरैलाई रोगी बनाएको सहजै थाहा पाइन्थ्यो । कुपोषणले यसै पनि कमजोर र रोगी राउटे रक्सीका कारण अकालमा मर्न थालेका छन् ।भत्ता र बाहिरी मानिससँगको खुला सम्पर्कले उनीहरू अल्छी र परनिर्भर पनि बनिरहेका छन् । यिनले भत्ता थाप्ने समयमा रक्सीको बजार नै यिनका राउटी आसपास सर्ने एक जना सञ्चारकर्मी बताउँदै थिए । अर्कातिर यिनलाई रक्सी खुवाएर र केही लुगाफाटो, रसदपानी दिएर यिनका सूचना दुहुने र आफ्नो खाने भाँडो बनाउने एनजीओ र विकासे पनि यिनको बानी बिगार्नमा कम जिम्मेवार छैनन् । कोसी, मदुस, सन्दुस, खाट, पिर्का, ठेकीलगायत काठका सामान बनाएर, गाउँघरमा अन्नसँग साटेर जीविका चलाउने उनीहरूमा हिजोआज काठका सामान बनाउने जाँगर हराउँदै गएको छ । अनि ब्वाइलर कुखुरा खान थालेपछि गुना सिकारको दुःख पनि किन गरिरहने भन्ने सोचले घर गर्दै छ तिनमा ।राउटे वास्तबमा नेपाली जीवित सम्पदा हुन् । यिनलाई बाहिरी मानिसको सहज र खुला पहुँचमा राख्नु हुँदैन । उनीहरूको खास क्षेत्र छ । दैलेख, सुर्खेत, सल्यान, जाजरकोटलगायतको उनीहरू सर्दै हिँड्ने सेरोफेरोलाईलाई राष्ट्रिय निकुञ्जजस्तै गरी विकास गरिनुपर्छ, जसले गर्दा बाहिरी मानिसको खुला र सीधा पहुँच नहोस् । भेट्न, देख्न, अध्ययन, अनुसन्धान गर्न चाहनेले निश्चित शुल्क तिरेर मात्र भेट्न पाउने व्यवस्था होस् । अनि राउटे पदमार्ग या राउटे पर्यटनको नै विकास गरी विश्व समुदायलाई नै यो डिजिटल युगमा यस्तो जीवन्त सम्पदातर्फ आकर्षित गरी पर्यटनको बलियो उद्योग नै बनाउन सकियोस् ।यिनै अति कम संख्यामा रहेका सबाल्टर्नको पहिचान, दैनिकी, बदलिँदो जीवनशैली, संस्कृति र भविष्यको बारेमा एउटा चिन्तनाप्रयास हो मेरो उपन्यासकदम । कदम एक झ्याल हो, जहाँबाट सामुन्ने भएरै पनि नदेखिएको, नस्विकारिएको एउटा अस्तित्व बोध गर्न सकिएला । यो एक ऐना पनि हो, जहाँ नदेखिएको एउटा प्रतिविम्ब देख्न सकिएला । र, यो एक ढोकासमेत हो, जहाँबाट एउटा अन्योलमय भविष्यको आकलन गर्न सकिएला ।"
शब्दकोशको राजनीति,"अबनेपाल प्राज्ञप्रतिष्ठानको प्राज्ञ परिषद् का जात व्यवस्थाको विचारबाट प्रशिक्षित सदस्यहरूले आफ्नो चेतनामा यथास्थिति कायमै छ र शब्दार्थ निर्माण प्रक्रियामा पनि त्यो झल्किएको छ भन्ने विषय आत्मबोध गर्नुपर्छ । ज्ञान निर्माण प्रक्रियामा महत्त्वपूर्ण सुविधा प्रदान गर्ने र भूमिका खेल्ने आधिकारिक नेपाली भाषाको शब्दकोशले कुनै पनि जात, लिङ्ग, वर्ण, क्षेत्र, भूगोल र समुदायका मानिसको भावनामा ठेस पुग्ने शब्द र अर्थ समावेश गर्नु शोभनीय देखिँदैन ।शब्दकोशमार्फत जति पनि साहित्य सिर्जना भएका छन्, तिनले पहिले सिक्न चाहने सिकारुकै दिमाग कब्जा गर्छन् । शब्दकोश आफैं मानिसलाई को अपमानयोग्य र को मानयोग्य छ भनेर चिनाउन उद्यत छ ।शब्दकोश लेखनको सुरुआतदेखि परिमार्जनको समयसम्मै सहभागीहरूमा ज्यादा ब्राह्मणहरूकै वर्चश्व हुँदै आइरह्यो । यो क्रम अहिले पनि चालु छ । तिनले ब्राह्मणझुन्ड भित्र नअटाइएका समुदाय तथा जात या लिङ्गका मानिसलाई आफ्नो परिचय आफैँ दिने मौकै दिलाएनन् । न त कुनै दलित, महिला या जनजातिको आँखाबाट नियालेरै हेरे ।परिचय अरूले दिएर हुँदैन, स्वयम्ले आफूलाई चिनाउनुपर्छ भन्ने स्वीकार गरिन्थ्यो भने जनजातिलाई सिकार खेल्ने जातिको रूपमा मात्रै चिनाइँदैनथ्यो । सयौं वर्षदेखि यस मुलुकका खसआर्य शासकको स्वार्थअनुरूप युद्धको सिकार बनिरहेकालाई न्यायपूर्ण विशेषण दिइएको हुन्थ्यो भने मुलुकलाई वीर गोर्खा भनी चिनाउनेको परिचय सोहीअनुरूप दर्ज गरिएको हुनुपर्थ्यो । नरसंहारकारी युद्धको भुङ्ग्रोमा खरानी बनेर अथवा छातीमा बारुद थापेर मुलुकलाई गौरव गर्नलायक नाम दिनेहरू तिनको दिमागमै आउँदैनन् । वीर गोर्खाली र गोर्खाली छोरो भनेर गौरवान्वित हुँदै यही विशेषणमार्फत आफूलाई चिनाउन हतार गर्ने ब्राह्मणहरूले यो पदवी पाउन ज्यानको बाजी थाप्ने र थापिरहेका जनजातिलाई नयाँ परिचय दिन आनाकानी गरिरहेका छन् ।शब्दकोशलाई ज्ञानको सङ्ग्रह र समानार्थीअनेकार्थी शब्दको अनुपम संयोजन मान्ने हो भने यसले कस्तो ज्ञान प्रदान गरिरहेको छ र कस्तो ज्ञानसँग साक्षात्कार गराइरहेको छ भनी घोत्लिनु जरुरी छ । शब्दकोशले विविध अर्थ मात्रै दिएको छैन कुन सुन्दर, कुन कुरूप, के उदात्त, के तुच्छ, के ठीक, के बेठीक, को अब्बल, को बेकामे र को नालायक भन्ने धारणा बनाउन पनि उत्प्रेरित गरेको छ । साथै पाठकको सोचव्यवहारमा कोही व्यक्तिप्रति सोही शब्दार्थअनुरूपको व्यवहार गर्न र भाषा प्रयोग गर्न छाप पनि छोडेको छ । यसो किन गरिएको छ भने यो अभ्यास सामाजिक, सांस्कृतिक, आर्थिक र अझ बढी राजनीतिक (शासकीय) तत्त्वहरूको परिणाम हो ।शब्द र अर्थ निर्माण प्रक्रियामा कसलाई कुन शब्दार्थ र विशेषणले सम्बोधन गर्ने भन्ने विषय विविध तत्त्वहरू शक्ति (पावर), अवस्थिति, लिङ्ग, सार्वजनिक परिचय (फेस), वर्ग आदिले पनि निर्धारित गर्ने नै भयो ।अबको आवश्यकता सम्बोधनका दृष्टिले भाषिक समानता कायम गर्नु पनि हो । खाली पानारूपी मस्तिष्क का साथमा हुर्किएका बालबालिकालाई यस्ता विभेद र भेदभाव प्रस्ट बुझाउने शब्द सिकाउनु हुँदैन । बालबालिकाका बोलीले टिप्नुअगावै अर्थहरूमा अपडेट गर्नुपर्ने बारे मन्थन हुनुपर्छ । विशेष जात, जाति, लिङ्ग, समुदायका मानिसबारे जबर्जस्ती निर्मित भाष्य हरू शब्दकोशबाट हटाउनेबारे गहन छलफल गर्नु अब जरुरी छ । यस विषयमा अबेर नगर्नु नै मान्छेको मनमस्तिष्कमा लागेको चोटको ओखतीमुलो सुरु गर्नु हो । अब शब्दकोश संशोधनपरिमार्जन गरी शब्द र अर्थले झुकाएको शिरको शीघ्र माङ्गेना गरियोस् ।"
बदलिँदो संसारको कथा,"समाज दुई वर्गमा विभाजित छ, हुने खाने र हुँदा खाने । हुने खाने ले सधैं हुँदा खाने माथि अधिकार जमाएको छ । संसारको ठूलो संख्या हुँदा खाने समूहमै छ । दुई वर्गबीचको संघर्ष शताब्दिऔंदेखि जारी छ । दक्षिण कोरियाली सिरिज स्क्विड गेम दुई वर्गबीचको कथा हो ।हुँदा खाने वर्ग छाक टार्न मजदुरी गर्छन्, उद्योगमा काम गर्छन् । हुने खाने वर्ग भने त्यही उद्योग चलाउँछन् । गरिबीको रेखामुनि जसोतसो जिन्दगी चलाइरहेका पात्र हुन् संकिहुन् । उनी वृद्धा आमाको भरमा बाँचिरहेका छन् । श्रीमतीसँग सम्बन्धविच्छेद भइसकेको छ । १० वर्षीया छोरीलाई श्रीमतीले नयाँ पतिसँगै राखेकी छन् । गाडी चलाएर घर खर्च जुटाउन नसक्ने संकिहुन्को टाउकोमा ऋणको थुप्रो छ । बिरामी आमाको उपचार गर्ने पैसासमेत छैन । पैसा भएको प्रमाणित गर्न सके छोरीलाई घर फिर्ता गर्न सकिन्छ । तर, पैसाकै कारण जीवनको लय खलबलिएको छ । र, उनी अनेक अभावका पहाडको सामना गर्न बाध्य छन् ।एक दिन उनी एउटा खेलको निमन्त्रणा पाउँछन्, जसमा खेल जित्नेले कल्पना गरेभन्दा बढी पैसा घर ल्याउन सक्छ । संकिहुन् खेल खेल्न तयार हुन्छन् । खेल आयोजक को हुन् ? कसैलाई थाहा छैन । खेललाई निगरानीमा राख्ने एक जना फ्रन्टम्यान हुन्छन् । खेलाडीबाहेक अन्यको परिचय लुकाइएको छ ।खेलकै लागि अपरिचित स्थानमा पुग्दा संकिहुन्ले ऋणमा डुबेका अन्य २५५ खेलाडी भेट्छन् । बाल्यकालका साथी सांघुसँग पनि त्यहीँ भेट हुन्छ । सेक्युरिटिज कम्पनीका पूर्वमालिक सांघु, जसलाई ग्राहकको पैसा चोरेर लगानी डुबाइदिएको आरोप छ । र, उनलाई प्रहरीले खोजिरहेको छ । सेब्युक, जसलाई ठूलो रकम चाहिएको छ उत्तर कोरियाको सीमाबाट आमालाई सकुशल दक्षिण कोरिया ल्याउन । पाकिस्तानबाट कोरिया आएका अब्दुल पनि परिवारका खातिर खेलमा सहभागी छन् । एक वृद्धा छन्, जो मृत्युको पर्खाइमा उसै बस्नुभन्दा खेलमा सहभागी हुन चाहन्छन् । वृद्धालाई ब्रेन ट्युमर भएको छ ।यी पात्रलाई बाल्यकालमा खेलिएका ६ वटा सरल खेल खेल्न लगाइन्छ । खेलबाट बाहिरिनेहरू घर फर्किंदैनन्, संसारबाटै बिदा हुन्छन् । उनीहरूलाई त्यहीँ मारिन्छ । खेल्दै जाँदा खेलाडीले थाहा पाउँछन् प्रत्येक व्यक्तिको मृत्युसँगै १ सय मिलियन वन (कोरियाली मुद्रा) आफूले जित्ने रकममा जोडिँदै जानेछ । ४५६ जना खेलाडीको हिसाब गर्दा उपहार रकम ४५६ बिलियन वन हुन्छ । ४५६ मध्ये कुन खेलाडी ६ वटै खेल जितेर घर फिर्ता होलान् ? जितेको रकमले समस्या समाधान होला ? स्क्विड गेम यिनै कथावरिपरि घुमेको छ ।सेप्टेम्बर १७ मा प्रदर्शनीमा आएको स्क्विड गेम ले नेट्फ्लिक्सको अहिलेसम्मकै भ्युइङरेकर्ड तोडेको छ । प्रदर्शनको २८ दिनमै यो सिरिज १६५ बिलियन घण्टा हेरिएको रेकर्ड छ । यसअघि नेटफ्लिक्सकै अर्को सिरिज ब्रिजर्टन २८ दिनमा ६ सय २५ मिलियन घण्टा हेरिएको रेकर्ड थियो । ब्रिजर्टन को दाँजोमा यस सिरिजको भ्युइङरेकर्ड २६ गुणा बढी छ ।बालबालिकाका खेललाई हिंसात्मक रूपमा प्रस्तुत गरिएको यो सिरिज सस्पेन्स र थ्रिलरले भरिएको छ । ऋणको भारीले थिचिएका ती पात्रहरू नेपालकै सामान्य मानिसझैं लाग्छन् । कुनै न कुनै पात्रमा दर्शकले आफैंलाई भेट्टाउँछन् र ती पात्रलाई प्रेम गर्न थाल्छन् । दृश्यहरूमा आउने ट्वीस्ट एन्ड टर्न ले दर्शकमा झनै उत्सुकता थप्छ । एक शृंखला सकिएपछि आउने अर्को शृंखलाको कथाबारे दर्शकले सहज अनुमान गर्न सक्दैनन् । हिंसाप्रधान यो सिरिजमा कथार्सिस को प्रयोग बेजोड ढंगले गरिएको छ । दर्शक पात्रसँग एकाकार हुन्छ । र, सिरिजको अन्त्यसम्मै पात्रसँगै यात्रा गर्छ ।भीआईपी को प्रवेशपछि सिरिजमा वर्गीय विभेद झल्किन्छ । धनीले अति गरिबलाई कसरी वस्तुको रूपमा हेर्छन् ? र, गरिबलाई कसरी आफ्नो मनोरञ्जनका साधन बनाइरहेका छन् ? सिरिजले वर्गीय खाडलको भेदमाथि केही प्रश्न छाडेको छ । एक दृश्यमा गरिब र लाचार व्यक्तिहरूलाई चेस सँग दाँजिएको छ । गरिबहरू धनीका अघि दास बनेर झुकेका छन् । र, गरिबका ढाडमा धनीहरूले गोडा अड्याएर खेल हेरिरहेका छन् । गरिब खेलाडीले सास गन्दै खेलिरहेको खेल धनाढ्य वर्गका लागि खास मनोरञ्जनको विषय हो । वर्गबीचको विभेद, असमानता र संघर्ष सिरिजको खास कन्टेन्ट हो । वर्तमान विश्वको वास्तविक समाज सिरिजमा देखिएको छ ।हिन्दी फिल्म लक हेरेका दर्शकका लागि यो सिरिज नौलो र विशेष नहुन सक्छ । थ्रिलिङ कथाको नौलो प्रस्तुतिका लागि स्क्विड गेम हेरे हुन्छ । पैसाको मोहमा समाजले कसरी आफ्नो खास चरित्र बदलेको छ ? समाजबाट कसरी मानवता हराइरहेको छ ? पैसाको पछि दौडिरहेका मान्छेले कसरी जीवनको मौलिक आनन्द गुमाइरहेका छन् ? स्क्विड गेम ले यी प्रश्नमा विमर्श गर्ने जमर्को गरेको छ ।"

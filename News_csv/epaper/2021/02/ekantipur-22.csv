शीर्षक,विवरण
अब ४० लाखलाई खोप,"अब ककसलाई ?५५ वर्षमाथिका सबै, विश्वविद्यालयका प्राध्यापक र कर्मचारी, विद्यालयका शिक्षक र कर्मचारी, सार्वजनिक यातायातका चालक र सहचालक, औषधि पसल र प्रयोगशालामा कार्यरत"
कोरोना उपचारमा खटिनेले भत्ता पाएनन्,लक्ष्मण अर्याल (सचिव)शैलजा रेग्मी (सहसचिव)गुणराज लोहनी (प्रमुख स्वास्थ्य प्रशासक)डा जागेश्वर गौतम (प्रमुख जनस्वास्थ्य प्रशासक)गुणनिधि शर्मा (वरिष्ठ स्वास्थ्य प्रशासक)डा समीरकुमार अधिकारी (वरिष्ठ जनस्वास्थ्य प्रशासक)कृष्ण लम्साल (उपसचिव)मानबहादुर बस्नेत (उपसचिव कानुन)नवराज जोशी (मेडिकल अधिकृत)सुदीप आले (जनस्वास्थ्य अधिकृत)चित्रा खनाल (वरिष्ठ जनस्वास्थ्य अधिकृत)सुनालक्ष्मी कर्माचार्य (नअ)छविलाल पाण्डे (लेखा अधिकृत)दीपक महर्जन (लेखा अधिकृत)सरिता ज्ञवाली (काअ)रञ्जना प्रजापति (कअ)फणीन्द्र गिरी (कअ)लक्ष्मीकुमारी बोहरा (नासु)लक्ष्मीकुमारी पौडेल (नासु)उदयकुमार पन्दाक (लेखापाल)सुन्दरकुमार आचार्य (कअप)सरोज दाहाल (कअप)घनश्याम गजुरेल (चालक)तारा नेपाली (कार्यालय सहयोगी)प्रह्लाद न्यौपाने (काअ)प्रतिमा पोखरेल (काअ)सत्यनारायण खड्का (चालक)सञ्जय केसी (चालक)रोशन श्रेष्ठ (कम्प्युटर अधिकृत)जमुना थापा (सिअनमी)बबिता राई (सिअनमी)मोहनकुमार रौनियार (जनस्वास्थ्य निरीक्षक)दुर्गा पौडेल केसी (अहेव)हीराबहादुर केसी (चालक)कुम्भराज जोशी (नवौं तह)नीलम राई (प्रहरी सहायक निरीक्षक)तोपबहादुर खड्का (प्रहरी हवलदार)घनश्याम थापा मगर (प्रहरी जवान)वीरेन्द्र सुनार (प्रहरी जवान)सुलोचना श्रेष्ठ (प्रहरी जवान)गुरुप्रसाद खतिवडा (स्वकीय सचिव)विष्णुप्रसाद खनाल (स्वीकृत अधिकृत)कृष्णबहादुर गुरुङ (प्रशासन सहायक)भवानी दाहाल (अधिकृत छैटौं)इन्दिरा पहाडी (अहेव)सोमबहादुर मगर (चालक)प्रकाश तामाङ (चालक)अनिश केसी (प्रहरी जवान)दिनेशकुमार गोडिया (प्रहरी जवान)अर्जुन खड्का (प्रहरी जवान)नारायण पौडेल (जमदार)टुकबहादुर थापा (हवलदार)निर्मल ज्ञवाली (प्रहरी नायब निरीक्षक)दीपक थापा (प्रहरी नायब निरीक्षक)
देउवा किन चाहन्छन् चुनाव ?,झापा१विश्वप्रकाश शर्मा मतान्तर २८६३ (माओवादीसँग)संखुवासभा दीपक खड्का मतान्तर ११३० (एमालेसँग) मोरङ३सुनीलकुमार शर्मा मतान्तर १९०७ (एमालेसँग)मोरङ५अमृतकुमार अर्याल मतान्तर ३७९२ (माओवादीसँग)मोरङ६शेखर कोइराला मतान्तर ६७५ (एमालेसँग)सोलुखुम्बु बलबहादुर केसी मतान्तर ३४५३ (माओवादीसँग)ओखलढुंगारामहरि खतिवडा मतान्तर ५२५३ (एमालेसँग) सप्तरी३दिनेशकुमार यादव मतान्तर ३१८३ (राजपासँग)सिरहा२रामचन्द्र यादव मतान्तर ४५५१ (माओवादीसँग) धनुषा ३विमलेन्द्र निधि मतान्तर २९०३ (राजपासँग) धनुषा४महेन्द्र यादव मतान्तर २५४१ (एमालेसँग)महोत्तरी४महेन्द्रकुमार राय मतान्तर ५३२८ (संघीय समाजवादीसँग)सर्लाही१ शम्भुलाल श्रेष्ठ मतान्तर १९६१ (राजपासँग) रौतहट१कृष्णप्रसाद यादव मतान्तर ५५९८ (राजपासँग)बारा३फरमुल्ला मन्सुर मतान्तर ५२५० (संघीय समाजवादीसँग)पर्सा१अनिलकुमार रुंगटा मतान्तर ४६५१ (संघीय समाजवादीसँग)पर्सा२अजयकुमार चौरसिया मतान्तर १४६५ (संघीय समाजवादीसँग)काठमाडौं३अम्बिका बस्नेत मतान्तर ४२८५ (एमालेसँग)काठमाडौं८नवीन्द्रराज जोशी मतान्तर ४४४ (एमालेसँग)ललितपुर३मदन अमात्य मतान्तर १७०८ (माओवादीसँग) काभ्रे१तीर्थबहादुर लामा मतान्तर ४०२६ (माओवादीसँग)धादिङ२दिलमान पाख्रिन मतान्तर ६४० (एमालेसँग)गोरखा१चीनकाजी श्रेष्ठ मतान्तर ३२१७ (एमालेसँग)मनाङ टेकबहादुर गुरुङ मतान्तर २७९ (एमालेसँग)तनहुँ२शंकर भण्डारी मतान्तर ३२७९ (एमालेसँग)स्याङ्जा२गोपालमान श्रेष्ठ मतान्तर ३७०६ (एमालेसँग)पूर्वी नवलपरासीविष्णुकुमार कार्की मतान्तर १३३३ (एमालेसँग)मुस्ताङरोमी गौचन मतान्तर ३६३ (एमालेसँग)म्याग्दी खमबहादुर गर्बुजा मतान्तर २३२८ (एमालेसँग)कपिलवस्तु१दीपकुमार उपाध्याय मतान्तर ९४६ (माओवादीसँग)कपिलवस्तु२सुरेन्द्रराज आचार्य मतान्तर ३५८१ (एमालेसँग)बाँके१माधवराज खत्री मतान्तर २९५६ (माओवादीसँग)बाँके३वादशाह कुर्मी मतान्तर ४९८४ (एमालेसँग)नवलपरासीदेवकरणप्रसाद कलवार मतान्तर ५००१ (सूर्य चिह्न लिएका हृदयेश त्रिपाठीसँग)मुगु हस्तबहादुर मल्ल मतान्तर ३१७३ (एमालेसँग)कालीकोट भूपेन्द्रजंग शाही मतान्तर ४७०५ (एमालेसँग)हुम्ला मंगलबहादुर शाही मतान्तर ४६ (स्वतन्त्रसँग)सुर्खेत१पूर्णबहादुर खड्का मतान्तर ३३८२ (एमालेसँग)बाजुरा कविराज पण्डित मतान्तर ४८८४ (एमालसँग)अछाम२पुष्पबहादुर शाह मतान्तर २८५९ (एमालेसँग)डोटी वीरबहादुर बलायर मतान्तर १६३२ (एमालेसँग)कैलाली२मोहनबहादुर सिं राठौर मतान्तर १८४४ (एमालेसँग)कैलाली३ रामजनम चौधरी मतान्तर ४३८५ (माओवादीसँग)कैलाली५आरजु राणा मतान्तर ४८८० (एमालेसँग)कञ्चनपुर३रमेश लेखक मतान्तर २५८ (एमालेसँग)
पूर्वप्रधानमन्त्री भट्टराईको उपचार आजबाट,"नयाँदिल्ली (कास) पूर्वप्रधानमन्त्री बाबुराम भट्टराई उपचारका लागि भारतको राजधानी नयाँदिल्ली आइपुगेका छन् । भट्टराई आइतबार श्रीमती हिसिला यमी र प्रेस सल्लाहकार विश्वदीप पाण्डेका साथ दिल्ली आएका हुन् । उनीहरू दिल्लीस्थित नेपाली दूतावासमा बसेका छन् । भट्टराईको सोमबारदेखि दिल्लीको वसन्तकुञ्जस्थित इन्स्टिच्युट अफ लिभर एन्ड बिलिअरी साइसेन्समा उपचार हुने प्रेस सल्लाहकार पाण्डेले जानकारी दिए । सोमबार दिउँसो १ः३० बजे वरिष्ठ चिकित्सक विक्रम भाटियाले भट्टराईको परीक्षण गर्नेछन् । भट्टराईले ललितपुरको निदान अस्पतालमा उपचार गराउँदै आएका थिए । उपचारकै क्रममा न्युरोइन्डोक्राइनमा ट्युमर पलाएको आशंका गरिएको थियो । नेपालमा त्यो ट्युमर घातक भएनभएको नखुलेपछि निदानका डा नीरज जोशीले नै भट्टराईलाई चाँडै दिल्ली जान सुझाएको पाण्डेले बताए । यसैबीच भट्टराईले उपचारका लागि दिल्लीमा आउनुपरेकामा आफू लज्जित र दुःखित रहेको बताएका छन् । नेपाली दूतावासको अतिथि कक्षमा बसेर घोत्लिँदै गर्दा आफू लज्जितदुःखित भएछु, २१ औं शताब्दीमा शरीरको कुनामा पलाएको ट्युमर सामान्य कि घातक हो छुट्याउन नसकेर विदेशमा छु । सामान्य नागरिकको के होला ? उनले ट्वीट गरेका थिए ।"
'मनमा मधेस राखेर काम गर्छु,"धनुषा (कास) प्रदेश २ का नवनियुक्त प्रदेश प्रमुख राजेश झाले शिरमा देश र मनमा मधेस राखेर काम गर्ने बताएका छन् । प्रदेश प्रमुखको कार्यभार सम्हाल्दै आइतबार झाले जनता र संविधानलाई आधार बनाएर प्रदेशका लागि काम गर्ने बताए । सबैसँग मिलेर समन्वय गर्नेछु, उनले भने, प्रदेशको पहिचानको सम्मान गर्छु । जात, जन्म, स्थान वा घनत्वका आधारमा दम्भ वा भय भइरहँदा समाज असुरक्षित हुन सक्ने बताउँदै झाले सबैलाई अपनत्वसहितको प्रदेश निर्माणमा आफ्नो भूमिका रहने बताए । कार्यभार सम्हाल्न आएका प्रमुख झालाई जनकपुर विमानस्थलमा प्रदेश सरकारका तर्फबाट आन्तरिक मामिला तथा कानुन राज्यमन्त्री सरोज सिंहले स्वागत गरेका थिए । विमानस्थलमा प्रमुख झालाई पण्डित दुर्गाप्रसाद घिमिरेले माटोको टीका लगाएर स्वागत गरेका थिए । आन्तरिक मामिला तथा कानुनमन्त्री ज्ञानेन्द्र यादवले प्रदेश प्रमुखमा झाको नियुक्तिले सरकार सशंकित भएको बताए । विगतमा संघीयताविरोधी अभिव्यक्ति दिएकाले उनको अबको भूमिकाप्रति आश्वस्त हुन गाह्रो परेको उनको भनाइ छ ।"
बलात्कार अभियुक्त वडाध्यक्ष धरौटीमा रिहा,भक्तपुर (कास) भक्तपुर जिल्ला अदालतले बलात्कारका अभियुक्त वडाध्यक्षलाई ५१ हजार रुपैयाँ धरौटीमा रिहा गरेको छ । न्यायाधीश गोपालप्रसाद बाँस्तोलाको इजलासले शुक्रबार ३३ वर्षीया महिला बलात्कारको आरोपमा माघ १० मा पक्राउ परेका रामेछाप मन्थली१० का वडाध्यक्ष भरतबहादुर बोहरालाई रिहा गर्न आदेश दिएको हो । वडाध्यक्ष बोहराले माघ १ मा आफूलाई बलात्कार गरेर फरार भएको भन्दै रामेछाप मन्थली११ घर भई मध्यपुर थिमि३ गठ्ठाघर बस्ने महिलाले महानगरीय प्रहरी वृत्त थिमिमा किटानी जाहेरी दिएकी थिइन् । थिमि प्रहरीले रामेछाप प्रहरीसँगको समन्वयमा रामेछापबाट माघ १० मा बोहरालाई पक्राउ गरेको थियो ।
भान्जा अपहरण आरोपमा पक्राउ,धनुषा (कास) आफ्नै भान्जालाई अपहरण गरी एक करोड फिरौती मागेको आरोपमा मामालाई प्रहरीले पक्राउ गरेको छ । नगराइन नगरपालिका६ लगमाका रमेश दासका ७ वर्षीय छोरा चन्दनलाई अपहरण गरेको आरोपमा महोत्तरीको पिपरा७ का २० वर्षीय लक्ष्मेश्वरकुमार दास पक्राउ परेका हुन् । घरमा खेलिरहेका चन्दनलाई शनिबार दिउँसो अपहरण गरी जनकपुरमा राखेको अवस्थामा प्रहरीले उद्धार गरेको थियो । बालकलाई प्रदेश प्रहरीको सहयोगमा उद्धार गरी अपहरणमा संलग्न दासलाई पक्राउ गरिएको एसपी प्रकाश रानाभाटले बताए । जनकपुरको कटैयाचौरीस्थित सरोज ठाकुरको घरमा डेरा गरी बस्ने दासले आफ्नै कोठामा बालकलाई बन्धक बनाइराखेको अवस्थामा उद्धार गरिएको उनले बताए । भान्जालाई अपहरण गरी दासले दिदीलाई फोन गरेर एक करोड फिरौती मागेको प्रहरीले जनाएको छ ।
प्रदेश १ का मुख्यमन्त्रीविरुद्ध अविश्वास प्रस्ताव पेस,"(मोरङ)  प्रदेश १ मुख्यमन्त्री शेरधन राईविरुद्ध नेकपा दाहालनेपाल समूहले दर्ता गराएको अविश्वास प्रस्ताव प्रदेशसभाको आइतबारको बैठकमा पेस भएको छ । अविश्वास प्रस्ताव प्रदेशसभा सदस्य एवं निवर्तमान आर्थिक मामिला तथा योजनामन्त्री इन्द्रबहादुर आङ्बोले पेस गरेका हुन् । नेकपाको ओली पक्षले भने बैठक बहिष्कार गरेको छ । बैठक सुरु गर्नेबित्तिकै सभामुख प्रदीपकुमार भण्डारीले सांसद आङ्बोलाई प्रस्ताव पेस गर्न अनुमति दिएका थिए । आङ्बोले प्रदेशसभा सचिवालयमा दर्ता भएको प्रस्ताव प्रदेशसभा नियमावलीबमोजिम बैठकमा पेस गरेको बताए । प्रस्तावको प्रस्तावक आङ्बो र समर्थक लक्ष्मण तिवारी छन् । आङ्बोले प्रधानमन्त्री केपी शर्मा ओलीको कदमप्रति सहमत हुन नसकेको र उनको कदमप्रति सहमत मुख्यमन्त्री राईविरुद्ध प्रदेशसभामा अविश्वासको प्रस्ताव दर्ता गरेको बताए । अविश्वास प्रस्ताव १ महिना २६ दिन अगाडि प्रदेशसभामा दर्ता गराएका हौं तर प्रदेश सरकार लोकतान्त्रिक ढंगले सामना गर्ने पक्षमा देखिएन, उनले भने, सरकारले अविश्वासको प्रस्ताव सामना गर्नुपर्छ र संसद्को फैसला मान्नुपर्छ । नेकपा ओली समूहका प्रमुख सचेतक बुद्धिकुमार राजभण्डारीले सभामुख भण्डारीले प्रदेशसभा बैठक सञ्चालन गरी अविश्वास प्रस्ताव पेस गराउने काम गलत गरेको बताए । नेकपा संसदीय दलका नेता तथा मुख्यमन्त्रीज्यूले लिखित रूपमै सदन केही दिनका लागि स्थगित गर्न आग्रह गर्दासमेत अविश्वास प्रस्ताव सदनमा पेस गराउनु संसदीय अभ्यासविपरीतको काम भएको छ, उनले भने । राजभण्डारीले मुख्यमन्त्री राईले कारबाही गरेका १६ जना सांसदको कारबाही कार्यान्वयन नहुञ्जेल प्रदेशसभा बैठकमा उपस्थित नहुने बताए । आइतबार दिउँसो २ बजे बोलाएको प्रदेशसभा बैठक ३ बजेर ५८ मिनेटमा सुरु भएको थियो । बैठक सुरु हुनुभन्दा ३० मिनेट अगाडि प्रमुख सचेतक राजभण्डारीले प्रदेशसभा स्थगित गर्ने मुख्यमन्त्री राईको लिखितपत्र सभामुख भण्डारीलाई बुझाएका थिए ।प्रमुख प्रतिपक्षी दल कांग्रेसका प्रमुख सचेतक केदार कार्कीले संविधानले व्यवस्था गरेको व्यवस्थापिका, कार्यपालिका र न्यायपालिकाको छुट्टाछुट्टै अस्तित्वमा सरकार कार्यपालिका भएकाले व्यवस्थापिकालाई बेवास्ता गर्न नहुने बताए । सदन बहिष्कार गरेकाले सरकारप्रति दया लागेको छ, उनले भने, सरकार पक्षले सदनमा उपस्थित भएर नियमापत्ति गरेको भए केही हुने थियो होला तर सरकार पक्षको अनुपस्थितिमा सदन चलेर एउटा राम्रो अभ्यास सुरुवात भएको छ ।दाहालनेपाल समूहका प्रदेशसभा सदस्य भीमप्रसाद आचार्यले प्रस्ताव टेबल भएर प्रक्रियामा प्रवेश पाएकाले अब विपक्षी दलको सहयोगमा सफल बनाउने बताए । अविश्वास प्रस्तावमा आचार्यको नाम मुख्यमन्त्रीका लागि प्रस्तावित छ । राईविरुद्ध गत पुस १२ मा नेकपा दाहालनेपाल समूहका ३७ जना सांसदले हस्ताक्षर गरी प्रदेशसभा सचिवालयमा अविश्वास प्रस्ताव दर्ता गराएका थिए । जसमध्ये जसमाया गजमेर, गोपालचन्द्र बुढाथोकी, श्रीप्रसाद मैनाली, वसन्तीदेवी यादव र कला घलेले हस्ताक्षर फिर्ता लिएको सभामुख भण्डारीले सदनलाई बताएका थिए । आङ्बोले प्रस्ताव पेस गरेपछि सभामुख भण्डारीले फागुन २० सम्मका लागि बैठक स्थगित गरेका छन् ।"
पहिरोपीडितका घर बनाउँदै प्रवासी,"(म्याग्दी)  दुई हल गोरुले जोत्ने पाखोबारीको छेउमा सानो घर थियो । टोलका सबै ५ घर पहिरोले लग्यो । ज्यान बाँच्यो । बर्खे झरी र हिउँद त्रिपालमुनि बित्यो, मालिका गाउँपालिका७ विम नैरुङका ७२ वर्षीय अमप्रसाद दर्जीले गत असार २६ को घटना र त्यसपछिको अवस्था बताए, सास भए आस आउने रहेछ । बाहिर देश गएकाले उठाएको पैसाले घर बन्दै छ । अबको बर्खा सुरक्षित ठाउँमा बस्न पाउने आशा छ ।पहिरोले बगाएपछि थातथलो नभएका र आफैंले बास निर्माण गर्न पनि नसक्ने विमका १० परिवारलाई पुनर्वास गराउन एकै ठाउँमा नयाँ घर बनाउन थालिएको छ । बाढीपहिरो घर बगाएका जिल्लाका ४० परिवारका लागि म्याग्दी प्रवासी नेपाली संघ (मोना) ले नयाँ घर बनाइदिन थालेको हो । जिल्ला विपद् व्यवस्थापन समितिले गृह मन्त्रालयमा पुनर्वास गराउन सिफारिस गरेको सूचीमा तीन सय जनाभन्दा बढी बाढीपहिरोपीडित परिवार छन् । उनीहरूमध्ये ४० परिवारका लागि मोनाले घर बनाइरहेको हो । विममा १० घर, धौलागिरि गाउँपालिकामा१४, मंगला, रघुगंगा, अन्नपूर्ण गाउँपालिका र बेनी नगरपालिकामा ४४ का दरले घर बन्दै छन् । पहिरोपीडितलाई पुनर्वास गराउन घर बनाइदिन थालेका छौं, मोना हङकङका पूर्वअध्यक्ष तथा मोना अन्तर्राष्ट्रिय समितिका सल्लाहकार दल शेरबुजा मगरले भने, विपद्मा परेका दाजुभाइलाई पुनर्वास गराउने अभियानमा श्रमदान गर्न पुर्ख्यौली थलो फर्केको हुँ । एउटाको नमुना र लागतको आधारमा अरू घर निर्माण अघि बढाउने योजना छ ।पुनर्वासका लागि सरकारले हालै जारी गरेको पुनर्निर्माण कार्यविधिमा हिमाली जिल्लामा घर बनाउन ५ लाख, मर्मत गरी पुनः प्रयोग गर्ने बनाउन ५० हजार र घर बनाउन जग्गा नभएकालाई घडेरी खरिद गर्न थप ३ लाख दिने भएको छ । जिल्ला विपद् व्यवस्थापन समितिले १ हजार ६८ घर पूर्ण क्षतिग्रस्त भएकाले नयाँ बनाउनुपर्ने सिफारिस गरेको छ । सरकारले निजी आवास पुनर्वासका लागि पुनर्निर्माण गर्न मोनासमेत व्यक्ति एवं निजी क्षेत्र अग्रसर भएकाले भूकम्प प्रतिरोधी घरको मापदण्डअनुसार काम गर्न स्वीकृति दिएका छौं, प्रमुख जिल्ला अधिकारी उमाकान्त अधिकारीले भने, बाढीपहिरोबाट घरविहीन एक हजारभन्दा बढी परिवारलाई पुनर्वास गराउन भूगर्भविद्समेतको प्राविधिक रिपोर्टअनुसार गृह मन्त्रालयमा सिफारिस गरेका छौं ।यसैगरी विम गाउँवासीको संस्था विममालिका संघ काठमाडौंले पनि २२ घर बनाइदिने भएको छ । संघले घर बनाउन योग्य घडेरी नभएका १० परिवारलाई पुनर्वास गराउन २० लाख खर्चेर ५ रोपनी जग्गा खरिद गरिसकेको छ । विमका अन्य २० परिवारको घर बनाउन वडाध्यक्ष रेशम जुग्जालीको अध्यक्षतामा गठित विम पुनर्निर्माण समितिले व्यवस्था गर्ने भएको छ ।"
"९ आरोपितद्वारा आत्मसमर्पण, थानाध्यक्ष अझै फरार","(बर्दिया)  भारतको बिहार राज्यस्थित पश्चिम चम्पारणको कुण्डवा चैनपुरमा नेपाली बालिकाको हत्यामा संलग्न ९ आरोपितले शनिबार प्रहरीसमक्ष आत्मसमर्पण गरेका छन् । एक साताभित्र गिरफ्तारी नदिए घर सम्पत्ति जफत हुने अदालतको सूचनाको म्याद सकिन एक दिनअघि उनीहरूले आत्मसमर्पण गरेका हुन् । शनिबार कुण्डवा चैनपुर थानामा उनीहरूले आत्मसमर्पण गरेको बिहार राज्य प्रहरीले जनाएको छ । उनीहरूमाथि बर्दियाको बारबर्दिया नगरपालिका३ की १२ वर्षीया बालिका सुमित्रा विकको बलात्कारपछि हत्या गरेर शव जलाएको आरोप छ । कुण्डवा चैनपुरका नवनियुक्त थानाध्यक्ष मिथिलेशकुमार यादवले कान्तिपुरलाई टेलिफोनमा बताएअनुसार नौ जनामध्ये चार जनामाथि बालिकालाई दुष्कर्म गरी हत्या गरेको आरोप छ । चार जनामध्ये घरबेटी सियाराम साहका छोरा विनय यसअघि पक्राउ परिसकेका छन् । उनीलगायत दीपककुमार साह, रमेश साह र देवेन्द्रकुमार साहमाथि दुष्कर्म र हत्याको अभियोग छ । आत्मसमर्पण गरेका सबैलाई कारागार पठाइएको थानाध्यक्ष यादवले बताए । घरबेटी सियारामसहित सात जनाविरुद्ध जबर्जस्ती प्रमाण मेटाउने र शव जलाएको आरोप छ । यसैगरी प्रमाण मेटाउन र शव जलाउन सहयोग गर्ने कुण्डवा चैनपुर थानाका तत्कालीन थानाध्यक्ष सञ्जीव रञ्जन शनिबारसम्म सम्पर्कविहीन छन् । अभियोगी रञ्जन फरार भएर कति दिनसम्म लुकेर बस्छन् ?, यादवले भने, एक दिन न एक दिन त पक्राउ पर्छन् नै । अदालतले भारतीय दण्डसंहिता ६४ अनुसार कुर्की (सम्पत्ति जफत) को आदेश दिएको थानाध्यक्ष यादवले बताए । सुमित्राका बाबु खड्गबहादुर, आमा कृष्णा र भाइ हरिशको सोमबार अदालतमा बयान लिइने मृतक बालिकाका भिनाजु नवलसिंह विकले बताए । उनका अनुसार बयान सकिएपछि अदालतले सुरक्षासहित नेपाल फर्काउने भएको छ । सुमित्राका बाबु, आमा र भाइलाई भारतीय प्रहरीको सुरक्षा दिएर राखेको छ । जनवरी २१ तारिखमा सामूहिक बलात्कार र हत्या गरी सुमित्राको शव जलाइएको थियो । घटनाको जाहेरी फेब्रुअरी २ तारिखमा दर्ता भएको थियो । शिवशक्ति आधारभूत विद्यालय, बारबर्दियामा कक्षा ३ मा पढ्दै गरेकी सुमित्रा लकडाउनमा बुबासँग भारत गएकी थिइन् । बुबा खड्गबहादुर त्यहाँ चौकीदार थिए । यसैबीच, बारबर्दिया नगरपालिकाका प्रमुख दुर्गाबहादुर थारूसहित पीडितका आफन्तले कुण्डवा चैनपुर पुगेर सुमित्राका परिवार र प्रहरीसँग घटनाबारे जानकारी लिई फर्केका छन् ।"
नक्कली बाबु बन्ने पक्राउ,म्याग्दी (कास) नक्कली बाबु बनेर नाबालक परिचयपत्र बनाउन खोजेको आरोपमा धौलागिरि गाउँपालिका३ मुनाका ५५ वर्षीय रेशमबहादुर भण्डारी आइतबार पक्राउ परेका छन् । आफन्तको छोरीलाई आफ्नी छोरी भएको झूटा विवरण पेस गरी नाबालक परिचयपत्र बनाउन खोजेको आरोपमा उनलाई प्रहरीले पक्राउ गरेको हो । दीपक भण्डारीकी १५ वर्षकी छोरी दिवाको नाबालक परिचयपत्र बनाउन भण्डारी शुक्रबार जिल्ला प्रशासन कार्यालयमा पुगेका थिए । जन्मदर्तासमेत कागजपत्रमा शंका लागेपछि बालिकालाई बाबुको नाम सोध्दा फरक भनेपछि नक्कली काम भइरहेको पत्ता लागेको थियो । आफन्त पर्ने बालिकालाई जापान लैजाने प्रयोजनका लागि नक्कली बाबु बनेको आरोपितले स्विकारेको प्रमुख जिल्ला अधिकारी उमाकान्त अधिकारीले बताए । १६ वर्षमुनिका व्यक्ति विदेश जाँदा नाबालक परिचयपत्र आवश्यक पर्छ ।
'पेट्रोलको मूल्य १४० पुगे अन्यथा नमान्दा हुन्छ,"केही समयअघिसम्म निगमलाई नाफामा लैजान सकेको, बोनस बाँडेको भनेर प्रशंसा भइरहेको थियो । पछिल्लो समय प्रत्येक साताजसो इन्धनको मूल्य बढाउन थाल्नुभयो । निगमलाई सधैं नाफामै राखिराख्ने रणनीति हो ?हामीले भारतीय आयल कर्पोरेसन (आईओसी) बाट इन्धन ल्याएर यहाँ बेच्छौं । आईओसीले महिनाको १ र १५ तारिखमा मूल्य सूची पठाउँछ । उसले मूल्य पठाउने बेला हामी डलरको भाउ र इन्धनको कच्चा पदार्थर्को विश्वव्यापी अवस्था विश्लेषण गरेर बसेका हुन्छौं । कतिपय अवस्थामा पर्ख र हेर को अवस्थामा हुन्छौं । चारपाँच दिनको अवस्था हेरेर यहाँ इन्धनको मूल्य घटाउने वा बढाउने निर्णय गर्छौं । करिब एक साताको अवस्था हेरेपछि एकदुई महिनासम्म पनि घट्ने वा बढ्ने सम्भावना नदेखिए यहाँ मूल्य समायोजन गर्ने गरेका छौं । मूल्य स्थिरीकरण कोष लागू भएको पाँच वर्षको अवस्था हेर्ने हो भने ठ्याक्कै भोलिपल्ट मूल्य घटबढ गरेका छैनौं । सबै परिस्थिति हेरेर यसपटक एकएक सातामा मूल्य समायोजन गरिएको हो । यसपालि सुरुमा बढाइएको पहिलो मूल्य १ तारिखको हो । दोस्रोपटकचाहिँ उताबाट आएको भोलिपल्टै मूल्य बढाइएको हो । अन्तर्राष्ट्रिय बजारको उतारचढावका कारण यसपटक यस्तो भएको हो । अन्तर्राष्ट्रिय बजारमा तीन महिनादेखि मूल्य बढिरहेको छ तर हामीले त्यसैअनुसार बढाएका छैनौं ।घटेका बेला नघटाउने, बढेका बेला अलि हतार गर्ने देखियो नि ?स्वचालित मूल्य प्रणालीमा निगमलाई न्यूनतम ५ प्रतिशत नाफा राखेर मूल्य तय गर्ने अधिकार छ तर हामी त्यसरी गएकै छैनौं । हामीले नाफाभन्दा पनि आर्थिक स्थिरतालाई बढी ध्यान दिएका छौं । मूल्य बढाउने बेला बरु घटाएका छौं तर मनलागी गरेका छैनौं ।कम्तीमा ५ प्रतिशत नाफा राख्न पाइन्छ तर राखेका छैनौं भन्नुभयो । मूल्य बढाइराख्नुभएको छ । निगमले अहिले घाटाको व्यापार गरिरहेको छ त ?सरकारले मलाई नेतृत्वमा पठाइसकेपछि निगमले गरेका गतिविधिलाई विश्वास गरिदिनुस् भन्ने मेरो आग्रह छ । हामी जनतालाई यसबारे बुझाउने कोसिसमा छौं । १८ जुलाई २०१९ मा पेट्रोलको मूल्य प्रतिलिटर १ सय ८ रुपैयाँ ५० पैसा र डिजेलको ९५ रुपैयाँ ५० पैसा हुनुपर्थ्यो । त्यतिबेला पेट्रोलको मूल्य प्रतिलिटर १ सय ८ रुपैयाँ र डिजेलको ९६ रुपैयाँ तोक्यौं । २०१९ कै डिसेम्बरको उदाहरण पनि दिन्छु । स्वचालित मूल्यअनुसार १ सय १३ रुपैयाँ हुनुपर्ने पेट्रोलको १ सय ९ रुपैयाँ र ९६ रुपैयाँ ५० पैसा हुनुपर्ने डिजेलको ९७ रुपैयाँ मूल्य निर्धारण गर्यौं । कहिलेकाहीँ साना इन्डेक्सले गर्दा ठ्याकै हिसाब मिल्दैन, स्वचालित मूल्य प्रणालीअनुसार पनि हामीले घाटाकै व्यापार गर्नुपर्छ ।निगमले ५४ रुपैयाँमा किनेको इन्धनमा ५५ रुपैयाँ कर लगाइएको छ । उपभोक्ता भएर सोच्दा यो उचित हो त ?म अर्थशास्त्रको विद्यार्थी होइन तर हाम्रो मुलुकको विकास दर्शनबारे राज्य मात्रै होइन, अर्थशास्त्रीलगायत अरू सबै प्रस्ट हुनुपर्छ । मुलुकलाई कता लैजाने हो ? व्यापार घाटा कम गर्ने, बजेट घाटा घटाउने र वैदेशिक मुद्रा बढी भित्र्याउने लक्ष्य हो । इन्धन आयात बढाएर यो लक्ष्य हासिल गर्न सकिन्न । इन्धन आफ्नो होइन, यो ल्याउँदा व्यापार घाटा नै हुन्छ । आयात घटाउने भनेको मूल्य बढाएर वा परिमाण घटाएरै हो । भारतले पनि इन्धनमा कर बढाइरहेको छ । त्यहाँ २० प्रतिशत आन्तरिक र बाँकी ८० प्रतिशत आयात हो । हामी एकातर्फ व्यापार घाटा घटाउने भन्छौं, अर्कोतर्फ इन्धनमा कर धेरै भयो भन्छौं । हो, जनतालाई भार परेको छ तर इन्धनले अर्थतन्त्रलाई कहाँ लग्यो त ? स्कुल जाने विद्यार्थीलाई मोटरसाइकल र स्कुटर चाहिएको छ । घाँस काट्न जान पनि मोटरसाइकल चाहिएको छ । मोटरसाइकल नै चढ्न हुँदैन भनिएको होइन, म पनि मोटरसाइकल चढ्छु । मोटरसाइकल ४० किलोमिटर गुड्दा १ लिटर इन्धन खर्च हुन्छ । मानौं, अहिले प्रतिलिटर पेट्रोल १ सय ४० पुगे पनि कति नै लगानी हुन्छ र ? औसतमा हामी हिँड्ने किलोमिटर हिसाब गर्ने हो भने २३ रुपैयाँ मात्रै खर्च बढ्ने हो । त्यसैले इन्धनमा प्रतिलिटर १५ रुपैयाँ बढ्दा प्रतिदिन २३ रुपैयाँ मात्रै खर्च बढ्ने हो । तरकारी, चामललगायतमा पनि २४ रुपैयाँ बढिरहेकै हुन्छ । ८ प्रतिशतमा लिएको ऋणको ब्याज १४ प्रतिशतसम्म तिर्नुपरेको छ । यसबारे हामी त्यति कुरा गर्दैनौं ।त्यसो भए इन्धन विलासी वस्तु हो कि अत्यावश्यक ?पेट्रोल विलासी वस्तु हो । हवाई इन्धन विलासिताको होइन भन्ने गरिएको छ किनभने हवाई यात्राले समय बचत हुन्छ । भारतकै उदाहरण दिने हो भने त्यहाँ पेट्रोल र डिजेलको मूल्य एउटै बनाइएको छ । हाम्रो राजमार्गमै हेर्ने हो भने सार्वजनिक यातायातभन्दा निजी सवारी धेरै गुडेका छन् । त्यतातर्फ पनि ध्यान दिन जरुरी छ तर पनि आज डिजेल अत्यावश्यक सामग्री नै हो । त्यही भएर कर पनि कम छ । जुनजुन शीर्षकमा उपभोक्ताबाट कर उठाइएको छ, राज्यले उचित प्रयोग गर्न सकेको छैन नि ?मलाई त्यस्तो लाग्दैन । बूढीगण्डकीको नाममा करिब १० अर्ब रुपैयाँ कर उठेको छ । अहिले बूढीगण्डकी नभनी पूर्वाधार कर शीर्षकमा उठाउने गरिएको छ । बूढीगण्डकीकै सन्दर्भमा सरकारले अहिले मुआब्जामा खर्च गरिरहेको छ । पूर्वाधार शीर्षकमा उठेको कर अस्पताल, सडक, बाटो बनाउन खर्च भएको छ । राज्यको त्यो खर्च भनेकै पूर्वाधार शीर्षकमा उठाइएको कर पनि हो ।करकै कारण भारतभन्दा नेपालमा इन्धन सस्तो छ, खुला सिमानाका कारण तस्करी हुने भएकाले कर बढी लगाइएको भन्ने तर्क गरिन्छ । चोरीनिकासी रोक्नुको साटो कर बढाउनु उचित हो त ? अन्तर्राष्ट्रिय अभ्यास पनि हेरेर राज्यले करबारे निर्णय गर्छ । त्यसैले करको दर अन्य मुलुकमा के छ भनेर हेर्नुपर्छ । छिमेकी देशको अवस्था कस्तो छ भनेर बुझ्नुपर्छ । हाम्रोमा मात्रै धेरै कर लगाइएको भए कुरा छुट्टै हुन्थ्यो । इन्धनमा अन्य देशमा पनि धेरै कर लगाइएका उदाहरण प्रशस्त छन् ।पूर्वअर्थमन्त्री युवराज खतिवडाले भारतको तुलनामा हाम्रोमा इन्धन सस्तो भयो, त्यसकारण प्रतिलिटर ५ रुपैयाँका दरले कर बढाउनुपरेको हो भन्दै आउनुभएको छ नि ?नेपालभारत खुला सिमाना छ । भारतमा सीमा सुरक्षा बल तैनाथ छ, हाम्रोतिर पनि सुरक्षा दिइएको छ तर पाँच लिटरको ग्यालेनमा दूध, पानी वा खाने तेल लैजानुपर्ने ठाउँमा पेट्रोल बोकेर कोसेली लैजाने वातावरण बनाउनु हुँदैन । करले दुई पैसा उठ्यो भने त्यो सर्वसाधारणकै लागि हो भनेर सोचिदिनुपर्यो । इन्धन निगमको एकाधिकार व्यापार हो । मूल्य समायोजन, करको विषय जे गरे पनि भइहाल्छ, निगमलाई नाफामै छाडेर जाऊँ भन्ने उद्देश्य जस्तो देखियो, त्यस्तै हो ?आफ्नो घर भत्काएर कोही पनि हिँड्न चाहन्न । म नाफा बुझ्ने क्षेत्रको मान्छे हुँ । यहाँबाट निस्केपछि पनि नाफा बुझ्ने क्षेत्रमै काम गर्छु । मैले निगमको कार्यकारी निर्देशक पद सम्हाल्न सुरु गर्दाको बेलाको मूल्यमा पुगेकै छैन । त्यहीँ पुगोस् भनेर सोचेको पनि छैन । एकातर्फ नाफा भयो भनिएको छ, अर्कोतर्फ तपाईं घाटा भयो पनि भन्नुहुन्छ, कुरा के हो ? मूल्यमा तीनवटा तत्त्व हुन्छन् लागत, कर र स्रोतको मूल्य । तीन तत्त्वमध्ये समग्रमा हामीले दुई पैसा बचाएका छौं । निगमको प्रशासनिक खर्च घटाएका छौं । स्रोत पनि भारतको भन्दा सस्तो छ । समग्रमा गत आर्थिक वर्षसम्ममा निगम १३ अर्ब रुपैयाँ नाफामा छ । प्रस्ट भन्नुपर्दा जतिमा किन्यौं, प्राप्त अधिकारअनुसार बेच्न पाए निगम अझै नाफामा जान्छ । खर्च अन्य स्रोतबाट व्यवस्थापन गरिरहेका छौं । त्यसैले नाफा होइन, बचत गरेको हो ।अन्तर्राष्ट्रिय बजारमा भइरहेको मूल्य वृद्धिअनुसार नेपाली बजारमा इन्धनको मूल्य कतिसम्म पुग्ला ? कोभिडकै समयमा धेरै रिफाइनरी टाट पल्टेका छन् । मुख्यतः अमेरिकाका रिफाइनरीबाट पनि इन्धन उत्पादन हुन्छ । ती रिफाइनरी अझै खुलेका छैनन् । ठूलो असर भारतको अर्थतन्त्रले गर्छ । डलरको असर पनि यसमा पर्छ । त्यसले कस्तो परिमाण ल्याउँछ, यसै भन्न सकिन्न । स्थानीय बजारका हिसाबले ५६ वर्ष अगाडिको मूल्यमा पुगे पनि त्यसलाई अन्यथा मान्नु हुँदैन । त्यो भनेको पेट्रोल प्रतिलिटर १ सय ४० रुपैयाँसम्म पुग्ने हो ।धेरै नै मूल्य वृद्धि भयो भने इन्धनमा लगाइएको कर पुनरावलोकन गर्नुपर्छ कि पर्दैन ? यो सरकारको विषय भयो । करको दायरा पुनरावलोकन गर्दा पनि पेट्रोल प्रतिलिटर १ सय ४० रुपैयाँसम्म पुग्न सक्छ । भारतले निर्यातलाई प्राथमिकता दिए थप महँगो हुन्छ ।निगमले खर्च घटाएर बचत गरिरहेको छ भन्नुभयो तर करिब २ अर्बको आलिसान केन्द्रीय कार्यालय निर्माण र अत्यन्तै महँगो दमकल खरिद गर्नुभएको छ । यस्ता योजनामा लगानी गर्नुभन्दा उपभोक्तालाई कम मूल्यमा इन्धन बेचेर राहत दिनेतिर ध्यान किन नदिनुभएको ? यी पनि लागत घटाउनै गरिएका काम हुन् । चुस्त प्रशासन भएपछि राम्रो हुने हो । आज पर्याप्त भण्डारण क्षमता भएको भए हामीले ६ महिनालाई पुग्ने इन्धन मौज्दात गर्न सक्थ्यौं । पूर्वाधारले जहिले पनि लागत व्यवस्थापनमै सहयोग गर्छ । केही घटना भएको अवस्थामा दमकल नै चाहिन्छ । अटोमेसनको काम पनि गर्दै छौं । यसले उपभोक्ता ठगिनबाट जोगाउने छ । प्रविधिमैत्री हुँदा कर्मचारी खर्च पनि घट्छ ।ठूलो खर्च गरेर आधुनिक लकिङ सिस्टम जडान गर्नुभयो । यसले चुहावट नियन्त्रण गर्न सकेन नि ?जुनसुकै प्रविधि ल्याए पनि त्यसलाई चलाउने मानिसले नै हो तर चोर एक कदम अगाडि हुन्छ । पछिल्लो समय गुनासो धेरै कम भएको छ । निगमको डिपोको नोक्सान पनि कम भएको छ । अहिले इन्धन बोकेका ट्यांकर ट्र्याकिङ को व्यवस्था छैन । बिस्तारै सानातिना गुनासा पनि समाधान हुन्छन् । १०१५ वर्षपछि हाइड्रोजन ग्यासको युग भन्दै प्रचार गरिरहनुभएको छ । फेरि इन्धन नै बेच्ने गरी पूर्वाधार विस्तार गरिरहनुभएको छ । विरोधाभास भएन ?मोटामोटी १५ वर्षसम्म इन्धन कारोबार वृद्धिको सम्भावना छ । हाम्रो अहिले आएका गाडी थप २० वर्ष चल्छन् । २०२९ मा किनेका सवारी २०५० सम्म गुड्छन् नै । त्यसैले भोलि हामी मर्छौं भनेर अहिले नै चुप लागेर बस्न भएन । हाइड्रोजन ग्यासबारे पनि करिब एक वर्षमा नीति बनाउँछौं । यसलाई अलगअलग पाटोबाट हेर्नुपर्छ ।इन्धन व्यापारमा भारतबाहेक अर्को कुनै मुलुकको विकल्प देख्नुभएको छ ? विकल्प नहुने भन्ने हुँदैन तर त्यसलाई व्यापारिक दृष्टिबाट पनि हेरिनुपर्छ । आज चीनबाट हिँडेको सामान तीन महिनासम्म आइपुग्दैन । त्यो आपूर्ति प्रणालीले यहाँ व्यवस्थापन गर्न सकिन्छ त ? दक्षिण अफ्रिकाबाट कोइला ल्याउन आठ महिना लाग्छ । त्यसरी आयात गर्दा आपूर्ति र व्यापार व्यवस्था सहज गर्न सकिँदैन । चीनबाट सम्भावना नभएको होइन तर आयातका लागि पूर्वाधारमा पर्ने लगानी निगमले बेहोर्न सक्दैन ।"
६ वर्षमा साढे १३ लाखको सावाँब्याज झन्डै दुई करोड !,"(वीरगन्ज)  पर्साको वीरगन्ज१२ मुर्लीका एमडी साहबुद्दिन अन्सारीले ६ वर्षअघि छोरीको बिहेका लागि आदर्शनगरका मदनमोहन मित्रुकासँग १३ लाख ६० हजार रुपैयाँ ऋण लिएका थिए । वैदेशिक रोजगारीबाट घर आएका छोरा मोहमद समीर अन्सारीले बाबुले लिएको ऋण रकम तिर्न खोज्दा मित्रुकाले एक करोड ९० लाख रुपैयाँ हिसाब देखाएपछि अन्सारी परिवार अहिले बिखलबन्दमा परेको छ । २०७१ वैशाख २३ मा ऋण लिँदा अन्सारीले मुर्लीको आफ्नो एक कट्ठा १० धुर जग्गा मित्रुकाको नाममा दृष्टिबन्धक गरिदिएका थिए । अन्सारीका अनुसार मित्रुकासँग १३ लाख ६० हजार ऋण लिएकोमा चलनचल्तीमा त्यसको दोब्बर २६ लाख रुपैयाँको दृष्टिबन्धक लिखत पारित गरिएको थियो । ऋण चुक्ताका लागि हरहिसाब माग्दा १३ लाख ६० हजारको ब्याज नजोडी ५१ लाख रुपैयाँको जोडिएको छ । त्यही मितिमा मदनका भाइ मुरलीमनोहर मित्रुकाले झुक्याएर २५ लाख रुपैयाँको छुट्टै कपाली तमसुकसमेत गराएका रहेछन्, पूर्वप्रहरी निरीक्षकसमेत रहेका अन्सारीले भने, मुरलीमनोहरसँग त एक रुपैयाँ पनि मैले लिएको थिइनँ । एउटै कर्जाबापतको दुइटा कागज गराएका हुन् । बाध्यताको फाइदा उठाएर घरबारविहीन पार्न खोजेको उनको गुनासो छ । मित्रुका दाजुभाइले ठगेको भन्दै अन्सारीले गत माघ १८ मा जिल्ला प्रशासन कार्यालय पर्सामा लिखित उजुरी दिएका थिए । गत साता प्रमुख जिल्ला अधिकारी अस्मान तामाङले मित्रुका दाजुभाइलाई छलफलका लागि बोलाएका थिए । त्यो बेला दुवैले १३ लाख ६० हजार रुपैयाँ मात्र कर्जा दिएको स्वीकार गरेका थिए, अन्सारीले भने, सीडीओ सापको अगाडि १३ लाख ६० हजार कर्जा सकारे पनि बाहिर आएर पुरानै हिसाब माग्दै छन् । मुरलीमनोहर मित्रुकाले कपाली तमसुकका आधारमा एमडी साहबुद्दिन अन्सारीविरुद्ध अदालतमा लेनदेन मुद्दासमेत दर्ता गराएका छन् । २५ लाख रुपैयाँको सावाँब्याज भराइपाउँ भनी २०७६ पुस २० मा पर्सा अदालतमा मुद्दा दर्ता गराएको अन्सारीले बताए । बहिनीको विवाहका लागि बुबाले १३ लाख ६० हजार रुपैयाँ ऋण लिएको हामी सबैलाई थाहा छ, साहबुद्दिनका छोरा समीरले भने, ऋणको हिसाब मिलान हुन नसकेपछि कतारबाट जागिर छाडेर घर फर्किनुपरेको छ । उनका अनुसार हिसाब मिलाउन तीन पटक मित्रुका दाजुभाइको घर जाँदा पनि दृष्टिबन्धक कपाली तमसुक र ५१ लाख रुपैयाँको कागज देखाएर एक करोड ९० लाख रुपैयाँ हिसाब निकाल्दै आएका छन् । उनले भने, यति त घरबार बेचेर पनि चुक्ता गर्न सक्दैनौं । मित्रुका दाजुभाइले आफूजस्ता १० जनाभन्दा बढीलाई मिटर ब्याजमा ठगेको आरोप उनले लगाएका छन् । मुर्लीका नुरुल हक देवानले २०७१ सालमा मुरलीमनोहर मित्रुकासँग दुई लाख ऋण लिएर ६ लाख रुपैयाँमा ७ धुर जमिन खरिद गरे । तर, दुई लाख रुपैयाँ ऋणको उनले ११ लाखको दृष्टिबन्धक गर्नुपरेको सुनाए । जुन मितिमा लिखत पास गराए त्यही दिन मुरलीमनोहरलाई ११ लाख रुपैयाँको दृष्टिबन्धक गर्नुपर्यो, उनले भने, आठ दिनपछि दुई लाखको कपाली तमसुक पनि गराए । प्रजिअ तामाङले अन्सारीले उजुरी दिएपछि मित्रुका दाजुभाइलाई छलफलका लागि बोलाएको बताए । एउटै मितिमा २५ लाख रुपैयाँको कपाली तमसुक र २६ लाख रुपैयाँको दृष्टिबन्धक गरिएको पाइएको छ, उनले भने, चक्रवर्ती ब्याजका आधारमा करोडभन्दा बढी हिसाब पुर्याइएको छ । मित्रुका दाजुभाइलाई १० दिनको तारेख दिएका छौं, पीडितले न्याय पाउँछन् ।"
सार्थक वार्ताको पहल होस्,"मूलधारको राजनीतिबाट अलग रहेर बेलाबखत हिंसात्मक घटनासमेत गर्दै आएको नेत्रविक्रम चन्द समूह र सरकारबीच वार्ताको वातावरण बन्दै जानु स्वागतयोग्य छ । यसका लागि सरकारले दुई वर्षअघि उक्त समूहको गतिविधिमाथि लगाएको प्रतिबन्ध फुकुवा गर्ने तयारी गरिरहेको बताइएको छ । चन्द स्वयंले शनिबार विज्ञप्ति जारी गरेर सरकारसँग वार्ताका लागि आफूहरू सकारात्मक रहेको जनाइसकेका छन् । खासगरी, प्रतिनिधिसभा विघटन गरेपछि रक्षात्मक बनेको सरकारले विभिन्न शक्तिलाई आफ्नो पक्षमा पार्ने प्रयासस्वरूप यस्तो तयारी गरेको देखिन्छ । स्वार्थ जे भए पनि, वार्ताको पहल आफैंमा सकारात्मक छ, यसलाई केवल तत्कालीन रणनीतिका रूपमा या राजनीतिक खपतका रूपमा मात्रै लिइनु हुन्न । र, त्यत्तिकै गम्भीरता चन्द समूहले पनि देखाउनुपर्छ । यसअघि चन्द समूह वार्ताका लागि तयार रहेको बताउँदा सरकारले वास्ता गरेको थिएन । अनौपचारिक संवादमा यसपटक सरकार लचिलो देखिएपछि प्रतिबन्ध फुकुवा भएको अवस्थामा वार्तामा बस्न चन्द समूह तयार भएको जनाइएको छ । चन्दले विज्ञप्तिमा आम जनसमुदायमा सहज गतिविधि र कार्यक्रम गर्ने वातावरण बन्ने अवस्थामा सरकारसँग संवाद र वार्ताका लागि सकारात्मक रहेको बताएका छन् । यसबीचमा सरकार र चन्द समूहबीच दुईपटक पत्र आदानप्रदान भएको भनिएको छ । निश्चय पनि, मूलधारको राजनीतिबाट अलि पर पुगेर उग्रधार समाइरहेको शक्तिले वार्ताका लागि अरू सर्त पनि राखेको होला । वार्ताको माहोल बन्ने सन्दर्भमा उसमाथि लगाइएको प्रतिबन्ध फुकुवा गर्न जरुरी नै हुन्छ, तर यही क्रममा भोलि दण्डहीनताले प्रश्रय पाउने गरी व्यक्तिहत्यालगायतका जघन्य अपराधमा संलग्न भएकालाई जेलमुक्त गर्न मिल्दैन । कथं त्यसो गरियो भने वार्तामा आउनुल्याउनुको कुनै औचित्य रहने छैन, त्यसले समाजमा स्थायी शान्ति र अमनचैनको वातावरण कायम राख्न सघाउँदैन । गम्भीर अपराधमा नमुछिएका तर केवल चन्द समूहमा आबद्ध भएकै भरमा पक्राउ परेकाहरूलाई जेलमुक्त गर्नुलाई भने अन्यथा मान्न मिल्दैन ।मुख्य कुरा, सरकारले बाहिर बुझिएजस्तो सत्ताइतर पक्षको नेकपा नेतृत्वलाई कमजोर देखाउने हतकण्डाका रूपमा मात्रै वार्तालाई अपनाउनु हुँदैन । सरकारको प्राथमिकता, वार्तालाई फलदायी बनाई मूलधारबाट बिच्किएको शक्तिलाई पुनः प्रतिस्पर्धात्मक राजनीतिक मार्गमा डोर्याउनेतर्फ हुनुपर्छ । पक्कै पनि असन्तुष्ट समूहलाई मूलधारमा ल्याउँदा सरकारलाई त्यसको राम्रै श्रेय मिल्नेछ । तर पनि, सरकारले यसलाई जसअपजसभन्दा माथि राखेर राष्ट्रिय दायित्वका रूपमा लिनुपर्छ । देशमा कुनै न कुनै रूपमा मूलधारबाट बाहिर रहेका शक्तिलाई पनि समेट्दै जानु सत्तारूढ शक्तिको अभिभारा नै हो, यसलाई त्यहीअनुरूप बुझ्दा मात्रै वार्ताप्रतिको गम्भीरतामा पनि वृद्धि आई सार्थक परिणाम निस्कन सक्छ । राष्ट्रिय स्वार्थभन्दा बाहिरको उद्देश्य राखेर वार्तामा बसियो भने भोलि अन्तर्निहित लक्ष्य मात्रै पूरा नहुने परिस्थिति आउँदा पनि वार्ता भाँडिन सक्छ, यसतर्फ सरकार पक्ष प्रस्ट हुनुपर्छ ।चन्द समूहले पनि वार्तालाई प्रतिकूल परिस्थितिको रणनीतिक औजारका रूपमा मात्र प्रयोग गर्नु हुन्न । वा, आफ्ना पक्राउ परेका नेताकार्यकर्ता छुटाउने अवसरका रूपमा मात्रै यसलाई लिइनु हुन्न । आजको विश्व व्यवस्था र नेपालको समकालीन राजनीतिक चेतनालाई मध्यनजर गर्दै उसले प्रतिस्पर्धात्मक बहुदलीय व्यवस्थामा आफूलाई निर्धक्क समाहित गर्न अनकनाइरहन जरुरी छैन । सधैं मूलधारबाट बाहिर रहँदा वा पुनः हिंसात्मक राजनीतिमा सरिक हुँदा त्यसले देश र जनतालाई कुनै फाइदा पुर्याउन सक्दैन । तसर्थ, विगतको युद्धकै धङधङीबाट यथाशीघ्र यो समूह बाहिर आउनैपर्छ । खासगरी, पछिल्लो समय यो समूहले मोरङको पहाडी बस्तीमा एक शिक्षकलाई घाँटी रेटेर हत्या गरेपछि मुलुकमा कतै पुनः हत्याहिंसाको राजनीति सुरु हुन गइरहेको त छैन भन्ने त्रास बढेको थियोछ । यो अवस्थाको अन्त्यका लागि चन्द समूह देश र जनताप्रति जिम्मेवार भई खुला हृदयले वार्तामा बस्नुपर्छ । यो समूहले बुझ्नुपर्छ, मुलुकमा फेरि हिंसाप्रतिहिंसाको दुश्चक्र घुम्यो भने त्यसले कसैको हित गर्ने छैन, मुलुक र जनताको सम्भावनामाथि प्रहार मात्रै हुनेछ । फेरि, अब उग्र राजनीतिक धार समाउनुको औचित्य पनि छैन । हिजोकै सशस्त्र युद्धका कतिपय कार्यसूची र दोस्रो जनआन्दोलनको जगमा उभिएर मुलुकको राजनीतिले फड्को मारिसकेको छ । दोस्रो जनआन्दोलनयता मुलुकमा हासिल भएका राजनीतिक उपलब्धि गर्व गर्नलायक नै छन् । संविधानसभानिर्मित संविधानले गणतन्त्र, संघीयता र धर्मनिरपेक्षतालाई संस्थागत गर्न खोजेको छ । यी उपलब्धिहरू मात्रै अपुरो लाग्छन् भने पनि यही प्रणालीबाट थप सुधार गर्दै जान सकिन्छ । देश र जनताका लागि जेजति रचनात्मक योगदान पुर्याउन सकिन्छ, त्यो यही राजनीतिक प्रणालीबाटै सम्भव छ । निर्वाचनको जनादेशको आडमा यसमा सामयिक सुधार गर्दै जान सकिन्छ । कतिपय राजनीतिक उपलब्धिका बाबजुद आम नागरिकले परिवर्तनको अनुभूति गर्न नपाएको वा राज्यको सेवाप्रवाह नसुध्रिएको अवस्थालाई यही प्रणालीभित्रै बसेर सच्च्याउन सकिन्छ । त्यसका लागि फेरि कोही जंगल गैरहनु पर्दैन । प्रतिस्पर्धात्मक राजनीतिको बाटो दुरूह लागेर सत्ताको सिँढी सजिलै चढ्न सशस्त्र संघर्षको लघुमार्ग रोजेको हो भने त्यसले कसैको भलो गर्दैन । विधिको शासनद्वारा देश बनाउन प्रयोग हुनुपर्ने राजनीतिक समूहको ऊर्जा मुलुक र जनताको भविष्य बर्बाद पार्नमा खेर फाल्नु हुँदैन । चन्द समूहले यो स्थितिबोध गरेर वार्तामा बस्नुपर्छ, जसलाई सरकारले पनि जिम्मेवारीपूर्वक लिनुपर्छ र संवादलाई सार्थक बनाउनुपर्छ ।"
न्याय नपाइने देश !,"पीडितलाई लाञ्छना, आरोपितलाई सफाइ समाचारले न्याय प्रणालीमा मौलाएको विसंगतिलाई उजागर गर्छ । झन्डै एक वर्षअघि सुनसरीको चतराधाममा बस्ने सिद्धबाबाको मखुण्डोधारी कृष्णबहादुर गिरीले नियमित साधना गर्न आउने आफ्नै भक्त (युवती) लाई राति ११ बजे फोन गरे । तर फोन सम्पर्क नभएपछि म्यासेन्जरमार्फत दिएको मौका गुमाउन नहुने खालको सन्देश पठाई साधनाको बहानामा कुटीमा बोलाए । ती युवती साधनाबाट प्राप्त हुने दीक्षाको भ्रम र त्रासमा परी गिरीको कुटीमा पुगिन् । राति ११ बजे आफ्नै आश्रममा बोलाएर युवतीलाई नक्कली सिद्धबाबा गिरीले बलात्कार गरे । सोबारे कसैलाई बताएमा अनिष्ट हुने डरधम्की दिई बलात्कार गरेको तथ्य सबैका सामु छर्लंग छ । अनेक डरत्रास र धम्कीका कारण यस्तो अपराधलाई पनि सहेर कसैलाई बताउन नसकेकी ती युवतीका पतिले नक्कली सिद्धबाबा र आफ्नी पत्नीबीचको सन्देशको विवरण हेर्दा बलात्कार भएको थाहा पाए । पत्नीले पतिलाई यथार्थ बताउनुका साथै प्रहरीमा किटानी जाहेरी दिइन् । सुरुमा पीडित युवती आफ्नो कुटीमै नआएको, आफू ब्रह्मचारी भएको र अपराध नगरेको दाबी गरे पनि पीडितको जाहेरी र मोबाइलका म्यासेजजस्ता विभिन्न प्रमाणका आधारमा जिल्ला अदालत, सुनसरीमा मुद्दा दायर भयो । जिल्ला अदालतमा मुद्दा चलेपछि गिरीले ती युवतीसित रुँदै माफी मागेको अडियो सुनिएकै हो । एक वर्षपछि जिल्ला अदालतका न्यायाधीश अर्जुनप्रसाद कोइरालाले पीडित युवतीको चरित्रमाथि प्रश्नचिह्न लगाउँदै आरोपित कृष्णबहादुरलाई सफाइ दिए । घटनापछि पीडकले पीडितसँग एकपटकलाई माफी मागेको अडियोभन्दा बलियो प्रमाण अरू के चाहिएला ? यतिका प्रमाण हुँदाहुँदै पीडितको पक्षमा सुनुवाइ नै नगरी उल्टै पीडकलाई सफाइ दिँदा न्यायाधीशप्रति शंका गर्ने ठाउँ रहन्छ कि रहँदैन ? गंगाराज अर्याल, पाणिनि८, अर्घाखाँची"
आम सञ्चार सुलभ बनोस्,"सञ्चार, मानवीय सम्बन्धका लागि अपरिहार्य छ । परापूर्वकालदेखि मानवले सुखदुःख र आफ्ना अनुभूति व्यक्त गर्नका लागि शारीरिक र चिह्नात्मक संकेतको प्रयोग गर्ने गरेका थिए । कालान्तरमा परेवा र पन्छी, सन्देश वाहक, हल्कारा, हुलाकी, रेडियो, टेलिभिजन हुँदै इन्टरनेटले सञ्चारलाई अति द्रुत गति प्रदान गरेको छ । आश्चर्यजनक रूपमा प्रकाश र आवाजको गतिलाई माथ दिँदै इन्टरनेटको माध्यमले हजारौं माइल टाढाको व्यक्तिसँग वास्तविक जस्तै लाग्ने गरी मनिसले प्रत्यक्ष संवाद गर्न सक्ने युगमा हामी पुगिसकेका छौं । स्वरूप मात्र होइन गन्ध र स्वाद पनि इन्टरनेटको माध्यमबाट कसरी सञ्चारित गर्ने भन्नेमा वैज्ञानिकहरू निरन्तर लागिपरेका छन् । कोभिड महामारीका बेलामा एकअर्कासँग दूरी बनाउनुपर्ने बाध्यात्मक अवस्थामा इन्टरनेटले सबैको सुखदुःखको जानकारी दिनुको साथै सुरक्षात्मक उपाय प्रचारप्रसारमा निकै सहयोग गरेको थियो । भर्चुअल माध्यमबाट बालबालिकालाई शिक्षासँग जोडी राख्न इन्टरनेटले नै सम्भव बनाएको सर्वविदित छ । इन्टरनेट सर्वसाधारणका लागि मात्र होइन, आफ्ना कार्यक्रम जनतामाझ पुर्याउन सरकारका लागि समेत सहज उपकरण बनेको छ । इन्टरनेटको जडान र उपकरण खरिद गर्दाको रकम अझै पनि आमसर्वसाधारणको अर्थिक क्षमताभन्दा बाहिर छ । यो विलासिताको वस्तु बनेको छ । यस सर्वोपकारी अस्त्र सर्वसुलभ भए सरकारले आफ्ना नीति तथा कार्यक्रम अझै बुझिने गरी तल्लो तहसम्म पुर्याउन सक्छ । इन्टरनेट प्रदायक कम्पनीलाई हाल लगाउँदै आएको करमा पुनरावलोकन गर्न सके सरकारलाई सजिलो र जनतालाई छिटोछरितो इन्टरनेट उपल्ब्ध हुनेमा दुईमत छैन । महेन्द्रसिंह बम, टीकापुर१, कैलाली"
भागरथी घटनाका अनुत्तरित प्रश्नहरू,"बलात्कारपछि बीभत्स हत्या गरिएकी भागरथी भट्टको अन्त्येष्टि महाकाली नदी किनारमा शुक्रबार सम्पन्न भएको छ । उक्त काण्डले सम्पूर्ण देशवासी मर्माहत बनेका छन् भने विद्यालयमा अध्ययनरत छात्राहरू त्रसित छन् । प्रदेश ७ कोलाहलमय बनिरहँदा प्रहरीको अथक प्रयासले भागरथीका छिमेकी दिनेश भट्टलाई दोषी ठहर गरी थप अनुसन्धानका लागि ५ दिन हिरासतमा राखिएको छ । सर्वत्र प्रहरीको आलोचना भइरहेका बेला २ हप्ता नबित्दै हत्यारा पत्ता लागेपछि धेरैले प्रशंसा गरिरहेका छन् । भागरथीको अन्त्येष्टिमा स्थानीयवासी, राजनीतिकर्मी, आफन्त, विद्यार्थीलगायत हजारौं व्यक्ति सहभागी भएको भीडमा चलेको रुवावासीले सबैको मन पुनः विदीर्ण बनेको छ । अनुसन्धानका लागि सुरुमै घटनास्थल पुगेकाहरूले बलात्कारपछि घाँटी थिचेर हत्या गरिएको भनेअनुसार पोस्टमार्टम रिपोर्टमा पनि त्यही देखिएको थियो । हत्यारा ठहर गरिएका दिनेश भट्टले सुरुमा बलात्कार नगरेको भन्नु, थप केरकारपछि फेरि गरेको भन्नुले निजको बयान रहस्यतर्फ मोडिएको मान्नुपर्छ । यथार्थमा यस्तो बीभत्स घटना तत्कालको योजनाबाट सम्भव देखिँदैन । रातको समयमा सानोतिनो चोरी गर्न डाँकाको समूहले अघिदेखि योजना बनाएको हुन्छ भने एउटा केटाको सनकमा दिउँसै यत्रो हिंसा सम्भव होला र ? दिनदहाडै सानो उमेरको केटा कसरी हिंस्रक बन्न सकेको होला ? भागरथीलाई भीरमा धकेलेर मूर्च्छित बनाएपछि हिंस्रक बाघले झैं झम्टँदै चलनचल्तीको बाटाछेउ एक्लैले बलात्कार र हत्या गर्न सम्भव छ ? शिक्षित युवामा राक्षसी प्रवृत्ति देखिन थालेकै हो त ? डीएनए रिपोर्टसमेत आइनपुगेको स्थितिमा यी र यस्तै प्रश्नले घेरिएको छ भागरथी हत्याकाण्ड । भुवनेश्वर शर्मा, चन्द्रागिरि२, काठमाडौं"
प्रदेशप्रमुख हटाउनु आपत्तिजनक,"कामचलाउ सरकारका प्रधानमन्त्री केपी शर्मा ओलीले प्रदेश २ का प्रमुख तिलक परियारलाई पदमुक्त गर्नु अर्को प्रतिगामी कदम हो । र, ओलीले गरिरहेको निषेधको राजनीतिको अर्को शृंखला । पार्टीभित्रको विवादको झोंकमा ओलीले प्रतिनिधिसभा नै विघटन गरिदिएपछि राजनीति अँध्यारो सुरुङमा प्रवेश गरेको छ । अहिले दाहालनेपाल समूह सडकमा छ । दुई चिरामा विभाजित नेकपाको विवाद नसल्टाएसम्म चुनाव हुने सम्भावना छैन । प्रतिनिधिसभालाई पुनःस्थापना गर्नुपर्छ भन्ने माग दाहालनेपाल समूहको छ । प्रजातन्त्र दिवसको अवसरमा ओलीले सुशासन कायम गर्न, अपराध न्यूनीकरण गर्न र देशमा विकासको जग बसाउन यही सरकारलाई जनताले विश्वास गर्नुपर्ने धारणा राखे । उनले यो बताइरहँदा बलात्कारी र हत्याराहरूलाई राज्यले किन कारबाही गर्न सकेन भन्नेमा मौन बसे । मुलुकमा दिनप्रतिदिन राजनीतिक अस्थिरता बढिरहनुमा सबैभन्दा धेरै जिम्मेवार ओली नै हुन् । प्रदेशप्रमुख परियारलाई हटाउने पछिल्लो कदमले उनी अब प्रदेशतिर लम्कन थालेको बुझाइ धेरैको छ । मधेसी जनताको विश्वास जित्न परियारलाई प्रदेशप्रमुखबाट हटाई राजेश झालाई नियुक्त गरिएको हो भन्नेहरू पनि छन् । ओलीले राजनीतिक रिस साधेर परियारलाई हटाएका हुन् भन्ने बुझाइ पनि छ । परियार तत्कालीन नेकपा माओवादीका तर्फबाट पुष्पकमल दाहालको सिफारिसमा प्रदेशप्रमुख भएका थिए । प्रदेशप्रमुख हटाउने नजिर यसभन्दा अघि नभएका हैनन् । पार्टी तथा सरकारमा व्यापक असतुष्टि चुलिएको बेला एकपछि अर्को गर्दै तानाशाही कदमहरू चल्न थालेपछि मुलुक अब कतातिर जाने हो भन्ने चिन्ता आमनागरिकलाई लाग्न थालेको छ । प्रदेशप्रमुख हटाउने निर्णय संविधानसम्मत त होला तर यसले ओलीको तानासशाही छविलाई अझै मलजल गरिरहेको छ । परियार प्रदेशप्रमुख बन्दा यसले दलित समुदायलाई थप ऊर्जा थपेको थियो । थेरै भए पनि राज्य समावेशी थियो भन्ने लाग्थ्यो दलितहरूलाई । दलित पनि राज्यको उपल्लो पदमा पुग्न सक्छन् भन्ने उदाहरण थिए, उनी । तर, ओलीलाई यस्ता विषय मनै पर्दैन । उनले केही नसोची परियारलाई पदमुक्त गरिदिए । दलितहरूलाई अवसर दिन राजनीतिक नेतृत्वले सधैं कन्जुस्याइँ गरिरहन्छ । झन् ओलीलाई त समावेशिताको मर्म नै खासै मन पर्दैनजस्तो लाग्छ । उनका बोली र व्यवहारमा कतै पनि समावेशी लोकतन्त्र अपनाएको छनक पाइँदैन । प्रदेशप्रमुख परियारलाई हटाउनु उनको अर्को राजनीतिक बेइमानी हो । उनको यो कदम आपत्तिजनक छ । गोविन्द विक, बूढानीलकण्ठ१२, काठमाडौं"
वसन्त : खेतीपातीको नयाँ वर्ष,"कविशिरोमणि लेखनाथ पौड्यालले उपर्युक्त पद्य १०५ वर्षअघि वसन्त ऋतुका बारेमा लेखेका हुन् । उनले ऋतुविचार खण्डकाव्यमा यसरी नै सबै ऋतुको सटीक वर्णन गरेका छन् । माथिका कवितापंक्तिले वसन्त आगमनको महत्त्वलाई उजागर गरेका छन्, प्रकृतिमानव सम्बन्ध अनुपम रहेको खुलाएका छन् । अंग्रेजीमा स्प्रिङ भनिने र उत्पत्तिको अर्थ राख्ने यो याम वार्षिक जीवनऊर्जाको मुख्य आधार हो । हामी उत्तरी गोलार्द्धको हिमालय शृंखलाको काखमा अवस्थित छौं । हरेक वर्ष यति नै बेला यो पाखोको जीवनऊर्जाका लागि प्रकृतिको बैंस फर्किन्छ । अहिले हामीले जीवनचक्रको यो पेचिलो सत्यलाई आत्मसात् गर्न छाडेका छौं, जसका कारण मानवप्रकृति अन्तरसम्बन्धको जालो निरन्तर कमजोर हुँदै गइरहेको छ । परिणामतः खाना, खेतीपाती, जलवायु र समग्र प्रकृतिमा व्यापक फेरबदल आएको छ । हाम्रो यस्तो ऊर्जाशील वसन्तको सुरुआत अर्थात् हाम्रो जीवनऊर्जाको पात्रो माघे झरीले हिउँदमा धुम्मिएको मधेस खुलेसँगै, शीतलहर र पहाडको सिरेटो सकिएसँगै सुरु हुन्छ । यही बेला प्रकृतिले उत्तरतर्फ ढल्किने पृथ्वीको सतहमा वार्षिक जीवनऊर्जाका लागि उपयुक्त घामपानीको बन्दोबस्त मिलाउँछ । हिउँदमा सुषुप्त रहेको हावापानी घामको तातोले सक्रिय हुन्छ । यसले नै हाम्रो जीवनऊर्जाको मूल आधार वनस्पति जगत्मा रौनक ल्याउने हो । यही ऊर्जाका आधारमा समग्र जीवन पद्धति चलायमान हुन्छ ।धेरै वर्षदेखि यस्तो झरी भने राम्ररी हुन सकेको छैन । यदाकदा हुने हिउँदे झरी पनि सबैतिर भएको छैन । खास गरी मध्यपहाड र तराईमा माघे झरी त हुनै छोडेको छ । हप्तादिनभन्दा बढी हुने झरी हामीले प्रकृतिलाई तहसनहस बनाउँदै लगेकाले सुस्ताउँदै गएको हो । काठमाडौं खाल्डोमा पोहोरसम्म एकदुई दिन परेको पानी यो वर्ष दुईचार छिटा परेर टर्यो । यसरी हप्तौंसम्म पर्ने झरी अब कवितामा मात्रै सीमित हुने जोखिम बढेको छ । यसलाई उस्तै गरी फर्काउन त कति सकिएला, तर प्रकृतिसम्मत खेती प्रणाली अपनाएर स्वच्छ खेतीपातीबाट स्वस्थ खान पाउने हाम्रो र भावी पुस्ताको हक स्थापित गर्न भने अझै पनि सकिन्छ । तर यो मर्म आत्मसात् गर्ने किसानीको गौरवमय परम्परा उन्नत बनाउनु यसको पूर्वसर्त हो । यस गोलार्द्धमा खानाका लागि गरिने उत्पादनका मुख्य सबै कर्म र प्रकृतिको सृष्टि थाम्ने मर्मको सम्मान विभिन्न सांस्कृतिक चाडपर्वहरू, जस्तै ः वसन्त पञ्चमी, शिवरात्रि, होली, उँधौली, सतुवान उत्सव मनाएसँगै सुरु गरिन्छ । यी उत्सवहरू खानाका लागि खेतीपाती गर्ने किसानले सृष्टि थाम्न जुरमुराएको बीउ, पालुवा र फक्रिँदै गरेको कोपिलाको स्वागत गर्ने उत्कृष्ट अवसर हुन् । यस्ता अरू हजारौं उत्सव विभेदको पर्खालमा चेपिएर बसेका छन् । यी संस्कृतिलाई यिनै बीउजस्तै उम्रिन, हुर्कन र कोपिलाजस्तै फक्रिन र फल्न दिने दिन कहिले आउला ?उत्तरी गोलार्द्धमा दिन लामो हुन थालेसँगै बीउ, बोटबिरुवाको सक्रियता बढ्छ । अर्को अर्थमा, सृष्टि थाम्ने वार्षिक गतिविधि बढ्छ । वसन्तको आगमनसँगै जसरी प्रकृतिले आफ्नो वार्षिक ऊर्जा व्यवस्थापनको तयारी गर्छ, त्यसरी नै किसानले पनि आम मानिसका लागि चाहिने ऊर्जाका लागि खानेकुरा उब्जाउने तयारी गर्छन् । यसो गर्ने किसानका आफ्नै ठाउँका खेती संस्कृति छन् । यिनै संस्कृतिलाई उन्नत बनाउँदै हजारौं वर्षदेखि किसानले खानाका लागि गरिने खेतीपातीको प्रणाली निरन्तर परिष्कृत गर्दै लगेका छन् । माटोदेखि थालसम्म खानेकुरा जोहो गर्ने यो परम्पराका सबै ज्ञान, सीप र कौशलहरू प्रकृतिका यिनै गतिशील ऋतुहरूमा आधारित छन् । माथि भनिएझैं वसन्त ऋतु प्राकृतिक उत्पादनको मुख्य समय हो । यही समयमा बीजारोपण गरिने खेतीपातीबाटै हाम्रो समग्र खानेकुराको बन्दोबस्त हुने हो । प्रकृतिको यो उत्पादनशील मौसममा खानेकुराको जगेर्ना गर्ने र अन्य प्रतिकूल मौसममा मानवीय उन्नतिका अन्य आयामको तयारी र बन्दोबस्त गरिन्छ । ऋतु फेरिएसँगै वस्तुभाउ र परिवारका साथ गरिने उँधौलीउँभौली, बसाइँसराइ, भोटदेखि नुन र हिमालदेखि जिम्बु लिएर तराईसम्म अन्नपात साट्न, आग्रादेखि चुरा धागो पोते सियो बेच्दै हिमाली बस्तीसम्मको सबै यात्रा यिनै बन्दोबस्तका लागि गरिन्छन् । हाम्रो यस्तो बन्दोबस्तका सबै सारथि यही बेला सँगै जुरमुराउँछन् । चराचुरुंगी, कीराफट्यांग्रा र सानाठूला वन्यजन्तुसमेत खानपानको बन्दोबस्त मिलाउँदै सन्तान उत्पादनमा सक्रिय हुन्छन् । हजारौंको बथानमा हजारौं कोसको उडान भर्नेर् कराङकुरुङ, गौंथली, मलेवा, सुगा अब हाम्रा स्मृतिमा समेत ओझेल पर्दै छन् । हजारौं वर्षदेखि सुरु भएको खेतीपातीको यो महायात्रा मानव सभ्यता र जनसंख्या वृद्धिसँगै सर्वत्र फैलिएको हो । तर यो आधारभूत सत्य प्रकृतिदोहनको यात्रासँगै औपनिवेशिक सत्ताको बलमिच्याइँमा पर्यो । यसबाट हाम्रा परम्परागत ज्ञान, सीप र कौशल ओझेलमा मात्र परेनन्Ù साम, दाम, दण्ड, भेद अपनाएर जरैदेखि उखेलिए । हाम्रो प्रकृतिसम्मत जीवन पद्धति निरन्तर विघटनको बाटामा छ । यसको आभास त बेलाबेला थपिएका विपत्ति र महामारीले समेत गराउँछन् । तर यसको गर्भमा भने खानाका लागि गरिने खेतीपातीको मर्मविपरीत केवल नाफाका लागि गरिने उत्पादन र यसका लागि मात्र उपयोगी सोच, ज्ञान, सीप र प्रविधिको विकास छ । अहिले प्रकृतिको जीवनचक्रलाई चरम बेवास्ता गरिएको छ । हाम्रो ऊर्जाको वार्षिक बन्दोबस्तको यो परम्परा उल्ट्याएर सहरी बसाइ र बेमौसमी उत्पादनको सीमित घेराभित्र नाफाका लागि बाँच्ने बिचौलिया जिन्दगीमा मात्र रमाउने सामाजिक व्यवस्था र यस्तो चेतना मात्र बढाउने शिक्षा पद्धतिको सिको गरेर नै हामी यस्तो अवस्थामा पुगेका हौं । हामीले बेमौसममा फलाउने र विष खाने तरिका अपनाएर आफूलाई मात्र हैन, भावी पुस्ताको जीवनको मूल आधार माटो र प्रकृतिलाई पनि विषाक्त बनाएका छौं । आधुनिक कृषि विकासका कार्यले यो मर्मलाई आत्मसात् गर्दैनन् । बरु उल्टै आधुनिक हुने नाममा कृत्रिम मौसम र हावापानी अनि रसायनको बन्दोबस्त गरी धेरै नाफा कमाउने भन्दै बेमौसममा फलाउने सघन एकल बालीको होड नै चलेको छ । यसले माटो, प्रकृति र खानेकुरा विषाक्त बनाउँदै लगेको छ । हिजोआज खेतीपाती खानका लागि गरिँदैन, बेच्नलाई मात्र गरिन्छ । किसानलाई बिचौलिया र व्यापारीले विस्थापित गर्ने क्रम जारी छ । माटोको जीवात्मा मरेको छ । जैविक विविधता विघटनसँगै प्राकृतिक ह्रासले जलवायु र वातावरणमा गहिरो संकट थपिँदो छ । विषाक्त माटो र प्रकृतिको नसर्ने दीर्घरोग दिनदिनै बढ्दै छ । झन्डै दुई हजार वर्षअघि सुरु भएको प्रकृतिदोहनको मूल मान्यतामा आधारित रोमन साम्राज्यको प्रकृतिमाथिको विजय र व्यापारका लागि गरिएको समुद्री यात्रा औद्योगिक विकासको जग हो । यसैलाई विस्तार गर्न गरिएको विज्ञान र प्रविधि मात्र उन्नत जीवनको आधार हो भन्ने वैचारिकीसँगै हाम्रो मौलिकताको विघटन यात्रा सुरु भएको हो । यसले नै हाम्रो ज्ञान निर्माणको मौलिक परम्परामा व्यापक फेरबदल ल्याएको हो, जसको अग्रभागमा हामीले अपनाएको बाह्य ज्ञानमा आधारित कृषि शिक्षा, अनुसन्धान र प्रसारको मुख्य योगदान छ । यी कुरा बुझ पचाएर गरिने खाना र खेतीपातीको विलापले मात्र अब हाम्रो कृषि सप्रिँदैन, बरु दिनदिनै दुर्घटित हुँदै जान्छ । प्रकृतिलाई बुझ्ने र व्यवहार गर्ने किसानको विवेक र हाम्रा पुर्खाले ऋतु विचारसहित बाँधेको प्रकृतिसँगको अन्तरसम्बन्धको डोरो बलियो बनाएर मात्र हाम्रो खाना र खेतीपाती सप्रिन्छ । विज्ञानको चमत्कारले प्रकृतिका नियम बुझेर हाम्रो जीवन सरल बनाउन त सकिएला, तर खाना र खेतीपातीको संकट यस्तै बढिरहे विज्ञानको ल्याकत नै कति रहला ? यसको छनक त कोभिड१९ बाट आतंकित आधुनिक मानव सभ्यताको हैसियतले नै देखाइदिएको छ । यस्तो उल्टो यात्रा नहिँड्न सार्थक पहल गरिएन भने खानाका लागि गरिने खेतीपातीको विघटनसँगै हाम्रो सभ्यतासमेत लोप हुने निश्चित छ । उन्नत समाज र यसको नेतृत्व फेर्न गरिने तेस्रो आन्दोलनको जग हाल्न तम्सेका वसन्तजस्तै ऊर्जावान् युवा पुस्ताले गर्दा लोकतन्त्र र संसदीय व्यवस्था त फेरिएला तर यो मर्म आत्मसात् गर्न र आफैंलाई फेर्न तयार नभए आम मानिसको जिन्दगीमा बहार भने आउनेछैन ।"
राइट टु रिजेक्ट बाट अझै वञ्चित,"सर्वोच्च अदालतले २१ पुस २०७० मा अनिवार्य रूपमा निर्वाचनसम्बन्धी कानुनमा राइट टु रिजेक्ट (कुनै पनि उम्मेदवारलाई मत दिन्न) को व्यवस्था गर्न सरकारलाई आदेश दिएको थियो । आदेशअनुसार सरकारले निर्वाचनसम्बन्धी कानुनमा यो व्यवस्था राखेको भए मतदाताले कसैलार्ई पनि मत नदिई सबै उम्मेदवारलार्ई बहिष्कार गर्न पाउँथे र नेपाल यस्तो व्यवस्था गर्ने विश्वकै १५ औं मुलुक बन्थ्यो । तर, सर्वोच्चको फैसलाको अवज्ञा हुने गरी नेपालमा मतदाताले उम्मेदवारलार्ई मत दिनैपर्ने बाध्यात्मक अवस्था कायम छ । प्रचलित निर्वाचन आयोग ऐन, २०७३ ले राइट टु रिजेक्ट को अधिकार राखेको छैन । प्रजातन्त्रको आवरणमा सबै कमसलमध्ये कम कमसल रोज्ने प्रणाली चिरकालसम्म स्थापना गर्न आवश्यक छैन । जबसम्म जनताले मतमार्फत आफ्नो इच्छा व्यक्त गर्न पाउने अवस्था सिर्जना हुँदैन तबसम्म मतदान गर्ने अधिकार जनतामा निहित हुनु वा नहुनुले कुनै तात्त्विक महत्त्व राख्दैन र निर्वाचनको परिणाममा जनताको इच्छा पूर्ण रूपले प्रतिविम्बित पनि हुँदैन ।राजनीतिक दलले उठाएका उम्मेदवारलाई छनोट गर्न पाउने अधिकार नागरिकमा हुन्छ भने तिनलाई अस्वीकार गर्न पाउने अधिकार पनि त्यसमा निहित हुनुपर्छ । उम्मेदवारलाई मन नपराएको कारण मतदान गर्न नजाने अवस्था नै सिर्जना हुन नदिन र नागरिकको गोपनीयताको अधिकारको रक्षार्थ मतपत्रमा माथिका कुनै पनि उम्मेदवारलाई मत दिन्न भन्ने व्यवस्था गर्नु आवश्यक छ ।नेपालको संविधानको प्रस्तावना, नागरिक अधिकार ऐन२०१२ को दफा ३, मानव अधिकारको विश्वव्यापी घोषणापत्रको धारा १९, २१(३) र नागरिक तथा राजनीतिक अधिकारसम्बन्धी अन्तर्राष्ट्रिय प्रतिज्ञापत्र, १९६६ को धारा १ ले अभिमतको अधिकारलाई सुनिश्चित गरेका छन् । ब्रिटिस दार्शनिक जोन स्टुवार्ट मिलले भनेका थिए समाजमा बहुमतको मात्र नभएर अल्पमतमा भएका व्यक्तिहरूको विचारलाई पनि त्यत्तिकै महत्त्वका साथ लिनुपर्छ । अन्तर्राष्ट्रिय स्तरमा यस अधिकारको स्थान कस्तो रूपमा रहेको छ भन्ने उल्लेख गर्नु यहाँ सान्दर्भिक हुन आउँछ । मानव अधिकारको विश्वव्यापी घोषणापत्र, १९४८ को धारा १९ ले हरेक व्यक्तिलाई विचार र अभिव्यक्तिको स्वतन्त्रता प्रदान गरेको छ । यसैगरी धारा २१(३) मा निर्वाचनमार्फत व्यक्त हुने जनताको इच्छा नै सरकारको आधिकारिकताको आधार हुने भनी उल्लेख गरिएको छ । यसबाहेक नागरिक तथा राजनीतिक अधिकारसम्बन्धी अन्तर्राष्ट्रिय प्रतिज्ञापत्र, १९६६ को धारा १९(२) मा हरेक व्यक्तिलाई अभिव्यक्तिको स्वतन्त्रता हुनेछ जसअन्तर्गत सबै किसिमको जानकारी वा विचारलाई खोज्न, प्राप्त गर्न वा अभिव्यक्त गर्ने अधिकार हुन्छ भनी उल्लेख भएको छ । यसैगरी धारा २५ मा हरेक नागरिकलाई सार्वजनिक चासोको विषयमा आफैं वा स्वतन्त्र रूपले छनोट गरिएका आफ्ना प्रतिनिधिमार्फत भाग लिन एवं बालिग मताधिकारको प्रयोग गरी आफ्नो इच्छाको स्वतन्त्र अभिव्यक्तिको प्रत्याभूति गर्ने स्वच्छ आवधिक निर्वाचनहरूमा मतदान गर्नबाट वञ्चित नगरिने भनी उल्लेख छ । नागरिक तथा राजनीतिक अधिकारसम्बन्धी अन्तर्राष्ट्रिय प्रतिज्ञापत्र, १९६६ को यस व्यवस्थालाई संयुक्त राष्ट्रसंघीय मानव अधिकार समितिको सन्ताउन्नौं सेसनले १२ जुलाई १९९६ मा व्याख्या गरेको थियो । नेपालसमेत सदस्य राष्ट्र रहेको यस प्रतिज्ञापत्रको प्रावधानलाई क्षेत्रीय रूपमा रहेका अन्य अन्तर्राष्ट्रिय महासन्धि तथा बडापत्रहरूमा पनि आत्मसात् गरेको पाइन्छ ।स्वाभाविकै रूपमा राजनीतिक वा अन्य प्रयोजनका लागि कुनै विषय वा व्यक्तिको छनोट गर्नुपर्दा विकल्पहरूको बीचमा प्राथमिकता तोकिन्छ । एउटा मात्रै दल वा उम्मेदवार भएको वा रहेको चुनावमा मतदान गर्नुको खासै अर्थ रहँदैन । राजनीतिक दलको भूमिका उपयुक्त उम्मेदवार दिनु पनि हुन्छ । उम्मेदवार थोपर्ने प्रवृत्तिलाई निरुत्साहित गरी प्रजातन्त्रको दिगो र संस्थागत विकास गर्नु राजनीतिक दलको प्रमुख दायित्व हो । तसर्थ यसमा राजनीतिक दलले जनताको वास्तविक सहमति पहिल्याउन आवश्यक प्रक्रियाहरूको निर्धारण आफैं गर्नुपर्छ ।भारतीय सर्वोच्च अदालतले इन्दिरा गान्धीसम्बन्धीको एक मुद्दाको निर्णयमा जनताले उम्मेदवारलाई मत दिन स्वतन्त्र भए मात्र त्यस्तो निर्वाचनबाट प्रजातन्त्रले राम्रोसँग कार्य गर्न सक्छ भनी उल्लेख गरेको छ । २०७० सालमा प्रस्ट रूपमा सर्वोच्चले अब हुने संसदीय वा स्थानीय स्वायत्त शासन ऐनअन्तर्गतका निकायहरूसम्बन्धी निर्वाचनहरूमा कायम भएका उम्मेदवारहरूमध्ये कसैप्रति पनि समर्थन छैन भनी मत जाहेर गर्न सकिने अधिकारलाई मानेको थियो । निर्वाचन प्रक्रियामा यसको व्यवस्था गरी सोअनुरूप मतपत्र ढाँचा पनि परिवर्तन गरी निर्वाचन सञ्चालन गर्ने प्रयोजनका लागि कानुनी एवं उपयुक्त व्यवस्था गर्न नेपाल सरकार प्रधानमन्त्री तथा मन्त्रिपरिषद्को कार्यालय, कानुन, न्याय, संविधानसभा तथा संसदीय मामिला मन्त्रालय, निर्वाचन आयोगलगायत विपक्षीहरूको नाउँमा निर्देशनात्मक आदेश दिएको थियो । तर, आदेशअनुसार कानुन नबन्नु दुःखद पक्ष हो । सर्वोच्चले गरेको फैसलालाई अवमूल्यन गरेर विधिको शासन र कानुनी राज्य स्थापना गर्न सकिन्न । तसर्थ दलहरू जिम्मेवार र गम्भीर बन्नुपर्छ ।"
सीमा मामिलामा वार्ता कूटनीति,"समाधानदुवै देशबीच सीमा समस्या समाधान गर्ने उपाय वार्ता नै हो । वार्ता नै नगरी भारतले नेपाललाई चिढ्याउन खोजेको देखिँदैन, तर ऊ उपयुक्त समय र अनुकूल वातावरणको प्रतीक्षामा छ । परराष्ट्रमन्त्री ज्ञवाली दिल्लीबाट फर्केकै दिन भारतीय रक्षामन्त्री राजनाथ सिंहले भारतीय टेलिभिजन आजतकलाई अन्तर्वार्ता दिँदै भनेका छन्, नेपालले भारतको बारेमा जस्तोसुकै टिप्पणी गरे पनि म प्रतिकूल टिप्पणी गर्न सक्दिनँ । यसबाट पनि दिल्ली अनुकूल घडीको पर्खाइमा रहेको जान्न सकिन्छ । भारतले सीमावार्ताका लागि जतिसुकै ढिलो या चाँडो गरे पनि ओली सरकारले भने यस सम्बन्धमा आवश्यक गृहकार्य गरेको बुझिँदैन । मुख्यतः नेपालले चाप्लुसीपूर्ण तरिकाले वार्ताको वातावरण सिर्जना गर्न कहिल्यै सकेन । वार्ता नेपालका लागि आवश्यक परेको छ । भारतले त लिपुलेककालापानीलिम्पियाधुरा क्षेत्रमा इन्डोटिबेटन बोर्डर पोस्ट खडा गरी आधा शताब्दीभन्दा अघिदेखि उपयोग गर्दै आइरहेकै छ !लिपुलेककालापानीलिम्पियाधुरा क्षेत्र नेपाल, भारत र चीनको त्रिदेशीय क्षेत्रमा पर्ने भएकाले तीनै देशले संयुक्त रूपमा छलफल गरी समाधान निकाल्नु बुद्धिमत्तापूर्ण हुन जान्छ । नेपालले चीनलाई अनुरोध गरी भारतलाई पनि मनाउन सक्नुपर्छ । कालापानी सीमा मामिला समाधान भएमा चीन र भारतका बीच अक्साइचीनलद्दाख क्षेत्रको गलवान उपत्यका सीमा विवाद पनि समाधान हुन सक्ने कूटनीतिक दलिल प्रस्तुत गर्दै नेपालले कुटिल कूटनीतिक माध्यम परिचालन गर्न सक्नुपर्छ ।"
अस्ट्रेलियामा खोप अभियान,"(अस्ट्रेलिया)  अस्ट्रेलियाले कोरोना भाइरसविरद्धको खोप अभियान सुरु गरेको छ । दोस्रो विश्वयुद्धकी जीवित ८४ वर्षीया जेन मलेसियाकलाई भाइरसविरुद्धको फाइजर खोप दिएर आइतबार अभियानको सुरुवात गरिएको हो । त्यसलगत्तै प्रधानमन्त्री स्कट मरिसनले भाइरसविरुद्धको खोप लिएका स्थानीय सञ्चारमाध्यमले जनाएका छन् । यसअघि सरकारले खोप अभियान सोमबारदेखि सुरु गर्ने जनाएको थियो । तर फाइजरबायोन्टेकद्वारा निर्मित खोपको पहिलो खोप करिब एक साताअघि अस्ट्रेलिया आइपुगेपछि सरकारले खोप कार्यक्रम एक दिनअघि नै सुरु गरेको हो । प्रधानमन्त्री मरिसनसँगै मुख्य स्वास्थ्य अधिकारी पल केली तथा केही स्वास्थ्यकर्मी तथा वृद्धवृद्धालाई रेखदेख गर्ने कर्मचारीले खोप लिएका छन् । प्रधानमन्त्री मरिसनले खोपप्रति विश्वास दिलाउन र जनतालाई कोरोना भाइरसविरुद्धको खोप महत्त्वपूर्ण र सुरक्षित भएको देखाउन आफूले खोप लगाएको बताएका छन् । आफ्नो निर्णयले खोपप्रति जनतामा विश्वास बढाउने र खोप अभियान सफल हुने मरिसनको भनाइ छ । उनले खोप अभियान सुरु भएको दिन अस्ट्रेलियालीका लागि ऐतिहासिक भएको बताए । अधिकारीहरूले सोमबारदेखि खोप नीतिअनुसार प्राथमिकताका आधारमा खोप दिइने जनाएका छन् । एक साताभित्र ६० हजार जनालाई खोप दिने सरकारको लक्ष्य छ । त्यसका लागि देशभर विभिन्न १६ वटा केन्द्रहरू तोकिएका छन् । गत सोमबार १ लाख ४२ हजार डोज फाइजर खोप अस्ट्रेलिया भित्र्याइएको थियो । सरकारले थप १ करोडसहित खोपको २ करोड मात्रा भित्र्याउन फाइजर कम्पनीसँग सहमति गरिसकेको प्रधानमन्त्री मरिसनले बताएका छन् । उक्त मात्रा १ करोड जनतालाई दुई डोजको दरले लगाउन पर्याप्त हुनेछ । स्वास्थ्यमन्त्री ग्रेग हन्टले फेब्रुअरी अन्त्यसम्ममा कम्तीमा ६० हजार डोज लगाइसकिने बताए । यसअघि अपेक्षा गरिएको भन्दा केही समयअघि नै आफूहरूले खोप कार्यक्रम सुरु गर्न सफल भएको उनको भनाइ छ । भाइरसविरुद्धको खोप लगाउनका लागि सरकारले करिब १ महिना पहिले नै विभिन्न ५ तहको कार्यक्रम सार्वजनिक गरिसकेको छ । जसमा सुरुवाती चरणमा क्वारेन्टाइनको क्षेत्रमा काम गर्ने स्वास्थ्यकर्मी, सुरक्षाकर्मी र कर्मचारी, अग्रपंक्तिमा रहेर काम गर्ने स्वास्थ्यकर्मीलगायत कर्मचारी, वृद्धवृद्धाको हेरचाह गर्ने नर्सिङहोममा काम गर्ने कर्मचारी र वृद्धवृद्धा, असहाय तथा अपांग व्यक्तिको सहयोगमा काम गर्ने कर्मचारीलाई प्राथमिकताका आधारमा खोप लगाइनेछ । अस्ट्रेलियाले आगामी अक्टोबरसम्म आफ्ना सबै नागरिकलाई निःशुल्क रूपमा भाइरसविरुद्धको खोप लगाइसक्ने योजना बनाएको छ ।अक्सफोर्ड विश्वविद्यालयले अस्ट्राजेनेकासँगको सहकार्यमा विकास गरेको खोपलाई पनि अस्ट्रेलियाले सार्वजनिक प्रयोगका लागि अनुमति दिइसकेको छ ।"
५३५ ले पाए कोरोना बिमा भुक्तानी,"(काठमाडौं)  कोरोना बिमामा परेका दाबीमध्ये करिब ४१ हजार २ सय २६ ले भुक्तानी पाएका छन् । ती दाबीउपर ४ अर्ब ५२ लाख ५० हजार रुपैयाँ भुक्तानी भएको नियामक निकाय बिमा समितिले जनाएको छ । कागजात पुगेका कुल दाबीको करिब साढे ५३ प्रतिशत हो । त्यसयता पनि बिमा भुक्तानी भएको छ । यसकारण दाबी भुक्तानी संख्या अझै बढ्ने बिमा कम्पनीहरूको दाबी छ । फागुन ७ सम्म सबै बिमा कम्पनीमा गरी ८० हजारभन्दा बढी बिमा दाबी परेको जनाइएको छ । त्यसमध्ये ७७ हजार १ सय २८ वटा दाबीको मात्र कागजात पूरा भएको सरकारी तथ्यांक छ । कागजात पुगेका दाबीमध्ये करिब ४१ हजार २ सय २६ को भुक्तानी भएको हो । भुक्तानी हुन बाँकी दाबीमध्ये ५ हजार ३ सय १३ वटा स्वीकृतिको प्रक्रियामा रहेको, ९ हजार ७ सय ३४ वटा दाबी इपिडिमियोलोजी तथा रोग नियन्त्रण महाशाखा (ईडीसीडी) बाट फिर्ता हुन बाँकी रहेको र २ हजार ३ सय १९ वटा दाबी ईडीसीडी पठाउने तयारीमा रहेको जनाइएको छ । ३ हजार ५ सय ७५ वटा दाबी भुक्तानीका लागि बिमा कम्पनीमा पठाइएको, १४ हजार ७ सय ७१ दाबी उपर छानबिन (परीक्षण) भइरहेको र ४ सय ५५ वटा दाबी भुक्तानीयोग्य नरहेको समितिको तथ्यांक छ ।बिमा समितिका अनुसार हालसम्म १ लाख ५८ हजार ७७ हजार बिमालेखमार्फत करिब १७ लाख १६ हजार जनाले कोरोना बिमा गरेका छन् । ती बिमालेख बिक्रीमार्फत झन्डै १ अर्ब (९९ करोड ५ लाख) रुपैयाँ शुल्क संकलन भएको बताइएको छ । बिमा कम्पनीहरूले हरेक दिनजसो दाबी भुक्तानी दिइरहे पनि भुक्तानी नपाएको गुनासो आइरहेको छ । गत साउनभदौमा दाबीका लागि आवेदन दिए पनि अझै भुक्तानी पाउन नसकेको उनीहरूको भनाइ छ । यद्यपि बिमा समिति र कम्पनीहरूले भने भुक्तानी लयमा आइसकेकाले आगामी दिनमा गुनासो कम हुँदै जाने दाबी गरेका छन् ।बिमा भुक्तानीको प्रक्रिया केही लामो बनेको र सुरुदेखिकै केही दाबी नसकिएकाले गुनासो अझै कायम रहेको बिमा समितिका अध्यक्ष सूर्यप्रसाद सिलवालले बताए । बिमा पुलमार्फत धमाधम भुक्तानी दिने काम भइरहेको छ, उनले भने, म आएपछि पनि कम्पनीहरूलाई मापदण्ड पुगेका दाबीको भुक्तानी सक्दो छिटो गर्न निर्देशन दिएको छु । यसअघिको सम्झौताअनुसार बिमा कम्पनी, नेपाल पुनर्बिमा र बिमा समितिले लिनुपर्ने दायित्वबापतको रकम पनि भुक्तानी भइसकेको छ । जसअनुसार हालसम्म बिमा कम्पनीहरूले १ अर्ब, पुनर्बिमाले १ अर्ब र बिमा समितिले १ अर्ब रुपैयाँ निकासा गरिसकेको उनले जानकारी दिए । कार्यविधिअनुसार कहाँकहाँबाट स्रोत जुटाउनुपर्ने हो, ती निकायबाट रकम संकलन गर्न निर्देशन दिएको छु, सिलवालले भने, स्रोत नपुग्ने भए जानकारी दिनुस्, सरकारसँग कुरा गर्छु पनि भनेको छु । काम भइरहेकाले मापदण्ड पुगेका सबै बिमितले दाबी भुक्तानी पाउने उनको दाबी छ । बिमा रकम नपाउने भन्ने हुँदैन, उनले भने, प्रक्रियागत रूपमा केही ढिलाइ भएको हुन सक्छ । ती समस्या समाधानको प्रयास पनि भइरहेको छ ।कोभिड१९ को जोखिम सुरक्षणका लागि गत वैशाख ७ देखि बिमालेख बिक्री थालिएको हो । बीचमा विवाद बढेपछि भदौ २८ यता बिमा समितिले पुरानो बिमालेख खारेज गरी नयाँ जारी गर्न निर्देशन दिएको थियो । नयाँ बिमा लेखमा सामूहिक रूपमा प्रतिव्यक्ति १ लाख रुपैयाँको मात्र बिमा गर्न पाइन्छ । जसमा कोरोना संक्रमित भएको प्रमाणित भएपछि घरमै आइसोलेसनमा बसेको भए एकमुष्ट २५ हजार र अस्पतालमा उपचार गराएको भए उपचार खर्चअनुसार बढीमा ७५ हजार रुपैयाँसम्म भुक्तानी पाइन्छ ।भदौ २८ अघि बिमा गरेका बिमितले भने कोरोना प्रमाणित भएपछि एकमुष्ट ५० हजार र १ लाख रुपैयाँ भुक्तानी पाउँछन् । बिमक संघको सहमतिअनुसार बिमा कम्पनीले मापदण्ड पुगेका सबै दाबी बिमा (पुल) मा पठाउने, पुलले पाँच दिनभित्र सबै प्रक्रिया पूरा गरी सम्बन्धित कम्पनीमा फिर्ता पठाउने र त्यसको दुई दिनभित्र कम्पनीले बिमितलाई भुक्तानी दिनुपर्नेछ । अर्थ मन्त्रालयले पनि यसअघि तीन दिनभित्र दाबी भुक्तानी दिन निर्देशन दिएको छ । तर सो अवधिमा कुनै पनि बिमितले भुक्तानी पाएका छैनन् ।हाल २० निर्जीवन बिमा कम्पनीले बिमालेख बिक्री गरिरहेका छन् । चालु आर्थिक वर्षदेखि सरकारले सबै राष्ट्रसेवक कर्मचारीको निःशुल्क कोरोना बिमा गर्ने र सामूहिक बिमा गर्ने सर्वसाधारणलाई पनि सरकारले बिमा शुल्कको ५० प्रतिशत अनुदान दिने व्यवस्था छ । हाल निजामती कर्मचारी, नेपाली सेना, सशत्र प्रहरी, नेपाल प्रहरी, शिक्षकलगायत सबै गरी करिब सवा पाँच लाख सरकारी कर्मचारी छन् ।"
हिल्सा नाका खोल्न माग,"नाका बन्द हुँदा स्थानीयको जीविकोपार्जनसँगै रोजगारी र व्यापार व्यवसायमा समस्या भएको उद्योग वाणिज्य संघका अध्यक्ष नाम्ग्याल तामाङले बताए । नाका बन्द हुँदा प्रायः व्यवसाय ठप्प छन्, उनले भने, गर्मी मौसम सुरु भएसँगै हिउँ पनि बिलाउन थालेको छ, सरकारले अविलम्ब नाका खुला गर्नुपर्छ । नाका ठप्प हुँदा पर्यटकीय सुविधा भएका सिमकोटका २६ होटल बन्द छन् । भारतीय तीर्थयात्री मानसरोवरकैलाशको दर्शनका लागि आउन आतुर भएको उनको भनाइ छ ।नाका बन्द भएकै कारण हुम्लाबाट ताक्लाकोटतर्फ निकासी हुने जडीबुटी बीचमै रोकिएको नाम्खा६ का वडाध्यक्ष पाल्जोर तामाङले बताए । सदरमुकाम टाढा हुँदा वडाबासी चिनियाँ खाद्यान्नमा निर्भर छन्, उनले भने, नाका बन्द भएपछि दैनिक उपभोग्य सामान ढुवानीमा समस्या भएको छ ।"
बुटवलनुवाकोटगढी केबलकार निर्माण सुरु,"बुटवल (कास) बुटवलको फूलबारीबाट पाल्पाको पर्यटकीय क्षेत्र नुवाकोटगढी जोड्ने केबलकार निर्माण सुरु भएको छ । अर्थमन्त्री विष्णु पौडेलले विशेष समारोहबीच आइतबार केबलकारको शिलान्यास गरे । सिद्धबाबा केबलकार प्रालिले बुटवल पश्चिम फूलबारी क्षेत्र नजिकबाट पाल्पाको नुवाकोटगढीसम्म केबलकार निर्माण थालेको हो । यसको लम्बाइ १ किलोमिटर ९४ मिटर छ ।शिलान्यास कार्यक्रममा अर्थमन्त्री पौडेलले केबलकार निर्माणले यस क्षेत्रको पर्यटन प्रवर्द्धनमा ठूलो भूमिका खेल्ने बताए । तराईमा गर्मी हुँदा शीतल खान बुटवल र आसपासका पर्यटक मात्र होइन, भारतको उत्तर प्रदेशका पर्यटकलाई समेत नुवाकोटगढी लैजान सकिनेछ, उनले भने । ८० करोड २५ लाख रुपैयाँको लगानीमा निर्माण सम्पन्न हुने अपेक्षा गरिएको सिद्धबाबा केबलकार प्रालिका अध्यक्ष राजेन्द्रसिंह गुरुङको भनाइ छ । सिद्धबाबा केबलकार प्रालिमा रूपन्देहीका उद्योगी तथा पर्यटन व्यवसायी गरी करिब एक सय जनाको लगानी छ । सरकारले केबलकार निर्माण क्षेत्रभित्र पर्ने ६०९८ हेक्टर वन क्षेत्र ३० वर्षका लागि भोगाधिकारको स्वीकृति दिएको छ । केबलकार निर्माणको काम १८ महिनाभित्र पूरा गर्ने लक्ष्य रहेको उनले बताए । केबलकारको एकतर्फी यात्रा समय आठ मिनेटको हुनेछ । जसमा २५ वटा डिब्बा हुनेछन्, जसमा सामान्यतया दैनिक पाँच हजार व्यक्तिलाई ओहोरदोहोर गराउन सकिनेछ । क्षमता अभिवृद्धि गरेर दैनिक १० हजार पर्यटकलाई नुवाकोट लैजाने योजना छ ।सिद्धबाबा केबलकार प्रालिले केबलकारसँगै नुवाकोटमा अत्याधुनिक रिसोर्टसमेत निर्माण गरिरहेको छ । जसमा चिल्ड्रेन पार्क, बसपार्क, पर्यटन सूचना केन्द्रसहित ब्रह्मकुमारी ईश्वरीय विश्वविद्यालयले गुम्बा, शान्ति पार्क, भ्यु टावर, स्वास्थ्य केन्द्रलगायतका संरचना बनाउनेछ ।रूपन्देही र पाल्पाको सिमानामा रहेको नुवाकोटगढीमा त्यहाँको मनोरम प्राकृतिक दृश्यसँगै उत्तरतर्फ हिमशृंखला र दक्षिणतर्फ समथर फाँट देख्न सकिन्छ ।"
"स्प्राइटको 'रिफ्रेस म्याक्स, मोबाइल टाइम चिलक्स","काठमाडौं (कास) कोकाकोलाको पेय पदार्थ स्प्राइटले रिफ्रेस म्याक्स, मोबाइल टाइम चिलक्स अभियान सुरु गरेको छ । उपभोक्तालाई घरमा स्क्रिनमा बिताउने समयमा सरल तरिकाले पूर्ण रूपमा रिफ्रेस रहन प्रेरित गर्न यो अभियान ल्याइएको हो । अभियानले कसरी हामी हाम्रो घरको स्क्रिन टाइममा अवरोधहरूबाट दिक्दार नभई स्प्राइटको चिसो, क्रिस्प र लेमन लाइम स्वादले अधिकतम रिफ्रेसमेन्ट लिन र तनाव मुक्त हुन सक्छौं भन्ने देखाएको छ ।"
एसियनका डिजाइन प्रतियोगिताका विजेता घोषणा,काठमाडौं (कास) एसियन पेन्ट्सले नेपाल आर्किटेक्चर स्टुडेन्ट्स डिजाइन प्रतियोगिता २०१९२०२० का विजेता घोषणा गरेको छ । पेन्ट्सले संस्थागत सामाजिक उत्तरदायित्वअन्तर्गत आयोजित प्रतियोगितामा बी आर्कको अन्तिम समूहका विद्यार्थी सहभागी थिए । प्रतियोगिताका पाँच जना विजेतालाई आइतबार पुरस्कृत गरिएको हो । प्रतियोगितामा ललितपुर महानगरपालिकाको नगर कार्यालय भवनको ब्लक बी डिजाइन गर्नुपर्ने प्रोजेक्ट थियो । प्रथम पुरस्कार विजेता पूर्वाञ्चल क्याम्पसका शुभम् कार्कीले एसियन पेन्ट्सका तर्फबाट ७० हजार रुपैयाँ र ललितपुर महानगरपालिकाका तर्फबाट २५ हजार रुपैयाँ नगद पुरस्कार प्राप्त गरे । यसैगरी थापाथली क्याम्पसकी सुनिता गुरुङ दोस्रो र सोही कलेजकी प्रवासा बज्राचार्य तेस्रो भए ।
लुम्बिनी र इजी लिंक रेमिट्यान्सबीच सम्झौता,काठमाडौं (कास) लुम्बिनी विकास बैंक र इजी लिंक रेमिट्यान्स प्रालिबीच विप्रेषण कारोबारसम्बन्धी सम्झौता भएको छ । सम्झौताअनुसार लुम्बिनी रेमिटबाट पठाएको रकम ग्राहकले इजी लिंकबाट भुक्तानी लिन सक्छन् । बैंकका नायब प्रमुख कार्यकारी अधिकृत उमेश रेग्मी र इजी लिंकका प्रमुख कार्यकारी अधिकृत डोलप्रसाद अर्यालले सम्झौतापत्रमा हस्तक्षर गरे ।
मुक्तिनाथको 'आस्क मुक्तिनाथ भाई सेवा,काठमाडौं (कास) मुक्तिनाथ विकास बैंकले आस्क मुक्तिनाथ भाई सेवा सुरु गरेको छ । बैंकले आफ्ना ग्राहकको सुविधाका लागि अनलाइन सहायता सेवा आफ्नो वेबसाइटमार्फत सञ्चालनमा ल्याएको हो । ग्राहकले यो भर्चुअल सहायता सेवामार्फत छिटो बैंकका प्रडक्टबारे जानकारी लिन सक्ने बैंकले जानकारी दिएको छ ।
सिभिल बैंकको ८ प्रतिशत बोनस सेयर,काठमाडौं (कास) सिभिल बैंकले आफ्ना सेयरधनीलाई ८ प्रतिशत बोनस सेयर वितरण गर्ने भएको छ । बैंकको दसौं वार्षिक साधारणसभामा सञ्चालक समितिले आइतबार उक्त प्रस्ताव पारित गरेको हो ।
सिद्घार्थको क्यूआर कोडबाट भुक्तानी सुविधा,काठमाडौं (कास) सिद्घार्थ बैंकको क्युआर कोडबाट गोंगबुका होटलमा भुक्तानी गर्न सकिने भएको छ । बैंकले नगदरहित कारोबारलाई प्रोत्साहन गर्ने उद्देश्यले गोंगबुमा आयोजित एक समारोहबीच गोंगबु क्षेत्रका नेपाली होटल व्यवसायी संघसँग आबद्ध ५० व्यवसायीलाई क्यूआर कोड हस्तान्तरण गरेको हो ।
जोकोभिच च्याम्पियन,"मेलबर्न (एएफपी) अद्वितीय विश्व नम्बर १ खेलाडी नोभाक जोकोभिचले आइतबार कीर्तिमान नवौंपल्ट अस्ट्रेलियन ओपन जितेका छन् । यसका लागि उनले रुसी खेलाडी डानिल मेडभेडेभको चुनौतीलाई मेलबर्न पार्कमा समाप्त पारे र त्यहाँ आफ्नो ऐतिहासिक दबदबालाई पनि कायम राखे । जोकोभिचले अस्ट्रेलियन ओपनको फाइनलमा अझै पराजय बेहोर्नुपरेको छैन । रड लेभर एरेनामा उपस्थित ७ हजार ४ सय दर्शक अगाडि जोकोभिचले चौथो वरीयताका मेडभेडेभलाई ७५, ६२ र ६२ ले पराजित गरेका हुन् । यससँगै रुसी खेलाडीको लगातार २० खेलको जितक्रममा पनि पूर्णविराम लागेको छ । जोकोभिचले अस्ट्रेलियन ओपन जितेको यो लगातार तेस्रोपल्ट हो । सर्बियाली खेलाडीले जितेको यो १८ औं ग्रान्ड स्लाम उपाधि पनि हो । अब उनी कीर्तिमानी २० ग्रान्ड स्लाम उपाधिबाट दुई सफलता मात्र टाढा छन् । उनका दुई प्रमुख प्रतिद्वन्द्वी रोजर फेडेरर र राफेल नडालले समान २० ग्रान्ड स्लाम उपाधि जितेका छन् । मेडभेडेभ भने आफ्नो पहिलो ग्रान्ड स्लाम उपाधि जित्नबाट फेरि चुके ।एउटा खास प्रतियोगितामा एक खास खेलाडीको एकछत्र राजका रूपमा अस्ट्रेलियन ओपनमा जोकोभिचको प्रभुत्व दुर्लभ मानिएको छ । यससँगै उनले फेडेररले आठपल्ट विम्बल्डन जितेको कीर्तिमानलाई उछिनेका छन् । तर उनी नडालले १३ पल्ट फ्रेन्च ओपन जितेको कीर्तिमानबाट भने अझै टाढा रहेका छन् । फाइनलमा सजिलो जित निकाले पनि त्यहाँसम्म जोकोभिचले तय गरेको बाटो भने सजिलो रहेन । तेस्रो चरणमा उनी पेटको चोटका कारण प्रतियोगिता छाड्ने सक्ने स्थितिमा पुगेका थिए ।सेमिफाइनलमा उनले पाँच सेटको कडा प्रतिस्पर्धा खेल खेल्नुपरेको थियो । चोटकै कारण पूरा सिजन आराम लिनुपर्ने स्थितिको जोखिम उठाएर ३३ वर्षीय जोकोभिचले खेल जारी राखे र अन्त्यमा त्यसको नतिजा पनि देखियो । पछिल्लो समय एटीपी टुरमा प्रभावशाली देखिएका २५ वर्षीय मेडभेडेभले फाइनलमा अनुभवी जोकोभिचविरुद्ध पहिलो सेटलाई छाडेर बाँकी दुईमा बलियो चुनौतीसमेत पेस गर्न सकेनन् र सजिलै पराजित भए ।जितपछि जोकोभिचले भने, पछिल्लो एक साता मेरा लागि निकै उतारचढावपूर्ण रह्यो । यस्तोमा मलाई सहयोग र साथ दिने मेरो टिमलाई सबैभन्दा बढी धन्यवाद । अहिलेको उपाधिसम्मको यात्रा सजिलो पनि थिएन, तर जे जति उपलब्धि हात परेको छ, त्यसमा मलाई गर्व भने छ । रड लेभर एरेनासँग मेरो माया धेरै छ, म यहाँ फेरि फेरि फर्केर खेल्न चाहन्छु, यो माया जारी राख्न चाहन्छु । उनले आफ्ना रुसी प्रतिद्वन्द्वी खेलाडीको पनि प्रशंसा गरे । मेडभेडेभ पनि आफ्नो कमजोर प्रदर्शन र हारमा निराश जस्तै देखिए । उनले भने, ग्रान्ड स्लाम फाइनलमा पराजित भएपछि बोल्न सजिलो हुन्न, तर पनि म प्रयास गर्नेछु । सबैभन्दा पहिले म जोकोभिचलाई बधाई दिन चाहन्छु । कसैले नौपल्ट अस्ट्रेलियन ओपन जित्छ भने यो अद्वितीय नै हो । म वरीयताको पाँच सय अथवा छ सयौं स्थानमा रहँदा पहिलोपल्ट जोकोभिचलाई भेटेको थिएँ र त्यति बेला पनि उनले मलाई साथी जस्तै व्यवहार गरेका थिए, त्यसैले उनीप्रति कृतज्ञ छु ।"
मेसीको कीर्तिमान खेलमा बार्सिलोना बराबर,म्याड्रिड (एएफपी) लियोनल मेसीले आइतबार स्पेनी लिगमा बार्सिलोनाका लागि क्लब कीर्तिमान ५ सय ६ औं खेल खेले । बार्सिलोना भने खेलमा काडिजको हातबाट ११ को बराबरीमा रोकियो । जिततर्फ अग्रसर बार्सिलोना निराशाजनक रूपमा एक अंकमा चित्त बुझाउन बाध्य भएको हो । एलेक्स फर्नान्डेजले ८९ औं मिनेटमा काडिजका लागि बराबरी गोल गरे ।मेसीले ३२ औं मिनेटमा गोल गर्दै बार्सिलोनालाई अग्रता दिलाएका थिए । यसै क्रममा उनी बार्सिलोनाका लागि लिगमा सर्वाधिक खेल खेल्ने कीर्तिमानी खेलाडी पनि भए । उनले बार्सिलोनाका लागि ज्याभी हर्नान्डेजको नाममा रहेको ५ सय ५ खेलको कीर्तिमानलाई उछिनेका हुन् । बराबरीको नतिजापछि काडिज लिगमा लगातार चौथो हार रोक्न सफल रह्यो । तर पनि टिम रेलिगेसन क्षेत्रबाट खालि चार अंक मात्र अगाडि छ । बार्सिलोना भने ४७ अंकमा तेस्रो स्थानमा छ र यो शीर्षस्थानको एटलेटिको म्याड्रिडसँग आठ अंकको दूरी हो । बार्सिलोनाको लिगमा लगातार सात खेलको जित क्रम पनि टुटेको छ ।यसअघि कासेमिरोले गरेको निर्णायक गोल मद्दतले रियल म्याड्रिडले शनिबार रियल भालाडोलिडलाई १० ले हराएको थियो र शीर्षस्थानमा छिमेकी एटलेटिको म्याड्रिडसँगको दूरी तीन अंकमा छोट्याउन सफल रह्यो । ब्राजिली खेलाडीले हेडबाट ६५ औं मिनेटमा गोल गरे र टिमले एटलेटिकोले यसअघि बेहोरेको हारको पूरा फाइदा लियो ।यसअघि एटलेटिको घरमै लेभान्टेसँग २० ले पराजित भएको थियो । यो नतिजापछि एटलेटिको २३ खेलबाट ५५ अंकमै सीमित रह्यो भने एक खेल बढी खेलेको रियलको ५२ अंक भएको छ । यो समीकरणले उपाधिको होड रोमाञ्चक हुने भएको छ । शनिबारका अन्य खेलमा एल्चेले आइबरलाई १० र भ्यालेन्सियाले सेल्टा भिगोलाई २० ले हराए ।टोटेनहम र लिभरपुलको पीडा उस्तैलन्डन इंग्लिस प्रिमियर लिगमा वेस्ट ह्यामले आइतबार टोटेनहममाथि २१ को झिनो अन्तरको जित निकाल्यो र अंक तालिकाको शीर्ष चारमा प्रवेश गर्न सफल रह्यो । हारले टोटेनहमका व्यवस्थापक जोसे मोउरिन्होमाथि अझ दबाब बढेको छ । आफ्नो घरेलु मैदानमा मिखेल एन्टोनोयोले वेस्ट ह्यामलाई अग्रता दिलाएका थिए ।जेसे लिङगार्डले उसका लागि दोस्रो गोल गरे । टोटेनहमका तर्फबाट लुकास मउराले एक गोल फर्काए । व्यवस्थापकका रूपमा डेविड मोयसले मोउरिन्होमाथि प्राप्त गरेको यो पहिलो जित हो । यसका लागि उसले १६ खेल कुर्नुपरेको थियो । जितले वेस्ट ह्याम पाँचौं स्थानको चेल्सीमाथि दुई अंकको अग्रता लिन सफल रह्यो । टोटेनहम भने नवौं स्थानमा रह्यो ।यसअघि शनिबारको मर्सिसाइड डर्बीमा एभरटनले लिभरपुललाई २० ले हराएको थियो र यो सन् १९९९ यता एनफिल्डमा प्राप्त एभरटनको पहिलो जित रह्यो । २०१० यता डर्बी खेलमा एभरटनले लिभरपुललाई हराएको पनि यो पहिलोपल्ट हो । सन् १९२३ यता भने लिभरपुलले पहिलोपल्ट लगातार चार खेल गुमायो । एभरटनको जितमा रिचार्लिसन र गेल्फी सिगुर्सनले ११ गोल गरे । यो नतिजापछि लिभरपुल र उसका व्यवस्थापक योर्गन क्लोप भने गम्भीर संकटमा परेका छन् । शनिबारकै अन्य खेलमा फुलहमले पुछारमा रहेको सेफिल्ड युनाइटेडलाई १० ले हरायो र आफ्नो रेलिगेसनबाट बच्ने अभियानलाई कायम राख्न सफल भयो ।
सुदूरपश्चिम पहिलो,"(रौतहट)  चार स्वर्ण पदकसहित सुदूरपश्चिम प्रदेश चन्द्रनिगाहपुरमा सम्पन्न मेयर कप राष्ट्रिय कराते प्रतियोगिताको टिम च्याम्पियन बनेको छ । तीन स्वर्णसहित प्रदेश २ दोस्रो र २ स्वर्णसहित वाग्मती प्रदेश तेस्रो भए ।चन्द्रपुर४ स्थित तुलसीलाल स्मृति खेल मैदानमा आयोजित प्रतियोगितामा ९ तौल समूहमा प्रतिस्पर्धा गराइएको थियो । हरेक तौल समूहमा स्वर्ण विजेताले ३, रजत विजेताले २ र कांस्य विजेताले १ हजार रुपैयाँ प्राप्त गरे । चन्द्रपुर नगरपालिकाको आर्थिक सहयोगमा सम्पन्न प्रतियोगिताको २५ केजीमुनि तौल समूहमा सुदूरपश्चिमका सोनाम तामाङ प्रथम भए । ३० केजीमुनि तौल समूहमा सन्देश लामा, ३५ केजीमुनि तौल समूहमा राकेश मानन्धर र ४० केजीमुनिमा सुनील ठगुन्नाले स्वर्ण जिते । सबै सुदूरपश्चिमका हुन् । ४५ र ५५ केजीमुनि तौल समूहमा वाग्मती प्रदेशका क्रमशः रोशन खाती र सुविन खत्री पहिलो भए । ५० केजी तौलमा प्रदेश १ का धनकुमार राईले स्वर्ण जिते ।६० किलो तौल समूहमा प्रदेश २ का स्वतन्त्र मगर र ६७ केजीमुनि तौल समूहको स्वर्ण २ नम्बर प्रदेशकै सरोज पासवानले जिते । कातातर्फ प्रदेश २ का बब्लु राइन प्रथम भए । प्रदेश २ का स्वतन्त्र मगर प्रतियोगिताको सर्वोत्कृष्ट खेलाडी चुनिए । प्रतियोगितामा सातै प्रदेशका २ सयभन्दा बढी खेलाडी सहभागी थिए ।"
महिला खेलाडीलाई जर्मन सहयोग,"सर्लाही (कास) जर्मन फुटबल क्लब स्पिलफेराइनिगुन्ग भिल्डेनरोथ इफाउले वाग्मती युवा क्लब, सर्लाहीका महिला खेलाडीहरूका लागि खेल सामग्री सहयोग गरेको छ ।बायर्न म्युनिक फ्यान क्लब नेपालका अध्यक्ष नवीन पााडे र राफेला गोल्डस्मिथको पहलमा प्राप्त सामग्री सन्तोष श्रेष्ठ स्मृति फुटबल मैदानमा आइतबार आयोजित एक कार्यक्रममा अखिल नेपाल फुटबल संघ (एन्फा) का केन्द्रीय सदस्य दावा लामा, वाग्मती नगरपालिकाका प्रमुख भरतकुमार थापालगायतले खेलाडीहरूलाई हस्तान्तरण गरे । लामाका अनुसार ३७ खेलाडीलाई जर्सी, मोजा, बल र ब्याग प्रदान गरिएको छ । यस्तै सहयोग र चन्दा संकलनबाटै खेलाडीहरूलाई नियमित प्रशिक्षण दिएर प्रतियोगिता खेल्ने व्यवस्था गरिरहेको क्लबका अध्यक्ष किस्मत मैनालीले बताए ।वाग्मती नगरपालिका खेलकुद विकास समितिका संयोजक दीपक लामाका अनुसार हाल ४० जना महिला खेलाडीले तीन वर्षयता नियमित प्रशिक्षण गरिरहेका छन् । उनीहरूका लागि सोनाम लामालाई प्रशिक्षक नियुक्त गरिएको छ । करिब ३० जना पुरुष खेलाडीलाई सुनील श्रेष्ठले प्रशिक्षण दिइरहेका छन् ।वाग्मती युवा क्लबले दुई वर्षअघि राजधानीको सहिद स्मारक सी डिभिजन लिगको छनोट पनि खेलेको थियो, जहाँ वाग्मती अन्तिम चरणसम्म पुगेको थियो । क्लबले पाँच वर्षयता नियमित रूपमा राजर्षि जनक गोल्डकप आयोजना गरिरहेको छ, जुन प्रदेश २ कै सर्वाधिक पुरस्कारको फुटबल प्रतियोगिता हो । गोल्डकपको पाँचौं संस्करण चैत अन्तिममा हुँॅदै छ ।"
वेस्टर्न डिभिजन 'ए मा,"तिलोत्तमा (कास) वेस्टर्न क्रिकेट क्लब नेपाल टेलिकम रूपन्देही सुपर लिग क्रिकेटको ए डिभिजनमा उक्लेको छ । आइतबार डिभिजन बी को अन्तिम खेलमा गोलपार्क क्रिकेट क्लबलाई ४९ रनले पराजित गर्दै डिभिजन ए मा प्रवेश गरेको हो । यसअघि बुटवल राइनोज, तिलोत्तमा क्रिकेट क्लब र सैनामैना क्रिकेट क्लब ए डिभिजनमा प्रवेश गरिसकेका छन् ।सिद्धार्थ रंगशालामा टस जितेर ब्याटिङ गरेको वेस्टर्नले निर्धारित ४४ ओभरमा ९ विकेट गुमाई १ सय ६१ रन बनायो । अनिल खरेलले अविजित २७ रन जोडे । त्यस्तै देव खनालले २४ र राहुल विकले २३ रन बनाए । गोलपार्कका हेमन्त ओलीले ३ र रिक्की पुनले २ विकेट लिए । जवाफमा गोलपार्क ३९२ ओभरमा १ सय १२ रनमै अलआउट भयो । रिक्की पुनले ३२ र राजेश थापाले १३ रन बनाए । वेस्टर्नका कृष्ण कार्कीले ९ ओभरमा ५ मेडन राख्दै ९ रन खर्चेर ४ विकेट लिई म्यान अफ द म्याच प्रदर्शन गरे । अनिलले ३ विकेट लिए । डिभिजन बी का खेल सकिएसँगै अब मंगलबारबाट डिभिजन ए का खेल हुनेछ ।"
रेन्जेनको जित,"काठमाडौं (कास) अजिमा स्नुकर हाउसका रेन्जेन लामाले प्रथम चक्र लामाकिसन लामा स्मृति राष्ट्रव्यापी खुला स्नुकर प्रतियोगितामा आइतबार संघर्षपूर्ण जित हासिल गरेका छन् ।रेन्जेनले ब्रेक प्वाइन्टका शिव थापा मगरमाथि ४३ को कठिन पुनरागमन जित हासिल गरेका हुन् । वेस्ट अफ सेभेन को तेस्रो चरणको खेलमा रेन्जेनले लगातार तीन फ्रेम गुमाएका थिए । त्यसपछिको खेलमा पुनरागमन गर्दै रेन्जेनले लगातार ४ फ्रेमको नतिजा आफ्नो पक्षमा पार्दै अघिल्लो चरणमा स्थान सुरक्षित गर्न सफल भए । तेस्रो चरणको खेल आइतबारदेखि सुरु भएको हो ।त्यस्तै लास्ट ब्रेकका सनोज खड्गीले अजिमाका दोर्जे शेर्पालाई ४२, चामुण्डाका तेन्जिङ लामाले लास्ट ब्रेकका उदीप शाक्यलाई ४२, अजिमाका नेपाल नम्बर वान रेगन श्रेष्ठले एन्जीका रितेश देउलालाई ४१, ब्रेक प्वाइन्टका सञ्जय वज्राचार्यले लास्ट ब्रेकका आयुष गौतमलाई ४१ तथा माउन्ट एभरेस्टका कृतेश ज्ञवालीले कुमारी स्नुकरका पदम तामाङलाई ४० को फ्रेममा पराजित गरे ।"
हरिसिद्धिलाई फुटसल उपाधि,काठमाडौं (कास) विपिन शर्मा स्मृति खुला फुटसल प्रतियोगिताको उपाधि हरिसिद्धि फुटसलले जितेको छ । स्वयम्भूस्थित द एक्सेल्सियर स्कुलमा भएको फाइनलमा हरिसिद्धिले इभ भिजलाई ४० गोलले पराजित गर्यो । विजेता टोलीका लागि सन्दीप कार्कीले २ तथा रञ्जित गुरुङ र प्रवेश जोशीले ११ गोल गरे । उपाधिसँगै हरिसिद्धिले ७५ हजार ५ सय ५५ रुपैयाँ हात पार्यो । उपविजेता इभ भिजले ३५ हजार ५ सय ५५ रुपैयाँ पायो । साहस स्पोर्ट्सद्वारा आयोजित प्रतियोगितामा हरिसिद्धिका सन्दीप कार्की उत्कृष्ट खेलाडी घोषित भए । हरिसिद्धिका धीरज तामाङ उत्कृष्ट गोलरक्षक चुनिए । उत्कृष्टद्वयले जनही २ हजार ५ सय रुपैयाँ हात पारे । नेपाल आयल निगम अनुशासित टिम चुनियो ।स्वयम्भू क्लबका पूर्वफुटबल खेलाडी स्वर्गीय विपिन शर्माको परिवारका लागि आर्थिक सहयोग जुटाउने उद्देश्यले आयोजित एकदिने प्रतियोगितामा ३२ टिमले नकआउट आधारमा प्रतिस्पर्धा गरेका थिए । समापनमा संयोजक महेश मल्ल ठकुरी र सहसंयोजक सन्तोष न्यौपानेले स्वर्गीय शर्माकी आमालाई १ लाख नगद सहयोगस्वरूप हस्तान्तरण गरे ।

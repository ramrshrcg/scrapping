शीर्षक,विवरण
संविधान मिचिँदा मूकदर्शक बन्न सक्दैनौं,"असंवैधानिक नै होपूर्वप्रधानन्यायाधीश अनुपराज शर्माले छुट्टै लिखित जवाफमार्फत प्रतिनिधिसभा विघटन गर्ने सरकारको कदम असंवैधानिक भएको दोहोर्याएका छन् । त्यति अभिव्यक्ति दिएका कारण अदालतको अवहेलना नहुने उनको जिकिर छ । ६ पेजको लिखित जवाफमा उनले अहिलेको अवस्थामा प्रतिनिधिसभा विघटन हुन नसक्ने आफ्नो अडान कायम राखेका छन् । संविधानले सरकार गठन हुन नसकेमा मात्र प्रतिनिधिसभा विघटन हुन सक्ने व्यवस्था गरेको छ । लिखित संविधान भएको हामीले संविधानलाई बिर्सेर अरू देशको परम्परा पछ्याउनु हुँदैन, जवाफमा भनेका छन्, उपरोक्त तर्कका आधारमा सार्वजनिक भनाइ प्रकट गर्नुबाट अदालतको अवहेलना हुँदैन । उनले सरकारको काम असंवैधानिक रहेको निष्कर्षका आधारमा विज्ञप्ति जारी गरेका आधारमा अवहेलना नहुने प्रतिक्रिया दिएका हुन् । प्रतिनिधिसभा विघटन सार्वजनिक महत्त्वको विषय भएको र त्यसमा सरकारले खेलेको भूमिकाका बारेमा असल नियतले वक्तव्य जारी गरेको उनको भनाइ छ । सोझै कुनै खास मुद्दालाई लक्षित नगरी सामान्य रूपमा गरिएको टीकाटिप्पणीले अदालतको विचाराधीन विषयलाई प्रभावित नपर्ने भन्दै उनले आफूहरूले कार्यकारिणी प्रमुखको संविधानविरोधी कदमप्रति चिन्ता व्यक्त गरेको जवाफ दिएका छन् । संविधान आफैंमा सार्वजनिक दस्ताबेज भएकाले त्यसका बारेमा अदालतबाहिर पनि सार्वजनिक छलफल र टीकाटिप्पणी हुने भन्दै उनले त्यो छलफल कार्यपालिका प्रमुख र राष्ट्रपतिप्रति लक्षित हुने बताएका छन् । आफूहरूको टीकाटिप्पणीकै आधारमा इजलासले न्याय निरूपण नगर्ने भएकाले अवहेलना भयो भन्ने सोच्न नहुने शर्माको भनाइ छ । निवेदकको उमेरभन्दा बढी समय आफूले न्याय र कानुनको क्षेत्रमा काम गरेको पनि शर्माले उल्लेख गरेका छन् । मेरो ४३ वर्षको अनुभवलाई ध्वस्त पार्ने कुनियत राखी सस्तो चर्चा कमाउने मनसायले विपक्षी (लोचन भट्टराई) ले निवेदन दायर गरेको देखिन्छ, जवाफमा भनिएको छ ।"
ओलीका ३ वर्ष,"अन्तर्राष्ट्रिय सम्बन्ध सुदृढ आफ्नो कार्यकालमा छिमेकी भारत, चीनलागयत विश्वका विभिन्न देशसँगको सम्बन्ध सुदृढ हुँदै गएको उनको दाबी छ । आफ्नो कार्यकालमा नेपाल विश्वमा देखिने, सुनिने, बोलाइने र पत्याइने मुलुकका रूपमा चिनिएको ओलीले बताए । लिपुलेक, कालापानी र लिम्पियाधुरा समेटिएको नक्सा जारी गर्दा सिंगो संसद् एक भएर राष्ट्रिय एकता प्रदर्शन गरेको प्रसंग जोड्दै उनले भने, नेपालको नारा सबैसँग मित्रता, छैन कसैसँग शत्रुता । १२ मुलुकमा कूटनीतिक सम्बन्ध स्थापना भएको, संयुक्त राष्ट्रसंघको महिलाविरुद्धको सबै प्रकारका हिंसाविरुद्धको समिति (सिडअ) र मानव अधिकार परिषद्मा नेपाल दोस्रो पटक निर्वाचित भएको, चीनका राष्ट्रपति र भारतका प्रधानमन्त्रीले नेपाल भ्रमण गरेको, चीनसँग व्यापारिक सम्झौता भएको, अन्तर्राष्ट्रिय फोरमहरूमा सरकारको उपस्थिति रहेकोलगायत विषयलाई पनि उनले उपलब्धिका रूपमा चित्रण गरे ।"
सहारा दुष्प्रचारको !,"तत्कालीन राजा त्रिभुवनको राष्ट्रियता र नेपालको सम्प्रभुतामाथि नै प्रश्न खडा गर्ने प्रसंग लेख्दा पनि मुखर्जीले न कुनै स्रोत उल्लेख गरेका छन्, न उद्धरण नै । मुखर्जीको निधनको करिब चार महिनापछि यो पुस्तक प्रकाशित गरिएको थियो । पुस्तकका तथ्यहरूमाथि प्रकाशनपूर्व नै विवादसमेत भएको थियो । मुखर्जीको गत भदौमा निधन भएको थियो । उनको निधनपछि पुस्तक प्रकाशन गर्नेनगर्ने विषयमा उनका छोरा अभिजित मुखर्जी र छोरी शर्मिष्ठा मुखर्जीबीच विवाद नै भएको थियो । उनीहरूबीचको विवाद सामाजिक सञ्जालमै छताछुल्ल भएको थियो । अभिजितले पुस्तकका केही तथ्यलाई परिमार्जन गर्नुपर्ने अडान राखेका थिए भने छोरी शर्मिष्ठाले त्यसको आवश्यकता नभएको अडान लिएकी थिइन् । पछि बिनापरिमार्जन प्रकाशन गरिएको थियो । पुस्तकमा रहेको नेपालसम्बन्धी अपुष्ट र भ्रामक प्रसंगबारे कान्तिपुरले जिज्ञासा राख्दा मुखर्जीका छोरा अभिजितले कुनै जवाफ दिएनन् । इतिहासकार राजेश गौतमले राष्ट्रपति भइसकेको व्यक्तिले सुनेको भरमा बिनाकुनै तथ्य त्यस्तो लेख्नु दुःखद भएको बताए । नेहरूले भनेको ठीक भन्नेभन्दा पनि यो विषयप्रति औपचारिक रूपमा विरोध जनाउनुपर्छ, राष्ट्रपतिजस्तो व्यक्तिले सुनेको भरमा बिनाकुनै तथ्य त्यस्तो गम्भीर कुरा लेख्नु दुःखद हो, उनले भने । उनले कुनै प्रमाणबिना यस किसिमका भ्रामक कुरा लेख्नुले नेपालप्रतिको भारतीय कुदृष्टि उजागर गरेको उनको भनाइ छ । भारतका लागि नेपाली राजदूत नीलाम्बर आचार्यले पनि कुन सन्दर्भ र प्रसंग उल्लेख नगरी नेपालका सम्बन्धमा गरिएको टिप्पणीप्रति आश्चर्य व्यक्त गरे । आचार्यले पुस्तकमा उल्लिखित प्रसंग कोरा भ्रममात्र भए पनि गम्भीरतापूर्वक लिनुपर्ने बताए । हुन त कुनै तथ्य छैन, कोरा भ्रममात्र छ तर पनि यसलाई गम्भीरतापूर्वक लिनुपर्छ, उनले भने । तर उक्त भ्रामक प्रसंगका विषयमा नेपालले औपचारिक प्रतिक्रिया जनाएको छैन । जबकि यस विषयमा करिब दुई दशकअघि नै नेपालले औपचारिक रूपमै भारतसमक्ष विरोध जनाइसकेको हो । भारतको सत्तारूढ दल भारतीय जनता पार्टी (भाजपा) को माउ संगठन राष्ट्रिय स्वयं संगठन (आरएसएस) को मुखपत्र अर्गनाइजरका पूर्वसम्पादक तथा वरिष्ठ राजनीतिज्ञ केआर मलकानीले सन् २००१ मा इन्डिया टुडेलाई दिएको अन्तर्वार्तामा नेहरूले राजा त्रिभुवनको प्रस्ताव अस्वीकार गरेर ठूलो गम्भीर तथा मूर्खतापूर्ण गल्ती गरेको बताएका थिए । काठमाडौंलगायत नेपालका प्रमुख सहरमा भारतीय सिने कलाकार ऋतिक रोशनले नेपालविरुद्ध गलत अभिव्यक्ति दिएको भन्दै त्यसको विरोधमा हिंसात्मक प्रदर्शन भएको एक सातापछि मलकानीको त्यस्तो धारणा सार्वजनिक भएको थियो । भाजपाका नेतासमेत रहेका मलकानीको धारणाप्रति नेपालले कूटनीतिक नोट नै पठाएर विरोध जनाएको थियो । हामीले कूटनीतिक नोट पठाएर मलकानीको भनाइ भ्रामक र तथ्यहीन रहेको बताएका थियौं, भारतका लागि तत्कालीन राजदूत भेषबहादुर थापाले भने । मुखर्जीको पुस्तकका सम्बन्धमा नेपाल र भारत दुवैले कुनै प्रतिक्रिया नजनाएकामा मलकानीका छोरा विक्रमले भने आश्चर्य प्रकट गरेका छन् । बीस वर्षअघि मेरो बुबाले एउटा अन्तर्वार्तामा नेपालले भारतमा विलय चाहेको तर नेहरूले अस्वीकार गरेको बताउनुभएको थियो । त्यसलाई नेपालले विरोध गरेको थियो र भारत सरकारले पनि उहाँको भनाइप्रति असहमति जनाएको थियो । जसले गर्दा पछि उहाँले आफ्नो भनाइ फिर्ता लिनुपरेको थियो । स्वर्गीय मुखर्जीको हालै प्रकाशित पुस्तकमा पनि त्यही कुरा उल्लेख गरिएको छ । आश्चर्यको कुरा, नेपालले त्यसको विरोध गरेको छैन, उनले ट्वीटमा भनेका छन् ।नेपालले औपचारिक रूपमा खण्डन नगर्दा भारतको राजनीति वृत्त र सञ्चारमाध्यमले प्रमाणित नै भएजसरी उक्त प्रसंग दोहोर्याइरहेका छन् । मुखर्जीले उल्लेख गरेको राजा त्रिभुवनसम्बन्धी प्रसंगलाई पनि प्रायः सबैजसो सञ्चारमाध्यमले प्रमुखताका साथ स्थान दिएका थिए । विशेषगरी पछिल्लो समय नेहरू र गान्धी परिवारलाई दोषी देखाउने प्रसंगमा भाजपा पंक्तिले यो प्रसंग उप्काउने गरेका छन् । गत जेठमा सीमा विवादका कारण नेपाल र भारतबीचको सम्बन्ध चिसिएका बेला भारतीय जनता पार्टीका वरिष्ठ नेता सुब्रमण्यम स्वामीले नेपालसम्बन्धी सोही किसिमको प्रसंग जोडेर नेहरूको आलोचना गर्दै ट्वीट गरेका थिए । ऐतिहासिक प्रमाणले नेहरूको अर्को मूर्खता उजागर गरेको छ । जब नेपालमा राणा शासन थियो, त्यतिबेला नेपालको झुकाव भारतप्रति थियो । सन् १९५० मा राणा शासकले नेपाललाई भारतमा विलय गराउन प्रस्ताव गरेका थिए तर नेहरूले अस्वीकार गरे स्वामीले ट्वीटमा भनेका थिए । भारतका लागि अर्का एक पूर्वनेपाली राजदूत भने विगतदेखि हुँदै आएको दुष्प्रचारलाई नेपाल सानो मुलुक भएकाले जे भने पनि हुन्छ भन्ने मानिसकताको उपज ठान्छन् । भारत ठूलो र नेपाल सानो छ भन्ने देखाउने नियतका कारण यस्ता अभिव्यक्ति प्रकट हुने गरेका हुन्, उनले भने । इतिहासकार गौतम भने नेपालले औपचारिक रूपमा कठोर ढंगले प्रतिवाद नगरेकै कारण यस किसिमका दुष्प्रचार दोहोरिइरहेको बताउँछन् । राजनीतिक नेतृत्वले यसको तत्काल खण्डन गर्नुपर्ने गौतमको भनाइ छ । त्यसो नगर्दा भोलि अर्कोले लेख्छ र आगामी पुस्ताका लागि यो भ्रम नै तथ्यका रूपमा स्थापित हुने खतरा रहने उनको दाबी छ । यसलाई खण्डन गरिएन भने कालान्तरमा यो सही हो भन्ने स्थापित हुन्छ र त्यसैअनुसारको दृष्टिकोण बन्छ, उनले भने । त्यसैले सरकारले यस विषयलाई औपचारिक रूपमा खण्डन गर्नुपर्ने उनको भनाइ छ । भोलि फेरि अर्कोले यही दुष्प्रचारलाई दोहोर्याउने गौतमको दाबी छ । दुष्प्रचारको शृंखलाभारतीय पक्षबाट नेपालको स्वाधीनता र सम्प्रभुतामाथि प्रश्न उठाउँदै दुष्प्रचार गर्ने काम विगतदेखि नै हुँदै आएको छ । विगतका केही घटना केलाउने हो भने त्यस किसिमका दुष्प्रचारलाई सघाउन भारतीय सञ्चारमाध्यमहरूको भूमिका अहम् रहेको पुष्टि हुन्छ । सन् २००० मा भारतको प्रतिष्ठित खबरपत्रिका इन्डिया टुडेले द नेपाल गेम प्लान भन्ने लेख छाप्यो । भारतीय खुफिया एन्जेसी रअको रिपोर्टमा आधारित उक्त लेखमा नेपाललाई आतंकवादीको स्वर्गकै रूपमा चित्रण गरिएको थियो । त्यस रिपोर्टमा आधारित भएर पत्रिकाले सुशील कोइरालालगायत नेपाली राजनीतिज्ञदेखि केही चिनिएका पत्रकारलाई समेत पाकिस्तानी खुफिया एजेन्सी आईएसआईसँग सम्बन्ध रहेको लेखेको थियो । तर, उक्त लेखका विषयमा पनि नेपालले कुनै प्रतिवाद गरेन ।विगतका घटनाक्रम केलाउने हो भने भारतीय मिडिया नेपाल र नेपाली राजनीतिज्ञहरूप्रति पहिलेदेखि नै असहिष्णु रहँदै आएको देखिन्छ । गणेशराज शर्माद्वारा सम्पादित मातृकाप्रसाद कोइरालाको संस्मरण एम के कोइराला ः ए रोल इन रिभोल्युसन मा समाविष्ट सन् ५० को दशकमा दिल्लीस्थित नेपाली दूतावास र काठमाडौंबीच भएका पत्रहरूलाई केलाउने हो भने पनि त्यतिबेला भारतीय पक्षबाट भएका दुष्प्रचार छर्लंग हुन्छ । भारतका लागि नेपाली राजदूत महेन्द्रविक्रम शाहले ५ डिसेम्बर १९५४ मा नेपाल तथा अन्तर्राष्ट्रिय परिस्थितिको समालोचना गर्दै परराष्ट्र मन्त्रालयलाई एउटा पत्र लेख्छन् । जसमा दिल्लीबाट उनले देखेको भूराजनीतिक घटनाक्रम र नेपालभारत सम्बन्धसँग जोडिएका पछिल्ला घटनाको विवेचना गरिएको थियो । सोही पत्रमा शाहले भारतीय सञ्चारमाध्यमको नेपालसम्बन्धी एक पक्षीय समाचारप्रति विरोध गरेका थिए । भारतीय अंग्रेजी दैनिक स्टेट्सम्यानले नेपालको स्वतन्त्र प्रभुसत्तामाथि आक्षेप लगाउने र अन्तर्राष्ट्रियस्तरमा नेपालको नराम्रो तस्बिर खिच्ने काम गरिरहेकामा उनले तीव्र असन्तुष्टि प्रकट गरेका थिए । यस विषयमा आफूले भारतको विदेश मन्त्रालयका सहसचिवलाई भेटेर विरोध जनाएको उनले उल्लेख गरेका छन् । उनले पत्रमा मित्रराष्ट्रविरुद्ध शत्रुतापूर्ण र असहयोगी प्रोपोगन्डा चलाउनु न्यायसंगत नभएको लेखेका छन् । त्यस्तै अर्को एउटा घटनाबारे पनि पुस्तकमा उल्लेख गरिएको छ । तेन्जिङ शेर्पा र एडमन्ड हिलारीले सगरमाथाको चुचुरो चुमेको खबरले सारा विश्व खुसी थियो । आफ्नो नागरिकले पाएको सफलताप्रति नेपाल र नेपाली पनि खुसी नहुने कुरै भएन तर केही दिनमै भारतीय सञ्चारमाध्यम र बौद्धिक वृत्तले शेर्पाको नागरिकताको विषयलाई लिएर अनावश्यक विवाद झिक्छन् । शेर्पा नेपाली भए पनि रोजगारीका लागि दार्जिलिङ बस्ने गरेका थिए । भारतीय सञ्चारमाध्यमले त्यही कारण देखाएर उनलाई भारतीय भएको दाबी गरेका छन् । नेपाली नागरिक भए पनि भारतीय सञ्चारमाध्यमले भारतीय नागरिकका रूपमा दाबी गरेकामा त्यतिबेलाका भारतका लागि नेपाली राजदूत विजयशमशेरले प्रधानमन्त्री मातृकाप्रसाद कोइरालालाई ३ जुलाई सन् १९५३ मा लेखेको पत्रमा असन्तुष्टि प्रकट गर्छन् । विजयशमशेरले तेन्जिङको नागरिकताको विषयमा मिडियाले सिर्जना गरेको विवादप्रति भारतीय प्रधानमन्त्री जवाहरलाल नेहरूले समेत असन्तुष्टि जनाएको पत्रमा उल्लेख गरेका छन् ।"
शैक्षिक प्रतिगमनविरुद्ध मार्च,"काठमाडौं (कास) बृहत् नागरिक आन्दोलनले सोमबार कीर्तिपुरस्थित त्रिभुवन विश्वविद्यालय परिसरमा प्रदर्शन गरेको छ । शैक्षिक प्रतिगमनविरुद्ध नागरिक आन्दोलन नाम दिइएको मार्चमा प्राध्यापकविद्यार्थीले राज्यले सही शिक्षा नीति दिन नसक्दा लाखौं नागरिक बेरोजगार बन्न पुगेको भन्दै आक्रोश पोखे ।कीर्तिपुर पाँगा दोबाटोबाट सुरु भएको जुलुस त्रिविस्थित उपकुलपति कार्यालय परिसरमा आएर धर्नासहित सभामा परिणत भएको थियो । सहभागीले राज्यले नै शिक्षामा निजीकरण र व्यापारीकरण गर्न प्रश्रय दिएकामा असन्तुष्टि जनाए । प्राध्यापक बालकृष्ण माबुहाङले राणाकालदेखि बहुदल, पञ्चायत, प्रजातन्त्र र गणतन्त्रसम्म आउँदा राज्यले राष्ट्रिय शिक्षाको चरित्र स्पष्ट पार्न नसकेको बताए । आमनागरिकले सीधा सीधा सरोकार राख्ने शिक्षा स्पष्ट नहुँदा शैक्षिक प्रतिगमन भइरहेको उनले प्रस्ट्याए । शिक्षा, स्वास्थ्यजस्ता क्षेत्रमा जनपक्षीय काम गर्न नसकेको सरकारले प्रतिनिधिसभा विघटन गरेर मुलुकमा संकट उत्पन्न गराएको उनको भनाइ थियो । पूर्वराजदूत विजयकान्त कर्णले राष्ट्रपति र प्रधानमन्त्रीलाई संविधानप्रति विश्वास नभएकाले राज्यका हरेक निकायमा प्रतिगमन मौलाएको आरोप लगाए । विद्यार्थी सरोज यादवले नागरिक अगुवासामु त्रिभुवन विश्वविद्यालय अर्धमृत अवस्थामा पुगेको तथ्य प्रस्तुत गरे । यो विश्वविद्यालयले दिएको शैक्षिक प्रमाणपत्रले रोजगारी दिन सक्दैन, व्यावहारिक शिक्षा र विचार दिन सक्दैन, उनले भने । पढाइ र रोजगारबीच तालमेल नमिलेको अनुभव उनले सुनाए । लागू भएको सेमेस्टर वार्षिक प्रणालीभन्दा महँगो रहेको विद्यार्थीहरूले बताए । सामान्य विषय अध्ययन गर्न पनि सेमेस्टरमा मासिक १५१६ हजार शुल्क लाग्दा विपन्नले छोराछोरी पढाउन नसक्ने अवस्था रहेको यादवले औंल्याए ।काठमाडौं बसेर त्रिविमा पढ्न मासिक कम्तीमा ३० हजार खर्च लाग्ने भएको छ, विद्यार्थी जगत विकले भने, प्राध्यापक कुटिन्छन्, विश्वविद्यालयका पदाधिकारी बोल्दैनन्, अराजकता बढेको छ । विद्यार्थी एलिजा ढकालले सरकार र विश्वविद्यालयलाई दर्जनभन्दा बढी प्रश्न गरिन् । छात्रा सुरक्षित छैनन्, विश्वविद्यालय हाताभित्रै दुर्व्यवहार सहर्नुपर्छ, उनले भनिन्, कक्षाकोठा, शौचालय, पुस्तकालय, प्रयोगशाला विश्वविद्यालयको जस्तो छैन, अस्तव्यस्त छ । पैसा नहुनेहरू कहाँ गएर पढ्ने ? पदाधिकारी नियुक्तिदेखि विद्यार्थी भर्नामा समेत हुने भागबन्डा कहिले अन्त्य हुन्छ भन्दै विद्यार्थीले प्रश्न गरे । विश्वविद्यालयतर्फ आउँदै गरेको मार्चमा बोकेका शैक्षिक प्रतिगमन उल्लिखित बुख्याचा प्रहरीले खोसेको थियो । नाटक प्रदर्शनका लागि ल्याइएका बुख्याचा खोसेपछि आक्रोशित प्रदर्शनकारीले सडकमै धर्ना दिएर सभा गरेका थिए । पछि प्रहरीले फिर्ता गरेपछि कलाकारहरूले नाटक र कवि विनोदविक्रम केसीले कविता वाचन गरेका थिए ।"
नरभक्षी बाघ खोज्दै सुरक्षाकर्मी,"धनगढी (कास) गौरीगंगा नगरपालिका५ अन्डियाकी २६ वर्षीया कला धामीको आइतबार बाघको आक्रमणबाट मृत्यु भयो । बस्तीछेउको पुष्पाञ्जली सामुदायिक वनमा उनलाई मार्ने बाघ नियन्त्रणमा लिन स्थानीय प्रशासनले प्रहरी र वनरक्षक परिचालन गरेको छ । बाघलाई बेहोस बनाएर नियन्त्रणमा लिने आदेश दिइएको छ । क्यामेरा ट्र्यापिङ र बाघ देखिएको ठाउँ आसपासमा सुरक्षाकर्मी परिचालन गरेर बाघको खोजी भइरहेको प्रमुख जिल्ला अधिकारी यज्ञराज बोहराले बताए । यसअघि गत शुक्रबार राजीपुरको वनछेउमा अचानक बाघ निस्केपछि एक स्थानीयले रूखमा चढेर ज्यान जोगाएका थिए । त्यसकै अघिल्लो दिन कैलारी८ का दुर्गाप्रसाद चौधरी बाघको आक्रमणबाट घाइते भएका थिए ।भारतको दुधुवा राष्ट्रिय निकुञ्जसँग जोडिएको वसन्ता संरक्षित वनक्षेत्र आसपासका बस्तीमा केही दिनदेखि देखिन थालेको उक्त पाटेबाघ नरभक्षी बनेको कैलालीका डिभिजनल वन अधिकृत रामचन्द्र कँडेलको भनाइ छ । मान्छेको रगत र मासु खान पल्केपछि बाघ नरभक्षी बन्छ, उनले भने, यो बाघले पनि मान्छे मारिसकेकाले अब नरभक्षी बन्दै गएको मान्न सकिन्छ । उनका अनुसार बच्चा पाएको माउ बाघ आफ्नै सुरक्षाका लागि, घाइते भएको अवस्थामा, बूढो र भोको भएमा मात्रै नरभक्षी हुन्छ । बाघ र बघिनी दुवै दुधुवाबाट सँगै वसन्ता संरक्षित क्षेत्रमा आहाराको खोजीमा आएको हुन सक्ने उनको आकलन छ । आइतबार अन्डिया, मसुरिया, राजीपुरलगायत क्षेत्रमा उक्त बाघ देखिएको स्थानीयबाट जानकारी पाएको उनले बताए ।अधिकृत कँडेलले अन्डिया, राजीपुर र कैलारीमा स्थानीयलाई आक्रमण गर्ने बाघ एउटै हुन सक्ने जनाए । वसन्ता संरक्षित क्षेत्र कैलारी८ मा दुधुवा नेसनल पार्कसँग जोडिएको छ, उनले भने, सीमा वारपार गर्ने यो जैविक अन्तर्राष्ट्रिय मार्ग पनि हो । दुधुवा निकुञ्जबाट बाघ, हात्तीलगायत ठूला वन्यजन्तु विभिन्न समयमा वसन्ता संरक्षित क्षेत्र प्रवेश गर्छन् । करिब २५ हजार हेक्टर क्षेत्रफलमा फैलिएको वसन्ता क्षेत्र तराई भूपरिधि कार्यक्रमको एक मुख्य अन्तर्राष्ट्रिय जैविकमार्गभित्र पर्छ । २ वर्षअघि पनि दुधुवाको पाटेबाघ यस क्षेत्रमा प्रवेश गरेको थियो ।"
आयोग किन चुनाव गर्छु भन्दैन : देउवा,"पौडेल पक्षको जिल्ला सभापति भेला स्थगितकांग्रेसका वरिष्ठ नेता रामचन्द्र पौडेल पक्षले जिल्ला सभापतिहरूको भेला स्थगित गरेको छ । केन्द्रीय कार्यसमितिको बैठक बुधबारलाई बोलाइएपछि सोही दिन राखिएको सभापति भेला स्थगित गरिएको हो । कांग्रेसले फागुन ७१० सम्म केन्द्रीय महाधिवेशन गर्ने पूर्वनिर्धारित मिति आइसक्दा पनि अर्को तालिका तोक्न नसकिरहेका बेला पौडेल पक्षले नेतृत्वलाई दबाब दिने रणनीति बनाएर जिल्ला सभापतिहरूको भेला बोलाएको थियो । सभापति देउवासहित केन्द्रीय कार्यसमितिको वैधानिक कार्यकाल आगामी फागुन १९ बाट सकिँदै छ । त्यसपछि संविधानले दिएको थप ६ महिनाभित्र महाधिवेशन गराउनुपर्ने बाध्यता रहे पनि तयारी नभएको भन्दै पौडेल पक्षले असन्तुष्टि जनाउँदै आएको थियो ।हाम्रो सरोकारका विषयहरू केन्द्रीय कार्यसमितिमा राख्ने अवस्था बनेपछि सभापति भेला स्थगित गरिएको हो, पौडेलपक्षीय काभ्रे जिल्लाका सभापति मधु आचार्यले भने, केन्द्रीय कार्यसमिति बैठकले सम्बोधन नगरे पछि फेरि बोलाइनेछ ।"
विघटन मुद्दामा जवाफी बहस पनि सकियो,"काठमाडौं (कास) प्रतिनिधिसभा विघटनविरुद्ध सर्वोच्च अदालतमा विचाराधीन मुद्दामा कानुन व्यवसायीहरूले सोमबार जवाफी बहस पनि टुंग्याएका छन् । विघटन संविधानसम्मत थियो भन्ने सरकारी पक्षको दाबीको प्रतिवाद गर्दै उनीहरूले संविधानमै नभएको विघटनको अधिकार जबर्जस्ती छ भनेर स्थापित गर्न नसकिने तर्क गरे ।वरिष्ठ अधिवक्ता शम्भु थापाले प्रधानमन्त्रीलाई हुँदै नभएको अधिकार सर्वोच्च अदालतले छ भनेर व्याख्या गर्न नहुने तर्क गरे । यसअघिको प्रजातान्त्रिक कालखण्डमा प्रधानमन्त्रीले ५ वर्षको पूरै कार्यकाल चलाउन नसकेको र विघटनको अधिकार दुरुपयोग गरेकाले अहिलेको संविधानमा हटाइएको बताए । मुलुकी फौजदारी संहिताको दफा ५८ उद्धृत गर्दै उनले संसद्लाई काम गर्न अवरोध गरे सजायको व्यवस्था रहेको भन्दै प्रधानमन्त्री त्यसको भागीदार हुनुपर्ने तर्क गरे । दफा ५८ प्रयोग गरेर केही दिनअघि नेकपा नेता रामकुमारी झाँक्रीलाई मुद्दा चलाउने प्रयास भएको थियो । बहसका क्रममा सरकारी पक्षबाट हुने नहुने सबै कुरा बोलिएको भन्दै उनले भने, यो संविधानले न श्री ३ भनेको छ, न श्री ५ । मिति तोकेर बैठक बस्नु भनी पुनःस्थापनाको आदेश हुनुपर्छ ।अर्का वरिष्ठ अधिवक्ता रमण श्रेष्ठले राजपत्रको आधिकारिताका बारेमा प्रश्न गरिरहे । सरकारले किर्ते तरिकाले झन्डै एक महिनापछि प्रतिनिधिसभा विघटनको सूचना राजपत्रमा प्रकाशित गरेकाले छानबिनको माग गरे । त्यसको जवाफमा प्रधानन्यायाधीश चोलेन्द्रशमशेर जबराले सोधे, राजपत्र यति समयभित्र प्रकाशित हुनुपर्छ भन्ने कतै व्यवस्था छ र ?अधिवक्ता गोविन्द बन्दीले प्रतिनिधिसभा विघटनको औचित्य पुष्टि गर्न २०४७ सालमा भएका व्यवस्थासँग तुलना गरिएको भन्दै त्यतिबेला र अहिलेको अवस्था निकै फरक रहेको बताए । २०४७ सालमा तत्कालीन राजाले आफूमा अन्तरनिहित अधिकार प्रयोग गरेर संविधान जारी गरेको घोषणा गरेको भन्दै उनले २०७२ सालमा भने नेपाली जनतामा अन्तरनिहित अधिकार प्रयोग गरेर संविधानसभाले संविधान जारी गरेको बताए । उनले भने, २०४७ सालको संविधान अस्वीकृत भएकाले अहिलेको संविधान जारी भएको हो । अब पनि हामी २०४७ सालको संविधानमा फर्किन मिल्दैन ।अधिवक्ता टीकाराम भट्टराईले प्रधानमन्त्रीले प्रतिनिधिसभा विघटन गर्दा संविधान कतै उद्धृत नगरेको, तर राष्ट्रपति कार्यालयको सूचनामा धारा ७६ को उपधारा १ र ७ अनि धारा ८५ उद्धृत गरिएको भन्दै त्यसको तादात्म्यतामाथि प्रश्न उठाए । अनि त्यसले नपुगेर प्रधानमन्त्रीले लिखित जवाफमा धारा ७४ उद्धृत गरेको भन्दै त्यसका आधारमा निर्णयको संवैधानिक धरातल बलियो हुन नसक्ने बताए । उनले भने, संविधानको धारामा लेखिएको कुरा पुष्टि गर्न सिद्धान्त परिपूरक हुने हो, सिद्धान्त आफैंले अधिकार सिर्जना गर्दैन । उनले संविधानमा उल्लिखित संसदीय शासन व्यवस्थालाई एउटा सिद्धान्तका रूपमा हेरिनुपर्ने बताए । यसअघिका संविधानमा बाधा अड्काउ फुकाउको व्यवस्था भए पनि अहिलेको संविधानमा नभएको भन्दै उनले वैशाख १७ गते निर्वाचन नभए मुलुक संवैधानिक संकटमा जाने भएकाले प्रतिनिधिसभा विघटनको निर्णय बदर हुनुपर्ने माग गरे । उनले भने, संविधानले आफ्नो मृत्युको कल्पना गर्दैन र न्यायालयले यो संविधान क्रियाशील बनाउन विघटनको निर्णय बदर गर्नुपर्छ ।वरिष्ठ अधिवक्ता कृष्णप्रसाद भण्डारीले प्रतिनिधिसभा पुनःस्थापना नभए प्रधानमन्त्री तानाशाही हुने बताए । अनि विघटनको मुद्दामा न्याय गर्न पनि इजलाससँग माग गरे । उनले प्रतिनिधिसभा विघटनको निर्णय गरेर सरकारले अपराध गरेको आरोप पनि लगाए । आफूविरुद्ध अविश्वासको प्रस्ताव आउन सक्ने त्रासकै कारण प्रधानमन्त्रीले प्रतिनिधिसभा विघटन गरेको उनको भनाइ थियो । निवेदकहरूको बहस, त्यसको प्रतिवादमा सरकारी वकिलहरूको बहस र फेरि निवेदकहरूको जवाफी बहसपछि संवैधानिक इजलासले अब अदालतका सहयोगी (एमिकस क्युरी) को बहस सुन्नेछ । नेपाल बार र सर्वोच्च अदालत बारले बद्रीबहादुर कार्की, गीता संग्रौला पाठक, पूर्णमान शाक्य, सतिशकृष्ण खरेल, विजय मैनालीलाई एमिकस क्युरी तोकेको छ । उनीहरूले मंगलबारदेखि आफ्नो धारणा इजलाससमक्ष राख्नेछन् । उनीहरूको सुनुवाइसमेत सकिएपछि सर्वोच्च अदालतले विघटनको मुद्दामा निर्णय सुनाउने मिति तोक्नेछ ।"
समुदायमा खोप फागुन २३ देखि,"सरकारले फागुन अन्तिम सातादेखि समुदायस्तरमा कोभिड१९ विरुद्घ खोप अभियान सुरु गर्ने भएको छ । यो अभियान एक सातादेखि १० दिनसम्म चल्नेछ । यसअन्तर्गत खोपको उपलब्धता हेरी ५५ वर्षमाथि उमेर समूहलाई लगाइनेछ । त्यसमा पनि ७५ वर्ष उमेरमाथिको समूहलाई प्राथमिकतामा राखिएको सरकारी अधिकारीले बताएका छन् । कोभिडको सबैभन्दा बढी जोखिममा रहेका ज्येष्ठ नागरिकलाई समयमै खोप सुनिश्चित नगरेर उपेक्षा गरेको आरोप लाग्दै आएको छ । हामीले फागुन २३ देखि समुदायस्तरमा कोभिडविरुद्ध खोप अभियान सुरु गर्ने तयारी गरेका छौं, स्वास्थ्य मन्त्रालय, परिवार कल्याण महाशाखाका निर्देशक डा तारानाथ पोख्रेलले भने, ७५ वर्ष माथिकालाई अनिवार्य खोप लगाइनेछ । प्रशस्त खोप उपलब्ध भए ५५ वर्ष माथिकालाई लगाइनेछ । मुलुकमा हालसम्म ५५ वर्ष माथिका व्यक्ति कोभिडबाट बढी प्रभावित देखिएका छन् । नेपालमा ७५ वर्ष माथिका नागरिकको संख्या करिब ६ लाख छ । सरकारले खोपको उपलब्धताका आधारमा फागुन २३ देखि खोप लगाउने उमेर समूह चयन गर्ने नीति लिएको छ । सबैभन्दा पहिले ७५ वर्ष माथिकालाई चयन गरिन्छ, त्योभन्दा बढी खोप भए ७० वर्ष, ६५ वर्ष, ६० वर्ष र प्रशस्त खोप भए ५५ वर्ष माथिकाहरूका लागि खोप अभियान सञ्चालन गरिन्छ, डा पोख्रेलले भने । फागुन अन्तिम सातादेखि समुदायमा सुरु गरिने खोप अभियानमा सम्भवतः अक्सफोर्डअस्ट्राजेनेकाको एजेडडी १२२२ खोप नै उपयोग गरिनेछ । हाल यो खोप सिरम इन्स्टिच्युट अफ इन्डियाले भारतमा कोभिसिल्डका नाममा उत्पादन गरिरहेको छ । स्वास्थ्य अधिकारीहरूले कोभ्याक्सअन्तर्गत अक्सफोर्ड अस्ट्राजेनेका खोप तीन प्रतिशत जनसंख्याका लागि करिबकरिब २२ लाख ५६ हजार मात्रा दुई सातापछि आउने दाबी गरेका छन् । यो खोप आएपछि अभियान अझ तीव्र पारिने उनीहरूको भनाइ छ । यसबाहेक नेपाल सरकारले भारत सरकारसँग किन्ने तयारी गरेको छ ।खोप अभियानमा व्यापक जनसंख्यालाई सहभागी गराउन कोभिसिल्डबाहेक अन्य खोपसमेत हुन सक्ने संकेत स्वास्थ्य मन्त्रालयका अधिकारीहरूले गरेका छन् । यसअन्तर्गत हाल चीनको सरकारी कम्पनी सिनोफार्म द्वारा निर्मित र नेपालमा आकस्मिक उपयोगका लागि अनुमतिको पर्खाइमा रहेको खोपसँगै भारतको सरकारी कम्पनी भारत बायोटेकले निर्माण गरेको कोभाक्सिन खोपसमेत हुन सक्ने संकेत उनीहरूले गरेका हुन् ।चीनले ५ लाख मात्रा खोप अनुदानका रूपमा दिने यसअघि नै घोषणा गरिसकेको छ । कोभिडविरुद्घको खोप खरिद प्रक्रिया द्रुत गतिमा अगाडि बढिरहेको छ, डा पोख्रेलले भने, कोभाक्स सुविधाबाट समेत अक्सफोर्डअस्ट्राजेनेकाको खोप आउँदै छ, यसले गर्दा हामीलाई यसै महिना अभियान सुरु गर्न सहज हुन्छ ।सरकारले कोभिड१९ विरुद्घको कोभिसिल्ड खोपको दोस्रो मात्रा ८ सातापछि दिने तयारी थालेको छ । स्वास्थ्य मन्त्रालयलाई कोभिसिल्ड खोपको दोस्रो मात्रा पहिलोपटक खोप लगाएको ८ देखि १२ साताभित्र लगाउन खोप समन्वय समितिले प्रस्ताव गरेको हो । यसअघि सरकारले दोस्रो मात्रा पहिलो खोप लगाएको एक महिनापछि दिने जनाउँदै आएको थियो । हामीले कोभिसिल्ड खोपको दोस्रो मात्रा न्यूनतम दुई महिनापछि दिने तयारी गरेका छौं, डा पोख्रेलले भने, खोपको उपलब्धताअनुसार दोस्रो मात्रा दिने समय ८ देखि १२ सातासम्म हुन सक्छ । तर हालसम्म सरकारले कोभिसिल्ड खोपको दोस्रो मात्रा लगाउने समयबारे निर्णय गरिसकेको छैन ।"
परीक्षामा शून्य ल्याएको भन्दै कुटपिट,"दाङ (कास) गणितमा शून्य नम्बर ल्याएको भन्दै शिक्षकले विद्यार्थीलाई निर्घात कुटपिट गरेका छन् । राजपुर गाउँपालिका७ को सिक्टा माविका शिक्षक हेमराज विकले गत बिहीबार विद्यार्थीलाई पिटेका हुन् ।कक्षा १० का केही विद्यार्थीलाई आन्तरिक परीक्षामा शून्य र एक नम्बर ल्याएको भन्दै लाठीले कुटपिट गरेको पाइएको अनुगमनमा गएका अनेरास्ववियुका जिल्ला अध्यक्ष सर्जन परियारले बताए । शर्मिला नेपालीलाई बढी चोट लागेको छ, परियारले भने, उनलाई २ हजारको औषधि गर्नुपरेको रैछ । अरू विद्यार्थीलाई पनि चोट लागेको छ । स्थानीय जनप्रतिनिधिसँगको छलफलमा शिक्षकले माफी मागेको र अब त्यसो नगर्ने प्रतिबद्धता जनाएको उनले बताए । यस्ता शिक्षकलाई तत्काल हटाउनुपर्छ भन्ने हाम्रो माग थियो । शिक्षकले गल्ती स्वीकार गरे, उनले भने, विद्यालयमा विज्ञान र गणित शिक्षकको अभाव भएकाले तत्काल हटाउन नसक्ने पाइयो । विक निजी स्रोत शिक्षक हुन् । उनले तीन महिनादेखि विद्यालयमा विज्ञान र गणित पढाइरहेका छन् । विद्यार्थीले लापरबाही गरेकाले सामान्य दण्ड दिएर सुधार्न खोजेको विकले बताए । मैले गल्ती महसुस गरेको छु, उनले भने, विद्यार्थीलाई यातना दिने मनसाय होइन । राजपुर गाउँपालिका अध्यक्ष लोकराज केसीले शिक्षकले गलत गरेकाले कारबाही हुनुपर्ने बताए । सिक्टा राजपुरको विकट गाउँ भएकाले तत्काल अर्को शिक्षक पाउन कठिन हुने भन्दै अभिभावक उजुरी दिन तयार नभएका हुन् ।"
प्रदेश सरकारका तीन वर्ष अलमलमै,"विकास खर्च एकतिहाइ मात्रकर्णाली प्रदेश सरकारले तीन वर्षमा विकास खर्च एकतिहाइ मात्रै गर्न सक्यो । चालु आवको बजेट खर्च पनि न्यून छ । २०७४७५ देखि २०७६७७ सम्म ६३ अर्ब ६५ करोड ६७ लाखको बजेट ल्याएकामा २७ अर्ब ६ करोड ६२ लाख रुपैयाँ मात्रै खर्च भएको छ । सोमबार सार्वजनिक प्रगति प्रतिवेदनअनुसार विकासतर्फ विनियोजित बजेटमध्ये ३४६ प्रतिशत मात्रै खर्च भएको छ ।बजेट कम खर्च भएको स्विकार्दै मुख्यमन्त्री महेन्द्रबहादुर शाहीले यसमा दक्ष जनशक्ति अभाव, भौगोलिक विकटता, आवश्यक संरचनाको कमीलाई कारणका रूपमा उल्लेख गरे । अझै पनि धेरै ठाउँमा सडक पुग्न सकेको छैन, उनले भने, धेरै जनता अँध्यारोमै बस्न बाध्य छन्, त्यसैले वैकल्पिक ऊर्जा प्रवर्द्धन कार्यक्रम अगाडि सार्दै जलविद्युत्का सम्भावित क्षेत्रहरू पहिचान गरी अगाडि बढ्दै छौं । कर्णालीमा लगानीकर्तालाई आकर्षित गर्न निकट भविष्यमै लगानी सम्मेलन गर्न लागिएको उनले जनाए ।कर्णाली सरकारले गठन भएयता ८ किमि सडक कालोपत्र र ७ सय ८७ किमि ट्र्याक खोलेको छ । ५ पक्की पुल र १२ वटा झोलुंगे पुल बनाएको छ । जनता आवास कार्यक्रममार्फत १ हजार ३ सय ३५ घर निर्माण गरेको छ । ४२ हजार ४ सय ५४ थप जनसंख्यामा आधारभूत खानेपानी सेवा उपलब्ध गराएको र थप ४ हजार २ सय हेक्टर जमिनमा सिँचाइ सुविधा पुर्याएको प्रदेश सरकारले जनाएको छ । ३१ वटा मन्दिर तथा गुम्बा, ८ वटा धर्मशाला, ४० वटा पर्यटन सडक, ५२ वटा पदमार्ग, १३ वटा होमस्टे र ६ वटा पार्क तथा उद्यान निर्माण गरिएको छ । कोभिड१९ नियन्त्रणका लागि ५ वटा पीसीआर मेसिन, २ आरएनए एक्स्ट्राक्सन मेसिन, ४० आईसीयू र १७ भेन्टिलेटरको व्यवस्थापन गरिएको सरकारको प्रगति विवरणमा उल्लेख छ । देवनारायण साह (मोरङ), सन्तोष सिंह (धनुषा),अमृता अनमोल (बुटवल), प्रतीक्षा काफ्ले (कास्की) र चाँदनी कठायत (वीरेन्द्रनगर)"
एउटै प्रश्नले हैरान छिन् द्रोपती,अस्पतालमा शव बिग्रँदै भागरथीका परिवारजनले दोषी पत्ता नलागेसम्म शव नबुझ्ने अडान छाडेका छैनन् । अहिले जिल्ला अस्पतालले काठको बाकसमा बरफ जम्मा गरेर शव राखेको छ । शव राख्न उपयुक्त फ्रिज नहुँदा शवको अवस्था दिनप्रतिदिन बिग्रँदै गएको अस्पताल प्रमुख डा वसन्तराज जोशीले बताए । दैनिक बरफ फेर्दै गरे पनि शवलाई सुरक्षित पार्न नसकिएको उनको भनाइ छ । गत माघ २१ गते विद्यालय गएकी भागरथीको शव भोलिपल्ट गाउँ नजिकैको लवलेक जंगलमा फेला परेको थियो । पोस्टमार्टममा बलात्कारपछि घाँटी थिचेर हत्या भएको पाइए पनि अझैसम्म संलग्न कसैको पहिचान हुन सकेको छैन ।
गैंडा बचाउन बासस्थान जोगाऔं,"एकसिंगे गैंडा नेपालको एउटा चिनारी हो । चितवन राष्ट्रिय निकुञ्ज यसका लागि भारतको काजिरंगापछिको ठूलो बासस्थल हो । तर दुःखलाग्दो पक्ष, चालु आर्थिक वर्षको सात महिनामा चितवन निकुञ्जमा २३ वटा एकसिंगे गैंडा मरेका छन्, तीमध्ये चारवटा चोरी सिकारीले मारेको पुष्टि भइसकेको छ । प्राकृतिक, कालगति, जुधेर लगायतका विभिन्न कारणले चितवनमा गैंडा मर्ने संख्या विगतका वर्षहरूमा बढिरहेको थियो । कोभिड संक्रमणका कारण गत वर्ष चैतमा सरकारले लकडाउन गरेपछि त झन् एकाएक तस्कर समूह सक्रिय भएछन्, अहिलेसम्म पक्राउ परेका व्यक्तिको बयान र अनुसन्धानले यस्तै भन्छ । तसर्थ, गैंडा मर्न र मारिनबाट जोगाउन सरकारले उचित पहल लिन अपरिहार्य छ । मुलुकको पहिचानदेखि पर्यटनसम्म जोडिएको वन्यजन्तुसित सम्बन्धित सम्पूर्ण पाटाहरूलाई सरकारले गम्भीरतापूर्वक लिनुपर्छ । यसअघि चितवन निकुञ्जमा प्राकृतिक र कालगतिले गैंडा मरे पनि २०७३ चैत २५ पछि १ हजार २ सय ४९ दिन चोरी सिकारी भएको थिएन । पछिल्ला १२ वर्षको तथ्यांक हेर्दा सिकार नियन्त्रणमा आए पनि अन्य कारणले गैंडा मर्ने क्रम भने उकालो लागिरह्यो । यस अवधिमा कुनै आर्थिक वर्षमा त ४३ वटासम्म गैंडा मरेको देखिन्छ । सिकारबाहेकका कारणले पनि उल्लेख्य गैंडा मरेका कारण चोरी सिकार मात्र गैंडा संरक्षणका लागि चुनौती होइन भन्ने पुष्टि भएको छ । हालैको अध्ययनअनुसार चितवनमा चोरी सिकारबाहेक आहार, बासस्थान, जलवायु परिवर्तन र रोगव्याधि गैंडा जोगाउने मुख्य चुनौती हुन् । गैंडालाई पर्याप्त मात्रामा घाँसे मैदान र पानीका घोल र तालतलैया आवश्यक पर्छन् । अध्ययनले चितवन निकुञ्जमा घाँसे चौरको मात्रा घटेको देखाएको छ । घाँसे मैदान र पानीका घोलहरू माइकेनिया म्याकारान्थाजस्ता मिचाहा प्रजातिले ढाकिरहेका छन् । मनसुनी बाढीका कारण पनि विगतमा गैंडा रमाउने घाँसे मैदानहरू बगरमा परिणत भइरहेका छन् । निकुञ्ज भएर बग्ने नदी र सिमसारहरू बाढीपहिरोपछि बगेको भेलगेग्रानले पुरिँदै गएका छन् । सेपिलो र दलदल हुनुपर्ने बासस्थान सुक्खा हुँदै गएको छ । अध्ययनअनुसार निकुञ्जमा बर्सेनि दुई प्रतिशतका दरले गैंडाको आहार घाँसे मैदान, पानीका घोल र तालतलैया विनाश भइरहेका छन् । चितवन निकुञ्जमा सन् १९७० को दशकमा कुल क्षेत्रफलको २० प्रतिशत रहेको घाँसे मैदान सन् २०१५ मा ९६१ प्रतिशत (कोर एरियामा) र मध्यवर्ती क्षेत्रमा २०६ प्रतिशतमा खुम्चिएको अध्ययनले देखाएको छ । बर्सेनि बासस्थान क्षयीकरण भइरहे पनि सरकारले बासस्थल व्यवस्थापनमा भन्दा शून्य सिकार (जिरो पोचिङ) भन्दै चर्चा बटुल्ने काममा बढी लगानी गरेको विशेषज्ञहरूको निर्क्योल छ ।विगतमा आश्रयस्थल बनाएको स्थान उपयोग्य नभएपछि धेरै गैंडा अहिले पश्चिम क्षेत्र (कसराभन्दा पश्चिम) तिर सरेको देखिन्छ । सौराहाभन्दा पूर्वक्षेत्रमा गैंडाको संख्या पातलो भएको छ । यसरी गैंडा एकै स्थानतिर बसाइ सर्दाको असर सबैतिर पर्न जान्छ । प्रत्यक्ष असर त सौराहा क्षेत्रको पर्यटनमा पर्छ । त्यही गैंडाकै कारण अर्बौं लगानी भएको पर्यटन क्षेत्र धर्मराउने सम्भावना हुन्छ भने प्रजाति (गैंडा, बाघ, हात्तीलगायत) संरक्षणमै सरकारले प्राप्त गरेको उपलब्धिमाथि खतरा उत्पन्न हुन्छ । विगतदेखि नै गैंडाको मूल बासस्थानमा अहिले देखा परेको समस्या सुल्झाउनेतिर अब ढिलाइ गर्नु हुँदैन । सुकेका पानीका घोल ब्युँताउने, नयाँ पोखरी बनाउने, बिग्रँदो घाँसे मैदानको व्यवस्थापन र रोगव्याधिबारे अनुसन्धान गर्ने कार्यलाई सम्बन्धित निकायहरूले प्राथमिकतामा राख्नुपर्छ । जलवायु परिवर्तनका कारण मिचाहा प्रजातिका वनस्पति अझै बढ्ने र आहारमा थप संकट उत्पन्न हुने सम्भावना छ । जलवायुजन्य विपद् बढ्दै जाँदा उत्पन्न हुने बाढीका कारण गैंडालगायतका प्रजातिको संख्यामै फेरबदल ल्याउन सक्ने देखिएकाले चुरे र मध्यपहाडको विकास निर्माणलाई वातावरणमैत्री बनाउन पनि त्यत्तिकै आवश्यक छ । निकुञ्जभित्रको नदी तटीय क्षेत्र केही मात्रामा सुरक्षित भए पनि मध्यवर्ती क्षेत्र र माथिल्लो तटीय क्षेत्रमा जोखिम छ । मध्यवर्ती क्षेत्र पनि गैंडाको आश्रयस्थल हो । राम्रो बासस्थान र आहारको खोजीमा निकुञ्जभित्रका गैंडा मानवबस्तीमा आउँदा कतिपय अवस्थामा प्रतिशोधका कारण पनि मारिएका छन् । त्यस्तो द्वन्द्व बढ्न सक्ने भएकाले सरकारले स्थानीय बासिन्दाको मनोबल जित्न र संरक्षणमा उनीहरूको साथ लिन जीविकोपार्जनका कार्यक्रमहरूमा पनि जोड दिनुपर्छ । निकुञ्ज प्रशासनले बासस्थान सुधारका लागि केही वर्षयता रकम खर्च गरेको भए पनि त्यसको परिणाम सन्तोषजनक छैन, त्यस्तो कनिका छरेजस्तो कार्यक्रमले समस्या सुल्झिने पनि देखिन्न । सरकारले एकसिंगे गैंडाको प्रभावकारी संरक्षणका लागि झन्डै ५६ करोड खर्चिने गरी सन् २०१७ मा पाँचवर्षे कार्ययोजना ल्याएको थियो । दुःखद पक्ष, गैंडा संरक्षणमा देखिएका मुख्य चुनौती सामना गर्ने लक्ष्य समेटेर दोस्रोपटक उक्त कार्ययोजना अघि सारिए पनि त्यसमा गर्ने भनिएका धेरै काम अवधि सकिन लाग्दासमेत अधुरै छन् । सरकारले संरक्षण सहयोगी दातृ निकायहरूलाई उनीहरूले चाहेको क्षेत्रमा मात्र होइन समस्या समाधान गर्न अपरिहार्य ठानिएका पाटाहरूमा पनि लगानी गर्न डोर्याउनुपर्छ । पटकपटक व्यक्त भएका प्रतिबद्धताअनुसार उनीहरूले लगानी गरे कि गरेनन् भन्ने निर्क्योल गर्दै परिणाम दिने किसिमका काममा खर्च गराउनु सरकारको दायित्व हो । समय किटान गरेरै गर्ने भनिएका काम बेलैमा पूरा नगर्ने हो भने पटकपटक बनाइएका ठूला वन्यजन्तु व्यवस्थापनसम्बन्धी कार्ययोजना अर्थहीन साबित हुनेछन् । त्यसको परिणाम पनि उत्साहजनक आउने छैन । त्यसैले एकोहोरो हिसाबले गैंडाको संख्या बढाउनु मात्रलाई उपलब्धि नठानी त्यससँग प्रत्यक्षअप्रत्यक्ष जोडिएका स्थानीय बासिन्दा, पर्यटन क्षेत्र, मानवगैंडा द्वन्द्व न्यूनीकरणलगायतका विषयलाई पनि उच्च प्राथमिकतामा राखेर अघि बढ्न सरकारले ढिलाइ गर्नु हुँदैन । त्यसो हुन सक्यो भने मात्रै वन्यवन्तुमानव सहअस्तित्व दीर्घजीवी बन्न सक्छ ।"
भागरथीहरूको चीत्कार नसुन्ने देशमा,"योपितृसत्ता, यो अहंकारयो समाजयो दमनकारी राज्य हो बलात्कारी !दुई वर्षअघि चिलीको नारीवादी कलाकार समूह लास टेसिस कलेक्टिभ ले सार्वजनिक गरेको गीत बाटोमा बलात्कारी छ आजसम्म आइपुग्दा विश्वभरका महिलाको साझा प्रतिरोधको गीत बनेको छ । यति बेला देशमा कामचलाउ प्रधानमन्त्री केपी ओलीले चालेको एकपछि अर्को प्रतिगामी कदमविरुद्ध नागरिक आन्दोलन उठेको छ । त्यसैको एउटा रूप दिनदिनै भइरहेका बलात्कार र हत्याका घटनामा राज्यको उदासीनता र दण्डहीनताविरुद्ध समेत लक्षित छ । यही आन्दोलनमा पोलिटिकल लिटरेसी फर उमन का अभियन्ताहरूले माथि उद्धृत गरिएको चिलीको गीतको नेपाली अनुवादसहितको प्रस्तुति दिएका छन् । यो गीतले भनेजस्तै व्यक्ति पात्र र समाज मात्रै होइन, समग्र संस्थापन र राज्य नै बलात्कारी भयो! राज्यले नै बलात्कार र हत्याजस्ता संगीन मुद्दामा अपराधीपोषक दण्डहीनतालाई प्रश्रय दियो भन्ने आक्रोशलाई अन्यथा मान्नै सकिन्न । सनातन पितृसत्ताले रचना गरेको समाजसंरचना त बलात्कारी छछ, आधुनिक भनिएकै पुँजीवादी व्यवस्थासमेत पितृसत्ताकै पोषक र उत्प्रेरक बनिरहेकै त छछ, त्यसमाथि जनताको व्यापक सहभागिताको आन्दोलनपछि लेखिएको संविधानबाटै पुनःसंरचित गरिएको राज्यसमेत आफ्ना संस्थाहरूमार्फत बलात्कारमैत्री रूपमा प्रकट भएपछि के हुन्छ ? यस्तो बेला राज्यविरुद्ध, राज्य चलाउने सरकारविरुद्ध महिला र तमाम न्यायप्रेमी जमात आन्दोलित हुने कि नहुने ? वा त्यो आन्दोलनलाई संस्थागत प्रतिगमनका विरुद्ध, संविधानकै हत्याविरुद्धको आन्दोलनसँग जोड्ने कि नजोड्ने ? आजको मुख्य प्रश्न यहाँनेर पनि थियो । प्रतिगमनविरुद्ध महिलामाथिका तमाम हिंसा र दण्डहीनताको प्रतिरोध जोडिनु यस अर्थमा थप उत्साहपूर्ण छ ।महिलामाथिका सबै खाले हिंसाका कारणहरू पुरुषकेन्द्री मनोविज्ञान र विशेषाधिकारका चिन्तनभित्रै निहित छन् भन्ने स्पष्टै छ । यही विशेषाधिकारकै चिन्तनले राज्यनियन्त्रित संसाधन र संस्थालाई समेत आजको व्यवस्थामा पनि हिंसापोषक बनाएका छन् । नमितासुनीतानीरादेखि मैनानिर्मलादीपिकादीपशीला हत्या प्रकरणहरूसम्मै बलात्कारी व्यक्ति मात्रैको चर्चा गरेर पार पाइन्न । यी सबै प्रकरणमा राज्य र दलतन्त्रको समेत संस्थागत अनुहार उदांगो भएको सत्य नस्विकारी धरै छैन । त्यसै अर्थमा पछिल्ला दिनमा बलात्कारका घटनाको मुख्य उत्पादक र प्रेरक स्वयम् राज्य हो भन्ने निर्मम बहसको सुरुआत हुन थालेको छ । सम्मानित अदालतभित्रै चोरढोका बनाएर साधु सिद्धबाबा (२०७७ मंसिर २२ को सुनसरी जिल्ला अदालतको फैसला) र रञ्जन कोइराला (२०७७ असार १५ को सर्वोच्च अदालतको फैसला) जस्ता पहुँचवालाहरू ससम्मान रिहा हुन सक्ने स्थिति रहुन्जेल राज्यको बलात्कारी अनुहारको दुर्गन्धित छवि मेटिन असम्भव छ । यी त उदाहरण मात्रै हुन्, ठूला र प्रसिद्ध व्यक्ति जोडिएकाले सार्वजनिक भएका ! सार्वजनिक नभएका यस्ता प्रकरण कति होलान् ?यतिखेर प्रतिगमनका विरुद्ध उभिने र लहैलहैमा प्रतिगमन नै सकार्ने सबैले बुझ्नु जरुरी छ, शासकीय पद्धति र संस्थाहरूमाथिको हस्तक्षेपमा मात्रै भइरहेको छैन प्रतिगमन ! प्रतिगमन जनताको आकांक्षाले उभिएको लोकतन्त्रगणतन्त्रकै हुर्मत लिने गरी महिलादेखि दलित, मधेसीलगायत अल्पसंख्यक समुदायका सबैलाई खुनी पन्जाले बेरेर परिवर्तनकारी चेतनालाई समूल रूपमै पंगु साबित गर्न हिँडेको छ । र विडम्बना, यसमा सबैजसो दलको स्वार्थसिद्ध साझेदारी छ ।२०७५ साउन १० गते कञ्चनपुरको उल्टाखाममा निर्मला पन्त मारिइन् । बलात्कारपछि हत्या गरिएकी निर्मलाका हत्यारा पत्तो नलागेको भन्दै राज्यले अपराधीलाई पानीमुनि गए पनि छोडिन्न भन्न त अझै छोडेको छैन, तर आम सर्वसाधारणलाई शंका छ, कतै राज्यकै कोटको खल्तीमै त लुकेको छैन अपराधी ?यहाँ निर्मला हत्याकाण्डकै विषय उप्काउनुको कारण के मात्रै हो भने, सरकार नागरिकको अभिव्यक्ति स्वतन्त्रतामाथि समेत हस्तक्षेप गरेर ठाउँका ठाउँ प्रनेश गौतमदेखि भिटेन, भीम उपाध्याय र रामकुमारी झाँक्रीहरूमाथि कारबाही गर्न उद्यत हुन्छ, तर त्यति व्यापक विरोध र सरोकार प्रकट हुँदा पनि निर्मला हत्याकाण्ड आजसम्मै रहस्यमय किन बनाइएको छ ? दुई हप्ताअघि बैतडीकी किशोरी भागरथी भट्ट नृशंस रूपले मारिइन् । बलात्कारपछि हत्याजस्तो बर्बर हिंसा र आजका मितिसम्मै प्रहरी प्रारम्भिक नतिजासम्म पनि नपुगेको अवस्थामा कतै भागरथीले समेत निर्मलाकै नियति भोग्नुपर्ने त होइन ? कतै फेरि शक्ति र सत्ताको आडमा एउटा अर्को जघन्य दुष्कर्मलाई रहस्यमय बनाउने खेल त खेलिने होइन ? प्रश्न उठ्न थालिसकेको छ ।प्रहरी तथ्यांकलाई उद्धृत गर्दै समाचारपत्रहरू लेख्छन् २०७५ साउनदेखि २०७७ माघसम्म अर्थात् निर्मला पन्तदेखि भागरथी भट्टसम्म बालिका र किशोरी गरी कुल ३,३४७ जना बलात्कारको सिकार भएका छन् । तीमध्ये १७ जनाको हत्यासमेत भयो ! प्रहरीकै तथ्यांक भन्छ गएका पाँच आर्थिक वर्षमा मात्रै ८,००० भन्दा बढी बलात्कार! ३,१०० भन्दा बढी बलात्कार प्रयास र झन्डै ६०,००० घरेलु हिंसाका घटना दर्ता भएका छन् । यद्यपि प्रहरी प्रवक्ताको भनाइ उद्धरण गर्दै बीबीसी नेपाली समाचार (१२ फेब्रुअरी २०२१) मा लेखिएको छ दोषीलाई कारबाही गर्न हामीले कुनै कसर बाँकी राखेका छैनौं । तर उत्तेजना फैलाउने अभिव्यक्तिका कारण अनुसन्धानहरू प्रभावित भएका छन् । के राज्य पक्षले दाबी गरेजस्तै सार्वजनिक सरोकार र प्रतिक्रिया बढ्नासाथ घटनाविशेषमा प्रहरीलाई काम गर्न र पर्फर्मेन्स देखाउन असुविधा हुने हो ?तर अधिकांशतः सरकारी अक्षमता र दोषीकै संरक्षणका लागि नेपथ्यखेल खेल्ने दलतन्त्रका कारण अनुसन्धान प्रक्रिया फितलो र निष्प्रभावी हुने गरेको तीतो अनुभव हामीसँग छ । माडी, चितवनको दीपिकादीपशीला हत्याकाण्डमा हप्तौंसम्म उठेको भरतपुरकेन्द्री विरोध निस्तेज गरेर दोषी उम्काउन यहाँका मुख्य दलहरू निकै सक्रिय र एकताबद्ध रहे । आफ्नै दल समर्थक महिला समूह र अधिकारकर्मीहरूलाई समेत आन्दोलन नगर्न दबाब दिने दलहरू न्याय नपाएर पीडित पक्षको उठीबास नै लाग्दा भने आजसम्म पनि चुइँक्क बोलेका छैनन् । माडीको रामराज्यपुरस्थित मजुवा टोलका दीपिका र दीपशीला सुनार ११ र ९ वर्षका बालिका थिए । २०७४ जेठ २० गतेको उक्त घटनाको प्रारम्भिक स्थलगत जाँचबाट बलात्कारपछि हत्या गरी गाउँकै पोखरीमा फालिएको ठानिएका ती बालिकाका शव परीक्षण गर्दा योनिबाट बगेको रगत पोखरीमा हुने खबटे कीराले टोकेका कारण बगेको भनी पोस्टमार्टम रिपोर्ट दिने डाक्टरदेखि प्रहरी अनुसन्धान र अदालती प्रक्रिया चलिरहँदा प्रहरीलाई आरोपित व्यक्ति छुटाउन दबाब दिने मुख्य दलसम्मको नियत हेर्ने हो भने स्पष्टै छ, प्रहरीलाई असुविधा कहाँबाट छ ! भर्खरै स्थानीय चुनाव सकिएको र संघीय तथा प्रदेश चुनाव आउँदै गरेको त्यो प्राइम टाइम ले भोट ब्यांक भत्कने र राजनीतिक खेलोफड्को ध्वस्त हुने भयमा सबै दललाई दीपिकादीपशीलाका अपराधी बन्न मन्जुर बनायो ! हामीजस्ता एकाध छुच्चा मानिसहरू पागलजसरी फतफत गरिरहने निरीह पात्र मात्रै भयौं । हेर्दाहेर्दै दीपिकादीपशीला हत्याकाण्ड पञ्चायती शाहीशासनकालको नमितासुनीता काण्डकै अर्को संस्करण बन्न पुगेको हामीले नै देख्यौं । चितवनको यो एउटै घटना यस्तो साक्ष्य हो जसले हिजोको निरंकुश एकदलीय पञ्चायत र आजको दलतन्त्र महिलाका लागि कत्ति पनि फरक छैन भन्ने पुष्टि गर्छ । आजको व्यवस्थाका काखीमुनि लुकाइएका यस्ता अनेकौं घटनाका चाङ छन् जसले लोकतन्त्रगणतन्त्रभित्रै मौलाएको प्रतिगमनका पन्जा कहाँसम्म फैलिएका छन् भन्ने डरलाग्दो तथ्य देखाउँछन् । बैतडीको दोगडाकेदारमा घटित भागरथी हत्याकाण्डपछि व्यक्त सार्वजनिक प्रतिक्रियाका विषयमा पनि प्रहरीको ठीक यस्तै प्रकृतिको गुनासो छ । अनुसन्धानमा असुविधा हुने भन्दै प्रहरीले स्वस्फूर्त न्यायिक माग राख्ने स्थानीय आन्दोलनकर्तालाई चुप लाग्न आग्रह गरिरहेको कुरा अखबारहरूले बाहिर ल्याइरहेका छन् । सार्वजनिक चासो र आक्रोशकै कारण अनुसन्धानमा अवरोध हुने गरेको भन्ने कुरा बारम्बार दोहोर्याइरहेको सम्बन्धित पक्षले जवाफ देओस् निर्मला हत्याकाण्डमा शव भेटिनासाथ प्रहरी स्वयम् मृतकको लुगा पखाल्न किन अघि सरेको थियो ? मृतकका आफन्तलाई दबाब दिएर हतारहतारमै अन्त्येष्टि प्रक्रिया सिद्ध्याइहाल्नुपर्ने कारण के थियो ? प्रतिरोधस्वरूप निस्केको जुलुसमा गोलीसमेत चलाएर निरपराध सनी खुनाको हत्या गर्नु किन जरुरी थियो ? यस्ता प्रश्नको सामना नगरी नागरिकको न्यायको आकांक्षालाई अनुसन्धानका अवरोधक भन्दै आफ्ना अक्षमता लुकाउने छुट प्रहरीलाई पनि छैन । केही दिनअघि कांग्रेस नेता विश्वप्रकाश शर्माले चलाउने नयाँ टेलिभिजन सो ऐना को पहिलो भाग सार्वजनिक भएपछि सामाजिक सञ्जालभित्र र बाहिर भेटिएका धेरै मानिसले आफू सम्हालिनै नसकेको प्रतिक्रिया दिए । उक्त सो को विषय थियो बलात्कार र हत्या प्रकरण । अलि पहिले भारतीय फिल्म स्टार आमीर खानले चलाएको सत्यमेव जयते कै शैलीमा चलाइने उक्त कार्यक्रमले पहिलो सोमा नै धेरै दर्शकको ध्यान खिच्यो, जसमा आठमहिने शिशुको बलात्कारपछि हत्या भएको विषयलाई अत्यन्तै कारुणिक रूपमा प्रस्तुत गरिएको थियो । यस्ता कार्यक्रमहरू महिलामाथि हुने हिंसाविरुद्ध सामूहिक संवेदना जागृत गर्न केही हदसम्म त सफल होलान्, तर महिलालाई आज पनि अबला र निरीह नै बनाइरहन र पितृसत्तालाई आरक्षित विशेषाधिकारसँगै बलात्कार र हिंसा गर्न पाउने संरचनागत छुट दिइरहन उद्धत राज्यको नियतविरुद्ध लड्नचाहिँ अलि कठोरै भएर सोच्नुपर्ने भइसकेको छ । केही दिनअघि अध्यागमन विभागले एक्लै विदेश भ्रमणमा निस्कने चालीस वर्षमुनिका महिलाका लागि भन्दै ल्याउन खोजेको कार्यविधिकै कुरा गरौं । भलै पछि त्यसलाई श्रम गर्न जाने महिलाको सुरक्षाका लागि ल्याउन खोजिएको दाबी गरिएको छ तर सारमा राज्यको यस प्रकारको संस्थागत सोचको निहितार्थ स्पष्ट छ महिला ! यो राज्यमा तिमी स्वतन्त्र छैनौ । यो राज्यका नजरमा तिमी मानिस पनि होइनौ ! तिमी एकललिंगकेन्द्री राजनीतिको अधीनस्थ निरीह प्राणी मात्र हौ !वास्तवमा हामीले कल्पना गरेका थिएनौं, संविधानको प्रस्तावनाले नै अंगीकार गरेको लैंगिक विभेदरहित समावेशी समानुपातिक व्यवस्थाभित्र बलात्कार र हत्याजस्ता संगीन विषयहरूमा फेरिफेरि पनि आन्दोलन गर्नुपर्ला भनेर । हामीले कल्पना गरेका थिएनौं, पीडितको रगत र आँसुमाथि व्यंग्य गर्दै पहुँचवालाहरूले अदालतकै जस्केलाबाट फूलमाला भिरेर मुस्कुराउँदै निस्कने दिन आउला भनेर । व्यवस्था फेरियो, तर महिलाका लागि न समाज फेरियो न राज्यसत्ताको चरित्र ! हिजोदेखि आजसम्म यो राज्य तमाम स्त्रीहरूका क्रन्दन र आर्तनादतिर पिठ्युँ फर्काएरै शासनको मधुमास मनाउँदै आइरहेकै छ । पितृसत्ता र पुँजीवादी प्रविधिसत्ताको संयुक्त राज मा छोरीहरूको जन्मनुअघि नै भ्रूणमै हत्या त भइरहेकै छछ, जन्मिसकेपछि पनि शिशुदेखि बालिका, किशोरी र युवतीहरू, आमाहरू र हजुरआमाहरूको समेत भोग खाँदै बसेको राज्यले आज पनि हामीलाई प्रतिरोध नगर भन्छ । तिम्रा जुलुसका आवाजले हाम्रा काममाथि डिस्टर्ब भयो, त्यसैले चुप लाग भन्छ !कैयौं दिन भयो, यो देशका आमाहरू निदाउन सकेका छैनन् । पंक्तिकार स्वयम् किशोरी छोरीकी आमा पनि हो । बिहान कलेज गएकी छोरी सग्लै फर्कली कि नफर्कली ? ऊ फर्कने बेला घरक्क खुल्ने ढोका सधैंझैं आज फेरि खुल्ला कि नखुल्ला ? मन बेचैनबेचैन हुन्छ । जब खुल्छ र छोरी आमा ! भन्दै घरभित्र पस्छे अनि बल्ल लामो सास फेर्छु र सोच्छु आजलाई त बाँचिस् ! भलै यो अर्कै कुरा हो, मैले उसलाई आत्मरक्षाको आँट र कला सिकाएकी छु र ऊ स्वयम् पनि यो खुनी पितृसत्तासँग लड्न प्रतिबद्ध छे !रातमा निद्रा नआएर छटपटिरहँदा सोच्छु, निर्मला र भागरथीहरूको रगतले सर्वांग नुहाएको यो मुलुकका राष्ट्रपतिलाई चैनको निद्रा आउँदो हो ? उनी पनि त दुई छोरीकी आमा हुन् ! निर्मला र भागरथीकी आमाजस्तै । मजस्तै ! तर महिनौंदेखि देख्दै छु, न राष्ट्रपतिले न प्रधानमन्त्रीले न गृहमन्त्रीले, कसैले छोरीहरूको रगतले नुहाएको यो देशको रक्तमुछेल अनुहार पखाल्ने प्रयत्न गरेको छैन त !यति अलमस्त मानिसहरूले चलाएको राज्यमा कसैको किन फिराद सुनियोस् ! कसैले किन न्याय पाओस् ! यही प्रश्नले थप बेचैन बनाउँछ, थप आन्दोलित बनाउँछ । त्यसैकारण पनि आजको प्रतिगमनविरुद्धको संघर्षमा मेरो ऐक्यबद्धता छ ।"
सम्झनुपर्ने निकट राजनीतिक इतिहास !,"भरतपुरमा मतपत्र च्यातिँदा एमाले र माओवादी जोडिएका थिएनन् । कांग्रेस आफ्नो स्वार्थब लागि चुप लाग्यो, केपी शर्मा ओलीलगायत अन्य एमालेका नेताले चर्को विरोध गरे । लाग्थ्यो, यो विरोध विधिका लागि हो । तर जब पार्टी जोडियो, तिनै मतपत्र च्यात्नेहरूलाई जिल्ला कमिटी सदस्य बनाइयो ! पार्टी एक हुन्जेल ती अग्रगामी नेता बनिरहे । बालकृष्ण ढुंगेल व्यक्तिहत्यामा अदालतबाटै दोषी ठहरिएका व्यक्ति थिए । एमाले र ओलीको नजरमा पनि ती हत्यारा र अपराधी थिए । पार्टी एक भयो । राष्ट्रपतिबाट ढुंगेलले क्षमादान पाए । अहिले ओलीको फोटो छातीमा टाँसेर उनी अग्रगामी भएका छन् । कालीबहादुर खामहरू ओलीको नाम लिएपछि शुद्ध भएका छन् । भारतले छद्म रूपमा अमानवीय नाकाबन्दी गर्यो । उसले नाकाबन्दी हो भन्ने नेपालको दाबी स्वीकारेन । विश्व समुदायलाई ओली नेतृत्वको सरकार नाकाबन्दीबारे विश्वस्त गराउन चाहन्थ्यो तर उपेन्द्र यादवहरूले नाकाबन्दी आफैं गरेको भनेर ठूलो धक्का दिए । लगत्तै ओली नेतृत्वमा बनेको बहुमतको सरकारले कारबाहीको साटो उपप्रधानमन्त्री बनायो । पार्टी एक नहुँदै ओलीले बारम्बार बाँदरमुडेबारे प्रश्न उठाए । लडाकु शिविरमा भएका भ्रष्टाचारबारे पनि प्रश्न उठाए । शेरबहादुर देउवाले पुष्पकमल दाहालकी छोरी बोकेको भनेर व्यंग्य गरे । जब पार्टी एक भयो, बाँदरमुडेदेखि शिविरसम्म एकपल्ट पनि प्रसंग आएन । विडम्बना, अब त्यो बारम्बार आउनेछ । विधिको रक्षाका लागि रामकुमारी झाँक्री पक्राउ गरेको भए समर्थन गरिन्थ्यो ! सबैलाई लाग्ने कानुन उनलाई पनि लागेको भए नयाँ पुस्ताका लागि उदाहरण कायम भएकोमा हर्ष मनाइन्थ्यो । तर यहाँ सीमित व्यक्तिको इच्छा, मर्यादा र तजबिजका लागि मात्रै कानुन सक्रिय हुनु दुर्भाग्यपूर्ण छ । भोलि झाँक्री ओली क्याम्प छिरिन् भने यो कानुन कार्पेटमुनि पुग्छ । फूलमाला लिएर ओली हाजिर हुन्छन् । उदाहरणका रूपमा मतपत्र च्यात्नेहरूलाई हेरे हुन्छ । छानबिनसम्म हुन नदिई बचाइएका गोकुल बाँस्कोटालाई हेरे हुन्छ । जग्गा फिर्ता हुने सरकारी निर्णयपछि सबैको जग्गा स्वतः फिर्ता हुँदासमेत साठी जनामाथि मुद्दा चल्ने तर विष्णु पौडेल अर्थमन्त्री बन्ने दृष्टान्त हेरे हुन्छ । स्वतन्त्र व्यक्तिले झाँक्रीको उद्दण्डता र अमर्यादित बोलीको विरोध गर्ने हक छ तर ओलीको फोटो छातीमा टाँस्नेहरूले भने याद गर्नुपर्छ, संसद्को रेकर्डबाटै हटाउनुपर्ने गरी तुच्छ र अमर्यादित बोल्ने नेता उनै ओली हुन्, प्राकृतिक दुर्घटनालाई लिएर सरकारलाई अलच्छिना भन्ने उनै हुन् र झाँक्रीहरूमा यस्तो क्रान्तिकारिता भर्ने नेता पनि उनै हुन् ! नारायण गाउँले, बेलायत"
दुईतिहाइको दम्भ धूलोपिठो,"नेकपाको आन्तरिक द्वन्द्व अब सबै देशवासीको चिन्ताको विषय बन्न थालेको छ । ३ वर्षअघि शीर्ष कम्युनिस्ट नेताहरूले चोचोमोचो मिलाएर नेकपा बनेको घोषणा गरे पनि तत्कालीन माओवादी केन्द्र र एमालेबीच केन्द्रदेखि तल्लो तहसम्म एकीकरण गर्ने प्रयास नहुँदा छिन्नभिन्न अवस्थामै रह्यो । खासगरी अध्यक्षद्वय केपी शर्मा ओली र पुष्पकमल दाहालले तल्लो तहसम्म जान त्यति जरुरी ठानेनन् । अरू काम छोडेर भए पनि एकीकृत सिद्धान्त र नीति व्यवहारमा उतार्न सकेको भए तल्लो तहका कार्यकर्ताहरूले नेकपा फुट्नबाट जोगाउन सक्थे होलान् । त्यसो हुन नसक्दा सोच्दै नसोचेको दुर्घटनाको सिकार प्रत्यक्ष रूपमा नेकपाका तल्लो तहका नेताकार्यकर्ता बनेका छन् । दुईतिहाइको सरकारबाट समृद्धि सपना बोकेका निरीह जनता सबैतिर निराशा देख्न थालेका छन् । प्रधानमन्त्रीको पछिल्लो कदमबाट २०७२ सालको संविधानअनुसार स्थापित लोकतन्त्र यथास्थितिमा आउने भरोसा धेरैमा पाइँदैन । यथार्थमा झन्डै ८ लाख नेताकार्यकर्ताले भरिएको नेकपाभित्र समन्वय, सहकार्य र देश विकासको नीति लागू गर्ने क्षमता स्थापित गरिएको भए गाउँगाउँमा विकासको लहर फैलन समय लाग्ने थिएन । मुलुकभर फैलिएको नेकपाको राजनीतिक वृत्त भरिलो र तन्दुरुस्त बन्दै जाने थियो । विकासको वेग कसैले रोक्न सक्ने थिएन । विडम्बना, ओली र दाहालनेपाल समूह यतिबेला देशव्यापी रूपमा शक्ति प्रदर्शनमा लागेका छन् । यस्तो गतिविधिले मुलुकलाई कत्रो घाउ पार्ला भन्ने हेक्का शीर्ष नेतामा देखिँदैन । मच्चियो मच्चियो थच्चियो भनेजस्तै आपसको कुस्ताकुस्तीले सीमा नाघ्दा तत्काललाई एउटा समूह विजयीजस्तो देखिए पनि उसले पहिलेझैं निर्धक्कसँग शासन चलाउन सक्नेछैन, सन्त्रासले घेरिएर धर्मराइरहनुपर्नेछ । भुवनेश्वर शर्मा, चन्द्रागिरि२, काठमाडौं"
खनालको प्रश्न र संवैधानिक संस्कृति,"कृष्ण खनालको लेख राजनीति अँध्यारो सुरुङमा पसेकै हो ? निकै सान्दिर्भक लाग्यो । लेखककै भाषामा संवैधानिक संस्कृति को अभावमा देश अँध्यारो सुरुङमा पसेको हो । २०१५ सालको संविधानलाई राजा महेन्द्रले अँध्यारो सुरुङमा लगे । त्यसलाई सुरुङबाट निकाल्न पूरै ३० वर्ष लाग्यो । उक्त ३० वर्षमा संविधानको होइन, राजतन्त्रको संस्कृति बसेको हो । २०४७ सालको संविधान बनाउँदा बीपी थिएनन् । गिरिजाप्रसाद कोइरालाले प्रजातन्त्र ल्याउन भूमिका खेलेका हुनाले उनी त्यसपछिको समयमा हावी भए । संविधानको संस्कृति बस्नभन्दा पहिल्यै माओवादीले विद्रोह सुरु गर्यो । २०५९ सालमा फेरि राजनीति अँध्यारो सुरुङमा पस्यो तर योपटक चाँडै निस्क्यो पनि । गणतान्त्रिक संविधान बनेको पाँच वर्ष पनि बित्न पाएको छैन तर यसैका निर्माताहरूले यसलाई पनि सुरुङमा ठेल्दै छन् । यो सुरुङभित्रै पसेकै हो र यति भन्न लेखकले प्रश्नचिह्न राख्नु पर्दैन । संसद् पुनःस्थापित भए पनि नभए पनि, चुनाव भए पनि वा नभए पनि राजनीति सुरुङभित्र प्रवेश गरिसक्यो । यति भन्न अलमलिनु पर्दैन । लेखकले अमेरिका र भारतको उदाहरण दिएर संविधान संशोधन र यसको अभ्यासको महत्त्वलाई बताउन खोजे पनि त्यहाँको प्रसंग बिलकुल भिन्न छ । त्यहाँ संवैधानिक संस्कृति बसिसकेकाले नै ट्रम्प वा इन्दिरा गान्धी सफल हुन सकेनन् । तर यहाँ केपी ओलीजस्ता पात्रको बहिर्गमन त्यति सजिलो छैन र अरू पात्र आए पनि संवैधानिक संस्कृति नबसिसकेकाले संकट निम्तिने जोखिम सधैं भइरहन्छ । शिवशंकर यादव, छपकैया, वीरगन्ज"
सामाजिक सञ्जालमा किन अंकुश ?,"सामाजिक सञ्जालमा अंकुश लगाइँदै समाचार र सामाजिक सञ्जालमा अंकुश आपत्तिजनक सम्पादकीय मननयोग्य लाग्यो । सरकारले दुई वर्षअघि सामाजिक सञ्जालमा अंकुश लगाउने उद्देश्यले विवादास्पद विधेयक संसद्मा पेस गरेको थियो । तर, सो विधेयक संसद्बाट पारित भएन । लामो समयदेखि विचाराधीन सूचना प्रविधिसम्बन्धी विधेयकमा भएकै विषय समेटेर सरकार सामाजिक सञ्जालसम्बन्धी निर्देशिका जारी गर्न तम्तयार भएको समाचार छ । निर्देशिका लागू भए नेपालमा सञ्चालन हुने सामाजिक सञ्जाल कम्पनीले तीन महिनभित्र दर्ता गर्नुपर्ने हुन्छ । सामाजिक सञ्जालमा अमर्यादित अभिव्यक्ति, छाडापन, फेसबुक, युट्युबजस्ता माध्यमको विकृति रोक्न यस्तो निर्देशिका ल्याउन लागेको बताए पनि सरकारका कमीकमजोरी औंल्याउनेहरूसँग डराएर यस्तो निर्णय गर्न लागिएको प्रस्टै बुझिन्छ । अर्कोतिर कसैले कसैको व्यक्तिगत वा अस्वास्थ्यकर आलोचना गरेमा कारबाही गर्ने कानुनी प्रावधान हुँदाहुँदै सामाजिक सञ्जाल नियमन गर्ने बहानामा संविधानप्रदत्त पूर्ण प्रेस र अभिव्यक्ति स्वतन्त्रताको सुनिश्चितामाथि नै अंकुश लगाउने पूर्वाग्रही निर्णय किन चाहियो र ? सरकारले आफैं अलोकप्रिय निर्णय गर्ने अनि आलोचनादेखि डराएर नागरिकको आवाजै बन्द गर्न खोज्दा राणाकालीन शासकहरू र गणतान्त्रिक शासकहरूमा के फरक छ त भन्ने भेउ जनताले पाएका छैनन् । आलोचना हुनै नदिन यसप्रकारका विधेयकनिर्देशिका जारी गर्न लोकतान्त्रिक नेताले सुहाउला र ? देश र नागरिकका हितमा भएका कामकारबाहीप्रति नकारात्मक आलोचना कहिल्यै आउँदैन, विरोधका नाममा विरोध गर्नेहरू स्वतः परास्त हुन्छन् । उदाहरणका लागि सरकार गठनताका भएगरेका निर्णय र कामकारबाहीप्रति अनुयायीले खुला मनले प्रशंसा गरिएकै हो । तर, अहिले सरकारले मत्ता हात्तीसरी मनलाग्दी निर्णय गर्ने अनि त्यस्ता कामप्रति सामाजिक सञ्जालमा हुने आलोचनालाई बन्देज लगाउन सुहाउँछ र ? गंगाराज अर्याल, पाणिनि८, अर्घाखाँची"
बंगालले राज्यभित्रको राज्य दिन सक्ला ?,"भारतको पश्चिम बंगालकी मुख्यमन्त्री ममता बनर्जीले केही साताअघि दार्जिलिङडुवर्सको ऐतिहासिक छुट्टै राज्यको मागको स्थायी राजनीतिक समाधान (पर्मानेन्ट पोलिटिकल सोल्युसन ः पीपीएस) आफूले नै दिने आश्वासन दिइन् । यस घोषणाले छुट्टै राज्यको मागमा एउटा नयाँ दिशा थप्यो । अर्कोपट्टि भाजपाले सन् २०१५ को लोकसभा चुनाव घोषणापत्रमा आफ्नै पीपीएस घोषणा गरेको थियो । यसै आधारमा उसले तेस्रोपटक लगातार दार्जिलिङ लोकसभाको सिट जितेको पनि थियो । यो समाधान के हो ? यसमाथि निकै बहस चल्नुपर्ने हो । बंगालको पीपीएस र भाजपाको पीपीएसमा के अन्तर छ ? कसले यो समाधान कसरी र कहिले दिने ? कुन नेताले ल्याउने, कुन जनतालाई दिने ? किनकि जनता टुक्राटुक्रा भएको छुट्टै राज्यमा नेता त महाटुक्रा रहिआएका छन् ।छुट्टै राज्यको मागलाई थान्को लाइदिन नेताराज्य सरकारकेन्द्र सरकारको त्रिपक्षीय सम्झौताअनुसार, सन् १९८८ मा दार्जिलिङ गोर्खा पार्वत्य परिषद् (दागोपाप) र सन् २०१२ मा गोर्खाल्यान्ड टेरिटोरियल एडमिनिस्ट्रेसन (जीटीए) दार्जिलिङमा ल्याइयो । यी दुइटै मोडलले भयानक रूपमा फेल खाए । किन फेल खाए! कसले फेल खुवायो! कसले कहाँ के बिरायो! कसले कतिमा अस्तित्व, जाति, मुद्दा अनि क्षेत्रलाई लिलाम गर्यो र को कहाँ अहिलेसम्म पनि किनबेचको सौदामा तल्लीन छन्! यी सबै तथ्य, कागजपत्र, घटनाक्रम, छलफलका रेकर्डिङभिडियो आदिलाई छुट्टै राज्य बनेपछि निर्माण गरिने संग्रहालय एवं अभिलेखागारमा वैज्ञानिक ढंगमा संरक्षण गरिनुपर्नेछ । संग्रहालयले बोल्नेछ, कुन नेता जातिमाटोप्रेमी र कुन नेता पैसामज्जाआफू प्रेमी ! कुन नेता दार्जिलिङमा बाघ र दिल्ली अनि कलकत्तामा सिंह, र कुन नेता दार्जिलिङमा बाघ अनि दिल्ली र कलकत्तामा भिजेको मुसो !दागोपाप र जीटीएले फेल मात्रै खाइदिएको भए सायद अर्को पास गर्ने मोडलबारे सोच्न र व्यवस्थामा ल्याउन सकिन्थ्यो होला! तर यी दुई मोडलले चारैतर्फ यति आघात पुग्ने गरी भत्काइदिए कि, अब जबसम्म दार्जिलिङडुवर्सलाई व्यापक संवैधानिक समाधान दिइँदैन, तबसम्म यी क्षेत्रहरू सर्वनाशको दिशातिर लम्किई नै रहनेछन् । के कहाँ भत्काइयो, सबैलाई थाहा छ! मन खोलेर भन्न भने कसैले आँटै गर्दैन । जति भत्काइयो, बंगाल सरकार त्यति खुसी । किनकि भत्काइँदा दार्जिलिङ बंगालमाथि अझै निर्भर हुनुपर्यो, बंगाल सरकारलाई सदैव पुज्नुपर्यो, सलाम ठोक्नुपर्यो । बंगालको जति नजिक, छुट्टै राज्यबाट उति टाढा ।छुन सकिने, देख्न सकिने कुराहरू भत्काइए । ब्रिटिसकालका डाकबंगला, स्कुल, खेतबारी, संस्था एकएक गरी भत्काइएजलाइए । के थिएन दार्जिलिङमा ? विश्वले मानेको ब्रान्ड नेम पहाडकी रानी सँग कोचाहिँ लालायित थिएन ? त्यसपछि व्यवस्थाहरू भत्काइए । गाउँबस्तीमा विकास पुर्याउने पञ्चायत राज र व्यवस्थालाई जरैबाट उखेलियो । त्यसपछि चिया कमान, सिन्कोना, सुन्तलाअदुवाधानआलुअलैंचीलाई एकएक गरी शिथिल पारियो । जंगलओखतीमूलोनदीखोला अर्को निसाना भए । भत्काइएका सूचीमा अनेक छन् । केहीकेही त निर्माण गर्ने निहुँ गरेर भत्काइए । भत्काउँदा क्षतिप्रिय व्यापारीकन्ट्राक्टरनाफाखोरहरूको कहिले नदेखिएको झुन्ड नै अघि आयो । दार्जिलिङको इतिहाससँग जोडिएको क्षेत्र र जातिलाई माया गर्ने व्यापारीकन्ट्राक्टरहरूलाई किनारीकरण गरियो ।छुन नसकिने, केवल चेतना र अनुभवले मात्रै स्पर्श गर्न सकिने कुराहरू त अझै द्रुत गतिमा भत्काइए । हरेक कुरामा अंग्रेजकालदेखि रहिआएको सिस्टमप्रणाली नै स्वाहा पारियो । टेलिफोन र पोस्ट अफिसको प्रभावशाली सेवा, रोजगार व्यवस्था, शिक्षास्वास्थ्यका प्रणालीहरू, कृषिउद्योगका आधारहरू सबै एकएक गरी उखेलिए । मान्छेको सोच नै बंग्याइयो । नयाँ पिँढी दिशाहीन भयो । सबैलाई स्वार्थी बनाइयो, आआफ्नै सम्हाल्नमा सीमित बनाइयो । जल्दोबल्दो संस्कृति, साहित्यकला सबैलाई साँघुरो बनाइयो । पर्यावरण, पर्यटन अनि वितरण व्यवस्था नै खलबल्याइयो । बुद्धिजीवी र नागरिक समाजलाई राजनीतिक पार्टीको चुहिने डोकामा हालियो । जनतालाई योजनाविहीन टुक्रे विकासमा रमाउने बनाइयो । बंगाल सरकारले विकास दिँदा मानव र नागरिक हकअधिकारका रूपमा नदिएर एउटा उपहार र विशेष कृपाका रूपमा हेर्न थाल्यो । एउटा सग्लो जातिलाई टुक्रे कृपा देखाउँदै जातगत बोर्डसमेत बनाइदियो । केन्द्र सरकारका अनेकौं विकास योजना र कल्याण कार्यलाई कलकत्तामै थुनिदियो ।अब के गर्ने ? बंगालको पीपीएस थाप्ने कि भाजपा सरकारको ? जो केन्द्रको भाजपा सरकारले दिन सक्छ, बंगालले त्यो कदापि दिन सक्तैन । भाजपाको समाधानमा कि त छुट्टै राज्य वा केन्द्रशासित प्रदेश हुनुपर्यो । बंगालले त यी दुइटै आफ्नो स्टेट एसेम्बलीमार्फत दिनै सक्तैन । अनि बंगालले के दिने त ? बंगालको स्थायी समाधानमा यस्तो व्यवस्था हुनुपर्छ जसले दागोपाप र जीटीएजस्ताको शक्तिहीन इतिहासलाई पूर्णतया त्यागेर, एउटा सग्लो र दूरगामी संस्था प्रणाली ल्याउन सक्छ । बंगालले ठूलै सोच्छ भने, दार्जिलिङडुवर्सलाई अँगालिरहन चाहन्छ भने, यस क्षेत्रको मानव समाजलाई विकासको मूलधारमै ल्याउन चाहन्छ अनि भारतीय गोर्खाहरूको चिनारी र अस्तित्वलाई एउटा सग्लो टेवा दिन चाहन्छ भने, एउटै समाधान छ, एउटै उपाय छ । त्यो हो भारतीय संविधानको धारा २४४ लाई दार्जिलिङडुवर्स क्षेत्रमा भित्र्याएर यहाँ लागू गर्नु ।धारा २४४ अन्तर्गत नै असममा अहिलेको मेघालय राज्यलाई सन् १९६९ मा अटोनोमस स्टेट अफ मेघालय भनी घोषित गरिएको थियो । तिनताक मेघालय असमभित्रै थियो । तर त्यहाँ खासीगारोनेपालीबंगाली आदिले छुट्टै राज्यको आवाज उठाउँदै आएका थिए । जब सन् १९६० को दशकमा मेघालयलाई असमबाट छुट्याएर अलग राज्य बनाउनुपर्छ भन्ने माग अति नै व्यापक ढंगमा अघि आयो र अर्कोपट्टि असमले अर्को राज्य बनाउनै मानेको थिएन, तब भारत सरकारले असम सरकारसँग मिलेर धारा २४४ लाई संशोधन गरी असम राज्यभित्रै स्वायत्त मेघालय राज्य बनाएको थियो । पछि गएर यो राज्यभित्रको राज्य वा राज्यभित्र अर्को राज्य को मोडलका रूपमा प्रसिद्ध भयो ।यसो गर्नलाई भारत सरकारले संविधानको धारा २४४ मा ए जोडेर, धारा २७५ मा आईए जोडेर र धारा ३७२ मा बी जोडेर नयाँ समाधानको मोडल तयार पारेको थियो । नौलो विकास एवं चिनारीको यो मोडललाई तिनताककी प्रधानमन्त्री इन्दिरा गान्धीले २ अप्रिल १९७० मा लागू गरी असमभित्रै स्वायत्त मेघालय राज्य को उद्घाटन गरेकी थिइन् । संसद्मा यो नौलो मोडल पेस गरिँदा कतिले जोडतोडले विरोध गरे । तर तिनताकका गृहमन्त्री वाईबी चह्वाणले यो अति नै महत्त्वपूर्ण क्षेत्र बारे बिल हो भन्दै सबै विरोधलाई नकारे । हामीले दार्जिलिङडुवर्स छुट्टै राज्यको माग राष्ट्रिय सुरक्षाको मुद्दा हो भन्दै आउनुको एउटा प्रमुख कारण पनि यही हो । चारवटा अन्तर्राष्ट्रिय सिमानाबाट घेरिएको सिलिगुडी करिडोर (चिकन नेक) जसले उत्तरपूर्वी क्षेत्रराज्यहरूलाई भारतका अन्य क्षेत्रहरूसँग जोड्छ पनि छुट्टै राज्यभित्र पर्ने हुनाले यो राष्ट्रिय मुद्दा हो भन्दै हामीले राष्ट्रिय स्तरमा तर्क राख्नुको कारण पनि यही हो ।भारतको संसद्मा बाइसौं संशोधनअन्तर्गत धारा २४४ लाई संशोधन गरिएपछि २४ डिसेम्बर १९६९ मा असम रिअर्गनाइजेसन (पुनर्गठन) मेघालय बिल, १९६९ पारित गरियो । यो बिलअन्तर्गत यो नयाँ विकास चिनारी मोडलका धारा, अधिकार, क्षमता र शक्तिलाई स्पष्ट पारियो । सन् १९६९ को यो अधिनियमले असमभित्रै मेघालयलाई एउटा स्वायत्त राज्य भनी घोषणा गरियो । मेघालय स्वायत्त राज्यले यसअन्तर्गत निम्नलिखित प्रावधान, अधिकार र क्षमता प्राप्त गर्यो१ आफ्नै विधानसभा, सचिवालय र सदस्यहरू ।२ आफ्नै मुख्यमन्त्री र मन्त्रिपरिषद् जसलाई असमका राज्यपालले शपथ गराउँछन् । विधानसभामा आफ्नै स्पिकरअध्यक्ष पनि ।३ आफ्नै एडभोकेट जनरल ।४ चुनाव आयोगले नै सबै चुनाव गर्ने ।५ राज्यपाल नै असममा झैं विधानसभा सत्रहरूका हकदार र राज्यपालको सम्भाषणबाटै विधानसभा सत्रहरूको सुरुआत ।६ विधानसभाका सदस्यहरूले पाउने सबै हक, अधिकार र अन्य सुविधाहरू ।७ आफ्नै नियमकानुन बनाउने अधिकार ।८ आफ्नै कर नियम र अन्य धनसामग्रीकोष गठन गर्ने अधिकार ।९ जमिन र जंगलमा (केन्द्र सरकारको अधिकारबाहेक) सम्पूर्ण अधिकार ।१० केन्द्र सरकार, राज्य सरकार र विश्वका अनुदानदाताबाट विकास कोष सीधै ल्याउन सकिने । सँगसँगै अन्य राज्यझैं भारत सरकारको कन्सोलिडेटेड फन्ड बाट धनराशि उपलब्ध हुने ।११ आफ्नै सबै विभाग र क्षेत्रहरू । केवल केही विवादपूर्ण विषयहरूमा मात्रै असम राज्य सरकारको स्वीकृति चाहिने ।१२ भारतीय संविधानको सातौं अनुसूचीअन्तर्गत छुट्टै राज्यलाई दिइने जम्मा ६५ वटा विभागमध्ये ५७ वटा मेघालयले पायो ।१३ भारतका कम्प्ट्रोलर अनि एकाउन्ट जनरल विभागद्वारा अन्य राज्यहरूमा झैं हिसाबकिताब, आयव्यय आदिको अडिट ।१४ असम सरकारसँग केही नमिल्दो कुरामा भारत सरकारको सीधा हस्तक्षेप, आदेश र संवैधानिक सुरक्षा । त्यही समय मेघालय राज्य नभई पनि उत्तरपूर्वीय परिषद्को सदस्यसमेत भयो ।१५ विकास गर्ने, ल्याउने र विकासलाई गाउँगाउँ पुर्याउने विषयहरूमा पूर्ण स्वायत्तता । असम सरकारसँग यी सबको केही सरोकार वा सम्बन्ध नहुने ।मेघालयले यसरी असम राज्यभित्रै बसेर एउटा स्वायत्त राज्यको दर्जा पायो । यसो हुन दिनलाई भारत सरकारले राज्य पूर्ण गठन अधिनियम, १९५६ को सेक्सन १६ मा सम्म संशोधन गर्यो । अनि रिजर्भ बैंक अफ इन्डिया एक्ट १९३४ का धेरै धारा र संस्थाबारे संशोधन ल्यायो । मेघालयका जिल्लाजाति पहिल्यैदेखि संविधानको छैटौं अनुसूचीमा गाभिएका भए पनि, असम सरकारको छत्रछायामा विकास नहुँदा नै त्यहाँ छुट्टै राज्यको आवाज फैलियो, सबल र सफल पनि भयो । र नै त्यहाँको प्रमुख पार्टी अल पार्टी हिल लिडर्स कन्फरेन्स (एपीएचएलसी) र नेता क्याप्टेन विलियम सांग्माले छुट्टै राज्य ल्याइछोडे । स्वायत्त मेघालय राज्य गठन गरिएको दुई वर्षभित्रमै सन् १९७२ मा मेघालयलाई असमबाट पूर्णतया छुट्याएर एउटा अलग्गै राज्य बनाइयो ।दार्जिलिङ र डुवर्सका जनताले मुख्यमन्त्री ममता बनर्जीको स्थायी समाधानको प्रस्तावमा केवल धारा २४४ माग्नुपर्छ । योभन्दा केही कम पनि होइन । केवल सन् १९६९ को मेघालय मोडललाई यहाँ पनि लागू गरिनुपर्छ । केन्द्रमा भाजपा सरकार यस्तो संवैधानिक संशोधन गर्न नहिचकिचाउला ।यसर्थ तृणमूल पार्टीले दार्जिलिङडुवर्सका जनतालाई आगामी विधानसभा चुनावअघि नै धारा २४४ लागू गरिने लिखित आश्वासन दिनुपर्छ । दार्जिलिङडुवर्सको छुट्टै राज्यको मागलाई आफ्नो राजनीतिक दलको मूल मुद्दा मान्ने पार्टीहरूले धारा २४४ मा आफूलाई बाँध्नुपर्छ, यो चुनावमा । यतै लडेर, उतै उफ्रेर, जतातिरै फसेर, चारैतिर बाँधिएर अहिलेसम्म केही नल्याउने दार्जिलिङडुवर्सका नेता र पार्टीले धारा २४४ भने यसपालि फत्ते गराउनुपर्छ । पहिलो चरणको आन्दोलनमा साथी कृष्ण सुब्बा गुमायौं, सन् १९८० को दशकको आन्दोलनमा सयौं सहिद भए र सन् २००७२०११ को आन्दोलनमा अझै कैयौं सहिद भए । ल्याउनचाहिँ प्रथम नेतापार्टीले माछामाछा भन्दै भ्यागुता ल्याए । अर्का नेता र पार्टीले त माछामाछा भन्दै चेपागाँडामा छक्याए । अबचाहिँ माछामाछा भन्दाभन्दै ह्वेल माछा परोस् है, साथी हो !"
बृहत् मोर्चाको खाँचो,"सात दशक बितिसक्दा पनि नेपालको राजनीतिले सही दिशा लिन सकेन । किन ? उत्तर खोज्न सात सालतिरको इतिहासमा पुग्नुपर्छ । छिमेकी भारत र चीनको स्वतन्त्रता र नेपालको प्रजातन्त्र प्राप्तिको क्रान्ति एकै समयमा सकिएको थियो । ती देशमा एकैपटकको क्रान्तिले स्थायी राजनीतिक दिशा समात्यो । सात सालको हाम्रो क्रान्तिले भने पूर्णता पाएन र त्यसयता २०३६, २०४६ र २०६३ सालमा क्रान्ति दोहोरिरह्यो । अहिले देश गणतन्त्रमा गैसक्दा पनि थप क्रान्तिका लागि तात्तातो बहस तथा हिंसात्मक गतिविधि जारी नै छन् । भारत, चीन, भियतनाम, दक्षिण अफ्रिका लगायतमा एउटै क्रान्तिले पूर्णता पाउनुका मूलतः तीन कारण छन् । पहिलो, ती देशका क्रान्तिकारीहरूले आफ्नै भूमिलाई क्रान्तिको आधार बनाए । दोस्रो, आफ्नै देशको मौलिकतालाई समातेर क्रान्ति गरे, जस्तै चीनमा माओको नेतृत्वमा किसानमजदुरको सशस्त्र जनवादी क्रान्ति र भारतमा गान्धीको नेतृत्वमा सत्याग्रह । तेस्रो, ती देशका क्रान्तिकारीहरूले क्रान्तिको लगाम आफ्नै पकडमा राखे । नेपालका हकमा भने माथि उल्लिखित तीनै पक्षको अभाव भयो र क्रान्ति गिजोलिएर अधुरै रह्यो । सात सालको क्रान्तिमा भारतीय भूमिलाई आधार बनाइयो र उक्त क्रान्तिको समापन दिल्ली सम्झौताबाट भयो, जसमा क्रान्तिका अग्रणी नेता बीपी कोइरालालाई साक्षी बस्नेसम्म अवसर दिइएन । माओवादीको दसवर्षे सशस्त्र विद्रोह तालिम र भरणपोषणका लागि भारतमा निर्भर रह्यो । राजतन्त्र समाप्ति र गणतन्त्र स्थापनाको २०६२६३ को आन्दोलन पनि माओवादीसहित आठ राजनीतिक दलका नेताहरूले दिल्लीको रोहबरमा बाह्रबुँदे सम्झौता गरेर टुंग्याइयो ।अब ढिलोचाँडो मुलुकमा तीनै तहको आम निर्वाचन हुनेछ । आम मतदाताले आगामी निर्वाचनमा भ्रष्ट पुराना दलहरू र तिनका शीर्ष नेतृहरूका बासी अनुहारको साटो नयाँ, विनयशील, स्वच्छ युवा वर्गको नेतृत्व खोजेका छन् । जसरी गबारो लागेको केराको बोटलाई जरैसम्म उखेली फ्याँकेर निरोगी केराका पोथ्रा रोप्ने गरिन्छ, त्यसरी नै पुरानलाई विस्थापित गरी नयाँ युवाहरूको नेतृत्व स्थापित गर्न जरुरी छ । लगातार मुलुकको साधनस्रोतमाथि रजाइँ गर्दै आएका तीन ठूला दल नेकपा, नेपाली कांग्रेस र जसपालाई विस्थापित गर्न त्यति सहज छैन, तापनि अजेय जनताले सही नेतृत्व पाए तिनलाई विस्थापित गर्न असम्भव भने हुँदै होइन । टड्कारो आवश्यकता छ त नयाँ वैकल्पिक शक्तिको । यसका लागि जनताले निर्वाचनमा भाग लिने उद्देश्यका साथ नेकपा, नेपाली कांग्रेस र जसपाइतरका स्वदेश तथा प्रवासका सम्पूर्ण शक्तिहरू समेटेर बृहत् साझा मोर्चा गठन गरी दुइटा परिषद् गठन गर्न सकिनेछ । यसमा पुराना दलहरूमा नेमकिपादेखि नयाँमा साझा विवेकशील लगायत पर्छन् । नवोदित उक्त मोर्चामातहत निम्न दुई मोर्चा गठन हुनेछन् (क) ४५ वर्षसम्म उमेर समूहको युवा वर्ग सम्मिलित राजनीतिक परिषद्, र (ख) ४६ वर्ष र माथिका हजारौं प्रौढ तथा ज्येष्ठ नागरिकको प्रतिनिधित्व गर्ने ज्येष्ठ नागरिक सल्लाहकार परिषद् । दुवै परिषद्को कामकर्तव्यको विभाजन मोर्चाको विधानमा उल्लिखित हुनेछ । दुवै मोर्चाको हैसियत समान हुनेछ । निर्वाचनमा युवा परिषद्ले उम्मेदवारी दिनेछ । तत्तत् निर्वाचन क्षेत्रभित्रका मोर्चाका सदस्यहरूमध्येबाट धेरै मत प्राप्त गर्नेले आम निर्वाचनका लागि उम्मेदवारीको वैधता पाउनेछन् । उम्मेदवारी दिँदा पुरुष र महिलाको संख्या बराबरी हुनुपर्नेछ । सबै तहको राजनीतिक परिषद्को सञ्चालक युनिटमा महिलापुरुषको सहभागिता समान हुनेछ । सल्लाहकार परिषद्मा मुलुकको समृद्धिप्रति चिन्तित, असल चरित्र भएका ज्येष्ठ नागरिकहरूमध्येबाट छानिनेछ । संघ, प्रदेश र सबै पालिकामा ज्येष्ठ नागरिक परिषद् हुनेछ । यो बृहत् साझा मोर्चा नेपालको संविधानप्रदत्त अधिकारबाट असन्तुष्ट रहेका नागरिक समूहहरूलाई पनि समेट्नका लागि स्वीकार्य हुनेछ । यो साझा मोर्चा ठूला तीन दलइतरका सानाठूला सबै दललाई समेटेर बनाइनेछ । मोर्चाले हालसम्म राज्यबाट सम्बोधन नभएका जनताका केही मूल मुद्दा उठाउनेछ । आम मतदाताले नबुझी दिएको मतबाट विजयी हुनुभन्दा जनताको चेतना उठाउने मूल काम मोर्चाले गर्नेछ । मूलभूत रूपमा मोर्चाले जनतासामु उजागर गर्ने मुद्दाहरू निम्नानुसार हुनेछन् (क) बिदेसिएका नागरिकहरूका लागि तत्तत् मुलुकबाट मतदान गर्ने व्यवस्था गरिनेछ । यो व्यवस्था नगरिएका खण्डमा हाललाई भारत, खाडी मुलुक र दक्षिणपूर्वी एसिया क्षेत्रबाट एकएक जनाको प्रतिनिधित्व गराइनेछ । (ख) गैरआवासीय नेपाली नागरिकहरूको संघीय प्रतिनिधिसभामा आलंकारिक प्रतिनिधित्वको सुनिश्चितता गरिनेछ । (ग) छुवाछुतका कारण विभेदमा परेका जनतासित माफ माग्दै राज्यका तर्फबाट वार्षिक बजेटको १ प्रतिशत रकम तिनको शिक्षादीक्षामा लगानी गरिर्नुपर्नेछ । छुवाछुत गर्ने व्यक्तिलाई दण्डित गर्ने व्यवस्था मिलाइनेछ । यसै गरी मुक्त कमैया, हलियाका लागि निजहरूले खेतीपातीका लागि चर्चेको जग्गाजमिनको आधाको प्रबन्ध गर्ने तथा वादी समुदायको सम्मानपूर्ण जीवनयापनका लागि शिक्षा, स्वास्थ्य तथा जीविकाको आधार तयार गरिनेछ । (घ) प्रत्येक नागरिकको वैयक्तिक विवरण खुल्ने गरी विद्युतीय परिचयपत्र बनाई एक वर्षभित्र वितरण गरिनेछ । (ङ) प्रजातन्त्र पुनःस्थापनापछि सामाजिक पदधारण गरेका वेतनभोगी व्यक्ति, जनप्रतिनिधि, कर्मचारी र अवैध तरिकाले सम्पत्ति कमाएको आशंका गरिएकाहरूको सम्पत्ति छानबिन गरिनेछ । (च) माओवादी द्वन्द्वको समयमा भएगरेका आपराधिक घटनाहरूको छानबिन गरी दोषीमाथि कानुनी कारबाही गर्नुका साथै सत्य निरूपण कार्यलाई सम्पन्न गरिनेछ । (छ) किसानका लागि नेपालमै मल कारखाना सञ्चालन गर्न प्राथमिकता दिइनेछ । (ज) प्रजातन्त्र पुनःस्थापनापछि सरकारद्वारा बेचिएका र बन्द रहेका कलकारखानालाई सहकारीमार्फत राज्यका तर्फबाट पुनः सञ्चालन गरिनेछ । (झ) सार्वजनिक यातायातमा जारी सिन्डिकेट वास्तविक रूपमा खारेज गरी यात्रुहरूको जायज भाडा, नागरिकहरूको सुरक्षा, समय, सुविधा तथा त्यहाँ कार्यरत कामदारहरूको गुणस्तरीय जीवन निर्वाहको व्यवस्था हुने गरी सार्वजनिक यातायात प्रणाली पुनर्व्यवस्थित गरिनेछ ।"
नागरिक आन्दोलनलाई फर्केर हेर्दा,विमल अर्याल
म्यान्मारका प्रदर्शनकारीलाई २० वर्षसम्म जेल हाल्ने चेतावनी,"यांगुन (एजेन्सी) म्यान्मारमा गैरकानुनी रूपमा सेनाले सत्ता हत्याएको विरोधमा प्रदर्शन चर्केपछि सेनाले प्रदर्शनकारीलाई २० वर्षसम्मको जेल सजाय गरिने चेतावनी दिएको छ । त्यसका साथै उनीहरूलाई घृणा वा अवहेलनाका लागि उक्साएको आरोपमा जरिवाना तिराइने बताइएको छ । सैनिक नियन्त्रणमा रहेकी म्यान्मारकी लोकतन्त्रवादी नेतृ आङ सान सुचीलाई सोमबारसम्म हिरासतमा राखिने बताइएको भए पनि थप दुई दिनको अवधि थपिएपछि प्रदर्शन थप चर्केको हो । फेब्रुअरी १ मा सेनाले सत्ता कब्जा गरेसँगै म्यान्मारको सेनाले सुचीलाई नियन्त्रणमा लिएको थियो । सुचीका कानुन व्यवसायी खिन माअुङ्ग जले उनलाई बुधबार अदालतमा पेस जनाएका छन् । सुचीलाई गैरकानुनी रूपमा सञ्चार उपकरण भित्र्याएको र प्रयोग गरेको आरोपमा मुद्दा चलाइएको हो । त्यसैगरी, राष्ट्रपति विन मिन्टलाई महामारी नियन्त्रणसम्बन्धी कानुन उल्लंघन गरेको आरोप लगाइएको छ । सुचीको हिरासत अवधि बढाइएसँगै उत्तरी क्षेत्रमा सैनिक कु को विरोधमा भएको प्रदर्शनका क्रममा स्वचालित हतियारबाट गोली चलेको सुनिएको बीबीसीले उल्लेख गरेको छ । कचिन राज्यमा भएको प्रदर्शनमा सुरक्षा अधिकारी र प्रदर्शनकारीबीच भएको झडपका क्रममा स्वचालित हतियार चलाइएको सुनिएको जनाइएको छ । त्यस क्रममा केही पत्रकार पनि पक्राउ परेका छन् । सोमबार राजधानी नेइपिडअ, मुख्य सहर यांगुन तथा म्यान्डलेमा कु को विरोधमा स्थानीयहरू सडकमा उत्रेका हुन् । लोकतन्त्र पक्षधर प्रदर्शनकारीले आफूहरूबाट निर्वाचित सरकार पुनःस्थापित गर्नुपर्ने माग गरेका समाचार संस्था एपीले जनाएको छ । प्रदर्शन बढ्दै गएपछि राजधानीलगायत मुख्य सहरका सडकहरूमा सुरक्षाकर्मीको उपस्थिति बाक्लो पारिएको छ । देशकै दोस्रो ठूलो सहर म्यान्डलेको र्यालीमा सहभागी हजारौं जनाले हाम्रा नेतालाई रिहा गर,हामी न्यायको पक्षमा छौं, मध्यरातमा गैरकानुनी पक्राउ बन्द गर लगायतका नारा लगाएका थिए । यांगुनमा इन्टरनेट बन्द गरिएपछि प्रदर्शनकारीको संख्या केही घटेको जनाइएको छ । केन्द्रीय बैंक अगाडि एक हजारभन्दा बढी प्रदर्शनकारीले विरोध जनाएका थिए । उक्त क्षेत्रमा सेनाका बख्तरबन्द गाडी तथा पानीको फोहरा हान्ने गाडी तयारी अवस्थामा राखिएको थियो । त्यसैगरी, ठूलो संख्यामा दंगा तथा जनपद प्रहरी परिचालन गरिएको रोयटर्सले जनाएको छ । ती सहरमा गरिएका प्रदर्शनका सहभागीले नागरिक अवज्ञा आन्दोलनलाई समर्थन गरौं, म्यान्मारलाई बचाऔं लेखिएका प्लेकार्ड बोकेका थिए । यसैबीच, संयुक्त राष्ट्रसंघीय एक अधिकारीले सेनाले जनताविरुद्ध युद्धको घोषणा गरेको आरोप लगाएका छन् । म्यान्मारका लागि राष्ट्रसंघका विशेष प्रतिवेदक टम एन्ड्रिउजले सैनिक जर्नेलहरूले हतोत्साहको संकेत देखाएका बताएका छन् । उनले सैनिक अधिकारीहरूलाई जवाफदेही बनाउनुपर्नेमा जोड दिए । त्यस्तै, म्यान्मारस्थित पश्चिमा राष्ट्रका दूतावासहरूले प्रदर्शनकारीमाथि बल प्रयोग नगर्न आग्रह गरेका छन् । युरोपेली संघ (ईयू), अमेरिका र यूकेले एक विज्ञप्ति जारी गर्दै हिंसा प्रयोग नगर्न चेतावनी दिएका छन् । कानुनी रूपमा गठन भएको सरकार अपदस्थ गरेको विरोधमा भइरहेको प्रदर्शनका सहभागीहरूमाथि हिंसा नगर्न हामी सुरक्षा निकायलाई आव्हान गर्छौं, विज्ञप्तिमा उल्लेख छ । म्यान्मारमा गत नोभेम्बरमा भएको चुनावमा धाँधली भएको दाबी गर्दै सेनाले सत्ता हातमा लिएको हो । चुनावमा एनएलडीले ८० प्रतिशतभन्दा बढी मत ल्याएको थियो । सेना प्रमुख मिन आङ ह्लाइङले संविधानअनुसार नै शासनसत्ता नियन्त्रणमा लिइएको दाबी गर्दै देशलाई एक वर्षभित्र सही मार्गमा लैजाने बताउँदै आएका छन् । यसअघि, अमेरिकी राष्ट्रपति बाइडेनले सेनालाई आफ्नो कदम फिर्ता लिन र सुची, राष्ट्रपति विन मिन्टसहित जननिर्वाचित नेताहरूलाई तत्काल रिहा गर्न चेतावनी दिएका छन् । उनले सैनिक कदम सच्याउन प्रयास स्वरूप आवश्यक परेको भन्दै वरिष्ठ सैनिक अधिकारीविरुद्ध प्रतिबन्धको घोषणासमेत गरिसकेका छन् । अमेरिकी सञ्चारमाध्यका अनुसार उक्त प्रतिबन्ध सैनिक नेताहरू, उनीहरूका परिवारका सदस्य र सेनासँग सम्बद्ध व्यापार व्यवसायप्रति लक्षित छ । म्यान्मारका जनताले सुनाइरहेको आवाज विश्वले हेरिरहेको जनाउँदै बाइडेनले लोकतन्त्रको पक्षमा उत्रेका म्यान्मारका जनतामाथि गरिएको दमन कदापि स्वीकार्य नहुने बताएका छन् । त्यसका साथै बाइडेनले अमेरिकामा रहेको एक अर्ब डलरबराबरको सरकारी कोषमा सेनाको पहुँच रोक्ने कदम पनि चालिएको जनाइसकेका छन् ।"
न्युजिल्यान्डले भित्र्यायो कोरोनाविरुद्धको खोप,कोरियाले पाका नागरिकलाई अक्सफोर्डको खोप नलगाउनेदक्षिण कोरियाले पाका नागरिकलाई अक्सफोर्डअस्ट्राजेनेकाले विकास गरेको कोरोना भाइरसविरुद्धको खोप नलगाउने भएको छ । यसअघिको निर्णय उल्टाउँदै कोरियाले ६५ वर्ष वा सोभन्दा बढी उमेर समूहका नागरिकलाई उक्त खोप नदिने जनाएको हो । विश्व स्वास्थ्य संगठनको खोप वितरण सञ्जाल कोभ्याक्सले खोप उपलब्ध गराउन ढिलो गरेकाले उक्त निर्णय गर्नुपरेको कोरियाको भनाइ छ ।दक्षिण कोरियाले यसअघि पहिलो चरणमा १३ लाख नगारिकलाई अक्सफोर्डअस्ट्राजेनेका खोप दिइने बताएको थियो । तर अब पहिलो चरणमा करिब ७ लाख ५० हजार जनालाई मात्र खोप लगाइने अधिकारीले जनाएका छन् ।
सडक दुर्घटनामा १६ को मृत्यु,मुम्बई (एजेन्सी) भारतको महाराष्ट्र राज्यमा भएको सडक दुर्घटनामा कम्तीमा १६ जनाको मृत्यु भएको छ । महाराष्ट्रको जालगाउँ जिल्लामा मजदुरहरू बोकेको ट्रक सोमबार दिउँसो पल्टिएको हो । अधिकारीहरूका अनुसार दुर्घटनामा ज्यान गुमाउनेमा ३ र ५ वर्षबीचका दुई बालकालिका छन् । स्थानीय प्रहरी अधिकारीका अनुसार ट्रक चालकसहित ५ जना घाइते भएका छन् । उनीहरूको स्थानीय अस्पतालमा उपचार भइरहेको जनाइएको छ ।
भारतमा १ करोड १० लाख संक्रमित,"नयाँदिल्ली (एजेन्सी) भारतमा कोरोना भाइरसबाट संक्रमित हुनेको संख्या सोमबारसम्म १ करोड १० लाख पुगेको छ । भारतीय स्वास्थ्य तथा परिवार कल्याण मन्त्रालयका अनुसार संक्रमितमध्ये १ लाख ५५ हजार ७ सय ३२ जनाको मृत्यु भएको छ । भारतमा हाल सक्रिय संक्रमितको संख्या १ लाख ३९ हजार रहेको छ भने १ करोड ६ लाख व्यक्ति संक्रमणमुक्त भइसकेका छन् ।विगत तीन दिनदेखि भारतमा सक्रिय संक्रमितको संख्या पुनः बढ्न थालेको मन्त्रालयले जनाएको छ । भारतले कोरोना भाइरसविरुद्ध जनवरी १६ देखि राष्ट्रव्यापी खोप अभियान सुरु गरेको थियो । देशभर करिब ८३ लाख व्यक्तिले खोप लिइसकेका छन् जसमा मुख्यगरी स्वास्थ्यकर्मीहरू रहेका छन् ।यसैबीच, आइतबारसम्म भारतमा करिब २१ करोड नमुना परीक्षण गरिएको छ । पछिल्लो पटक आइतबार एक दिन ४ लाख ८६ हजार नमुना परीक्षण गरिएको भारतीय स्वास्थ्य अनुसन्धान परिषद्ले जनाएको छ ।भारतमा हाल सेरम इन्स्टिच्युटले उत्पादन गरेको कोभिसिल्ड र भारत बायोटेक इन्टरनेसनलले उत्पादन गरेको कोभ्याक्सिन खोप प्रयोगमा ल्याइएको छ । विश्वभर कोरोनाबाट करिब १० करोड १९ लाख व्यक्ति संक्रमित भइसकेका छन् । विश्व स्वास्थ्य संगठनका अनुसार संक्रमितमध्ये करिब २४ लाख ११ हजार जनाको ज्यान गएको छ । भाइरसका कारण सबैभन्दा बढी अमेरिका प्रभावित भएको छ । अमेरिकामा भाइरस संक्रमितको संख्या २ करोड ७६ लाख ४५ हजारभन्दा बढी छ । त्यसैगरी, ब्राजिलमा ९८ लाख ३४ हजार, बेलायतमा ४० लाख ५० हजार, रुसमा ४० लाख ४० हजार, फ्रान्समा ३५ लाख २४ हजार संक्रमित छन् । स्पेनमा ३० लाख ५६ हजार, इटालीमा २७ लाख २१ हजार तथा टर्कीमा २५ लाख ८६ हजारभन्दा संक्रमति भइसकेका जोन्स हप्किन्स विश्वविद्यालयले जनाएको छ । सोमबार साँझसम्म अमेरिकामा ४ लाख ९७ हजार, ब्राजिलमा २ लाख ३९ हजार, मेक्सिकोमा १ लाख ७४ हजार, बेलायतमा १ लाख १७ हजार, इटालीमा ९३ हजार र फ्रान्समा ८१ हजारको मृत्यु भइसकेको छ । कोरोना भाइरसको उत्पत्ति भएको ठानिएको चीनमा भने ४ हजार ६ सय ३६ जनाको मृत्यु भएको छ । कोरोना भाइरस विश्वका २ सय २१ वटा मुलुक एवं क्षेत्रमा फैलिएको पाइएको छ । विश्वभर अझै पनि करिब ९८ हजार व्यक्ति गम्भीर अवस्थामा रहेर उपचार गराइरहेका छन् ।"
टर्किस नागरिकको हत्याबारे अमेरिकी राजदूतसँग सोधपुछ,"अंकारा (एजेन्सी) उत्तरी इराकमा टर्कीका १३ नागरिकको हत्याबारे अंकाराले अमेरिकी राजदूतसँग छलफल गरेको छ । हत्याको अनुसन्धानबारे वासिङ्टनले उदासिनता देखाएको आरोप लगाउँदै सोमबार टर्कीस्थित राजदूतसँग सोमबार सोधपुछ गरिएको हो । छलफलका क्रममा टर्कीले घटनाका लागि प्रतिबन्धित कुर्दिस समूह जिम्मेवार रहेको दाबी गरेको छ ।टर्कीको विदेश मन्त्रालयले अमेरिकी राजदूत डेभिड स्याटरफिल्डसँग घटनाबारे अंकाराको असन्तुष्टि कडा रूपमा प्रस्तुत गरिएको जनाएको छ । छलफलका क्रममा सेटरफिल्डले टर्कीका नागरिकको इराकमा भएको हत्याबारे अमेरिकालाई दुःख लागेको बताएका स्थानीय समाचारहरूमा उल्लेख गरिएको छ । इराकी कुर्दिस लडाकु समूहले भने घटनामा टर्किस सेनाकै संलग्नता रहेको दाबी गर्दै आएको छ । उत्तरी इराकको गरा क्षेत्रमा गत आइतबार गरिएको आक्रमणमा सेना तथा प्रहरीसहित १३ जना टर्किस नागरिकको मृत्यु भएको थियो । यसअघि टर्कीका राष्ट्रपति रेसेप तैयप इर्दोगानले गृहनगर रिजमा बोल्दै अमेरिकाले आतंकवादी संगठनलाई सहयोग गर्न रोक्ने समय आएको बताएका थिए । अमेरिकाले उनीहरूलाई हतियार दियो र तिनीहरूले हामीविरुद्ध लडिरहेका छन्, इर्दोगानले भने । स्लामिक स्टेटविरुद्धको कारवाहीको अभिन्न अंग रहेको कुर्दिश लडाकूलाई अमेरिकाले सहयोग गर्दै आएको छ । तर टर्कीले भने उक्त समुहलाई आतंकवादीको सूचीमा राखेको छ ।"
ओलीका तीन वर्षमा कामभन्दा कागजी प्रगति,"विभागअन्तर्गत औसतमा दिनमा ३ किमि कालोपत्र हुने गरेको छ, विभागका महानिर्देशक केशवकुमार शर्माले भने, विभागबाट मात्र ५ किमि सडक कालोपत्र भएको छैन, सबैतिर गरेर भएको हुन सक्छ ।प्रधानमन्त्री ओलीका अनुसार तीन वर्षको अवधिमा संघ, प्रदेश र स्थानीय तहसहित सबै निकायबाट ५ हजार ४ सय ९८ किमि कालोपत्र सडक निर्माण भएको छ । सडक विभागद्वारा निर्मित कालोपत्र रणनीतिक सडक कुल १५ हजार ८ सय ६७ किमि पुगेको छ । कालोपत्र सडक भएका जिल्ला ७२ पुगेको ओलीको दाबी छ । ७ सय २४ गाउँपालिका केन्द्रमा सडक पुगेको र बाँकी केन्द्रलाई सडकले जोड्न यसै आर्थिक वर्षभित्र थाल्ने गरी सरकारले बजेट व्यवस्था गरिसकेको उनको भनाइ छ ।ओलीले देश संघीयतामा गएको समेत बिर्सिएर स्थानीय सरकारले गरेका कामको जससमेत आफैं लिएको पूर्वअर्थमन्त्री पाण्डेको आरोप छ । २०७६ कात्तिकमा प्रधानमन्त्री ओलीले मुलुक सुरुङ युगमा प्रवेश गरेको भन्दै नागढुंगासिस्नेखोला सुरुङको शिलान्यास गरेका थिए । त्यसको १४ महिनापछि मात्र सुरुङ खन्ने काम थालियो । ४२ महिनाभित्रमा निर्माण सक्नुपर्ने सुरुङको अहिलेसम्म भौतिक प्रगति छैन । ओलीको तीनवर्षे कार्यकालमा जनकपुरसम्म रेल ल्याइएको विषय भने उल्लेख छैन । कर्मचारी र कानुनबिनै ल्याइएका दुई वटा रेल सेट अहिले जनकपुरमा थन्किएर छन् । सिद्धबाबा सुरुङमार्ग निर्माणका लागि बजेट व्यवस्था गरिएको विषय भने प्रधानमन्त्री ओलीले उल्लेख गरेका छन् । गत वर्ष नै ठेक्का गर्ने भनिए पनि अहिलेसम्म यसको ठेक्का हुन सकेको छैन । टोखाछहरे र बेत्रावतीस्याफ्रुबेंसी सुरुङमार्गको विस्तृत परियोजना प्रतिवेदन तयारीको चरणमा छ । तर चीनबाट टोली आउनुपर्ने भए पनि नआउँदा अध्ययनमा ठोस प्रगति हुन सकेको छैन । यसले पनि काम सोचेअनुरूप अघि बढ्न सकेको छैन ।प्रधानमन्त्रीका अनुसार निजी क्षेत्रका लगानीकर्ताले कोसी र गण्डकीमा जल यातायात सुरु गरेका छन् । तर प्रधानमन्त्री ओलीकै नेतृत्वमा यिनै क्षेत्रलाई नियमन गर्न भन्दै २०७५ फागुन २ मा भव्य रूपमा उद्घाटन भएको नेपाल पानीजहाज कार्यालय अहिले गुमनाम छ । कर्मचारी पर्याप्त छैनन् । यसका लागि अहिलेसम्म कानुन बन्न सकेको छैन । जसले गर्दा नदीहरूमा मनपरी चलाइएका मोटरबोट दर्ता भएका छैनन् । कार्यालयले पनि नियमन गर्न सकेको छैन ।रेल, मेट्रो रेल र मोनो रेल आयोजनाको प्रगति ८८ प्रतिशत भए पनि आफ्नो कार्यकालमा यसको प्रगति २३२ प्रतिशत पुगेको प्रधानमन्त्री ओलीको दाबी छ । तर पूर्वपश्चिम विद्युतीय रेलमार्गअन्तर्गत झापाको काँकडभिट्टाबाट सुनसरीको इनरुवासम्म १ सय ६ किमि ट्र्याक बेल्ट तयार गर्न हतारिँदै रेल विभागले ठेक्का आह्वान गरे पनि यो लामो समय टिक्न सकेन ।"
नेपालमा रेलवे विस्तार गर्न रसिया तयार,"काठमाडौं (कास) नेपालमा रेलवे विस्तार गर्न रसिया सकारात्मक देखिएको छ । भौतिक पूर्वाधार तथा यातायातमन्त्री वसन्तकुमार नेम्वाङसँग नेपालका लागि रसियाका राजदूत एलेक्सी नोभिकोभले सोमबार गरेको शिष्टाचार भेटमा रेलवे विस्तारमा रसिया लगानी गर्न इच्छुक रहेको बताए । भेटमा रसियन रेलवेका तर्फबाट आशयपत्रसमेत बुझाइएको मन्त्रीका प्रेस संयोजक सन्दीप राईले जानकारी दिए । भेटमा मन्त्री नेम्वाङले सोभियत युनियन विघटनपछि पछिल्लो समयमा दुई देशबीच समन्वय भई कुनै काम नभए पनि सम्बन्ध सुमधुर रहेको बताए । काठमाडौंको ट्राफिक व्यवस्थापन र यातायात सहज बनाउन मेट्रो रेलको आवश्यकता रहेको मन्त्री नेम्वाङको भनाइ थियो । प्रविधि र दक्ष जनशक्तिका साथै लगानी अभाव भएको भन्दै मेट्रो रेलको रेखांकन, पूर्वसम्भाव्यता अध्ययन र केही खण्डको विस्तृत परियोजना रिपोर्ट (डीपीआर) समेत तयार भइसकेको र उक्त दस्ताबेज रसियन पक्षलाई उपलब्ध गराउन तयार रहेको मन्त्री नेम्वाङले बताए ।रसियन पक्षबाट विस्तृत प्राविधिक र आर्थिक प्रतिवेदन प्राप्त भएपछि थप छलफल गर्न तयार रहेको नेम्वाङले उल्लेख गरे । रसिया र विश्वका विभिन्न मुलुकमा रेलसम्बन्धी रसियन टेक्नोलोजी उत्कृष्ट रहेको उल्लेख गर्दै नेपालका लागि पनि यो काम कोसेढुंगा हुने रसियन प्रतिनिधिमण्डलले उल्लेख गरेको छ । पहाडी इलाकामा रसियन रेलवे टेक्नोलोजी जापानले अपनाएको उल्लेख गर्दै प्रतिनिधिमण्डलले नेपाललाई समेत प्रविधि हस्तान्तरण गर्न तयार रहेको प्रतिक्रिया दिएको छ ।"
बजेट खर्च नहुनुमा बर्सेनि उस्तै कारण,"समयमै ठेक्का लगाउने भनेर जेठ १५ मा बजेट ल्याएर असार मसान्तसम्म ४५ दिनको समय दिइएको उनले बताए । साउन १ देखि बजेट पूर्ण रूपमा कार्यान्वयनमा लैजान सकिन्छ, भदौसम्म सबै निर्देशिका बनाउने, असोज मसान्तसम्म ठेक्का लगाइसकेर काम अघि बढ्नुपर्ने हो, उनले भने, ठूला प्राथमिकताप्राप्त र राष्ट्रिय गौरवका आयोजनामा सामान्यतया ठेक्का लगाउनै पर्दैन । पहिल्यै ठेक्का भइसकेका हुन्छन् ।पुँजीगत खर्च नहुनुमा जिम्मेवार निकायका प्रमुखले अनुगमन नगर्ने, अनुगमन गरे पनि काम नगर्नेलाई तत्काल एक्सन नलिने प्रवृत्ति रहेको सुवेदीको भनाइ छ । राम्रो काम गर्ने ठेकेदारलाई पनि प्रोत्साहन गर्न सके अरूले पनि काम छिटो गर्छन्, उनले भने ।"
सेयर बजारमा उछाल,"मौद्रिक नीतिको अर्धवार्षिक समीक्षामा सेयर बजारमा कडाइ गर्ने खालको व्यवस्था नआएपछि सोमबार सेयर कारोबार मापक नेप्से परिसूचक करिब साढे ९२ अंक बढेको छ । योसँगै समग्र नेप्से परिसूचक २ हजार ५ सय ८६ बिन्दुमा पुगेको छ । अघिल्लो दिनको तुलनामा यो ३७१ प्रतिशत बढेको हो । योसँगै नेप्सेले नयाँ रेकर्ड बनाएको छ । यसअघि नेप्से २ हजार ५ सय ५६ बिन्दुमा पुगेर घटेको थियो । सोमबार सो बिन्दुलाई पनि पार गर्दै नयाँ उचाइमा पुगेको हो ।बजार खुलेलगत्तै २ हजार ५ सय १७ बिन्दुबाट कारोबार सुरु भएको थियो । दिनभर लगभग निरन्तरजसो बजार बढ्यो । यो वृद्धिले नेप्सेलाई साढे ९२ अंकले माथि पुर्याएको हो । राष्ट्र बैंकले आइतबार सार्वजनिक गरेको मौद्रिक नीतिको समीक्षामा सेयर बजारलाई नियन्त्रण गर्ने नीति नल्याएकाले सोमबार बजारमा सकारात्मक प्रभाव परेको जानकारहरू स्विकार्छन् । मौद्रिक नीतिको समीक्षाबाट बैंक तथा वित्तीय संस्थाले सेयर बजारमा लगानी गर्न र कर्जा प्रवाह गर्न कडाइ गरिने प्रक्षेपण गरिएका थिए । तर राष्ट्र बैंकले समीक्षामार्फत ती व्यवस्था केही नल्याएपछि बजारमा सकारात्मक प्रभाव परेको उनीहरूको भनाइ छ । यसअघि राष्ट्र बैंकले ब्याजदरमा कडाइ गर्ने, बैंक तथा वित्तीय संस्थालाई लघुवित्त वित्तीय संस्थाको सेयरमा लगानी गर्न नदिनेलगायत व्यवस्था ल्याउने अनुमान थियो । मौद्रिक नीतिको अर्धवार्षिक समीक्षामा ती व्यवस्था सम्बोधन नभएकाले लगानीकर्ता उत्साहित भएको स्टक ब्रोकर्स एसोसिएसनका अध्यक्ष सन्तोष मैनालीले बताए । ब्याजदर धेरै नघट्ने, वित्तीय संस्थालाई सेयर लगानीमा कडाइलगायत व्यवस्था गर्ने अनुमान थियो, उनले भने, तर, मौद्रिक नीतिमा त्यस्तो केही आएन । अघिल्ला दिनमा नेप्सेमा करेक्सन भएकाले सोमबार राम्रो वृद्धि भएको मैनालीको भनाइ छ । बजार धेरै बढिसकेकाले राम्रा कम्पनी छानेर मात्र लगानी निर्णय गर्नुपर्ने उनको सुझाव छ ।राष्ट्र बैंकले भने सेयर, रियल इस्टेटलगायत जोखिमयुक्त क्षेत्रमा जाने कर्जामा कडाइ गरिने जनाएको छ । विभिन्न प्रयोजनका लागि ऋण धितो मूल्यअनुपात तोकी प्रवाह भएका कर्जामा कोभिडले सिर्जना गरेको असहज परिस्थितिको समयमा चालु आर्थिक वर्षको मौद्रिक नीतिमा गरिएको नियामकीय सहजीकरणलाई यथावत् राखिएको राष्ट्र बैंकले बताएको छ । आर्थिक क्रियाकलाप सामान्य हुँदै गएसँगै ऋण धितो मूल्य अनुपातसम्बन्धी व्यवस्थामा पुनरावलोकन गर्ने व्यवस्था गरिनेछ, मौद्रिक नीतिमा भनिएको छ । सेयर, रियल इस्टेटलगायत क्षेत्रमा प्रवाह हुने कर्जालाई अवस्था हेरेर बिस्तारै कडाइ गरिने राष्ट्र बैंक स्रोतले बताएको छ । यसअघि पहिलो त्रैमासिक समीक्षामा ती क्षेत्रमा प्रवाह हुने कर्जामा कडाइ गरिने घोषणा राष्ट्र बैंकले गरे पनि बाह्य दबाबका कारण अझै कार्यान्वयनमा ल्याउन सकेको छैन ।बैंक तथा वित्तीय संस्थाले तोकिएका क्षेत्र र वर्गमा प्रवाह गर्नुपर्ने कर्जा लक्षित क्षेत्र र वर्गले प्राप्त गरेनगरेको सम्बन्धमा विशेष अनुगमन गरी उक्त ऋण दुरुपयोग गरेको पाइए सम्बन्धितलाई गरिने कारबाहीलाई थप प्रभावकारी बनाइनेछ, अर्धवार्षिक समीक्षामा भनिएको छ । खासगरी लकडाउनपछि खुलेको सेयर बजार सोमबारसम्म आइपुग्दा करिब २६ सय नजिक पुगिसकेको छ । लगानीका अन्य क्षेत्र अझै पनि राम्रोसँग चल्न नसकेको, अधिक तरलताका कारण ब्याजदर घटेको, यसअघि नै सेयर कर्जाको सीमा बढाइएकोलगायत कारण सेयर बजारमा सकारात्मक प्रभाव परेको बताइएको छ ।सोमबार सेन्सेटिभ परिसूचक ३३७ प्रतिशत र फ्लोट परिसूचक ३९२ प्रतिशत बढे । सो दिन ११ वटा लघुवित्त कम्पनीको सेयरमूल्य १० प्रतिशत बढेको छ । यही कारण लघुवित्त उपसमूहको परिसूचक सबैभन्दा धेरै ८७४ प्रतिशतले बढ्यो । सो दिन धेरैले सेयर मूल्य बढ्ने कम्पनीहरूमा प्रायः लघुवित्त छन् ।सोमबार कारोबारमा आएका सबै उपसमूहका परिसूचक बढे । यसमध्ये बैंकिङ समूहको परिसूचक ३२१, व्यापारको २४८ र होटलको ११७ प्रतिशतले बढे । बाँकी उपसमूहका परिसूचकले पनि वृद्धिकै बाटो पछ्याएपछि सेयर बजारमा छलाङ आएको जानकारहरू बताउँछन् । सो दिन १० अर्ब ३८ करोड रुपैयाँ बराबरको सेयर कारोबार भएको छ भने कुल बजार पुँजीकरण ३५ खर्ब ६३ अर्ब रुपैयाँ पुगेको छ । करिब ६८ हजार कारोबारबाट २ करोड २४ लाख ४७ हजार कित्ता सेयर किनबेच भए ।"
मौद्रिक नीतिका व्यवस्थाले राहत,"काठमाडौं (कास) मौद्रिक नीतिमा आएका व्यवस्थाले कोभिड१९ ले शिथिल बनाएको अर्थतन्त्र र उद्योग व्यवसायलाई राहत भएको निजी क्षेत्रले बताएका छन् । पछिल्लो समय थपिएका व्यवस्था कार्यान्वयनमा आए उद्योग व्यवसाय सञ्चालनमा थप सहज हुने नेपाल उद्योग परिसंघले जनाएको छ ।अर्थतन्त्रलाई चलायमान बनाउन आवश्यक तरलता व्यवस्थापन गर्न राष्ट्र बैंकले ध्यान दिएको परिसंघले बुझेको छ, परिसंघले सोमबार जारी गरेको विज्ञप्तिमा भनिएको छ, कर्जाको ब्याजदरलाई वाञ्छित सीमामा राखी व्यवसायलाई सहज वातावरण बनाउन खोजिएको देखिन्छ । कोभिड१९ का समयमा गरिएको कर्जाका विशेष व्यवस्था, कर्जा पुनर्तालिकीकरण गर्न पाउने समय थप जस्ता कदमले व्यवसाय पुनरुत्थान हुँदै दिगोसमेत रहने परिसंघको दाबी छ । यस प्रकारका नीतिगत सुधार तथा निरन्तरताका लागि हार्दिक स्वागत गर्दछ, विज्ञप्तिमा भनिएको छ । तेस्रो मुलुकबाट ड्राफ्टटीटीका माध्यमबाट वस्तु आयात गर्दा भुक्तानी गर्ने रकम बढाइनु, भारतबाट विदेशी मुद्रामा आयात गर्ने वस्तु थप हुनु, स्वचालित तवरबाट नियमनकारी निकायबाट स्वीकृत भएको विदेशी लगानीका लागि राष्ट्र बैंकबाट अनुमति लिइरहनु नपर्ने व्यवस्थाले उद्योग व्यवसायलाई थप हौसला दिने परिसंघको भनाइ छ । विद्युतीय माध्यमबाट हुने भुक्तानीको सीमा बढाउने तथा क्यूआर कोडबाट हुने भुक्तानीलाई बढावा दिनेसमेत मौद्रिक नीतिका सकारात्मक पक्ष भएको परिसंघले बताएको छ । पुनर्कर्जाको अधिकतम सीमा २० करोड रुपैयाँ तोकिएकामा हवाई तथा उड्डयन, होटलजस्ता अति प्रभावित उद्योगलाई राहत नहुने भएकाले यसको सीमा बढाई कर्जाको कम्तीमा २० प्रतिशत बनाउनुपर्ने परिसंघको माग छ । व्यवसाय सञ्चालकको निजी सम्पत्ति कम्पनीको कर्जाका लागि धितो राख्न नपाउने व्यवस्था, लगातार दुई वर्ष घाटामा रहेका उद्योग व्यवसायलाई वाणिज्य बैंकले सूक्ष्म निगरानीमा राख्नुपर्ने विषयसमेत राष्ट्र बैंकले पुनर्विचार गर्नुपर्नेमा परिसंघले जोड दिएको छ । विदेशी मुद्राको व्यक्तिगत पासपोर्ट सटही सुविधा, भारतबाट विदेशी मुद्रामा आयात हुने वस्तुको सूची तथा विदेशी विज्ञलाई हुने भुक्तानीसमेत आगामी दिनमा थप हुँदै जाने अपेक्षा परिसंघको छ ।"
बजारमा भिभोको वाई १२ एस स्मार्टफोन,"काठमाडौं (कास) भिभोले वाई सिरिजको भिभो वाई १२ एस स्मार्टफोन सार्वजनिक गरेको छ । वाई १२ एसमा ५ हजार एमएएच ब्याट्री, साइडमाउन्टेड फिंगरप्रिन्ट प्रविधि र एआई डुअल क्यामेरा छ । यसको एआई डुअल रियर क्यामेराले उत्कृष्ट फोटोग्राफीको अनुभव दिलाउने कम्पनीले जानकारी दिएको छ । भिभो वाई १२ एसको मूल्य नेपाली बजारमा १७ हजार ९ सय ९९ रुपैयाँ छ ।"
मनाङमा ग्लोबलको शाखा,काठमाडौं (कास) ग्लोबल आईएमई बैंकले मनाङको मनाङ ङिस्याङ गाउँपालिका४ मा सोमबारदेखि आफ्नो नयाँ शाखा सञ्चालनमा ल्याएको छ । यससँगै बैंकका शाखाको संख्या २७० पुगेको छ ।
सिटिजन लाइफ इन्स्योरेन्सको सेयर आउँदै,"काठमाडौं (कास) सिटिजन लाइफ इन्स्योरेन्सले सेयर निष्कासन गर्ने निर्णय पारित गरेको छ । कम्पनीको आइतबार सम्पन्न तेस्रो वार्षिक साधारणसभाले सेयर निष्कासन गर्ने निर्णय पारित गरेको हो । सभाले सञ्चालक समितिको प्रतिवेदन, लेखापरीक्षकको प्रतिवेदनसहितको आर्थिक वर्ष २०७५७६ को वासलात, नाफानोक्सान हिसाब, आयव्यय हिसाब तथा नगद प्रवाह विवरणलगायत पारित गरेको हो ।"
"साम्बालाई चोट, एपीएफ उपाधितिर","एपीएफले भोलि उपाधि जित्न सक्नेशीर्षस्थानमा रहेको एपीएफले लगातार दसौं जितसँगै फेरि ५ अंकको अग्रता लियो । एपीएफले विराटनगर महानगरपालिकालाई बुधबार पराजित गर्नसके एक खेलअघि नै उपाधि रक्षा गर्नेछ । त्यही दिन पहिलो खेलमा आर्मीले पुलिसलाई हराउन सकेन भने एपीएफ दुई खेल बाँकी छँदै च्याम्पियन हुनेछ । एपीएफले ७ फागुनमा हुने अन्तिम खेलमा आर्मीको सामना गर्नेछ ।यो लिगकै उत्कृष्ट खेलमा तीन अंक जोडेपछि एपीएफकी मुख्य प्रशिक्षक थापाले उपाधि होडबारे भनिन्, विराटनगर र आर्मीसँग प्रतिस्पर्धा गर्न बाँकी नै छ, त्यसैले अहिले नै अब उपाधि जितिहाल्छौं भन्न सक्ने अवस्था छैन तर पुलिसविरुद्धको जितले उपाधि जित्ने अभियानलाई सजिलो भने पक्कै बनाएको छ । हामी विराटनगरविरुद्धको खेलपछि प्रस्ट पार्नेछौं, एक खेलअघि नै उपाधि जित्न चाहन्छौं । दसौं चरणको समाप्तिमा एपीएफले शतप्रतिशत जितसहित ३० अंक जोडेको छ भने दोस्रो स्थानको आर्मीले ८ जित, १ बराबर र १ हारसहित २५ अंक बनाएको छ । सोमबारै दोस्रो खेलमा विराटनगर १० ले वालिङलाई हराएर तेस्रो स्थानमा उक्लियो । पेनाल्टी क्षेत्रबाहिर प्राप्त फ्रिकिकमा भारतीय खेलाडी आशाकुमारीको गोलसँगै विराटनगरले पाँचौं जित हात पारेको हो । ११११ खेलबाट विराटनगरले १६ र वालिङले १४ अंक जोडेका छन् । वालिङको समान १४ अंक भए पनि पुलिस हेड टु हेड मा पछाडि परेपछि पाँचौंमा रहेको छ तर पुलिसले एक खेल कम खेलेको छ ।"
नडालको कीर्तिमानी नजर,"मेलबर्न (एएफपी) स्पेनका राफेल नडालले आफ्ना पुराना प्रतिद्वन्द्वी फाबिनो फोगिनीलाई हराएर सोमबार अस्ट्रेलियन ओपन टेसिनको क्वाटरफाइनल तय गरेका छन् । योसँगै उनी सर्वाधिक ग्रान्ड स्लाम उपाधिबाट तीन जित टाढा छन् । नडालले इटालियन फोगिनीलाई रोड लेभर एरिनामा भएको खेलमा ६३, ६४, ६२ ले हराए । नडाल ४३ औं पटक ग्रान्ड स्लाम क्वाटरफाइनल पुगेका हुन् ।आज क्वाटरफाइनल पुगेकामा म खुसी छु, नडालले भने, यो मेरा लागि सकारात्मक उपलब्धि हो । उनी कीर्तिमान २१ औं ग्रान्ड स्लाम उपाधि जित्ने अभियानमा छन् । अब उनले ग्रिसका छैटौं वरीयताका स्टेफानोस सिटिपासको सामना गर्नेछन् । सिटिपासले भने इटालीको माटेओ बेरेटिनीबाट वाकओभर पाए । बेरेटिनी पेट दुखाइ कारण खेल छाड्न बाध्य रहे । महिलातर्फ गैरवरीयता प्राप्त अमेरिकी जेसिका पेगुला आफ्नो खेलजीवनमा पहिलोपल्ट ग्रान्ड स्लामको क्वाटरफाइनल पुग्न सफल रहिन् । उनले युक्रेनकी पाँचौं वरीयताप्राप्त एलिना स्भाटोलिनालाई ६४, ३६, ६३ ले पराजित गरिन् । उनले शीर्ष १० भित्रका खेलाडीलाई हराएको यो पहिलोपल्ट हो । पेगुलाका धनाढ्य बुबाको आफ्नै एनएफएल टिम बफालो बिल्स रहेको छ । उनले आफ्नै देशकी जेनिफर ब्राडीको सामना गर्नेछन् । बार्डीले भने क्रोएसिायकी डोना भेकिचलाई ६१, ७५ ले पराजित गरिन् । पुरुषतर्फ चौथो वरीयताका डानिल मेदभेदेभ र सातौं वरीयताका आन्द्रे रुबलेभ क्वाटरफाइलन पुगेका छन् । दुवै रुसी खेलाडी एकअर्काविरुद्ध भिड्नेछन् ।"
न्यु डायमन्ड र होराइजन विजयी,"वाणगंगा नगरपालिका पिपरामा प्रथम हिलबर्ट राष्ट्रिय महिला भलिबल प्रतियोगितामा सोमबार होङ्सी न्यु डायमन्ड काठमाडौंले एभरेस्ट बोर्डिङ बुटवललाई २५१३, २५८, २५१३ को सेटले पराजित गरेको थियो । यस खेलमा न्यु डायमन्डकी वाल्मीकि आचार्य वुमेन अफ द म्याच भइन् ।कुवरवर्ती बोर्डिङ रातोले दीप बोर्डिङ बुटवललाई २५६, २५११, २५९ सेटले हरायो । दीपकी पूजा सेन वुमेन अफ द म्याच भइन् । एभरेस्ट मावि रूपन्देहीले आयोजक हिलबर्ट बोर्डिङविरुद्ध २५१५, २५१३, २५२२ र न्यु होराइजन क्लब बुटवलले शान्ता भलिबल क्लब कास्कीविरुद्ध २५७, २५१७, २५१५ को सेटले हराए । एभरेस्टकी पनमिका चौधरी र न्यु होराइजनकी लक्ष्मी चन्द वुमेन अफ द म्याच भए । विद्यार्थीको प्रतिभा विकास गरेर खेलप्रति रुचि जगाउने उद्देश्यले आयोजित प्रतियोगितामा रूपन्देही र कपिलवस्तुका ६ तथा पोखराको शान्ता भलिबल क्लब र काठमाडौंको न्यु डायमन्ड एकेडेमी प्रतिस्पर्धी छन् । विजेताले एक लाख र उपविजेताले ७० हजार पुरस्कार पाउने प्रतियोगिताको फाइनल मंगलबार हुनेछ । विधागत उत्कृष्ट खेलाडीलाई पनि पुरस्कृत गर्ने आयोजकले जनायो ।"
भारत जित नजिक,"चेन्नई (एएफपी) रविचन्द्रन अश्विनले सुरुमा शतक बनाए अनि पछि महत्त्वपूर्ण विकेट लिएपछि सोमबार इंग्ल्यान्डविरुद्धको दोस्रो टेस्टमा भारत जित नजिक पुगेको छ । इंग्ल्यान्डले जितनिम्ति ४ सय ८२ रनको असम्भव देखिने लक्ष्य पाएको छ । शृंखलामा १० ले अगाडि रहेको इंग्ल्यान्ड दिनको खेल सकिँदा ३ विकेट गुमाएर ५२ रनको खराब स्थितिमा छ ।त्यसमा डन लरेन्स १९ र कप्तान जो रुट २ रन बनाएर खेलिरहेका छन् । टेस्टको चौथो दिन आफ्नो स्वाभाविक रूप गुमाइसेको पिचमा उनीहरूले संघर्ष गर्नेछन् । बायाँहाते स्पिनर अक्षर पटेलले २ विकेट लिए । डम सिम्बली (३) र ज्याक लिच उनको सिकार बने । लिच नाइटवाचम्यानका रूपमा क्रिजमा आएर शून्यमा आउट भए ।इंग्ल्यान्डको पहिलो इनिङ्समा ५ विकेट लिएका अश्विनले रोनी बर्नसलाई आउट पारे । बर्नसले २५ रन बनाए । अश्विनले लिएको विकेट संख्या ६ पुगेको छ । त्यसअगाडि उनले आफ्नो पाँचौं टेस्ट शतक पूरा गरेका थिए । यो इंग्ल्यान्डविरुद्ध भने उनको पहिलो शतक रह्यो । त्यो प्रदर्शन मद्दतमा भारतले आफ्नो दोस्रो इनिङ्समा २ सय ८६ रन बनाएको थियो ।इंग्ल्यान्डका मोइन अली र लिचले समान २ विकेट लिए । पाहुना टिम टेस्टको दोस्रो दिन नाटकीय पतनको सिकार बनेपछि हार टार्न संघर्षरत रहेको हो । अब इंग्ल्यान्डले जित निकाल्ने हो भने चामत्कारिक प्रदर्शन गर्नुपर्नेछ । चेन्नईमा जन्मेका अश्विनले भने आफ्नो शतकीय प्रदर्शनका २८, ५६ र ७० रनमा छँदा जीवनदान पाएका थिए ।चौका प्रहार गर्दै शतक पूरा गरेका अश्विनले स्थानीय दर्शकको चर्को स्वरमा अभिवादन पनि पाए । उनले सातौं विकेटमा आफ्ना कप्तान विराट कोहलीसँग ९६ रनको साझेदारी गरे । पहिलो इनिङ्समा सस्तोमै आउट भएका कोहली आफैंले भने अलीको स्पिन आक्रमणमा आउट हुनुअगाडि ६२ रनको योगदान दिए ।अश्विनलाई शतक पूरा गर्न भने ११ औं क्रममा ब्याट्सम्यान मोहम्मद सिराजले मद्दत गरे । उनीहरूले अन्तिम विकेटमा ४९ रनको साझेदारी गरेका थिए । ओली स्टोनको बलमा अश्विन आउट भएपछि भारतीय इनिङ्स पनि टुंगिएको थियो । चार टेस्ट शृंखलामा इंग्ल्यान्ड १० अगाडि छ । अब भारतसामु शृंखला बराबरी गर्ने अवसर छ ।"
मुनस्टोनलाई चितवन च्याम्पियनसिप ट्रफी,"मुनस्टोन क्रिकेट क्लब १७ औं प्रेम मार्केट चितवन च्याम्पियनसिप ट्रफी२०७७ को विजेता भएको छ । मंगलबार फाइनलमा मुनस्टोनले ग्लोबल इन्टरफेस इस्टर्न क्रिकेट एकेडेमीलाई ४ विकेटले हराएको हो । मुनस्टोनले २० हजार र इस्टर्नले १० हजार रुपैयाँ प्राप्त पाए । टस जितेको इस्टर्नले २ सय ६४ रनको लक्ष्य दिएको थियो । जवाफी ब्याटिङमा मुनस्टोनले ४१ ओभरमा ६ विकेट गुमाएर लक्ष्य पूरा गर्यो । मुनस्टोनका योगेन्द्रसिंह कार्कीले ६० बलमा ५२, भीम सार्कीले ३४ बलमा ४६ र लोकेश बमले १८ बलमा ३९ रन बनाए । इस्टर्नका सुमित महर्जनले ९ ओभरमा एक मेडनसहित ४८ रन दिँदै ३ विकेट लिए । इस्टर्नले निर्धारित ४५ ओभरमा ७ विकेट गुमाउँदै २ सय ६३ रन जोडेको थियो । नन्दन यादवले अविजित ३५ बलमा ८३, सुमित महर्जनले ३१ बलमा ५१ र कप्तान आकाश थापाले ३६ रन बनाए । मुनस्टोनका भीम सार्की र हरिबहादुर चौहानले २२ विकेट र योगेन्द्रसिंहले एक विकेट लिए । मुनस्टोनका योगेन्द्रसिंह कार्की म्यान अफ द म्याच घोषित भए । उनी नै म्यान अफ द सिरिज बने । उत्कृष्ट बलर विपिन खत्री र उत्कृष्ट ब्याट्सम्यान सुमित महर्जन घोषित भए । उनीहरूले नगद पुरस्कार पाए । चितवन जिल्ला क्रिकेट संघको आयोजनामा माघ २७ देखि सुरु भएको प्रतियोगितामा ६ टिमले भाग लिएका थिए ।"
कल्पना र रीताको जोडी विजयी,रुकुम पश्चिम (कास) बाँफिकोट गाउँपालिका२ जिपुमा आयोजित ब्याडमिन्टन प्रतियोगितामा पुरुषतर्फ डम्बर थापा र जनक खड्का विजेता बनेको छ । उनीहरूलले सोमबार फाइनलमा विशाल विष्ट र अविनाश केसीलाई २० को सोझो सेटमा हराए । सोमबारै सेमिफाइनलमा डम्बर र जनकले अनिल बुढा र ध्रुवविक्रम थापा तथा विशाल र अविनाशले ज्वालासिंह खड्का र सुनील बुढाको जोडीलाई हराएर फाइनल तय गरेका थिए । विजेता जोडीले ३३ हजार ३ सय ३३ रुपैयाँ र उपविजेताले २० हजार रुपैयाँ पुरस्कार पाए छन् । महिलातर्फ कल्पना दाहाल र रीता खत्रीको जोडीले रमा मल्ल र ममता पौडेलको जोडीलाई २० को सोझो सेटमा हराउँदै उपाधि जित्यो । उनीहरूले १३ हजार ३ सय ३३ रुपैयाँ पुरस्कार पाए । उपविजेताले १० हजार पाए । सेमिफाइनल पुगेका दीपा खत्री र सिर्जना केसी तथा जुना विक र भीमकुमारी मल्लको जोडीले समान ३ हजार ३ सय ३३ रुपैयाँ पुरस्कार थापे । बाँफिकोट गाउँपालिकाको सहयोगमा स्यार्पु खेलकुद विकास समितिले प्रतियोगिता आयोजना गरेको हो ।
ज्ञानोदयको जित,तिलोत्तमा (कास) ज्ञानोदय क्रिकेट क्लबले टेलिकम रूपन्देही सुपर लिग क्रिकेटमा सोमबार डिभिजन बी को खेलमा शंकरनगर क्रिकेट क्लबलाई २८ रनले हराएको छ । भैरहवास्थित सिद्धार्थ रंगशालामा टस हारेको ज्ञानोदयले ३३३ ओभरमा अलआउट हुँदा १ सय ३० रन बनायो । महेश रानाले ४६ र करण विकले १२ रन बनाए । शंकरनगरका अखिलेश यादवले ३ र अनित तामाङले २ विकेट लिए । शंकरनगर ३०१ ओभरमा १ सय २ रनमै समेटियो । विराट भण्डारीले २८ र केशव पौडेलले २४ रन बनाए । ज्ञानोदयका सुनिल धमलाले २६ रन खर्चेर ५ विकेट लिए । उनी म्यान अफ द म्याच भए । करण विकले ३ विकेट लिए ।
स्नुकरको दोस्रो चरण,"काठमाडौं (कास) प्रथम चक्र लामाकिसन लामा राष्ट्रव्यापी खुला स्नुकर प्रतियोगितामा सोमबारदेखि दोस्रो चरण सुरु भएको छ । बौद्धस्थित अजिमा स्नुकर हाउसमा कुमारी क्लबका वाङचेङ छापले इटहरीका मन्दीप कटवाललाई ३२, विराटनगरका शाहरूख अन्सारीले स्क्वायरका आशिष तामाङलाई ३२, लास्ट ब्रेकका सनोज खड्गीले आङ्जीका सुशील कुश्मालाई ३० र एनआरटीका दीपक मगरले धरानका बले लिम्बूलाई ३० फ्रेमले पराजित गरेका छन् । विराटनगरका विकास कर्णले लास्ट ब्रेकका नरेश कर्माचार्यलाई ३०, हेटौंडाका निपेश खन्डवालले च्याम्पियनका वीरेन शाक्यलाई ३१ र चामुन्डाका टासी वाङचुकले भैरहवाका सुमन कहरलाई ३० फ्रेमले हराए ।"
आयुषमान विजयी,"काठमाडौं (कास) आयुषमान घले प्रथम टिम टेनिस नेपाल जुनियर प्रिमियम टेनिस प्रतियोगिताको यू१६ ब्वाइज सिंगल्समा सोमबार क्वाटरफाइनल पुगेका छन् । उनले श्रेयस पौडेललाई ६२, ६१ को सोझो सेटमा हराए । गर्ल्समा शुभाङ्गीलक्ष्मी शाहले प्रशंसा मोक्तानलाई ६१, ६२, निमिशा ढकालले अजा रेग्मीलाई ६१, ६४, सर्वानी श्रेष्ठले आइसा गुरुङलाई ६३, ६२ र आध्या पौडेलले इभा अधिकारीलाई ६२, ६४ को सेटमा हराए । यू१४ गर्ल्स सिंगल्समा प्रशंसा मोक्तान, इभा अधिकारी, सुनिरा थापा र जेनी खड्का विजयी भई सेमिफाइनलमा पुगे । यू१२ ब्वाइज सिंगल्समा अविर श्रीवास्तवले सफलता पाए ।"
साइक्लिङ फागुन १५ मा,"काँकडभिट्टा (कास) झापामा पहिलोपल्ट साइक्लिङ च्यालेन्ज प्रतियोगिता फागुन १५ मा हुने भएको छ । धुलाबारीको जेनियम युवा क्लबले ४० किमि दूरीमा आयोजना गर्ने प्रतियोगिता विजेताले ३५ हजार, दोस्रोले ३० हजार र तेस्रोलाई २० हजार रुपैयाँ प्राप्त गर्नेछन् । दसौंसम्मकका नगद पुरस्कार पाउनेछन् । आयोजक समितिका अध्यक्ष धनराज थापाका अनुसार प्रतियोगितामा झापासहित इलाम, पाँचथर र ताप्लेजुङका २ सय प्रतियोगीले भाग लिनेछन् । धुलाबारी बजारबाट सुरु भई शान्तिनगर, बहुबन, तेलपानी, बौद्धमोड, बाहुनडाँगी, काँकडभिट्टा, इँटाभट्टा हुँदै पुनः धुलाबारी पुगेर च्यालेन्ज सकिनेछ ।"
शीर्षस्थानमा इन्टर,मिलान (एएफपी) रोमेलु लुकाकुले दुई गोल गर्दै अर्को गोलमा अवसर सिर्जना गरेपछि इन्टर मिलानले आइतबार इटालीको सिरी ए मा लाजियोलाई ३१ ले हराएको छ । जितपछि इन्टर अंकतालिकाको शीर्षस्थानमा उक्लेको छ । लुकाकुले गोलको खाता खोल्दै आफ्नो दोस्रो गोल थपे र यो क्लब तथा देशका लागि उनको खेलजीवनको तीन सय गोल रह्यो । वैकल्पिक गोन्जाओ इस्लान्टेले लाजियोबाट एक गोल फर्काए । तर लाउटारो मार्टिनेजले इन्टरका लागि तेस्रो गोल गरे । इन्टरको २२ खेलबाट ५० अंक भएको छ । इन्टरले अर्को आइतबार मिलान डर्बीमा दोस्रो स्थानको एसी मिलानको सामना गर्नेछ ।
रियलको सहज जित,म्याड्रिड (एएफपी) रियल म्याड्रिडले स्पेनिस ला लिगामा आइतबार भ्यालेन्सियामाथि २० को जित निकालेको छ । करिम बेन्जेमाले पहिलो गोल गरे । यो उनको सिजनको १७ औं गोल हो । भ्यालेन्सियामाथि पाहुना टिमको प्रझुत्व रहेको खेलमा रियलबाट टोनी त्रुसले दोस्रो गोल थपे । पूरा खेल अवधिमा भ्यालेन्सियाले कुनै पनि राम्रो अवसर सिर्जना गर्न सकेन । जितपछि रियलको ४९ अंक भएको छ । दुई खेल कम खेलेर शीर्षस्थानमा रहेको एट्लेटिको म्याड्रिडसँग ५ अंकको दूरी हो । रियल दोस्रो स्थानमा छ ।
म्यानचेस्टरको बराबरी,"लन्डन (एएफपी) म्यानचेस्टर युनाइटेडले इंग्लिस प्रिमियर लिगमा आइतबार वेस्ट ब्रुमसँग ११ को बराबरी खेलेको छ । ब्रुनो फर्नान्डेजले उत्कृष्ट गोल गर्दै खेल बराबरीमा ल्याएका हुन् । यसअघि एमबाये डिग्नीको गोलमा वेस्ट ब्रुमले सुरुमै अग्रता लिएको हो । यो जितपछि म्यानचेस्टर दोस्रो स्थानमा उक्लेको छ, तर शीर्षस्थानका म्यानचेस्टर सिटीभन्दा ७ अंकले पछाडि छ । सिटीको ५३ अंक छ । आर्सनलले लिड्सलाई ४२, फुलहमले एभरटनलाई २० र उल्भसले साउथह्याम्पटनलाई २१ ले हराए ।"

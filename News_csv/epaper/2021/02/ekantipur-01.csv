शीर्षक,विवरण
सभामुखद्वारा सिफारिस फिर्ता,"पत्रका अनुसार विघटनका कारण संसदीय सुनुवाइ समिति पनि स्वतः नरहेको हुनाले संवैधानिक परिषद्का सिफारिसबमोजिमका पत्रहरू समितिमा पेस गर्न सक्ने अवस्था छैन । त्यसैले ती पत्रहरू फिर्ता पठाइएका हुन् । ॅअध्यादेश अवैध हो, बैठकमा बोलाएको खोइ ?सभामुख सापकोटाले संवैधानिक परिषद्को बैठकमा कार्यविधिअनुसार आफूलाई किन नबोलाइएको भनी त्यसको कानुनी वैधतामाथि प्रश्न उठाएका छन् । उनले संसदीय सुनुवाइका लागि पठाएको पत्र फिर्ता गर्नुमा परिषद्को बैठकको वैधतामाथि उठाएको प्रश्नलाई दोस्रो आधारका रूपमा प्रस्तुत गरिएको छ । गत मंसिर ३० गते बिहान ९ बजे संवैधानिक परिषद्को बैठक बोलाइएको थियो । सभामुख सापकोटा र परिषद्को पदेन सदस्य प्रमुख प्रतिपक्षी दलका नेता शेरबहादुर देउवा अनुपस्थित भएकाले त्यो बिहानको बैठक गणपूरक संख्या नपुगेर स्थगित भएको थियो । सरकारले त्यही दिन दिउँसो संवैधानिक परिषद्सम्बन्धी अध्यादेश जारी गर्दै संवैधानिक परिषद्का अरू दुई सदस्यले साथ दिएमा निर्णय हुन सक्ने व्यवस्था थप्यो । बैठकको ४८ घण्टाअघि सदस्यहरूलाई एजेन्डासहित खबर गर्नुपर्ने प्रावधान ऐनमा छ । त्यो व्यवस्थालाई अध्यादेशमा परिवर्तन गरिएको थिएन । त्यसो हुँदा मंसिर ३० गतेको बैठकबारे दुई दिनअघि २८ गते अपराह्न ५ बजेअघि नै सभामुख सापकोटालाई खबर गरिएको हुनुपर्थ्यो । सभामुखको दाबीअनुसार ४८ घण्टाअघि एजेन्डासहित सूचित गर्नुपर्ने प्रावधान संवैधानिक परिषद्को सचिवालयले पूरा गरेको छैन । सभामुखले त्यसरी कार्यविधि उल्लंघन गर्नु सर्वोच्च अदालतकै नजिरविपरीत हुने तर्क गर्दै त्यो बैठकलाई अवैधानिक दाबी गरेका हुन् । २०६७ वैशाख १० गते संवैधानिक परिषद्ले यही कार्यविधि पूरा नगरेर केही संवैधानिक पदाधिकारी नियुक्त गर्दा सर्वोच्च अदालतले उल्ट्याएको थियो । त्यतिबेला प्रमुख विपक्षी दलका नेता पुष्पकमल दाहालले आफ्नो हक हनन गरेको भनी तत्कालीन प्रधानमन्त्रीसमेत रहेका संवैधानिक परिषद्का अध्यक्ष माधवकुमार नेपाल लगायतविरुद्ध मुद्दा हालेका थिए । अहिलेको बैठक डाक्ने विषयलाई पनि सभामुख सापकोटाले २०६७ असोज १० गते सर्वोच्च अदालतबाट प्रतिपादन गरिएको नजिरलाई आधार बनाएका हुन् । किनभने, त्यतिबेला दाहालले झैं अहिले सभामुख सापकोटाले ४८ घण्टाअघि परिषद्को बैठकबारे एजेन्डासहित जानकारी नै पाएनन् । सभामुख सापकोटाले गत मंसिर ३० गते जारी भएको अध्यादेश विधिशास्त्रीय सिद्धान्त र मूल्यमान्यताविपरीत भएको दाबी गरेका छन् । उनको दाबीअनुसार उक्त अध्यादेश स्वयं गैरसंवैधानिक हो । तर सभामुखले अध्यादेशलाई गैरसंवैधानिक भन्नुको आधार र कारण खुलाएका छैनन् । उनले यसअघि वैशाखमा जारी अध्यादेशबारे पनि स्मरण गराएका छन् । अध्यादेश नेपालको संविधान र संवैधानिक मूल्यमान्यताविपरीत भएकाले फिर्ता हुनुपर्छ भनी विरोध भएपछि जारी भएको चार दिनपछि फिर्ता लिइएकामा फेरि (अहिले) त्यही अध्यादेशलाई पुनरावृत्ति हुने गरी अध्यादेश जारी गरी निर्णय गरिएको, पत्रमा भनिएको छ । ॅअभ्यास यस्तै छसभामुखको दाबीअनुसार पाँच वर्षअघि संविधानसभा र व्यवस्थापिका संसद् कायम भएका बेला संसदीय सुनुवाइ समिति गठन नै हुन सकेको थिएन । त्यस्तो बेला संसदीय सुनुवाइ गर्न नसकिने भनी सिफारिस भई आएका निर्णयका पत्रहरू सम्बन्धित निकायमा फिर्ता पठाइएको थियो । २०७२ असोज १४ गते सिफारिस भएका न्यायपरिषद्को सदस्यका रूपमा रामप्रसाद सिटौला सिफारिस भएकामा संसद् सचिवालयले कात्तिक १८ गते पत्र लेखी फिर्ता पठाएको थियो । प्रमुख निर्वाचन आयुक्तका रूपमा अयोधीप्रसाद यादवको नाम २०७२ मंसिर २३ गते सिफारिस भए पनि फागुन २३ गते सचिवालयले फिर्ता पठाएको थियो । सभामुखले फिर्ता पठाएको पत्रका साथमा संवैधानिक परिषद्को निर्णय, सिफारिस भएका पदाधिकारीको नामावली र यसअघि फिर्ता पठाइएका दुई पदाधिकारी (सिटौला र यादव) को चिठीको प्रतिलिपि पनि साथमा राखिदिएको छ । सभामुखले राष्ट्रपति, प्रधानमन्त्री, प्रधानन्यायाधीश, राष्ट्रिय सभाका अध्यक्ष अनि विपक्षी दलका नेता शेरबहादुर देउवालाई पनि बोधार्थका रूपमा पत्रको कपी पठाएका छन् ।"
ओलीले किन रोजे नारायणहिटीको आँगन ?,"उनका विगतका नजिरले ओलीलाई धर्मप्रति आशक्त भनेर व्याख्या गर्नुपर्ने त्यतिविघ्न कारण भेटिन्नन् तर पार्टीभित्र र बाहिर पनि आलोचनाको अत्यधिक सिकार बन्दै गएपछि आफूलाई जोगाउन गरेका प्रयासले कहिले उनलाई अति दक्षिणपन्थीजस्तो र कहिले अति अग्रगामीजस्तो देखाइदिएको छ । आफ्नो वरिपरिको ठूलो समूहले विश्वास गर्न छोडेपछि उनको ध्यान पूर्वपञ्चहरूतर्फ मोडिएको विश्लेषण पनि हुन थालेको छ । उनीहरूकै मन जित्न ओली नारायणहिटी दरबार अघिल्तिर उभिएर विरोधीहरूमाथि औंला उठाउने यत्नमा छन् । दाहालनेपाल नेतृत्वको नेकपा स्थायी कमिटी सदस्य सुरेन्द्र पाण्डेले पछिल्लो समय ओलीलाई राजावादीले प्रशंसा गर्न थालेको र उनीहरूकै समर्थन पाउन नारायणहिटी दरबार छेउछाउ ठाउँ रोजिएको हुन सक्ने बताए । ओलीजीले सर्वोच्चमा बहस गर्न राजावादी वकिल राख्नुभएको छ, २३ गतेको उहाँहरूको कार्यक्रममा राजावादीको समर्थन छ रे भन्ने सुन्दै छु, उनले भने, हिजो कम्युनिस्ट नेता ऋषि देवकोटाको हत्या गर्नेहरू आज ओलीलाई महान् राजनेता भन्दै छन् । अहिले यो चिजले कुनै सकारात्मक सन्देश दिइरहेको हो र ? उनले २३ गतेको भेलामा ओलीले हिन्दु राज्यको घोषणा गर्दै छन् भनेर आफूले सुनेको बताए । ओली नेतृत्वको नेकपाका प्रवक्तासमेत रहेका परराष्ट्रमन्त्री प्रदीप ज्ञवाली भने खुला स्पेस नभएका कारण नारायणहिटी अगाडिको ठाउँ रोजिएको तर्क गर्छन् । उनले संविधानले नै गणतन्त्र र धर्मनिरपेक्षताको ग्यारेन्टी गरेकाले त्यसविरुद्ध कोही पनि जान नसक्ने बताए । सुरेन्द्र कमरेडले भनेझैं मानिलिउँ हिन्दु राज्यको घोषणा भयो रे, घोषणा गरेर मात्रै कार्यान्वयन हुन्छ र भन्या ? संविधान संशोधन गर्न त दुई तिहाइ चाहिने होला । त्यसैले यो जहाँ पनि छिद्र खोज्ने अभियानअन्तर्गतको कुराबाहेक अरू केही होइन, उनले भने । नेपालको संवैधानिक विकासक्रम हेर्ने हो भने २०१५ सालको संविधानसम्म मुलुकलाई हिन्दु राज्य भनिएको छैन । २०१५ सालको संविधानले राजा हिन्दु धर्मावलम्बी हुनुपर्नेसम्मको व्यवस्था गर्यो । २०१७ सालमा कु गरेपछि महेन्द्रले जारी गरेको २०१९ सालको संविधानमा पहिलो पटक मुलुकलाई हिन्दु अधिराज्य भनियो । जब राजा महेन्द्रले आफूलाई संविधानभन्दा माथि राखेर संविधान जारी गरे, त्यसपछि राजा र हिन्दु धर्मलाई झन् धेरै जोडेर हेर्न थालियो । राजा भगवान् विष्णुका अवतार हुन् भन्ने भाष्य पञ्चायतभरि जबर्जस्त स्थापित भयो । ओलीले राजा फर्काउने त हैन, आफैंले शक्ति केन्द्रीकृत गरेर राजाझैं गरी शक्तिसम्पन्न हुने प्रयास भने दोस्रो पटक प्रधानमन्त्री भएदेखि नै गर्न थाले । जबर्जस्ती बलियो देखाउन पार्टीभित्रकै एकथरीले ओलीलाई राजनेता को पगरी लगाइदिए । ओलीले जे जसो गरे पनि उनीप्रति आफूहरूको कुनै सदाशयता नरहेको राप्रपाका अध्यक्ष प्रकाशचन्द्र लोहनीको भनाइ छ । प्रतिनिधिसभा विघटन ओलीजीको प्रतिगामी कदम हो, असंवैधानिक कदम हो भन्ने राप्रपाको संस्थागत दृष्टिकोण हो, उनले भने, आन्तरिक झगडाले गर्दा उहाँहरूले देशलाई नै खलबल्याइसक्नुभयो । त्यसमा हाम्रो आलोचना छ, समर्थन हुने कुरै रहेन ।धर्मकर्म, मठमन्दिर र पुरातन दर्शन संस्कृतिमाथि दोस्रो पटक प्रधानमन्त्री भएर आएपछि ओलीको झुकाब एकाएक बढ्यो । उनले असार २९ मा रामको जन्मभूमि चितवनको ठोरीमा रहेको बताइसकेका थिए । त्यसको पुनरावृत्ति शनिबार चितवन पुगेर पनि गरे । आउँदो वर्ष राममन्दिर बनाएर प्राणप्रतिष्ठा गर्ने उनको भनाइ थियो । उसै पनि ओली दोस्रो पटक प्रधानमन्त्री भएपछि मठमन्दिरमा राज्यको लगानी अचाक्ली छ ।यो आर्थिक वर्षमा मात्रै मुलुकभर १ हजार ३ सय ३९ ठाउँमा मठमन्दिर निर्माण र पुनर्निर्माण हुँदै छन्, जसका लागि राज्यले २ अर्ब ६४ करोड ५२ लाख ४१ हजार २ सय ८२ रुपैयाँ बजेट विनियोजन गरेको छ । देवीदेवता र राजाको पुरानै सम्बन्ध भएकाले पनि ओलीले कन्जर्भेटिभ विचारधारालाई अवलम्बन गर्न खोजको तर्क लेखक तथा विश्लेषक इन्द्र अधिकारीको छ । प्रगतिशील भनिने व्यक्तिहरूमा आलोचनात्मक चेत पनि हुन्छ, प्रधानमन्त्रीले उनीहरूलाई झुक्याउनसम्म झुक्याउनुभयो, अब त्यो समुदायले उहाँलाई पत्याउँदैन । आकर्षित गर्न र दाबा गरेको जस्तै मेरो पछाडि नेपाली सेन्टिमेन्ट छ भनेर बुझाउनका लागि दुईथरी पब्लिकलाई प्रधानमन्त्रीले टार्गेट गर्नुभएको छ, उनले भनिन्, पञ्चायतले राजनीतिक सामाजिकीकरण गरेको मानसिकता अझै जीवित छ, राजा र धर्मलाई छुटाउन नचाहने त्यो एउटा वर्ग र अर्को हिन्दु धर्मलाई नै आधार बनाएर सत्तारोहण गरिरहेको भारतीय पक्ष, जसलाई फकाउँदा धेरैबेर टिक्न सकिन्छ भन्ने प्रधानमन्त्रीको बुझाइ हो । प्रधानमन्त्री ओलीले आफूलाई शक्तिशाली बनाउन धेरै पटक पश्चगामी निर्णय गरेका छन् । त्यसैले पनि उनले गर्ने हरनिर्णय र अभिव्यक्तिमा नागरिकको आशंका छ । अझ संविधानै मिचेर प्रतिनिधिसभा विघटन गरिदिएपछि ओलीप्रतिको नागरिक भरोसा झन् भासिएको छ । सत्ताधारी नेकपाले भनेझैं खुला ठाउँ नहुँदानहुँदै पनि सत्तालाई नै सडकमा खर्लप्पै उतार्नुपर्ने बाध्यताको मुख्य कारण आफूले घोषणा गरेको निर्वाचनमा आफ्नै पार्टीले एक्लै दुई तिहाइ ल्याउने ओलीको महत्त्वाकांक्षा पनि हो । तर आधिकारिक पार्टीभित्रको अल्पमत र आफूविरोधी जनमतको संख्या आफ्ना पक्षधरहरूको भन्दा कति हो कति व्यापक छ भन्ने बुझाइ ओली स्वयंको हो र सडकका आन्दोलन, बुद्धिजीवीविश्लेषक वर्गको तर्क, प्रतिपक्षीको व्यवहारले देखाइरहेको यथार्थ पनि त्यही हो । यस्तोमा परिवर्तनलाई स्वीकार नगरेको एउटा जमातको समर्थन लिन खोज्नु र त्यसका लागि अनेक उपाय अपनाउनुलाई कांग्रेस नेता गगन थापा सत्ताले देखाएको भद्दा व्यवहारका रूपमा व्याख्या गर्छन् । पशुपतिको दर्शन, माडीमा राममन्दिर बनाउने कुरा, नारायणहिटीअघि सभा गर्ने विषयलगायतलाई एक ठाउँमा राखेर हेर्दा यो एकदमै भद्दा छ । संसारभरिका शासक, जो निर्वाचित भएर आएपछि आफूलाई तानशाह बनाउन चाहन्छन्, त्यो ट्रेन्डसित प्रधानमन्त्रीको यो ट्रेन्ड एकदमै मिल्दो छ, थापाले कान्तिपुरसँग भने, पछिल्लो समय यो संविधान बन्दै गर्दा यसलाई नरुचाउने एउटा कन्जर्भेटिभ मत प्रकट भएको छ, त्यो कन्जर्भेटिभ मतको नेता म हो है भन्ने कुराको सन्देश दिन प्रधानमन्त्रीले भरमग्दुर मिहिनेत गरेको देखिन्छ । थापाले आफूलाई शक्तिमा भइरहेको हेर्न चाहने शासकले जहिले पनि नागरिकको इमोसनसँग खेल्ने र ओलीले अहिले आफूलाई धर्मसँग जोडिरहेको बताए ।ओली पक्षीय नेकपा सार्वजनिक रूपमा यी सब तर्कहरूलाई स्वीकार गर्न तयार छैन । वाग्मती प्रदेश अध्यक्ष एवं आमसभा तयारी सचिवालयका प्रमुख आनन्द पोखरेल जनतामा केपी ओलीको व्यक्तित्व र पार्टीको उचाइ बढेपछि तिल्मिलाएकाले मात्रै यस्तो टिप्पणी गरेको बताउँछन् । उनले सांस्कृतिक रूपमा उपनिवेश स्वीकार गर्नेहरूले ओलीको विरोध गरिरहेको बताए । हिन्दु दर्शनको उद्गम नेपालमा भएको हो, जति धार्मिक अनुष्ठान छन् ती नेपालमा छन्, यो सांस्कृतिक राष्ट्रवाद हो, सांस्कृतिक राष्ट्रवादले मुलुकको समृद्धिका लागि ठूलो काम गर्छ, नेता पोखरेलले भने, सांस्कृतिक राष्ट्रवाद जोगाउँछु भन्दा कसैको टाउको किन दुख्नुपर्ने ? सांस्कृतिक रूपमा नेपाल गौरवशाली छ भन्दा गरिने प्रलापले हाम्रो प्रधानमन्त्रीलाई कुनै किसिमको असर पर्दैन । उनले दुई लाख मान्छे उतार्ने आफूहरूको तयारी रहेको र त्यसका लागि कुन ठाउँ उपयुक्त हुन्छ भनेर आफैंले गुगलबाट सर्भे गरेपछि नारायणहिटी अघिल्तिरको ठाउँ फाइनल गरेको बताए । प्रतिपक्षी कांग्रेसका नेताहरू भने सडकमा समेत सरकार आएर मुलुकलाई मुठभेडतिर धकेल्न खोजेको बताउँछन् ।"
"तुइनमा सास्ती, नहुँदा झनै सास्ती","तर सुनुवाइ नभएको पुल निर्माणमा संलग्न मनमालिका निर्माण सेवा कञ्चनपुरका प्रोप्राइटर रघुवीरसिंह साउदले बताए । नाका बन्द हुँदा सामान लैजान पाइएन, उनले भने, पुलको लट्ठा र स्टिलका सामान सदरमुकाममै छरपस्ट राख्नुपरेको छ । दुई पुल बनाउने जिम्मा पाएको मनमालिका निर्माण सेवाले दुवै ठाउँमा ६० प्रतिशतभन्दा बढी काम सकिएको जनाएको छ । व्यास६ बडुगाउँमा एक सय २५ मिटर, २ नम्बर वडाको मालमा एक सय ३५ मिटर, ४ नम्बर वडाको मडगाउँमा एक सय १६ मिटर र मालिकार्जुन६ बाकुमा एक सय ३५ मिटर लम्बाइको पुल बनाउने तय भएको छ । बडुगाउँ र बाकुको झोलुङ्गे पुल निर्माणको जिम्मा मनमालिका निर्माण सेवा कञ्चनपुरले दुई करोड ५५ लाख ६४ हजारमा पाएको हो । माल र बर्तिघाट (मडगाउँ) को झोलुङ्गे पुल बनाउन खम्पाचेरुबिना जेभी काठमाडौंलाई दुई करोड ७३ लाखमा जिम्मा दिइएको छ । तुइन बन्द भएपछि व्यासका दुम्लिङ, कासाण, साङ्नाडी, माल, तोसरपानी, राप्लालगायत गाउँका बासिन्दा मर्कामा परेका हुन् । व्यास२ साङ्नाडीका गोविन्दसिंह विष्टले महाकालीको तुइन बन्द भएपछि स्थानीय बजारमा सामान महँगिएको बताए । दुईअढाई दिन पिठ्यँॅमा बोकेर सामान गाउँमा पुर्याउँदा महँगो भएको छ, उनले भने ।"
'प्रतिनिधिसभा पुनःस्थापनाले मात्रै पुग्दैन,"(काठमाडौं)  त्रिभुवन विश्वविद्यालयका पूर्वउपकुलपति केदारभक्त माथेमाले प्रतिनिधिसभा पुनःस्थापना भएर मात्रै कुरा नसकिने भन्दै लोकतन्त्र स्थापनापछि देखिएका अनेकन विकृति सुधार्ने गरी नागरिक आन्दोलन हुनुपर्ने बताएका छन् । सिफलस्थित सहिद धर्मभक्त माथेमालाई मृत्युदण्ड दिइएको स्थानमा भएको बृहत् नागरिक आन्दोलनमा माथेमाले यस्तो कुरा बताएका हुन् । उनले विश्वविद्यालयदेखि संवैधानिक निकायसम्म राजनीतिक हस्तक्षेप भएको, सरकारी विद्यालय र अस्पतालको हालत बिजोग रहेको भन्दै यस्तो अव्यवस्था अन्त्य हुनुपर्ने बताए । उनले भने, हरेक कुरामा राजनीतीकरण छ, उहाँहरूले राजनीतिलाई आफ्नो बिर्ताजस्तो ठान्नुभएको छ । नागरिक आन्दोलनमा लेखक तुलानारायण साहले संविधान जारी भएपछिका दिनमा लोक सेवामार्फत कर्मचारी छनोट गर्दा मधेसी समुदायले पाउनुपर्ने कोटामा बेइमानी गरिएको र न्याय सेवादेखि प्रहरीसम्म समावेशी नबनेको बताउँदै त्यतिबेला नागरिक समाजको ठूलो तप्का किन मौन बसेको थियो भन्ने प्रश्न गरे । उनले आफ्नो विरोधका बाबजुद जारी भएको संविधानमाथि खेलबाड गर्दै अस्थिरता सुरु गरिएकाले सबै जना विरोधमा उत्रिनुपर्ने परिस्थिति निर्माण भएको बताए । आन्दोलनमा लागेका नागरिक अगुवातिर प्रश्न तेर्स्याउँदै उनले सोधे, दलहरूसँग तपाईंको सम्बन्ध के हुन्छ ? माधव नेपालहरू पनि आन्दोलनमा छन् । त्यो आन्दोलन र यो आन्दोलनमा के फरक छ ? लेखक साहले आन्दोलनको राजनीतिबाट नेता उदाउने, निर्वाचनको आन्दोलनमा फस्ने र सत्ताको राजनीतिमा डुब्ने विडम्बना देखिएको भन्दै यसको अन्त्य हुनुपर्ने बताए ।विरोध प्रदर्शनमा सामाजिक अभियन्ता रीता परियार र कवि चन्द्रवीर तुम्बापोले बोलेका थिए । कलाकार आशान्त शर्माले भने धर्मभक्त माथेमालाई झुन्ड्याइएको बखतको समय चित्रण गरेका थिए ।"
यस्तो प्रजातन्त्र हामीलाई चाहिएन : माथेमा,"जब प्रजातान्त्रिक मूल्य र मान्यता कुल्चिइन्छन्, पछारिइन्छन्, फालिइन्छन् तब नागरिक समाज उठ्नैपर्छ । मलाई त दुःख किन लाग्छ भने नागरिक समाजमा धेरै प्राध्यापक पनि देखिनुपर्ने थियो । त्यो देखिरहेको छैन । प्राध्यापकहरूभित्र पनि बल्नुपर्ने हो । बलेपछि पो छात्र र छात्राहरूलाई उहाँहरूले बाल्न सक्नुहुन्छ । त्यो देखेर मलाई अलिकति दुःख लागेको छ ।म जहिले पनि भन्ने गर्छु । अमेरिकाको तेस्रो राष्ट्रपति थोमस जेफर्सनले भनेका कुरा । उहाँ अमेरिकाको संविधान लेख्ने सबैभन्दा प्रभावशाली व्यक्ति हुनुहुन्थ्यो । उहाँले भन्नुभएको थियो तिमीलाई प्रजातन्त्र चाहिन्छ भने तिमीले मूल्य चुकाउनैपर्छ । सधैं सचेत हुनु नै त्यो मूल्य हो । केही पर्यो भने उठिहाल्नुपर्यो । कसैले औंलामा टेक्दा कम्तीमा ऐय्या त भन्नुपर्यो । जानीजानी हो भने टेक्ने मान्छेले माफी माग्नुपर्यो । तर ऐय्या पनि नभन्ने त गर्नुभएन ।संसद् पुनःस्थापनाको कुरा भइरहेको छ तर यति गरेर मात्रै सबै कुरा सकिने होइन । यहाँ हामीले भयानक विकृति देखिसकेका छौं । एउटा हो, विकृत निर्वाचन पद्धति । यो कति महँगो बनाएका छौं हामीले । यसलाई पनि हामीले सम्बोधन गर्नुपर्छ । मलाई त कता कता लाग्छ, नागरिक समाज यति बृहत् रूपमा आओस् कि १३ औं शताब्दीमा बेलायतका किङ जोन भन्ने निरंकुश राजालाई सही ठाउँमा ल्याउन म्याग्नाकार्टामा हस्ताक्षर गर्न लगाइएको थियो । त्यस्तै म्याग्नाकार्टामा अहिलेका राजनीतिक नेताहरूलाई हस्ताक्षर गर्न लगाउनुपर्ने भएको छ । निर्वाचनमा जुन खर्च हुने बनाइएको छ, त्यसैले हो सबै भ्रष्टाचार हुने । गडबडी हुने कारण नै त्यही हो । त्यस्तो अभ्यासलाई नेपालले धान्न सक्दैन । अर्को कुरा, हरेक क्षेत्रमा उहाँहरूको राजनीतीकरण छ । उहाँहरूले राजनीतिलाई आफ्नो बिर्ताजस्तो ठान्नुभएको छ ।विश्वविद्यालयमा देख्नुभयो होला, विद्यालयमा देख्नुभयो होला । प्रशासनमा । हरेक क्षेत्रमा हस्तक्षेप छ । हुँदाहुँदा संवैधानिक निकायहरूमा पनि हस्तक्षेप छ । अब हामीले यसलाई बन्द गर्नैपर्छ । सहनै हुन्न । राजनीतिले गर्नुपर्ने केही कुरा छन् तर हेर्नुस्, हरे शिव ! कुनैकुनै बेला त मलाई के गरूँ के गरूँ हुन्छ । मैले चार जना प्रधानमन्त्रीलाई बालुवाटारमै भेटेर बिन्ती गरेर भनेको छु विश्वविद्यालयमा तपाईंहरूले हात नबढाउनुस् है । यसरी कहिल्यै राम्रो हुन्न । जुनजुन विश्वविद्यालयमा राजनीतिक हस्तक्षेप हुन्छ, त्यो विश्वविद्यालयले कहिल्यै राम्रो गर्न सक्दैन । तर हेर्नुस्, पटकपटकभन्दा पनि उहाँहरूले त्यही गरिराख्नुभएको छ । यसको हामीले अन्त्य गर्नैपर्छ । मेरो विचारमा संघीयताप्रतिको प्रतिबद्धता पनि चाहिन्छ । भाषणमा मात्रै होइन । अहिले के गर्नुहुन्छ, ६ महिनापछि के गर्नुहुन्छ । कति शक्ति प्रदेशहरूलाई दिनुहुन्छ ? पछिल्ला २४ वर्षको अभ्यास हेर्दा त यो केही देखिएको छैन । यो कुरामा पनि हामीले प्रतिबद्धता खोज्नुपर्छ । अर्को कुरा, समाजप्रतिको प्रतिबद्धता पनि चाहिन्छ । हामीले त्यो महसुस गरेका छौं । अलिकति समाजवादी खालका रिपोर्टहरू आएका छन् भने तिनलाई चकटीमुनि राख्ने र बाहिर निकाल्दै ननिकाल्ने अभ्यास देखिन्छ । चिकित्सा शिक्षा सुधारका निम्ति तयार पारिएको प्रतिवेदन पनि सरकारले डेढ महिना लुकाएर राख्यो । यो पनि प्रजातन्त्र हो ? हामीले यस्तो प्रजातन्त्र खोजेका हौं भने चाहिएन यस्तो प्रजातन्त्र । मैले सोचेकै थिइनँ, यस्तो प्रजातन्त्र । जहाँ रिपोर्ट लुकाइन्छ । आफ्नै मन्त्रीको अध्यक्षतामा गठन गरिएको उच्चस्तरीय समितिको प्रतिवेदन लुकाउँछ सरकार । त्यसलाई जनतामाझ लगेर बहस गर्नुपर्यो नि ! हेर्नुस् त सार्वजनिक विद्यालय र अस्पतालहरूको हालत । समाजवादतिर अगाडि बढेको पटक्कै छैन । हो, यसमा पनि हामीलाई प्रतिबद्धता चाहिन्छ । अब हामीले हरेक नेतालाई बोलाएर म्याग्नाकार्टाजस्तो प्रतिबद्धतापत्रमा छाप लगाउनुपर्छ ।(त्रिभुवन विश्वविद्यालयका पूर्वउपकुलपति केदारभक्त माथेमाले बृहत् नागरिक आन्दोलनमा दिएको मन्तव्यको सम्पादित अंश)"
सगरमाथामा फर्जी आरोहण गर्ने दुई भारतीयलाई रोक,"(काठमाडौं)  चार वर्षअघि सगरमाथा आरोहण गरेको फर्जी प्रमाण पेस गर्ने दुई जना भारतीय नागरिकलाई सरकारले १० वर्षका लागि नेपालका हिमाल आरोहणमा प्रतिबन्ध लगाउँदै उनीहरूले लिएको प्रमाणपत्र रद्द गरेको छ । २०७३ सालको वसन्तकालीन सिजनमा नरेन्दर सिंह यादव र सीमा रानी ग्वस्वामीले सगरमाथा आरोहण गरेको दाबी गर्दै पर्यटन विभागबाट सोही वर्ष जेठ १६ मा प्रमाणपत्र लिएका थिए । यी दुई भारतीय नागरिकको आरोहण नै शंकास्पद रहेको विदेशी मिडियाबाट सार्वजनिक भएपछि संस्कृति, पर्यटन तथा नागरिक उड्डयन मन्त्रालयले ६ महिनाअघि सहसचिव प्रदीपकुमार कोइरालाको संयोजकत्वमा छानबिन समिति गठन गरेको थियो । उक्त छानबिन समितिको प्रतिवेदनले पेस गरेको तथ्यबाट दुवै भारतीयले सफलतापूर्वक सगरमाथा आरोहण गरेको देखिएन, पर्यटन सचिव यादवप्रसाद कोइरालाले कान्तिपुरसँग भने, उनीहरूको समितिसमक्ष बुझाएको दाबी पुष्टि गर्न सकिएन । विभागलाई चुचुरोमा पुगेको फर्जी फोटो कम्प्युटरबाट बनाएर दिएका रहेछन् । हामीले फोटो तथा त्यसबेला उनीहरू साथसाथै सगरमाथा आरोहण गरेका आरोहीले दिएको जानकारीका आधारमा दुवैको प्रमाणपत्र रद्द गरेका छौं । सचिव कोइरालाका अनुसार छानबिन समितिको प्रतिवेदनपछि पनि ती भारतीयहरूलाई अन्तिम पटक स्पष्टीकरण सोधिएको थियो । तर उनीहरूले प्रमाण जुटाउन नसकेपछि कारबाही गर्ने निर्णय गरिएको हो । मन्त्रालयले पर्यटन ऐन २०३५ अनुसार, झूटो प्रमाण पेस गर्ने आरोहीबाहेक उक्त आरोहण दलका नेता, सम्पर्क अधिकृत र उक्त आरोहण व्यवस्थापन गर्ने सेभेन समिट ट्रेक्सलाई पनि कारबाही गर्ने निर्णय गरेको छ । तर कसलाई के कारबाही भनेर खुलाइएको छैन । उक्त ऐनले मन्त्रालयलाई ५० हजारसम्म जरिवाना, ५ वर्षसम्म पर्वतारोहण कार्यमा रोक लगाउनेलगायत कारबाही गर्न सक्ने अधिकार दिएको छ । यसैबीच उक्त आरोहण दलका भारतीय नेता आरोही नवकुमार पुकनलाई पनि मन्त्रालयले कूटनीतिक माध्यमबाट सचेत गराउने निर्णय गरेको छ । त्यस्तै नेपाल सरकारले सम्पर्क अधिकृत तोकेर सगरमाथा क्षेत्रमा खटाएका अधिकृत पवनकुमार घिमिरेलाई पनि सचेत गराउने निर्णय गरेको छ । अधिकृत घिमिरेले दिएको प्रतिवेदनका आधारमा विभागले प्रमाणपत्र जारी गरेको थियो । यसअघि पर्यटन विभागलाई झुक्याई आरोहण गरेको दाबी गर्दै २०७३ मै प्रमाणपत्र लिने भारतकै दिनेश राठौर र ताराकेशरी राठौरको प्रमाणपत्र पनि रद्द गरिएको थियो । विभागकी निर्देशक मीरा आचार्यका अनुसार राठौर दम्पतीलाई नेपालका हिमालमा आरोहणमा रोक लगाउँदै प्रमाणपत्र रद्द गरिएको पहिलो घटना थियो । उनीहरूलाई त्यसैताका कारबाही गरिएको थियो । त्यसै वर्षको वसन्तकालीन हिमाल आरोहणमा नरेन्दर सिंह यादव र सीमा रानी ग्वस्वामीले सगरमाथा आरोहण गरेको दाबी गर्दै प्रमाणपत्र लिएका थिए । तर, उनीहरूले फर्जी प्रमाण पेस गरेको केही महिनाअघि मात्रै चर्चामा आएपछि सरकारले भदौमा छानबिन समिति गठन गरेको थियो । सचिव कोइरालाका अनुसार यो घटनामा भारत सरकारले पनि चासो व्यक्त गरेको थियो । निर्देशक आचार्यका अनुसार २०७३ यता हालसम्म ८ जना भारतीय र एक जना यूएईका नागरिकले विभागलाई झुक्याउँदै सगरमाथा आरोहण गरेको दाबी गरेका छन् । जसमध्ये २०७६ को वसन्तकालीन हिमाल आरोहणका क्रममा भारतका विकास राणा, शोभा वनवाला, अंकुश कासाना, नाहिदा मन्जोर र यूएईका खादिजा मोहली तुर्की अल्बोसी गरी पाँच जनाले पनि सगरमाथा आरोहण गरेको दाबी पुष्टि गर्न सकेनन् । यी पाँच जनाबारे मन्त्रालयले अध्ययन समिति बनाए पनि हालसम्म प्रतिवेदन सार्वजनिक गरेको छैन ।"
पूर्वी तराईमा शीतलहर,"(जनकपुर)  निरन्तर चलिरहेको सिरेटोले प्रदेश २ मा शीतलहरको प्रभाव बढ्दो छ । झन्डै डेढ सातायता घाम नलाग्दा जाडो बढेर जनजीवन प्रभावित बनेको छ । जनकपुरस्थित प्रदेश प्रहरी कार्यालयका अनुसार चिसोले हालसम्म बारा, सर्लाही र सिरहामा चार जना तथा आगो ताप्ने क्रममा जलेर तीन जनाको मृत्यु भएको छ । प्रदेश प्रहरी प्रवक्ता एसपी कृष्ण प्रसाईंले चिसो अत्यधिक बढेकाले प्रहरीको सहयोगमा स्थानीय तहसित समन्वय गरेर आगो बाल्न दाउरा बाँडिएको बताए । गरिब र विपन्न बस्तीमा दाउरासँगै न्यानो लुगाको बन्दोबस्त मिलाउने प्रयास भइरहेको छ, उनले भने ।जाडो बढेपछि जनकपुरका मुख्य चोकमा दाउरा बालेर आगो ताप्ने क्रम बढेको छ । ठन्डीले धनुषाको ग्रामीण क्षेत्र र गरिबविपन्न बस्तीमा भने बिजोग छ । प्रदेशका प्रमुख सहर जनकपुर, वीरगन्ज, राजविराज, लहान, जितपुर सिमरा, बर्दिबास, मलगंवा, कलैया र गौरको तापक्रम लगातार तल झरेको छ । जनकपुरको तापक्रम शनिबार १७ डिग्री सेल्सियस छ । शीतलहरले पर्सामा पनि जनजीवन कष्टपूर्ण बनेको छ । घाम नलागेको र पश्चिमबाट चिसो सिरेटो चलिरहेकाले जाडो ह्वात्तै बढेको छ । जाडोले बालबालिका र वृद्धवृद्धालाई बढी समस्या भएको छ । वीरगन्जमा अत्यावश्यक कामबाहेक सर्वसाधारण घरबाट निस्केका छैनन् । न्यानो कपडा र तातो पेयको बजार बढेको छ । अघिल्ला वर्ष विभिन्न सामाजिक संघसंस्था, वीरगन्ज महानगरपालिका कार्यालय, सामुदायिक प्रहरी र सुरक्षाकर्मीले वीरगन्जका विभिन्न चोक तथा वडामा बटुवालाई आगो ताप्न दाउराका साथै निःशुल्क चियासमेत वितरण गरेका थिए । यसपटक लामो शीतलहर चलिसक्दा पनि यस्तो व्यवस्था नगरिएको महानगरवासीको गुनासो छ ।सप्तरीमा चार दिनयता चिसो हावा चल्ने र बाक्लो हुस्सु लाग्ने क्रम बढेको छ । जाडोका कारण बजारमा सर्वसाधारणको चहलपहल कम देखिएको छ । बिहान, दिउँसो, साँझ अनि राति एकैनासको चिसो भएकाले दिनरात काट्न समस्या भएको स्थानीय देवन सदाले बताए । बाक्लो हुस्सुका कारण पूर्वपश्चिम राजमार्ग र अन्य सडकमा यातायात सञ्चालनमा समेत समस्या भएको छ । डिभिजन वन कार्यालयसँग समन्वयमा स्थानीय प्रशासनले राजविराजका विभिन्न स्थानमा आगो बाल्न दाउरा वितरण गरेको छ । गजेन्द्रनारायण सिंह अस्पताल राजविराजका मेडिकल सुपरिन्टेन्डेन्ट डा रञ्जितकुमार झाका अनुसार जाडोकै कारण बालबालिका र वृद्धवृद्धा अस्पताल आउने क्रम बढेको छ । सर्लाहीमा पुस अन्तिमदेखि चिसो हावासँगै शीतलहर चल्न थालेपछि जनजीवन प्रभावित बनेको छ । चिसोकै कारण मजदुरहरू ज्यालादारीमा फर्किन पाएका छैनन् । शरीर ढाक्ने न्यानो कपडा र ओढ्ने, ओछ्याउने नहुँदा उनीहरूको दैनिकी कष्टपूर्ण बनेको छ । बढ्दो चिसोले विद्यार्थीलाई विद्यालय आउजाउ र पठनपाठनमा समस्या भइरहेको छ । हरेक वर्ष जाडो बिदा दिने गरिए पनि कोरोनाकालमा पठनपाठन हुन नसकेपछि विद्यालयले यस वर्ष बिदा दिन मानेका छैनन् । कतिपय स्थानीय तहले दुई दिन विद्यालय बिदाको निर्णय गरे पनि अधिकांश विद्यालय सञ्चालनमै छन् । स्थानीय सरकार तथा विपद् व्यवस्थापनसम्बन्धी काम गर्ने सरकारी तथा गैरसरकारी संघसंस्थाले विपन्न परिवारलाई चिसोबाट जोगाउन प्रभावकारी काम गरेको देखिएको छैन ।यहाँका अस्पताल तथा स्वास्थ्य केन्द्रमा निमोनिया, दम, कोल्ड डायरियाजस्ता बिरामीको चाप बढ्दै गएको छ । चिसोको असर चौपाया तथा हिउँदे बालीमा समेत परेको छ । जाडो सुरु भएपछि रौतहटको बृन्दावन नगरपालिकास्थित धमौराका डोम समुदाय मारमा परेका छन् । यो बस्तीमा केही समयअघि नगरपालिकाले न्यानो कपडा वितरण गरेको थियो । रौतहटको डुमरिया, गौर, ईशनाथ, गुजरालगायतका दलित बस्तीका बासिन्दा यतिखेर जाडोले प्रभावित छन् । रौतहटमा गत वर्ष चिसोले नौ जनाको ज्यान गएको थियो । उनीहरूमध्ये अधिकांश दलित बस्तीका थिए । शंकर आचार्य (पर्सा), अवधेश झा (सप्तरी), ओमप्रकाश ठाकुर (सर्लाही), शिव पुरी (रौतहट)"
"'एकतर्फी बहस सकियो, अब सरकारको पालो",काठमाडौं (कास) प्रतिनिधिसभा विघटनविरुद्ध परेको मुद्दामा सर्वोच्च अदालतमा निवेदकहरूका तर्फबाट बहस सकिएको छ । विघटनको निर्णय गलत भएकाले त्यसको बदर हुनुपर्ने मागदाबी राखी दर्ता गरेका निवेदक र उनीहरूको पक्षमा वकालत गर्नेहरूको बहस सकिएको हो । १३ दिनको निरन्तर बहसका क्रममा उनीहरूले प्रतिनिधिसभा प्रधानमन्त्रीको विशेषाधिकार नभएको भन्दै अहिलेको संविधानमा त्यो व्यवस्था नरहेको बताएका थिए । विघटनको निर्णयसमेत प्रधानमन्त्रीलाई नभएको उनीहरूले दाबी गरेका थिए । सोमबारदेखि प्रतिनिधिसभा विघटनको निर्णय सही छ भनी महान्यायाधिवक्तालगायत सरकारी वकिल र सरकारका तर्फबाट प्रतिनिधित्व गर्ने कानुन व्यवसायीहरूले बहस गर्नेछन् । उनीहरूको बहस सकिएपछि सभामुखका तर्फबाट छुट्टै कानुनी प्रतिरक्षा हुनेछ । अनि रिट निवेदकहरूले आफ्नो जवाफ दिने पालो पाउनेछन् । त्यसपछि अदालतका सहयोगी भनिने एमिकस क्युरीको पालो आउनेछ ।
चीनले ३ लाख मात्रा खोप दिने,"काठमाडौं (कास) चीनले नेपाललाई कोरोना भाइरसविरुद्धको खोप अनुदानमा दिने भएको छ । नेपालस्थित चिनियाँ दूतावासका तृतीय सचिव लुआन सिउतानले चीन सरकारले १ लाख ५० हजार जनालाई पुग्ने गरी ३ लाख मात्रा खोप उपलब्ध गराउने जानकारी दिएका छन् । नेपाललाई यसअघि भारतले १० लाख मात्रा खोप अनुदानमा दिएको थियो । चीनले सरकारी कम्पनी सिनोफार्मले उत्पादन गरेको खोप दिन लागेको हो । उक्त खोप सुरक्षित र प्रभावकारी हुनुका साथै विश्व स्वास्थ्य संगठनको मापदण्ड पूरा गरेको दाबी दूतावासको छ । चीनमा उक्त खोपले प्रयोगका लागि ससर्त अनुमति पाएर हालसम्म २ करोड ४० लाख जनाले लगाइसकेका छन् । खोपको प्रभावकारिता ७९३४ प्रतिशत छ । यूएई, इजिप्ट, हंगेरी र पाकिस्तानलगायत १३ वटा मुलुकमा यसले प्रयोग अनुमति पाइसकेको छ । चिनियाँ राष्ट्रपति सी चिनफिङले खोपको विकास भएसँगै विश्वलाई पनि उपलब्ध गराउने प्रतिबद्धता जनाएअनुसार नै नेपालको आग्रहमा सहयोग गर्न लागिएको लुआनले बताए । नेपालमा प्रयोगको अनुमति दिलाउन दूतावास आफैं छलफलमा छ । औषधि व्यवस्था विभागले हालसम्म भारतको सिरम इन्स्टिच्युटले उत्पादन गरेको कोभिसिल्ड खोपलाई मात्रै ससर्त आपत्कालीन प्रयोगको अनुमति दिएको छ ।"
निर्वाचन घोषणापछि सरकारको मनमौजी,"(काठमाडौं)  निर्वाचन घोषणापछि कामचलाउ सरकारका प्रधानमन्त्री, मन्त्रीलगायत सरकारी अधिकारीहरू निर्बाध रूपमा शिलान्यास, उद्घाटन, सरुवा, बढुवा र नियुक्तिलगायतका काममा तल्लीन छन् ।प्रधानमन्त्री केपी शर्मा ओलीको सिफारिसमा राष्ट्रपतिले पुस ५ मा प्रतिनिधिसभा विघटन गरेर आगामी वैशाख १७ र २७ गते मध्यावधि निर्वाचनको मिति घोषणा गरेकी थिइन् । उक्त घोषणाअनुसार निर्वाचन हुन ९० दिनभन्दा कम समय बाँकी छ । अझैसम्म निर्वाचन आयोगले निर्वाचन आचारसंहिता लागू गरेको छैन भने प्रधानमन्त्री ओलीसहितका मन्त्रीहरू दिनदिनै विभिन्न आयोजनाको शिलान्यास र उद्घाटन गरिरहेका छन् । निर्वाचनको सिफारिसपछि पनि राजीनामा नदिएका प्रधानमन्त्रीले आफूलाई कामचलाउसमेत मानेका छैनन् । उनले पूर्ववत् बहुमतप्राप्त सरकारले गर्नेझैं महत्त्वपूर्ण र दीर्घकालीन प्रभाव पार्ने निर्णयहरू गरिरहेका छन् ।ओलीले शनिबार भरतपुरमा सिटी हल र पूर्वपश्चिम राजमार्गको पुल्चोकगान्द्राङ ६ किलोमिटर सडकलाई ६ लेन बनाउने योजनाको शिलान्यास गरेका थिए । मन्त्रिपरिषद्को हरेकजसो बैठकले नयाँ कार्यक्रमहरू पनि ल्याइरहेको छ । माघ ११ गतेको बैठकले दाङको घोराहीमा औद्योगिक क्षेत्र बनाउने निर्णय गरेको थियो । त्यही बैठकले लोकतान्त्रिक परिवर्तनका लागि भएका सबै जनआन्दोलन र सशस्त्र संघर्षका क्रममा जीवन उत्सर्ग गर्ने सहिदका परिवार, बेपत्ता पारिएका व्यक्तिका परिवार, लोकतन्त्रका योद्धा, द्वन्द्वपीडित, विस्थापित अपांगता भएका व्यक्ति, घाइते तथा पीडितलाई सरकारका तर्फबाट सम्मान एवं परिचयत्र दिने निर्णयसमेत गरेको थियो । निर्वाचन घोषणापछि मन्त्रिपरिषद् बैठकले अनुदान रकमसमेत वितरण गरेको छ । सुनसरीको बराह क्षेत्र नगरपालिकामा रहेको श्रीराम शान्तिकुञ्ज अनाथ महिला सेवा आश्रमलाई २ करोड ५८ लाख रुपैयाँ अनुदान दिइएको छ । पूर्वनिर्वाचन आयुक्त दोलखबहादुर गुरुङ निर्वाचनका लागि विश्वसनीय वातावरण बनाउने जिम्मेवारी सरकारको हुने बताउँछन् । सरकारले गर्ने क्रियाकलापले निर्वाचनको निष्पक्षतालाई लिएर संशय उत्पन्न हुने वातावरण बन्न दिनु हुन्न, उनले भने, आचारसंहिता घोषणा भइनसकेको अवस्थामा सरकार मौका छोप्न लाग्नु हुन्न । सरकारमा रहेकाले आफ्नो पक्षले चुनाव जित्ने वातावरण बनाउन स्रोत, साधन र शक्तिको दुरुपयोग गर्न सक्ने भएकाले आचारसंहिताले त्यसलाई रोक्नुपर्ने व्यवस्था गरेको उनले बताए ।निर्वाचन ऐनले आचारसंहिता लगाउने अधिकार आयोगलाई दिएको छ । आयोगले तोकेको मितिबाट आचारसंहिता कार्यान्वयनमा आउने कानुनी व्यवस्था छ । निर्वाचनको मिति घोषणा भइसकेपछि आयोगले जतिसक्दो छिटो आचारसंहिता लागू गर्नुपर्ने उनले बताए । जसले चुनावको मिति घोषणा गरेको छ, चुनाव गराउँछु भनेको छ, निर्वाचनको वातावरण बनाउने पहिलो जिम्मेवारी पनि उसैको हो, उनले भने, अरूभन्दा सरकारले नै बढी त्यता काम गर्नुपर्छ । २०७४ सालमा भएको स्थानीय तह र प्रतिनिधिसभा निर्वाचनको मिति घोषणा भएको ९ दिनपछि आयोगले आचारसंहिता लागू गरेको थियो । वैशाख ३१ को स्थानीय तह चुनावका लागि फागुन १८ बाट र मंसिर १० को प्रदेशप्रतिनिधिसभा निर्वाचनका लागि भदौ १४ बाट आचारसंहिता ल्याइएको थियो । आयोगका प्रवक्ता सहसचिव राजकुमार श्रेष्ठले आचारसंहिता परिमार्जन गरी अन्तिम रूप दिने क्रममा रहेको बताए । आचारसंहिता लागू गर्न ढिला नभइसकेको उनले उल्लेख गरे । सामान्यतया निर्वाचनको मितिभन्दा ३ महिनाजति अगाडि आचारसंहिता लगाउने अभ्यास छ, उनले भने, दलहरूसँगको एक चरणको छलफलपछि केही दिनभित्रै आचारसंहिता लागू गरिनेछ । आचारसंहिता लागू भइनसकेकाले सरकार वा कुनै पक्षबाट गरिएका कामकारबाहीलाई आचारसंहितासँग जोड्न नमिल्ने उनले दाबी गरे । यसपटक निर्वाचनको मिति घोषणाको दिन र निर्वाचन हुने दिनको बीचमा १ सय ३० दिनभन्दा बढी समय रहेको तथा निर्वाचनलाई लिएर केही अनिश्चिततासमेत कायम रहेकाले आयोग धेरै अगाडि आचारसंहिता लगाउन अग्रसर भएन । २०७४ मा स्थानीय र प्रतिनिधिसभा निर्वाचनका लागि आयोगले ९० दिनभन्दा पनि कम समय पाएको थियो, एक आयुक्तले भने, त्यही भएर पनि निर्वाचनको मिति घोषणा भएको केही दिनभित्रै आचारसंहिता लागू गरिएको हो । अहिले समय पनि भयो, त्यसमाथि एक खालको अन्योलले पनि प्रभाव पारेको हो । राजनीतिक दल, उम्मेदवार वा अन्य पक्षलाई अलि ढिला गरी आचारसंहिताले छोए पनि सरकारलाई भने प्रारम्भदेखि नै आचारसंहिताले बाँध्ने गर्छ । पूर्वआयुक्त गुरुङले दल दर्ता र उम्मेदवारी दर्तापछि मात्रै राजनीतिक दल र उम्मेदवारलाई आचारसंहिताले बाँध्ने बताए ।"
बर्डफ्लुबाट जोगिन मासु राम्ररी पकाएर खाऔं,"(काठमाडौं)  उपत्यकाभित्रै पालेका पन्छीमा बर्डफ्लु संक्रमण पाइएपछि सरकारले मासु र अन्डा राम्ररी पकाएपछि मात्र खान उपभोक्तालाई अपिल गरेको छ । हाँसकुखुरा पालेकाहरूलाई रुघाखोकीको लक्षण देखिए तुरुन्त स्वास्थ्य संस्थामा सम्पर्क राख्न पनि सूचना जारी गरेको छ । काठमाडौंको तार्केश्वर७ साङ्लेखोला फुटुङका बासिन्दाले पालेका टर्की र हाँसमा गत शुक्रबार बर्डफ्लु (एभियन इन्फ्लुएन्जा) पुष्टि भएको थियो । पशु सेवा विभागले शनिबार उक्त क्षेत्र सिल गर्दै त्यहाँका हाँस, कुखुरा, टर्की र बट्टाईसँगै अन्डा र दाना नष्ट गरेको थियो । बर्डफ्लुको भाइरसले चराहरूमार्फत मानव स्वास्थ्यमा असर पार्ने भएकाले फुटुङ र वरपर बसोबास गर्नेहरूलाई सतर्क रहन विभागले सूचना जारी गरेको हो । सर्वाधिक पालिने र किनबेच हुने कुखुरामा भने बर्डफ्लु पाइएको छैन ।सतर्कता अपनाउँदा मानिसमा सजिलै संक्रमणको जोखिम नभए पनि पन्छीपालक, पोल्ट्री व्यवसायी, मासु बिक्रेता र उपभोक्ता सतर्क हुनैपर्ने विज्ञहरूले बताएका छन् । मानिसमा बर्डफ्लुको संक्रमण भयो भने मृत्यु हुन सक्ने घटना करिब दुई वर्षअघि नै मुलुकमा देखिसकिएको छ, स्वास्थ्य मन्त्रालयका सहप्रवक्ता डा समीरकुमार अधिकारीले भने, तर संयोगले त्यसताका उक्त संक्रमण एक जनाबाट अर्को देखिएन । तैपनि सबैले स्वास्थ्य सुरक्षाको उपाय अपनाउनु अत्यावश्यक छ ।यसअघि देखापरेको बर्डफ्लुले काभ्रेका एक २१ वर्षीय युवकको मृत्यु भएको थियो । कडा प्रकारको रुघाखोकीले ग्रस्त भएपछि उनी २०७५ चैत १० मा काठमाडौंको एक अस्पताल भर्ना भएका थिए । पाँच दिनपछि मृत्यु भएको थियो । विश्व स्वास्थ्य संगठन (डब्लूएचओ) को जापानस्थित प्रयोगशालामा ती युवकको र्यालको नमुना पठाउँदा उनलाई बर्डफ्लु (एच५एन१) को संक्रमण देखिएको पुष्टि भएको थियो । बर्डफ्लुले नेपालमा मानिसको मृत्यु भएको यो पहिलो घटना नै थियो । डब्लूएचओका अनुसार प्रयोगशाला प्रमाणित एभियन इन्फ्लुएन्जा ए (एच५एन१) ले विश्वमा सन् २०२० सम्ममा ८ सय ६२ वटा संक्रमण र ४ सय ५५ मृत्यु भएको तथ्यांक छ । हाल बर्डफ्लु देखिएको स्थान, वरपर मात्र नभई जुनसुकै ठाउँमा पनि मरेका चराचुरुंगी आदिको मासु नखान सल्लाह दिँदै डा अधिकारीले भने, स्वस्थ चराचुरुंगीको मासुसमेत राम्ररी पकाएर, सम्भव भए प्रेसर कुकुरमा सिट्ठी लगाएर खानु सुरक्षित हुन्छ । स्वस्थ कुखुरा र कुखुराजन्य उत्पादन तथा अन्य चराचुरुंगी खान सुरक्षित भए पनि राम्ररी पकाउनुपर्ने उनले बताए । बर्डफ्लुको भाइरस तातोप्रति संवेदनशील हुन्छ । सामान्य खाना पाक्ने तापक्रममा पनि यो भाइरस मर्छ । बर्डफ्लु पुष्टि भएको क्षेत्रमा निःसंक्रमण गरिए पनि सतर्कताका लागि हाफ वोइल्ड (पूरा नपाकेको) अन्डा खान नहुने बताउँदै डा अधिकारी भन्छन्, अन्डालाई राम्ररी उमालेर खानुपर्छ, पोच, फ्राई गर्दासमेत राम्ररी पाकेको सुनिश्चित गर्नु स्वास्थ्य सुरक्षाको दृष्टिकोणले राम्रो हुन्छ । मासुलाई पकाउँदा त्यसको सबै भागमा कम्तीमा ७० डिग्री सेल्सियस तापक्रम पुग्नुपर्ने उनले बताए । मासु राम्ररी पाकेको हुनुपर्छ, हाडभित्र लगायतका सबै भाग राम्ररी पाकेको सुनिश्चित गरेर खाँदा फरक पर्दैन, उनले भने ।बर्डफ्लुको संक्रमण प्रत्यक्ष संक्रमित, मृत पन्छी वा प्रदूषित वातावरणसँग सम्बन्धित हुन्छ । यसले मानिसलाई सजिलै संक्रमण गर्दैन । मानिसबाट मानिसमा सजिलै सर्दैन । कुखुरा, पन्छीहरूको काँचो मासु काँटछाँट गर्ने वा पकाउनेहरूले नांगो हात खुला नाकमुख गरी काम गर्नु हुँदैन । हातमा पञ्जा, मुखमा मास्क वा लुगाले छोपेर वा एप्रोन लगाएर मासुको काम गर्दा यो संक्रमणको जोखिम कम हुन्छ । यतिमात्र नभई मासु काँटछाँट गरेपछि राम्ररी साबुन पानीले हात धुनुपर्छ । प्रयोग गरिने भाँडाकुँडा, औजार र अचानोलाई सफा गर्नुले संक्रमणबाट जोगिन सकिन्छ । विज्ञहरूका अनुसार हाल बर्डफ्लु देखिएका स्थान र वरपरमा रुघाखोकीका लक्षण भएका व्यक्तिहरूसँग सावधानी अपनाएर सम्पर्क गर्नुपर्छ । यो फ्लुले चराचुरुंगी मरेका ठाउँमा एक्कासि धेरै जनालाई रुघाखोकीको संक्रमण देखिए तुरुन्त सरकारी निकायमा सूचित गर्नुपर्ने औंल्याउँदै डा अधिकारी भन्छन्, चराचुरुंगीको प्रत्यक्ष सम्पर्कमा आउनबाट बच्नुपर्छ । पालेका पन्छीलाई सुरक्षा अपनाएर टाढैबाट दानापानी दिनुपर्छ, परेका पन्छी र तिनका सुलीबाट टाढा बस्नुपर्छ । चराचुरुंगीमा संक्रमण गर्ने बर्डफ्लु भाइरसले मानिसलाई संक्रमण हुँदा गम्भीर रुघाखोकी साथै अंगप्रत्यंगले काम गर्न नसक्ने भएर मृत्युसमेत हुने जोखिम रहन्छ । एकअर्कामा सरेको अवस्थामा बर्डफ्लुको भाइरसलाई स्वरूप परिवर्तन गर्न सक्ने मानिन्छ । मानिसमा बर्डफ्लुको संक्रमण भएको लक्षणअन्तर्गत उच्च ज्वरो, खोकी लाग्नु, मांसपेशी, घाँटी दुख्नु, पेट, छाती दुख्ने र पखाला लाग्नेसमेत हुन सक्छ ।"
'पत्रले नियुक्तिमा बाधा पर्दैन,पत्र पठाएपछि नियुक्त रोकिन्छ कि रोकिँदैन ?पत्रकै कारणले नियुक्ति रोक्न बाधा हुन्छ जस्तो लाग्दैन ।
सेनाले चक्रपथमा बख्तरबन्द अभ्यास गर्ने,काठमाडौं (कास) नेपाली सेनाले सोमबार राति राजधानीको चक्रपथमा युद्ध र अन्य संकटका बेला प्रयोग गरिने बख्तरबन्द गाडीहरूको प्रयोगसम्बन्धी अभ्यास गर्ने भएको छ । सैनिक प्रवक्ता सन्तोषबल्लभ पौडेलले नियमित अभ्यास योजनाअनुसार बेलुकी १० बजेपछि चक्रपथ चक्कर लगाइने जानकारी दिए । अभ्यासमा मुलुकका आठवटै पृतनाअन्तर्गतका मेकनाइज्ड युनिटहरू सहभागी हुने भएका छन् । सेनाले यो बेला बेला गर्दै आएको तालिमको नियमित प्रक्रियाअन्तर्गतको अभ्यास हो । अन्यत्र पर्याप्त ठाउँ नभएकाले चक्रपथलाई अभ्यासका लागि छनोट गर्नुपरेको सेनाले जनाएको छ ।
घृणास्पद अभिव्यक्तिले नाघेको हद,"गत पुस ५ गते प्रतिनिधिसभा विघटन र नेकपा विभाजन भएपछि प्रधानमन्त्री र इतर पक्षका नेताहरू कोभन्दा को कम शैलीमा एकअर्काको उछितो काढ्न लागिपरेका छन् । निकै तल्लो स्तरमै ओर्लिएर एकअर्काविरुद्ध अनर्गल गालीगलौजमा उत्रिनु उनीहरूको दिनचर्याजस्तै भैसकेको छ । राजनीतिज्ञहरूले जेजस्तो ढंगले एकअर्काविरुद्ध गाली बर्साइरहेका छन्, त्यसले उनीहरू स्वयंकै उचाइ त औंल्याइरहेकै छ नै, दलहरूकै तल्ला निकाय तथा आम तहसम्मै पनि एक किसिमको घृणाको सञ्चार गरिरहेको छ । समग्र राजनीतिक पंक्ति नै यही हिसाबले ध्रुवीकृत र प्रशिक्षित भइरहेको देखिन्छ ।नेताहरूका उग्र अभिव्यक्ति सुन्दा लाग्छ देशका शीर्षस्थ राजनीतिज्ञहरू बोलिरहेका छैनन्, दुई झगडियाहरू आमुन्नेसामुन्ने उभिएर एकअर्कालाई धारेहात लगाउँदै सरापिरहेका छन् । उदेकलाग्दो त, यो सब कुनै बन्द कोठाभित्र सीमित व्यक्तिहरूको गोप्य बैठकमा भैरहेको छैन, आफूसित मतान्तर भएका जोकोहीलाई उनीहरूले आमसभाहरूमा हजारौं कार्यकर्ताका माझमै गालीको गोली हानिरहेका छन् । खुल्लमखुला मानमर्दन गर्ने यो शैलीको उत्कर्ष भनेको आपसी टकराव हो । कसैलाई पनि फाइदा नहुने यो भिडन्तोन्मुख वातावरणबाट नेताहरूले आफूलाई तल ओराल्नैपर्छ । मतभेद र मनभेदलाई मुडभेडतर्फ डोर्याउनु हुँदैन ।आमसभाहरूमा नेताहरूले आफ्नो एजेन्डा पो बताउने हो, आफूले लिएकोलिनुपरेको अडानबारे व्याख्या गर्ने हो, आफ्नो लाइनबारे उठेका प्रश्नहरूलाई प्रस्ट्याउने हो, र आम नागरिकसमक्ष आफूले देखेको र देख्न चाहेको देशको दिशा औंल्याउने हो । तर, यहाँ त नेताहरूले आफ्नो मन्तव्यभाषणको महत्त्वपूर्ण समय विपक्षी नेताहरूलाई तथानाम भन्नमै बिताइरहेका छन् । पक्कै पनि, राजनीतिकर्मीहरूले आफूमाथि लागेका आरोपहरूको प्रतिवाद गर्न पाउँछन् । विपक्षी राजनीतिक मतमाथि विमति राख्न सक्छन् । तर यो सब गर्दागर्दै व्यक्तिगत स्तरमा ओर्लेर एकअर्काविरुद्ध खनिनु शोभनीय हुँदैन । आफ्ना विपक्षीहरूमाथि विनोदप्रिय व्यंग्य गर्न तथा तार्किक खिल्ली उडाउन अरूलाई जस्तै राजनीतिज्ञहरूलाई पनि छुट छ । तथापि शिष्टताको सीमा भने कहिल्यै भुल्नु हुँदैन ।अहिले हाम्रा नेताहरूमा सर्वथा अभाव देखिएको भनेकै शब्दानुशासनको कमी हो । मानौं, उनीहरू शब्दकोशमा भएका गालीका शब्द जनबोलीबाट लोप हुन नदिन तल्लीन छन् । नेताहरू आफू आचरणमा बसे भने मात्रै अरूले त्यही संस्कार पछ्याउने हो । अगुवाले नै बिराउँदा पछुवाहरू सही बाटोमा हिँड्नै सक्दैनन् । अहिलेको शैलीले त समाजमा पूरै नकारात्मकता फैलाइरहेको छ । खासगरी राज्यको नेतृत्व सम्हालिरहेका प्रधानमन्त्री नै यसमा बढी जिम्मेवार हुनुपर्छ । आफ्नो आलोचनाप्रति सहनशील हुने गुण उनले देखाउनैपर्छ । विडम्बना के छ भने, उनी विपक्षी समूहदलप्रति मात्र होइन, आफ्नो आलोचना गर्ने मिडिया तथा नागरिक समाजका प्रतिनिधिहरूमाथि पनि अमर्यादित घोचपेच गर्न रमाउँछन् । कतिसम्म भने, सर्वोच्च अदालतमा बहस गर्न गएकैमा एक अग्रज वरिष्ठ अधिवक्ता कृष्णप्रसाद भण्डारीलाई पनि उनले गिल्ला गर्न भ्याए । संयुक्त वक्तव्य जारी गर्ने सर्वोच्च अदालतका चार पूर्वप्रधानन्यायाधीशलाई पनि अनावश्यक हियाए । मिडिया र पत्रकारप्रति त उनको रोष प्रधानमन्त्रीमा पदासीन भएदेखिकै हो । उनी बेखुसी हुन कुनै ठोस कारण पनि हुनुपर्दैन, मिडियाले तिमी भनेकैमा पनि उनको चित्तमा ठेस लागेको छ, आलोचना र फरकमतको सम्मान गर्नु त परको कुरा भैहाल्यो । आफूलाई मन नपरेका नेतालाई कटाक्ष गर्न प्रधानमन्त्रीले गलत समाचार को सहारा लिनसमेत हिच्किचाएका छैनन् । सम्बन्धित व्यक्तिको मानमर्यादाको ख्यालै नराखी मन नपरेकालाई हाँसोको पात्रो बनाउनु त सामान्य भैसक्यो । प्रधानमन्त्री जत्तिको व्यक्तिले मनन गर्नैपर्छ, यस्तो प्रवृत्ति स्थापित नै भयो भने त्यो लोकतन्त्रकै लागि घातक हुन्छ । प्रधानमन्त्रीपक्षीय युवा नेता महेश बस्नेतले कान्तिपुर र अनलाइन पोर्टल इकागजका प्रधान सम्पादकद्वयको नामै किटेर नियोजित मिडियाका मान्छे भन्दै आफूले निगरानी गरिरहेको बताउनु पनि ओलीशैलीकै निरन्तरता हो । मिडियाका विषयवस्तुप्रति चित्त नबुझ्न सक्छ, तर त्यसको खण्डन गर्ने निश्चित प्रक्रिया तथा स्थापित अभ्यास नै छ । राजनीति तथा समाजका अगुवाहरूले अनुचित धम्कीको बाटो रोज्ने होइन, स्थापित विधिविधान नै पछ्याउनुपर्छ । निराधार तथा बिनाप्रमाणका आरोपले आफूपक्षीय जमातमा केही समय भ्रम छर्न सकिएला, तर त्यसले सम्पूर्ण समाजमा सही सन्देश जाँदैन । प्रधानमन्त्रीको जवाफमा नेकपाको अर्को पक्षका पुष्पकमल दाहाल, माधवकुमार नेपाल, झलनाथ खनालदेखि जसपा नेता बाबुराम भट्टराईका कतिपय अभिव्यक्ति पनि त्यत्तिकै अशोभनीय छन् । यसरी नेताहरूको अभिव्यक्ति अराजकता निम्त्याउने पटक्कै हुनु हुँदैन । राजनीतिक खपतका लागि गरिने टिप्पणी पनि नितान्त राजनीतिक नै हुनुपर्छ, अराजनीतिक टिप्पणीले अराजकता मात्रै निम्त्याउँछ । नेपाली समाजको चरित्र कस्तो बनाउने भन्नेमा नेतृत्व प्रस्ट हुनुपर्छ । केही समयका लागि कार्यकर्ताको थपडी पाउन नेताहरूले आफ्नो औकातलाई नखसाल्नु नै उत्तम हुन्छ । फेरि यस्ता अमर्यादित टिप्पणीमा ताली बजाउनेहरू सुझबुझपूर्णभन्दा पनि अन्धभक्त कार्यकर्ता मात्रै हुन् । यतिबेला, नेताहरूको छुद्र वचनले सम्पूर्ण राजनीतिक माहोललाई नै विषाक्त बनाएको भान हुन्छ । यस्तो असभ्य शैली सरासर त्याज्य छ । सामान्य घोचपेचसम्म सबैका लागि पाच्य होला, तर नियोजित वचनवाण सर्वथा आलोच्य छ । त्यसैले, नेताहरूले आफूलाई नसच्याई धरै छैन । यस्तै, नागरिक समाजका प्रतिनिधिहरूका अभिव्यक्तिहरू पनि मर्यादित हुनुपर्छ । नागरिक समाजका एक सदस्यको न्यायाधीशलक्षित अभिव्यक्ति त्यत्तिकै अशिष्ट छ । नेताहरूलाई सच्याउनुपर्ने अभिभारा भएका भनिएका समाजका सदस्यहरूको बोली त अझ अनुशासित हुनुपर्छ । नजानिँदो गरी नेताहरूमा परपीडक स्वभाव हुर्किरहेको भान हुन्छ, नत्र यतिबिघ्न अरूलाई खेद्नुपर्ने आवश्यकता नै हुँदैन । असुरक्षाभाव र त्रसित मनोविज्ञानको उपज हुन सक्छ यस्तो प्रवृत्ति तर यसले पूरै समाजलाई हानि पुर्याइरहेको छ । देशलाई नकारात्मकतातर्फ धकेलिनबाट जोगाउन पनि नेताहरूले यस्तो मुखाले प्रवृत्ति त्याग्नुपर्छ । घृणास्पद अभिव्यक्तिले सम्पूर्ण समाजमा घृणा व्याप्त गर्छ भन्ने यथार्थबोध गर्नुपर्छ । आलोचना र गाली एउटै होइनन्, वर्षौं राजनीतिमा खारिएका व्यक्तिले यति तथ्य त बुझ्नैपर्छ । जोकोहीले पनि आफ्नो कुण्ठालाई सार्वजनिक तहमा विसर्जन गर्दा अरूको मर्यादाको पनि ख्याल राख्नुपर्छ । गाली संस्कृतिलाई संस्थागत हुनबाट आजै रोकिएन भने भोलि पूरै देशलाई महँगो पर्न सक्छ, यति न्यूनतम चेतना सम्बन्धित सबैमा हुनैपर्छ ।"
शिक्षामन्त्रीको अनावश्यक दौडधुप,"शिक्षामन्त्रीको अनावश्यक दौडधुपकोभिड१९ का कारण अस्तव्यस्त र लगभग ध्वस्त भएको शैक्षिक सत्रलाई व्यवस्थापन गर्ने ठूलो चुनौती हाम्रोसामु छ । राजधानीबाहिर ठाउँअनुसारका शैक्षिक गतिविधि जेनतेन चल्ने, चलाउने काम भयो । राजधानीमा भने १० महिनापछि बालबालिकाले विद्यालयको मुहार देख्न पाए । यो परिवेशलाई मध्यनजर गरी घुँडा धसेर शैक्षिक माहोललाई सुधार्ने र नयाँ आशा जगाउनुपर्ने जिम्मेवारी बोकेका तालुकवाला क्रान्तिकारी शिक्षामन्त्री कृष्ण गोपाल श्रेष्ठ आफ्नो कार्यकक्षमा देखा पर्दैनन् भन्ने सुन्दा अत्यन्तै चिन्ता लाग्यो । प्रभावकारी योजनाविहीन पूर्वशिक्षामन्त्रीहरूले लथालिंग बनाएको शिक्षा क्षेत्रलाई कोरोना महामारीले झनै थिलथिलो बनायो । यसबाट पार पाउन सानोतिनो जाँगरले पुग्नेवाला छैन । शैक्षिक सत्र तन्काउन त तन्काउनैपर्ला तर कुन उपाय लगाउँदा प्रभावकारिता बढ्ने हो भनेर गाउँका सिंहदरबार पनि अलमलमै छन् । यही लठिभद्रकै बीच शिक्षकहरूले आवश्यक पाठ्यभार र शैक्षिक योजनामा ध्यान पुर्याउन नपाएका कारण भोलिको भविष्य उज्यालो नहुने हो कि भन्ने भयले ग्रस्त बनाएको छ । प्रधानमन्त्री ओलीले गरेको प्रतिनिधिसभा विघटन र मध्यावधि चुनाव घोषणा अनि नेकपाको विग्रहको नकारात्मक प्रभाव समग्र शैक्षिक क्षेत्रमा नपर्ने गरी शिक्षामन्त्री श्रेष्ठले आक्रामक योजनासहित अघि बढ्न ढिला गर्नु हुन्न । नेकपा ओली गुटका पक्षबाट आक्रामक भाषणमा उत्रिएर दौडधुप गरिरहेका उनलाई आफ्नो जिम्मेवारीबाट दायाँबायाँ लाग्ने छुट अहिलेलाई छैन । कृष्ण कुम्पुरे, आदमटार, धादिङ"
थिचिएका सपना,"कीर्तिमानी निर्मल पुर्जामगरको नेतृत्वमा पाकिस्तान गएको १० जनाको टोलीले मध्यजाडोमा ज्यानमारा हिमाल आरोहण गरेको सन्दर्भलाई कम महत्त्वपूर्ण मान्न सकिँदैन । सन् १९५३ मा सर्वप्रथम एडमन्ड हिलारीसँगै तेन्जिङ शेर्पाले सगरमाथा चढेको विषयले सधैँ महत्त्व पाइराख्यो । सर्वोच्च शिखरको टुप्पोमा पुगेर कीर्ति फैलाएका न्युजिल्यान्डका नागरिक हिलारीको प्रसिद्धि मरणोपरान्त पनि उत्तिकै छ । न्युजिल्यान्ड सरकारले उनको फोटोअंकित न्युजिल्यान्ड डलर प्रयोगमा ल्याइरहेकै छ । यता शेर्पाको साहस, बहादुरी र कीर्तिमानलाई हाम्रो सरकारले खासै महत्त्व दिएको पाइएन । पछि भारतले सुविधासहित ससम्मान त्यहाँको नागरिकता प्रदान गर्यो । यथार्थमा विश्वविख्यात आरोही हुन् या महाकवि लक्ष्मीप्रसाद देवकोटाजस्ता स्रष्टा वा अन्य विधाका प्रतिभाशाली व्यक्तित्व नै किन नहुन् सत्तासीनहरूले पहिल्यैदेखि महत्त्वहीन ठान्दै आएका छन् । पुर्जामगरको समूहलाई प्रधानमन्त्री निवासमा सम्मान गरिए पनि पछिका दिनमा शासकले फेरि सम्झलान् भन्न सकिन्न । नेपालमा साहसी, प्रतिभाशाली, क्षमतावान्, विज्ञ र प्रबुद्ध व्यक्तिको कदर राणा र राजाको पालादेखि नै हुन सकेन । आफूलाई सर्वज्ञाता, सर्वश्रेष्ठ ठान्ने सत्ताधारीले शक्तिको हुंकार र मुढेबलमा जसोतसो मुलुक चलाइरहे । शासकीय पद्धतिभित्र हस् हजुर संस्कारको कुरूप शैली हट्नै सकेन । ठूलाले अह्राएको जतिसुकै खराब काम भए पनि सानो तहकाले नाइँ भन्ने आँट गर्न सक्दैन । राणाकालीन र पञ्चायती हुकुमी शैलीको जरा उखेलेर प्रतिभाको कदर गर्ने संस्कार नबनेसम्म समृद्धिको यात्रा कहिल्यै सफल हुने छैन । भुवनेश्वर शर्मा, चन्द्रागिरि२, काठमाडौं"
अभियुक्तलाई अवसर,"फरार अभियुक्तलाई धमाधम फूलमाला समाचारले झस्कायो । विभिन्न अपराधमा मुछिएका, व्यक्ति हत्यामा दोषी ठहरिएका र प्रहरीको खोजी सूचीमा परेकाहरूलाई फूलमाला सहित पार्टीमा भित्र्याएकाले ओली नेतृत्वको नेकपा अपराधीहरूको झुन्ड बन्ने खतरा बढ्दै गएको छ । विगतमा पनि विभिन्न फौजदारी अपराधमा मुछिएकाहरूलाई राजनीतिले संरक्षण गरेका थुप्रै नजिर नभएका होइनन् । नेताहरूको खिचातानीले आजित बनेका जनता झन् अपराधीहरूलाई पार्टीमा स्वागत गरेको देख्दा राजनीतिप्रति पूरै वितृष्णा पैदा हुने अवस्था छ । जघन्य अपराधी ठहर भएकाहरू राजनीतिसँग निकट हुनु नौलो होइन । गुन्डाका नाइके चरी भनिने व्यक्ति मारिँदा तत्कालीन एमालेभित्र ठूलै हलचल भएको थियो । त्यसैगरी कुमार श्रेष्ठ घैंटे मारिँदा पनि कांग्रेस नेतृत्वले विरोध गरेको मानसपटलमा ताजै छ । राजनीतिभित्र यस्तै अपराधी झुकाउ भएकाहरूको भीड बढ्दै जाँदा अस्थिरता निम्तिन बेर लाग्दैन । गुन्डा पालेर चुनाव जित्ने र आफूलाई शक्तिशाली साबित गर्ने धाउन्नमा नेताहरू लागेपछि विधि र पद्धति एकादेशको कथा जस्तै बन्दै जान्छ । शक्तिको आडमा मनपरीतन्त्र हाबी हुँदा जनताले दुःखबाहेक केही नपाउने पक्का छ । नेकपाका अध्यक्ष केपी शर्मा ओलीले प्रतिनिधिसभा विघटन गरी आफ्नो समूहलाई कसरी हुन्छ शक्तिशाली देखाउन कानुनले दोषी ठहर गरेका व्यक्तिहरूलाई काखी च्याप्दै छन् । भ्रष्टाचार र दण्डहीनता अन्त्य गर्छु भन्दै भाषण दिने तर आफूवरिपरि यस्ता व्यक्तिहरूलाई अवसर दिनुको कारण के हो जनतालाई बताउनैपर्छ । हुन त, अपराधी पृष्ठभूमि भएकाहरूलाई सबै दलले संरक्षण दिइरहेका छन् । राजनीतिको आडमा राज्यको स्रोतसाधनमा कब्जा जमाउन गुन्डा र अपराधी करार गरिएकाहरू सफल भएका छन् । जबसम्म यसलाई रोक्न सकिन्न तबसम्म राजनीति सङ्लिँदैन । यो कुरा सबै दलका नेतृत्वले बुझेकै छन् तर उनीहरूको बोली र व्यवहारमा आकाशपातालको फरक छ । अपराधी थन्क्याउने थलो जेल हुनुपर्नेमा दल भएपछि राजनीति कुरूप हुने नै भयो । अपराधी पृष्ठभूमिका व्यक्तिहरूलाई राजनीतिमा प्रवेश गराएर शक्ति सञ्चय गर्नुभन्दा जनताको मन जितेर शक्ति बटुल्नु सयौं गुणा प्रभावकारी हुन्छ । यदि प्रधानमन्त्री ओलीले यस्तै हर्कत गर्दै जाने हो भने, उनको समूह छिटै बिलाउनेछ । गोविन्द विक, बूढानीलकण्ठ१२ काठमाडौंफरार अभियुक्तलाई धमाधम फूलमाला समाचार पढेपछि टिप्पणी गर्नैपर्ने भयो । समाचारमार्फत जनसेनाका कमान्डर कालीबहादुर खाम, रामहरि श्रेष्ठको हत्यामा अदालतले दोषी ठहर गरेका व्यक्तिलगायतसँग प्रधानमन्त्री ओलीको भेटघाट बाक्लिएको जानकारी पाइयो । रातो पासपोर्ट बेचेको अभियोग लागेका सर्लाहीका शिवपूजन राय ओली समूहमा प्रवेश गरेका छन् । उपप्रधानमन्त्री ईश्वर पोखरेलले त रायको मुद्दा खारेजै गर्ने प्रतिबद्धता व्यक्त गरे । विस्फोटक पदार्थसम्बन्धी मुद्दामा सप्तरी जिल्ला अदालतले १८ महिना कैद सजायको आदेश दिएपछि फरार भएका रामनारायण यादवलाई सार्वजनिक सभामै फूलमाला पहिर्याएर ओली समूहमा प्रवेश गराइयो । उनीसँगै तत्कालीन भूमिगत सशस्त्र समूहका अरू कार्यकर्तालाई पनि उपप्रधानमन्त्रीले स्वागत गरे । त्यसैगरी गौर हत्याकाण्डमा दोषी ठहर्याइएका र विभिन्न आपराधिक गतिविधिमा संलग्न रहेका साथै नेपाल र भारतमा समेत दर्जनौं मुद्दा खेपिरहेका बबनसिंह पनि ओली समूहमा प्रवेश गरेका छन् । साथै ओखलढुंगाका उज्जनकुमार श्रेष्ठको हत्या अभियोगमा जेल सजाय भोगेर २०७५ मा माफी पाएका बालकृष्ण ढुंगेल पनि ओली समूहको कार्यक्रममा उपस्थित हुन्छन् ।आफ्नै पार्टीका सहयात्रीले असहयोग गरेको वहाना गरी एक्लै दुई तिहाइ मत ल्याउने लक्ष्य बोकेर प्रतिनिधिसभा विघटन गरेका प्रधानमन्त्री ओलीले आपराधिक र विवादित पृष्ठभूमि भएका व्यक्तिहरूलाई धमाधम पार्टीमा भित्र्याउनु, अपराधी किटान गरी सजायको आदेश पाएकालाई सजायमुक्त गराउने भनी उपप्रधानमन्त्रीले भाषणसहित फूलमाला लगाएरै स्वागत गर्नु र सरकारका प्रवक्ताले समेत रूपान्तरणका लागि मौका दिने भन्नुजस्ता गतिविधिले ओली समूह अपराधीका लागि खुला भएको संकेत गर्छ । तर स्मरण रहोस्, पार्टीको संख्या मात्र वृद्धि गर्नु राजनीति होइन । संख्यात्मक वृद्धिका नाममा जोसुकै र जस्तासुकै अपराधीलाई भित्र्याएर दुईतिहाइ बहुमत आउँदैन । भोलि तिनै व्यक्तिको चरित्र र गतिविधिले पार्टीलाई खाडलमा हाल्नेछ । गंगाराज अर्याल, पाली, अर्घाखाँची"
दक्षिणपन्थी धारका नयाँ नायक,"निष्कर्ष महाभारत युद्धमा जसरी अभिमन्यु कौरव सेनाको चक्रव्यूहमा फसेका थिए, सर्वसत्तावाद र अधिनायकवादको मृगतृष्णाले ओली पनि त्यसरी नै प्रतिगमनको चक्रव्यूहमा फसिरहेका छन् । प्रतिनिधिसभा विघटनलाई सर्वोच्च अदालतले बदर गरेको अवस्थामा ओलीले संघीयता र धर्मनिरपेक्षताबारे जनमतसंग्रहको आत्मघाती कार्डसमेत खेल्न सक्छन् । आफ्नो अभीष्टपूर्तिका लागि ओलीले संविधानलाई दाउमा राख्ने मात्रै होइन, दाहसंस्कारसमेत गर्न सक्छन् । सत्तामा आएदेखि ओलीको काम नै गणतन्त्र, संघीयता, धर्मनिरपेक्षता र समावेशीकरणमाथि प्रहार गर्नु भएको छ । २०६२६३ का उपलब्धिप्रति ओलीको प्रतिबद्धतामाथि गरिँदै आएको आशंका अहिले उनकै दक्षिणपन्थी विचार र क्रियाकलापले पुष्टि गरेका छन् । त्यसैले अहिले ओली प्रतिगामी र दक्षिणपन्थी धारका नयाँ नायक भएका छन् । प्रतिनिधिसभा विघटन र संकल्पपूजा बहुरूपी ओलीको दक्षिणपन्थी अवतारको प्रारम्भिक परिदृश्य मात्रै हो, दक्षिणपन्थी अवतारको बीभत्स स्वरूप र कल्पनातीत राजनीतिक दुर्घटना त बाँकी नै छ ।"
अति कम विकसितबाट स्तरोन्नति हुने कि नहुने ?,"फाइदा स्तरोन्नतिका फाइदाहरू पनि छन् । सर्वप्रथम त यो खालि सुकुलगुन्डाहरूजस्तो घरमा केही नभए पनि बाहिर देखाउन चिटिक्क परेर हिँड्न खोज्ने कुरा भने हैन । यदि हामी स्तरोन्नति हुन योग्य छौं भने छौं भन्नुपर्छ, ताकि अति विपन्न मुलुकका लागि छुट्याइएको सुविधा हामीभन्दा विपन्न अरू मुलुकले उपभोग गर्न सकून् । यसले अन्तर्राष्ट्रिय समुदायका अगाडि हामी सभ्य र जिम्मेवार मुलुकका रूपमा पनि देखिन्छौं । हामी आफैंलाई पनि विदेशी लगानी आकर्षित गर्न यसले केही सहयोग गर्न सक्छ । भावनात्मक रूपमा पनि हाम्रा छोराछोरीलाई यसले अलिक बढी आत्मविश्वासयुक्त बनाउन सक्छ । केही दशकअघि हामी हुर्कंदै गर्दा नेपाल संसारको दोस्रो गरिब मुलुक हो वा नेपाल इथियोपियापछिको गरिब मुलुक हो भनेर पढाइन्थ्यो । हाम्रो पुस्ताका मान्छे त्यसैले दुःखका कथा भन्न विज्ञ भएर निस्क्यौं । मुलुक छोडेर भाग्न तँछाडमछाड गर्यौं । त्यो व्याख्याबाट हामी बिस्तारै मुक्त हुन जरुरी पनि छ । प्रगति गरिरहेका विपन्न मुलुकहरूले आर्थिक सहयोग पाउने सम्भावना अन्ततोगत्वा बढी हुन सक्छ । उदाहरणका लागि, हाम्रै सरकारले पनि मुलुकभित्र आर्थिक सहयोग गर्नुपर्दा कसलाई सम्झन्छ ? कोभिडको राहत डिजाइन गर्दा बाटामा माग्नेका लागि भनेर गरिएन, साना व्यवसायीका लागि गरियो । सम्पन्न मुलुकहरू पनि त्यस्तै हुन् । हामी हात फैलाएर माग्ने स्थितिबाट खुद्रा व्यापार गर्ने व्यापारीको तहमा उक्लिनुपर्छ । उनीहरूले हामीलाई प्रगति गर्न सफल रूपमा संघर्षरत र विश्व समुदायको लक्ष्यप्रति इमानदार मुलुकका रूपमा देखे भने त्यसपछि हामीलाई गर्ने सहयोग अलि बढी दिगो हुन पनि सक्छ ।अर्को मुख्य कुरा, यसरी कुनै सुविधा त्यागेर बाहिर निस्कँदा मुलुकभित्र जुन समुदायलाई घाटा हुन्छ त्यसको चाहिँ मुलुकसँग राम्रो हिसाबकिताब हुनुपर्छ । र ती जसले केही गुमाउनेछन्, तिनीहरू शोधभर्ना पाउन योग्य रहेछन् भने विभिन्न तरिकाले सहयोग गर्नुपर्छ । त्यो प्राकृतिक न्यायको कुरा पनि हो ।"
सिमसार मानव जीवनको आधार,"सिमसार व्यवस्थापनका चुनौतीनेपालका विविध भूभागमा अवस्थित सिमसार क्षेत्रहरू विभिन्न कारणले खतरामा परेका छन् । तिनको क्षेत्रफल र गुणस्तर दिनानुदिन घट्दै गइरहेको छ । केही स्थानका सिमसारहरू लोपसमेत भइसकेका छन् । सिमसार ह्रासका केही प्रमुख कारण हुन् जनसंख्या वृद्धि र बसाइँसराइ, गरिबी र बेरोजगारी, परम्परागत कृषि प्रणालीमा भएको रूपान्तरण, सिमसारजन्य स्रोतको अधिक दोहन, बाह्य मिचाहा प्रजातिको अतिक्रमण, जलवायु परिवर्तन, फोहोर तथा दुर्गन्धित पदार्थको मिसावट, अव्यवस्थित सहरीकरण, सडक, जलविद्युत् लगायतका भौतिक संरचना निर्माण एवं विस्तार, सिमसारसम्बन्धी जानकारीमूलक सूचनाहरूको कमी । नेपालमा फैलिएका २७ प्रजातिका बाह्य मिचाहा वनस्पतिमध्ये २३ प्रजाति सिमसार क्षेत्रमा पाइन्छन् । सिमसार संरक्षण, संवर्द्धन र व्यवस्थापन गर्ने सम्बन्धमा भएका विद्यमान नीतिगत व्यवस्थाको प्रभावकारी कार्यान्वयन नहुनु, अन्तरनिकाय समन्वय र सहकार्यको कमी, प्राविधिक, वित्तीय एवं संस्थागत क्षमताको कमी, सिमसारजन्य सूचना र जानकारीको कमी आदि सिमसार संरक्षण र दिगो व्यवस्थापनका थप चुनौती हुन् ।अन्त्यमा, सिमसार मानव जीवनलाई अपरिहार्य गाँस, बास र कपासका लागि आवश्यक वस्तु र सेवा निःशुल्क परिपूर्ति गर्ने बहुआयामिक प्राकृतिक स्रोत मात्र नभई देशको समग्र आर्थिक विकासको आधारस्तम्भ पनि हो । देशभित्र उपलब्ध यस्ता प्राकृतिक स्रोतहरूको संरक्षण, संवर्द्धन र बुद्धिमत्तापूर्ण उपयोगबिना दिगो विकास सम्भव छैन । अतः सिमसार क्षेत्रबाट अधिकतम लाभ लिन अब प्रत्येक जिम्मेवार निकायले आआफ्ना क्षेत्राधिकारभित्रका सिमसारको सर्वेक्षण गरी विवरण संकलन गर्न, सिमसारको महत्त्व र उपयोगिताको आधारमा वर्गीकरण गर्न, सिमसारको योगदानको आर्थिक मूल्यांकन अध्ययन गर्न तथा सिमसारको दिगो व्यवस्थापन एवं लाभको समन्यायिक बाँडफाँटका लागि कानुनी आधार तयार गरी कार्यान्वयन गर्नगराउन आवश्यक छ । साथै सिमसारलाई जैविक विविधता संरक्षण एवं अध्ययन अनुसन्धान केन्द्र, सिमसारजन्य स्रोतको व्यावसायिक केन्द्र, पर्यापर्यटन केन्द्र, धार्मिक तथा सांस्कृतिक केन्द्रका रूपमा विकास गर्दै लैजान सके यसबाट मनग्य आर्थिक लाभ लिन सकिन्छ । घिमिरे वनस्पति विभागकी उपसचिव (प्राविधिक) हुन् ।"
डब्लूएचओको अनुसन्धान टोली वुहानमा,"वुहान (एएफपी) कोरोना भाइरसको उत्पत्तिबारे अनुसन्धान गर्न खटिएको विश्व स्वास्थ्य संगठन (डब्लूएचओ) को टोलीले आइतबार वुहानको भ्रमण गरेको छ । सन् २०१९ को डिसेम्बरमा कोरोना भाइरसको संक्रमण हुबेई प्रान्तको वुहान सहरबाट फैलिएको मानिन्छ । टोलीका सदस्यहरूले हुआनानको माछामासु बजारको पनि भ्रमण गरेको जनाइएको छ । उक्त बजार करिब एक वर्षदेखि सिलबन्दीको अवस्थामा छ । समाचार संस्था एएफपीका अनुसार सुरक्षाकर्मीले डब्लूएचओको अनुसन्धान टोलीका सदस्यलाई मात्र बजारभित्र प्रवेश दिएका थिए । टोलीमाथि चिनियाँ अधिकारीहरूले कडा निगरानी गरेका छन् । जनावरबाट मानिसमा कोरोना भाइरस कसरी सर्यो भन्ने अनुसन्धान गर्न डब्लूएचओको टोली वुहान पुगेको हो । अनुसन्धानका लागि खासै चासो नदेखाएको चीन बढ्दो अन्तर्राष्ट्रिय दबाबपछि डब्लूएचओको टोलीलाई अनुसन्धानका लागि प्रवेश दिन बाध्य भएको हो ।एएफपीका अनुसार भाइरसको स्रोत पहिचान गर्न निकै कठिन रहेको डब्लूएचओ टोलीको आकलन छ । वुहानबाटै फैलिएको भनिएको भाइरसका कारण विश्वभर २० लाख जनाभन्दा बढीको मृत्यु भइसकेको छ । चिनियाँ अखबार ग्लोबल टाइम्सले भाइरसको स्रोत वुहानको माछा बजार नभएको दाबी गर्दै खबर प्रकाशन गरिरहेको छ । चिनियाँ अधिकारीहरूले कोरोना भाइरसलाई नियन्त्रणमा ल्याउन चीन सरकारले अपनाएको कदम र नागरिकले दिएको साथ अमूल्य रहेको बताउँदै आएका छन् । कोरोना भाइरसका कारण चीनमा ४ हजार ६ सय ३६ जनाको मृत्यु भएको अधिकारीहरूले जनाएका छन् । यद्यपि, उक्त तथ्यांकमाथि पश्चिमा देशहरूले आशंका व्यक्त गर्दै आएका छन् ।"
रुसमा चर्कियो प्रदर्शन,"मस्को (एजेन्सी) रुसको जेलमा रहेका विपक्षी नेता एलेक्सी नाभाल्नीका समर्थकहरूले देशव्यापी रूपमा प्रदर्शन चर्काएका छन् । स्थानीय सञ्चार माध्यमका अनुसार आइतबारका प्रदर्शनमा हजारौं व्यक्तिहरू सहभागी भएका छन् । विरोधमा सहभागी नाभाल्नी पत्नी युलियासहित कम्तीमा ४ हजार जना प्रदर्शनकारीलाई गिरफ्तार गरिएको अनुगमन संस्थाहरूले जनाएका छन् । विरोधका क्रममा युलिया नाभाल्न्या पक्राउ परेकी छन्, नाभाल्नीको टिमले ट्वीटमार्फत जनाएको हो । बीबीसीका अनुसार राजधानी मस्कोमा प्रहरीले मेट्रो रेलका स्टेसनहरू बन्द गर्नुका साथै सहरको केन्द्रमा सर्वसाधारणलाई हिँडडुल गर्न रोक लगाएको छ । मस्कोमा कम्तीमा १ सय ४० जनालाई नियन्त्रणमा लिइएको छ । मानिसहरूलाई घरभित्रै बस्न चेतावनी दिइएको छ । विरोधका लागि मस्कोको केन्द्रमा सयौं प्रदर्शनकारी भेला भएपछि दंगा प्रहरीले केही मानिसहरूलाई सार्वजनिक बसमा पुर्याएको सामाजिक सञ्जालमा सार्वजनिक दृश्यमा देखिन्छ । त्यसैगरी रुसका पूर्वी क्षेत्रमा भेला नहुन दिइएको चेतावनीका बाबजुद पनि प्रदर्शनहरू भएका छन् । साइबेरियाली सहर नोभोसिर्बिस्कमा स्वतन्त्रता देऊ र पुटिन चोर हो भन्दै करिब २ हजार मानिसले र्याली आयोजना गरेका छन् । माइनस ४० डिग्री सेन्टिग्रेट तापक्रम रहेको याकुत्स्क सहरमा पनि सयौंले प्रदर्शन गरेका बीबीसीले उल्लेख गरेको छ । त्यसैगरी सेन्ट पिटर्सबर्ग, ओम्स्क र यकातेरिनबर्गमा पनि नाभाल्नीको समर्थनमा विरोधहरू गरिएका छन् । जर्मनीबाट दुई साताअघि रुस फर्केका नाभाल्नीलाई विमानस्थलबाटै पक्राउ गरिएको थियो । गत सेप्टेम्बरमा सम्भावित विष आक्रमणपछि उनलाई उपचारका लागि जर्मनी पुर्याएको थियो । तर देश फर्कने क्रममा उनलाई विमानस्थलको पासपोर्ट नियन्त्रण कक्षबाट प्रहरीले हिरासतमा लिएका थिए । नाभाल्नीको पक्राउपछि उनका समर्थकहरूले सामाजिक सञ्जालमार्फत विरोध प्रदर्शनी आयोजना गरेका हुन् । देशभरका १ सय २० सहरमा विरोधको तयारी भइरहेको उनीहरूको भनाइ छ । नाभाल्नीले पिएको चियामा षड्यन्त्रपूर्वक विष घोलिएको र त्यसका लागि रुसी राष्ट्रपति भ्लादिमिर पुटिन जिम्मेवार रहेको उनका समर्थहरूको दाबी छ । तर क्रेमलिनले आफ्नो संलग्नता अस्वीकार गरिसकेको छ । नाभाल्नीले ब्ल्याक सी को किनारमा अवस्थित भव्य दरबार राष्ट्रपति पुटिनको भएको भन्दै एक भिडियो सार्वजनिक गरेका थिए । रुसमा भाइरल बनेको उक्त भिडियो १० करोडभन्दा बढी पटक हेरिएको छ । पुटिनले उक्त दरबार आफ्नो भएको भन्ने दाबी गलत भएको जनाएका छन् । नाभाल्नी सन् २०१८ को राष्ट्रपतीय चुनावमा उम्मेदवार बन्ने दौडमा थिए । तर उनलाई आर्थिक हिनामिनाको आरोप लगाउँदै उम्मेदवार बन्नबाट वञ्चित गरिएको थियो । निडर स्वभावका ब्लगरको समेत छवि बनाएका नाभाल्नीलाई सामाजिक सञ्जालमा लाखौं रुसीले पछ्याउँछन् । सन् २०२० मा उनका केही समर्थकहरू साइबेरियाको स्थानीय निर्वाचनमा निर्वाचितसमेत भएका थिए ।"
हतारका ठेक्काले समय मात्र बर्बाद,"कतै स्थानीयले मुआब्जा पाउन नसकेका, कतै रुख काट्न नसकिएका, कतै घरटहरा भत्काउन नसकिएको र कतै निर्माण व्यवसायीकै कमजोरीका कारण काम रोकिँदा ठेक्का रुग्ण बन्दै आएका छन् । सुरुमा ठेक्का हुनासाथ कुल दुई चरणमा ठेक्काको २० प्रतिशत पेस्की रकम पाउने भएकाले निर्माण व्यवसायी ठेक्का हत्याउन लागिपर्थे । एउटै निर्माण व्यवसायीले झन्डै एक दर्जन ठेक्का लिएर काममा ढिलाइ गर्दै आएका पनि छन् । जसले गर्दा रकम बुझ्ने तर काममा नलगाई घर जग्गामा लगानी गर्दा ठेक्का अलपत्र पार्ने गरिन्थ्यो ।पहिला यस्तो थियो तर अहिले छैन, सडक विभागका महानिर्देशक केशवकुमार शर्माले भने, अहिले ठेक्का सम्झौता भएपछि ५ प्रतिशत मात्र दिने गरेका छौं । यो रकम भनेकै ठाउँमा सदुपयोग गरे थप ५ प्रतिशत दिइनेछ । निर्माण हुने ठाउँमा क्रसर राख्ने, निर्माण सामग्री झार्नेलगायत काम गरेपछि मात्र थप पेस्की रकम दिने गरिएको छ । यो नियम लागू भएको एक वर्ष भयो । पहिला गरिएका ठेक्कामा पूर्वतयारीको समस्या रहेको उनको भनाइ छ ।अहिले गरिएका ठेक्कामा यी समस्या छैनन्, उनले भने, पहिलाका समस्या अझै बाँकी छन्, गत वर्षदेखि पूर्व तयारीबिना ठेक्का गरेका छैनौं । गत वर्ष डडेलधुराको सेती राजमार्गमा ठेक्का गर्ने क्रममा विरोध भएपछि त्यसलाई रद्द गरिएको उनले बताए । सडकमा पर्ने जग्गाको मुआब्जा तिर्नुपर्ने हुन भएन, निर्माण गर्ने ठाउँमा रुख काट्न बाँकी हुन भएन, घरटहरा भत्काउने मन्जुरी प्राप्त हुनुपर्यो, यसमा कुनै विवाद भएको हुनु नहुने उनको भनाइ छ ।खरिद नियमावलीको पछिल्लो संशोधनले साइट क्लियर गरेर मात्र ठेक्का गर्नुपर्ने व्यवस्था गरेको सार्वजनिक खरिद अनुगमन कार्यालयका कानुन शाखा निर्देशक राजेशकुमार थापाले जानकारी दिए । कुन ठाउँमा के बनाउने र के गर्ने हो, त्यो ठाउँको साइट क्लियर हुनुपर्यो, उनले भने, वनजंगल छेउमा पर्छ भने वातावरणीय प्रभाव मूल्यांकन गरेको हुनुपर्छ, यसका लागि बजेट सुनिश्चितता हुनुपर्यो । आयोजनाले वार्षिक खरिद योजना बनाएर केके काम गर्ने भनेर बजेट खरिद योजनाभित्र राखेको हुनुपर्नेछ । यी सबै भएपछि खरिद प्रक्रिया अगाडि बढाउन पाइयो, थापाले भने, कानुनबमोजिमको खरिद प्रक्रिया अगाडि बढाइएन भने त्यसलाई खरिदमा त्रुटि भयो भन्ने हुन्छ । अनियमितता नै भएको भए अख्तियारलगायतका निकायले कारबाही गर्न सक्नेछन् । सामान्य त्रुटि भएको तर अनियमितता नभई सामान्य प्रक्रिया नमिले विभागीय कारबाही हुने व्यवस्था रहेको उनको भनाइ छ ।पूर्वसचिव तुलसी सिटौला भने राजनीतिक र व्यक्तिगत स्वार्थका कारण हतारमा ठेक्का हुने गरेको बताउँछन् । सिस्टमअनुसार काम गर्न सके यस्ता समस्यामा कमी आउने थियो, उनले भने, राजनीतिक आग्रहले यस्ता समस्या आइरहेका छन् । यस्तो हुँदा मुलुकको ठूलो स्रोत रोकिने अवस्था आउने उनको भनाइ छ । ठेक्का भएपछि निर्माण व्यवसायीले पेस्की रकम बुझिहाल्छन्, त्यसलाई बजेटले सपोर्ट गर्न नसक्दा काम हुँदैन, उनले भने, त्यसैले अन्य विकास निर्माणमा पनि यस्तो प्रवृत्तिले असर गर्छ । पूर्वतयारीबिनाको ठेक्काले निर्माणको समय लम्बिन जाने उनले बताए । जति समय बढ्यो । त्यति नै लागत बढ्दै जान्छ, उनले भने, सम्पन्न हुने चरणमा रहेका योजना स्रोत नभएर अड्किराखेका छन् । त्यसैले अन्य प्रोजेक्टलाई पनि असर गर्छ, सकिन लागेका ठेक्कालाई प्राथमिकता दिनुपर्छ ।"
तल्लो अरुणको २१ प्रतिशत विद्युत् नेपाललाई निःशुल्क,"(काठमाडौं)  ६ सय ७९ मेगावाटको तल्लो अरुण जलविद्युत् आयोजनाबाट नेपालले २१ प्रतिशत विद्युत् निःशुल्क पाउने भएको छ । लगानी बोर्ड बैठकले शुक्रबार राति आयोजना निर्माणको जिम्मा भारतीय कम्पनी सतलजलाई दिने निर्णय गरेको थियो । यो कम्पनीले अहिले ९ सय मेगावाटको अरुण तेस्रो आयोजना निर्माण गरिरहेको छ । आयोजना निर्माणका लागि भारतीय कम्पनीसहित चिनियाँ कम्पनी प्रतिस्पर्धामा थियो । चिनियाँ कम्पनीले २५ प्रतिशत र भारतीय कम्पनीले २१ प्रतिशत विद्युत् निःशुल्क दिने प्रस्ताव राखेको ऊर्जा, जलस्रोत तथा सिँचाइमन्त्री टोपबहादुर रायमाझीले जानकारी दिए । निःशुल्क विद्युत् दिने मात्रै नभई अन्य मापदण्डका आधारमा मूल्यांकन भएको हो । भारतीय कम्पनी मूल्यांकनका हिसाबले पहिलो नम्बरमा थियो, कान्तिपुरसित उनले भने, अघिल्ला ऊर्जामन्त्रीकै संयोजकत्वमा गठित मूल्यांकन समितिले तयार पारेको प्रतिवेदनका आधारमा बोर्ड बैठकले निर्णय गरेको हो । तल्लो अरुण निर्माणको जिम्मा भारतीय कम्पनीलाई दिने निर्णय नियमित प्रक्रिया भएको मन्त्री रायमाझीले बताए । अरुण तेस्रोकै क्यास्केड आयोजना भएकाले तल्लो अरुण चिनियाँ कम्पनीलाई दिन उपयुक्त थिएन, उनले भने । संखुवासभा र भोजपुरमा निर्माण हुने यो आयोजनालाई सरकारले २०७५ चैतमा काठमाडौंमा गरेको लगानी सम्मेलनमा सोकेस परियोजनाका रूपमा राखेको थियो ।गत मंसिरमा बोर्डले यो आयोजना निर्माणको इच्छा देखाएका तीन वटा कम्पनीसँग प्रस्ताव माग गरेको थियो । आयोजना निर्माण गर्ने कम्पनीले कम्तीमा १५ प्रतिशत ऊर्जा निःशुल्क उपलब्ध गराउनुपर्ने सर्तसहित बोर्ड कार्यालयले प्रस्ताव मागेको थियो । आयोजना निर्माणमा इच्छा देखाएकामध्ये भारतको सतलज लिमिटेड, नेपालको हाइड्रो इलेक्ट्रिसिटी इन्भेस्टमेन्ट एन्ड डेभलपमेन्टसँग जेभी रहेको पावर कन्स्ट्रक्सन कर्पोरेसन अफ चाइना लिमिटेड तथा नेपालको ग्रिन रिसोर्ससँग जेभीमा जापानको इलेक्ट्रिक पावर डेभलपमेन्ट कम्पनी (जेपावर) नेपालसँग प्रस्ताव माग गर्ने निर्णय गरेको थियो ।प्रस्ताव मागिएकामध्ये भारतीय कम्पनी सतलज र पावर कन्स्ट्रक्सन कर्पोरेसन अफ चाइना लिमिटेडले मात्रै प्रस्ताव पेस गरेका थिए । दुवै कम्पनीबाट प्राप्त प्रस्ताव अध्ययन गरी मूल्यांकन गर्न बोर्ड कार्यालयले तत्कालीन ऊर्जामन्त्री वर्षमान पुनको संयोजकत्वमा समिति गठन गरेको थियो । पुन संयोजकत्वको समितिले तयार पारेको प्रतिवेदन नै शुक्रबारको बैठकमा पेस गरिएको हो । सतलज लिमिटेड भारतको सरकारी स्वामित्व भएको कम्पनी हो । अरुण तेस्रोको तल्लो तटीय क्षेत्रमा तल्लो अरुण रहेको र दुवै आयोजना एउटै कम्पनीले निर्माण गर्दा लागत कम पर्ने भन्दै भारत सरकारले समेत आयोजनाको निर्माण जिम्मा सतलजलाई जिम्मा दिन माग गर्दै आएको थियो ।आयोजना निर्माणका लागि १ अर्ब ३० करोड अमेरिकी डलर लाग्ने अनुमान छ । गत वर्ष नेपाल आएका भारतीय ऊर्जा राज्यमन्त्री आरके सिंहले तत्कालीन ऊर्जामन्त्री पुनसहित ऊर्जा अधिकारीहरूसँगको भेटमा पनि तल्लो अरुण आयोजना निर्माण गर्ने जिम्मा सतलजलाई दिन आग्रह गरेका थिए । तत्कालीन ऊर्जामन्त्री पुन र भारतीय ऊर्जा राज्यमन्त्री सिंहबीच गत २०७५ माघ २८ गते नयाँदिल्लीमा भएको भेटमा पनि भारतीय राज्यमन्त्रीले तल्लो अरुण निर्माण गर्न दिन प्रस्ताव गरेका थिए । भारतीय कम्पनी सतलजले अरुण तेस्रो अन्तर्राष्ट्रिय प्रतिस्पर्धामार्फत पाएको हो ।"
लुम्बिनीमा थन्किए बिजुली बस र ट्याक्सी,चार्जिङ स्टेसन तयारबस र भ्यान चार्जिङ गर्ने स्टेसनको काम पनि पूरा भएको छ । पावरहाउसबाट १ सय ५४ किलोवाट विद्युत् उत्पादन हुन्छ । यहाँ ३३ वटा गाडी चार्जर स्ट्यान्ड राखिएको छ । यिनमा तीन वटा क्विक चार्जर छन् । ८० किलोवाट क्षमताको ब्याट्री हुने एउटा बस र ४० किलोवाट क्षमताका दुई वटा मिनीबस एकै पटक क्विक चार्ज गर्न मिल्छ । क्विक चार्जबाट फुल चार्ज हुन आधा घण्टा समय लाग्छ । बाँकी ३० वटा सामान्य चार्जर हुन् । यसबाट एक घण्टामा फुल चार्ज हुन्छ । ३० वटा जिप र कारका लागि हो । स्टेसनबाट एकै पटकमा १३ सवारी साधन चार्ज गर्न सकिने जापानको इसाका इलेक्ट्रिक कम्पनीका नेपाली साझेदार चिरञ्जीवी थापाले बताए । त्यहीँ इलेक्ट्रिक रिक्सा (टुकटुक) चार्ज हुने ७५ वटा प्वाइन्ट पनि राखिनेछ । तीन वर्षभित्र लुम्बिनीमा पेट्रोलियम पदार्थले चल्ने सवारी साधन विस्थापित गर्ने योजनाअनुसार १३ करोड लागतमा चार्जिङ स्टेसन बनाइएको हो ।
नेप्सेमा ५५ अंकको गिरावट,"काठमाडौं (कास) गत बिहीबार साढे १६ अंक घटेको नेप्सेमा आइतबार ५४७५ अंकको गिरावट आएको छ । अघिल्लो कारोबार दिनको तुलनामा आइतबार नेप्से २२६ प्रतिशत घट्यो । अघिल्ला दिनमा निरन्तर घटेको नेप्से गत बिहीबार दोहोरो अंकले घटेको थियो । सोही प्रवृत्तिलाई निरन्तरता दिँदै आइतबार झन्डै ५५ अंकले ओरालो लागेको छ । यो दिन कारोबारमा आएका सबै उपसमूहको परिसूचक उच्च अंकले घटेपछि समग्र नेप्सेमा भारी गिरावट आएको हो ।नेप्से घटेपछि सो दिन क वर्गका कम्पनीको सेयर कारोबार मापक सेन्सेटिभ परिसूचक २२ प्रतिशत र व्यापारमा आएका सबै कम्पनीको सेयर कारोबार मापक फ्लोट परिसूचक २३५ प्रतिशतले घटे । यससँगै सेयर बजारको आकार (कुल बजार पुँजीकरण) पनि घटेर ३१ खर्ब ९३ अर्ब रुपैयाँ कायम भएको छ । उच्च अंकले घटेको बजारमा ८ अर्ब ९७ करोड ३२ लाख ६ हजार रुपैयाँ बराबरको १ करोड ६२ लाख ७७ हजार २ सय ४५ कित्ता सेयर कारोबार भएको छ । कारोबार रकमले भने बजारमा उत्साह कायमै रहेको देखाउँछ । बिहीबार हालसम्मकै रेकर्ड ब्रेक गर्दै ९ अर्ब ८९ करोड ८४ लाख ५६ हजार बराबरको २ करोड २१ लाख ५३ हजार कित्ता सेयरको कारोबार भएको थियो । यस दिन कारोबारमा आएका सबै परिसूचक घटे । यीमध्ये पनि वित्त समूहको परिसूचक सर्वाधिक ४४ प्रतिशतले घटेको हो । त्यस्तै बैंकिङको २४५, व्यापारिक ०६८, होटल ११४, विकास बैंक २०८, जलविद्युत् १९८, निर्जीवन बिमा २१, उत्पादन तथा प्रशोधन २१८, अन्य १३२, लघुवित्त २९२, जीवन बिमा २५८ र सामूहिक लगानी कोषको परिसूचक ०४७ प्रतिशतले घटे ।"
स्थानीय तहले दियो महिलालाई रोजगारी,"(नेपालगन्ज)  खजुरा गाउँपालिका४ डी गाउँकी २८ वर्षीया रविना सुनार एक वर्षअघि रोजगारीका लागि श्रीमान्सँगै भारत पुगेकी थिइन् । कोरोना महामारीले काम गुमेपछि उनी स्वदेश फर्किनुपर्यो । उनी खाली भने हात बसेकी छैनन् । प्लास्टिकमुक्त पालिका बनाउने गाउँपालिकाको कार्यक्रमअन्तर्गत वातावरणमैत्री झोला सिलाउन उनी व्यस्त छिन् । अर्काको देशमा काम गर्न जान परेन, परिवारसँगै बस्न पाएका छौं, उनले भनिन्, बेलैमा सिकेको सीप काम लाग्यो ।खजुरा३ धौलागिरिकी बुद्धमाया खत्रीको दैनिकी अचेल व्यस्त छ । पहिले उनको दिनचर्या घरधन्दामै सीमित थियो । खाली समय गाउँघरमा कुरा गरेर बित्थ्यो, उनले भनिन्, गाउँपालिकाको कार्यक्रमले गर्दा अहिले दुईचार पैसा आफैं कमाउने भएँ । सुनार र खत्री मात्र होइन, खजुराका ३० जना महिलाले यसरी नै गाउँमा रोजगारी पाएका छन् । खजुरा गाउँपालिका३ आदर्शनगरकी लक्ष्मीकुमारी सुनार दैनिक २ देखि ३ सय कपडाका पिस कटिङ गर्छिन् । अरूलाई पनि काम गर्न सिकाउँछिन् । खजुरा३ को वडा कार्यालय भवनमा उनीहरू दिनभरि कपडा कटिङ गर्ने अनि सिलाइ मेसिनबाट झोला सिलाउने गर्छन् । उनीहरूले कच्चा कपडा कटिङ गरेको प्रतिपिस ३ रुपैयाँ र एउटा झोला सिलाएको ७ रुपैयाँ पाउँछन् । गाउँपालिकाले नै झोलाको बजारीकरण गर्छ । गाउँपालिकाले एकल, विदेशबाट फर्केका र सीप भएर पनि अवसर नपाएका विपन्न महिलालाई रोजगारीको अवसर दिएको हो । उनीहरूलाई वडाले छनोट गरी सिफारिस गरेको थियो । खजुराभित्रका पिछडिएका, दलित, जनजाति, अपांगता र आर्थिक स्रोत न्यून भएका महिलाका लागि रोजगारीको व्यवस्था गर्ने र पालिकालाई प्लास्टिक झोलामुक्त गाउँपालिका बनाउने उद्देश्यका साथ वातावरणमैत्री झोला उद्योग स्थापना गरेको खजुराकी उपाध्यक्ष एकमाया विकले बताइन् । यो कार्यक्रमलाई पालिकाले पाइलट प्रोजेक्टका रूपमा अघि सारेको छ, उनले भनिन्, चालु आर्थिक वर्षमा यसमा काम गर्ने महिलाको संख्या ६० पुर्याउने लक्ष्य छ । कार्यक्रमका लागि पालिकाले २० लाख बजेट विनियोजन गरेको थियो । ३० जना महिलाले रोजगारी पाइरहेका छन् । सबैलाई पुग्ने गरी ३० वटा सिलाइ मेसिन र कपडा पालिकाले नै व्यवस्था गरेको छ । बजारीकरणका लागि भाटभटेनीलगायत नेपालगन्ज र खजुराका विभिन्न ठाउँमा झोलाको नमुनासमेत पठाइसकिएको उपाध्यक्ष विकले सुनाइन् । मुख्यमन्त्री ग्रामीण विकास कार्यक्रमअन्तर्गत आर्थिक वर्ष २०७६७७ मा पहिलो पटक यो कार्यक्रम खजुरामा सञ्चालन भएको थियो । पालिकाले सीमान्त महिलालाई रोजगारी दिएर उनीहरूको आयआर्जनमा मात्र सहयोग गरेको छैन, गाउँपालिका अध्यक्ष किस्मतकुमार कक्षपतिले भने, महिलालाई पनि विकास कार्यमा साझेदार बनाउन पहल थालिएको छ ।"
सिद्धार्थ बैंक अध्यक्षमा केडिया,काठमाडौं (कास) सिद्धार्थ बैंकको अध्यक्षमा मनोजकुमार केडिया चुनिएका छन् । बैंकको सञ्चालक समिति बैठकले शुक्रबार केडियालाई अध्यक्षमा सर्वसम्मत चुनेको हो । केडियाले आइतबार राष्ट्र बैंकका गभर्नर महाप्रसाद अधिकारीसमक्ष अध्यक्षको पद तथा गोपनीयताको शपथ लिएका छन् ।
सामसङ एस २१ सिरिजमा किस्ताबन्दी,काठमाडौं (कास) सामसङको एस २१ सिरिज खरिद गर्दा सानिमा बैंकले निःशुल्क कार्ड तथा शून्य प्रतिशत ब्याजदरमा मासिक किस्ताबन्दीको व्यवस्था गरेको छ । यसका लागि बैंकले सामसङ मोबाइलको आधिकारिक वितरक आईएमएस स्मार्ट प्रालि र हिम इलेक्ट्रोनिक्स प्रालिसँग सम्झौता गरेको छ । साथै ग्राहकले सामसङको तर्फबाट प्रिबुकिङ उपहारको पनि व्यवस्था रहेको बताइएको छ ।
कामना र फर्स्ट पेबीच भुक्तानी सम्झौता,काठमाडौं (कास) कामना सेवा विकास बैंक र फर्स्ट पे टेक्नोलोजी प्रालीबीच वीच्याट पेको भुक्तानीसम्बन्धी सम्झौता भएको छ । बैंकले नेपालमा आउने विदेशी पर्यटकलाई लक्ष्य गर्दै वीच्याट पे तथा युनियन पेबाट भुक्तानी स्वीकार गर्न यो सेवा सञ्चालनमा आएको जानकारी दिएको छ ।
एभरेस्टसँग कीर्तिपुर नगरको कर्जा सम्झौता,"काठमाडौं (कास) एभरेस्ट बैंक र कीर्तिपुर नगरपालिकाबीच कर्जा प्रवाह गर्नेसम्बन्धी सम्झौता भएको छ । स्थानीय तहमा सुविधा प्रदान गर्न स्थानीय सरकारसँगको साझेदारीलाई निरन्तरता दिँदै बैंक र नगरपालिकाबीच सम्झौता भएको हो । यसअनुसार बैंकद्वारा आफ्नो आन्तरिक क्रेडिट निर्देशिका तथा राष्ट्र बैंकको निर्देशिकाको प्रावधानअनुसार कीर्तिपुर नगरपालिकाका बासिन्दालाई कृषि, सहुलियत, एसएमई तथा शैक्षिक कर्जा उपलब्ध गराउनेछ ।"
ईसेवाबाट अल्का अस्पतालमा अनलाइन एप्वाइन्टमेन्ट,काठमाडौं (कास) कोजेन्ट हेल्थको सहकार्यमा अल्का अस्पताल र ईसेवाबीच अनलाइन एप्वाइन्टमेन्टसम्बन्धी सम्झौता भएको छ । सम्झौतापछि ग्राहकले अस्पतालमा उपचार गर्न तथा डाक्टरसँगको परामर्शका लागि ईसेवा मोबाइल एप्लिकेसनमार्फत अनलाइन एप्वाइन्टमेन्ट लिन सक्छन् । अस्पतालका सीओओ सीए दीपेन्द्र पोखरेल र कोजेन्ट हेल्थका प्रबन्ध निर्देशक डेनियल डी श्रेष्ठले सम्झौतापत्रमा हस्ताक्षर गरे ।
महासंघमा सहरी विकास समिति विस्तार,"काठमाडौं (कास) नेपाल उद्योग वाणिज्य महासंघमा आइतबार सहरी विकास सीमित विस्तार भएको छ । महासंघको कार्यकारिणी समिति सदस्य मीनमान श्रेष्ठको सभापतित्वमा समिति विस्तार भएको हो । समितिका सभापति श्रेष्ठको अध्यक्षतामा भएको बैठकले आफ्नो कार्यकालमा कम्तीमा एउटा प्रदेशमा नमुना सहर बनाउने लक्ष्यसाथ काम गर्ने प्रतिबद्धता जनाएको छ । समितिका सहसभापतिमा सरकारका पूर्वसचिव पूर्ण कडरिया र नेपाल निर्माण व्यवसायी महासंघका अध्यक्ष रवि सिंह छन् । सदस्यहरूमा ध्रुव थापा, स्वरूप कोने, विदुर धमला, विनय उपाध्याय, पुरुषोत्तम डंगोल र गोकुलप्रसाद बुर्लाकोटी छन् ।"
पुलिसको दोस्रो जित,"(काठमाडौं)  पुलिसले चन्द्रपुर नगरपालिकालाई ३१ ले पन्छाउँदै राष्ट्रिय महिला लिग फुटबलमा आइतबार दोस्रो जित निकालेको छ । यससँगै पुलिस शीर्षस्थानमा रहेको एपीएफसँग सात अंकनजिक पुगेको छ ।सातदोबाटोस्थित एन्फा कम्प्लेक्समा भएको खेलमा कप्तान निर्मला बिके, नीरा थापा र अनुष्का शेर्पाले गोल गरे । नीरुको हेडरमा पोस्टमा लागेर फर्केको बललाई गोललाइन पार गराउँदै निर्मलाले २७ औं मिनेटमा गोलको खाता खोलेकी थिइन् । तर, पुलिसकी गोलकिपर सपना राईले नियन्त्रण गर्न नसकेको बललाई सविता रानामगरले गोलमा परिणत गर्दै ३९ औं मिनेटमा चन्द्रपुरलाई ११ को बराबरीमा पुर्याइन् । दोस्रो हाफमा दुई गोल गर्दै पुलिसले तीन अंक जोडेको हो ।सब्स्टिच्युट फरवार्ड रेखा पौडेलको पासमा नीरुले ५० औं मिनेटमा गोल गर्दै पुलिसलाई फेरि अग्रता दिलाइन् । गत वर्ष सम्पन्न १३ औं दक्षिण एसियाली खेलकुद (साग) मा रजत पदक जितेपछि राष्ट्रिय टिमबाट संन्यास लिएकी उनको यो लिगमा पहिलो गोल हो । उनकै स्थान लिँदै ७४ औं मिनेटमा मैदानमा प्रवेश गरेकी अनुष्काले इन्ज्युरी टाइममा गोल गर्दै पुलिसको जित निश्चित गरेकी थिइन् । उक्त खेलमा पुलिसकी डिफेन्डर अमृता जैशी वुमेन अफ द म्याच चुनिइन् ।यसअघि चौदण्डीगढी नगरपालिकालाई ६० ले हराएको पुलिसले दोस्रो जितसँगै ५ खेलबाट (२ जित, २ बराबरी र १ हार) ८ अंक बनाएर दोस्रो स्थानमा उक्लियो । शीर्षस्थानको एपीएफले शतप्रतिशत जितसहित १५ अंक जोडेको छ । आर्मी (चार खेलमा ७ अंक) तेस्रोमा छ । आर्मीसँग गोल अन्तरमा पछाडि परेको विराटनगर महानगरपालिकाको पनि ७ अंक (चार खेल) छ । वालिङको ५ अंक (५ खेल) र चन्द्रपुरको ३ अंक (५ खेल) छ । चारै खेलमा पराजित चौदण्डीगढी नगरपालिका अंकविहीन नै छ ।"
इम र प्रतिभालाई मनोरञ्जन अवार्ड,"मनोरञ्जनरमण शर्माले भलिबल राष्ट्रिय खेल घोषणा भएलगत्तै आफ्नो नामबाट अवार्ड स्थापना गरेका थिए । १० लाख रुपैयाँको अक्षयकोष स्थापना गरी त्यसको ब्याजबाट आउने रकम खेलाडीको सम्मानमा प्रयोग गरिएको यो तेस्रो वर्ष हो । अघिल्लो वर्ष यो अवार्ड पुरुषतर्फ कुलबहादुर थापा र महिलातर्फ सरस्वती चौधरीलाई प्रदान गरिएको थियो । बाँचुन्जेल जे गर्छु, भलिबलकै लागि गर्छु । मैले भलिबललाई केही गर्न सकें भने पछिसम्म सम्झिइनेछु भन्ने ठानेर यो अवार्ड सुरु गरेको हुँ, कार्यक्रममा शर्माले भने, पहिलो वर्ष २५, दोस्रो वर्ष ३० र अहिले ३५ हजार रुपैयाँ पुगेको छ । अर्को वर्ष अवार्डको पुरस्कार राशि ५० हजार रुपैयाँ हुनेछ । मेरो मृत्युपछि पनि यो अवार्डलाई मेरा परिवारले निरन्तरता दिनेछन् ।सदस्य सचिव सिलवालले कोरोनाको असरले खेलाडीमा फिटनेसको समस्या देखिएकामा चिन्ता व्यक्त गरे । केही दिनअघि पोखरामा भएको खेलमा खेलाडीमा फिटनेसको समस्या देखें । यो कोरोनाको प्रभाव पनि हो । यसलाई निराकरण गर्न प्रशिक्षण र प्रतियोगिता निरन्तर हुनुपर्छ । कोरोनाकालपछि अब जिल्लाजिल्लामा प्रतियोगिता सुरु हुन लागेको छ । यो महिना पोखरामा, अर्को महिना नेपालगन्ज र चैतमा काठमाडौंमा क्लब च्याम्पियनसिप आयोजना हुँदै छ । यी प्रतियोगिताबाट हामीले पुरानो लय फिर्ता ल्याउने प्रयास गर्नुपर्छ ।सदस्य सचिव सिलवालले बूढानीलकण्ठमा भलिबलको अन्तर्राष्ट्रिय कभर्डहलका लागि जग्गा पहिचान भइसकेकाले २ वर्षभित्र पूर्वाधार निर्माण गरिने दाबी पनि गरेका छन् ।"
खेलकुदसँग प्रधानमन्त्री मंगलबार,"काठमाडौं (कास) प्रधानमन्त्री केपी शर्मा ओलीले मंगलबार खेलाडी तथा खेलकर्मीसँग अन्तरक्रिया गर्दै छन् । राष्ट्रिय खेलकुद परिषद् (राखेप) ले खेलकुदसँग प्रधानमन्त्री नामक अन्तरक्रिया कार्यक्रमको आयोजना गरेको हो । राखेप सदस्य सचिव रमेशकुमार सिलवालले मंगलबार दिउँसो १ बजेदेखि प्रज्ञा भवनमा खेलकर्मीसँग प्रधानमन्त्रीले संवाद गर्ने जानकारी दिए । प्रज्ञा भवनमा प्रधानमन्त्री केपी शर्मा ओलीले खेलाडी र खेलकर्मीका कुरा सुन्नुहुनेछ, आफ्ना कुरा राख्नुहुनेछ र प्रश्नोत्तर कार्यक्रम पनि हुनेछ, सदस्य सचिव सिलवालले भने । कार्यक्रममा राखेपका तर्फबाट नेपाली खेलकुदको वर्तमान अवस्था, समस्या र समाधानबारे प्रतिवेदन प्रस्तुत हुनेछ । त्यसबारे प्रधानमन्त्री ओलीले समग्र खेल क्षेत्रलाई सम्बोधन गर्ने राखेप सदस्य सचिव सिलवालले जनाए । यो कार्यक्रम गत वर्ष नेपालमै आयोजित १३ औं दक्षिण एसियाली खेलकुदभन्दा अगाडि नै निश्चित भएको हो । तर प्रधानमन्त्रीज्यूको स्वास्थ्यमा समस्या आएपछि स्थगित गर्नुपरेको थियो, सिलवालले कान्तिपुरसँग भने, उहाँले अहिले समय दिनुभयो । यस्तो खाले कार्यक्रम नेपालमै पहिलोपल्ट आयोजना भएको हो ।"
भरतपुर सेमिफाइनलमा,"मकवानपुर (कास) आयोजक विजय युथ क्लब, हेटौंडा र सेन्ट्रल कलेज, भरतपुर गोल्डकप फुटबल प्रतियोगिताको सेमिफाइनलमा प्रवेश गरेका छन् । आयोजकले सर्लाहीलाई २० र भरतपुरले काठमाडौंको एफसी रियालेलाई ४१ गोलअन्तरले पराजित गर्दै अन्तिम चारमा स्थान बनाएका हुन् । हेटौंडाको जितमा विदेशी खेलाडी साहिद र हिसुब थपलियाले गोल गरे । साहिदले खेलको छैटौं मिनेटमा र हिसुबले ७२ औं मिनेटमा गोल गरे । हेटौंडाकै विमल राना म्यान अफ द म्याच भए । प्रतिस्पर्धात्मक खेलमा सर्लाहीका खेलाडीहरूले राम्रो प्रदर्शन गरे पनि हेटौंडाको तर्फबाट ए डिभिजन लिगमा सहभागी भइसकेका अनुभवी खेलाडीहरूका अगाडि फिनिसिङमा पटकपटक चुकेका थिए । हेटौंडाका तर्फबाट राष्ट्रिय टोली सदस्य रञ्जन विष्टसमेत सहभागी थिए ।विदेशी खेलाडी जोन ग्लोरीको ह्याट्रिक प्रेरित भरतपुरको जितमा रञ्जित आले मगरले पनि थप एक गोल गरे । ग्लोरीले ३५, ३७ र ६९ औं मिनेटमा गोल गर्दै ह्याट्रिक गरे । प्रतियोगितामा ह्याट्रिक गोल गर्ने पहिलो खेलाडी बनेका ग्लोरी म्यान अफ द म्याचसमेत भए । भरतपुरका रञ्जितले १८ औं मिनेटमा गोल गर्दै टोलीलाई अग्रता दिलाए । काठमाडौंका रञ्जित तिवारीले ५७ औं मिनेटमा एक मात्र गोल गरे ।"
धनगढी र ओसिस विजयी,"तिलोत्तमा (कास) तेस्रो खड्गप्रसाद गौचन मेमोरियल अन्डर१६ राष्ट्रिय क्रिकेट प्रतियोगितामा आइतबार धनगढी क्रिकेट एकेडेमीले साई ग्लोबल एकेडेमीलाई ९२ रन र ओसिस क्रिकेट एकेडेमीले रूपन्देही११ लाई ९ विकेटले पराजित गरे । सिद्धार्थ रंगशालामा टस हारेर ब्याटिङ गरेको धनगढीले निर्धारित २५ ओभरमा ६ विकेट गुमाई २ सय २१ रन बनायो । कप्तान नरेन भट्टले ५० बल खेल्दै ९९ र सन्दीप विष्टले ४५ बलमा ५८ रन बनाए । साई ग्लोबलका ताहिर खान र सैजाद आलमले २२ विकेट लिए ।साई ग्लोबल २३ ओभरमा अलआउट हुँदै १ सय २९ रन मात्र बनायो । ओसिस रोकाले ४१ र सचिन अर्यालले १६ रन बनाए । धनगढीका रजत राना ३ र भूपेश जोशीले ३३ विकेट लिए । नरेश भट्ट म्यान अफ द म्याच घोषित भए ।दोस्रो खेलमा टस जितेको रूपन्देही ४६ रनमै अलआउट भयो । समीर अली खानले ११ रन बनाए । ओसिसका सार्थक धितालले ४ तथा निश्चल श्रेष्ठले २ विकेट लिए । ओसिसले ८३ ओभरमा १ विकेट गुमाई ५० रन बनायो । सम्राट भुसालले १९ रन बनाए । ८ टिम सहभागी प्रतियोगितामा विजेता टिमले २० हजार रुपैयाँ र ट्रफी प्राप्त गर्नेछ । उपविजेताले १० हजार र ट्रफी प्राप्त गर्नेछ भने बेस्ट ब्याट्सम्यान, बलर, उत्कृष्ट खेलाडीलाई पनि पुरस्कृत गरिनेछ । पूर्वराष्ट्रिय क्रिकेटर शक्तिप्रसाद गौचनको स्टार क्रिकेट एकेडेमी, पड्सरीको आयोजनामा प्रतियोगिता जारी छ ।"
टुचेल आएयता पहिलो जित,स्पेनम्याड्रिड दस खेलाडीमा सीमित रियल म्याड्रिड शनिबार लेभान्टेबाट स्पेनी ला लिगामा २१ ले पराजित भयो । खेलको नवौं मिनेटमा रियलले डिफेन्डर एडर मिलिटाओलाई गुमाएको थियो तर मार्को एसेनसोको गोलमा अग्रता लिन सफल रह्यो । लेभान्टेका लागि जोसे लुइसले बराबरी गोल गरे भने रोजर मार्टीले खेल सकिन १२ मिनेट अगाडि निर्णायक गोल गरे । रियल २० खेलबाट ४० अंकसहित दोस्रो स्थानमा छ । एट्लेटिको म्याड्रिड १८ खेलबाट ४७ अंकसहित शीर्षस्थानमा छ । शनिबारकै अर्को खेलमा सेभियाले आइबरलाई २० ले हरायो र तेस्रो स्थानमा उक्लियो । उसको २० खेलबाट ३९ अंक छ । यस्तै भ्यालेन्सियाले एल्चेलाई १० ले हरायो भने भिल्लारियल र रियल सोसिडाडले ११ को बराबरी खेले ।इटालीमिलान इन्टर मिलानले इटालीको सिरी ए उपाधिको होडमा शनिबार एसी मिलानमाथि दबाब कायम राख्यो । रोमेलु लुकाकुको दुई गोल मद्दतले इन्टरले बेनेभेन्टोलाई ४० ले हरायो । यसअघि मिलानले बोलोग्नालाई २१ ले पराजित गरेको थियो । मिलान ४६ अंकसहित शीर्षस्थानमा छ भने इन्टर दुई अंकको दूरीमा दोस्रो स्थानमा छ ।यस्तै तेस्रो स्थानमा उक्लिनका लागि युभेन्ट्सले साम्पडोरियालाई २० ले पन्छायो । उसका लागि फेडरिको चिसा र आरोन राम्सीले गोल गरे । युभेन्ट्सको ३९ अंक भएको छ । सबै खाले प्रतियोगितामा युभेन्ट्सको यो लगातार चौथो जित हो । यस जितसँगै युभेन्ट्स पनि उपाधि होडमा दुई मिलान क्लबमाथि दबाब सिर्जना गर्न सफल भएको छ ।
करणद्वारा गेल बोल्ड,काठमाडौं (कास) नेपाली बलर करण केसीले विश्व क्रिकेटका आक्रामक ब्याट्सम्यान क्रिस गेललाई बोल्ड गरेका छन् । यूएईमा भइरहेको अबुधाबी टी१० लिगमा करणले पूणे डेभिल्सबाट खेल्दै टिम अबुधाबीका ब्याट्सम्यान गेललाई आउट गरेका हुन् । करणले आफ्नो पहिलो बलमै गेललाई ९ रनमा बोल्ड गरेका थिए । त्यसपछिको अर्को बलमा वाइड फाल्न पुगेका करणले सो ओभरमा १८ रन खर्चेका थिए । करणलाई दोस्रो ओभर बलिङ गर्न दिइएको थिएन । करणको टोली पूणे ५ विकेटले पराजित भयो । पूणेले १० ओभरमा ४ विकेट गुमाई बनाएको १ सय २९ रनलाई अबुधाबीले ८३ ओभरमै पूरा गरेको थियो । नेपालका युवा खेलाडी कुशल मल्ललाई अबुधाबीले खेलाएको थिएन । अबुधाबीका मेन्टर नेपाली टोलीका पूर्वकप्तान पारस खड्का हुन् । नेपाल बाहिर पहिलो लिग खेलिरहेका करणले तेस्रो खेल खेल्दै पहिलो विकेट लिएका हुन् । मरठ्ठा अरेबियन्सका लागि खेलिरहेका सोमपाल कामीले यस सिजनको अबुधाबी लिगमा २ खेल खेले पनि कुनै विकेट लिन सकेका छैनन् ।
मछिन्द्रमा फेरि कपाली,"काठमाडौं (कास) सहिद स्मारक ए डिभिजन लिग २०७६ को च्याम्पियन मछिन्द्र क्लबको अध्यक्षमा फेरि सुनील कपाली निर्वाचित भएका छन् । क्लबको शनिबार सम्पन्न अधिवेशनबाट कपाली तीनवर्षे कार्यकालका लागि निर्विरोध अध्यक्ष चुनिएका हुन् । उनी २०६२ सालदेखि निरन्तर १२ वर्ष क्लबको अध्यक्ष रहेका थिए र त्यसबेला पनि निर्विरोध नै भएका थिए । उनको पहिलो कार्यकालमै मछिन्द्र राजधानीको ए डिभिजन लिगमा उक्लिएको थियो । सचिवमा किरण महर्जन पनि निर्विरोध निर्वाचित भए । नौ सदस्यीय कार्यसमितिको अन्य पदका लागि भने मतदान भयो ।पहिलोपल्ट लिग च्याम्पियन हँॅुदाको टिमका व्यवस्थापक अनिल श्रेष्ठ ७०४० मतले सुनील कर्माचार्यलाई हराएर उपाध्यक्षमा निर्वाचित भए । कोषाध्यक्षमा विजयलाल कर्माचार्यले नवीन शाक्यलाई ६८५२ मतले पराजित गरे । पाँच सदस्यका लागि नौ जना चुनावी मैदानमा ओर्लिएका थिए र त्यसमा शिरीष श्रेष्ठ, किरणबहादुर श्रेष्ठ, दीपकमान जोशी, शिवराज प्रजापति र आनन्द रौनियार निर्वाचित भए ।"

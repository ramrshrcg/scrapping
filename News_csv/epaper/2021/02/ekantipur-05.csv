शीर्षक,विवरण
मुठभेडतिर दलहरू,"जति नै व्यवस्थित गर्छौं भनेर दाबी गरे पनि सडकमा मञ्च राखेर गरिने कार्यक्रमले नागरिकलाई सास्ती दिन्छ । यो सास्ती २०७४ को प्रतिनिधिसभा चुनावयता नागरिकले लगभग बिर्सिसकेका थिए । राजनीतिक दलभित्रको खिचातानीलाई एकछिनका लागि बिर्सिने हो भने जनताको दैनन्दिनले आफ्नो लय पक्रिसकेको थियो, भलै उनीहरूको गुजारा सडकमै किन नहोस् । अब तीन वर्षयताको सडकको शान्ति बाँकी रहेन । योभन्दा अझै ठूलो, संवैधानिक र राजनीतिक उपलब्धि नै गुम्ने खतरामा मुलुक पुगिसक्यो, राजनीतिककूटनीतिक मामिलाका जानकार प्राध्यापक श्रीधर खत्रीले भने । उनको बुझाइमा नेकपाभित्रको खिचलो र त्यसपछि ओलीले चालेको असंवैधानिक कदमको रिस र बचाउमा कार्यकर्ता सडकमा पोखिँदा राजनीतिक र संवैधानिक प्रक्रियाको निरन्तरता नै शंकाको घेराभित्र छ । जनताले प्रजातन्त्र ल्याए, प्रजातन्त्र पुनर्बहाली गरे, लोकतन्त्र ल्याए र गणतन्त्र ल्याए, यी सबै सडक संघर्षका कारण भएका हुन् । तर अब जनता सडकमा हुने यस्ता तमासासँग वाक्कदिक्क छन्, जतिबेला पनि सडकमा उत्रिँदै बन्द गरेर देश चल्दैन, विकास पनि हुनुपर्यो, खत्रीले भने, म अहिले झन् ठूलो दुर्भाग्य देख्छु । यसपालि फरकफरक दलले गरेको बन्दजस्तो होइन, सत्ताधारी नेकपाका दुवै खेमा सडकमा छन् । यसले राजनीतिक अस्थिरता निम्त्याउँछ, यो अस्थिरतामा बाह्य शक्तिले फाइदा लिन्छ । प्रधानमन्त्री केपी शर्मा ओलीले गत मंसिरमा संवैधानिक परिषद्को बैठकमार्फत सिफारिस गरेका संवैधानिक आयोगका प्रमुख तथा सदस्यलाई बुधबार बिहान हत्त न पत्त शपथ गराइयो । नियुक्तिविरुद्ध सर्वोच्चमा मंगलबार दर्ता गर्न खोजिएको रिटलाई पन्छाइयो र बुधबारको शपथपछि मात्रै रिट दर्ता गरियो । शपथग्रहण समारोहमा प्रधानन्यायाधीशसमेत उपस्थित भएपछि सरकारलाई झटपट निर्णय गर्न सघाउ पुग्यो । यसले आन्दोलनरत नेकपा (दाहालनेपाल) लाई झस्कायो र उनीहरूले तुरुन्तै आमहडताल घोषणा गरे । त्यही साँझ गृह मन्त्रालयले हडताललाई असफल पार्न अपिल गरेको थियो । अवरोध गर्नेलाई नियन्त्रणमा लिन पनि मन्त्रालयको निर्देशन थियो । सडकमा प्रहरीको तैनाथी बाक्लो थियो । बिहीबार सडकमा देखिएको दृश्य र शुक्रबार सभाका नाममा हुने सडकको अस्तव्यस्तताले मुलुक मुठभेड र अराजकताको बाटोतिर गयो भन्न सकिने आधार प्रशस्त गरेको विश्लेषक खगेन्द्र प्रसाईं बताउँछन् । मुठभेड र अराजकताको सुरुवात भइसकेको छ । सर्वोच्च अदालतले प्रतिनिधिसभा पुनःस्थापना गरेर लोकतान्त्रिक बाटो संसद्भित्रै सिर्जना गरिदिएन भने त हामी लगभग भिडन्तको बाटोमा गयौं, प्रसाईंले भने । उनका अनुसार यसलाई दुई पक्षको लडाइँको अर्थमा मात्रै बुझ्नु पनि हँॅदैन । यो संसद् र संविधानले पुनर्जीवन प्राप्त गरोस् भन्नेहरूविरुद्ध पुनर्जीवन प्राप्त नगरोस् भन्नेको लडाइँ हो भनेर मैले बुझेको छु । यस अर्थमा पनि हामी लगभग भिडन्तको बाटोमा गयौं, उनले भने, त्यसपछि त शान्तिपूर्ण जुलुसकै बीचमा पनि मुठभेड हुने परिस्थिति हुन्छ । मान्छे यताबाट शान्तिपूर्ण भन्छ, अर्कोतिरबाट शान्तिपूर्ण जुलुसमा आउँछन्, त्यो मुठभेडले हिंसातिर लान्छ । प्रहरीका सामान्य दमनको प्रतिकार होला, प्रतिकारको प्रतिकार हँॅदा यो प्रक्रिया बढ्छ, जुन हाम्रा लागि साह्रै दुःखद हो । लगभग व्यवस्थापन भइसकेको संवैधानिक र लोकतान्त्रिक प्रक्रियामा यसले ठ्याक्कै उल्टो गियर लगाएको उनको बुझाइ छ । यसले हामीलाई पुरानो व्यवस्थातिर फर्काउँछ कि भन्ने चिन्ता छ अहिले, उनले भने ।प्रसाईंले गणतन्त्रको उपलब्धि गुम्छ भन्ने चिन्ता व्यक्त गरिरहँदा शुक्रबार नारायणहिटी दरबारनजिक हुन लागेको सभाको तारतम्य मिलाइरहेकाहरूमध्येकी नेकपा (ओली) केन्द्रीय सदस्य निरु पालले संघीयता खारेज गर्नुपर्ने अभिव्यक्ति दिएकी छन् । हाम्रो सानो मुलुक आर्थिक स्थिति कमजोर भएको मुलुक छ । प्रत्येक नेपालीको टाउकामा विदेशीको ऋण छ । तसर्थ प्रधानमन्त्रीज्यू, यो संघीयता नामको सेतो हात्ती हाम्रो मुलुकले धान्दैन, पालले फेसबुकमा लेखेकी छन्, प्रदेश सरकार खारेज गरौं, प्रत्यक्ष निर्वाचित कार्यकारी प्रधानमन्त्री हुने व्यवस्था गरौं सम्माननीय प्रधानमन्त्रीज्यू । पालसहितको टिमले प्रधानमन्त्री ओलीलाई यसअघि भेटेरै संघीयता खारेजीको माग गरेको थियो । त्यस्तै शुक्रबारको सभा र जनपरिचालनको संयोजन गरिरहेका शिक्षामन्त्री कृष्णगोपाल श्रेष्ठले आमसभाका लागि प्रचार सामग्रीका रूपमा नेकपाका नेताहरूले आफ्नो आदर्श मान्ने मदन भण्डारीको राजतन्त्रबारेको एउटा अडियो अंश दुई दिनअघि सार्वजनिक गरेका थिए । उक्त अडियो अंशमा भण्डारीले राजा रहने परम्परालाई कायम राखेर पनि जनता र प्रजातन्त्रलाई सर्वशक्तिमान बनाउने कुरालाई सुनिश्चित गरिन्छ भने यो ठूलो आपत्तिको कुरा हुनेछैन भनेका छन् । देखाइदिने भन्दै गरिन लागेको आमसभाको पूर्वसन्ध्यामा ओलीका विश्वासपात्रहरूले दिएको अभिव्यक्ति र सेयर गरेको अडियो अंशले आशंका झन् बढेको छ । शुक्रबारको सभाबाट ओलीले उनका विश्वासपात्रहरूले गरेका अपेक्षाअनुरूप कुनै घोषणा गरिदिए भने संविधान, लोकतान्त्रिक र नागरिक अधिकारका लागि सडक झन् तात्न सक्छ ।"
हडतालले सास्ती,"मुख्यमन्त्री नै सडकमाकर्णाली प्रदेशका मुख्यमन्त्री महेन्द्रबहादुर शाही आमहडतालको समर्थनमा सडकमा निस्किए । बिहीबार दिउँसो करिब ३ बजे प्रदेशका मन्त्रीद्वय विमला केसी र नन्दसिंह बुढाका साथ उनी सैनिक अंगरक्षक तथा प्रहरी सुरक्षासहित पैदलै प्रदर्शनस्थल मंगलगढी चोकमा पुगेका थिए । नेकपा केन्द्रीय सदस्यसमेत रहेका मुख्यमन्त्री शाहीले संघीय सरकारले गरेको असंवैधानिक कदमविरुद्ध सडक संघर्षमा उत्रिनुपरेको बताए । मुख्यमन्त्री शाही र केही मन्त्रीहरू मंगलगढी चोकमा धर्नामा बसेका थिए । लुम्बिनी प्रदेशमा तराईका मुख्य बजार र पूर्वपश्चिम राजमार्गमा यातायात ठप्प भयो । विद्यालय, उद्योग, व्यापार व्यवसाय पनि खुलेनन् । प्रदेशका पहाडी जिल्ला गुल्मी, पाल्पा, अर्घाखाँचीलगायतमा पनि बन्दको प्रभाव पर्यो । रूपन्देहीका प्रहरी प्रमुख एसपी प्रवीण पोखरेलले जिल्लाभरको जनजीवन सामान्य र शान्तिपूर्ण रहेको बताए । कपिलवस्तुको उत्तरी क्षेत्रका बजार बन्द रहे । कलकारखाना र शैक्षिक संस्था खुलेनन् । बन्द गराउँदै हिँडेका दुई जनालाई तौलिहवाबाट प्रहरीले पक्राउ गरेको थियो । नेपालगन्जमा बन्दको प्रभाव न्यून देखियो । बर्दियामा लामो दूरीका गाडीलाई प्रहरीले स्कर्टिङ गरेर पठाएको थियो ।सुदूरपश्चिम प्रदेशको कञ्चनपुरको कृष्णपुर नगरपालिका२ बंकका विष्णु तिरुवा आमाको उपचारका लागि केही दिनअघि नै सीमावर्ती बजार खटीमा गएका थिए । पैसा अपुग भएकाले बिहीबार बिहानै भारतबाट फर्केका उनी बन्दका कारण साँझसम्म पनि घर जान पाएनन् । बिहानदेखि केही साधन नपाएर बजारमै रोकिएको छु, तिरुवाले भने, साँझ पैसा लिएर फर्किनुपर्ने हो, आफूसँग खाना खान पनि पैसा छैन । बिहीबारको बन्दका कारण भारतबाट उपचार वा मजदुरी गरेर घर फर्किंदै गरेका सयौं यात्रु बाटोमै अलपत्र परेका थिए । बिहानै महेन्द्रनगर पुगेका हौं, दिनभरि यतै रोकियौं, दिल्लीबाट घर फर्किन लागेका बेलौरी७ शान्तिपुरका आदित्य गिरीले भने, बन्द हुने थाहा पाएको भए उतैबाट आउँदिनथें । बन्दका कारण कञ्चनपुरको जनजीवन पूर्णरूपमा प्रभावित भएको थियो । आन्दोलनकारीहरूले समाचार संकलन गरिरहेका स्थानीय पत्रकार मदन गिरीमाथि पनि हातपात गरेका छन् ।"
विघटनको मुद्दामा बहस जारी,"काठमाडौं (कास) प्रतिनिधिसभा विघटनविरुद्धको मुद्दामा बिहीबार तीन सरकारी वकिलले बहस गरेका छन् । उनीहरूले प्रतिनिधिसभा विघटनको निर्णय जायज र संविधानसम्मत रहेको तर्क गर्दै प्रधानमन्त्री केपी शर्मा ओलीको बचाउ गरे । अघिल्लो दिन बहस बाँकी रहेका नायब महान्यायाधिवक्ता पदमप्रसाद पाण्डेयले बिहीबार अन्तर्राष्ट्रिय सन्दर्भ जोड्दै अहिलेको संविधानमा २०४७ सालको तुलनामा प्रधानमन्त्रीलाई बलियो बनाइएको दाबी गरे । उनले त्यो स्थायित्वका लागि भएको बताए । उनले संविधान निर्माण हुनुअघि संविधानसभामा व्यक्त धारणा र प्रतिवेदनमा लिपिबद्ध भएका विषयवस्तुलाई संविधान निर्माणको आशयका रूपमा बुझ्न नहुने सुझाव दिए । संविधान निर्माणका क्रममा कैयौं विषयवस्तु परिमार्जित भएको उल्लेख गर्दै उनले त्यतिबेलाका प्रतिवेदन र अवधारणालाई आधार मानेर व्याख्या गर्दा संविधानको वास्तविक मनसायको व्याख्या हुन नसक्ने तर्क गरे । संविधानले प्रतिनिधिसभा विघटनका लागि तीनवटा सर्त मात्रै तोकेको उल्लेख गरे । प्रधानमन्त्रीको सिफारिस, राष्ट्रपतिको अनुमोदन र नयाँ निर्वाचनको घोषणा भए विघटन संविधानसम्मत हुन्छ, अरू विषय खोज्नु पर्दैन, उनले भने । नायब महान्यायाधिवक्ता नारायण पौडेलले सन्दर्भअनुसार संविधानको व्याख्या हुनुपर्ने उल्लेख गर्दै प्रधानमन्त्रीले आफ्नो अधिकारका रूपमा प्रतिनिधिसभा विघटन गरेको बताए । अर्का नायब महान्यायाधिवक्ता विश्वराज कोइरालाले नेपालले संसदीय शासन व्यवस्था अनुसरण गरेकाले प्रधानमन्त्रीलाई विघटनको हक हुने दाबी गरे । संविधान हेर्दा प्रधानमन्त्रीले प्रतिनिधिसभा विघटन गर्न सक्दैनन् भन्ने लेखेको देखिँदैन, उनले भने, संविधानको बनावट हेर्ने हो भने पनि त्यो देखिन्छ ।"
बैठक बोलाउन पौडेलको माग,संयुक्त आन्दोलनमा कांग्रेसले इच्छा देखाएन : भट्टराईसंखुवासभा जनता समाजवादी पार्टीका संघीय परिषद् अध्यक्ष बाबुराम भट्टराईले कांग्रेसको अनिच्छाका कारण संसद् विघटनविरुद्ध संयुक्त आन्दोलनमा जान नसकिएको बताएका छन् । उनले कांग्रेसको मूल नेतृत्वको अनिच्छा नै संयुक्त आन्दोलनमा बाधक बनेको आरोप लगाए । संखुवासभाको खाँदबारीमा बिहीबार जनता समाजवादी पार्टीले आयोजना गरेको पत्रकार सम्मेलनमा भट्टराईले प्रतिनिधिसभा अहिले पनि जीवित रहेको दाबी गरेका छन् । उनले असंवैधानिक कदमविरुद्ध प्रमुख प्रतिपक्षी दल कांग्रेसले ढुलमुले चरित्र देखाइरहेको बताए । नेकपा विभाजनको औपचारिक टुंगो नलागेको र कांग्रेस पर्ख र हेरको अवस्थामा रहेकाले दलहरूबीच साझा आन्दोलन हुन नसकेको उनको भनाइ छ ।
काठमाडौंका आधा मानिसमा एन्टिबडी बन्यो : विज्ञ,"(काठमाडौं)  काठमाडौंका करिब आधा नागरिकमा कोभिड१९ संक्रमणविरुद्घको एन्टिबडी निर्माण भइसकेको दाबी विज्ञहरूले गरेका छन् । कोभिडको लहर कम हुँदै गएको र नयाँ भाइरसको संक्रमण नदेखिए मुलुक हर्ड इम्युनिटीतिर जान सक्ने उनीहरूको विश्लेषण छ । संक्रमण भइसकेपछि शरीरमा विकास हुने क्षमतालाई एन्टिबडी निर्माण भनिन्छ भने ५० प्रतिशतलाई संक्रमण भइसकेपछि उत्पन्न हुने अवस्था हर्ड इम्युनिटी हो । सरकारले तुरुन्त राजधानीलगायत देशभरि समुदायमा कोभिड१९ संक्रमणको अवस्था जान्न नियमित सेरो प्रिभिलेन्स सर्भे गर्नु आवश्यक रहेको उनीहरूले बताएका छन् । हाम्रो अनुमानमा काठमाडौंमा करिब ५० प्रतिशत मानिस कोभिडले संक्रमित भइसकेको हुनुपर्छ, स्वास्थ्य मन्त्रालयका वरिष्ठ पदाधिकारी एवं इपिडिमियोलोजी तथा रोग नियन्त्रण महाशाखाका पूर्वनिर्देशक भाइरोलोजिस्ट डा वासुदेव पाण्डेले भने, कोभिडको पहिलो लहर कम हुँदै गएकाले नयाँ भाइरसको संक्रमण नदेखिए मुलुक हर्ड इम्युनिटीतिर जान सक्ने संकेत देखिएको छ ।सरकारले गत दसैंअघिदेखि सातवटै प्रदेशबाट ३ हजार १ सय ५० वटा रगतको नमुना संकलन गरेर समुदायमा कोभिड संक्रमणबारे जान्न सेरो प्रिभिलेन्स सर्भे गर्दा देशभरिमा १३९ प्रतिशतमा कोभिडविरुद्घको एन्टिबडी बनिसकेको अर्थात् उनीहरू जानेर वा नजानेर संक्रमित भइसकेको देखिएको थियो । यो सर्वेक्षणको नतिजा हालसम्म सरकारले आधिकारिक रूपमा सार्वजनिक गरेको छैन । असोजको कुरा हो, त्यसताका सेरो सर्भिलेन्समा देशभरि १३९ प्रतिशतलाई कोभिडविरुद्घ एन्टिबडी बनेको देखियो, सर्भेमा इपिडिमियोलोजी तथा रोग नियन्त्रण महाशाखाका निर्देशकको हैसियतले संलग्न डा पाण्डेले भने, सबैभन्दा बढी प्रदेश २ मा करिब २८ प्रतिशतमा र वाग्मती प्रदेशमा करिब २२ प्रतिशत जनसंख्यामा कोभिडविरुद्घ एन्टिबडी बनेको देखियो । अर्थात् उनीहरू जानाजानी वा नजानी नै यो संक्रमणको सिकार भइसकेका थिए । कोभिड भाइरसविरुद्घ शरीरमा धेरै समय इम्युनिटी (रोग प्रतिरोधक क्षमता) नरहने भएकाले मुलुकमा कोभिडको दोस्रो लहर आउने पनि त्यति नै सम्भावना रहेको उनको भनाइ छ । भाइरसको म्युटेसन हुँदै जाँदा साधारणतया रोग सार्ने क्षमतासमेत घट्दै जाने औंल्याउँदै उनले नयाँ भाइरस नआए त्यति बढी समस्या नदेखिने दाबी गरे । हाल दक्षिण अफ्रिकातिर आएको स्ट्रेन बढी प्याथोजेनिक (रोग उत्पन्न गर्ने) र बेलायतमा देखिएको स्ट्रेन बढी फैलिने खालको छ । हालसम्म कोभिडको संक्रमण भएपछि शरीरमा कति समयसम्म यो संक्रमणविरुद्घको प्रतिरोधक क्षमता रहिरहन्छ भन्ने यकिन जानकारी छैन । अनुसन्धानदाता वरिष्ठ जनस्वास्थ्यविद् डा राजेन्द्र बीसीका अनुसार सार्वजनिक नगरिएको पहिलो सेरो प्रिभलेन्स सर्भेमा देशभरि १३९ प्रतिशत नागरिकमा कोभिड संक्रमणमा परिसकेको देखिँदा त्यही बेला अमेरिकामा गरिएको यस्तै सर्वेक्षणमा ९३ प्रतिशत, स्विट्जरल्यान्डमा ८ प्रतिशत, बेलायतमा ७ प्रतिशत, बेल्जियममा ५ प्रतिशत र भारतमा ६६ प्रतिशत मानिसमा कोभिड संक्रमणको चपेटामा परेको देखिएको थियो । नेपालको अवस्था अन्य देशको दाँजोमा जटिल देखिएकाले सायद आत्तिएर नीतिनिर्माता यो सर्वेक्षणको परिणामलाई सार्वजनिक नगरेको उनको भनाइ छ ।कोभिड१९ संक्रमणको अवस्था जान्न राष्ट्रिय जनस्वास्थ्य प्रयोगशाला टेकुमा केही दिनअघि सुरु गरिएको सशुल्क टोटल एन्टिबडी परीक्षण मा हालसम्म ५० नमुना परीक्षण गर्दा ३० जनाको शरीरमा कोभिडविरुद्घको एन्टिबडी देखिएको सूचना अधिकारी राजेशकुमार गुप्ताले बताए । कोभिडको हट स्पटका रूपमा रहेको काठमाडौंलगायत तराईका सहरमा नियमित रूपले सेरो प्रिभलेन्स सर्वेक्षण हुनुपर्ने औंल्याउँदै डा बीसी भन्छन्, मुलुकमा विभिन्न जनसंख्या, विभिन्न ठाउँ र समयको अन्तरालमा नियमित सेरो प्रिभलेन्स सर्भिलेन्स गर्नुपर्ने हो ।ठूलो जनसंख्यामा कुनै खास रोगविरुद्घ एन्टिबडी बन्छ भने यस्तो स्थितिमा उक्त रोग फैलिने चेन (कडी) रोकिन्छ र बाँकी व्यक्ति संक्रमित हुनबाट जोगिन्छन् । यस्तो हर्ड इम्युनिटी अर्थात् भाइरससँग लड्ने रोग प्रतिरोधक क्षमताको विकास संक्रमणको प्राकृतिक फैलावट वा खोपको माध्यमले हुन सक्छ । हर्ड इम्युनिटी खोपको माध्यमले आउनु नै सबैभन्दा राम्रो र सुरक्षित मानिने उल्लेख गर्दै विज्ञहरू भन्छन्, ६० प्रतिशतभन्दा बढी मानिसमा संक्रमणविरुद्घ एन्टिबडी पाइयो भने उक्त रोगविरुद्घ एन्टिबडी नबनेका बाँकी मानिससमेत संक्रमणबाट सुरक्षित रहन सक्छन् ।"
पहिलो चरणको खोप शनिबारसम्म,"काठमाडौं (कास) सरकारले स्वास्थ्यसम्बन्धी विभिन्न निकायबाट लाइसेन्स लिए पनि हाल बेरोजगार रहेका तथा अन्य पेसा, व्यवसायमा संलग्न स्वास्थ्यकर्मीलाई पनि कोरोनाविरुद्धको खोप दिने भएको छ । माघ १४ बाट सुरु भएको पहिलो चरणको खोप अभियानमा यसअघि कार्यरत स्वास्थ्यकर्मीलाई मात्रै दिने निर्णय गरेको थियो । खोप लगाउनेको संख्या सरकारको लक्ष्यभन्दा कम भएपछि विभिन्न परिषद्बाट लाइसेन्स लिएका बेरोजगार स्वास्थ्यकर्मीलाई पनि दिन लागिएको हो । सम्बन्धित काउन्सिलमा दर्ता भएको तर कुनै पनि स्वास्थ्य संख्थामा कार्यरत नभएका स्वास्थ्यकर्मीले खोप लगाउन नपाएको गुनासो आएपछि सबैले लगाउन पाउनेगरी स्वास्थ्य मन्त्रालयले निर्णय गरेको छ । सूचना प्रणालीमा दर्ता नभएका कारण खोप लिनबाट वञ्चित हुन नदिन विभिन्न काउन्सिलमा दर्ता भएका प्रमाणपत्र र फोटोसहितको परिचयपत्रको आधारमा खोप लगाउने व्यवस्था मिलाउन हुन सूचित गरिन्छ, मन्त्रालयको विज्ञप्तिमा उल्लेख छ । खोप लगाउन नेपाल मेडिकल काउन्सिल, नेपाल नर्सिङ काउन्सिल, नेपाल स्वास्थ्य व्यवसायी परिषद्, नेपाल आयुर्वेद मेडिकल काउन्सिल, नेपाल फार्मेसी काउन्सिलमा दर्ता भएको हुनुपर्नेछ । स्वास्थ्य मन्त्रालयले पहिलो चरणमा ४ लाख ३० हजार जनालाई खोप लगाउने भने पनि बिहीबार अपराह्नसम्म १ लाख ५८ हजार ४ सय ८७ जनाले मात्रै सेवा लिएका छन् । मन्त्रालयका प्रवक्ता डा जागेश्वर गौतमका अनुसार प्रदेश १ मा २१ हजार ७ सय ५४ जना, प्रदेश २ मा २१ हजार १ सय ८५, वाग्मतीमा ५५ हजार ५ सय ४, गण्डकीमा १७ हजार २ सय ६७, लुम्बिनीमा २३ हजार ७ सय ९८, कर्णालीमा ८ हजार ७२ र सुदूरपश्चिम प्रदेशमा १० हजार ९ सय ७ जनाले खोप लगाइसकेका छन् । भारत सरकारले नेपाललाई १० लाख डोज कोभिसिल्ड भ्याक्सिन अनुदानमा दिएको थियो । त्यसमध्ये स्वास्थ्य सेवा विभागले पहिलो चरणमा ४ लाख ८० डोज खोप सातै प्रदेशमा पठाएको थियो । मन्त्रालयका अनुसार पहिलो चरणको खोप अभियान शनिबारसम्म चल्नेछ । सरकारले सार्वजनिक गरेको खोप लगाउनेको संख्यामध्ये हालसम्म लाभान्वितको संख्या झन्डै ३७ प्रतिशत मात्रै हो ।"
दाहालनेपाल समूहका नेता वाग्ले मृत फेला,"(सर्लाही)  मसाल जुलुसबाट बुधबार अबेर राति फर्कंदै गरेका नेकपा दाहालनेपाल समूहका सर्लाही इन्चार्ज डाचाराज वाग्ले बाटोमै मृत फेला परेका छन् । टाउको र खुट्टामा गहिरो चोट लागेको अवस्थामा सडकमा उनको शव फेला परेको हो ।बरहथवामा मसाल जुलुसपछि वाग्ले साथीहरूसँग खाजा खाई बिहीबारको बन्दबारे छलफल गर्न राजमार्गतर्फ आउँदै थिए । बरहथवानयाँरोड सडक खण्डअन्तर्गत पर्ने मूर्तियाको जंगलमा उनी चढ्ने ज१०प ३२०६ नम्बरको मोटरसाइकल क्षतविक्षत र वाग्ले लडिरहेको देखेपछि स्थानीयले प्रहरीलाई खबर गरेका थिए । प्रहरीले बरहथवास्थित प्राथमिक स्वास्थ्य केन्द्रमा पुर्याए पनि चिकित्सकले उनलाई मृत घोषणा गरेका थिए ।वाग्लेको टाउको र खुट्टामा गहिरो चोट लागेको प्रहरी उपरीक्षक सन्तोषसिंह राठौरले बताए । प्रारम्भिक रूपमा दुर्घटनामै ज्यान गएको देखिन्छ, अन्य शंका गर्ने आधार अहिलेसम्म फेला परेको छैन, तैपनि माथिल्लो निकायसमक्ष सूक्ष्म अनुसन्धानका लागि पहल गरेका छौं, उनले भने, आजभोलिमै एक्सपर्ट टिम यहाँ आउँछ, केही कुरा भए त्यसबाट खुल्छ । जंगलको बाटो हुनाले मोटरसाइकलको तीव्र गतिले वा जंगली जनावरले बाटो काट्दा दुर्घटना भएको हुन सक्ने प्रहरीको आकलन छ ।नेकपा दाहालनेपाल समूह सर्लाहीले बिहीबार विज्ञप्ति जारी गरी घटना शंकास्पद रहेकाले अनुसन्धान गर्न माग गरेको छ । दुर्घटना भनिए पनि मृत्यु रहस्यमय छ, मोटरसाइकलको अगाडिको भाग क्षतविक्षत भएको, खुट्टामा गहिरो चोट भए पनि पाइन्ट नच्यातिएको तथा रगत नदेखिएको, हेल्मेट र चस्मा जस्ताको त्यस्तै रहेको जस्ता शंकास्पद तथ्य देखिएको छ, विज्ञप्तिमा भनिएको छ । घटना गम्भीर भएकाले प्रहरीको विशेष टोली ल्याएर अनुसन्धान गरिनुपर्ने जिल्ला अध्यक्ष रेवती पन्तद्वारा हस्ताक्षरित विज्ञप्तिमा माग गरिएको छ ।मृत्युपछि अंग दान गर्ने वाग्लेको निर्णयअनुसार उनको अन्त्येष्टि नगरिने भएको छ । उनको शरीरलाई बीपी कोइराला स्वास्थ्य विज्ञान प्रतिष्ठानमा पठाइएको छ । हरिपुर नगरपालिका१ हजारबिगहा पुर्ख्यौली घर भएका वाग्ले पछिल्लो समय परिवारसहित महोत्तरीको बर्दिबासमा बस्दै आएका थिए । उनका परिवारमा आमाबुबा, श्रीमती र दुई छोरा छन् । २०४२ सालमा प्रगतिशील विद्यार्थी आन्दोलनमा जोडिएका ५२ वर्षीय वाग्ले २०४५ मा अनेरास्ववियुका केन्द्रीय सदस्य, २०५२ मा तत्कालीन अखिल क्रान्तिकारीको केन्द्रीय अध्यक्ष, २०६४ मा तत्कालीन नेकपा एकता केन्द्र मसाल रामसिंह समूहको केन्द्रीय सदस्य, एकतापछि तत्कालीन नेकपा माओवादी केन्द्रका केन्द्रीय सचिवालय सदस्य हुँदै पछिल्लो समय नेकपाका जिल्ला इन्चार्ज बनेका थिए ।"
एक्यापमा तानातान,"(काठमाडौं)  पदयात्राका लागि विश्वमै प्रख्यात अन्नपूर्ण संरक्षण क्षेत्र आयोजना (एक्याप) को व्यवस्थापनमा फेरि पनि गण्डकी प्रदेश र राष्ट्रिय प्रकृति संरक्षण कोष (एनटीएनसी) बीच किचलो सुरु भएको छ । संघीय सरकारले गत वर्षको माघमा छैटौं पटक एक वर्षका लागि भन्दै एक्यापको व्यवस्थापन गर्ने जिम्मा एनटीएनसीलाई दिएको थियो । खुमलटारमा मुख्यालय रहेको एनटीएनसीले २०४३ सालदेखि एक्यापको व्यवस्थापन गर्दै आएको छ । खुमलटारमा मुख्यालय रहेको कोषअन्तर्गत अहिले एक्याप, गोरखामा एमक्याप, दोलखासिन्धुपाल्चोक र रामेछापमा जिक्याप र चितवनमा जैविक विविधता संरक्षण केन्द्र (सौराहा), बर्दिया, ठाकुरद्वारामा बर्दिया संरक्षण र कञ्चनपुरमा शुक्लाफाँटा संरक्षण कार्यक्रमका कार्यालय र कर्मचारी छन् । एक्यापको म्याद माघ ३ गते सकिएपछि माघ ६ मा बसेको गण्डकी प्रदेशको मन्त्रिपरिषद् बैठकले एक्याप आफूलाई हस्तान्तरण गर्न संघीय सरकारसँग माग गर्ने निर्णय गरेको छ । एक्याप हामीले नै व्यवस्थापन गर्ने गरी संघीय सरकारसमक्ष लेखिपठाएका छौं, यसअघि यसबारे मुख्यमन्त्रीसहितले प्रधानमन्त्रीज्यूको ध्यानाकर्षण समेत गराएका छौं, गण्डकी प्रदेशको उद्योग, पर्यटन, वन तथा वातावरणमन्त्री विकास लम्सालले कान्तिपुरसित भने, राजस्वको ५० प्रतिशत प्रदेशले, २५ प्रतिशत स्थानीय तह र २५ प्रतिशत एक्यापमा जाने गरी व्यवस्थापनको मोडल हामीले प्रस्ताव गरेका छौं । सन् २०१९ मा एक्यापले पर्यटक शुल्कबाट मात्र करिब ३९ करोड १० लाख रुपैयाँ राजस्व संकलन गरेको थियो । गत वर्ष भने एक्याप पनि कोभिड संक्रमणको मारमा परेको थियो । पर्यटक शुल्कबाहेक पनि एक्यापले आम्दानी गर्छ । एनटीएनसीले भने मुख्य आम्दानी नै एक्याप भएकाले फेरि पनि आफू एक्लैले त्यसको व्यवस्थापन गर्न पाउनुपर्ने मागसहित लबिइङ गरिरहेको छ । गण्डकी प्रदेशले गत वर्ष म्याद थप गरिनुअघि नै एक्याप प्रदेश र स्थानीय तहलाई हस्तान्तरण गर्न जोड दिएको थियो । तर अन्तिम पटकका लागि भन्दै केन्द्रको वन तथा वातावरण मन्त्रालयको प्रस्तावमा मन्त्रिपरिषद्ले माघ ३ गतेसम्म एक्यापको व्यवस्थापन गर्ने जिम्मा एनटीएनसीलाई नै दिने निर्णय गरेको थियो । एक वर्षभित्र कानुन बनाएर स्थानीय तहलाई नै हस्तान्तरण गर्ने भनिएको थियो, मन्त्री लम्सालले थपे, संघीय मन्त्रालयले एक वर्षभरि कुनै चासो दिएन, त्यसैले अहिले हामीलाई दिन माग गरेका हौं । एनटीएनसीका सदस्य सचिव शरद अधिकारी भने तीन दशकदेखि व्यवस्थापन गर्दै आएको र व्यवस्थापकीय क्षमताका कारण फेरि पनि आफूहरूलाई दिनुपर्ने बताए । कति अवधि म्याद थप गर्ने भन्ने निर्णय सरकारले गर्ने हो, अधिकारीले भने, त्यसको प्रक्रिया अघि बढेको छ । वन तथा वातावरण मन्त्रालयका प्रवक्ता सहसचिव प्रकाश लम्सालले एक्यापको प्रस्ताव राष्ट्रिय निकुञ्ज तथा वन्यजन्तु संरक्षण विभागमा छलफलकै क्रममा रहेको जानकारी दिए । विभाग स्रोतका अनुसार एनटीएनसीले भने ५ वर्ष म्याद थप गर्न माग गरेको छ । म्याद थपको प्रस्ताव वन मन्त्रालयमार्फत मन्त्रिपरिषद्मा पेस हुन्छ । एक्यापको व्यवस्थापन जिम्मा समुदायलाई हस्तान्तरण प्रक्रिया सुरु गर्ने कुरा उठ्न थालेको डेढ दशकभन्दा बढी भइसकेको छ । विभिन्न बहानामा सरकारले हस्तान्तरणमा ढिलाइ गर्दै आएको स्थानीयहरूको गुनासो छ ।हस्तान्तरण गर्न आयोजना सञ्चालनसम्बन्धी नयाँ नियमावली र व्यवस्थापनको ढाँचा आवश्यक पर्छ । जसका लागि संघको वन तथा वातावरण मन्त्रालयले ढिलाइ गरिरहेको छ । राष्ट्रिय निकुञ्ज तथा वन्यजन्तु संरक्षण ऐन, २०२९ बमोजिम संरक्षण क्षेत्र व्यवस्थापन नियमावली २०५३ र संरक्षण क्षेत्र व्यवस्थापन निर्देशिका २०५६ अनुसार एनटीएनसीले एक्यापको व्यवस्थापन गर्दै आएको छ । मुलुकमा तीन तहको सरकार बनिसक्दा पनि पुरानै ऐनअनुसारको संरचनाअनुसार एक्याप व्यवस्थापन गरिएकामा प्रदेश र स्थानीय तहका पदाधिकारीहरूले आपत्ति जनाउँदै आएका छन् । स्थानीय सरकार सञ्चालन ऐन, २०७४ मा प्राकृतिक स्रोतको व्यवस्थापनसमेत स्थानीय तहले गर्ने प्रावधान छ । गण्डकी प्रदेशले एक्यापलाई प्रदेशअन्तर्गत राख्ने, त्यसको व्यवस्थापनका लागि एउटा राष्ट्रिय परिषद् बनाउने, सञ्चालन तथा व्यवस्थापनको जिम्मा १५ वटा स्थानीय तहलाई दिने, परिषद्मा संघको वन मन्त्रालय र अहिले व्यवस्थापन गर्ने निकाय एनटीएनसीलाई समेत राख्ने तथा अन्तर्राष्ट्रिय सहयोग भित्र्याएर नमुनाका रूपमा अघि बढाउने प्रस्ताव गत वर्ष नै गरेको थियो । समुदायमा आधारित संरक्षण कार्यक्रमअन्तर्गत २०४३ सालमा कास्कीको घान्द्रुकमा एक्याप स्थापना गरिएको थियो । दस वर्षभित्रै समुदायमा हस्तान्तरण गर्ने उद्देश्य राखिए पनि अझैसम्म यसको व्यवस्थापन एनटीएनसीमार्फत हुँदै आएको छ । पर्यटक शुल्कलगायत अन्य आम्दानी सिधै एनटीएनसीको खातामा जम्मा हुने गरेको छ । जसको करसमेत तिर्नु नपर्ने कानुनी व्यवस्था छ ।वन तथा वातावरण मन्त्रालय, गण्डकी प्रदेश, एक्यापअन्तर्गतका स्थानीय तहबीच गत वर्ष एक वर्ष म्याद थप गर्नुअघि पोखरामा भएको अन्तर्क्रियामा नियमावली र व्यवस्थापनको ढाँचा वन मन्त्रालयले ६ महिनाभित्र ल्याउने र व्यवस्थापनको जिम्मा स्थानीय समुदायलाई दिने सहमति भएको थियो । तर कोभिडलगायतका कारण देखाएर मन्त्रालयले कुनै पनि काम अघि नबढाएको वनमन्त्री लम्सालको गुनासो छ । जेजे गर्ने भनिएको थियो, एक वर्षसम्म केही पनि भएन, उनले भने, गत वर्ष प्रतिबद्धता जनाएअनुसार काम नभएकाले अब प्रदेशलाई नै सबै जिम्मा दिइयोस् भन्ने हो । गण्डकी प्रदेशका लमजुङ, मनाङ, कास्की, मुस्ताङ र म्याग्दीको ७ हजार ६ सय २९ वर्गकिलोमिटर क्षेत्रफलमा फैलिएको एक्याप पहिलो र मुलुककै सबभन्दा ठूलो संरक्षण क्षेत्र हो । यो क्षेत्रमा १५ वटा स्थानीय तह पर्छन् । उक्त क्षेत्रभित्र एक लाखभन्दा बढी घरधुरी छन् । व्यवस्थापनमा स्थानीयलाई प्राथमिकता दिन सुझावअन्नपूर्ण संरक्षण क्षेत्र (एक्याप) को व्यवस्थापनमा स्थानीयलाई अग्रस्थानमा राख्न संरक्षणकर्मीले सुझाव दिएका छन् । स्थानीय जनसहभागितामा आधारित संरक्षण क्षेत्र व्यवस्थापन प्रणालीमा एक्याप विश्वकै उदाहरण बनेकाले अबको व्यवस्थापनमा पनि स्थानीयलाई प्राथमिकता दिनुपर्ने उनीहरूले बताएका हुन् ।पदयात्राका लागि विश्वमै प्रख्यात अन्नपूर्ण संरक्षण क्षेत्र (एक्याप) को व्यवस्थापन जिम्मा प्रदेश, स्थानीय तह वा फेरि पनि राष्ट्रिय प्रकृति संरक्षण कोष (एनटीएनसी) मध्ये कसलाई दिने भन्ने टुंगो लागिसकेको छैन । एक्याप स्थापनाकालमा काम गरेका र संरक्षण क्षेत्रकै विषयमा विद्यावारिधि गरेका सोही क्षेत्रका घनश्याम गुरुङ, हुमबहादुर गुरुङ, लालप्रसाद गुरुङ, गेहेन्द्रप्रसाद गुरुङ र शैलेन्द्र थकालीले जारी गरेको विज्ञप्तिमा भनिएको छ, संरक्षण क्षेत्रको व्यवस्थापनका लागि स्थानीय जनतालाई अग्रस्थानमा राख्ने प्रदेश सरकारको मनसायलाई हामी स्वागत गर्दछौं । यही मनसायबाट नै अन्नपूर्ण संरक्षण क्षेत्र स्थापना भएको हो र यही मनसायले भावी व्यवस्थापनको रेखा कोर्नुपर्छ । उनीहरूले एक्याप क्षेत्रबाट उठेको स्रोत त्यसै क्षेत्रमा लगानी गर्दा संरक्षण थप प्रभावकारी हुने जनाएका छन् । प्रदेश सरकार अस्तित्वमा आएपछि एक्याप व्यवस्थापनमा भूमिका खोज्नु महत्त्वपूर्ण पक्ष भएकोसमेत संरक्षणकर्मीहरूको ठहर छ । संघीय सरकारको समन्वय र प्रदेश सरकारको संयोजकत्वमा अन्तरिम कार्यदल बनाएर भावी व्यवस्थापनको ढाँचा कोर्नसमेत उनीहरूले सुझाव दिएका छन् । कार्यदललाई १२ महिनाको अवधि दिई नयाँ कानुनबमोजिम प्राविधिक, प्रशासनिक र वित्तीय संरचना बनाउनुपर्ने र नयाँ संरचनालाई व्यवस्थापनको हस्तान्तरण गर्ने जिम्मा दिए व्यवस्थापन सहज हुने जनाइएको छ ।"
"पढ्नेसँग बढी शुल्क, पढाउनेलाई तलब छैन","(काठमाडौं)  विद्यार्थीबाट अतिरिक्त शुल्क लिँदै आएको बसुन्धारास्थित कान्तिपुर डेन्टल कलेजले प्राध्यापक (फ्याकल्टी) हरूलाई भने न्यूनतम तलब पनि दिएको छैन ।वैशाखदेखि पारिश्रमिक नपाएपछि त्यहाँ कार्यरत प्राध्यापकहरू आन्दोलनमा छन् । गत पुस १३ देखि आफूहरू कलेज जान छाडेको डा प्रणित पोखरेलले जानकारी दिए । वैशाखदेखि नै अनलाइन कक्षा सञ्चालन गरे पनि कलेजले न्यूनतम पारिश्रमिकसमेत उपलब्ध नगराएको प्राध्यापकहरूले गुनासो गरे । १८ प्राध्यापक कलेज नगएपछि पठनपाठन प्रभावित बनेको विद्यार्थीहरूले बताए । चैतदेखि लकडाउन भयो, वैशाखदेखि अनलाइन कक्षा लिएका थियौं, पोखरेलले भने, पुसमा तलब पठायो तर आफ्नै हिसाबकिताबले कलेज गएको दिन गन्ती गरेर ज्यालादारीका आधारमा तलब दिइयो । अनलाइनबाट पठनपाठन गराउँदा कलेजले तलब सुविधा दिन कन्जुस्याइँ गरेको उनीहरूको भनाइ छ ।प्राध्यापकको तलब नदिएको कलेजले विद्यार्थीसँग भने सरकारले तोकेभन्दा ८ लाखभन्दा बढी शुल्क लिएको छ । विद्यार्थीसँग लकडाउनका बेलाको शुल्क लिने, सरकारले तोकेभन्दा बढी पैसा असुल्ने तर प्राध्यापकहरूलाई न्यूनतम पनि नदिने गरिएको छ, अर्का प्राध्यापकले भने । तलबसुविधा पाउनुपर्ने मागसहित १८ जनाले कलेज प्रशासनलाई निवेदनसमेत दिएका छन् । कलेजका अध्यक्ष बुद्धिमान श्रेष्ठले लकडाउन अवधिको न्यूनतम पारिश्रमिक दिने प्रतिबद्धता जनाएर अनलाइन कक्षा सञ्चालन गरेको उनीहरूले प्रस्ट्याए । कलेजमा बिरामी नहुँदा खासै आउँदैनथ्यौं, घरमै बसेर पढाउ भनिएको थियो, पोखरेलले भने, तलब दिँदा कलेज आएको दिनमात्रै गन्ती गरियो । चैतदेखि लकडाउन सुरु भएपछि वैशाखदेखि साउनसम्म अनलाइन कक्षा सञ्चालन गरिएको थियो । साउनबाहेक महिनाको पूरा तलब नपाएको उनीहरूले जानकारी दिए । कलेजका विद्यार्थी पनि बढी शुल्क लिएको विषयमा आन्दोलित छन् । शुल्क फिर्ताका लागि उनीहरूले हस्ताक्षर संकलन गरेर कलेज प्रशासनलाई बुझाउने तयारी गरेका छन् । कान्तिपुर डेन्टल काठमाडौं विश्वविद्यालयबाट सम्बन्धन पाएको निजी कलेज हो । प्राध्यापकहरूलाई तलब नदिइएकामा विश्वविद्यालयको मेडिकल साइन्स फ्याकल्टी काउन्सिलले विरोध जनाएको छ । कोरोनाको महामारीमा पनि काम गरेका स्वास्थ्यकर्मीलाई सेवा सुविधा नदिइएकामा फ्याकल्टीका अध्यक्ष डा मनोज हुमागाइँले असन्तुष्टि जनाए । कलेजका प्राध्यापकहरूको आन्दोलनमा काउन्सिलले ऐक्यबद्धता जनाएको छ । पुस १३ देखि आन्दोलन थालेका उनीहरूलाई प्रशासनले वैशाखको पारिश्रमिक दिएर वार्तामा बोलाएको थियो । उक्त वार्तामा कलेजका अध्यक्ष श्रेष्ठ उपस्थित भएनन् । कलेज सञ्चालक नै उपस्थिति नहुँदा वार्ता विफल भएको कलेजले जनाएको छ । तलब दिन पनि मोलमोलाइ गरिएको छ, पोखरेलले भने । अहिले कलेजमा परीक्षा सञ्चालन भइरहेको छ । पारिश्रमिक नपाए प्रयोगात्मक परीक्षामा सहभागी नहुने प्राध्यापकहरूले बताएका छन् । कलेज प्रशासनले कोरोना र लकडाउनका कारण आम्दानी घटेकाले शिक्षक, कर्मचारीलाई पूरा पारिश्रमिक उपलब्ध गराउन असमर्थ भएको जनाएको छ । सूचना प्रकाशित गरेर कलेजले स्रोत साधनले भ्याएसम्म सबै कर्मचारीलाई बाँडफाँट गरी तलब दिएको दाबी गरेको छ । विद्यार्थीले भने आफूहरूसँग बढी शुल्क लिएर कलेजले प्राध्यापकहरूको श्रमशोषण गरेको बताएका छन् । सरकारले तोकेको शुल्क १९ लाख ३२ हजार रुपैयाँ हो, कलेजले २७ लाख मागेको छ, बीडीएस अध्ययनरत एक छात्रले भने, शिक्षकहरूलाई तलब नदिनुमा कोरोना बहाना मात्र हो ।विद्यार्थीसँग बढी शुल्क असुल्ने तर पारिश्रमिक नदिने कलेजलाई विश्वविद्यालय र चिकित्सा शिक्षा आयोगले पनि कुनै कारबाही नगरेको उनीहरूले गुनासो गरे । चिकित्सा शिक्षा आयोग र विश्वविद्यालयसँग विद्यार्थी, अभिभावक र प्राध्यापकका समस्या राख्यौं, ती छात्रले भने, तर कसैले हाम्रा कुरा सुनेनन् । आयोग र विश्वविद्यालयले शुल्कको नियमन गर्ने अधिकार पाएका छन् । आयोगका उपाध्यक्ष डा श्रीकृष्ण गिरीले कलेजका विद्यार्थी र प्राध्यापकहरूको समस्याबारे आधिकारिक जानकारी प्राप्त नभएको जनाए । उनले भने, बढी शुल्क लिएको उजुरी आए कारबाही गर्छौं, उनले भने ।काठमाडौं विश्वविद्यालय मेडिकल साइन्सेसका डिन राजेन्द्र कोजुले कलेजको समस्याबारे सामान्य जानकारीमात्रै भएको जनाए । तलब नदिएकोनपाएको कलेजको आन्तरिक समस्या हो, उनले भने, पठनपाठन अवरुद्ध गर्न पाइँदैन । कलेजका अध्यक्ष श्रेष्ठले भने बढी शुल्क लिने गरेको स्वीकार गरिसकेका छन् ।"
एमसीसीविरुद्ध नारा लगाउन किन रोके दाहालले ?,"(काठमाडौं)  आफ्नो समूहले आयोजना गरेको आमहडताल कार्यक्रममा सहभागी हुन नेकपा (दाहालनेपाल) समूहका अध्यक्ष पुष्पकमल दाहाल बिहीबार बिहान ललितपुरको पुल्चोक पुगेका थिए, जहाँ पम्फा भुसाल, विष्णु रिजाललगायत नेताकार्यकर्ता पहिल्यैदेखि खटिएका थिए । विभिन्न नारा लगाउँदै उनीहरू सडकमा बसिरहेका थिए । दाहाल पनि त्यही हूलमा थपिए र दायाँ हातलाई तलमाथि उचाल्दै प्रतिनिधिसभा विघटनविरुद्ध नारा लगाउन थाले ।नेकपाकै एक कार्यकर्ताले नारा लगाइरहेका थिए । दाहाल, भुसाल, रिजालसहितका नेताले कहिले जिन्दावाद र कहिले मुर्दावाद भनिरहेका थिए । उद्घोषण गरिरहेका ती कार्यकर्ताले अर्को नारा लगाए, एमसीसी चाहिँदैन । एमसीसीको विरोधमा नारा लागेपछि दाहाल झस्किए र भुसाललाई अहिलेको समयमा उक्त नारा लगाउनु ठीक नभएको संकेत गरिहाले । उनी त्यत्तिमा रोकिएनन्, आफैंले नयाँ नारा पनि दिए । उनले उद्घोषकलाई इंगित गर्दै प्रतिगमनविरुद्ध जस्ता नारा लगाउन सल्लाह दिए । उद्घोषकले तत्काल त्यसलाई माने पनि । तर केही समयपछि नै उद्घोषकले उही नारा दोहोर्याइहाले, एमसीसी चाहिँदैन । अन्य नेताकार्यकर्ताले समर्थन गर्दै भने, चाहिँदैन । चाहिँदैन । दाहाल भने उद्घोषकले उक्त नारा लगाउनेबित्तिकै मुन्टो तल झारेर चुप लागे । त्यसपछि उद्घोषकले फेरि नारा चर्काए, एमसीसी चाहिँदैन, देश बेच्न पाइँदैन । दाहाल भने कुनै पनि नारा नलगाईकन आफूलाई ढिलो भएको संकेत गर्दै सुरुआतमा भुसाल र त्यसपछि अन्य नेतासँग बिदा मागेर हिँडे । दाहालसँगै आन्दोलनमा सहभागी नेता विष्णु रिजालले यो आन्दोलन एमसीसी वा अरू कुनै पनि एजेन्डाविरुद्ध नभएकाले अध्यक्ष दाहालले पहिले नै तयार रहेका नारा लगाउन भनेको बताए । उनले भने, हामीले यो आन्दोलन संविधानमाथि आक्रमणविरुद्ध गरेको हो । अन्य विषयमा होइन । रिजालका अनुसार आन्दोलनका निर्धारित नारा थिए । दाहालको सचिवालयका एक सदस्यका अनुसार बिहीबारको कार्यक्रम संविधानमाथि भएको कु को विरोधमा रहेको बताए । उहाँ (दाहाल) ले संविधानमाथि भएको घातका विषयमा केन्द्रित गरेर आन्दोलन गर्न भन्नुभएको हो । अहिले अन्य अप्रसांगिक विषयमा नबोल्न भन्नुभएको हो, ती सदस्यले भने । एमसीसीअन्तर्गत अमेरिकाले नेपाललाई विद्युत् र सडक पूर्वाधार निर्माणका लागि करिब ५५ अर्ब रुपैयाँ सहयोग दिने गरी सन् २०१७ मा नेपाल सरकार र अमेरिकी सरकारबीच सम्झौता भएको थियो । सम्झौताअनुसार नेपालले उक्त सहयोग प्राप्त गर्न नेपालको संसद्बाट अनुमोदन गर्नुपर्ने हुन्छ । केपी ओली सरकारले सम्झौता अनुमोदनका लागि झन्डै दुई वर्षअघि संसद् सचिवालयमा दर्ता गराएको थियो तर नेकपाभित्रको विवादका कारण एमसीसी प्रतिनिधिसभाको विधेयक शाखामै थन्किएर बसिरह्यो ।सम्झौताअनुसार नेपालले उक्त परियोजनाका सबै प्रक्रिया यसै वर्षको असार १६ गतेभित्र पूरा गरेर कार्यान्वनयमा जानुपर्थ्यो । नेकपाको विवादकै कारण संसद्बाट पारित नहुने अवस्था आएपछि असार १५ मा अर्थ मन्त्रालयले वासिङ्टनस्थित एमसीसीको मुख्य कार्यालयलाई पत्र लेख्दै कोभिड१९ संक्रमणका कारण तोकिएको समयमा कार्यान्वयनमा जान नसकिएको जानकारी गराएको थियो । उक्त पत्रको जवाफ नेपालले पाएको छैन । नेपालका लागि अमेरिकी राजदूत र्यान्डी बेरीले माघ १९ मा नेपाली सञ्चारकर्मीसँग कुरा गर्दै एमसीसी नेपालको समृद्धि र विकासका लागि भएको बताएका थिए ।प्रधानमन्त्री ओलीनिकट नेताहरू सभामुखहरू (पहिले कृष्णबहादुर महरा र अहिले अग्नि सापकोटा) ले एमसीसी सम्झौतालाई संसद्मा छलफल नलैजानु गलत भएको बताउँछन् तर दाहालनेपालनिकट नेताहरू झलनाथ खनाल, भीम रावल, देव गुरुङलगायतले एमसीसी कुनै हालतमा पास हुन नहुने बताउँदै आइरहेका थिए । नेकपाले एमसीसीका प्रावधानबारे अध्ययन गर्न खनालको नेतृत्वमा कार्यदल नै बनाएको थियो । रावल र परराष्ट्रमन्त्री प्रदीपकुमार ज्ञवाली सदस्य रहेको कार्यदलले तयार पारेको प्रतिवेदनमा ज्ञवालीले छुट्टै धारणा राखेका थिए, जसले गर्दा एमसीसी अलमलमै पर्यो । पुस ५ मा प्रतिनिधिसभा विघटन भएसँगै अब नेपालले एमसीसी पाउँछपाउँदैन, पायो भने कहिलेसम्म पाउँछ भन्ने प्रश्न उठेको छ ।"
"परीक्षा प्रभावित, बिरामी हिँडेरै अस्पताल","बिरामीलाई सास्तीआमहडतालका कारण अस्पताल जाने बिरामीले पनि सास्ती भोग्नुपर्यो । राजधानीका ठूला सरकारी अस्पतालको ओपीडीमा निकै कम बिरामी पुगे । दिनमा लगभग १ हजार ५ सय बिरामी पुग्ने वीर अस्पतालमा आधा जति बिरामी मात्रै आएको निर्देशक डाकेदारप्रसाद सेन्चुरीले बताए । अस्पतालतर्फ कुनै सवारीसाधन आउन दिएनन्, म पनि हिँडेर आएँ, उनले भने, ट्याक्सी चढेका बिरामी पनि सहिदगेटमै रोकेपछि अस्पताल आउन पाएनन् ।निर्देशक डा सेन्चुरीले स्वास्थ्यकर्मी टाढाबाट आउनुपर्ने भएकाले आकस्मिक र शल्यक्रिया सेवामा समेत असर परेको बताए । दिनमा करिब १ हजार २ सय बिरामी पुग्ने महाराजगन्जस्थित त्रिवि शिक्षण अस्पताल पनि बन्दको प्रभावमा पर्यो । सवारीसाधन नचलेकाले नयाँ बिरामी भर्ना हुन र पुराना बिरामी डिस्चार्ज भएर घर जान नपाएको अस्पतालका प्रवक्ता रामविक्रम अधिकारीले बताए । नियमित सेवामा असर पर्यो तर पहिलेका बन्दमा जस्तो धेरै प्रभाव परेन, उनले भने, घर जानैपर्ने बिरामीलाई अस्पतालकै एम्बुलेन्समा हालेर पठायौं ।घाइते, हाडजोर्नी र चोटपटक लागेका बिरामी पुग्ने राष्ट्रिय ट्रमा सेन्टरमा बन्दका कारण कर्मचारीलाई एम्बुलेन्समा ओसारपसार गर्नुपरेको थियो । यो अस्पतालमा दिनमा ३ सय हाराहारी बिरामी पुग्थे । बिहीबार भने यो संख्या आधा भयो । बेड पाउन मुस्किल हुने आकस्मिक कक्षमा पनि चाप थिएन । नयाँ बिरामी भर्ना लिन र पुराना बिरामी घर पठाउन अप्ठेरो परेको अस्पतालका निर्देशक डा सन्तोष पौडेलले बताए । घाइतेहरूको उपचारमा ढिलाइ गर्दा ज्यान जाने, जीवनभर अंगभंग हुनुपर्ने भएकाले बन्दका कारण उपचारमा प्रभाव पर्न नहुने उनले बताए ।दिनमा एक हजार जनाले जाँच र उपचार गराउने पाटन अस्पतालमा बिहीबार वरपरका बिरामी मात्रै पुगे । बन्दको दिन खाली हुन्छ भनेर अस्पताल नजिकका मानिस धेरै आए तर टाढाबाट कोही आएनन्, अस्पतालका निर्देशक डारवि शाक्यले भने, बिरामी डिस्चार्ज हुन पाएनन् । आफ्नै सवारीमा अस्पताल आउने स्वास्थ्यकर्मी र चिकित्सकलाई पनि बाटोमा आन्दोलनकारीले रोकेको उनले बताए । कोरोनाले यसै पनि बिरामी घटेका थिए, डा शाक्यले भने, बिस्तारै बिरामीको संख्या बढ्दै थियो, फेरि यस्तै अस्थिरताले अस्पतालको सेवामा असर पुग्ने भयो ।दिनमा ६ सय बिरामी पुग्ने बानेश्वरस्थित निजामती अस्पताल (सिभिल) मा पनि आधा बिरामी घटे । सवारीसाधन सञ्चालन सहज नहुँदा फोनमार्फत काटिएका टिकट पनि रद्द भएको अस्पतालका निर्देशक डा दीर्घराज आरसीले बताए । स्वास्थ्यकर्मी र कर्मचारीलाई भने अस्पतालको गाडीमा ल्यायौं, उनले भने, ओपीडी र आकस्मिक कक्ष सुनसान जस्तै भयो । यसको असर भोलि बिरामीको संख्या दोब्बर हुन्छ । त्यति बेला व्यवस्थापन गर्न गाह्रो हुन्छ ।दिनमा ५ सय बिरामी पुग्ने बाँसबारीस्थित सहिद गंगालाल राष्ट्रिय हृदयरोग केन्द्रमा पनि बिहीबार अरू बेलाजस्तो चहलपहल देखिएन । टाढाका बिरामी र स्वास्थ्यकर्मी अस्पताल पुग्न नसकेको निर्देशक डाचन्द्रमणि अधिकारीले बताए । बाटैमा रोकिएपछि केही स्वास्थ्यकर्मी बिदामा बस्नुभयो, उनले भने, बिरामी कम आएकाले जनशक्ति व्यवस्थापनमा भने खासै असर परेन ।"
गरिबलाई गरिखान नदिने भए,"गरिखान्छु भन्नेलाई बढी मारगोंगबु बस्ने साथीकामा किताब लिन जनक सिंह र केशव क्षत्री बिहीबार बिहान ८ बजे कोटेश्वरदेखि गाडी चढे । चाबहिल पुगेपछि प्रदर्शनकारीले गाडी अघि बढ्न दिएनन् । सबै यात्रु ओरालिदिए । उनीहरू हिँडेरै गोंगबु पुगे । किताब लिएर फर्किंदै गर्दा दिउँसो साढे १ बजे माइतीघरमा भेटिएका उनीहरूले भने, २०३० रुपैयाँ तिरेर गाडी चढ्छु भन्दा नि पाइएन । अति नै दुःख पायौं आज ।बिहीबार गाडी नचलेपछि घर सफाइका लागि टेकुबाट शान्तिनगर धाउने तारा मगरले पैदलै ओहोरदोहोर गर्नुपर्यो । उनी काम गर्ने घरमा बिहान ६ घण्टा निरन्तर सरसफाइ गर्नुपर्छ । त्यसमाथि पाँच किलोमिटर दूरी ओहोरदोहोर गर्न तीन घण्टा हिँड्नुपर्यो । बन्द गरेर हाम्रो चुलो बल्ने भए हामी पनि आनन्दले घरै बस्थ्यौं होला, उनले निराश हुँदै भनिन्, कहिले बन्द भनेर दुःख दिएका छन्, कहिले नाराजुलुस गरेका छन् । सार्वजनिक सवारी नचलेको मौका छोपेर ट्याक्सीले महँगो भाडा लिएको काँडाघारीकी एलिजा ठकुरीले बताइन् । उनी सात महिनाकी गर्भवती छिन् । दुई दिनयता अस्वस्थ भएपछि थापाथलीस्थित प्रसूतिगृह जाने क्रममा ट्याक्सीलाई हजार रुपैयाँ भाडा तिर्नुपरेको थियो । अरू बेला पाँच सयमै आउँथे, आज बन्द भनेर एक हजार नदिई मानेन, प्रसूतिगृहमा पालो कुर्दै भेटिएकी ठकुरीले भनिन्, के गर्ने, सास्ती खेप्नुपर्ने त हामी जनताले नै रहेछ । बिहानै सामाखुसीमा ट्याक्सी जलाइएपछि आतंक मच्चिएको ट्याक्सी चालक मोहनप्रसाद कँडेलले बताए । बन्दले चहलपहल घटेपछि उनी वसन्तपुरमा यात्रु कुरेर बसिरहेका थिए । देशको अस्थिर वातावरणले हामी गरिखान्छु भन्नेलाई दुःख भएको छ, कतिबेला जलाउला, थुन्ला भन्ने डरमा भित्रभित्रै मान्छे खोजिबसेको छु, उनले भने । क्षेत्रपाटी बस्ने कृष्ण परियार भने बेलुका कसरी छाक टार्ने भन्ने चिन्तामा देखिए । खाने, बस्ने, परिवार पाल्ने यही रिक्सा हो, आज त मान्छे नै छैन, उनले भने । धादिङका उनी १२ वर्षदेखि क्षेत्रपाटी, ठमेल, वसन्तपुर, असन, न्युरोड, थापाथली क्षेत्रमा रिक्सा चलाएरै ७ जनाको परिवार धान्दै आएका छन् । दिनभरको कमाइले साँझबिहानको छाक टार्नुपर्छ, उनले भने, कमाइ नभए भोकै सुत्नुपर्छ । कोरोनाका कारण लामो समय ठप्प रहेको रिक्सा व्यवसाय भरखर सञ्चालन हुन थालेको अवस्थामा बन्द, नारा, जुलुसजस्ता गतिविधिले समस्यामा पारेको महानगरीय पर्यटकीय स्वतन्त्र रिक्सा चालक संगठनका अध्यक्ष कृष्णबहादुर विश्वकर्माले बताए । उनका अनुसार काठमाडौंमा ४ सय ७२ रिक्सा छन् भने रिक्सा चालक ७ भन्दा बढी छन् । कोभिडपछि हामीलाई जीविका धान्न मुस्किल हुँदै आएको हो, बन्द हडतालले नेपाली पनि हिँडडुल नगर्ने भएपछि भइराखेको एकदुई सय कमाइ नै नहुने भयो, उनले भने । बन्द, हडतालको प्रभावले फुटपाथ तथा ठेला व्यापारीलाई बढी असर पारेको नेपाल स्वरोजगार व्यापार श्रमिक संघका अध्यक्ष कुमार सापकोटा बताउँछन् । कोरोनाले बिस्तारै तंग्रिँदै थियौं, स्वरोजगारउन्मुख हुँदै थियौं, फेरि मान्छेकै चहलपहल ठप्प गर्ने गरी नाराजुलुस, बन्द, हडताल हुन थालेका छन्, उनले भने, गरिखान्छु भन्नेलाई नै बढी मार छ, हाम्रो पीडा कसले पो बुझ्ने र ! उनका अनुसार देशभर १० लाख हाराहारी फुटपाथ तथा ठेला व्यापारी छन् । उपत्यकामा मात्रै ३० हजार छन् ।"
'प्रतिगमनको भागीदार साना ओलीहरू पनि हुन्,"समयक्रममा आन्दोलन बढ्दै गयो भने त्यसको आडमा शक्तिप्रति मोह भएकाहरू पनि जोडिँदै जाने खतरा हुन्छ नि ? त्यो त समाजको चरित्र हो । हिजो पनि एक थरी आन्दोलनमा जोडिए, कोही सांसद भए, कोही के भए । आन्दोलनमा समाजकै व्यक्ति आउने भएकाले उहाँहरूको स्वार्थ मिल्ने बेलासम्म बस्ने र त्यसपछि अरू नै फरक भूमिकामा जानेलाई स्वाभाविक रूपमा पनि लिन मिल्छ । धेरै जना त सडकमा आउनुअघि पनि कुनै काम गरिरहेको व्यक्ति हुनुहुन्छ । उहाँहरू सधैं सडकमै हुनुपर्छ भन्ने अपेक्षा पनि गलत हुन जान्छ । फेरि शक्तिमा गएर मात्रै मुद्दा सम्बोधन गर्न सकिन्छ भन्ने बुझाइ पनि गलत हो । हामीलाई केही व्यक्ति चाहिन्छ, जो सधैंभरि बाहिर बस्नुपर्छ । जस्तो कि, खगेन्द्र संग्रौला, जो सधैं बाहिर हुनुहन्छ । समाजमा स्वतन्त्र रूपमा बसेर पनि भूमिका खेल्न सकिन्छ भन्ने सन्देश पनि दिनु छ नागरिक आन्दोलनले । अर्कातिर विभिन्न ठाउँमा बसेर खास योगदान गरेका र पछि स्वतन्त्र भएपछि नागरिक आन्दोलनमा जोडिएर कुनै पदमा पुग्न खोज्नेलाई पनि स्वाभाविक रूपमा हेर्नुपर्छ तर यसलाई उहाँहरूले दुरुपयोग गर्नु हुँदैन भन्नेमा चाहिँ नागरिक अगुवा सचेत हुनुपर्छ । यो त्यस्तो प्लेटफर्म हुनु हुँदैन, जसलाई प्रयोग गरेर शक्ति आर्जन होस् । हाम्रो काम नै त्यस्तो प्रवृत्तिविरुद्ध लड्नु हो ।"
कुनै पनि बहानाको बन्द स्वीकार्य छैन,"पछिल्ला केही वर्षयता नेपाल बन्द र चक्काजामजस्ता जनपिराहा कार्यक्रमबाट देशले मुक्ति पाइसकेको जस्तै देखिन्थ्यो । तर, हालैका दिनमा चुलिँदै गएको राजनीतिक ध्रुवीकरण र टकरावले विगतमा जस्तै मुलुक फेरि एकपछि अर्को बन्द र ध्वंसको भासमा पर्छ कि भन्ने भय बढाएको छ । खासगरी, संवैधानिक निकायहरूमा गरिएको नियुक्तिविरुद्ध नेकपाको पुष्पकमल दाहालमाधवकुमार नेपाल पक्षले हठात् रूपमा बिहीबार आम हडताल गरेपछि यो चिन्ता चुलिएको हो । जुनसुकै बहानामा जोसुकैले गर्ने आम हडताल तथा नेपालबन्दजस्ता नागरिकपीडक कार्यक्रम सर्वथा अस्वीकार्य र निन्दनीय छ । सरकारलाई दबाब दिनका लागि सय शैली छन्, केवल हडतालीहरूसित सिर्जनशीलता चाहिन्छ । बन्दआमहडतालले त सिर्फ जनताको जीवन र जीविकामाथि खेलबाड गर्छ । तसर्थ, सत्ताको विरोध गर्ने नाममा जनजीवनमाथि धावा बोल्ने यो शैलीलाई सबैले सधैंका लागि बन्द गर्नुपर्छ । हाम्रा राजनीतिक दलहरूलाई भेउ नभएको हुन सक्छ, आम हडताल तथा बन्दजस्ता कार्यक्रमले नागरिकको संविधानप्रदत्त आवागमनको हकलाई नै खोस्ने गर्छ । संविधानमा स्वतन्त्रताको हक उल्लेख भएको धारा १७ (२) (ङ) ले नागरिकहरूलाई नेपालको कुनै पनि भागमा आवतजावत गर्नबाट वञ्चित गरिने छैन भन्नुको अर्थ बन्द आयोजकहरूले बुझ्नुपर्छ । राज्यबाट समेत अहरणीय मानिने संविधानप्रदत्त हक खोस्ने अधिकार विरोधीविपक्षीहरूलाई पनि छैन । यस्तो हडतालमा सार्वजनिक सवारीदेखि उद्यमव्यवसायसम्म बन्द हुने भएकाले सर्वसाधारणले पाउने कष्टको शृंखला लामो हुन्छ । कति बिरामीहरू अत्यावश्यकीय औषधिउपचारका लागि अस्पतालसम्म पुग्न सक्दैनन् । रोजीरोटीको सिलसिलामा गन्तव्य पुग्न नसक्नेको संख्या उत्तिकै हुन्छ । समग्रमा, मुलुकले आर्थिक क्षति नै अर्बौंको भोग्नुपर्छ । बिहीबारको बन्दले पनि यस्तो दुष्परिणाम निम्त्याइसकेको छ । यस्ता कार्यक्रम धम्की र जबर्जस्तीका भरमा सफल गराउन खोज्ने अर्को प्रवृत्ति त झन् निन्दनीय मात्र होइन, दण्डनीय नै छ । बिहीबार काठमाडौंको गोंगबुमा बन्दकर्ताले एउटा ट्याक्सी जलाइदिएका छन् र अरू छिटपुट ढुंगामुढाका घटना भएका छन् । यी घटनाको जिम्मेवार बन्द आयोजनकर्ता स्वयं हुनुपर्छ, सत्तामाथि दोष लगाएर उम्किन पाइन्न । तोडफोडमा तथा निजी सार्वजनिक सम्पत्तिको क्षतिमा संलग्न हुने जोकोहीलाई प्रचलित कानुनअनुसार कारबाही गरिनुपर्छ । प्रभाव, पहुँच र दबाबका भरमा उनीहरूलाई छोड्नेछुटाउने प्रपञ्च गरिनु हुन्न । गत मंसिर १५ गते सरकारले राजपत्रमा आवश्यक सेवामा हडताल गर्न निषेध गर्ने आदेश प्रकाशित गरेको थियो । त्यसअनुसार जल, थल तथा हवाई मार्गबाट यात्री वा मालसामान ओसारपसार गर्ने सेवामा हडताल गर्न पाइँदैन । त्यस्तै, अत्यावश्यक सेवा ऐन, २०१४ अनुसार निषेध गरिएको हडताल गर्नेलाई ६ महिनासम्म कैद वा दुई सय रुपैयाँसम्म जरिवाना वा दुवै सजाय हुन सक्छ । र, यसका लागि दुरुत्साहन गर्ने व्यक्तिलाई पनि एक वर्षसम्म कैद वा एक हजार रुपैयाँसम्म जरिवाना वा दुवै सजाय हुन सक्छ । यी कानुनहरूको उचित पालना गरेर पनि यस्तो कार्यलाई निरुत्साहित गर्नुपर्छ । र, गरिखानेको जिन्दगीभरको कमाइ स्वाहा बनाउनेलाई अपराध संहिताअनुसार दण्ड जरिवाना गराउनुका अतिरिक्त क्षतिपूर्ति पनि तिराउने व्यवस्था गर्नुपर्छ । बन्द आयोजनकर्ताको विवेकहीनताको सजाय निर्दोष जनहरूले भोग्ने अवस्था रहनु हुँदैन । स्वतन्त्र आवागमनको खाँचो जनजीवनमा कति पर्छ भन्ने त बिहीबारको आफ्नै आन्दोलनस्थल पुग्न पनि दाहालले गाडी र नेपालले स्कुटर चढ्नुपरेबाटै पनि अन्दाज गर्न सकिन्छ । आफूले गरेको आन्दोलनमा आफैं सवारी चढ्नुपरेको यो विराधाभासबाट नेताहरूले शिक्षा लिनैपर्छ । फेरि, सरकारको विरोध गर्नेहरूले ख्याल नगरेको हुन सक्छ, जब कुनै कार्यक्रमबाट जनतालाई कष्ट पुग्छ, त्यस्तो अवस्थामा विरोधको लक्ष्य बनाइएको पात्र तथा संस्थाप्रति नै उल्टो सहानुभूति जाग्ने अवस्था सिर्जना हुन्छ । तसर्थ, आम जनतामाझ आफ्ना एजेन्डा सुनाउने तथा विरोधमा जनसहभागिता बढाउने अरू कार्यक्रम तय गर्ने ल्याकत दलहरूले राख्नैपर्छ । सबैभन्दा भद्दा साबित भइसकेको तथा कसैले नरुचाउने बन्दजस्ता कार्यक्रमलाई सधैंका लागि बन्द गर्दै सिर्जनशील विकल्प खोज्नैपर्छ । राज्यव्यवस्था वा संविधान फेर्नका लागि भएका जनआन्दोलनहरूको प्रसंग बेग्लै हो । देशै आन्दोलित हुने अवस्थामा त राजनीतिक दलले आम हडताल भनिरहनै पर्दैन । सहरबजारका सडकदेखि चोकसम्म स्वतः नागरिक पाइलाले भरिइहाल्छन्, जसरी २०६२६३ को आन्दोलन जागेको थियो । तर, एउटा व्यवस्थाभित्रै रहेर सरकारका काम र शैलीको विरोध गर्दा पनि यही रबैया अपनाउनु भने सरासर अनुचित छ । अहिले जारी राजनीतिक र नागरिक आन्दोलन संविधानको दुरुपयोग गर्न खोज्नेविरुद्ध होहुनुपर्छ, त्यही संविधान पुनर्लेखन गर्न, फेर्न वा खारेज गर्न का निम्ति होइन भन्ने कुरामा कसैलाई द्विविधा रहनु हुन्न । पहिले तारन्तार बन्द भइरहेर जनता आजित भएपछि केही वर्षअघि कतिपय राजनीतिक दलले आइन्दा यस्ता कार्यक्रम नगर्ने भनेर प्रतिबद्धतासमेत जनाएका थिए । सबै राजनीतिक शक्तिहरूले यस्तो प्रतिबद्धता पुनः जनाएर त्यसको पालन गर्नुपर्छ । बिहीबार देशमा केही ठाउँमा झडपसमेत भएको खबर छ । अहिले समय यस्तो छ, प्रतिपक्षमा भएका शक्तिहरू मात्रै आन्दोलित छैनन्, सत्तारूढ पक्ष पनि शक्ति प्रदर्शनमा तल्लीन छ । यो प्रवृत्तिले ध्रुवीकरण र टकराव झन् चुलिँदै जाने निश्चित छ । त्यसैले अप्रिय घटना हुन नदिन सबै पक्षबाट संयम आवश्यक छ । विरोधका कार्यक्रमहरू पनि त्यसैअनुसार तय हुनुपर्छ । र, सबैले हमेसा सम्झनुपर्छ सरकारप्रतिको खबरदारीको बहानामा जनताप्रतिको गैरजिम्मेवारी कुनै पनि हालत स्वीकार्य हुन सक्दैन ।"
जनता कतिन्जेल संख्या बनिरहने ?,"कोरोना महामारीलाई देखाउँदै भारतबाट २० दिन पैदलै हिँडेर देशको बोर्डरसम्म आइपुगेका सुत्केरीमजदुरलाई आफ्नो देश छिर्न दिइएको थिएन । बोर्डरसम्म आइपुगेर पनि दार्चुलाका वासुदेव भट्टले आमाको मुख देख्न पाएनन्, मृत्युको खबर सुने, दागबत्ती दिन पाएनन्, किरिया बस्नसमेत देश छिर्न दिइएन । ज्यानको बाजी थाप्दै महाकालीमा हाम्फालेर देश छिर्न सफल युवालाई प्रहरीले आतंककारीलाई झैं नांगै गाउँ घुमाएको तस्बिर धेरेको आँखामै होला । कैयौं दिन बोर्डरपारि नेपाली मजदुरले नारकीय जीवन बिताए ।महामारीसँगै रोजगारी गुमेर खाडीमा फसेका मजदुरले पाएको दुःख अवर्णनीय रह्यो । उनीहरूले कतैबाट राहत पाएनन् । कैयौं हप्ताको बिचल्लीपछि उनीहरूबाट उद्धारको नाममा तेब्बर भाडा असुलियो, जबकि सर्वोच्च अदालतले निःशुल्क उद्धार गर्ने आदेश दिएको थियो । काठमाडौंमा बस्न र खान सकस भएपछि कैयौं मानिस पैदलै घरतिरलागे । सानो सानो व्यवसाय र मजदुरी गर्नेले भोकसँग हारेर सडकमै एक छाक खानाका लागि लाइन लागे । राज्यले उनीहरूको उल्टो मजाक उडायो । यहाँसम्म कि निःशुल्क परीक्षण र उपचार गर्नू भन्ने सर्वोच्चको आदेशलाई बदर गर्न भन्दै सरकारले अदालतको ढोका ढकढक्यायो । सरकारसँग स्रोत नभएको तर्क थियो । हजारौंले काम गुमाए, व्यवसाय गुमाए तर कसैले एक सुका राहत या सहयोग पाएको सुनिएन । आजको परिस्थिति पनि उस्तै छ । भाइरसका नयाँ स्ट्रेनहरू विकास हुँदै छन् । सिंगो विश्व महामारी कसरी फैलिन नदिन चिन्तित छ, भौतिक दूरी कायम राख्न प्रयत्नरत छ तर नेपालमा भने सरकार आफैं कसरी भीड जम्मा गर्ने भन्ने ध्याउन्नमा छ । अरू पनि यही प्रतिस्पर्धामा छन् । हिजो विदेशमा फसेको बेला उद्धार गर्ने पैसा नभए पनि आज उखान र गाली सुनाउन मान्छे बटुल्ने पैसा राज्यसँग छ । इतिहासकै कठिनतम घडीमा सिंगो देश यतिबेला विभाजित र ठप्प छ । कैयौं संवेदनशील मुद्दाहरू पेन्डिङ छन् र निकास दिनुपर्ने सर्वोच्चदेखि मुख्य न्यायाधीशहरू हप्तौंदेखि एउटै प्रश्नमा अल्झेका छन् । दिनहुँ देशको आर्थिक र स्वास्थ्य संकटबारे ब्रिफिङ गर्नुपर्ने प्रधानमन्त्री हजारौंको भीड जम्मा गरेर उखानटुक्का सुनाउँदै छन् । कसले कति मानिस जम्मा गर्ने भन्ने प्रतिस्पर्धा नै चलेको देखिन्छ । न शासकलाई राजस्वले तलबसम्म नधान्ने स्थितिप्रति चिन्ता छ, न दुई छाक र एक्सरो लुगा जोहो गर्न नसकेर गालीगलौज सहँदै दसैंको दिनमै भारत छिर्न बाध्य मजदुरप्रति कुनै चासो । बढ्दो महँगी, बेरोजगारी, व्यापारघाटाजस्ता शीर्षकमा कुनै आमसभा भएको सुन्नुभएको छ ?यो संकटमा सबैलाई जोड्नुपर्ने दायित्व भएको सरकार कसरी हरेक क्षेत्र फुटाउने भन्ने खेलमा छ । पार्टी फुटेको छ, न्यायकर्मीहरू विभाजित छन् । पत्रपत्रिकादेखि नागरिकसम्म फुटको अवस्थामा पुगेका छन् । यो सबै के र कसका कारण हुँदै छ ? केही व्यक्तिमा रहेको कुण्ठा, इगो, स्वार्थ र लोभका कारण होइन ? म मात्रै हुनुपर्छ भन्ने हठले होइन ? म नभए तँ किन हुने भन्ने अहम्ले होइन? कतिन्जेल हामी तिनै अहम्, स्वार्थ र इगोको पछाडि भेडाजस्तै कुदिरहने ? हाम्रो टाउको गनेर एउटाले तेराभन्दा मेरा भेडा धेरै भन्न सक्छ । कतिन्जेल संख्या बनिरहने ? नारायण गाउँले, बेलायत"
बन्दको परम्परा मेटिएन,"जनयुद्धताका महिनौंसम्म डरले थर्कमान भएर बन्द खेपियो । त्यो बेलाको कष्टकर अवस्था, अचानोको पिर खुकुरीले जान्दैन भनेझैं आह्वान गर्ने नेतालाई होइन, भोग्ने जनतालाई मात्र थाहा छ । त्यसबेलाको बन्दनायक ले भन्थे,सुखका लागि विनाश र दुःख बेहोर्नुपर्छ ।अहिले पनि तिनै कथित नायकको अगुवाइमा बन्द गरियो । गणतन्त्र आइसकेपछि पनि बन्दको परम्परा मेटिएन । मधेस आन्दोलनताक खेपिएको बन्दरूपी दुःखकष्टको पनि बयान गरेर साध्य छैन । उबेलाका बन्दनायकहरू नै एकपछि अर्को गरी देशको सर्वोच्च कुर्सीमा पुगे । एमालेसँग एकता भएर दुईतिहाइ नजिकको सरकार बन्दा पनि पूर्वक्रान्तिकारीहरूको यो बानी फेरिएको रहेनछ ! प्रधानमन्त्री केपी शर्मा ओलीमा थुप्रै कमीकमजोरी छ । तर, उनी विरोधीको व्यवहारकै कारण शक्ति एकीकृत गरी सत्तामा बसिरहन सफल भएका छन् । वास्तवमा ओली प्रवृत्तिलाई सुधार्न जनपक्षीय आन्दोलनको खाँचो थियो । तर, त्यस्तो नभएर गालीगलौज, भेला, बन्द, हडतालहरू प्रतिस्पर्धात्मक रूपमा भइरहेका छन् । कृषिप्रधान भनिने देशमा बर्सेनि ठूलो परिणाममा खाद्यान्न आयात गरिन्छ । बेरोजगारी चुलिएको छ । कोरोनाका कारण यतिखेर जनजीवन थप कष्टकर बनेको छ । यही बेलामा आह्वान गरिएको आम हडतालका पक्षमा जनता छैनन् । तर, डरैले पनि सफल चाहिँ भयो ! विरोधका अन्य उपाय हुँदाहुँदै, यस्तो बेलामा, बन्द गर्नु अक्षम्य अपराध हो भन्ने कुरा आह्वानकर्ताले किन नबुझेका होलान् ? इन्द्रकुमार श्रेष्ठ, ओखलढुंगानेकपालाई जनताले झन्डै दुईतिहाइ मत दिए । उसको स्थिरता र समृद्धिको नाराले आकर्षित भएर जनताले मत दिएका थिए । लामो समय राजनीतिक अस्थिरताका कारण विकासनिर्माणका काम हुन सकेनन् भन्ने जनतालाई लागेको थियो । यसपालि बलियो सरकार बनाउने चाहनाले निर्मित यो सरकारको अहिलेको हर्कतले जोकोहीलाई निराश बनाइरहेको छ । नेकपा सरकार गठन गर्दा आमनागरिकले निकै ठूलो सपना देखेका थिए । अब मुलुक समृद्धिको बाटोमा लाग्छ भन्ने विश्वास थियो । तर, अहिले ती सबै सपना चकनाचुर भएका छन् । नेकपाका शीर्षनेताहरूको स्वार्थका कारण देशले प्रतिनिधिसभा पनि गुमायो । यही अवस्था भइरहने हो भने संविधान पनि गुम्न सक्छ । सरकारको तीनवर्षे कार्यकाल जनमुखी भएन । २०६२६३ को जनआन्दोलनले सार्वभौमसत्ता जनतामा निहित हुनेछ र राज्य व्यवस्थाको केन्द्रमा जनता हुनेछन् भन्ने मान्यतालाई स्थापित गरेको थियो । तर, प्रधानमन्त्री ओलीको एकलौटी पहलले प्रतिनिधिसभा विघटन भयो । कुनै एक व्यक्तिले जनमतलाई अनादर गरी सार्वभौमिकता आफ्नो हातमा रहेको प्रमाणित गर्न खोज्दै छन् । यसो हुनु हुन्न भनेर नागरिक समाज र विपक्षी दलहरू आन्दोलन गरिरहेका छन् । प्रतिनिधिसभा विघटनको मुद्दा सर्वोच्च अदालतमा विचाराधीन छ । तैपनि देशमा आन्दोलनको माहोल बनिसक्यो । एउटै पार्टीबाट फुटेका नेताहरू सडकमा सुन्नै नसकिने भाषामा एकअर्कालाई गाली गरिरहेका छन् । अझ पछिल्लो समय त उनीहरू एकअर्काविरुद्ध शक्ति प्रदर्शन गरिरहेका छन् । यस्तो घटना विश्वमै दुर्लभ हुन्छ । उदेकलाग्दो, यो अवस्थाबाट प्रतिनिधिसभाको पुनःस्थापना भए मात्रै देशको राजनीति सहज हुन्छ । रामकृष्ण बराल, जोरपाटी५, काठमाडौं"
निर्वाचन आयोगको निष्क्रियता,"ओली सरकारले घोषणा गरेको वैशाख १७ र २७ को चुनावी मितिअनुसार गएको पुस २० गतेदेखि नेपालभरि चुनावी आचारसंहिता लागू भैसक्यो । यो भन्नुको अर्थ पुस २० यता कामचलाउ सरकारले कुनै पनि कर्मचारीहरूको सरुवाबढुवा, विकास आयोजनाको शिलान्यास र देशलाई दीर्घकालीन असर पार्ने नीति तथा योजना अघि सार्न पाउँदैन । तर, ओली सरकारले आचारसंहिताविपरीत चुनावलाई प्रभावित पार्ने काम दिनहुँ गरिरहेको छ । त्यति मात्र होइन, आफूलाई कामचलाउ सरकार मान्नुको सट्टा पूर्णाधिकारको सरकार मान्दै सरकारी साधनस्रोत र हेलिकप्टरको दुरुप्रयोग गरी चुनावी प्रचारप्रसार गर्दैछ । निर्वाचन आयोग भने तमासा हेरेर बसिरहेको छ । सरकारको निरंकुशता रोक्ने कसले ? सरकार मत्ता हात्तीझैं हिँडिरहेको छ । यस्तोमा अन्य संवैधानिक निकायहरू मौन बस्नुजस्तो लज्जास्पद कुरा अरू के होला ? संवैधानिक निकायका पदाधिकारीलाई नियुक्त गर्न र पदबाट हटाउन संविधानले कडा व्यवस्था गरेको छ । सरकारले चाहँदैमा हटाउन सक्दैन । त्यसका लागि संसद्को दुईतिहाइ मतबाट महाअभियोगै पास गर्नुपर्छ । ओली सरकारसँग त्यो क्षमता अहिले छैन । यसर्थ अदालतका न्यायाधीशलगायत सम्पूर्ण संवैधानिक निकायले निडरतापूर्वक आफ्नो दायित्व निर्वाह गर्नुपर्छ । सरकारसँग डराउने कुरै छैन । अहिले निर्वाचन आयोग आफ्नो दायित्वबाट विमुख भैरहेको छ । निर्वाचन आयोग किन यसरी कमजोर र निरीह बनिरहेको छ ? आचारसंहिताविपरीत कुनै पनि काम नगर भन्न किन सकिरहेको छैन ? कर्मचारीको सरुवा गरिँदा किन मौन बसेको छ ? प्रधानमन्त्री ओलीले सरकारी हेलिकप्टर प्रयोग गरी चुनाव प्रचारप्रसार गर्दा पनि किन केही बोलिरहेको छैन ? यसको जवाफ निर्वाचन आयोगले दिनुपर्छ । आमजनता भारतको टीएन शेषनजस्ता निर्भीक, निडर निर्वाचन आयुक्त चाहन्छन्, उनले लागू गरेका सुधारका योजनाले पूरै भारतको निर्वाचन प्रणाली नै सफा गर्यो । गोपाल देवकोटा, गोकर्णेश्वर८, जोरपाटी"
टीएबीसी खोपको अनुभव र कोभिसिल्ड,"एस्ट्राजेनेका र अक्सफोर्डले विकास गरेको कोभिसिल्ड खोपको असर बारेमा केही दिनयता मैले धेरै रिपोर्टप्रकाशित गरेको छु । म कुनै स्वास्थ्यकर्मी होइन तर सन् १९४० ताका टाइफाइड र हैजाविरुद्ध दिइने टीएबीसी खोप लिएको अनुभव छ । त्यसैलाई यहाँ बाँड्न चाहन्छु । मेरो परिवारका सबै सदस्यका साथै हाम्रोमा काम गर्ने पाका उमेरका सहयोगीहरूले पनि वर्षमा एकपटक खोप लगाउँथ्यौं । सन् १९४० ताका मेरा हजुरबुबा उमेरले लगभग ६० को हुनुहुन्थ्यो, म परिवारमा सबैभन्दा कान्छो थिएँ । मलाई लाग्छ हामीलाई ५६ वर्षको उमेरदेखिनै खोप दिन थालिन्थ्यो । खोप लगाउने दिन विशेष हुन्थ्यो, त्यसबेला । हामी २०२५ जना उमेरका आधारमा लस्करै बरन्डामालाइन लाग्थ्यौं । म सानै भएकाले आमासँगै उभिन्थें । कम्पाउन्डर महावीर दाइ सहयोगीका साथमा विभिन्न चिकित्सकीय सामग्रीसहित गम्भीर मुद्रामा आउनुहुन्थ्यो । मलाई लाग्छ त्यसबेला काठमाडौंमा दुईजना मात्रैडाक्टर कार्यरत थिए । शल्यचिकित्सक त कोही पनि थिएनन् । सबैको स्वास्थ्योपचारको जिम्मा कम्पाउन्डर र वैद्यको हुन्थ्यो । महावीर दाइनैसबैभन्दा सक्षम कम्पाउन्डरमा दरिनुहुन्थ्यो । त्यतिबेलाको सुईको घोचाइ हिजोआजको जस्तो थिएन । अनुभवले खारिएका उहाँका हातले पाखुरामा सुई घोच्दा पनि निकै दुख्थ्यो ।उक्त खोप लगाएपछि हामीलाई असाध्यै पीडा भयो । यो अनुभव लेख्नुको पछाडिको मुख्य कारण पनि त्यही पीडा हो । खोप लगाएको केही घण्टापछि सुई लगाइएको स्थान सुन्निन थाल्यो । रात हुँदासम्म हामी सबैको हालत बिग्रिएको थियो । प्रायः सबैलाई त्यसप्रकारको असर देखिएको थियो । सुई लगाइएको पूरै हात दुखिरहेको थियो र त्यो रात म मुस्किलले केही बेर मात्रै निदाउन सकें । ज्वरो १०० डिग्री फरेन्हाइटभन्दा माथि थियो र धेरैलाई नराम्रोसँग वाकवाकी लागिरहेको थियो । त्यसको असर करिब ४८ घण्टासम्म रह्यो । तर, पाखुराको पीडा भने हप्ता दिनसम्मै महसुस भयो । मैले त्यसबेला पनि खोप लगाएकै कारण कसैको मृत्यु भएको सुनिनँ तर खोपका कारण समस्या भने धेरैलाई भयो । म बुझ्छु खोप लगाएपछि सामान्य वा कसैलाई अलि कडाखालको असर देखिनु स्वाभाविकै हो । त्यतिबेला खोप लगाउँदाको असरको तुलनामा हाल विश्व र नेपालमा देखिएको कोभिसिल्ड खोपको असर ठूलो होजस्तो लाग्दैन । र, आफ्नो पालो कहिले आउँछ भनेर कुरिरहेको छु । सागरशमशेर जबरा, ललितपुर"
देशले खोजेको दस्ता,"अब के गर्ने ?दस्ताको बनोटले भन्छ हामीसँग किनुवा दस्ता छ । घरपालुवा दस्ता छ । रोजगारदाताभन्दा दलको काममा सम्मान देख्ने जागिरे दस्ता छ । किनुवा दस्ता साझा हुन् । घरपालुवा दस्ता बोझ हुन् । रोजगारदाताभन्दा दलको काममा सम्मान देख्ने दस्ता नमकहराम हुन् । यी तीनैथरीलाई हो ची मिन्हको प्रश्नले उत्तर दिन्छ । पेसा खोज । राजनीतिलाई सेवा मान । प्रचण्डको उत्पादन ब्रिगेडले काम दिन्छ । आंशिक तथा पूर्णकालीन कार्यकर्ता पाल्ने पैसाका लागि नेताहरूले बाहिर साखुल्ले बन्दै भित्र अपराध गर्नुपर्दैन । अन्यथा केपी पाण्डे (कान्तिपुर, २०७७ माघ ९) ले भनेझैं प्रतिव्यक्ति ३०,००० रुपैयाँ ऋण बोकेको नेपालीले थप ऋण बोक्नुपर्छ । गार्हस्थ्य उत्पादनको ४५ प्रतिशत सामाजिक सुरक्षा खर्च बेहोर्नुपर्ने देशका युवाले हो ची मिन्हको प्रश्नको भारी बोक्नुपर्छ । भगवान् कृष्ण काममा व्यस्त थिए । नारदलाई अचम्म लाग्यो र सोधे, तपाईं किन काम गर्नुहुन्छ ? उनको उत्तर थियो, मजस्तै हुने रहरमा तिमीले पनि काम गर्दैनौ कि भन्ने डरले । कृष्णको इसारा बुझेका हो ची मिन्ह दिनको तीन घण्टा खेतीपातीको काम गर्थे । महात्मा गान्धी दिनहुँ चर्खा कात्थे । त्यसैले भन्ने गर्थे, काम नगरी भोजन गर्ने व्यक्ति चोर हो । यसको अर्थ हो बिनाकाम भत्ता दिने कार्यक्रम बन्द गर्नुपर्छ । काम गर्न सक्ने ज्येष्ठ नागरिक (१५ लाख), अपांगता भएका व्यक्ति (१२५ लाख), एकल पुरुष र महिला (७२ लाख), लोपोन्मुख जातजाति आदिलाई के काम दिने भनी अस्ट्रेलियासँग सोधे हुन्छ । राजनीतिक दलले पालेका घरपालुवा दस्ता तथा बालबालिका (९ लाख) लाई के काम दिने, चीनसँग सोधे हुन्छ । निवृत्तिभरण पाउनेहरूलाई पनि सीप र क्षमताअनुसार काम लगाउनुपर्छ । यसो गर्नाले काम नगरी दाम खाने संस्कारको अन्त्य हुन्छ । भोलिका युवाले पाल्नुपर्ने समुदायबाटै पनि केही प्रतिशत आर्जन हुन्छ । यसो गर्ने हो भने दिनेको घमण्ड हट्छ । लिनेको हीनताबोध हट्छ । देशको ढुकुटी सित्तैंमा खाने बानीको अन्त्य हुन्छ । क्रमशः आवश्यकताअनुसार दाम दिने समतामूलक चिन्तन अगाडि आउँछ । काम गर्न नसक्ने समूहको हकमा चाहिँ यो नियम लागू गर्नु हुँदैन । काम के दिने ? प्रश्न अगाडि आउँछ । यसका निम्ति भत्ता लिनेसँगै जवाफ हुन्छ । उनैले भन्छन् यो काम गर्न सक्छु । गरिरहेको छु । भत्ता लिएबापत यति दिन यसरी काम गर्छु । शारीरिक काम । बौद्धिक काम । कारिन्दे काम । चिन्तनको काम । अनुसन्धानको काम । एउटा तरिका हो यो । दोस्रो तरिका हो यो काम खुलेको छ, गर भन्न पनि सकिन्छ । अस्ट्रेलियाले जस्तो । तेस्रो तरिका नाङ्लो रेस्टुरेन्टको उपाय हुन सक्छ बहिराहरूलाई रोजगारी दिनेजस्तो । पुलिस सिपाहीलाई सुरक्षा गार्डका रूपमा रोजगारी दिने फोरजीजस्ता संस्थाको उपाय हुन सक्छ । निवृत्तिभरण पाएकाहरूलाई मेन्टरिङको काम लगाउने स्याङ्जाको वालिङ नगरपालिकाले अपनाएको तरिका हुन सक्छ । यस्ता संस्थाहरूको सिर्जना पो गर्ने कि ? यस्ता सर्जकहरूलाई प्रोत्साहित पो गर्ने कि ? सुरक्षाआक्रामक दस्तालाई उत्पादन ब्रिगेडका रूपमा विकसित गर्नुपर्छ । लिजको जग्गामा खेती गराएर । पशुपालन गराएर । चीनले जस्तो सरकारका कामको रेखदेखमा लगाएर । सीप छ भने उत्पादन गर भन्ने अभियान चलाएर । उत्पादित वस्तु किनिदिने बंगलादेशको ब्राकको आरोङजस्तो संस्था बनाएर । उनीहरूको रुचिअनुसारको सीप दिएर । हाम्रै परम्परागत उद्यमहरूलाई उद्यमीकरण गर्न लगाएर । अन्य उपाय गरेर । दलीय बफादार तर रकम अर्कैको खाने शिक्षक, कर्मचारी, प्राध्यापक आदिलाई अब नुनको सोझो गर भन्नुपर्छ । अनि मात्र भीष्म पितामह तथा विदुरको जस्तो गरी भन्न सक्ने तागत आउँछ । देशले निश्चित बाटो लिन्छ । यसका निम्ति समालोचक दस्ता चाहिएको हो । कतै राजनीतिक नेता, सुरक्षादस्ता, आक्रामक दस्ता, बिनाकाम पाल्नुपर्ने समूह तथा नुन एउटाको खाने अनि काम अर्काको गर्नेहरूले एकपटक आत्मालोचना गर्ने कि ? हो ची मिन्ह सम्झने कि ? भीष्म पितामह तथा विदुर सम्झने कि ? देशले कस्तो दस्ता खोजेको छ ? प्रश्न युवा, राजनीतिक दल, विज्ञ तथा सरकारको आडमा छोडें ।"
पठन संस्कृतिका पूर्वसर्त,"केही सुझावयसका लागि सरकारले विशेष अग्रसरता लिनुपर्छ । त्यसमा गैरसरकारी संघसंस्था, व्यापारिक प्रतिष्ठान, नागरिक समाज, मिडिया, पेसागत संघसंगठनसहित सबैले आआफ्नो ठाउँबाट सहयोग गर्नुपर्छ । सरकारले पुस्तकालय निर्माणबारे केही महत्त्वपूर्ण नीतिगत निर्णय गरिसकेको छ । राष्ट्रिय शिक्षा नीति, २०७६ ले सबै आधारभूत विद्यालयमा पुस्तकालय र बुक कर्नरजस्ता भौतिक तथा शैक्षिक पूर्वाधार तयार गरिनेछ (१०७२), प्रत्येक स्थानीय तहमा कम्तीमा एउटा सार्वजनिक पुस्तकालयको स्थापना गरी त्यसलाई आधुनिक सूचना तथा सञ्चार प्रविधियुक्त बनाइनेछ (१०२६३) भनेको छ । प्रत्येक वडासम्म पुस्तकालयको पहुँच विस्तार गर्न घुम्ती पुस्तकालय सेवा सञ्चालन गरिने पनि नीतिमा उल्लेख छ (१०२६४) । यी विषय कार्यान्वयनमा ल्याउने जिम्मा मूलतः स्थानीय सरकारको हो । स्थानीय सरकार सञ्चालन ऐन, २०७४ ले स्थानीय तहमा पुस्तकालय र वाचनालयको सञ्चालन तथा व्यवस्थापनको जिम्मा स्थानीय सरकारलाई दिएको छ (परिच्छेद ३, ११ज) । राष्ट्रिय शिक्षा नीति र स्थानीय सरकार सञ्चालन ऐनमा गरिएका यस्ता व्यवस्थाहरू कार्यान्वयनमा ल्याउन विद्यार्थी, शिक्षक, नागरिक समाज र गैरसरकारी संस्थाले स्थानीय सरकारलाई झकझकाउनुपर्छ । करिब तीन वर्षमा स्थानीय सरकारहरूले देखाएको कार्यकुशलता र विकासप्रतिको तिनको तत्परतालाई ध्यानमा राख्दा पुस्तकालयसम्बन्धी नीति र ऐनको कार्यान्वयनमा तिनलाई प्रेरित गर्नु अप्ठेरो देखिँदैन ।पुस्तकालय र पठन संस्कृति विकासका लागि मौजुदा नीतिको कार्यान्वयन पर्याप्तचाहिँ छैन । यसका लागि केन्द्र सरकारले नीतिगत सुधार गर्न अग्रसरता लिनुपर्छ । स्थानीय सरकार सञ्चालन ऐनमा गाउँपालिका, नगरपालिका, उपमहानगरपालिका र महानगरपालिकामा अनिवार्य हुनुपर्ने पूर्वाधारबारे उल्लेख छ । पूर्वाधारको सूचीमा पुस्तकालय छैन । ऐनमा संशोधन गरी हरेक वडामा कम्तीमा ५,००० पुस्तकको संकलन रहेको सार्वजनिक पुस्तकालय अनिवार्य हुनुपर्ने व्यवस्था गरिनुपर्छ । यसका अतिरिक्त केन्द्र सरकारले पुस्तकालय निर्माण र पठन संस्कृतिको विकासका लागि छुट्टै ऐन पनि बनाउन सक्छ । यस दिशामा त्यस्तै खालको ऐन कार्यान्वयन गरिरहेको फिनल्यान्डको अनुभव हाम्रा लागि प्रेरक बन्न सक्छ । शैक्षिक संस्थाहरूको सञ्चालनसँग सरोकार राख्ने ऐनमा संशोधन गरी हरेक शैक्षिक संस्थाले कुल आम्दानीको कम्तीमा ५ प्रतिशत रकम पुस्तकालय र पठन संस्कृति प्रवर्द्धन कार्यक्रममा अनिवार्य रूपले खर्च गर्नुपर्ने नियम बनाउन पनि आवश्यक छ ।यति काम गरियो भने पूरै देशलाई पुस्तकालयमय बनाउन सकिन्छ । ती पुस्तकालयहरूको समुचित उपयोग होस् भनेर पठन संस्कृति अभिवृद्धि गर्न सरकारी र गैरसरकारी पक्षले संयुक्त रूपमा पहलकदमी लिनुपर्छ । विद्यालय प्रशासनको अग्रसरतामा हरेक स्कुल र कक्षाकोठामा किताबसम्बन्धी चर्चालाई अनिवार्य गरेर पठन स्वभावलाई संस्कारको रूप दिनुपर्छ । सरकारी र गैरसरकारी कार्यालय तथा व्यावसायिक प्रतिष्ठानका कर्मचारी, पेसागत संघसंगठन आदिले आआफ्ना क्षेत्रमा पठन संस्कृति प्रवर्द्धन गर्ने कार्यक्रम सञ्चालन गर्नुपर्छ । थुनुवा र बन्दीका लागि जेलभित्रै पुस्तकालय स्थापना गर्ने क्रम त्यस्तो अभियानको एउटा नमुना हो । प्रहरी प्रशासनले ती पुस्तकालयलाई प्रहरीहरूमाझ पठन संस्कृति प्रवर्द्धन गर्ने दिशामा पनि प्रयोग गर्नुपर्छ । प्रत्येक अस्पताल अथवा कार्यालयमा कर्मचारी र सेवाग्राहीका लागि लाइब्रेरी स्थापना गर्ने अभियान देशैभरि सञ्चालन गराउनुपर्छ । सबै क्षेत्रबाट यस्तो पहल गरिए पुस्तकालय र पठन संस्कृतिलाई सघन रूपमा संस्थागत गर्न सकिन्छ ।"
भारतीय किसानप्रति ग्रेटाले दोहोर्याइन् समर्थन,"(नयाँदिल्ली)  विश्वचर्चित वातावरण अभियन्ता ग्रेटा थनवर्गले भारतमा जारी किसान आन्दोलनको पक्षमा आफ्नो समर्थन दोहोर्याएकी छन् । किसान आन्दोलनको पक्षमा ट्वीट गरेको भन्दै आफूविरुद्ध एफआईआर दायर भएको चर्चा चुलिएकै बेला ग्रेटाले आफू किसानको पक्षमा रहेको बताएकी हुन् । १७ वर्षीया स्विडेनकी किशोरी ग्रेटा जलवायु परिवर्तनविरुद्ध अभियन्ताका रूपमा विश्वभर परिचित छिन् । म अझै पनि किसानहरूको साथमा छु र उनीहरूको शान्तिपूर्ण आन्दोलनको समर्थन गर्छु । जस्तोसुकै घृणा, धम्की र मानव अधिकारको उल्लंघनले पनि त्यसमा परिवर्तन आउने छैन, ग्रेटाले ट्वीट गरेकी छन् । किसान आन्दोलनको समर्थन गर्दै ट्वीटमार्फत हिंसा भड्काउन खोजको आरोपमा दिल्ली प्रहरीको साइबर सेलले ग्रेटाविरुद्ध बिहीबार एफआईआर दायर गरेको चर्चा चुलिएको हो । तर दिल्ली प्रहरीले एफआईआरमा थनवर्गको नाम नभएको र उनले ट्वीट गरेको टुल किट बनाउनेविरुद्ध मात्र मुद्दा दायर गरिएको प्रस्टीकरण दिएको छ । पप स्टार रिहानाले बुधबार किसान आन्दोलनको पक्षमा ट्वीट गरेकी थिइन् । भारत सरकारले गत सेप्टेम्बरमा ल्याएको तीनवटा कृषि कानुन विरोधमा विगत पाँच महिनादेखि विशेषगरी पन्जाब, हरियाणा, उत्तरप्रदेश, राजस्थान, महाराष्ट्र, पश्चिम बंगालराज्यका किसान आन्दोलनरत छन् । आन्दोलनलाई भारतभरका ४० भन्दा बढी किसान संगठनहरूको समर्थन रहेको छ । किसानहरूले २ महिनायता दिल्लीका नाकाहरू गाजीपुर, सिंघु, टिक्रीलगायतमा धर्ना दिइरहेका छन् । विपक्षी दललेसमेत आन्दोलनको समर्थन गर्दै आएका छन् । सरकारले भने नयाँ कानुनले किसानहरूको आम्दानी बढाउने र समग्र कृषि क्षेत्रमा व्यापक सुधार हुने दाबी गरिरहेको छ । यसबीच आन्दोलरत किसान संगठनहरू र सरकारबीच ११ पटकसम्म वार्तासमेत भइसकेको छ । तर, कुनै निकास निस्किएको छैन । किसान पक्षले कानुन फिर्ता गर्नुपर्ने माग राखेको छ भने सरकारले भने त्यसमा संशोधन गर्ने तर फिर्ता नलिने अडान लिएको छ । किसानहरूले कृषि कानुन फिर्ता नभएसम्म नाकाको धर्ना जारी राख्ने अडानमा छन् ।"
कतारमा नयाँ स्वास्थ्य मापदण्ड,"काठमाडौं (कास) कोरोना संक्रमण नियन्त्रण गर्न चालिएको स्वास्थ्य सुरक्षा मापदण्ड पालना नगरे कतारमा २ लाख रियाल जरिवाना र ३ वर्षसम्म कैद सजाय हुने भएको छ । संक्रमण पुनः फैलिन थालेपछि कतार सरकारले ३२ बुँदे सूचना जारी गरेको हो । दोहास्थित नेपाली दूतावासले स्वास्थ्य मापदण्ड पालना गर्न नेपाली समुदायलाई आग्रह गरेको छ । दूतावासले क्याम्पबाट बाहिर निस्कँदा मास्क लगाउन, मोबाइलमा कोरोनाबारे सूचना दिने मोबाइल एप डाउनलोड गर्न, क्याम्पभित्र ५ र खुला ठाउँमा १५ जनाभन्दा बढी भेला नहुन, सवारीसाधनमा चालकसहित ४ जनाभन्दा बढी यात्रा नगर्न भनेको छ ।"
उपत्यकामा दिनमा सय किलो मार्सी,"जुम्लाबाट धानलाई नै जोड दिएका छौं । धान खरिद गर्दा चामलको मूल्य थप घट्न सक्छ, थापाले भने । खाद्यले बेचिरहेको मार्सी चामलको मूल्य बजारभाउभन्दा सस्तो रहेको कम्पनीको दाबी छ । अब मार्सीसँगै गेडागुडी पनि खरिद गर्ने कम्पनीले जनाएको छ । यसले किसानलाई थप प्रोत्साहन मिल्ने खाद्यको दाबी छ ।हाल खाद्य कम्पनीले कर्णालीकै सिमी प्रतिकिलो १ सय २० रुपैयाँमा बेचिरहेको छ । थप बजारीकरण गर्न तत्काल दुई सय क्विन्टल सिमी खरिद गर्ने कार्यक्रम रहेको कम्पनीले जनाएको छ । जिल्लामै रहेको मूल्य निर्धारण समितिले सिमीको खरिद मूल्य १ सय ४३ रुपैयाँ ७५ पैसा तोकेको छ । उक्त मूल्यमा ढुवानी, लोडअनलोड, प्याकेजिङसहित गरेर बजारभाउभन्दा सस्तोमै बिक्री गरिने थापाले जानकारी दिए । दैलेखबाट भटमास पनि किनेर बेच्ने योजना रहेको उनले बताए ।"
सेयरको अनलाइन कारोबार गर्ने लगानीकर्ता ३ लाख नाघे,"(काठमाडौं)  सेयर बजारमा अनलाइनमार्फत कारोबार गर्ने लगानीकर्ताको संख्या ३ लाख ६ हजार पुगेको छ । आफूलाई पायक पर्ने स्थानबाट विद्युतीय माध्यमबाट कारोबार गर्न सकिने, ब्रोकर कार्यालय पुग्नुपर्ने झन्झट नहुनेलगायत कारण अनलाइन कारोबारमा लगानीकर्ताको आकर्षण बढेको जानकारहरू बताउँछन् ।विद्युतीय माध्यमबाट हुने कारोबारमा लगानीकर्ताले आफैं सेयर किनबेच गर्ने हो । सेयर किनबेचका लागि ब्रोकरलाई भनिरहनुपर्दैन । आफैं बजारको फ्लोरसिट (सेयर किनबेचको अवस्था) हेरेर चाहेको मूल्यमा कारोबार गर्न सकिन्छ । ब्रोकरले आग्रह मानेनन्, समयमा अर्डर गरिदिएनन्, मूल्य फरक पारेर किनबेच गरिदिए भन्ने गुनासो रहँदैन । आफैं बजारमा माग र आपूर्तिको अवस्था हेरेर चाहेको मूल्यमा सेयर किनबेच गर्न सकिने भएकाले अनलाइन कारोबारमा लगानीकर्ताको आकर्षण बनेको नेप्सेका प्रमुख कार्यकारी अधिकृत चन्द्रसिंह साउदको भनाइ छ । एक पटक लगइन लिएर कारोबार सुरु गरेपछि सेयर किनबेच गर्न सजिलो छ, उनले भने, सेयर खरिदका लागि अरूलाई भनिरहनुपर्दैन । पछिल्लो समयमा पासवर्ड र युजरनेम लिनेको संख्या बढ्नुले पनि अनलाइन कारोबारमा आकर्षण बढेको देखाउने उनले बताए । नेप्सेको तथ्यांकअनुसार हाल दैनिक कारोबारमा ८५ देखि ९० प्रतिशत कारोबार अनलाइन (विद्युतीय) माध्यमबाट हुने गरेको छ । अनलाइन कारोबारका लागि आइतबारसम्म ३ लाख ६ हजार ६२ जनाले पासवर्ड र युजरनेम लिएका छन् । सोही अवधिमा ८ सय ८४ जना कर्पोरेट र ३९ वटा सामूहिक लगानी कोषले पासवर्ड र युजरनेम लिएका छन् । अनलाइन कारोबार गर्ने लगानीकर्तामध्ये २ लाख ३ हजार ७ सय ५२ जना पुरुष र १ लाख २ हजार २ सय १६ जना महिना छन् । बाँकी ९४ जना अन्य रहेको नेप्सेले जनाएको छ ।पुँजीबजारको इतिहासमा करिब साढे दुई दशकपछि नेप्सेले २०७५ कात्तिक २० देखि पूर्ण स्वचालित विद्युतीय कारोबार सुरु गरेको थियो । विद्युतीय कारोबार सुरु भएको पनि झन्डै दुई वर्ष पुगिसकेको छ । अनलाइन कारोबार सुरु हुँदाताका लगइन लिने लगानीकर्ता संख्या न्यून थियो । गत चैत ६ सम्म लगइन लिएको संख्या २६ हजार ६ सय मात्र थियो । अनलाइन कारोबार सबैका लागि नयाँ भएको, नेप्सेको कारोबार प्रणालीमा पटकपटक समस्या देखिएको, लगानीकर्ता प्रविधिमा बानी नपरेकोलगायत कारण सुरुमा थोरैले मात्र लगइन लिएका थिए । पछिल्ला महिनामा अनलाइन कारोबारका लागि लगइन लिनेमा सर्वसाधारणदेखि सरकारी तथा निजी क्षेत्रका कर्मचारी, शिक्षक, चार्टर्ड एकाउन्टेन्टलगायत वाणिज्य तथा व्यावसायिक क्षेत्रका धेरै रहेको ब्रोकरहरू बताउँछन् ।गत चैत ११ देखि सरकारले लकडाउन सुरु गरेपछिका पाँच महिनामध्ये करिब तीन महिना बजार बन्द रह्यो । कोभिडको जोखिमले हिँडडुलमा अवरोध हुनुका साथै अनलाइन कारोबार सजिलो र झन्झटरहित भएकाले उक्त अवधिमा युजर नेम र पासवर्ड लिनेको संख्या बढेको थियो । अहिले सोही क्रमले तीव्रता पाएको नेप्सेले जनाएको छ । लकडाउनका कारण अर्थतन्त्रका अन्य क्षेत्र सञ्चालन हुन नसकेकाले धेरै उद्योगी व्यवसायीले पनि सेयर बजारमा लगानी बढाएको ब्रोकरहरू बताउँछन् । पछिल्लो समय युजर नेम र पासवर्ड लिनेमा उद्योगी व्यवसायी धेरै छन्, एक ब्रोकरले भने, अहिले उनीहरूले अनलाइनमार्फत कारोबार गरिरहेका छन् ।पुँजीबजारमा करिब २० लाख लगानीकर्ता आबद्ध रहेको विभिन्न सरकारी निकायले बताउँदै आएका छन् । तर दोस्रो बजारमा कारोबारका लागि योग्य लगानीकर्ता करिब पाँच लाख हाराहारीमा रहेको नेप्सेको तथ्यांक छ । नेप्सेका अनुसार गत आइतबारसम्म दोस्रो बजारमा कारोबारका लागि योग्य लगानीकर्ताको संख्या करिब ४ लाख ९२ हजार ८ सय ८३ छ । गत भदौमा यो संख्या २ लाख ८८ हजार र गत चैत ६ मा यस्तो संख्या २ लाख ३१ हजार थियो । यो नियामक निकायको निर्देशनअनुसार हरेक वर्ष ग्राहक पहिचान (केवाईसी) अद्यावधिक गरेको लगानीकर्ता संख्या हो । तीमध्ये पनि दैनिक रूपमा सेयर कारोबार गर्ने लगानीकर्ताको संख्या कम छ ।पछिल्लो समय नेप्सेले धितोपत्र ब्रोकरहरूलाई अनलाइनमार्फत (कनेक्ट आईपीएस) भुक्तानी गर्न भनेको छ । ब्रोकरहरूले पनि सेयर खरिदमा भुक्तानी गर्दा अनिवार्य विद्युतीय माध्यम (कनेक्ट आईपीएस) बाट गर्न उसको आग्रह छ । राष्ट्र बैंकले पनि सेयर कारोबारका लागि कनेक्ट आईपीएसमा दैनिक र मासिक कारोबारको सीमा नलाग्ने नीतिगत व्यवस्था गरेको छ । उल्लिखित व्यवस्थाले सेयर कारोबारमा विद्युतीय माध्यमको भुक्तानी बढेको बताइएको छ ।"
कालीगण्डकी करिडोरको पहिलो खण्ड उद्घाटन,"(काठमाडौं)  कालीगण्डकी करिडोर २२० केभी प्रसारण लाइन आयोजनाअन्तर्गत पर्वतको कुस्मादेखि म्याग्दीको दानासम्मको पहिलो खण्ड उद्घाटन गरिएको छ । प्रधानमन्त्री केपी शर्मा ओलीले बिहीबार भर्चुअल माध्यमबाट प्रसारण लाइनको पहिलो खण्डको उद्घाटन गरे । आयोजनाअन्तर्गत कुस्मा नगरपालिका२ खुर्कोटस्थित २२०१३२ केभी र म्याग्दीको अन्नपूर्ण गाउँपालिका३ दानास्थित २२०१३२३३ केभी सबस्टेसनको पनि उद्घाटन गरेका छन् । पर्वतको कुस्मामा आयोजित उद्घाटन कार्यक्रममा ऊर्जा, जलस्रोत तथा सिँचाइमन्त्री टोपबहादुर रायमाझीसहित गण्डकी प्रदेशका उद्योगमन्त्री विकास लम्साल, नेपाल विद्युत् प्राधिकरणका निमित्त कार्यकारी निर्देशक हितेन्द्रदेव शाक्यलगायत उपस्थित थिए । उद्घाटनका अवसरमा प्रधानमन्त्री ओलीले नेपाल विद्युत् निर्यात गर्ने अवस्थामा पुगेको दाबी गरे । निर्माणाधीन र प्रसारणतर्फका आयोजना पूरा भएपछि छिमेकी देशमा बिजुली बिक्री गर्न सकिने उनको भनाइ छ । मन्त्री रायमाझीले प्रसारण लाइनको पहिलो खण्ड निर्माण सम्पन्न भई सञ्चालनमा आइसकेकाले अब दोस्रो खण्ड निर्माणमा केन्द्रित हुन प्राधिकरणलाई निर्देशनसमेत दिए ।कालीगण्डकी र यसका सहायक नदीहरूमा बन्ने जलविद्युत् आयोजनाको विद्युत् प्रवाहका लागि नेपाल सरकार तथा प्राधिकरणको लगानी र एसियाली विकास बैंक (एडीबी) को सहुलियतपूर्ण ऋणमा कालीगण्डकी करिडोर प्रसारण लाइनको निर्माण सुरु गरिएको हो । करिडोरको दोस्रो खण्डअन्तर्गत कुस्माबाट नवलपरासीको भुमही (न्यु बुटवल सबस्टेसन) सम्मको प्रसारण लाइन निर्माण पनि भइरहेको छ ।कालीगण्डकी नदी बेसिनमा निर्माणाधीन र आगामी दिनमा निर्माण हुने जलविद्युत् आयोजनाको विद्युत् प्रवाहका लागि प्रसारण लाइनको पूर्वाधार तयार भएको निमित्त कार्यकारी निर्देशक शाक्यले बताए । दोस्रो खण्डको निर्माणलाई पनि तीव्रता दिन हरसम्भव प्रयास भइरहेको उनले उल्लेख गरे । ३९६ किलोमिटर लम्बाइको पहिलो खण्डको प्रसारण लाइनमा ११० वटा टावर छन् ।"
प्रसारण लाइनमा जोडियो १८ मेगावाट बिजुली,"म्याग्दी (कास) म्याग्दीको अन्नपूर्ण गाउँपालिका३ दानादेखि पर्वतको कुस्माखुर्कोट सबस्टेसन जोड्ने २२० केभीए कालीगण्डकी करिडोर प्रसारण लाइन निर्माण पूरा भएसँगै यहाँ उत्पादन भइरहेको घलेम्दी जलविद्युत्को ५ मेगावाट र मुस्ताङको थापाखोला जलविद्युत् आयोजनाको १३६ मेगावाट बिजुली केन्द्रीय ग्रिडमा जोडिएको छ । निजी क्षेत्रबाट अन्नपूर्ण गाउँपालिकामा निर्मित मिस्त्रीखोला जलविद्युत् आयोजनाको ४२ मेगावाट विद्युत् एक साताभित्र केन्द्रीय ग्रिडमा जोडिँदै छ । निजी क्षेत्रबाटै अन्नपूर्ण गाउँपालिका६ घारमा निर्माणाधीन घारखोला १४ मेगावाट, नारच्याङमा निर्माणाधीन नीलगिरि ३८ मेगावाट, रेलेखोला ६ मेगावाट बिजुली एक वर्षभित्रै राष्ट्रिय ग्रिडमा जोडिनेछ । छुट्टै कालीगण्डकी अपर ६४ मेगावाट, कालीगण्डकी गर्ज १४६ मेगावाट, कोबाङकालीगण्डकी (४५० मेगावाट), माथिल्लो राहुघाट (४८५ मेगावाट), कालीगण्डकी माथिल्लो (७२ मेगावाट) कालीगण्डकी करिडोर प्रसारण लाइनमै जोड्ने योजना छ ।विद्युत् प्राधिकरणले दाना र खुर्कोट २२०१३२३३११ केभीए कालीगण्डकी करिडोर प्रसारण लाइन र सबस्टेसन निर्माण गर्न भारतीय कम्पनी टाटा र चिनियाँ कम्पनी चिन्टको टाटा चिन्टले २ अर्ब ९० करोडमा सन् २०१८ नोभेम्बरमा निर्माण सम्पन्न गर्ने गरी २०१६ मे ३० मा सम्झौता भएको थियो । २२० केभीए कालीगण्डकी प्रसारण लाइन सञ्चालन भएसँगै मिस्त्रीखोला जलविद्युत् आयोजनाबाट उत्पादित विद्युत् केन्द्रीय ग्रिडमा जोडिन्छ, मिस्त्रीखोला जलविद्युत् आयोजनाका प्रमुख निर्देशक सुव्रत धितालले भने, आयोजनाको अन्तिम परीक्षण भइरहेको छ ।"
एसएमईलाई ऋणमा सहजीकरण गर्दै महासंघ,"काठमाडौं (कास) घरेलु, साना तथा मझौला उद्यमी (एसएमई) लाई बैंक तथा वित्तीय संस्थाबाट ऋण लिने प्रक्रियामा नेपाल उद्योग वाणिज्य महासंघले सहजीकरण गर्ने भएको छ । यसका लागि महासंघ र नेपाल बैकर्स संघबीच सहमति भएको छ । ऋण प्रवाहमा एसएमईलाई प्रोत्साहन गर्ने सरकारको नीति भए पनि विभिन्न कारणले उनीहरूले सहज रूपमा ऋण लिन पाएका छैनन् । सोही कारण कर्जा प्रवाह प्रक्रियामा सहजीकरण गरिदिने उद्देश्यले महासंघ र बैंकर्स संघबीच सहमति भएको महासंघले जारी गरेको विज्ञप्तिमा उल्लेख छ । यसका लागि बैंकर्स संघ र महासंघको सहभागितामा एक कार्यदल गठन गर्ने निर्णय भएको छ । कार्यदल बिस्तारै प्रदेश तथा जिल्लास्तरमा पनि गठन गरिने विज्ञप्तिमा उल्लेख छ । यसका लागि दुवै संस्थाबीच छिट्टै एक सहमतिपत्रमा हस्ताक्षर गरी अगाडि बढ्ने सहमतिसमेत भएको छ, विज्ञप्तिमा भनिएको छ ।"
पूर्वाधारका लागि छुट्टै कम्पनी खोल्न टेलिकमलाई निर्देशन,"काठमाडौं (कास) सञ्चार तथा सूचना प्रविधिमन्त्री पार्वत गुरुङले पूर्वाधार विस्तारका लागि छुट्टै कम्पनी खोल्न नेपाल टेलिकमलाई निर्देशन दिएका छन् । दूरसञ्चार पूर्वाधार विकास गर्न भइरहेको ढिलाइ र बढ्दो लगानी न्यूनीकरण गर्न पूर्वाधार विकासका लागि छुट्टै कम्पनी स्थापना गर्न मन्त्री गुरुङले भनेका हुन् । कम्पनीले देशभर विस्तार गरिरहेको फोरजी सेवालाई चालु आर्थिक वर्षभित्र सकेर फाइभजी प्रविधिको परीक्षण गर्न पनि उनले निर्देशन दिए । समग्र व्यवस्थापन, नीति र सेवागत क्षेत्रमा देखिएका चुनौतीका विषयमा वार्षिकोत्सवका अवसरमा समीक्षा गरी तिनलाई सम्बोधन गनुपर्नेमा पनि गुरुङले जोड दिए । कम्पनीको दीर्घकालीन रणनीति तय गरी प्रतिस्पर्धात्मक वातावरणमा सबल रहिरहन रणनीतिक व्यवस्थापन साझेदार भित्र्याउनुपर्छ, नेपाल टेलिकमको १७औं वार्षिकोत्सवका अवसरमा आयोजित कार्यक्रममा उनले भने, फाइभजी सेवा विस्तारका लागि हाल उपलब्ध फ्रिक्वेन्सीको उपयोग गर्नुपर्छ । कार्यक्रममा कम्पनीका अध्यक्ष एवं सञ्चार सचिव हरि बस्यालले अनलाइन कक्षा, बैठक र अनलाइन किनमेललाई सहज बनाउन टेलिकमले फोरजी र फाइबर टू दी होम सेवा विस्तार गर्नुपर्ने बताए ।"
'बिमाका समस्या शीघ्र समाधान गर,"काठमाडौं (कास) बिमा क्षेत्रका समस्या तत्काल समाधान गर्न अर्थमन्त्री विष्णु पौडेलले निर्देशन दिएका छन् । बिमा क्षेत्रका समस्या समाधानका लागि खरो रूपमा उत्रन र आफ्नो कार्यकाल बिमा क्षेत्रका लागि कोसेढुंगा सावित गर्नसमेत उनले बिमा समितिका नवनियुक्त अध्यक्ष सूर्यप्रसाद सिलवाललाई आग्रह गरे । बिमा क्षेत्रका समस्या केलाउनुस्, सिलवालको शपथग्रहण कार्यक्रममा अर्थमन्त्री पौडेलले भने, समस्या समाधानका लागि अर्थ मन्त्रालयले सहयोग, सहजीकरण र समन्वय गर्छ । कार्यक्रममा अर्थ सचिव शिशिरकुमार ढुंगानाले बिमा क्षेत्रले विश्वसनीयता कायम गर्नुपर्नेमा जोड दिए । यो क्षेत्रलाई सबल, सक्षम र प्रतिस्पर्धी बनाउन आवश्यक छ, उनले भने ।"
साधनाको औषधि डेलिभरी सेवा,"काठमाडौं (कास) साधना होलसेल फार्मा कम्पनीले औषधि डेलिभरी गर्ने व्यवस्था सुरु गरेको छ । कम्पनीले चिकित्सकको प्रेसक्रिप्सनअनुसारका औषधि अनलाइनबाट अर्डर लिएर घरमा डेलिभरी गर्ने व्यवस्था गरेको जनाएको छ । यसरी औषधि मगाउँदा ग्राहकले १५ प्रतिशतसम्म छुट पाउनेछन् । उपभोक्ताले कम्पनीको वेबसाइटमा गई लगइन गरेर चिकित्सकको प्रेसक्रिप्सन बुझाई आफूलाई चाहिएको औषधिका मात्रा उल्लेख गर्नुपर्नेछ । ४८ घण्टाभित्र औषधि डेलिभरी हुने कम्पनीले जनाएको छ । फोन, इमेल, ह्वाट्सएप, भाइबरलगायतका माध्यमबाट समेत औषधि मगाउन सकिने कम्पनीले जनाएको छ ।"
अनलाइनबाटै प्रवेश परीक्षाको तयारी,काठमाडौं (कास) मेडिकल र इन्जिनियरिङ क्षेत्रका विद्यार्थीले अनलाइनबाटै प्रवेश परीक्षाको तयारी गर्न सक्ने भएका छन् । भारतमा मेडिकल र इन्जिनियरिङ परीक्षाको तयारी कक्षा सञ्चालन गराउँदै आएको आकाश डिजिटल इन्डियाले नेपालमा पनि अनलाइनमार्फत तयारी कक्षा लिन सकिने व्यवस्था मिलाएको लर्निङ सपोर्ट सेन्टरका अध्यक्ष पंकज जलानले जानकारी दिए ।
जब बुबाले नै जबर्जस्ती गरे,"(तिलोत्तमा)  घरको एउटा कोठामा सानी बालिका टोलाइरहेकी थिइन् । छेवैमा साथी र दिदी पनि थिए । आँखाभरि आँसु लिएकी उनी बेलाबेलामा रुने र डराउने गर्थिन् । ११ वर्षीया ती बालिका बुटवल उपमहानगरपालिका११ की हुन्, जो आफ्नै बुबाबाट जबर्जस्ती करणीको सिकार भएकी छन् ।माघ ७ गते बिहान विद्यालय गएकी ती बालिका पछिपछि गइरहेका बुबासँग डराइरहेकी थिइन् । शिक्षिकाले उनी डराउनुको कारण सोधिन् । बालिकाले रुँदै आफूमाथि भएको कुकर्मबारे बेलीविस्तार लगाइन् । आफूलाई धेरैपटक बुबाले फोहोरी काम गरेको उनले बताएकी थिइन् । १० मिनेट परको आफन्तको घर छँदासम्म सुरक्षित हुन्थें तर घर पुगेपछि हरेक दिनजसो मलाई फोहोरी काम गर्नुहुन्थ्यो, उनले भनिन्, गाह्रो भएपछि मिसलाई भनें । मजदुरी गर्ने बुबाले कहिले होटलबाट खानेकुरा ल्याइदिने त कहिले कोठामै भात पकाएर खुवाउने गरेको उनले सुनाइन् । बालिकाका अनुसार बुबाले मादक पदार्थ सेवन गरेर आमालाई कुट्ने गरेपछि अन्तै विवाह गरेकी छन् । भाइहरूदेखि तर्काएर आफूलाई अलग्गै कोठामा लगी जबर्जस्ती गरेको उनले बताइन् । बालिकाका अनुसार धेरै पहिलेदेखि नै बुबाले आफ्नो शरीरका विभिन्न अंग छुने, सुमसुम्याउने गर्थे । चिच्याउन खोज्दा मुख थुनिदिने, घाँटी च्यापिदिने गर्थे, उनले भनिन्, दुख्यो भन्दा समेत अब एकपटक भन्थे । घटनाबारे बालिकाले आफन्तलाई समेत भन्न सकेकी थिइनन् । बालिकाले मुख खोली हाल्छे कि भन्ने सोचले पछिल्लो समय उनका बुबा पछिपछि लागिरहन्थे ।घटना थाहा पाएपछि विद्यालयले बुटवल उपमहानगरपालिकास्थित जिल्ला बाल संगठनमा घटनाबारे जानकारी गराएको थियो । पिताबाटै बलात्कृत बालिकाको संरक्षणका लागि विद्यालयले आग्रह गरेपछि यहाँस्थित एक संस्थालाई घटनाको जानकारी गराइयो । बालिकालाई उपमहानगरपालिकाकी उपप्रमुख गुमादेवी आचार्य र संस्थाका अध्यक्षको समन्वयमा संरक्षण गरी राखिएको छ । उनी विद्यालयमा अध्ययन गरिरहेकी छन् । उनी आश्रित संस्थामा अन्य बालिका पनि छन् । बिहान विद्यालय जाने, साँझ फर्किई गृहकार्य गर्ने र साथी, दिदीबहिनीसँग खेल्ने गरेर उनको समय बितेको छ ।संरक्षित संस्थाका प्रतिनिधिले बालिका मानसिक रूपमा अझै पनि डराइरहेकाले उनलाई सहज बनाउन एक्लै र शान्त वातावरणमा राख्ने गरेको बताइन् । बालिका पटकपटक रुने गरेकी छन्, उनले भनिन्, भाइहरू र घर सम्झिएर रोएको भन्ने जवाफ दिन्छिन् । बालिकालाई सानैदेखि आमाको मायासमेत प्राप्त नभएको पीडासमेत अहिलेको रुवाइमा झल्काउने र भन्ने गरेको उनले बताइन् । उनका बुबालाई हाडनातामा जबर्जस्ती करणीसम्बन्धी मुद्दा दर्ता गरी प्रहरी कार्यालयमा थुनामा राखेर थप अनुसन्धान भइरहेको जिल्ला प्रहरी कार्यालय रूपन्देहीका प्रवक्ता प्रहरी नायब उपरीक्षक सत्यनारायण थापाले बताए ।"
नेपाली श्रमिक लैजान साउदीका ५ सय कम्पनीको आवेदन,"(काठमाडौं)  साउदी अरबका ५ सय कम्पनीले नेपाली श्रमिक लैजान नेपाली दूतावासमा आवेदन दिएका छन् । रियादस्थित नेपाली दूतावासका अनुसार अनलाइनबाट मागपत्र दिन सूचना सार्वजनिक गरेलगत्तै ती कम्पनीले आवेदन दर्ता गरेका हुन् । नेपालबाट श्रमिक ल्याउन मागपत्र प्रमाणीकरण गर्न दूतावास आइराख्नुपर्दैन, साउदीका लागि नेपाली राजदूत महेन्द्रसिंह राजपुतले भने, अहिलेसम्म ५ सयभन्दा बढीले आवेदन दिइसकेका छन् । दूतावासमा गत चैतदेखि बन्द भएको मागपत्र प्रमाणीकरण माघको तेस्रो सातादेखि सुरु भएको छ । आवेदन दिएका कम्पनीले कति नेपाली श्रमिक माग गर्ने भन्ने प्रस्ट भइसकेको छैन । रोजगारदाताको अवस्था हेरी प्रमाणीकरण थालिएको राजदूत राजपुतले जानकारी दिए । योसँगै कोरोना र लकडाउनका कारण बन्द श्रम गुमाएका नेपालीले राम्रो अवसर पाउने भएका छन् । वैदेशिक रोजगारसम्बन्धी मागपत्र जाँचबुझ निर्देशिकाअनुसार दूतावासले रोजगारदाता संस्थामा नेपाली श्रमिक भए उनीहरूको अवस्था, रोजगारदाताले श्रमिकलाई उपलब्ध गराउने न्यूनतम पारिश्रमिक एवं सेवा सुविधा र विगत तीन महिनाको पारिश्रमिक वितरणको अवस्था हेरेर मात्रै मागपत्र प्रमाणीकरण गर्नुपर्ने प्रावधान छ । श्रमिकको कार्यस्थल, आवास, स्वास्थ्य र सुरक्षासम्बन्धी अवस्था, रोजगारदाता कालो सूचीमा परेनपरेको, रोजगारदाताको वैधानिकता, रोजगारदाताले श्रम गन्तव्य मुलुकको सरकारबाट प्राप्त नेपाली श्रमिक माग गर्न दिएको स्वीकृतिसम्बन्धी कागजात पनि दूतावासले अध्ययन गर्नेछ । दूतावासले अहिले नेपाली श्रमिक ल्याउन अनुमति दिए पनि श्रमिक भने मार्च १५ पछि मात्रै साउदी जान पाउनेछन् । साउदीले श्रम बजार सुधार गर्न मार्च १५ पछि नयाँ नियम कार्यान्वयनमा आउने भएकाले त्यसपछि मात्रै श्रमिक पठाउन पाइने राजदूत राजपुतले जानकारी दिए । त्यपसपछि जाने श्रमिकले सुधारिएको स्पोन्सर प्रणालीमा श्रम गर्न पाउनेछन् । त्यस्ता श्रमिक रोजगार करार अवधि समाप्त भएपछि रोजगारदाता कम्पनीको अनुमतिबिना स्वदेश फर्कन पाउँछन् । मानव संसाधन मन्त्रालयका अनुसार करार अवधि सकिएपछि साउदीबाट बहिर्गमन हुन रोजगारदाताको अहिलेजस्तो बाध्यकारी अनुमति चाहिँदैन । तर करार अवधि भने पूरा गर्नुपर्छ । करार अवधि कति वर्षको हुन्छ भने निर्धारण गरिएको छैन । नेपाल सरकारले दुई वर्षका लागि मात्रै श्रमस्वीकृति प्रदान गर्ने गरेको छ । रोजगार करार अवधि समाप्त भएपछि श्रमिकले आफूले चाहेको अर्को कम्पनीमा काम गर्न पाउनेछन् । साउदी श्रम कानुनले यसअघि रोजगारदाताको सहमतिबिना कम्पनी परिवर्तन गर्न पाइने प्रावधान जारी गरेको थिएन । रियादस्थित नेपाली दूतावासमा तलब नपाएका र घर फर्कन नपाएका श्रमिकको उजुरी पर्ने गरेको छ । श्रमिकलाई समयमा तलब नदिने, लामो समयसम्म बक्यौता राख्ने, राहदानी जफत गर्ने र साउदीको अधिकारीबाट समयमा नै न्याय नदिने समस्या छ । यो सुधार कार्यान्वयनमा आएपछि श्रमिकको कार्यक्षेत्र, जीवनयापन र रोजगारीको अवसर पाउन थप सहजता आउनेछ, राजदूत राजपुतले भने । साउदी सरकारले कोरोना महामारी अवधिभर संकटमा परेका रोजगारदातालाई श्रमिकसँग गरिएको करार सम्झौता अस्थायी रूपमा तोड्न पाउने नीति जारी गरेको छ ।मानव संसाधन तथा सामाजिक विकास मन्त्रालयले श्रम कानुनको दफा नम्बर ४१ कार्यान्वयनमा रोक लगाउँदै रोजगारदातालाई फाइदा पुग्ने नयाँ नीति ल्याएको हो । निजी क्षेत्रका रोजगारदाताको हितका लागि भन्दै साउदीले रोजगारदातालाई कुल जनशक्तिको ७० प्रतिशत बेरोजगार श्रमिकको सूची सनिद बिमा कार्यक्रममा पेस गर्न पाउनेसमेत व्यवस्था मिलाएको छ । रोजगारदातालाई श्रमिकको कार्यघण्टा घटाई तलब कटौती गर्न, बेतलबी बिदामा राख्न र वार्षिक बिदामा राख्न पाउनेसमेत छुट दिइएको साउदी गजेटमा उल्लेख छ । साउदीमा झन्डै ३ लाख ५१ हजार नेपाली कार्यरत छन् । कोरोना भाइरस नियन्त्रण गर्न साउदीमा लकडाउन गरिएपछि सेवा क्षेत्रमा आबद्ध कम्पनी बढी प्रभावित भएका थिए । कोभिडयता पुस मसान्तसम्म साउदीबाट २५ हजार ५ सय ७६ जना नेपाल आइसकेका छन् भने १२ हजार ८ सय ७७ जना साउदी गइसकेका छन् । कोभिडपछि साउदीको श्रम बजारमा आशा लाग्दो सुधार देखिएको छ । यति धेरै कम्पनले नेपाली ल्याउन इच्छुक हुनु पनि राम्रो संकेत हो, राजदूत राजपुतले भने ।"
लुम्बिनीका सडकमा सेनाको बख्तरबन्द गाडी,रूपन्देही (कास) नेपाली सेनाले लुम्बिनी प्रदेशका मुख्य सडकमा बख्तरबन्द गाडी निकालेको छ । बिहीबार बाक्लो प्रहरी परिचालन र नेकपा दाहालनेपाल समूहको प्रदर्शनकै बीच सेनाका चार वटा बख्तरबन्द गाडी पूर्वपश्चिम राजमार्गको बुटवलदेखि नेपालगन्जसम्म ओहोरदोहोर गरेका हुन् । बुटवलस्थित मध्यपश्चिम पृतना योगीकुटी कार्यालयमातहतको युद्ध कवाज गुल्मले बख्तरबन्द गाडी सडकमा प्रदर्शन गरेको हो । यो सेनाको नियमित अभ्यासअन्तर्गत नै भएको पृतनाले जनाएको छ । बुटवलमा सोमबार पनि बख्तरबन्द गाडीको प्रदर्शन भएको थियो । सुरक्षाकर्मीका गाडी पनि साइरन बजाउँदै सडकमा ओहोरदोहोर गरिरहेका थिए । गुल्मका सहसेनानी शब्द गुरुङसहितको टोली बख्तरबन्दकै नियमित अभ्यासअन्तर्गत नेपालगन्जसम्म पुग्ने गरी बुधबार पृतनाबाट बाहिर निस्किएको थियो । त्यसैगरी नेपालगन्जबाट पनि दुई बख्तरबन्द गाडी बुधबार नै बुटवल आएका थिए ।
रुटलाई सय टेस्टमा गर्व,"चेन्नई (एएफपी) इंग्लिस कप्तान जो रुट शुक्रबार आफ्नो सय टेस्ट खेल्नेक्रममा छन् । उनका लागि अहिलेसम्मको यात्रा गर्विलो छ । सय टेस्टको उपलब्धि छुने उनी १५ औं इंग्लिस क्रिकेट खेलाडीमात्र हुनेछन् । उनकै नेतृत्वमा इंग्ल्यान्ड भारतविरुद्धको पहिलो टेस्टका लागि मैदानमा उत्रँदैछ । श्रीलंकामा प्रभावशाली प्रदर्शनपछि उनी भारतमा आफ्नो चुनौती पेस गर्दैछन् । श्रीलंकामाथि प्राप्त २० को क्लिन स्विप जितमा योर्कसायर ब्याट्सम्यानले २ सय २८ र १ सय ८६ रनको प्रदर्शन गरेका थिए ।नागपुरमा ९ वर्षअगाडि भारतको टेस्टबाट डेब्यू गरेका रुटले ४९ को औसतले ८ हजार २ सय ४९ रन बनाएका छन् । तर उनको आलोचना हुने सबैभन्दा ठूलो पक्ष हो, ठूलो स्कोर बनाउन नसक्नु । उनले १९ शतकमात्र बनाएका छन् । त्यसको तुलनामा उनको अर्धशतकीय इनिङ्सको प्रदर्शन ६८ छ । शतक बनाउन चुक्ने प्रवृत्तिले मलाई दुःख त दिन्छ, तर अहिलेसम्म मैले सय टेस्ट खेल्नेक्रममा जुन यात्रा तय गरें, त्यसमा मलाई गर्व नै लाग्छ ।रुटले यो यात्रालाई अविश्वसनीय भनेका छन् । उनले भनेका छन्, इंग्लिस क्रिकेटले अहिलेसम्म केही निकै राम्रा खेलाडी देख्न पाएको छ । मलाई विश्वास छ, अबका दिनमा मलाई पनि लामै समयसम्म सम्झिने छ । अझ केही उत्कृष्ट खेलाडीसँग ड्रेसिङ रूममा साझेदारी गर्न पाउनु पनि गज्जब छ । इंग्लिस टिममा रुटमात्र छैनन्, उनीभन्दा अनुभवी ३८ वर्षीय जेम्स एन्डरसन पनि छन् । उनले १ सय ५७ टेस्ट खेलिसकेका छन् ।एन्डरसनमाथि प्रारम्भिक बलरको बोझिलो जिम्मेवारी छ । तर कप्तानका रूपमा समेत रुटसामु अझै लामो अन्तर्राष्ट्रिय क्रिकेट खेलजीवन रहेको छ । उनी भन्छन्, मलाई लाग्छ, म पक्कै आफ्नो खेलजीवनको अन्त्यतिर पुगेको छैन । मलाई के पनि लाग्छ भने विश्व क्रिकेटका लागि अझै म धेरै योगदान दिन सक्छु । व्यक्तिगत रूपमा मभित्र इंग्ल्यान्डका लागि खेल्ने र राम्रो प्रदर्शन गर्ने लोभ कायम छ ।उनको यो आसय श्रीलंकाविरुद्ध प्रस्ट देखिएको छ । उनी कप्तानको भूमिका जमेका छन् नै । उनी टिमको प्रमुख स्टार ब्याट्सम्यान रहेका छन् । उनी मान्छन्, पछिल्लो दुई खेलमा मैले सायद केही आफ्नै खेलमा बढी ध्यान दिएर खेल्ने प्रयास गरें । यो स्वार्थीपन नै हो । मैले के सोचेको थिएँ भने जति धेरै समय क्रिजमा बिताउन सकिन्छ, त्यत्तिकै बढी रन बनाउन सकिन्छ । मलाई फेरि यो सामान्य नै लाग्छ, तर मैले यो तथ्य बुझ्न किन ९९ टेस्ट कुर्नुपरेको थियो भन्ने प्रश्न हुन सक्छ ।राम्रो प्रदर्शनका लागि म पछिल्लो समय बढी केन्द्रित हुने प्रयास गरिरहेको छु । मैले यसरी नै खेल्ने प्रयास गरिरहेको थिएँ, उनी भन्छन् । इंग्ल्यान्डका लागि अलराउन्डर बेन स्टोक्स र तीव्र गतिका बलर जोफ्रा आर्चर भारतविरुद्धको चार टेस्टको सिरिजका लागि फर्कने निश्चित छ । दुवै खेलाडीलाई श्रीलंकाविरुद्धको सिरिजका लागि आराम दिइएको थियो । यस विषयमा रुट भन्छन्, यी दुई खेलाडीको टिममा पुनरागमनले हामीलाई राम्रो नै गर्नेछ ।"
वेस्ट इन्डिजलाई फलोअन बचाउने चुनौती,रावलपिन्डी कप्तान बाबर आजम र फवाद आलमले पाकिस्तानी इनिङ्स सम्हाल्दै घरेलु टिमलाई दक्षिण अफ्रिकाविरुद्धको दोस्रो टेस्टको पहिलो दिन सम्मानजनक स्कोरसम्म पुर्याएका छन् । दिनको खेल सकिएको घोषणा हुँदा पाकिस्तानले ३ विकेट गुमाई १ सय ४५ रन बनाएको छ ।आजम ७७ र आलम ४२ रन बनाएर खेलिरहेका छन् । टस जितेर ब्याटिङ गरेको पाकिस्तानले खराब सुरुआत गर्दै एकसमय २२ रन बनाउँदा ३ विकेट गुमाइसकेको थियो र टिममाथि गम्भीर संकट छाएको थियो । केशव महाराजले दक्षिण अफ्रिकाका लागि दुई विकेट लिए । आजम र आलमले चौथो विकेटमा १ सय २३ रनको साझेदारी गरेर टिमलाई उकासे । आजमले १ सय २५ बल खेल्दै १२ चौका प्रहार गरेका छन् । आलमले १ सय ३८ बलको इनिङ्समा ५ चौका प्रहार गरे । पहिलो दिनको खेल वर्षाले प्रभावित रह्यो । दिनमा ५८ ओभरको खेलमात्र सम्भव भयो ।
पहिलो चरणमा ३२ खेलाडी,"काठमाडौं (कास) नेपालले मार्च १९ देखि २८ सम्म अमेरिकासम्मिलित ओमानमा हुने विश्वकप लिग २ त्रिकोणात्मक एकदिवसीय क्रिकेट शृंखलाका लागि प्रारम्भिक चरणमा ३२ खेलाडी छनोट गरेको छ । छनोट भएका खेलाडीको दुई चरणमा प्रशिक्षण हुने नेपाल क्रिकेट संघ (क्यान) ले जनाएको छ । छनोट भएका खेलाडीमा पृथु बाँस्कोटा, सौरभ खनाल, विक्रम सोब, राजेश पुलामीमगर, रोहित पौडेल, सुसन भारी, शाहब आलम, सन्दीप जोरा, कमलसिंह ऐरी, आसिफ शेख, सुनील धमला, कुशल भुर्तेल, ललितनारायण राजवंशी, हरिशंकर साह, विवेक यादव, रामनरेश गिरी, अर्जुन कुमाल, कृष्ण कार्की, खडकबहादुर बोहरा, अनुज चुनारा र पवन सर्राफ गरी २१ खेलाडीले पहिलो चरणमा प्रशिक्षण गर्नेछन् । पहिलो चरणको प्रशिक्षण शनिबार सुरु हुनेछ । शरद भेषावकर, अविनाश बोहरा, आरिफ शेख, दीपेन्द्रसिंह ऐरी, सोमपाल कामी, कुशल मल्ल, करण केसी, सन्दीप लामिछाने, विनोद भण्डारी, पारस खड्का र ज्ञानेन्द्र मल्ल दोस्रो चरणको प्रशिक्षणमा सहभागी हुने क्यानले जनाएको छ । दोस्रो चरणको प्रशिक्षण मिति खुलाइएको छैन ।"
अभिलाषाको जोडी फाइनलमा,"काठमाडौं (कास) नेपालका आरभसम्राट हाडा र अकी जुवेन रावतको जोडी वर्ल्ड टेनिस टुरजे ५ को बिहीबार फाइनलमा पुगेको छ ।सातदोबाटोस्थित टेनिस कोर्टमा पुरुष डबल्सतर्फ सेमिफाइनलमा उनीहरूको जोडीले भारतका रोनिन र मोनिल लोट्लिकरको जोडीलाई ६४, ६१ को सोझो सेटमा पराजित गर्दै फाइनल तय गरेको हो । फाइनलमा आरभको जोडीले भारतका आर्यन लक्ष्मण र आर्यन शाहीको जोडीसँग प्रतिस्पर्धा गर्नेछ । लक्ष्मण र आर्यनको जोडीले भारतकै अमन धानिया र योभान नन्दनको जोडीलाई ६२, ६१ को सोझो सेटमा हरायो । महिला डबल्सतर्फ नेपालकी अभिलाषा विष्ट र जर्मनीकी सोन्जा जियानेवायवाको जोडी फिनल्यान्डकी आनेस फर्नान्डेज लाक्सोनेन र भारतकी रिया उभेजाको जोडीमाथि ६४, ६० को सोझो सेटमा जित हात पार्दै उपाधि नजिक पुगेको हो । दोस्रो सेमिफाइनलमा नेपालकी प्रेरणा कोइराला र सलोनी तामाङको जोडी पराजित भयो । उनीहरूको जोडी बेल्जियमकी क्याट चोपेज र मार्टी ल्याम्बरजेटको जोडीसँग ६४, ६१ ले पराजित भयो । यता पुरुष एकलमा भारतका अमन धानिया, अग्रिया यादव र तौरस रावत तथा फ्रान्सका भ्यालेन्टिन फाउरे सेमिफाइनलमा पुगेका छन् ।"
सोमपालको दुई विकेट,काठमाडौं (कास) नेपालका अलराउन्डर सोमपाल कामीले यूएईमा भइरहेको अबुधाबी टी१० लिगमा राम्रो प्रर्दशन गरेका छन् । त्यसका बावजुद उनको टोली मराठा अरेबियन्स बिहीबार अबुधाबीमा डेक्कन ग्लाडियटर्ससँग २९ रनले पराजित भएको छ । सोमपालले २ विकेट लिएपछि टस हारेर ब्याटिङमा आएको डेक्कनले निर्धारित १० ओभरमा ४ विकेट गुमाई १ सय २० रन बनायो । सोमपाल छैटौं ओभरमा बलिङ गर्न आएका थिए । उनले २ रनमात्र खर्चेर २ विकेट लिए । चौथो बलमा उनले प्रशान्त गुप्तालाई ३५ र छैटौं बलमा यासिर कलिमलाई २८ रनमा क्याच आउट गराए । आफ्नो दोस्रो ओभरमा सोमपाललाई अनवर अलीले लगातार दुई चौका प्रहार गरे पनि त्यसपछिको चार बलमा २ रनमात्र दिएर १० रन खर्चेका थिए । जवाफमा आएको मराठाले ३ विकेट गुमाई ९१ रनमात्र बनाउन सक्यो । मराठाले खेलेका सबै ६ खेल खेलेका सोमपालले ३ विकेट लिइसकेका छन् । टी१० लिमा सोमपालसहित नेपाली खेलाडीहरू करण केसी र कुशल मल्लले खेलिरहेका छन् भने पूर्वकप्तान पारस खड्का टिम अबुधाबीको इमर्जिङ मेन्टरको रूपमा छन् ।
धनगढीविरुद्ध होराइजन भिड्ने,तिलोत्तमा (कास) तेस्रो खड्गप्रसाद गौचन मेमोरियल अन्डर१६ राष्ट्रिय क्रिकेटमा बिहीबार दोस्रो सेमिफाइनलमा न्यु होराइजन क्रिकेट एकेडेमीले कासी नोबल एकेडेमीलाई २३ रनले पराजित गरेको छ । होराइजनले फाइनलमा शुक्रबार धनगढी क्रिकेट एकेडेमीसँग प्रतिस्पर्धा गर्नेछ । सिद्धार्थ रंगशालामा होराइजनले ३५ ओभरमा ९ विकेट गुमाई १ सय २१ रन बनायो । अमर थापाले २७ र सचिन थापाले अविजित २६ रन बनाए । जवाफी ब्याटिङमा कासी ३४२ ओभरभित्र ९८ रनमै समेटियो । होराइजनका सुमित पराजुलीले ४ विकेट लिए । उनी नै म्यान अफ द म्याच भए ।

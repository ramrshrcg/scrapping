शीर्षक,विवरण
नेकपाको फुट स्थानीय तहसम्मै,"सुदूरपश्चिम यस प्रदेशमा नेकपाका ३९ जना पालिका प्रमुखमध्ये १९ जना ओली समूहमा, १८ जना दाहालनेपाल समूहमा र २ जना तटस्थ देखिएका छन् । ५१ जना उपप्रमुखमध्ये २६ जना ओली समूहमा, २० जना दाहालनेपाल समूहमा र ५ जना तटस्थ छन् । यस प्रदेशमा तत्कालीन एमालेबाट ३९ जना पालिका प्रमुख निर्वाचित भएका थिए, जसमध्ये १९ ओली र १८ जना दाहालनेपाल समूहमा लागेका छन् भने २ जना तटस्थ छन् । त्यस्तै, तत्कालीन एमालेबाट निर्वाचित ४२ उपप्रमुखमध्ये २४ जना ओली समूहमा र १३ जना दाहालनेपाल समूहमा लागेका छन् । तत्कालीन माओवादी केन्द्रबाट निर्वाचित १० पालिका प्रमुख सबै दाहालनेपाल पक्षमा उभिएका छन् भने ९ उपप्रमुखमध्ये २ जना ओली पक्षमा र अरू दाहालनेपाल पक्षमै छन् । (कान्तिपुरका जिल्ला संवाददाताहरूले विवरण संकलन गर्दाको पक्षधरतालाई आधार मानेर तथ्यांक प्रशोधन गरिएको हो ।)"
अभिव्यक्ति स्वतन्त्रताविरोधी विधेयककै नयाँ अवतार,"निर्देशिका कार्यान्वयन गर्ने वा सामाजिक सञ्जाल सञ्चालन एवं प्रयोगका सम्बन्धमा कुनै बाधा अड्काउ परेमा प्रचलित नेपाल कानुनको अधीनमा रही विभागको निर्णयबमोजिम हुनेछ, निर्देशिकाको मस्यौदाको नियम १० मा छ । निर्देशिका कार्यान्वयन गर्ने सम्बन्धमा कुनै द्विविधा वा अस्पष्टता भएमा सञ्चार तथा सूचना प्रविधि मन्त्रालयले आवश्यक व्याख्या गर्ने प्रावधान पनि निर्देशिकामा छ । यस्तो प्रावधानले मन्त्रालय र सरकारी निकायलाई नै आफूखुसी व्याख्या गर्ने अधिकार दिन्छ, सूचना प्रविधिसम्बन्धी कानुनका जानकार अधिवक्ता बाबुराम अर्याल भन्छन्, यसले सामाजिक सञ्जालमा लेखिएको सामग्री हटाउन वा त्यहाँ लेखेकै आधारमा कसैलाई कारबाही सिफारिस गर्न बाटो खुला गरिदिन्छ ।निर्देशिकाले सामाजिक सञ्जाल सञ्चालकको दायित्वसहित प्रयोगकर्ताको दायित्वसमेत निर्धारण गरेको छ । कुनै व्यक्तिलाई निरन्तर रूपमा जिस्क्याउने, होच्याउने, हतोत्साहित गर्ने, हप्काउने, घृणा तथा द्वेष उत्पन्न गराउने वा प्रापकलाई भ्रमित पार्ने, कसैको मानहानि हुने, सार्वजनिक छविमा आँच आउने किसिमका नक्कली, भ्रामक वा कृत्रिम सूचना, तथ्यांक, चित्र, भिडियो, अडियो वा सन्देश सम्प्रेषण गर्ने जस्ता काम गर्न नहुने उल्लेख छ । यस्तो प्रावधान सामाजिक सञ्जालमार्फत सत्तामा रहेका व्यक्तिहरूलाई हुने व्यंग्य रोक्नका लागि राखिएको हुन सक्ने जानकारहरू बताउँछन् । निर्देशिकाले सामाजिक सञ्जालमा सम्प्रेषित सामग्री हटाउनका लागि विभागलाई असीमित अधिकार दिएको छ । कसैले यस निर्देशिकामा उल्लिखित सामाजिक सञ्जालमा सम्प्रेषण गर्न नहुने विषयवस्तु सामाजिक सञ्जालमा सम्प्रेषण गरेका वा गर्न लागेका विषयमा विभागले त्यस्तो विषयवस्तु वा सूचना हटाउन तत्काल सम्बन्धित सामाजिक सञ्जाल सञ्चालकलाई निर्देशन दिन सक्नेछ, निर्देशिकामा छ ।सामाजिक सञ्जालमा लेख्न नहुने भनी परिभाषित गरिएको विषय लेखेमा मात्रै होइन, त्यसलाई लाइक, सेयर वा रिसेयर पनि गर्न नहुने व्यवस्था निर्देशिकामा छ । कानुन र सर्वोच्च अदालतले प्रकाशन वा प्रदर्शन गर्दा कसुर हुने भनी परिभाषित गरेको विषयलाई लाइक, सेयर वा रिसेयरमा समेत आपराधिक दायित्व कायम गरी ऐनभन्दा माथि निर्देशिका बनाउने कोसिस गरिएको छ, अधिवक्ता प्रवीण सुवेदी भन्छन्, कानुनले ती कामलाई स्पष्ट रूपमा अपराध मानेकै छैन ।निर्देशिकाले सामाजिक सञ्जाल सञ्चालकको दायित्व पनि निर्धारण गरेको छ । सार्वजनिक सदाचार र नैतिकताको प्रतिकूल नहुन आवश्यक व्यवस्था मिलाउने, प्रचलित नेपाल कानुनअनुसार अनुसन्धानको सिलसिलामा अख्तियार प्राप्त निकायले माग गरेको सूचना, तथ्यांक, विवरण वा जानकारी उपलब्ध गराउने, निर्देशिकाको नियम ५ मा छ । अधिवक्ता अर्याल यस्तो प्रावधानले अदालतको आदेशबिनै सरकारी अधिकारीलाई सामाजिक सञ्जालका प्रयोगकर्ताको गोप्य विवरण माग गर्न दिने भन्दै यो प्रावधान गलत भएको दाबी गर्छन् । अदालतको आदेश लिएर मात्रै यस्तो विवरण लिन सक्ने भएमा मात्रै अधिकार सन्तुलित हुने उनको धारणा छ । सार्वजनिक सदाचार र नैतिकताजस्ता परिभाषित नभएकाले सरकारले आफूलाई आलोचना गर्ने जोकोहीलाई यो प्रावधानको दुरुपयोग गरी कारबाही गर्न सक्ने उनको तर्क छ । निर्देशिका भनेको प्रशासनिक कानुन हो, यसमा संविधानले प्रदत्त गरेको अधिकारलाई संकुचित हुने गरी प्रावधान राख्न मिल्दैन, उनले भने, प्रशासनिक संरचनालाई अत्यधिक अधिकार प्रत्यायोजन गर्दा दुरुपयोग हुन्छ । निर्देशिकाले सरकारी निकायलाई सामाजिक सञ्जालमा लेखिएका वा राखिएका सामग्री हटाउने अधिकार पनि दिएको छ । प्रचलित नेपाल कानुन वा सार्वजनिक सदाचार र नैतिकताविरुद्ध हुने सूचना, तथ्यांक वा विवरण सामाजिक सञ्जालबाट हटाउन लेखी आएमा सो सूचना तथ्यांक वा विवरण हटाउने, निर्देशिकाको नियम ५ को (ङ) मा छ । यस्ता प्रावधानले नेपालको संविधानले प्रत्याभूत गरेको अभिव्यक्ति स्वतन्त्रता तथा अन्य मौलिक हकलाई समेत अनुचित बन्देज गर्ने सुवेदीको बुझाइ छ । केही कुरा बन्देज गर्नुपर्ने भए कानुनबाट मात्र संविधानको अधीनमा रही बन्देज गर्न मिल्नेमा निर्देशिकामार्फत गर्न पाइन्न, उनको तर्क छ । अधिवक्ता अर्याल संसद्बाट पास गर्न भनी विधेयकमा राखिएको प्रावधान निर्देशिकामा राखिनु आपत्तिजनक भएको बताउँछन् । विधेयकमा राखिएका प्रावधान संसद्मा छलफल गरी पास गर्न राखिएका हुन्, उनी भन्छन्, विधेयकमा राखिएका प्रावधान संसद्मा छलफल हुनुपर्ने विषय हुन् भन्ने स्वतः पुष्टि भइसकेको हुन्छ, यस्ता प्रावधान सरकारको आफ्नै अधिकार प्रयोग गरी निर्देशिकामा राख्न मिल्दैन ।विद्युतीय कारोबार ऐन २०६३ को दफा ७९ अनुसार निर्देशिका तयार पारिएको यसको मस्यौदामा उल्लेख छ । ऐनको दफा ७९ मा सरकारले ऐनअन्तर्गतको निर्देशिका तयार पारी लागू गर्न सक्ने प्रावधान छ । अधिवक्ता सुवेदी विद्युतीय कारोबार ऐनले सामाजिक सञ्जाललाई नचिन्ने तर्क गर्छन् । यो निर्देशिकामा ऐनले परिकल्पना नै नगरेको र चिन्दै नचिनेको विभागलाई अधिकार सिर्जना गरिएको छ, उनको दाबी छ, ऐनले समेट्दै नसमेटेको सामाजिक सञ्जालको विषयलाई निर्देशिकामा जबर्जस्ती समेट्न खोजिएको छ । कानुनले सरकारलाई जे काम गर्न प्रत्यक्ष रूपमा अधिकार दिएको छैन, त्यो अप्रत्यक्ष रूपमा गर्न नहुने सुवेदी बताउँछन् । सामाजिक सञ्जाल दर्ता हुन नआए बन्द गर्ने प्रावधान पनि गलत भएको उनको तर्क छ । सामाजिक सञ्जाल पनि सेवा हो, नेपालमा दर्ता नभएको कम्पनीको कुनै औषधि कसैले विदेशबाट किनेर ल्याएमा उक्त कम्पनी बन्द गर्न मिल्छ ? उनी भन्छन्, यो प्रावधान संयुक्त राष्ट्रसंघले अघि सारेको इन्टरनेट फ्रिडमको अवधारणाविपरीत छ ।"
जीवन : रोमान्सशृंखला,"विशुद्ध सौन्दर्यचेतजोडी छनोटमा पोथीको कुनै निश्चित गुणप्रतिको रुचि अब स्थापित सत्य हो । दर्जनौं प्रयोगमा पोथीले भालेको चहकिलो रङ, लयात्मक नृत्य, लामो पुच्छर, जटिल आवाज र कडा सुगन्ध मन पराएको पुष्टि भएको छ । तर, यस्तो गुण र त्यो गुणलाई मन पराउने अभिरुचि किन हुन्छ भन्ने बहस अझै जारी छ ।कुनै पनि जोडीको प्रणय व्यवहार र शृंगारिक स्वरूपले उसमा अन्तरनिहित असल गुणको संकेत गर्छ । यी कलात्मक शृंगारहरू भित्री गुणको इमानदार संकेत हुन् । यसअनुसार मयूरको लयात्मक नाच र इन्द्र्रेणी पंख कुनै लगनगाँठो जुराउने म्याट्रिमोनियल साइटमा राखिएको सम्भावित दुलाहाको इमानदार प्रोफाइल हो । त्यहाँ दुलाहाको सातपुस्ते विवरणदेखि, कुलवंश, कमाइ, पेसा, इमानदारी, सुरक्षा, सन्तानको अभिभारा लिने क्षमता आदिको फेहरिस्त हुन्छ । पोथीले ती गुणव्यवहारमा यिनै कुराहरूको विवरण थाहा पाउँछे । जोडी छनोट सिद्धान्तको मूलधारको भाष्य अहिले यही हो । यो सिद्धान्तअनुसार, सुन्दरता भन्नु उपयोगिता हो । यसअनुसार, कुनै पोथीको भाले छनोटको आत्मगत रुचिलाई सम्भावित जोडीको बाह्य गुणले निर्धारण गर्छ । उसलाई सुन्दर जोडी नै चाहिन्छ किनभने सुन्दर हुनु नै सम्भावित जोडीमा स्वास्थ्य, ऊर्जा र असल जिनहरू व्याप्त छन् भन्ने प्रमाण हो । यो वालेसको उपयोगितासम्बन्धी धारणाकै निरन्तरता हो । यो भाष्यलाई किनारबाट चुनौती दिइरहेको चाहिँ डार्बिनकै विशुद्ध सौन्दर्यचेतको धारणाले हो । येल युनिभर्सिटीका प्रोफेसर, भेट्रान चराविद् र शोधकर्ता रिचार्ड प्रुम पछिल्लोपटक आक्रामक रूपमा चराहरूमा विशुद्ध सौन्दर्यचेतको अस्तित्व हुन्छ भन्ने स्थापित गर्न लागिपरेका छन् । उनी भन्छन्, जनावरहरू इन्द्रियहरूबाट प्राप्त सूचना प्रशोधन गर्न सक्षम हुन्छन्, यसैको आधारमा उनीहरू कुनै निश्चित जोडीप्रति रुचि देखाउन सक्छन् । पछिल्ला प्रयोगहरूले यसको पुष्टि भएको छ ।१५० वर्षे इतिहासमा डार्बिनको यो सिद्धान्तमा करिब १०० वर्ष त ग्रहण लाग्यो । करिब ५० वर्षअगाडि ट्राइभर्सको शोधपत्रले पुनः ब्युँतिएर यो अहिले स्थापित भएको छ । प्रकृतिमा पोथीले आफ्नो रुचिअनुसार जोडी छान्छन् भन्नेमा अब कुनै सन्देह छैन । पोथीको जोडी छनोटमा प्रभाव पार्न सक्ने स्नायु वा संज्ञानात्मक आधारहरूमा पछिल्लो अध्ययन केन्द्रित भएको छ । हाम्रो व्यक्तिगत रोमान्सको इतिहास केही वर्ष पुरानो होला । तर, करिब ५० करोड वर्षपहिले कुनै आदिम पुर्खाले आँखा र मस्तिष्कको आधारभूत स्वरूपको उद्विकास गरेपश्चात् प्रत्येक पुस्ताको पुर्ख्यौली रोमान्सले सृजना गरेको जीवनको अविच्छिन्न शृंखलामा हामी जोडिएका छौं । त्यसयता हरेक पुस्ताको सचेत र सही जोडी छनोट नै हाम्रो अस्तित्वको आधार हो ।"
रूपान्तरित भूमिकामा प्रणव मुखर्जी,"राष्ट्रपतीय र संसदीय प्रणालीअन्तर्गतका राष्ट्राध्यक्षको भूमिका फरक पर्छ । राष्ट्रपतीय प्रणालीमा राज्यका कतिपय संवैधानिक र धेरै कार्यकारिणी भूमिका रहे पनि मुख्यतः राष्ट्रपति कार्यकारी नै हुन्छ । नयाँ संसदीय प्रणालीमा संविधानमा उल्लेख भएअनुसारका काममा राष्ट्राध्यक्ष सन्तुष्ट नहुँंदा सरकार प्रमुख र उनीबीच खटपट भई व्यवस्था धरापमा पर्ने सम्भावना पनि हुन्छ ।२०४७ को संविधानले राजाको भूमिका सीमित पारेपछि तत्कालीन राजा वीरेन्द्र सन्तुष्ट थिएनन् । वीरेन्द्रको असन्तुष्टिको प्रभाव राज्य सञ्चालनमा परेको तर बाहिर देखिने गरी शक्ति प्रयोग गर्न समय पर्खिरहेको जानकारी धेरैलाई थियो । त्यसपछि राजा बनेका ज्ञानेन्द्रले त संविधानविपरीत आफू सक्रिय रहेको देखाए । संसदीय व्यवस्थामा राष्ट्रप्रमुखको भूमिका के हुन्छ ? राष्ट्रपति हुने व्यक्तिले कसरी त्यो भूमिका निर्वाह गर्नुपर्छ ? आफ्नै परम्परामा चल्दै आएको बेलायत र करिब ७० वर्षको अनुभव संँगालेको भारतलाई हेर्ने हो भने हामीलाई व्यवस्था सञ्चालनमा सहयोग पुग्ने रहेछ । यसै सन्दर्भमा भारतका भूतपूर्व राष्ट्रपति प्रणव मुखर्जीको किताब राष्ट्रपतीय वर्षहरू २०१२२०१७ (द प्रेसिडेन्सियल इयर्स२०२१) मा संवैधानिक राष्ट्रप्रमुखको दायित्व, अन्य पक्षको विवरण र मन्तव्य पढ्न पाइन्छ । सरकारमा जाने दल र सबैका लागि किताब उपयोगी छ । राजनीतिक महत्त्वाकांक्षा राखी राष्ट्रप्रमुखको पदमा पुग्दा दुर्घटना हुने सम्भावना रहन्छ । तर, संविधानको अक्षर र भावनामा भूमिका सीमित राखी प्रधानमन्त्रीलाई उचित सल्लाह दिँदा मात्रै समन्वय कायम भई शासनप्रणाली राम्ररी चल्न सक्छ भन्ने मुखर्जीअनुभवले बताउँंछ । संविधानले भारत धर्मनिरपेक्ष राज्य भने पनि राष्ट्रपति या अरूले ईश्वरका नाममा शपथग्रहण गर्छन् । अमेरिकाका राष्ट्रपति पनि एउटा हात बाइबलमा राखी अर्को हात माथि उठाई ईश्वरको नाममा शपथ लिन्छन् । ८० प्रतिशतभन्दा बढी अमेरिकी जनता ईश्वरमा विश्वास गर्छन् । र, उनीहरूको नोट (डलर) मा लेखिएको हुन्छ इन गड, वी ट्रस्ट (ईश्वरमा हामी विश्वास गर्छौं) । यसको अर्थ अमेरिका र भारत राज्य व्यवस्थाका आधारमा कुनै एक धर्म अँगालेका मुलुक होइनन् । राष्ट्रपति चर्चमा जाँदा होस् या भारत या अन्य देशका राष्ट्रपति, प्रधानमन्त्रीले मन्दिरमा पूजा गर्दा होस् त्यो देशको राज्यसिद्धान्तमा परिवर्तन आउने होइन । अमेरिकामा धर्म, जातका आधारमा भेदभाव हुँदैन । सामाजिक स्तरमा जातीय (रेसियल) विभेद भने हुन्छ । किताबमा प्रणव मुखर्जीले नेताको भूमिकालाई निकै महत्त्व दिएका छन् । यदि नेता (प्रधानमन्त्री) संसद्मा सक्रिय उपस्थित भइदिए संसदीय कारबाहीमा ठूलो अन्तर हुने उल्लेख गरेका छन् । जवाहरलाल नेहरूको व्यक्तित्व र संसद्मा उनको उपस्थितिले भारतको लोकतान्त्रिक विकासमा धेरै सघाएको सबै जना विश्वास गर्छन् । मुखर्जी अहिलेको भारतको संसदीय कारबाहीलाई अवरोधक पद्धति (अ सिस्टम अफ इन्स्टिच्युसनलाइज्ड डिस्रपसन) मान्छन् । प्रधानमन्त्री नरेन्द्र मोदीको संसदीय भूमिकाप्रति मुखर्जी सन्तुष्ट थिएनन् । किताबमा उनी मोदीलाई अति शक्तिशाली (अटोक्य्राटिक) नेताका रूपमा चित्रण गर्छन् । मोदीले संसद्मा सबै पक्षसित सम्बन्ध राखेको र कतिपय मुद्दा सुल्झाउन यसले मद्दत गरेको मुखर्जी लेख्छन् । सोनिया गान्धीको नेतृत्वले राम्रो भूमिका खेलेको भए बंगालकी ममता बनर्जी अलग हुने थिइनन् र महाराष्ट्रको राजनीति पनि अर्कै हुने थियो । मुखर्जीको विचारमा संसदीय अभ्यासमा गयल भइरहने नेताको स्थान छैन । भारतको राजनीतिमा बहुमत आए पनि, नआए पनि मिलीजुली सत्ता सञ्चालन गर्ने प्रणाली चलिरहनेछ । आज भारतीय जनता पार्टीको बहुमतको सरकार भए पनि नेसनल डेमोक्र्याटिक एलायन्स (एनडीए) भित्रका दलको उपस्थिति छँदै छ । मनमोहन सिंह सोनियाको निगाह (अफर) ले नेता भएको र नरेन्द्र मोदीले भने आफैंले आफ्नो स्थान आर्जन गरेको मुखर्जी बताउँंछन् । त्यतिबेलाका राजा त्रिभुवनले नेपाललाई भारतकै एउटा प्रान्त बनाउन गरेको अनुरोधलाई पण्डित जवाहरलाल नेहरूले अस्वीकार गरेको मुखर्जीले लेखेका छन् (पृष्ठ १६८) । मुखर्जीको विचारमा यदि नेहरूको ठाउँंमा इन्दिरा गान्धी भएकी भए नेपाललाई सिक्किमजस्तै राज्य बनाउने सुनौलो मौका उनी चुकाउने थिइनन् । नेताले समयसापेक्ष निर्णय गर्न सक्नुपर्छ भन्दै मुखर्जीले नेपालको जनआन्दोलनको अन्तिम अवस्थामा नेपाली जनताको साथमा भारत रहेको भन्ने उद्घोष गर्न आफ्नो भूमिका भएको खुलाएका छन् । मुखर्जीले भारतको संघीय प्रणालीको वास्तविक स्वरूप र त्यसको विकास क्रमबारे राम्रो वर्णन गरेका छन् । भारतीय संविधानको अन्तिम मस्यौदा तयार पार्दासम्म र पछि पनि संघीय भन्ने शब्द परेको थिएन । बेलायती शासकले भने सन् १९३५ को एक्टअनुसार नै संघीयतामा जोड दिएका थिए । तर, यसको पुष्टि नभएको किताबमा उल्लेख छ । गभर्नर जनरल लर्ड डलहौजीले सन् १८४८ मा आफ्नो डक्ट्रिन अफ ल्याप्स (अन्त्य हुने सिद्धान्त) अन्तर्गत शासकहरू अयोग्य भए वा उनका कोही पुरुष उत्तराधिकारी नभए साना राज्य (प्रिन्स्लिी स्टेट) हरू बिस्तारै ब्रिटिस राज्यमा मिल्दै जाने सम्भावना रहने र धेरै राज्य यसरी मिल्दै गएको बताएका छन् । तर, झाँसीकी रानी लक्ष्मीवाईले कुनै एक पुरुष उत्तराधिकारी राखेको र उसलाई ब्रिटिस शासकले नमान्दा रानीले विद्रोह गरेको उल्लेख छ । मुखर्जीका अनुसार, सन् १९५३ मा राज्यको पुनर्गठन आयोग बनेपछि मात्रै संघीयताको कुरा आएको हो । संविधानको धारा १ (१) ले भारत राज्यहरूको एक युनियन हुने उल्लेख गरेपछि अभ्यासको क्रममा सहयोगात्मक संघीयताको विकास भएको हो । राजनीतिक समन्वयकारी भूमिका, आर्थिक मामिला ज्ञानअनुभव, व्यापार प्रणालीको ज्ञान, विदेश र रक्षा मन्त्रालयको अनुभवले प्रणव मुखर्जीलाई सबै विषयका जानकार मानिन्थ्यो । परराष्ट्र, नेताको भूमिका र राष्ट्र प्रमुखको सीमाका विषयमा मुखर्जीको विचार किताबमा पाइन्छ । उनको विचारमा प्रधानमन्त्रीको धेरै व्यक्तिगत उठबस या हमदर्दीले परराष्ट्रनीतिको सफलता या असफलता जाँंचिँदैन । यदि त्यस्तो चिनजान आदिको प्रभाव पर्ने भए चीन र भारतबीच असमझदारी या द्वन्द्वको स्थिति आउने थिएन । पण्डित नेहरू र चीनका नेताहरूको सम्बन्ध राम्रो भए पनि तिनै नेताको समयमा भारतचीनबीच तनाव बढेको हो । नरेन्द्र मोदीको परराष्ट्रसम्बन्धी ज्ञान थोरै थियो र उनी प्रधानमन्त्री भएपछि व्यक्तिगत सम्पर्कमा धेरै नेतासित आए । बढी उत्साहित भई सम्पर्क बढाउने मोदीको अभियानले काम नगरेको धेरै उदाहरण छन् । मुखर्जी लेख्छन् मोदीको लाहोरको आकस्मिक भ्रमण अनावश्यक र अवाञ्छित थियो । चीनका राष्ट्रपति सी चीनफिङसितको मोदीको हिमचिमले पहिलेको चीनभारत सम्बन्धमा कुनै तात्त्विक परिवर्तन ल्याउन सकेन । उल्टै चीनभारतबीच डोक्लाम र पूर्वी लडाकमा द्वन्द्वको स्थिति बढ्दै गयो । र, चीनभारत सम्बन्ध बिग्रिँदै गयो । आज मोदीको विदेशनीति फाटेको टायरजस्तो भएकाले यसलाई टाल्न अब कति मिहिनेत गर्नुपर्ने हो भन्ने स्थितिमा कोही छैन । मुखर्जीको विचारमा राज्यराज्यबीचको सम्बन्धमा व्यक्तिगत सम्बन्धले फरक पार्दैन । वास्तवमा मुखर्जीको विश्लेषण यसकारण पनि सही मान्नुपर्छ । अमेरिकी राष्ट्रपति बाराक ओबामा या डोनाल्ड ट्रम्पसितको मोदीको दोस्ती भारतका पक्षमा कति भयो भन्न सकिँदैन । ट्रम्पको चीनविरोधी नीतिले भारतलाई केही राहत मिले पनि यो अमेरिकी सरकारको कुनै नयाँ नीति होइन । आज राष्ट्रपति जो बाइडेन पनि चीनप्रति कडा रूपमा प्रस्तुत भएका हुन् । शैलीमा भने केही नयाँपनको अपेक्षा गरिएको मात्रै हो । मोदीले अमेरिकाको भ्रमण क्रममा अबकी बार ट्रम्प सरकार भन्दा भारतलाई कति फाइदा भयो ? वा कति असजिलो भयो ? यस्ता विषय कूटनीतिमा आउन नमिल्ने भएकाले मुखर्जी भन्छन्, म यसको पूरै विरोध गर्छु । उनी लेख्छन्, व्यक्तिगत रूपमा म ठान्छु, प्रधानमन्त्री मोदी व्यक्तिगत सम्बन्धमा धेरै खेल्छन् । यस्तो सम्बन्धलाई साँचो मान्नु अलिकति बेतुक (एब्सर्ड) लाग्छ । तर, गजबको कुरा के भने प्रणव मुखर्जीको वस्तुगत मूल्यांकन, विचारले उनीे र प्रधानमन्त्री मोदीबीच कुनै नकारात्मक प्रभाव पारेन । राष्ट्रपति पदबाट अवकाश लिएको दुई वर्षपछि मोदीले नै प्रणव मुखर्जीलाई भारतरत्नको उपाधि सिफारिस गरे । र, मोदीले मुखर्जीलाई एक अभिभावकमार्गदर्शक माने । मुखर्जी सबैका प्रिय थिए किनकि उनी समन्वयकारी भूमिकामा विश्वास गर्थे । पाकिस्तानसितको हालको तिक्ततापूर्ण सम्बन्धबारेसमेत मुखर्जीले संलग्नताको नीति (पोलिसी अफ इन्गेजमेन्ट) का आधारमा अघि बढ्नुपर्छ भन्ने मान्यता राखेका छन् ।"
तिमी आएपछि,प्रिय मान्छे !अझै डुब्न देऊ मलाई तिम्रो यो अलौकिक संसारमाजहााबाट मयो युगलाई पुग्ने मायामुटुभरि लिएर फर्किन चाहन्छु !
त्यो यादगार 'निर्जल भोज,"नमस्कार जनार्दनजी ।नमस्कार डाक्टर साहेब ।भेटेको बेला, उनीसित अभिवादन यस्तै हुन्थ्यो ।जनार्दन आचार्यसित, अरू कति साथीभन्दा परिचय पछि भयो । उनी पहिले विद्यार्थी राजनीतिमा थिए । त्रिविमै पढेका रहेछन् । तर, मैले त्यहाँ उनलाई कहिल्यै देखिनँ वा भेटिनँ । पछि थाहा भयो पढ्न त लगभग उस्तै समयमा रहेछ ।शिक्षक भएर त्रिविमा पढाउन थालेपछि, एक दिन साप्ताहिक मञ्च जसका सम्पादक पदम ठकुराठी थिए, बाट मलाई साहित्यिक स्तम्भ लेख्नका लागि अनुरोध आयो । त्यो एउटा प्रकाशन संस्था, एउटा समूह सप्तकोसी प्रकाशनद्वारा सञ्चालित थियो । त्यसबाट साप्ताहिक मञ्च नामक साप्ताहिक प्रकाशित भयो । त्यो पत्रिका त्यो समयमा अति लोकप्रिय भयो, त्यो उदाहरणीय छ । तिनताक हरेकको हातमा एउटा साप्ताहिक मञ्च देखिन्थ्यो । शुक्रबार प्रकाशित हुन्थ्यो । त्यसमा जनार्दन आचार्य र हरिहर विरही पनि प्रमुख रूपमा थिए । पञ्चायतकाल थियो पत्रिका अत्यन्त निष्पक्ष र बेबाक थियो । त्यसबखतका सारा राजनीतिक र बौद्धिकका बीच त्यो अत्यन्त अनिवार्य र नियमित पठनसामग्री थियो । खबरविश्लेषण स्पष्ट व्यवस्थाका त्रुटि देखाउने हुन्थ्यो । स्तम्भहरू निकै लोकप्रिय थिए । अखबारको बीबीचमा सुलसुले भन्ने एकदम ससाना, व्यंग्यात्मक टिप्पणी बक्स मा दिइएको हुन्थ्यो । त्यो यति रमाइलो थियो कि कति जना भन्थेम सबभन्दा पहिले सुलसुले पढ्छु ।यो पत्रिका कतिपटक प्रतिबन्धित भयो, खारेज भयो, त्यसको ठेगान छैन । तर, एउटा चमत्कारै थियो त्यो, जतिपटक प्रतिबन्धित भयो, कुनै अर्को चलिरहेको साप्ताहिक नामको समूहले पत्रिका निकाल्थ्यो र त्यो त्यत्तिकै हिट हुन्थ्यो । साप्ताहिक मञ्च हिट हुन्थ्यो मात्र होइन, सफलताको र लोकप्रियताको नयाँ उचाइ चढ्दै गयो । जनार्दनजी पत्रिकाका व्यवस्थापक थिए, अत्यन्त कुशल र भलाद्मी व्यक्ति थिए । अन्त्यमा साप्ताहिक विमर्श नाउँको पहिलेदेखि केशवराज पिँडालीको सम्पादनमा निक्लिने साप्ताहिकमा उनको बास बस्यो । म विमर्श भनेरै यस लेखमा सम्बोधन गर्न चाहन्छु । त्यसको कारण पनि छ । विमर्श यस्तोसम्म भयो कि एकपटक यसका सम्पादक पदम ठकुराठीलाई गोली लाग्दा दिनको तीन संस्करण पनि निस्क्यो, यद्यपि त्यो साप्ताहिक थियो । शुक्रबार निस्किने पत्रिकामा, प्रत्येक बिहीबार काम सकिएपछि नियमित पार्टी हुन्थ्यो । अहिलेका कति वरिष्ठ पत्रकार पनि विमर्श सित जोडिएका थिए । बिहीबारको भोजमा कहिलेकाहीँ कुनै विशिष्ट व्यक्ति पनि आमन्त्रित हुन्थ्यो । एकपटक रूपचन्द्र विष्ट थाहा पनि सामेल भएको मलाई याद छ । त्यसमा जनार्दन आचार्यको समयसमय भन्ने एउटा स्तम्भ नियमित प्रकाशित हुन्थ्यो । त्यो स्तम्भ लोकप्रिय त थियो नै, गम्भीर पनि थियो । म पनि त्यसको नियमित पाठक थिएँ । जनार्दन आचार्यको शैली अलग थियो र मलाई मन पर्थ्यो ।विमर्श को सुरुको अंकदेखि म त्यसमा संलग्न थिएँ, साहित्यिक स्तम्भकारका रूपमा र पछिसम्म पनि रहें । जनार्दन त त्यसका संस्थापकमध्ये नै थिए । तिनै कुनै दिनमा मेरो जनार्दन आचार्यसँग भेट भएको थियो । त्यही बेलादेखि, अभिवादनको हाम्रो शैली त्यही रह्यो । फोनमा पनि ःनमस्कार जनार्दनजी ।नमस्कार डाक्टर साहेब ।क्रमशः हाम्रो घनिष्ठता बढ्दै गयो । त्यो अखबारी वा व्यक्तिगत मात्र होइन, पारिवारिक पनि भयो । बैठकी हाम्रो साप्ताहिक त हुन्थ्यो नै । बेलाबेलामा अलग पनि हुन्थ्यो । एकपटक बानेश्वरको कुनै रेस्टुरेन्टमा अन्य कति व्यक्तिसहित म पनि थिएँ । पेय धेरै भयो । लगेको पनि सकियो । अझै तृष्णा बाँकी रहेछ । जनार्दनले भने, के गर्ने ? हरिहर विरही केही नभनी फुत्त बाहिरतिर निस्के । केही समयपछि उनी हातमा एउटा रेड लेबल बोकेर आइपुगे । जनार्दनजीले भने, कहाँबाट ल्याउनुभयो ?विरहीले भने, किनेर ।किन त ?दाइले इच्छा गर्नुभयो, त्यसैले ।त्यसबखत उहाँहरूमा राम्रो मिलजुल थियो ।तर, त्यत्रो लामो बोतलीय यात्रा गर्न कसरी सकिएला भन्दाभन्दै, रेड लेबल खुल्यो । सेवन भयो । त्यसको अन्त्य कसरी भयो भने फेरि एउटा लोकल भए पनि ल्याए, खोलेर, सकियो पनि । त्यसबखत मसँग स्कुटर वा बाइक के थियो, सम्झिरहेको छैन । त्यही साधनमा जनार्दनजीलाई उनको घर पुर्याएर फर्किन्थें ।त्यसबाहेक एक समय यस्तो आयो, जब म र जनार्दन आचार्य मात्र कुनै परिचित रेस्टुरेन्टमा बस्थ्यौं । लगभग रातको बाह्र बजेसम्म । त्यसपछि उनी र म पुतलीसडकबाट मखनको एक गल्लीमा पान खान जान्थ्यौं । पानवाला मधेसका दुई दाइभाइ थिए । उनीहरू नियमित हुनाले पछिपछि त हाम्रै लागि पनि पसल खुला राखेर बस्थे । हामी धेरै दिनसम्म उनका अन्तिम ग्राहक भइरह्यौं । त्यसपछि ती पसल बन्द गरेर जान्थे । जनार्दनजस्तो गम्भीर, लागेको नदेखिने मधुपायी मैले कमै देखेको छु । बरु मलाई कहिलेकाहीँ लागेको भान हुन्थ्यो, नियन्त्रित नै भए पनि । एक दिन मलाई लाग्यो अब खाएँ भने मलाई बाइक चलाउन गाह्रो हुन सक्छ । मैले जनार्दनलाई नराम्रो नलागोस् भनेर, लुकाएर टेबुलमुन्तिर ग्लासको पेय आधा झारिदिएँ । उनले देखिहालेछन् । त्यसैबखत हो, एकपटक उनले अलिकति नाराजगी प्रकट गरेको । भने, किन त्यसो गर्नुभएको ?बढी होला कि भनेर ।देखाएरै छाडिदिए हुन्थ्यो नि ? लुकाएर किन गर्नुपर्यो ?यसो भन्दा उनको स्वर किञ्चित गम्भीर थियो । त्यसभन्दा बढी केही होइन ।हामी त्यसरी बस्दा साहित्यिक कुरा नै बढी हुन्थ्यो । कुरैकुरामा एक दिन थाहा भयो उनले केही कथा पनि लेखेका छन् । मैले उनको कुनै कथा पढेको थिइनँ । भनें, जनार्दनजी, एउटा संग्रह निकाल्नुपर्यो ।यो विषय हाम्रो हरेक भेटमा लगभग एक अनिवार्य विषय हुन थाल्यो । पछि जनार्दनले केही कथा थपथाप गरेर एउटा कथासंग्रह निकाले । त्यसैगरी उनको समयसमय को एक सँगालो पनि प्रकाशित भयो । जनार्दनले कथालेखनमा पछि ध्यान दिएनन् नत्र उनका कथाहरू पनि राम्रा थिए । उनको डेरामा पनि म जान्थें । त्यहाँ लन्च लाई जान्थें । एपेटाइजर भनेर अलिअलि लिन्थ्यौं, खान बस्थ्यौं । भाउजू (श्रीमती जनार्दन) कुराकानीमा सभ्य, विनम्र र मिलनसार थिइन् । बौद्धिक पनि थिइन् । उनले हाम्रो कुराकानीमा राम्रै रुचि लिन्थिन् । सहभागिता पनि हुन्थ्यो उनको ।एकपटक हामी चार जना मनकामना पनि गयौं । तर त्यहाँ, म गइसकेको हुनाले तलै बसें जनार्दन र भाउजू पुगेर आए । म कुनै विदेशयात्रामा थिएँ । दसैं आउने समय थियो । फर्केर आउँदा, भन्सारमा एक पदाधिकारीले जाँच त गरेनन्, तर एउटा यस्तो खबर सुनाए, मनचित्तमै नभएको, म त छाँगाबाट झरेजस्तो भएँ । उनले भने, थाहा पाउनुभयो सर, विमर्श त बन्द भयो नि ?कसरी एकाएक ?,मैले भनें ।खोइ केके खटपट भयो रे ।त्यही थियो, विमर्श सँगको अन्तिम सम्बन्ध पनि । यसबारेमा म डिटेल मा अझै जान्दिनँ । तर, त्यो खबर एक अपरिचित नेपालीका लागि पनि खबर थियो, तब त मैले नेपाल टेक्नासाथ पहिलो खबर नै त्यसबखत त्यही थियोमेरा लागि र सुनाउनेका लागि पनि । यसले विमर्श को त्यसबखतको उचाइ पनि नाप्न सकिन्छ र अब त्यसको अवसान को स्थिति पनि । तर, जनार्दनसँग मेरो सम्बन्ध भने यथावत् रह्यो । भेट्नु कम, फोनमा धेरै । कहिलेकाहीँ उनको घरमा लन्च मा जान्थें । यदाकदा रेस्टुराँमा पनि भेटिन्थ्यो । एकपटक पदम ठकुराठीले मैतीदेवीको एक रेस्टुरेन्ट बुइगल मा पार्टी राखेका थिए । त्यसमा विमर्श र जनार्दनपदमका मित्रहरू पनि थिए । त्यही अन्तिमपटक हो, जनार्दन र मैले छकेर जिमेको (भव्य ज्युनार) गरेको । त्यसपछि त्यस्तो अवसर र त्यत्तिको अवसर आएन । पछि एक मित्रको छोराको बिहेमा जनार्दन र म दुवै भेटियौं ।त्यो अन्तिमपटक थियो हामीले ग्लास टकराएको, त्यो पनि फर्मल किसिमको ।एक दिन भेट्ने, जम्ने भन्दाभन्दै त्यो दिन त आएन । तर, एक दिन जनार्दनले घरैमा बोलाए । म गएँ । उनी उस्तै देखिन्थे । जनार्दनले सोधे, डाक्टर साहेब केही ल्याऊँ ?जनार्दनजी नि ?म त अहिले खान्नँ ।त्यसो भए आज नखाऊँ ।र, त्यो यादगार किन भयो भने, जनार्दनसँग खाँदा त्यो पहिलो निर्जल भोजन थियो । अझै यादगार किन भयो भने, त्यो अन्तिम प्रत्यक्ष भेट पनि भयो । त्यसपछि फोनमा कुरा हुन्थ्यो । उनलाई पोस्ट्रेट वा अन्य युरिनरी समस्या छ भन्थे । तैपनि एक दिन भेट्नुपर्छ डाक्टर साहेब भनिरहन्थे । त्यसपछि दुईचार दिन, दुईचार दिनमा फोन गर्थे । कुरा पनि हुन्थ्यो । एक दिन गरें, फोन अफ आयो । भोलिपर्सिपल्ट फेरि गरें, अफ ।निकै समयपछि लाग्यो, उनी आफ्नो घर धरान गए कि, त्यहाँ बसेर इलाज गराउन । बेलाबेलामा गर्थें, अफ आउँथ्यो । धेरै दिनपछि एक दिन (माघ ४ गते) थाहा पाएँ, उनी अब छैनन् ।सुनेर सक भयो मलाई, हरेक मृत्युमा दुःख लाग्छ । तर, कमै मान्छे गुमाउँदा वैराग्य को भावना आउँछ । जनार्दन आचार्यको निधनमा त्यस्तै भयो । पुराना सम्झना उनकै अनुपस्थितिले ल्याएको हो, उनैलाई श्रद्धाञ्जली स्वरूप समर्पित । उनको जवाफी अभिनन्दन आउँदैन, थाहा छ तैपनि नमस्कार जनार्दनजी । योचाहिँ अब अन्तिमपटक ।"
"कल्पनाको गगन, मुस्कुराउने कम्युनिस्ट बन न !","बन्धनको क्यानरीले गाउँछ मिठो गीत,सुखी छ कि दुःखी छ त्यो थाहा कल्ले पाउन सक्छ र ।देख्छन् सबले हाँसेको, देख्छ कल्ले मन जलेको ।कल्पनाको गगन मुस्कुराउने चन्द्र बन न ।"
सन्चै ?,"योबाटोमा एकाबिहानैदेखि चहलपहल सुरु हुन्छ । सबै हतारोमा देखिन्छन् । यस्तो लाग्छ, बिहानको पर्खाइमा सारा मानिसले नसुतेरै रात बिताए । सायद सबैलाई कतै पुग्नु छ । बेलाबेला सोच्छु, यी सबैलाई जिन्दगीले आफ्नो गन्तव्यसम्म पुर्याउला कि बीचमै अलपत्र पारेर छोड्ला ! म पनि अरूझैं यही भीडको एक यात्री हुँ, जो हरबखत केही न केहीका लागि कुदी नै रहन्छ । गजब लाग्ने के भने यहाँ सबै हतारमै छन्, तर एकअर्कालाई देख्नासाथ मुसुक्क हाँसेर सन्चोबिसन्चो सोधिहाल्छन् । सबैलाई एकअर्काको माया भएजस्तो ! सायद त्यसैले मान्छेलाई सामाजिक प्राणी भनिन्छ । यस्तो लाग्छ, हामी एकै ठूलो परिवारको सदस्य हौँ, जहाँ हमेसा एकले अर्कोको चियो गरिरहन्छ । सुन्दर छ यो समाज, जहाँ बिहानदेखि बेलुकीसम्मै पाइलापाइलामा हालचाल सोध्नेहरू भेटिन्छन्, त्यो पनि ओठमा मुस्कानसाथ । मनमा यस्तै कुरा सोच्दै हिँडिरहेको थिएँ अचानक आएको प्रश्नले झस्किएँ आरामै हुनुहुन्छ ? मैले फ्याट्ट जवाफ फर्काएँ, हजुर सन्चै छु । जवाफ फर्काइसकेपछि पो झसंग भएँ, सन्चो त कहाँ थियो र ! हिसाबै गर्ने हो भने पनि सन्चो भएको भन्दा नभएको दिन धेरै निस्किन्छ मेरो । सायद यत्तिको प्रदूषणमा बस्ने प्रायः कोही पनि स्वस्थ हुँदैन । वास्तवमा मलाई न सन्चो थियो न म खुसी थिएँ । खासमा जिन्दगी नै तालमेल नमिलेजस्तो भएको छ । समस्या सुल्झाउँदा सुल्झाउँदै खुसी हुने समय नै भेट्दिनँ । एउटा समस्या बल्लबल्ल सुल्झायो अर्को आइलाग्छ । कहिलेकाहीँ त जन्मनुको उद्देश्य नै समस्यासँग खेल्नु र पालैपालो समाधान गर्दै जानु हो कि झैं लाग्छ । यथार्थमा भन्ने हो भने सन्चो शब्द मेरा लागि बनेकै होइनजस्तो पनि लाग्छ । मनमा यत्तिको पिर हुँदा पनि सोच्दै नसोची सन्चै छु भन्ने जवाफ कहाँबाट आयो ? आफैंले बोलेका कुरामा आफैँलाई अचम्म लाग्छ । यस्ता जवाफ म धेरै दिइरहेकी हुन्छु, जुन सत्यभन्दा धेरै पर हुन्छन् । यस्तो बेला मलाई विज्ञान नै फेल खाएझैं लाग्छ । विज्ञानअनुसार, दिमागको आदेशमा दिमागले सोचेपछि बोलिन्छ तर मलाई लाग्छ, कहिलेकाहीँ बोलेपछि दिमागले थाहा पाउँछ, नत्र सोचेरै बोलेको भए गलत नबोलिनुपर्ने हो । सानैदेखि झूट बोल्नु नराम्रो बानी हो भनेर घरमा बुबाआमाले जतिसुकै सिकाए पनि मेरो झूट बोल्ने बानी कहिले गएन । झूट नबोल्ने भएको भए म न अहिले मुसुक्क मुस्कुराउँथें, न आफूलाई ठीक छ नै भन्थें । कसैले यतिविधि आफ्नोपन देखाएर सन्चोबिसन्चो सोध्दा झ्याप्पै झूट बोलिहाल्नु हुँदैनथ्यो । ठीक नहुँदा ठीक छ भनेर मलाई के फाइदा हुन्छ र ? सत्य बोल्नु र नबोल्नुको खासै अन्तर रहेनछ । हालखबर सोध्ने मात्रै कहाँ हो र ? कत्ति त माग्दै नमागी सल्लाह दिन आइपुग्छन्, चाहे समस्या जस्तोसुकै किन नहोस् । प्रायः मान्छे अरूलाई खुब स्वाद लिएर सल्लाह दिइरहेका हुन्छन् । सल्लाह दिनेको जिन्दगीमा समस्या हुँदो हो कि नहुँदो हो, यो कुरा जान्ने इच्छा मेरो मनमा सधैँ हुन्छ । यहाँ रोगबारे सल्लाह दिन डाक्टर नै हुनुपर्छ भन्ने छैन, बरु डाक्टर रोगबारेमा थोरै बोल्लान्, सल्लाह दिनेको कुरै सकिँदैन । हरक्षेत्रमा उत्तिकै छन् सल्लाहकारहरू । लाग्छ, यो सल्लाहकार नै सल्लाहकारको समाज हो । अस्ति भर्खरको कुरा हो एक जनाले मलाई सल्लाह दिए, पढेलेखेको मान्छे पनि के बच्चा हेरेर बसेको ? चाइल्ड केयरमा राखेर आफ्नो करिअर बनाउनु नि ! दिनैभरि मेरो दिमागमा त्यही कुरा मात्रै घुमिरह्यो । झन्डै मलाई आफ्नो बच्चाभन्दा उनको सल्लाह प्यारो लाग्नै लागेको थियो । तर, पछि तिनैले मजस्तै अर्की आमालाई भनें, के बच्चा छोडेर काममा गएको ? तिमीलाई नपुगेको केही छैन क्यारे ! अहिलेको समय बच्चालाई देऊ । आमा भनेको आमा नै हो । कहाँ हुन्छ र आफैंले हेरेजस्तो ! एकै मान्छेको दुईथरी कुरा सुनेपछि म चकित खाएँ । सल्लाहकारका सल्लाह एउटै अवस्थामा पनि मान्छेअनुसार, फरक हुँदा रहेछन् । भनिन्छ, समाज एउटा ठूलो परिवार हो । ठूलो परिवारका अगाडि मलाई बेलाबेला आफ्नो सानो परिवार ओझेलमा परेझैं लाग्छ । घरका सदस्यलाई बरु अरूबारे चासो राख्ने फुर्सद नहोला तर, चौबीसै घण्टा अरूबारे चासो राख्न यो समाजलाई सधैं फुर्सद हुन्छ । जस्तो म घरबाट कस्तो लुगा लगाएर हिँड्छु, म कोसँग भेट्छु, कति बजे घर फर्कन्छु, कसरी बोल्छु ! यस्ता सबै विषयको ख्याल राख्छ यो समाज । यति मात्र कहाँ हो र ? मेरो उमेर कति, मैले कहिले विवाह गर्नुपर्छ, कहिले बच्चा जन्माउनुपर्छ, कति जना बच्चा जन्माउनुपर्छ भन्ने सल्लाह दिनेहरू भेटिन्छन् । यो समाजलाई मेरो यति पिर छ कि यसले न मलाई आरामले बाँच्न दिन्छ न मेरो परिवारलाई । एक दिन मेरी आमा अलि मलिनो अनुहार लगाउँदै घर आउनुभयो । टोलमा एकदुई जनाले आमालाई भनेछन्, अब छोरीको बिहे गर्ने होइन ? ढिला होला है, गतिलो केटा नपाउनुहोला नि ! आमा अन्योलमा पर्नुभएछ कतै छोरीको बिहे गर्न ढिलै त भएन ! जे होस् जानेको छ यो समाजले सबलाई अन्योलमा पार्न, प्याच्च एउटा कुरा बोल्यो, नमागेको सल्लाह दियो, अनि आफ्नो बाटो लाग्यो, यस्तै छ यहाँको चलन ! फलानीकी छोरी कत्री भइन्, फलानाको छोरो कोसँग हिँड्यो, कसको श्रीमान्ले श्रीमतीलाई धेरै माया गर्छ, कसकी श्रीमती खुसी छन्, कसकी छोरी राति ढिलो घर आउँछे ! यी सबै खबर मान्छेहरूलाई थाहा हुन्छ । कतिसम्म भने कत्ति श्रीमान्हरू यही समाजकै कुरो सुनेर श्रीमती मनपराउन छोड्छन् । तिनलाई रातदिन सँगै बस्ने श्रीमतीभन्दा छरछिमेकको कुरा ठीक लाग्छ । कति श्रीमती पनि समाजकै कुरो सुनेर आफ्नो वैवाहिक सम्बन्ध बिगार्न पछि पर्दैनन् ।सोच्छु, यो समाज छ र जिन्दगी आनन्दले चलेको छ । फेरि कहिले सोच्छु, यो समाज छ र जिन्दगी जटिल छ । गाह्रो छ यहाँ मात्रा मिलाएर बाँच्न । के गर्दा ठीक र के गर्दा बेठीक भन्ने सोच्दासोच्दै जिन्दगीको आधाभन्दा बढी समय सकिन्छ । हेर्दा भीड छ, तर वास्तवमा यहाँ सबै एक्ला छन् । यो समाज छ, त्यसैले त भर छ । यो समाज छ, त्यसैले त डर छ । यहाँ सबैलाई अरूभन्दा भिन्न देखिन मन छ, अरूको अगाडि चिनिन मन छ । मान्छेमान्छेबीच प्रतिस्पर्धा छ । मान्छे अरूलाई देखाउनकै लागि यथार्थ लुकाएर हिँड्छन् । देखावटी समाजमा सरल भएर बाँच्न धेरै गाह्रो छ । मै पनि आफ्नो सत्य खोल्दिनँ र सन्चै ? प्रश्नलाई मुसुक्क हाँसेर जवाफ दिन्छु, सबै कुशलमंगल छ ।"
कानेखुसी यन्त्र,"मेरिकाबाट फर्कंदा देबुका खुट्टा भुइँमा थिएनन् । कारण थियो काकाले दिएको कानेखुसी यन्त्र । झ्वाट्ट हेर्दा मोबाइलबाट गीत सुन्ने फुच्चे इयरफोनको एउटा डल्लो जस्तो लाग्ने त्यो यन्त्र अचम्मको थियो । चट्ट एउटा कानमा घुसारेपछि चमत्कार शुरू गरिहाल्थ्यो । कानेखुसी यन्त्रको विशेषता थियो अर्काको मनको कुरा बताइदिनु । अर्थात्, कसैले मनमा एउटा कुरा राखेर मुखले अर्कै कुरा गरिरहेको छ भने यसले उसको मनको कुरा कानमा भनिदिन्थ्यो, त्यो पनि उसकै स्वरमा । मानौं, कसैले तपाईंसँग दश हजार रुपैयाँ सापटी माग्दैछ र विश्वास दिलाउन खोज्दैछ, अर्को हप्ता फिर्ता गरिहाल्छु भनेर । तर उसको मनमा बेग्लै खिचडी पाक्तैछ । यस्तो वेला, तपाईंले कानमा यो यन्त्र लगाउनुभएको छ भने उसको बोली सुन्नुहुनेछ, पैसा त हात परोस् न । फिर्ता त अर्को वर्षसम्ममा पाइस् भने पनि धन्य ठान्नू । झूटो बोलेको पत्ता लगाउने उपकरण त पहिले पनि थियो, तर त्यसबाट मानिसको मनमा रहेको असली कुरा पत्ता लाग्दैनथ्यो । ठाउँको ठाउँ मनको कुरा बताइदिने यो नयाँ यन्त्र थियो । यसको आविष्कार त्यही कम्पनीले गरेको थियो, जसमा देबु अर्थात् देवराजका काका वैज्ञानिक पदमा काम गर्थे । व्यापारिक उत्पादन शुरू भइसकेको थिएन । आन्तरिक प्रयोगका लागि सय थान नमूना मात्र तयार भएका थिए, जसमध्ये एउटा यन्त्र दुरुपयोग नगर्ने शर्तमा काकाले उसलाई उपहार दिएका थिए । राजनीतिक समाचार र खोजमूलक रिपोर्टिङमा रुचि राख्ने जोशिलो पत्रकार थियो देबु । कानेखुसी यन्त्र आफ्ना लागि वरदान साबित हुने कुरामा उसलाई शंका थिएन । हवाईजहाज काठमाडौंमा अवतरण गर्दा ऊ सोच्तैथियो, कुरा लुकाउने नेता र सूचना लुकाउने कर्मचारीले अब मलाई ढाँट्न सक्तैनन् । पाँच वर्षअघि किनेको सेकेन्ड ह्यान्ड ल्यापटप बोकेर अमेरिका गएको देबुले नयाँ ल्यापटप किनेर ल्याएको थियो । विमानस्थलको कर्मचारीले उसको ब्याग खोल्न लगायो र भन्यो दुइटा कम्प्युटर ल्याउन पाउनुहुन्न । एउटाको भन्सार लाग्छ ।उसको दाउ देबुबाट पाँच हजार रुपैयाँ उछिट्याउने थियो, जुन कुरा कानेखुसी यन्त्रले बताइसकेको थियो । उसलाई कुनामा लगेर देबुले भन्यो, पाँच हजार त बढी भयो नि भाइ, दुई हजार लिनोस् न ! आफ्नो मनमा रहेको कुरा उसको मुखबाट सुनेर कर्मचारी झस्कियो र केही नलिई छोडिदियो ।भोलिपल्ट बिहान देबु तर्कारी किन्न निस्केको थियो । तर्कारी पसलमा उसकै टोलका दुई जना अधबैंसे भेट भए । नमस्कार गर्दै एउटाले सोध्यो, सन्चै हुनुहुन्छ ? नमस्कार फर्काउँदै अर्काले जवाफ दियो, सन्चै छु ।सामान्य शिष्टाचार थियो त्यो । तर कानमा यन्त्र लगाएको देबु उनीहरूको मनको कुरा सुनेर तर्स्यो । पहिलोले भनेको थियो, एकाबिहानै यो अलच्छिनाको मुख देख्नुपर्यो । पूरै दिन खराब हुनेभयो । दोस्रो भन्दैथियो, म सन्चो हूँ कि नहूँ, तँ गँजडीलाई के मतलब ? सधैं एकअर्कालाई मुस्कुराएर अभिवादन गर्ने तिनीहरूको मनमा एकअर्काप्रति यस्तो घृणा भरिएको होला भन्ने देबुले सपनामा पनि सोचेको थिएन । त्यही बिहान श्रीमतीले घरखर्च सकियो भनेर ग्याँस किन्न पैसा माग्दा देबुको दिमाग पूरै रन्थनियो । किनभने, कानेखुसी यन्त्रबाट उनको आवाज आइरहेको थियो, पाँच हजार रुपैयाँ लुकाएर राखेकी छु । उसले श्रीमतीलाई नराम्ररी गाली गर्यो । उनले त्यो रकम केटाकेटीको स्कूल फी तिर्न जोगाएर राखेको बताएपछि पछुताउँदै माफी माग्यो, तर मन भारी भइरह्यो । खाना खाएर अफिस जान बस चढेको देबु त्यही रनाहामा टोलाइरहेको थियो । पछाडिको सीटमा स्कूल ड्रेस लगाएका एक जोडी टाउको जोडेर चूपचाप बसेका थिए । अचानक केटीले भनी, म तिमी विना बाँच्न सक्तिनँ । कानेखुसी यन्त्रमा उसको आवाज सुनियो, मलाई आजै नयाँ बूट किनिदेऊ । नत्र तिमीलाई ब्रेकअप दिन्छु । अर्को ब्वाइफ्रेन्डले हत्ते गरिराख्या छ ।देबुको दिमाग रन्कियो । उसले पछाडि फर्केर केटालाई भन्यो, यस्ती केटीको पछि नलाग भाइ, तिमी बर्बाद हुन्छौ । केटी राता आँखाले उसलाई हेर्दै केटासँग लपक्क टाँसिई । केटाले के भनिस् अरे ? भनेर देबुलाई एक मुक्का दियो । नचाहिने कुरा गरेको भन्दै यात्रुहरू उसलाई गाली गर्न थाले । ऊ केही नबोली बसबाट ओर्लियो र पैदलै सडक नाप्न थाल्यो । बाटोमा वडा अध्यक्षसँग जम्काभेट भयो । के छ नेताजी, हालखबर ? भनेर सोध्दा ङिच्च गर्दै उसले भन्यो, रातदिन तपाईंहरूकै सेवामा लागेको छु । न खाने फुर्सद छ, न सुत्ने । त्यही वेला कानमा उसको बोली सुनियो, यो वर्षको बजेट कागजपत्र मिलाएर सिध्याइहालें । विकाससिकास अब अर्को वर्ष ! देबुले झन्डै उसलाई कुटेको । बडो मुश्किलले मन थाम्यो र अघि बढ्यो । उसलाई लाग्यो, समाजमा अरूको सत्य जानेर दुःख मात्र पाइने रहेछ । जो पनि फटाहा जस्तो लाग्ने र रीस उठ्ने । सत्य त पत्रकारितामा मात्र काम लाग्छ क्यार !अफिस पुग्दा सम्पादकले भने, मल काण्डको समाचार पहिले पनि तिमीले नै लेखेको हो । अब एक हप्ता समय लिएर त्यसैबारे घच्चीको खोजरिपोर्टिङ तयार पार ।ऊ आँखा चिम्लेर काममा भिड्यो । यसपालि उसलाई धेरै सजिलो भयो । सम्बन्धित हाकिमकहाँ पुग्दा उसले पहिलेझैं यसमा कुनै भ्रष्टाचार भएको छैन भनेर अनेक बिंगा लगाउँदै गयो । तर, त्यही वेला कानेखुसी यन्त्रमा उसको स्वर सुनिदैथियो, फलानो दिन फलानोबाट यति पैसा लिएँ । त्यसबाट फलानो फलानोलाई यति पैसा बुझाएँ । मैले मात्र खाएको हो र ?सारा तथ्य समावेश गरेर उसले तीन दिनभित्रै सम्पादकलाई रिपोर्ट बुझायो । उनले भने, स्टोरी त आयो, मलाई पनि कुरो यही हो जस्तो लाग्छ, तर प्रमाण खोइ ? न कुनै कागजात छ, न कसैले साबिती बयान नै दिएको छ । विना प्रमाण कसरी छाप्ने ?देबु मौन थियो । यन्त्रको गोपनीयता खोल्न उसलाई अनुमति थिएन । खोले पनि त्यसलाई कसैले प्रमाण मान्ने थिएन । अर्को दिन नवनियुक्त मन्त्रीको शपथग्रहण थियो । उसले शपथ लियो, देश र जनताको हितका लागि इमान्दारीसाथ काम गर्नेछु । राष्ट्रको प्रगति नै मेरो लक्ष्य हुनेछ । त्यही वेला यन्त्र मार्फत देबुका कानमा मन्त्रीको आवाज घन्कियो । ऊ भनिरहेको थियो, तस्कर, माफिया र डनको हितका लागि नियमकानून मिचेर काम गर्नेछु । जसरी हुन्छ, पैसा कमाउनु नै मेरो लक्ष्य हुनेछ ।शपथग्रहण पश्चात् उसलाई बधाई दिंदै एउटा सांसदले भन्यो, सफलताका लागि हार्दिक शुभकामना, मित्र ! देबुका कानमा उसको आवाज आयो, मलाई छिर्के हानेर मन्त्री भएको छस् । हेरिराख् न, छ महीनाभित्र तँलाई भ्रष्टाचारमा फसाउन सकिनँ भने म एउटा बाबुको छोरो होइन । त्यस दिन देबुले समाचार लेखेन । तीन दिन पछि उसलाई दुई बडे नेताजीहरूको अन्तर्वार्ता लिन खटाइयो । एउटाका विरुद्ध अर्काले अदालतमा मुद्दा हालेका थिए । कसले जित्ने हो र कसले हार्ने हो, टुंगो थिएन । दुवै जना सडकबाट अदालतलाई धम्क्याइरहेका थिए । देबुले पालैपालो दुवैसँग कुरा गर्यो । दुवैले सल्लाह मिलाएर बोलेझैं एकैनासको जवाफ दिए, सम्मानित अदालतमाथि मेरो अगाध आस्था छ । मलाई विश्वास छ, अदालतले अवश्य न्याय गर्नेछ ।कानेखुसी यन्त्र भने उनीहरूको मनको कुरा तिनकै आवाजमा सुनाइरहेको थियो, अदालतले मेरै पक्षमा निर्णय गर्नुपर्छ । न्याय भनेकै त्यही हो । नत्र न्यायाधीश र अदालत दुवैको खैरियत छैन । मेरो सामु तिनको के हैसियत छ ?देबुले त्यसैको आधारमा अन्तर्वार्ता तयार गर्यो । तर सम्पादकलाई पत्यार लागेन । उनले दुवै बडे नेताजीलाई फोन गरे । दुवैको भनाइ एउटै थियो, मैले त्यसो भनेकै छैन । भनेको भए रेकर्ड बजाएर सुनाऊ । कानेखुसी यन्त्रको आवाज रेकर्ड हुन सक्तैनथ्यो । अन्तर्वार्ता छापिएन । देबु चुम्रुक्क पर्यो । सत्य पत्ता लगाउने अचूक उपकरण देबुका हातमा थियो । सत्य उसका सामु छर्लंग हुन्थ्यो । तर त्यसको प्रमाण ऊ जुटाउन सक्तैनथ्यो । बडो दुःख गरेर प्रमाण नजीक पुग्न लाग्दा ती अदृश्य भइसकेका हुन्थे । फलतः उसले लेखेका समाचार अखबारमा आउन छाडे । उसका रिपोर्ट चित्तबुझ्दा हुन्थे, तर छापिंदैनथे । ऊ आफैंदेखि निराश देखिन थाल्यो । एक दिन कानेखुसी यन्त्र हरायो । फुच्चे इयरफोनको एउटा डल्लो जत्रो त्यो जिनिस जति खोज्दा पनि भेटिएन । हप्ता दिन जति त देबु त्यसको शोकमा टोलाएरै बस्यो । त्यसपछि बिस्तारै काम गर्न थाल्यो । पहिले झैं उसका समाचार फटाफट छापिन थाले । प्रमाण जुटाउनु भन्दा दाबी, अनुमान र सम्भावनाको खेल पस्कनु सजिलो रहेछ भन्ने उसले राम्ररी बुझिसकेको थियो । ऊ भन्न थालेको थियो, सत्य फेला पार्न जति सजिलो छ, प्रमाणित गर्न उति नै गाह्रो ।त्यत्रो उत्साहका साथ अमेरिकादेखि ल्याएको कानेखुसी यन्त्रबाट देबुलाई कुनै फाइदा भएन न व्यक्तिगत जीवनमा, न त पेशागत जीवनमै । उसले कहिल्यै थाहा पनि पाएन, उसको बिजोक देखेर उसकै श्रीमतीले त्यो ठाँडो वाग्मतीमा बगाइदिएकी थिइन् । यन्त्र भए पो थाहा पाउनु !"
मलेसियाको सामाजिक सुरक्षामा तीन लाख नेपाली,"गन्तव्य देशमध्ये सबैभन्दा बढी मलेसियामा नेपाली श्रमिकको मृत्यु हुने गरेको छ । सन् २०२० मा २ महिलासहित २ सय ८२ जना नेपालीको मृत्यु भएको थियो, जसमा औद्योगिक दुर्घटनाबाट ८ जना, दीर्घकालीन रोगबाट ३९ जना, सडक दुर्घटनाबाट १६ जना, आत्महत्याबाट ४६ जना, अन्य कारणले १ सय ७५ जनाको ज्यान गएको थियो । मृत्यु भएका श्रमिकको मलेसियामै दाहसंस्कार गरे परिवारले २ हजार रिंगिट र शव नेपाल ल्याए ६ हजार ५ सय रिंगिटसम्म खर्च पाउनेछन् । कोषबाट परिवारले पाउने सुविधा नियमित रूपमा नेपालमा प्रवाह गर्न परकेसो र वैदेशिक रोजगार बोर्डबीच सम्झौता हुन लागेको छ, ढकालले भने, सम्झौता भइसकेपछि बोर्डमार्फत परिवारले रकम पाउनेछन् । आजीवन सुविधा भने मलेसियामा सबै कारणले मृत्यु भएका श्रमिकको परिवारले पाउने हो वा कार्यस्थल दुर्घटनामा परी मृत्यु भएकाको परिवारले मात्रै पाउने भन्नेमा प्रस्ट भइसकेको छैन । मलेसियाले दुई वर्षअगाडि नै सम्झौता गर्ने भनेको थियो तर परराष्ट्र मन्त्रालय, श्रम मन्त्रालय वा बोर्डमध्ये कसले सम्झौता गर्ने भन्ने द्विविधा भएको थियो । मन्त्रिपरिषद्ले बोर्डलाई नै सम्झौता गर्ने अख्तियारी दिएको छ । अब भर्चुअल माध्यमबाट बैठक बसी सम्झौता हुनेछ, ढकालले भने ।"
नागढुंगा सुरुङको समय ३ महिना थप,"उनका अनुसार काठमाडौंतर्फ भने आवाज ननिस्किने गरी गेट बन्द गरेर विस्फोटनको काम गरिनेछ । आयोजनालाई नौ सय टन विस्फोटक पदार्थ आवश्यक पर्छ । अहिलेसम्म भारतबाट तीन सय टन ल्याउन आयोजनाले स्वीकृति पाएको छ । यसमध्ये ६० टन ल्याएर विस्फोटनको काम थालिएको हो । यही बेला सेनाले उत्पादन गरेको विस्फोटक पदार्थ परीक्षण गर्ने जनाइएको थियो । तर यसमा सेनाले अहिलेसम्म चासो देखाएको छैन । सडक विभागअन्तर्गत विकास सहायता कार्यान्वयन महाशाखा प्रमुख अर्जुनजंग थापाका अनुसार सेनाले विस्फोटक पदार्थ प्रयोग गर्नेबारे कुनै जानकारी गराएको छैन । पछि आउलान् भन्ने चाहिँ छ, सेनाकै उपस्थितिमा विस्फोटन गर्ने काम हुन्छ, उसलाई थाहा नै नहुने कुरा भएन, थापाले भने । अहिले दैनिक तीन सय जना कामदारले काम गरिरहेका छन् ।काठमाडौंतिर मुख्य सुरुङ खन्ने काम ढिलो भइरहेको छ, दिनमा एक मिटर मात्र खन्ने काम भएको छ, आयोजनाका निर्देशक शाक्यले भने, अब विस्फोटक पदार्थ प्रयोग गर्न थालेपछि कामको स्पिड बढ्नेछ । चट्टान भएको ठाउँमा विस्फोटक पदार्थ प्रयोग गरिनेछ । निर्माणको ठेक्का हाज्मा एन्डो कर्पोरेसनले लिएको हो । २ दशमलव ६८ किमि दूरी रहने सुरुङ निर्माणका लागि जापानको साढे १६ अर्ब ऋण सहयोग छ । ठेक्का भने साढे २२ अर्ब रुपैयाँको रहेको उनको भनाइ छ । यसमा ६ अर्ब रुपैयाँ नेपाल सरकारको रहनेछ ।"
२ सय पर्यटकीय गन्तव्य छानिए,"काठमाडौं (कास) आन्तरिक र विदेशी पर्यटकलाई गाउँगाउँसम्म पुर्याउने उद्देश्यले संस्कृति, पर्यटन तथा नागरिक उड्डयन मन्त्रालयले देशभरका दुई सय वटा पर्यटकीय गन्तव्यमा भौतिक पूर्वाधार विकास गर्ने भएको छ । केन्द्रदेखि स्थानीय तहसम्मको अर्थतन्त्रमा योगदान पुर्याउनेलगायत लक्ष्य राखेर भदौमा मन्त्रालयले देशभरका स्थानीय तह तथा प्रदेश सरकारसँग ओझेलमा परेका पर्यटकीय गन्तव्यको साझेदारीमा विकास गर्न प्रस्ताव आह्वान गरेको थियो । उक्त सूचनाका आधारमा मन्त्रालयमा प्राप्त ७ सय १३ वटा आयोजनामध्ये छानिएका २ सय आयोजनाको सूची शुक्रबार सार्वजनिक गरिएको हो । यी आयोजनाबाट प्रतिवर्ष १ अर्ब थप आम्दानी हुने भनिएको छ । सरकारले छानेका आयोजनामा प्रायः पार्क, पिकनिक स्थल, मन्दिर, पर्यटकीय गन्तव्यसम्म पुग्ने सडक, पदमार्ग, सपिङ कम्प्लेक्स, साइकल ट्र्याक, संग्रहालय, पिकनिक स्पट, गुम्बा, स्मृति पार्क, फनपार्क आदि छन् ।यी स्थलमा मन्त्रालयले स्थानीय तहको साझेदारीमा एक वर्षदेखि तीन वर्षसम्म पर्यटन पूर्वाधार तथा पर्यटन उपज विकास गर्नेछ । यी आयोजनाका लागि केन्द्रीय सरकारले ६ अर्ब ८० करोड बजेट विनियोजन गरेको मन्त्रालयका प्रवक्ता तारानाथ अधिकारीले जानकारी दिए । यसमा स्थानीय तहले थप ३० प्रतिशतसम्म अतिरिक्त बजेट थप्नुपर्नेछ । यी आयोजना सञ्चालनका क्रममा ५ लाख ४० हजारले प्रत्यक्ष रोजगारी प्राप्त गर्ने अपेक्षा छ ।"
व्यवसायीले पाएनन् पुनर्कर्जा,"(पोखरा)  कोभिड१९ बाट प्रभावित उद्योग व्यवसायलाई राहतका लागि सरकारले चालु बजेटमार्फत पुनर्कर्जा कोषको व्यवस्था गरे पनि त्यस्तो कर्जा हालसम्म आफूहरूले पाउन नसकेको पोखराका होटल व्यवसायीले गुनासो गरेका छन् ।कोरोना महामारीले होटल तथा पर्यटन व्यवसायमा देखापरेका समस्यामा केन्द्रित भएर पश्चिमाञ्चल होटल संघ पोखराले हालै पोखरामा आयोजना गरेको बृहत् छलफल कार्यक्रममा व्यवसायीले यस्तो गुनासो गरेका हुन् । नेपाल राष्ट्र बैंकले विभिन्न बैंकमार्फत सहुलियत दरको पुनर्कर्जा व्यवसायीलाई प्रदान गर्ने घोषणा गरे पनि व्यवहारमा कुनै पनि व्यवसायीले त्यस्तो कर्जा पाएको उदाहरण आफूहरूसँग नभएको संघका अध्यक्ष विकल तुलाचनले बताए । कोभिडसँगै होटल व्यवसाय र पर्यटन क्षेत्र ठूलो मारमा परेको अवस्थामा सदस्य तथा पदाधिकारी व्यवसायीबीच एकअर्कालाई परेका समस्या आदानप्रदान गर्ने र तिनको समाधान गर्न पहल गर्ने उद्देश्यले कार्यक्रम राखिएको उनको भनाइ छ । कार्यक्रममा नेपाल सरकारले व्यवसायीलाई राहत प्रदान गर्ने उद्देश्यले बैंक तथा वित्तीय संस्थामार्फत प्रदान गर्ने पुनर्कर्जा, कर्जाको पुनर्तालिकीकरण र सहुलियत कर्जा प्राप्त गरेनगरेको तथा गण्डकी प्रदेश सरकारले ल्याएको व्यवसाय जीवन रक्षा (कोष) कर्जा सम्बन्धमा छलफल गरिएको थियो । विद्युत् माग (डिमान्ड) शुल्क तथा महसुल एवं विभिन्न अन्य कर सम्बन्धमा पनि व्यवसायीले छलफल गरेका थिए । भवनको अभिलेखीकरणसम्बन्धी विषयसमेत कार्यक्रमले समेटेको थियो । गण्डकी प्रदेश सरकारले व्यवसायीका लागि ल्याएको पुनर्कर्जासमेत हालसम्म वितरण हुन नसकेको र ढिलोगरी बल्ल आवेदन माग भएको व्यवसायीको भनाइ छ । सहज ढंगले व्यवसायीले पुनर्कर्जा पाउन नसक्नु दुःखद भएको होटल संघ नेपालका केन्द्रीय सदस्य विप्लव पौडेलले बताए । अहिले पर्यटन व्यवसाय डुब्ने कि उत्रने भन्ने जस्तो अवस्थामा छ, उनले भने, गण्डकी प्रदेश सरकार र मुख्यमन्त्रीलाई समेत व्यवसायीका समस्याबारे अवगत गराइसकेका छौं । पश्चिमाञ्चल होटल संघ पोखराका सल्लाहकार हरिप्रसाद शर्मा गैरेले पर्यटन क्षेत्रले उद्योग सरहको लाभ लिन नपाएको गुनासो गरे । यसका लागि व्यावसायिक एकतामार्फत सरकारलाई दबाब दिन जरुरी भएको उनको भनाइ थियो । होटल संघ नेपालका अर्का केन्द्रीय सदस्य भरतराज पराजुलीले व्यवसायीलाई हेर्ने सरकारी दृष्टिकोण सकारात्मक नहुँदा पनि पर्यटन व्यवसाय अहिले थप प्रताडित हुनुपरेको दुःखेसो पोखे । तर पनि संघको नेतृत्व र केन्द्रीय होटल संघका तर्फबाट समेत सरकार र सम्बन्धित ठाउँमा घच्घच्याउने काम जारी राखिएको उनले सुनाए । कोभिडको महामारीमा पनि संघले केही महिनाअघि पूर्वी नेपालमा जाऊँ है पोखरा अभियानलाई निरन्तरता दिएको, पूर्वका व्यवसायीको टोलीसमेत पोखरा आएको र आगामी दिनमा पश्चिम नेपालमा पनि जाऊँ है पोखरा अभियानलाई निरन्तरता दिइने जानकारी पनि उनले दिए । यसैगरी भारतमा चलिए पोखरा र चीन तथा अन्य देशमा समेत नेपाल पर्यटन बोर्डसँग मिलेर प्रवर्द्धनात्मक कार्यक्रम सञ्चालन गर्ने योजनामा संघ रहेको उनले सुनाए ।संघका सल्लाहकार गोविन्दराज पहारीले सबैभन्दा पीडित नै अहिले होटल क्षेत्र भएको भन्दै यो क्षेत्रलाई रुग्ण उद्योगका रूपमा सरकारले घोषणा गरेर सहुलियत दिनुपर्ने माग गरे । कर तिरेर पनि होटल व्यवसायीले अहिले संकट पर्दा सुविधा पाउन नसकेको भन्दै फोहोरमैला शुल्कमा ५० प्रतिशत छुटबाहेक केही पाउन नसकेको यथार्थ सुनाए । यस्तै हो भने हामी लडेर नै अधिकार लिन बाध्य हुनेछौं, उनले भने, आवश्यक परे हामी पर्यटन सहिद हुन तयार छौं । अग्रज पर्यटन व्यवसायी रामचन्द्रबहादुर भट्टराईले कोभिडको असर अझै कम्तीमा तीन वर्ष पर्यटनमा पर्ने भन्दै दीर्घकालीन योजनाका साथ अगाडि बढ्न जरुरी भएको सुझाव राखे । आन्तरिक पर्यटनले मात्र होटल क्षेत्र टिक्न गाह्रो हुन्छ, उनले भने, अन्तर्राष्ट्रिय उडान र सबै होटल खुल्ने वातावरण बनाउन जरुरी छ ।कार्यक्रममा व्यवसायीले सरकारले पुनर्कर्जाको व्यवस्था गरे पनि त्यो पाउन नसकिएको, बैंकले अनेक वहाना बनाएर व्यवसायीलाई दुःख दिने गरेको, झुलाउने गरेको र साना व्यवसायीलाई वास्ता नगरेको गुनासो सुनाएका थिए । विद्युत् शुल्कमा समेत पुरानो बिल छुटेको भन्दै प्राधिकरणले लाखौंको बिल पठाउने गरेको, आफ्नो गल्तीको भागीदार व्यवसायीलाई बनाएको उक्त अवसरमा सुनाइएको थियो ।"
होटल टिकाउनै मुस्किल : हान,"काठमाडौं (कास) होटल संघ नेपाल (हान) ले कोभिड१९ बाट अति प्रभावित होटल उद्योग टिकाउनै नसक्ने अवस्थामा पुगेको बताएको छ । नेपालको पर्यटन क्षेत्रको मेरुदण्ड मानिने होटल उद्योगको प्रतिनिधित्व गर्ने संघले बुधबार संस्कृति, पर्यटन तथा नागरिक उड्डयनमन्त्री माननीय भानुभक्त ढकाललाई भेटी देशभरका एकतारेदेखि पाँचतारेसम्मका १ सय २९ होटल तथा रिसोर्टलगायत उद्योग अहिले बन्द रहेको जानकारी दिएको छ ।हानका तर्फबाट अध्यक्ष सिर्जना राणासहितको टोलीले मन्त्रीसँग सरकारले ठोस पहलकदमी लिएर होटल उद्योग जोगाइदिन अनुरोधसमेत गरेको छ । नेपाल सबैभन्दा धेरै लगानी भएको र विदेशी मुद्रा आर्जन गर्नेमा होटल उद्योग पर्छ । हानले गरेको एक अध्ययनअनुसार नेपालको होटल क्षेत्रमा १० खर्ब रुपैयाँ लगानी छ । यसमा आधा लगानी बैंक तथा वित्तीय संस्थाको रहेको अनुमान छ । कोभिडका कारण होटलले मासिक १ अर्ब ८० करोड रुपैयाँ बराबरको व्यापार गुमाउँदै आएका छन् । कानुनतः होटलको ढोका खोलिए पनि व्यवहारतः प्रायः होटल बन्द नै छन् । कोभिड१९ को विशेष परिस्थिति र पर्यटक आगमनको अनिनिश्चितता हेर्दा तत्काल पर्यटन पुनरुत्थान सम्भव देखिँदैन । र व्यवसाय खर्च धान्न नै नसक्ने अवस्थामा पुगी पर्यटन उद्योग विशेषगरी होटल उद्योगहरू जीर्ण नै बन्दै गएका छन्, हानले मन्त्रीलाई बुझाएको ज्ञापनमा लेखिएको छ । यस संस्थाले छलफल तथा अन्य बैठकमा होटल उद्योग प्राथमिकता प्राप्त उद्योग भनिए तापनि व्यवहारमा नहुँदा धेरै मर्का परेकाले यो उद्योगलाई कानुनी तवरबाटै राष्ट्रिय प्राथमिकताप्राप्त उद्योगका रूपमा घोषणा गरी कार्यान्वयनमा ल्याइनुपर्ने आफूहरूको सामूहिक माग रहेको उल्लेख गरेको छ ।हानले मन्त्री ढकालसमक्ष होटल व्यवसाय स्थापना, सञ्चालन तथा स्तरीकरण गर्न बैंकबाट लिइएका विभिन्न शीर्षकका ऋणको ब्याज परिस्थितिअनुकूल नहुन्जेलका लागि मिनाहा, छुट र समयसीमा थप्दै व्यवस्थापन गराइदिन पनि भनेको छ । व्यवसाय नै ठप्प रहेको यस परिस्थितिमा सामान्य अवस्थामा भुक्तानी गर्ने प्रक्रियासमेत नियमित गर्न नसकेको व्यवसायीहरूको अवस्था छ । यसका कारणबाट प्रायः सबै व्यवसायीले मौद्रिक नीतिमार्फत घोषित सुविधा भोग गर्न पाएका छैनन्, ज्ञापनमा भनिएको छ ।होटल उद्योगले ग्यासजन्य चुलो प्रतिस्थापन गरी विद्युतीय चुलो प्रयोगतर्फ प्रोत्साहित गर्न विशेष छुट माग्दै लकडाउनभर सञ्चालनमा नरहेको समयको विद्युत् डिमान्ड चार्जमा पूरै छुट हुनुपर्ने, बिजुलीको महसुल तिर्ने समय सीमा कम्तीमा पनि एक वर्षका लागि पछाडि सारिनुपर्ने, पर्यटन पूर्व लयमा फर्कन चारदेखि पाँच वर्ष लाग्न सक्ने भएकाले दुई वर्षका लागि होटल क्षेत्रलाई विद्युत् महसुलमा ५० प्रतिशत छुटको व्यवस्था गरिनुपर्ने माग पनि गरेको छ ।"
असुसका ११औं भर्सनका जेनबुक,"काठमाडौं (कास) नेपालका लागि असुस ल्यापटपको आधिकारिक बिक्रेता नागमणि इन्टरनेसनलले असुसको ११औं श्रेणीका जेनबुक सार्वजनिक गरेको छ । कम्पनीले असुसका जेनबुक १३ फ्लिप, जेनबुक १३ र १४ सार्वजनिक गरेको हो । जेनबुक १३ फ्लिपमा ३६० टच ओएलईडी डिस्प्ले छ । यी ल्यापटपमा नयाँ डिजाइन, डिस्प्ले स्क्रिन, टचप्याडमै नम्बरका साथमा आधा दिनसम्म चल्ने ब्याट्री क्षमता र टाइपसी थन्डरबोल्ड चार्जिङ जस्ता विशेषता रहेको कम्पनीले जानकारी दिएको छ ।"
लर्डबुद्ध र एक्यानबीच शैक्षिक सम्झौता,काठमाडौं (कास) लर्डबुद्ध एजुकेसन फाउन्डेसन र द एसोसिएसन अफ चार्टर्ड एकाउन्टेन्ट्स अफ नेपाल (एक्यान) बीच शैक्षिक सहकार्यका लागि सम्झौता भएको छ । एलबीईएफका अध्यक्ष पंकज जालान र एक्यानका अध्यक्ष आनन्द शर्माले शुक्रबार सम्झौतापत्रमा हस्ताक्षर गरे । सम्झौताअनुसार फाउन्डेसनअन्तर्गतको कलेज फर प्रोफेसनल स्टडिजमा सञ्चालित मलेसियाको एसिया प्यासिफिक युनिभर्सिटीको एमबीए कार्यक्रममा अध्ययन गर्ने एक्यानका सदस्यलाई ट्युसन फीमा २५ प्रतिशत छात्रवृत्ति उपलब्ध हुनेछ ।
सिभिल बैंकको नगदरहित अभियान,"काठमाडौं (कास) सिभिल बैंकले नगदरहित अभियान सुरु गरेको छ । बैंकले सिन्धुलीको सिन्धुलीमाडीमा आयोजित एक कार्यक्रमबाट अभियानको थालनी गरेको हो । राष्ट्र बैंकका गभर्नर महाप्रसाद अधिकारीले टेम्पोको भाडा, कमलामाई मन्दिरमा भेटी तथा जुनार खरिदको मूल्य सबै क्यूआर कोडमार्फत भुक्तानी गरी अभियानको सुरुवात गरे । बैंकका ग्राहकले क्यूआर कोड प्रयोग गरी विद्युतीय प्रणालीमार्फत विभिन्न किसिमका नगदरहित भुक्तानी सेवा उपयोग गर्न सक्ने बैंकले जानकारी दिएको छ ।"
केएल टावरमा भ्यालेन्टाइन्स मेला,"काठमाडौं (कास) चाबहिलस्थित सपिङ मल केएल टावरमा भ्यालेन्टाइन्स डे लक्षित मेला सुरु भएको छ । यसमा ग्राहकले भ्यालेन्टाइन्स डे लक्षित सामानको खरिदमा ५० प्रतिशत छुट प्राप्त गर्नेछन् । यो मेला शुक्रबारदेखि फागुन ८ सम्म चल्ने सपिङ मलले जानकरी दिएको छ । मेलामा ग्राहकले मोबाइल, घडी, कपडा र ब्यागमा छुट प्राप्त गर्नेछन् । मेलामा ग्राहकले ५ हजार रुपैयाँभन्दा बढी मूल्यका सामान किन्दा दुई वटा फिल्म टिकट प्राप्त गर्नेछन् ।"
लयमा फर्किंदै खेलकुद,"पर्वतीय खेलकुद महोत्सवआठौं पर्वतीय खेलकुद महोत्सव यस वर्ष गण्डकी प्रदेशमा हुने भएको छ । पर्वतीय खेलकुद महासंघको आयोजनामा फागुन २० देखि चैत २० सम्म गण्डकी प्रदेशका विभिन्न जिल्लामा यो महोत्सव हुनेछ । महोत्सवमा १५ खेल समावेश छन् । आर्चरी, रक क्लाइम्बिङ, क्यानोइङ, साइक्लिङ, प्याराग्लाइडिङ, क्रसकन्ट्री रनिङ, टग अफ वार, रिङ रेस्लिङ, ट्रायथलन, गल्फ र स्केट बोर्डिङ कास्कीमा गरिनेछ । छेलो हान्ने प्रतियोगिता तनहुँ, क्यानोइङ लमजुङ र घोडा दौड मुस्ताङमा हुनेछ । मोटर स्पोर्ट्स पोखराबाट बागलुङको ढोरपाटनसम्म हुनेछ । रेस्लिङ र क्यानोइङमा अन्तर्राष्ट्रिय खेलाडीसमेत सहभागी हुनेछन् ।राष्ट्रिय खेलकुद परिषद् सदस्य सम्पन्न श्रेष्ठ पोखरामा खेल गतिविधि बढ्नु सुखद् रहेको बताउँछन् । कोरोना महामारीले लामो समयसम्म पुर्याएको असर न्यूनीकरण गर्न खेलकुदले भूमिका खेल्ने उनको भनाइ छ । पर्यटन बोर्डका गण्डकीका प्रमुख काशीराज भण्डारीले पोखराको पर्यटनलाई चलायमान बनाउन खेलकुदले महत्त्वपूर्ण भूमिका खेल्ने बताए ।"
हक्कीमा आर्मी अपराजित,"कञ्चनपुर (कास) महेन्द्रनगरमा जारी तेस्रो सहाना प्रधान महिला राष्ट्रिय हक्की प्रतियोगितामा शुक्रबार नेपाल आर्मी र प्रदेश २ विजयी भएका छन् । आर्मीले प्रदेश १ लाई ११० गोलले हरायो । जितसँगै आर्मीले आफ्नो अपराजित यात्रा कायम राखेको छ । प्रदेश २ ले गण्डकी प्रदेशमाथि १० को जित पायो । पहिलो जितमा प्रदेश २ का लागि एक मात्र गोल कविता लामाले गरिन् । प्लेयर अफ द म्याच प्रदेश २ की भावना राई भइन् । आर्मीको जितमा निलिमा पाण्डेले ४, सीतामाया चौधरीले ३, सरस्वती तामाङले २, अञ्जना चन्द र मञ्जु विष्टले ११ गोल गरेका थिए । प्लेयर अफ द म्याच सीतामाया भइन् । शनिबार प्रदेश १ र प्रदेश २ तथा सुदूरपश्चिम र गण्डकी प्रदेशबीच प्रतिस्पर्धा हुनेछ ।"
पुलिसको चौथो जित,"काठमाडौं (कास) सातदोबाटोस्थित एन्फा कम्प्लेक्समा भइरहेको महिला राष्ट्रिय लिगमा शुक्रबार पुलिसले चन्द्रपुर नगरपालिका (रौतहट) लाई ३० ले पराजित गरेको छ । सिर्जना खड्काले सातौं, निर्मला बिकले ५४ औं र वैकल्पिक खेलाडी रेखा पौडेलले ८५ औं मिनेटमा गोल गर्दै पुलिसलाई ३ अंक दिलाए । चौथो जितसँगै पुलिसले तेस्रो स्थानको वालिङ नगरपालिकासँग समान १४ अंक बनायो । तर, हेड टु हेड का आधारमा वालिङ अगाडि छ । एपीएफ (२४ अंक) र आर्मी (२२ अंक) दोस्रोमा छन् ।"

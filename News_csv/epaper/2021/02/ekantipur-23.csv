शीर्षक,विवरण
विघटन मुद्दामा आज हेर्दाहेर्दै,"वैशाखमा निर्वाचन हुन नसकेमा मुलुकमा संवैधानिक संकट आउने चेतावनी विपक्षका कानुन व्यवसायीहरू मात्रै होइन, एमिकस क्युरीमध्येका एक वरिष्ठ अधिवक्ता सतिशकृष्ण खरेलले समेत दिइसकेका छन् । यही मौकामा हामी पनि एकचोटि धक्का दिऔं न भन्ने हो, यही बेला समाप्तै गर्नुपर्छ भन्ने मनस्थिति हो भने धक्का दिँदा हुन्छ, उनले भनेका थिए, यो व्यवस्थाले काम गर्नुपर्छ भन्ने लाग्छ भने प्रतिनिधिसभा पुनःस्थापनाको विकल्प छैन । विघटनको निर्णय सदर हुने हो भने आउँदा दिनमा यही नजिरका आधारमा जोसुकै प्रधानमन्त्रीले अविश्वासको प्रस्ताव आउने सम्भावना हुनासाथ विघटन गर्ने बाटो खुला हुनेछ । सर्वोच्चले विघटन बदर गरे तत्काल सभा पुनःस्थापना हुन्छ । संवैधानिक व्यवस्थाअनुसार गत पुस १७ भित्र प्रतिनिधिसभाको अधिवेशन हुनुपर्नेमा नभएकाले जतिसक्दो छिटो बैठक डाक्नुपर्ने हुन्छ । तर प्रधानमन्त्री ओलीले गत पुसको राष्ट्रिय सभा अधिवेशनलाई देखाएर बैठक डाक्न ढिलाइ गर्न सक्छन् । विघटन असंवैधानिक भन्दै पूर्वप्रधानन्यायाधीश, संविधानविद्, वरिष्ठ अधिवक्ता, अधिवक्ताले आफ्नो धारणा राखिसकेका छन् । उनीहरूले प्रधानमन्त्रीले अर्को सरकार बनाउने सम्भावना हुँदाहुँदै नेकपाको आन्तरिक कलहका कारण प्रतिनिधिसभा विघटन गरेको जिकिर गरेका छन् ।"
प्रधानसेनापतिको विवादास्पद भेट,प्रधानसेनापति आफैंले यो कुराको विचार गर्नुपर्ने हो । कतैबाट निर्देशित भएर गएको भए त त्यो झनै खराब हो । पूर्वरक्षामन्त्री
फैसलापछिका सम्भावित परिदृश्य,"विघटन सदर भए के हुन्छ ?प्रतिनिधिसभा विघटनको निर्णय सर्वोच्चबाट सदर भए बालुवाटार झन् बलशाली हुनेछ । त्यसपछि दुईवटा परिदृश्य देखापर्न सक्छन् । पहिलो तोकिएको मितिमै चुनाव हुन्छ, दोस्रो चुनाव हुँदैन । चुनाव भइहाल्यो भने राजनीतिक खिचातानी लयमा आउन पनि सक्छ । कथम् भएन भनेचाहिँ पूर्वप्रमुख निर्वाचन आयुक्त भोजराज पोखरेलले भनेझैं मुलुक अँध्यारो सुरुङभित्र पस्छ । निर्वाचन आयोगमा नेकपाभित्रको विवाद सल्टिनसकेको अवस्थामा गत चुनावमा ६४ प्रतिशत मत ल्याएको पार्टी नाम र चुनाव चिह्नविहीन हुन्छ । पार्टी नै नभएका नेताहरूले चुनावमा स्वतन्त्र उम्मेदवारी दिनुपर्छ । एउटा ठूलो पंक्तिलाई बाहिरै राखेर हुने चुनावको सफलताअसफलताबारे दलहरू र स्वयं निर्वाचन आयोग जानकार छन् । तर प्राध्यापक खड्ग केसी चुनाव हुने र लोकतन्त्र ट्र्याकमा आउने बताउँछन् । प्रधानमन्त्रीले चुनाव गराउँछु भनेर घोषणा गरिसक्नुभएको छ, हुँदैन भनेर अनुमान गर्नु गलत हो । हाम्रै अभ्यासहरू पनि छन् नि, आफैं हार्ने चुनाव देउवाले पनि गर्नुभयो, गिरिजाप्रसादले गर्नुभयो, केसीले भने, कम्युनिस्टहरूले त आफ्नो खुट्टामा बञ्चरोले हाने हाने, त्यो अर्को पाटो भयो तर जसले जिते पनि चुनाव गर्नु नै मुलुकले लोकतान्त्रिक बाटो पक्रिनु हो । त्यसलाई रिग्रेसिभ भन्न सकिन्न ।असार ५ सम्म चुनाव हुन सकेन भने अर्को संवैधानिक संकट आउँछ । प्रधानमन्त्री ओलीविरुद्ध फेरि आन्दोलन हुन थाल्छ । त्योभन्दा ठूलो कुरा, संविधानको धारा ८५ ले गरेको प्रतिनिधिसभाको ५ वर्षे कार्यकालको प्रावधान उल्लंघन हुन्छ । प्रधानमन्त्री अप्ठ्यारोमा पर्नेबित्तिकै चुनाव गराउने गलत नजिर स्थापित हुन्छ । अधिवक्ता टीकाराम भट्टराई संवैधानिक शून्यताले निम्त्याउने असर भयानक हुने विश्लेषण गर्छन् । संवैधानिक शून्यता हुन्छ, अवैध सत्ताबाट शासित हुन नेपाली जनता बाध्य हुन्छन्, अवैध सत्ताबाट शासित हुनुपर्दा जनतासँग विद्रोहको अधिकार हुन्छ, भट्टराईले भने, अवैध सत्तालाई विद्रोहमार्फत फाल्नुको विकल्प छैन तर त्यो विद्रोह जनता, दक्षिणपन्थी शक्ति या सैन्य शक्ति कसले गर्छन्, परिकल्पना गर्न नै सकिन्न ।"
फैसलापछि कांग्रेस र जसपाले के गर्लान् ?,"सम्भावित राजनीतिक दृश्यलाई नियाल्दै नेकपाका दुवै समूहले यतिबेला कांग्रेसलाई फकाउन चाहेका छन् । प्रतिनिधिसभा पुनःस्थापना हुँदा र नहुँदाका दुवै बखत कांग्रेसको भूमिका निर्णायक हुने दुवै पक्षको ठम्याइ छ ।कांग्रेसले अहिले निर्वाह गरेको भूमिकाले पनि नेकपाका दुवै पक्षलाई इन्गेज गराएको छ । प्रधानमन्त्री केपी शर्मा ओलीलाई पार्टी सभापति शेरबहादुर देउवाप्रति पूर्ण भरोसा छ । नेकपाका पुष्पकमल दाहाल र माधवकुमार नेपाललाई कांग्रेस वरिष्ठ नेता रामचन्द्र पौडेल, पूर्वमहामन्त्री कृष्णप्रसाद सिटौलासहितका नेताले लिँदै आएको अडानले नेतृत्वलाई ओलीतिर जान रोक्न सक्ने विश्वास छ ।देउवा निर्वाचनको पक्षमा खुलेर लागेका छन् तर पौडेल, सिटौलासहितका नेताहरू प्रतिनिधिसभा पुनःस्थापनाको अडानमा छन् । प्रतिनिधिसभा विघटनलाई असंवैधानिक भने पनि पुनःस्थापना वा निर्वाचन भन्नेमा कांग्रेसमा एउटै दृष्टिकोण छैन । जसले नेकपाका दुवै समूहलाई कांग्रेस आफूतिरै भएको अनुभूति दिइरहेको छ । कांग्रेसकै जस्तै दृश्य पछिल्लोपटक जनता समाजवादी पार्टी (जसपा) मा पनि देखिएको छ ।प्रतिनिधिसभा पुनःस्थापना हुनुपर्छ भन्नेमा जसपामा एकमत छ तर अदालतले विघटनलाई सदर गरेमा निर्वाचनमा जाने कि नजाने भन्नेमा पूर्वसमाजवादी र राजपाका नेताहरूको दृष्टिकोण फरक छ । जसपा अध्यक्ष उपेन्द्र यादव, संघीय परिषद् अध्यक्ष बाबुराम भट्टराईसहित उनीहरू पक्षीय नेता अदालतले विघटनलाई सदर गरे पनि ओली नेतृत्वको सरकारले गराउने चुनावमा सहभागी हुन नहुने अडानमा छन् । अर्का अध्यक्ष महन्थ ठाकुर, वरिष्ठ नेता राजेन्द्र महतोसहितका नेता भने अदालतले विघटनलाई सदर गरेमा निर्वाचनमा सहभागी हुनुपर्ने बताइरहेका छन् । अदालतले प्रतिनिधिसभा पुनःस्थापना वा विघटनलाई सदर गरेमा विपक्षी कांग्रेस र जसपाको भूमिका के होला ?प्रतिनिधिसभा पुनःस्थापना हुँदा सत्ताको लाभ सबैभन्दा बढी कांग्रेसले उठाउन सक्ने देखिन्छ । विश्लेषक पुरञ्जन आचार्यका अनुसार मुलुक र जनताका लागि ठूलो लाभ भनेकै संविधान लिकमा आउने हो । उनका अनुसार सम्भावित ठूलो द्वन्द्वबाट मुलुक जोगिन्छ । राजनीतिले बाटो पक्डिनेछ । संसद्ले आफ्नो भूमिका निर्वाह गर्न सक्छ । संसदीय गतिविधि अघि बढ्छ । पार्टीको झगडाका कारण संसद् विघटन गर्न कहिल्यै नसक्ने नजिर स्थापित हुन्छ । सांसदले भूमिका पाउँछन् । रोडम्यापअनुसार राजनीतिको प्रक्रिया अघि बढ्छ । पुनःस्थापनापछि प्रधानमन्त्रीविरुद्ध अविश्वास प्रस्ताव र राष्ट्रपतिमाथि महाअभियोगको प्रस्ताव दर्ता हुने आचार्य बताउँछन् । उनका अनुसार त्यस्तो अवस्थामा देउवा एकाएक सत्ताको खेलाडी भएर निस्कन्छन् । देउवाको तालुमा आलु फल्ने पक्कापक्की छ । ज्योतिषको भविष्यवाणीको नजिक पुग्ने सम्भावना पनि देखिन्छ । प्रतिपक्षको भूमिका प्रभावकारी निर्वाह नगरे पनि सत्ताको खेलमा देउवा एक्टिभ भएर लाग्नेछन्, उनले भने ।पुनःस्थापना हुँदाका बखतमा दाहालनेपाल समूह र ओली दुवैले देउवालाई प्रधानमन्त्रीको ग्रिन सिग्नल दिइसकेका छन् । हुन त प्रतिनिधिसभा पुनःस्थापना हुँदा दाहालनेपाल समूह र जसपाको गठबन्धनमा पनि सरकार बन्ने संख्या पुग्न सक्छ । पार्टीको आधिकारिकता दाहालनेपालले लिनासाथ अहिले ओली पक्षमा रहेका कतिपय सांसद फर्कने सम्भावना छ । त्यस्तो बेला दुई पार्टीको मात्रै गठबन्धनमा सरकार बन्न आवश्यक संख्या पुग्न सक्छ तर पुनःस्थापनापछि दाहालनेपाल समूहको रोडम्याप राष्ट्रपतिलाई समेत महाअभियोग लगाएर हटाउनेछ । त्यसका लागि कांग्रेस नभई हुन्न । कांग्रेसलाई विश्वासमा लिएर अघि बढ्ने योजना दाहालनेपाल समूहको देखिन्छ ।नेकपाका दुवै समूहले प्रधानमन्त्री अफर गरे पनि अहिलेसम्म देउवाको चाहना निर्वाचन नै होस् भन्ने छ । यस हिसाबले ओली र देउवाको निर्वाचन रोडम्याप मिल्छ तर पुनःस्थापना हुँदाका बखत कांग्रेस र ओली गठबन्धनमा सरकार निर्माण हुने सम्भावना कम छ । कांग्रेसका एक नेताका अनुसार प्रतिनिधिसभा पुनःस्थापनापछि प्रधानमन्त्रीविरुद्ध अविश्वास प्रस्ताव दर्ता हुने पक्कापक्की भएकाले कांग्रेस त्यसको विरोधमा जान मिल्दैन । प्रतिपक्षीय धर्म पनि अविश्वास प्रस्तावको पक्षमा मतदान गर्नु नै हुन्छ । अविश्वास प्रस्तावको पक्षमा मतदान गरिसकेपछि ओलीसँग मिल्ने सम्भावना झनै रहन्न । गत वैशाखमै ओली नेतृत्वको सरकारले शासन गर्ने राजनीतिक र नैतिक आधार गुमाएको भनेर कांग्रेस केन्द्रीय कार्यसमितिले निर्णय गरिसकेको छ । देउवा आफैंले वैशाख २६ गते संसद्को बजेट अधिवेशनको पहिलो बैठकमा त्यही सुनाएका छन् । त्यसपछि पनि कांग्रेसले असार ३१ गते उक्त निर्णय दोर्याएको थियो । जसपाका नेता मनीष सुमन प्रतिनिधिसभा पुनःस्थापनापछि राष्ट्रपतिविरुद्ध महाअभियोग र प्रधानमन्त्रीविरुद्ध अविश्वास प्रस्तावको पक्षमा सिंगो पार्टी एकढिक्का भएर लाग्ने बताउँछन् । त्यतिबेला पार्टीभित्र कुनै खटपट हुनेछैन । सरकार निर्माणका बखतमा भने जसपाले संविधान संशोधनको एजेन्डा प्रवेश गराउने उनको ठोकुवा छ । पुनःस्थापनापछि ओली र प्रचण्ड मिल्ने सम्भावना हुन्न । कांग्रेस, दाहाल र जसपा मिलेर सरकार बन्छ । हाम्रो मुख्य एजेन्डा संविधान संशोधन हुनेछ, उनले भने, पुनःस्थापनापछिको सरकारले पूरै कार्यकाल नचलाई निर्वाचनमा जाने सहमति पनि हुन सक्छ । सरकारको नेतृत्व लिने विषयमा कांग्रेस, दाहालनेपाल समूह र जसपा तीनै दलको सम्भावना उति नै रहने उनले बताए । प्रतिनिधिसभा विघटनलाई अदालतले सदर गरेमा कांग्रेसभित्र फरक मत राखेर सबै नेताहरू निर्वाचनमा जान सक्ने सम्भावना बढ्दै गएको छ तर जसपाभित्र यादवभट्टराई समूह ओली नेतृत्वको सरकारले गराएको निर्वाचनमा नजाने पक्षमा देखिने छन् । ठाकुर र महतोसहितका पूर्वराजपाका नेताहरू भने निर्वाचनको पक्षमा उभिने देखिन्छ । नेता सुमन ओली नेतृत्वको सरकारले गराउने चुनावमा नजाने निर्णय सिंगो पार्टीबाटै हुने दाबी गर्छन् । त्यो बेला वैशाखमा चुनाव हुँदैन । चुनाव गराउनका लागि पनि हामीले ओलीको नेतृत्व स्विकार्दैनौं । चुनावी सरकारको माग गर्छौं, सबै राजनीतिक दलको सहमति भए सर्वदलीय सरकार बनाएर चुनावमा जान सकिन्छ तर संविधानमा त्यस्तो व्यवस्था छैन, उनले भने, विगतका नजिर र अभ्यासमा जान सक्ने स्थिति हुन सक्छ । त्यस्तो बेला लामो समय चुनाव नहुन पनि सक्छ । अरू खेलहरू पनि हुन सक्छन् ।विश्लेषक आचार्य चुनाव नहुने, अध्यादेशबाट शासन चल्ने र पूर्वराजा ज्ञानेन्द्रकै पथमा राजनीति जान सक्ने आकलन गर्छन् । यो भनेको लामो पीडादायी बाटो हो । राजनीति ब्याक गियरमा जान्छ । सर्वोच्चको विश्वसनीयता पनि गिर्छ, संविधान कोमामा पुग्छ । फेरि नयाँ भूमिकाको लडाइँ सुरु हुन्छ, उनले भने, मुलुक अलोकतान्त्रिक बाटोमा जान्छ । त्यसलाई लिकमा ल्याउन दुईचार वर्ष संघर्ष गर्नुपर्ने हुन्छ ।"
उद्घाटन र शिलान्यास गर्न भ्याइनभ्याइ,"प्रतिनिधिसभा विघटन गरेर निर्वाचन घोषणा गरेको सरकारका प्रधानमन्त्री केपी शर्मा ओली र मन्त्रीहरू आफ्नो राजनीतिक प्रभाव देखाउन अहिले विकास आयोजनाको शिलान्यास र उद्घाटनमा व्यस्त देखिएका छन् । मन्त्रीहरूले सरकार गठन हुनुअगावै निर्माण सुरु भएका आयोजनाको समेत शिलान्यास गरेका छन् ।निर्वाचन घोषणा गरेर कामचलाउ बनेको सरकारले राजनीतिक उद्देश्य प्राप्तिका लागि यस्ता गतिविधि गरेकामा नागरिक तहबाटै आलोचना हुन थालेको छ तर प्रधानमन्त्री, संघीय मन्त्री र प्रदेशका मुख्यमन्त्रीहरूले उद्घाटन र शिलान्यासलाई निरन्तरता दिइरहेका छन् । कञ्चनपुरको दैजीछेला औद्योगिक क्षेत्रको सोमबार शिलान्यास गरेका प्रधानमन्त्री ओली एक साताका लागि यस्तै कार्यक्रम लिएर गृहजिल्ला झापा जाँदै छन् । प्रतिनिधिसभा विघटनपछि उनले पहिलो पटक गत पुस ८ गते काठमाडौंमा महान्यायाधिवक्ताको कार्यालय उद्घाटन गरेका थिए । कोभिड१९ लाई कारण देखाउँदै झन्डै एक वर्षदेखि सिंहदरबारमा मन्त्रिपरिषद् बैठकसमेत नगरेका ओलीले पछिल्लो दुई महिनामा भने यस्ता थुप्रै आयोजनाको उद्घाटन, शिलान्यास, निरीक्षण र अनुगमन गर्न भ्याएका छन् ।माघ १२ मा दाङको राप्ती उपत्यकाको सिसहनिया पुल उद्घाटन गरेका ओलीले सोही दिन भैरहवामा विमानस्थलको निरीक्षण गरे । उनले माघ १७ मा चितवनको पुल्चोकगोन्द्राङ ६ लेन सडक शिलान्यास र माघ २७ मा दाङको राप्ती पुल उद्घाटन गरेका थिए । माघ १९ मा ढल्केवर विद्युत् सवस्टेसन उद्घाटन गरे । माघ २१ मा कालीगण्डकी करिडोर प्रसारण लाइन राजधानीबाटै भर्चुअल माध्यमबाट उद्घाटन गरेका उनले २९ गते पुनर्निर्माण भइरहेको धरहराको निरीक्षण गरे । फागुन ३ मा भूकम्पपछि प्रबलीकरण गरिएको सिंहदरबारको उद्घाटन गरेर कार्यालय प्रवेश गरे । प्रधानमन्त्री तथा मन्त्रिपरिषद्को कार्यालय तयार भए पनि ओली त्यसपछि गएका छैनन् ।गत आइतबार ओली र भौतिक पूर्वाधार तथा यातायातमन्त्री वसन्तकुमार नेम्वाङले नागढुंगा सुरुङको निरीक्षण गरे । आगामी फागुन १६ मा दमकमा नेपालचीन औद्योगिक पार्कको शिलान्यास गर्ने कार्यक्रम राखिएको छ । त्यसक्रममा ओलीले मदन भण्डारी राजमार्गमा पर्ने पुलहरूको संयुक्त रूपमा शिलान्यासको कार्यक्रम छ । सुरक्षा स्रोतका अनुसार त्यसका लागि ओलीको सचिवालयका सहयोगीहरू झापामा बसेर कार्यक्रम बनाइरहेका छन् । पूर्वसचिव शारदाप्रसाद त्रिताल सरकारको यो गतिविधि लोकतान्त्रिक मूल्यमान्यताविपरीत भएको बताउँछन् । जुन दिन प्रतिनिधिसभा विघटन भयो, त्यसै दिनदेखि आचारसंहिता लाग्छ, उनले भने, निर्वाचन आयोग सरकारको छाया बन्यो भने यस्ता गतिविधि हुन्छन् । सरकारलाई नियन्त्रण गर्ने पुरानै आचारसंहिता क्रियाशील रहेको तर्क गर्दै उनले शिलान्यास, उद्घाटन र नियुक्तिहरू गर्न नपाइने बताए । उनले निर्वाचन आयोगसँग प्रश्न गरे, के आचारसंहिता बनाउन यत्रो समय लाग्छ ?ओलीसँगै मन्त्रीहरूले गर्दै आएको उद्घाटन र शिलान्यासको सूची बढ्दै गएको छ । मन्त्रीहरूको उद्घाटन मोह बढेको मात्र होइन, त्यससँग रोचक घटना देखिन थालेको छ । मन्त्रीहरूको तामझाम देखेर मुहान क्षेत्रका बासिन्दा एवं नेकपा (ओली) समूहका केन्द्रीय सदस्य हस्त पण्डितले सोमबार सामाजिक सञ्जालमा लेखे, पानी प्रवेश गराउने काम सामान्य कर्मचारीले गर्नु र मन्त्रीले गर्नुमा के भिन्नता छ ? दुई दर्जन गाडी र सय जनाभन्दा बढी सरकारीनिजी क्षेत्रका कर्मचारी सहभागी भएर लाखौं रुपैयाँ खर्च गर्नुको औचित्य देखिँदैन । उनले उद्घाटनको तामझामलाई विकासविरोधी कार्यशैली र परिपाटीको संज्ञा दिए । नेकपा विभाजनसँगै मन्त्रीहरू सरकारी कामभन्दा राजनीतिक कार्यक्रममा बढी केन्द्रित भएकाले सिंहदरबारका मन्त्रालय प्रायः खाली हुने गरेका छन् । उनीहरू विकास आयोजना सञ्चालनको जस लिने होडबाजीमा देखिएका छन् । निर्वाचन गराउने सरकारका प्रधानमन्त्री र मन्त्रीका कामकारबाही लोकतान्त्रिक मूल्यमान्यताविपरीत छन् । खासगरी विकासे मन्त्रालयका मन्त्रीहरूको दौडधुप ओलीको भन्दा कम छैन । भौतिक पूर्वाधार तथा यातायातमन्त्री वसन्तकुमार नेम्वाङ यसका उदाहरण हुन् । उनले माघ २५ मा पर्वतको रति र अम्बोट तथा माघ २६ मा पोखरासिक्लेस जोड्ने मोटरेबल पुल उद्घाटन गरे । २८ गते पुष्पलाल लोकमार्गको उद्गमस्थल चिसाभन्ज्याङथर्पु सडकको कालोपत्र सुरुवात गरेका उनले त्यसै दिन पाँचथरको याङवरक१ को वडा कार्यालय भवन शिलान्यास गर्न भ्याए । फागुन १ मा फिदिम रंगशाला, फिदिम मावि र फिदिम बजारको कालोपत्रको शिलान्यास एवं फागुन ४ मा धनकुटापाँचथर तथा तमोरखोला पुल अनुगमन गरे । लुम्बिनीका मुख्यमन्त्री शंकर पोखरेलले गत पुस १७ मा रोल्पाको सुलिचौरथवाङ सडक शिलान्यास गरे भने त्यसको भोलिपल्टै प्यूठानको स्वर्गद्वारीमा सोनतारा खानेपानी लिफ्टको उद्घाटन गरे । पुस २३ मा कपिलवस्तुको कृष्णनगरआरटिओसुन्दरीडाँडा खैरीमराम सडक र २६ मा राप्ती प्रादेशिक अस्पतालको चिकित्सक आवास भवन उद्घाटन गर्न भ्याए । पुस २७ मा खजुराधनौलीनेपालगन्जबर्दिया हुलाकी सडक र गन्धानाला पुल उद्घाटन गरे । पूर्वप्रमुख निर्वाचन आयुक्त भोजराज पोखरेल निर्वाचन घोषणा गरेर उद्घाटन र शिलान्यासलाई प्राथमिकता दिनु उचित नभएको बताउँछन् । उनले प्रतिनिधिसभा विघटनपछि देखिएको सरकारको सक्रियता अहिलेको समयसँग मेल नखाएको बुझाइ उनको छ । निर्वाचनका बेला के गर्न हुन्छ, के गर्न हुँदैन सरकारको नेतृत्वले ख्याल गर्ने इथिकल विषय भएको भन्दै उनले अहिले भएका गतिविधिप्रति प्रश्न उठ्नु स्वाभाविक भएको बताए । उनले निर्वाचनमा भाग लिन आफूलाई सहज र अरूलाई असहज बनाउने सरकारको दायित्व नभएको बताए । खेल मैदान सबैलाई उस्तै हुनुपर्छ, उनले भने । प्रतिनिधिसभा विघटनका दिनदेखि सरकारले गरेका गतिविधिलाई सामान्य रूपमा लिन नसकिने उनले बताए ।"
स्विच थिच्न तीन मन्त्री !,"मेलम्ची खानेपानी आयोजनाको मुहानमा सोमबार मन्त्रीहरूको भीड लाग्यो । खानेपानीमन्त्री मणिचन्द्र थापा, युवा तथा खेलकुदमन्त्री दावा तामाङ र सहरी विकास राज्यमन्त्री रामवीर मानन्धर गाडीका लस्कर लगाउँदै मुहानस्थल पुगे । आयोजनाको मुख्य सुरुङमा पानी छाड्ने स्विच थिच्न काठमाडौंदेखि तीन मन्त्री मेलम्ची पुगेका हुन् । पहिला खानेपानीमन्त्री थापाले कन्ट्रोल कक्षको स्विच थिचे । पछि दुई मन्त्रीले पनि स्विच थिचेरै उद्घाटनको औपचारिकता पूरा गरे ।अस्थायी डाइभर्सनबाट सुरुङ मुख्य गेटसम्म २ सय ७० मिटरमा पानी पठाउन तयार पारिएको स्विच थिच्न मन्त्रीहरूबीच ठेलमठेलझैं देखियो । तीन मन्त्री मात्र होइन पूर्वकानुनमन्त्री शेरबहादुर तामाङले पनि स्विच थिच्न बिर्सिएनन् । राजधानीसँग जोड्ने साढे २६ किलोमिटरको मुख्य सुरुङमार्गमा पानी हालेर पुनः परीक्षण सुरु गरिएको हो । बाँध फुट्ने डरले थोरै दूरीमा मात्र पानी पठाइएको हो । यो पहिलो परीक्षण भने होइन । गत असार २१ को पहिलो परीक्षण प्रमुख जिल्ला अधिकारी उमेशकुमार ढकालले स्विच थिचेरै गरेका थिए । तर सोमबारको कार्यक्रम हेर्दा पहिलो पटक नै उद्घाटन गरिएको भान हुन्थ्यो । पहिलो परीक्षण क्रममा हेलम्बु१ अम्बाथानस्थित मुहानको मुख्य अडिट (जिरो चेनेज देखि ८ सय मिटर) मा पानी पठाइएको थियो । तर बाँधको ढोका फुटेपछि परीक्षण रोकियो । खानेपानी मन्त्रालय र मेलम्ची खानेपानी विकास समितिले स्वतन्त्र विज्ञको सल्लाहअनुरूप प्राविधिक तयारी सकेपछि पुनः परीक्षण गरिएको हो । सुरुवाती चरणमा दैनिक १७ करोड लिटर क्षमताको पानी प्रशोधन केन्द्र निर्माण सकेको र हेडवर्क्सस्थलको संरचनालाई अन्तिम चरणमा पुर्याइसकेको आयोजनाका कार्यकारी निर्देशक तिरेशप्रसाद खत्रीले बताए । हाललाई हेडवर्क्सस्थलभन्दा सय मिटरमाथिको अस्थायी बाँध जिरो चेनेजबाट डाइभर्सन टनेल हुँदै सुरुङमार्गमा पानी पठाइएको छ, उनले भने, अन्तरिम व्यवस्थाअन्तर्गत पूरा पानी प्रवाह हुने भएपछि दैनिक १७ करोड लिटर पानी काठमाडौं पुग्नेछ । गत असार २१ बाट परीक्षण सुरु गरिएकोमा असार ३० गते गेट नम्बर १७ पानीको वेगले फुट्दा एक इन्जिनियर र चालकलाई बगाएको थियो । घटनापछि मुख्य दातृ निकाय एसियाली बैंक (एडीबी) को अनुदान सहयोगअन्तर्गत चार जना विशेषज्ञको टोलीले संरचनाको अध्ययन गर्दै प्रतिवेदन तयार गरेको थियो । खानेपानीमन्त्री थापाले आयोजना अन्तिम चरणमा रहेकाले काठमाडौंका जनताले छिट्टै पानी पाउने दाबी गरे । प्रधानमन्त्रीज्यूले पनि गौरवका आयोजना आफ्नै कार्यकालमा सफल गर्छु भन्ने दृढ इच्छा राख्नुभएको छ, उनले भने, हाम्रो पार्टीमा विवाद नहुँदासम्म त्यस खालको इच्छा थियो, अहिले पनि उहाँको सोच केही न केही नयाँ गरेर जाने भन्ने नै छ । आयोजना आर्थिक वर्ष २०५५५६ बाट सुरु भएको हो । अहिले परीक्षणका लागि मापदण्डअनुरूप प्रतिसेकेन्ड २ सय ६० लिटरका दरले सुरुङमा पानी पठाइएको छ भने सुरुङ भरिन करिब १६ दिन लाग्ने प्राविधिक अनुमान छ । पानी परीक्षण अवधि करिब चार महिनाको हुनेछ, त्यसमा सुरुङका लागि दुई महिना, कार्यकारी निर्देशक खत्रीले भने, त्यो सफल भएपछि दुई महिना प्रशोधन, पाइपलाइन जस्ता अन्य परीक्षण अवधि सकेर पानी राजधानी पुग्नेछ । मेलम्चीदेखि सुन्दरीजलसम्म साढे २६ किमिमा क्षमताअनुरूप सबै पानी छाडिएको छैन । दैनिक १७ करोड लिटर पानी ल्याउने सुरुङ क्षमता ६ हजार लिटर प्रतिसेकेन्ड (६ क्युबिक मिटर प्रतिसेकेन्ड) छ । पहिलो चरणमा त्यसको ३ प्रतिशत वा २ सय ६० लिटर प्रतिसेकेन्ड पठाइनेछ । यांग्री र लार्के खोलाको पानी ९ किमि सुरुङ खनेर हालकै मुहानमा मिसाउने योजना पनि रहेको खत्रीले बताए ।"
सर्वोच्चबाट रिहा भएलगत्तै बाँस्तोला पक्राउ,"काठमाडौं (कास) सर्वोच्च अदालतको आदेशमा सोमबार रिहा भएलगत्तै नेत्रविक्रम चन्द समूहका नेता धर्मेन्द्र बाँस्तोला पुनः पक्राउ परेका छन् ।सरकार र चन्द समूहबीच अनौपचारिक वार्ता भइरहेको दाबी दुवै पक्षले गरिरहेका बेला अदालतले बाँस्तोलालाई बन्दीप्रत्यक्षीकरणको रिटको सुनुवाइ गर्दै थुनामुक्त गर्न आदेश दिएको थियो । शनिबार मात्रै चन्दले आफूहरू वार्तामा बस्न तयार रहेको तर त्यसका लागि प्रतिबन्ध फुकुवा र खुला राजनीतिमा आउने वातावरण बनाउनुपर्ने सर्तसहितको विज्ञप्ति जारी गरेका थिए । तर, त्यसको दुई दिनपछि अदालतले चन्द समूहका सचिवालय सदस्य बाँस्तोलालाई रिहा गर्न आदेश दिए पनि प्रहरीले दुई वर्षअघि काभ्रेको रोशीमा भएको आगजनीको कसुरमा पुनः पक्राउ गरेको हो ।अदालत परिसरबाट बाहिरिने क्रममा सञ्चारकर्मीसँग बाँस्तोलाले केही भन्न खोजेका थिए तर प्रहरीले तान्दै गाडीमा राखेको थियो । बाँस्तोलालाई गैरकानुनी रूपमा थुनामा राखिएको भन्दै अनिमा बाँस्तोला भण्डारीका तर्फबाट सर्वोच्चमा रिट दायर भएको थियो । पुस २९ मा ललितपुरको वाग्मती गाउँपालिकाबाट पक्राउ परेका उनी माघ २२ मा सर्वोच्चकै आदेशमा रिहा भएका थिए तर त्यही दिन महानगरीय प्रहरी वृत्त मालीगाउँको टोलीले पक्राउ गरी सुनसरी प्रहरीमा दर्ता भएको अर्कै कसुरमा उता पठाइएको थियो । त्यसपछि पुनः थुनाविरुद्ध रिट दायर भएको थियो ।सोही रिटको सुनुवाइ गर्दै न्यायाधीशद्वय मीरा खड्का र सुष्मालता माथेमाको संयुक्त इजलासले बाँस्तोलालाई थुनामुक्त गर्न आदेश दिएको थियो । आदेशपछि रिहा भएका उनलाई सर्वोच्चको गेट बाहिरबाट पक्राउ गरी जिल्ला प्रहरी कार्यालय काभ्रे लगिएको छ । २०७५ वैशाख १ गते काभ्रेको नमोबुद्ध६ को ब्लुसाइन क्रसर उद्योगमा अज्ञात समूहले आगजनी गरेको थियो ।कुन्साङ लामाको उक्त उद्योगमा पेट्रोल छर्केर अज्ञात समूहले आगजनी गर्दा दुईवटा एक्स्काभेटर, जेसीबी र जेनेरेटर ११ वटा तथा ४ वटा टिपर जल्नुका साथै ६ वटा टिपरमा तोडफोड भएको थियो । क्रसर उद्योगनजिकै राखिएको बम पनि त्यसबेला सेनाले निष्क्रिय पारेको थियो । त्यसपछि लामाका तर्फबाट प्रहरीमा जाहेरी परेको थियो । सोही घटनामा संलग्न भएको आरोपमा बाँस्तोलासहित चन्द समूहका एक दर्जनभन्दा बढी नेताविरुद्ध काभ्रे प्रहरीमा संगठित अपराध र तोडफोड तथा आगजनीजन्य कसुरमा जाहेरी परेको थियो । २०७५ फागुन २८ को मन्त्रिपरिषद् बैठकले चन्द समूहमाथि प्रतिबन्ध लगाएको थियो । त्यसयता चन्द समूहका २ हजारभन्दा बढी नेताकार्यकर्ता पक्राउ परिसकेका छन् । तीमध्ये करिब डेढ सय जना पुर्पक्षका क्रममा थुनामा छन् । काभ्रेको सोही आगजनीको कसुरमा यसअघि २०७५ भदौमा चन्द समूहकै अर्का वरिष्ठ नेता खड्गबहादुर विश्वकर्मालाई काभ्रे प्रहरीले पक्राउ गरेको थियो ।२०७५ साउन २३ मा नागढुंगाबाट पक्राउ परेका उनलाई सर्वोच्चको आदेशमा भदौ ३ मा छुटेलगत्तै काठमाडौं प्रहरीले काभ्रे प्रहरीको जिम्मा लगाएको थियो । त्यस घटनासहित विभिन्न ५ स्थानमा भएका अपराधमा पटकपटक पक्राउ परेका विश्वकर्मा सर्वोच्चको पाँचौं पटकको आदेशमा असोज ९ मा छुटेका थिए । त्यसपछि भने उनी भूमिगत छन् ।बाँस्तोलालाई बिनाआधारकारण फरक विचार र आस्था राखेकैले पक्राउ गरिएको भन्दै अदालतले अवहेलनामा कारबाही गर्ने चेतावनी पनि दिएको छ । निवेदकलाई बिनाआधारकारण थुनामा राखेकामा यसअघि पनि बन्दीप्रत्यक्षीकरणको आदेश जारी भएकामा निज मुक्त नभई हालसम्म पनि थुनामा रहेको देखिन्छ, अब पनि सोही विषयमा पक्राउ गरिएमा विपक्षीलाई संविधानको धारा १२८ (४) तथा न्याय प्रशासन ऐन २०७३ को दफा १७ बमोजिम कारबाही हुने व्यहोराको जनाउ विपक्षीलाई दिनू । अदालतले उल्लेख गरेको संविधानका धारा र न्याय प्रशासन ऐनको उक्त दफामा अदालतको आदेश उल्लंघन गरिए अवहेलनामा कैद र जरिवानाको सजाय हुन सक्ने प्रावधान छ ।"
सुनको जलहरी राख्ने निर्णयविरुद्ध सर्वोच्चमा रिट,"काठमाडौं (कास) पशुपतिनाथको ज्योतिर्लिंगमा सुनको जलहरी राख्ने काम रोक्न माग गर्दै सोमबार सर्वोच्च अदालतमा दुई वटा रिट दर्ता भएका छन् । वाग्मती प्रदेशसभा सदस्य नरोत्तम वैद्य र अधिवक्ता निकिता ढुंगानाले बेग्लाबेग्लै रिट दर्ता गरेका हुन् । पशुपतिका भण्डारी, स्थानीय, सम्पदा संरक्षण अभियन्ताले विरोध गर्दागर्दै पशुपति क्षेत्र विकास कोषले १ सय ८ किलो सुनको जलहरी राख्ने तयारी अघि बढाएको छ । प्रदेशसभा सदस्य वैद्यले प्रधानमन्त्री तथा मन्त्रिपरिषद्को कार्यालय, पशुपति क्षेत्र विकास कोषका संरक्षक प्रधानमन्त्री केपी शर्मा ओली, संस्कृति, पर्यटन तथा नागरिक उड्डयन मन्त्रालय र मन्त्री एवं कोषका अध्यक्ष भानुभक्त ढकाल, कोषका सदस्य सचिव प्रदीप ढकाल, कोषाध्यक्ष तथा जलहरी निर्माण व्यवस्थापन समितिका संयोजक मिलनकुमार थापा, नेपाल राष्ट्र बैंक, गुठी संस्थान र पुरातत्त्व विभागलाई विपक्षी बनाएका छन् । अधिवक्ता ढुंगानाले प्रधानमन्त्री तथा मन्त्रिपरिषद्को कार्यालय, संस्कृतिमन्त्री ढकाल, अर्थ मन्त्रालयलगायतलाई विपक्षी बनाएकी छन् । निवेदकले प्राचीन स्मारक संरक्षण ऐनअनुसार जलहरी राख्ने निर्णय कानुनसम्मत नभएको, आर्थिक कारणले समेत निर्णय औचित्यहीन भएको, नेपाल धर्मनिरपेक्ष राष्ट्र भएकाले राज्यले धार्मिकस्थलमा हस्तक्षेप गरेको भन्दै अन्तरिम आदेश माग गरेका छन् । अदालतले छलफलका लागि दुवै निवेदकलाई बुधबार बोलाएको छ । एक साताभित्रै जलहरी राखिसक्ने गरी काम अघि बढाएको कोषले नयाँ धातु राख्न लागेकाले भारतीय पुरोहित बोलाएर क्षमापूजासमेत गराएको छ ।"
एकै परिवारका ३ मृत भेटिए,"गोरखा (कास) बारपाकमा एकै परिवारका तीन जना सुतेकै ठाउँमा मृत भेटिएका छन् । बारपाक सुलिकोट१ मा सोमबार बिहान ८४ वर्षीय टिलबहादुर गुरुङ, उनकी बुहारी २१ वर्षीया आइतीमाया गुरुङ र नातिनी १३ वर्षीया उषा मृत अवस्थामा भेटिएको गोरखाका एसपी सुरेन्द्र गुरुङले बताए । बिहान अबेरसम्म घरमा चहलपहल नदेखेर छिमेकीहरू पुगेर हेर्दा तीन जना सुतेकै ठाउँमा मृत देखेपछि प्रहरीलाई खबर गरेका हुन् । घटनाको कारण पोस्टमार्टमपछि थाहा हुन सक्ने प्रहरीले जनाएको छ । शवहरू पोस्टमार्टमका लागि जौबारी प्राथमिक स्वास्थ्य केन्द्रमा ल्याइएको छ । टिलबहादुरका श्रीमती र छोरा आफन्तको सामाजिक संस्कारका लागि दुई दिनअघि चितवन गएका थिए । घरको घटना थाहा पाएपछि सोमबार नै फर्किएका छन् ।"
दाहालनेपाल समूहले तोक्यो जिल्ला अध्यक्ष र सचिव,काठमाडौं (कास) राजनीतिक रूपमा पार्टी विभाजन भएको दुई महिनापछि नेकपाको दाहालनेपाल समूहले ६८ जिल्लामा अध्यक्ष र सचिव टुंगो लगाएको छ । फागुन १ र २ मा बसेको स्थायी कमिटी बैठकले जिल्ला अध्यक्ष र सचिवको नाम टुंगो लगाउने जिम्मा सचिवालयलाई दिएको थियो । त्यसैअनुसार फागुन ७ गते संगठनात्मक एकतासम्बन्धी आठबुँदे मापदण्ड एवं आधार तयार पारेको थियो । दाहालनेपाल समूहले सामान्यतया पार्टी कमिटी तथा जनवर्गीय संगठनका विभिन्न तहका पदाधिकारी र सदस्यहरूमा कमिटीको कुल सदस्य संख्यामा ५०५० प्रतिशत हुने गरी मापदण्ड बनाएको थियो । त्यसैअनुसार अध्यक्षद्वय पुष्पकमल दाहाल र माधवकुमार नेपालले ६८ जिल्लाका अध्यक्ष र सचिव टुंगो लगाएका हुन् । बाँकी जिल्ला र अन्य पदाधिकारी भने अदालतको फैसलापछि टुंगो लगाउने तयारी यो समूहले गरेको छ । नेकपा विभाजनपछि ओली समूहमा लागेका नेताका पद रिक्त थिए ।
सुरक्षा परिषद् बैठक बस्दै,काठमाडौं (कास) प्रधानमन्त्री तथा रक्षामन्त्री केपी शर्मा ओलीले मंगलबारका लागि राष्ट्रिय सुरक्षा परिषद्को बैठक बोलाएका छन् । प्रधानमन्त्रीले मुलुकको पछिल्लो राजनीतिक घटनाक्रमलाई नै मध्यनजर गरेर बैठक बोलाएको स्रोतले बतायो । तर रक्षा सचिव रेश्मीराज पाण्डेले बैठक नियमित भएको बताएका छन् ।
हाम्रो सत्तामा ओली र देउवाले नख्खु जेलमा आराम गर्नेछन्,"काठमाडौं (कास) विवेकशील साझा पार्टीका अध्यक्ष रवीन्द्र मिश्रले प्रधानमन्त्री केपी शर्मा ओली र कांग्रेस सभापति शेरबहादुर देउवालाई नख्खु जेलमा कोच्ने चेतावनी दिएका छन् । सोमबार काठमाडौंको शान्ति वाटिकामा प्रतिनिधिसभा भंग गर्ने प्रधानमन्त्री ओलीको असंवैधानिक कदमविरुद्ध आयोजित विरोधसभालाई सम्बोधन गर्दै उनले आफ्नो पार्टी सरकारमा पुग्नेबित्तिकै ओली र देउवालाई अख्तियार र सर्वोच्च अदालतमा लगेर उपचार गर्ने बताए । बालुवाटारबाट बालकोट जाने नेतालाई हामी सबभन्दा पहिला अख्तियार र सर्वोच्चमा उपचार गर्छौं, त्यसपछि आराम गर्न नख्खु जेलको चौरमा पुर्याउँछौं, उनले भने, जेलको चौरमा जिन्दगीभर उहाँहरूले आराम गरेर बिताउनुहुनेछ । आफ्नो पार्टी देशभक्तिको धरातलमा उभिएकाले संख्यामा सानो भए पनि एजेन्डामा अग्रणी रहेको उनको भनाइ थियो । दलीय भागबन्डाका कारण सर्वोच्चमा पार्टीका कार्यकर्ता पुग्ने गरेको भन्दै उनले न्यायालयमाथि नै कालो पोतिएको बताए । राज्यका हरेक निकाय पार्टीका भागबन्डामै गाँजिएकाले देशले दुःख पाएको बताउँदै उनले समतामूलक समृद्धिका लागि नागरिकले मन र मत परिवर्तन गर्नुपर्नेमा जोड दिए ।"
"भारतले चाहँदैमा हुने होइन, निर्णय त नेपालीले गर्ने हो","नेपालभारत सम्बन्धलाई अहिले कसरी हेर्नुहुन्छ ?सम्बन्धका विभिन्न पाटा छन् । राजनीतिक मात्र नभएर छिमेकी भएकाले आर्थिक, सामाजिक र सांस्कृतिक पाटो पनि निकै महत्त्वपूर्ण छ । ऐतिहासिक रूपले नै निकै निकट र घनिष्ठ सम्बन्ध रहँदै आएको छ ।पछिल्लो एक वर्ष सम्बन्धमा निकै उतारचढाव देखियो नि ?त्यही त मलाई पनि निकै दुःख लागेको छ । सीमाको मुद्दाका कारण निकै असहज वातावरण बन्यो । नेपालले आफ्नो भूमि दाबी गर्दै नक्सा छाप्यो । भारतको पनि आफ्नै दाबी छ । भारतसँग पनि पक्कै केही प्रमाण होला । जे भए पनि दुई देशबीचका जुनसुकै मुद्दा संवादबाट हल गर्न सकिन्छ भन्ने मेरो मान्यता हो । मुख्य कुरा यस्तो ऐतिहासिक सम्बन्ध भएका मुलुकबीच मनमुटावको कल्पना पनि गर्न सकिँदैन ।नेपालले सीमालगायत आफ्नो चासोका विषय उठाउनासाथ भारतीय पक्षबाट चीनले उकासेको भन्ने आरोप लगाउने गरेपछि अब कसरी सम्बन्ध सहज हुन्छ त ?भारतले पनि एउटा कुरा बुझ्नुपर्छ, नेपालले चीनसँग सम्बन्ध बढाउँदैमा भारतबाट टाढा गएको भन्ने हुँदैन । नेपाल कुनै पनि अवस्थामा भारतबाट टाढा हुन सक्दैन । त्यो भन्दैमा नेपालको राजनीतिक नेतृत्वले पनि अरूसँग नजिक हुनका लागि भारतलाई अविश्वास हुने वातावरण बन्न दिनुभएन । अभिव्यक्ति दिँदा संवेदनशील बन्नुपर्यो । नेपालका प्रधानमन्त्री यस विषयमा अलि गम्भीर देखिनुभएको छैन । धार्मिक र सांस्कृतिक विषयलाई पनि राजनीतिक विषयजसरी टिप्पणी गर्दा सम्बन्धमै असर पर्छ भन्ने ख्याल राख्नुपर्छ ।अयोध्याका विषयमा प्रधानमन्त्री केपी शर्मा ओलीको टिप्पणीको विरोधमा तपाईंले विज्ञप्ति नै निकाल्नुभयो त ?हो । यस्ता विषयलाई हल्का रूपमा लिनु हुँदैन । दुई देशबीच जुन किसिमका सम्बन्ध र आधार छन्, त्यसलाई त्यस्ता टिप्पणीले चोट पुर्याउँछ भनेर नै मैले धारणा सार्वजनिक गरेको हो । नेपालको राजनीतिक नेतृत्वले भारतनेपाल सम्बन्धको गहिराइलाई बुझ्नुपर्छ । नेपालसँग तपाईंको पारिवारिक सम्बन्ध पनि छ । त्यसबारेमा पनि केही बताइदिनुहुन्छ कि ?नेपाल त मेरो ससुराली नै भयो नि । मेरो विवाह महाराजा मोहनशमशेरकी नातिनी यशोराज्य लक्ष्मीसँग भएको हो । त्यो सन् १९५० को कुरा हो । विवाह बम्बईमा भएको थियो । सन् १९६० मा पहिलोपटक नेपाल गएँ । अहिले पनि सम्झना छ । काठमाडौंको लक्ष्मी निवासमा बसेको थिएँ । पशुपतिनाथ मन्दिर र अन्य धेरै ठाउँ घुमेको थिएँ । काठमाडौंको त्यो बसाइ निकै रमाइलो थियो । पछि पनि गइरहन्थे तर अहिले त नगएको धेरै भइसक्यो । अब उमेरले पनि दिँदैन । नेपालका पछिल्ला राजनीतिक घटनाक्रमबारे कत्तिको जानकार हुनुहुन्छ ?धेरै त छैन तर ओलीजीले संसद् विघटन गर्नुभएको भन्ने थाहा छ । अदालतमा पनि मुद्दा परेको रहेछ तर यो नेपालको आन्तरिक विषय हो । म धेरै चासो राख्दिनँ । अब नेपालबाट कोही आएका बेला भेट हुँदा त्यहाँबारे चासो राख्ने गर्छु । पशुपतिशमशेर राणा (श्रीमतीका भाइ) दिल्ली आएका बेला भने कुराकानी हुन्छ । नेपालको अहिलेको राजनीतिको मार्गचित्र त २०६२६३ को जनआन्दोलनले नै कोरेको हो । तपाईं त्यो आन्दोलन उत्कर्षमा पुगेका बेला भारतको विशेषदूत भएर नेपाल जानुभएको थियो । पछाडि फर्केर हेर्दा आफ्नो त्यो भ्रमणलाई कसरी सम्झनुहुन्छ ? ठ्याक्कै भन्दा दिल्लीको के सन्देश लिएर जानुभएको थियो ?हो, मलाई प्रधानमन्त्री मनमोहन सिंहले ठूलो जिम्मेवारी दिनुभएको थियो । उहाँले नै बोलाएर विशेषदूत बनेर जानू भन्नुभयो । मैले पनि त्यसलाई ऐतिहासिक चुनौती र अवसरका रूपमा स्वीकार गरें । प्रधानमन्त्रीको पत्र लिएर गएको थिएँ । मसँग विदेश सचिव श्यामशरण पनि काठमाडौं गएका थिए । तर मैले राजासँग एक्लै भेट्छु भनें । सम्मानको कुरा पनि हो । कर्मचारीलाई सँगै राखेर भेट्दा राजाको सम्मानमा चोट पुग्छ भन्ने मेरो बुझाइ थियो । शरणले माने पनि । भेटघाट पनि निकै हार्दिक रह्यो । राजालाई प्रधानमन्त्रीको पत्र पनि दिएँ । मेरो भ्रमणको मुख्य उद्देश्य राजनीतिक दल र राजा मिलेर अघि बढ्नुपर्छ भन्ने सन्देश दिनु थियो । तपाईं काठमाडौंमा भएकै बेला राजा र सात राजनीतिक दलबीच कुनै औपचारिक सहमति भएको भनिन्छ नि ?त्यस्तो कुनै लिखित सहमति भएको होइन तर राजाले कार्यकारी अधिकार फिर्ता गर्ने र राजनीतिक दलहरूसँग मिलेर अघि बढ्ने भन्ने समझदारी बनेको थियो । भारत पनि दुई खम्बे नीति (संवैधानिक राजतन्त्र र बहुदलीय प्रजातन्त्र) कै पक्षमा थियो ।अनि तपाईं दिल्ली फर्किनुअघि नै त्यो समझदारी उल्टियो त ?खोइ, यसमा मेरो केही भन्नु छैन । सायद राजाले पूरै नहट्ने हो भने परिस्थिति थप बिग्रन सक्छ भन्ने आकलन गरेर पनि होला । दरबार पूरै घेरामा परिसकेको र राजालाई नै थप समस्या पर्न सक्छ भनेर त्यो निर्णय गरिएको पनि भनिन्छ । एजेन्सीहरूले पनि रिपोर्ट गरे भन्ने सुनेको हुँ । भनेपछि दिल्लीले एकातिर तपाईंलाई पठाएर राजा र दल मिलेर जान सुझाव दिने अनि अर्कोतर्फ नेपाली जनताले राजा हटाउन चाहन्छन् भने पनि स्वीकार्य छ भन्ने । यो त दोहोरो खेल भएन र ?यसमा थप केही भन्नु छैन । त्यस विषयमा पछि मनमोहन सिंहसँग तपाईंको कुरा भएन ?भएन । सायद असहज लागेर होला, मनमोहन सिंहले मसँग त्यस विषयमा पछिसम्म कुरै गर्नुभएन । पूर्वराजा ज्ञानेन्द्रले त अहिले पनि घुमाउरो ढंगले भारतले धोका दिएको आरोप लगाउनुहुन्छ नि ? त्यो आरोप तपाईंमाथि पनि भएन र ?त्यो त उहाँको कुरा हो । पूर्वराजा ज्ञानेन्द्रसँग त तपाईंको पारिवारिक सम्बन्ध नै छ । त्यसपछि भेटघाट र संवाद भएको छैन ?छैन । हुन त उहाँ सार्वभौम मुलुकको राजा नै हुनुहुन्थ्यो । मेरो विचारमा राजसंस्था भनेकै जनताको सेवाका लागि हो । उहाँले सक्रिय राजनीतिबाट पनि जनताको पक्षमा काम गर्न सक्नुहुन्छ । मैले पनि त्यही गरेको हुँ । पार्टी राजनीतिमा पनि सक्रिय भएँ । राज्यसभामै १८ वर्षभन्दा बढी थिएँ । उहाँको त अझै उमेर पनि छ । त्यही भएर म त भन्छु, उहाँले नेपालको आर्थिक र सामाजिक विकासमा राजनीतिमार्फत योगदान गर्नुपर्छ । अब राजसंस्था फर्किन्छ भन्ने त मलाई लाग्दैन ।भारतको एउटा तप्का हिन्दु राष्ट्र र राजसंस्था फर्कियोस् भन्ने चाहन्छ भनिन्छ नि ? भारतले चाहँदैमा हुने होइन । निर्णय त नेपाली जनताले गर्ने हो । तपाईंसँग संसदीय राजनीतिको पनि लामो अनुभव छ । संसदीय व्यवस्थाका कमजोरीलाई कसरी केलाउनुहुन्छ ? यसलाई सुदृढ बनाउन तपाईंको सुझाव ? पहिले संसदीय व्यवस्थाको लक्ष्यलाई ध्यानमा राख्नुपर्छ । त्यही भएर सबैभन्दा पहिले सरकार देखिने हुनुपर्यो । प्रशासन व्यवस्था निकै सुदृढ र चुस्त हुनैपर्छ । राजनीतिका ठूला कुरा गरेर मात्र हुँदैन । जनताले खोज्ने सेवा हो । त्यसका लागि सरकारसँग राम्रा सल्लाहकारहरू हुनैपर्छ । नेपालको हकमा पनि यही लागू हुन्छ जस्तो लाग्छ । सरकार बनाएर मात्र हुन्न, राम्रा सल्लाहकार पनि राख्नुपर्छ । अनि मात्र जनताले खोजेको सेवा प्रभावकारी हुन्छ । तब मात्र लोकतन्त्र र संसदीय व्यवस्था पनि सुदृढ बन्छ । नेपालको लोकतान्त्रिक प्रक्रिया र आर्थिक विकासका लागि भारतको भूमिका पनि अहम् हुन्छ । त्यसमा भारतले पनि सघाउनुपर्छ ।"
ऐलानी भोट बैंक,"७५ वर्षीय प्रेमपति पन्त भूमि समस्या समाधान आयोग खुलेको थाहा पाउनेबित्तिकै वडा कार्यालय पुगे । लालपुर्जा वितरणको काम सुरु हुने समयबारे पनि जिज्ञासा राखे । जनप्रतिनिधिले अब छिट्टै लगत संकलन गरेर लालपुर्जा वितरणको काम सुरु हुने जानकारी दिएपछि उनी खुसी त भए तर विश्वस्त हुन सकेनन् । यसअघिका आयोगजस्तै अहिलेको आयोगले पनि झुक्याउने काममात्रै गर्ने हो कि भन्ने चिन्ता उनको मनमा छँदै छ । वेदकोट नगरपालिका५ पोल्खरीका पन्तले हालसम्म विभिन्न नामले गठन भएका यस्ता सबै आयोगमा निवेदन दिएका छन् । जति आयोग गठन भए पनि जग्गा पाउने आस छैन, उनले भने, आयोग गठन हुन्छन्, निवेदन दर्ता हुन्छन्, लालपुर्जा वितरणको काम सुरु हुने बेला आयोग विघटन हुन्छ । पन्त २०२५ मा बैतडीको पुर्चौडी क्षेत्रबाट बसाइँ सरेर पोल्खरी आए । आफैंले वन फाँडेर बसे । उनी यहाँ आएपछि तीन पटक त नापी टोली नै आएको छ । तर यहाँका स्थानीयले हालसम्म पनि जग्गाधनी पुर्जा पाउन सकेका छैनन् । पोल्खरीमा १ हजार परिवारको बसोबास छ । २०२२ सालदेखिकै बस्ती भए पनि उक्त क्षेत्र वनमै कायम गरिएको छ । पोल्खरीसँगै वेदकोट नगरपालिकाकै बगुन र धर्मपुर पनि वनमै कायम छन् । लालपुर्जाकै लागि हामी पटकपटक जेल पनि गयौं, पन्तले भने, हामीभन्दा पछि बसोबास भएको बस्तीमा लालपुर्जा वितरण भयो, हामीलाई कसैले वास्ता गरेनन् । पन्त आफैं पनि तीन रात जेल बसेका थिए । पोल्खरी क्षेत्रका बासिन्दालाई पञ्चायतकालदेखि बहुदलीय व्यवस्थामा हरेक उम्मेदवारले लालपुर्जा दिने आश्वासन दिए । त्यसको आसमा यहाँका बासिन्दाले एकजुट भएर मतदान पनि गरे । गएको चुनावमा त एक वर्षभित्रै लालपुर्जा दिने प्रतिबद्धता गरेका थिए, २०३६ सालमा पुर्चौडीबाटै बसाइँ सरेर पोल्खरी आएका माधवप्रसाद पन्तले भने, ठूलो आस गरेका थियौं, आयोग पनि गठन भएको थियो । प्रतिनिधिसभा विघटन भएपछि आस पनि मर्यो । पोल्खरीसहित धर्मपुर र बगुन क्षेत्रमा गरी करिब तीन हजारभन्दा बढीको बसोबास छ । लालपुर्जा नहुँदा यहाँका स्थानीयले व्यापार व्यवसायदेखि ऋणलगायतका सुविधाबाट वञ्चित हुनुपरेको छ । उक्त बस्तीमा ठूला पक्की घर, कालोपत्र सडकदेखि विद्यालय, खानेपानीलगायत भौतिक पूर्वाधारहरू पनि बनेका छन् । आठ वर्षअघि जिल्ला वन कार्यालयले पोल्खरीलगायतको बस्ती वनक्षेत्र भएको सार्वजनिक गरेपछि यहाँका स्थानीयले आन्दोलन गरे । जिल्ला वन कार्यालयमा झडपसमेत भयो । त्यसपछि संघर्ष समिति गठन गरेर प्रतिपरिवार अढाई हजार संकलन गरेर उक्त टोली काठमाडौं गयो । यस क्षेत्रबाट निर्वाचित सांसदहरूसहित वन मन्त्रालयदेखि विभागसम्म पटकपटक धाए पनि लालपुर्जा पाउने विषयमा ठोस प्रगति हुन सकेन । चुनावका बेला सबै नेताले आश्वासन दिन्छन्, चुनाव जितेपछि कोही फर्केर आउँदैनन्, पोल्खरीकै नवराज पन्तले भने, हामीलाई जहिल्यै भोट बैंकका रूपमा प्रयोग गरियो । भीमदत्त नगरपालिका९ खल्लाका ८२ वर्षीय मानसिंह साउद अढाई दशकदेखि ऐलानी वन फाँडेर उक्त क्षेत्रमा बस्दै आएका छन् । २०५२ देखि खल्लामा बस्ती बस्न थालेको हो । त्यतिबेला उक्त क्षेत्रमा ससाना बुट्यानमात्रै थिए । महाकाली किनारमा रहेको चुरे फेदीको खल्ला मसेट्टीमा भर्खर बसोबास सुरु भएको थियो । बाटोघाटोदेखि खानेपानी, विद्युत् केही नभएको उक्त क्षेत्रमा पछिल्लोपटक यी सबै सुविधा पुगेका छन् । सडक, विद्युत्देखि सञ्चार सुविधा उपलब्ध हुन थाले पनि साउदलाई भने अढाई दशकदेखि खनजोत गरेको जमिन आफ्नो नाममा नहुँदा कतिबेला लखेटिनुपर्ने हो भन्ने चिन्ता छ । बाटोघाटो र बिजुली त आयो, तर हामी त सुकुम्बासीजस्तै छौं, उनले भने, हामीले खनजोत गरेको जमिनको लालपुर्जा पाए निकै खुसी हुन्थ्यौं ।खल्ला अहिले पनि वन क्षेत्रमै छ । यहाँको जमिन नापी भएको छैन । खल्ला, टुँडिखेल र मुसेट्टी गरी तीनवटा बस्ती रहेको उक्त क्षेत्रमा करिब ४ सय परिवारको बसोबास छ । स्थानीय तहको निर्वाचनअघि यहाँसम्म पुग्न सडक सुविधासमेत थिएन । निर्वाचनपश्चात् बाटोघाटोदेखि विद्युत् सेवा विस्तार भएको छ । सञ्चार सुविधाका लागि टावर निर्माण भइरहेको छ । विकास त भइरहेको छ, तर हामीले बस्न पाउनेनपाउने ठेगान छैन, खल्लाकै करनसिंह ठगुन्नाले भने, अहिले पनि वनले कतिबेला धपाउने हो भन्ने चिन्ता छ । उनी २०५३ मा डडेलधुराबाटै यहाँ बसाइँ सरेका हुन् । जति पटक छाप्रा बनाए पनि वनपाले आएर आगो हालेर जान्थे, उनले भने, हामीले भागेरै ज्यान जोगायौं, धेरैलाई त वन मुद्दा लगाएर जेल पनि हाले । उनका अनुसार जिल्ला वन कार्यालयको टोली खल्लामा पुगेर यहाँ बनाइएका घर टहरा भत्काउने, आगो लगाउने र बसोबास गर्नेहरूलाई धपाउने गर्थे । सशस्त्र द्वन्द्व उत्कर्षमा पुगेका बेला २०५८५९ सालपछि भने वनका कर्मचारी जान छाडेका हुन् । हामीलाई अहिले पनि वन अतिक्रमणकारी भनिन्छ, मसेट्टीकी विमला बमले भनिन्, त्यही भएर अहिलेसम्म बिजुलीबाट समेत वञ्चित गरिएको हो । उनी २०५५ देखि यहाँ बस्न थालेकी हुन् । महाकाली नदी किनारको उक्त बस्ती बाढीको उच्च जोखिममा छ । बस्तीबीच आधा दर्जन खहरे खोला छन् । महाकाली र चुरेबाट बग्ने खहरेका कारण बस्ती उच्च जोखिममा छ । बर्खामा यहाँको बस्ती सम्पर्कविहीन हुन्छ । खल्ला क्षेत्र भएरै महाकाली करिडोर निर्माणका लागि सर्भेको काम पनि भएको छ । तर यहाँका स्थानीयलाई स्थायी बसोबासकै चिन्ता छ । भूमिसम्बन्धी समस्या समाधान आयोग कञ्चनपुरले जिल्लामा कार्यालय स्थापना गरेर काम सुरु गरिसकेको आयोग अध्यक्ष कमला बोहराले बताइन् । उनका अनुसार आयोगले भूमिहीन सुकुम्बासी र दलित सुकुम्बासीसँगै अव्यवस्थित बसोबासीलाई लालपुर्जा वितरण गर्नेछ । वेदकोटको पोल्खरी, बगुन र धर्मपुर क्षेत्रको समस्या पनि समाधान गर्छौं, उनले भनिन्, विगतका आयोग तथा विभिन्न नापी टोलीले गरेको कामको अध्ययन गरिरहेका छौं । कञ्चनपुरमा करिब ६० हजार परिवार भूमिहीन रहेको अनुमान गरिएको छ ।"
जग्गा पाउने हल्लाले वनमा टहरा,"भूमिसम्बन्धी समस्या समाधान आयोगले जग्गा वितरण गर्ने हल्लापछि बर्दियाका सामुदायिक र राष्ट्रिय वनमा भूमिहीन का नाममा अस्थायी टहरा बनाउन थालिएको छ । पछिल्लोपटक गुलरिया नगरपालिका२ गुजरानास्थित जय कुसुम्बादेवी सामुदायिक वनको फाँटामा स्थानीयले धमाधम अस्थायी टहरा बनाउन सुरु गरेका हुन् ।आयोग स्थापनालगत्तै वडाको सिफारिसमा वास्तविक भूमिहीनको लगत लिन थालेपछि अस्थायी टहरा बढेका हुन् । यहाँ टहरा बनाउने अधिकांश नजिक घर भएका छन् । गुलरिया२ का तिरु गुज्जरले वन फाँटामा अस्थायी टहरा बनाउन लागेको बताए । अधिकांश अस्थायी टहरा बनाई आफ्नै घर फर्किने गरेका छन् । ३ कट्ठा नम्बरी जग्गा भए पनि ठूलो परिवार भएका कारण मजदुरी गरी खान बाध्य भएकाले जग्गा पाइन्छ भनेर टहरा बनाएका हौं, गुल्जरले भने, कच्ची टहरा भत्काइदिने तर फाँटाभित्र पक्की घर बनाएकालाई वनले केही गर्दैन । यो सरासर अन्याय हो । उनीजस्तै नोखे गुज्जरको घर र खेत नम्बरी छ । उनी सामुदायिक वनको उपभोक्ता समूहका सदस्य पनि हुन् तर भूमिहीन भन्दै उनले लगतमा नाम लेखाएका छन् । अन्य जिल्लाबाट आएकाले वन क्षेत्र ओगटेपछि आफूले पनि करिब तीन कट्ठामा खेती गरेको गुज्जरले बताए । वन फाँटाको जग्गामा खेती गरे पनि आफ्नै पुर्ख्यौली घरमा बस्छु, उनले भने, जग्गा पाइने आसमा लगतमा नाम लेखाएको छु । दर्जनौं स्थानीयले अस्थायी टहरा बनाएको उपभोक्ता समितिले जनाएको छ ।चार दिनअघि वन कार्यालयले यस्ता टहरा भत्काए पनि त्यसको भोलिपल्टदेखि फेरि बनाउन थालिएको छ । सामुदायिक वनको क्षेत्रफल १ सय १५ हेक्टर छ, जसमध्ये भूमिहीनका नाममा ६८ हेक्टर विभिन्न जिल्लाका बासिन्दाले कच्ची र पक्की संरचना बनाएर ओगट्दै आएको वन कार्यालयले जनाएको छ । ५१ जनाले वन क्षेत्रको जग्गामा अस्थायी टहरा बनाएका छन् । घरजग्गासमेत भएकाले टहरा बनाएको कुसुम्बादेवी सामुदायिक वनका अध्यक्ष सत्येन्द्र यादवले बताए । उनले वन क्षेत्रमा बसोबास गराउने नाममा अवैध रूपमा जग्गा खरिदबिक्री भएको गुनासो आएको जनाए । सामुदायिक वन फाँटाका अगुवामध्येका दीपक फडेराले विगतमा जग्गा खरिदबिक्रीमा चलखेल भएपछि स्थानीय प्रशासन र जनप्रतिनिधिले कडाइ गरेको तर अहिले त्यस्तो नभएको बताए । २०५७ सालदेखि बसोबास गर्दै आएको वास्तविक भूमिहीनका विरुद्ध केहीले बदनाम गराउने काम गरिरहेका छन्, उनले भने, चलखेल गर्ने जोसुकै भए पनि त्यस्ता गतिविधिको हामी विरोध गर्छौं ।यसैगरी जिल्ला वन कार्यालयअन्तर्गत ठाकुरबाबा नगरपालिका३ नेउलापुरमा सुकुम्बासीका नाममा जबर्जस्ती बनाइएका ५६ वटा अस्थायी टहरा भत्काइएको छ । स्थानीयले वन फाँटामा गत माघ २७ गते टहरा बनाएका थिए । घरजग्गा भएका समेतले आयोगबाट जग्गा पाउने आसमा अतिक्रमण गरी टहरा बनाएको पाएपछि प्रहरीलगायतको सहयोगमा टहरा भत्काइएको हो । आयोगका अध्यक्ष भीम केसीले १० वर्षदेखि निरन्तर वन फाँटा, ऐलानी जग्गामा बस्दै आएका व्यक्तिलाई वडाको सिफारिसपछि छानबिन गरी बसोबासको व्यवस्था मिलाउने प्रक्रिया अघि बढ्ने बताए । त्यसपछि वन क्षेत्रका जग्गामा बस्नेलाई जग्गा उपलब्ध गराउन नमिल्ने उनले जनाए ।"
जोखिम भत्ता : आफ्नो हात जगन्नाथ !,"सुन्दै लाज लाग्ने कुरा छ मन्त्रालयमा बसेर तुलनात्मक हिसाबले आरामदायी जागिर खाएकाहरूले कात्तिकसम्मकै कोभिड महामारीको जोखिम भत्ता बुझिसके तर खास खतरा मोलेर उपचारमा खटिएकाहरू अझै रित्तो हात छन् । कोरोना संक्रमितको उपचारमा संलग्न देशभरका स्वास्थ्यकर्मीहरू जोखिम भत्ता नपाएर आन्दोलित नै हुनुपरेको छ । तिनलाई भत्ता दिलाउने दायित्व भएकाहरूले भने जोखिम भत्ता मात्र होइन, अरू बैठक र भ्रमणका नाममा अनेकथरी रकम बुझेका छन् । यो प्रकरण डाडुपन्यु हातमा भएकाहरूले कार्यक्षेत्रमा खटिएकाहरूमाथि गरेको अन्याय मात्र होइन, जिम्मेवार अधिकारीहरूको पेसागत बेइमानी पनि हो । ज्यान जोखिममा राखेर उपचारमा खटिएकाहरूको बेवास्ता गरेर आफ्नो गोजी भरिएको यो मामिलाबारे सम्बन्धित निकायहरूले अध्ययन गर्नुपर्छ । पाउनुपर्नेले भत्ता नपाएको तर नपाउनुपर्नेले बुझेको पाइएमा दोषीउपर कारबाही हुनुपर्छ । र, यथाशीघ्र भत्ता पाउन बाँकी सम्पूर्णलाई तोकिएको रकम प्रदान गर्नुपर्छ । स्वास्थ्य मन्त्रालयका कर्मचारीले २०७६ चैतदेखि २०७७ कात्तिकसम्मकै जोखिम भत्ता लिइसकेका छन् । जोखिम भत्ता लिनेले त्यही दिनको बैठक भत्तासमेत बुझेका छन् । काजमा जानेले पनि भ्रमण र जोखिम दुवै भत्ता थापेका छन् । यो सूचीमा सचिवदेखि पियन र चालकसम्मै छन् । जबकि, जानकारहरूका अनुसार लकडाउन का बेला औंलामा गन्न सकिने मात्रै कर्मचारीले कार्यालयमा काम गरेका थिए, तर पूरा दिन आएको भनेर भत्ता बुझ्ने धेरै छन् । कतिसम्म भने, त्यो बेला विद्युतीय हाजिर नगर्नेहरूलाई पछि छुट्टै हाजिर गर्न लगाएर भत्ता दिइएको बताइएको छ । निष्पक्ष भत्ता वितरणको भूमिका खेल्नुपर्नेले नै अरूलाई भाग नपुर्याई आफैंले रकम बुझेको यो घटनाले हाम्रा प्रशासकहरूको प्रवृत्ति र नियत उजागर गर्छ । कोरोनाभाइरस संक्रमितको उपचारमा संलग्न जनशक्तिको जोखिम भत्ता व्यवस्थापन आदेशअनुसार कोरोना नियन्त्रण, रोकथाम र पहिचानमा सहयोग पुर्याउन संलग्नले सुरु स्केलको ५० प्रतिशतसम्म रकम पाउँछन् । र, संक्रमणको शंका लागेर आइसोलेसन मा राखिएका वा संक्रमण पुष्टि भई उपचारमा रहेका बिरामीको सेवामा प्रत्यक्ष संलग्न जनशक्ति तथा संक्रमणको शंकास्पद, पुष्टि भएका बिरामीको नमुना संकलन गर्नेले शतप्रतिशत भत्ता पाउँछन् । स्वास्थ्य मन्त्रालयले मंसिर १२ मा सूचना जारी गरेर जोखिममा रहेर काम गर्ने सबै जनशक्तिका लागि मन्त्रालयबाट रकम निकासा भइसकेको जनाए पनि अझै कति चिकित्सक र स्वास्थ्यकर्मीले भत्ता पाएका छैनन् । यस्तो अवस्थामा स्वास्थ्य मन्त्रालयका कतिपय कर्मचारीले निश्चित प्रतिशत भत्ता बुझ्नु नियमअनुसारै छ भने पनि मुलुकमा विद्यमान पहुँचराजको दृष्टान्त झल्काउने यो घटना अनैतिक र मर्यादाविहीन भने पक्कै छ । जोखिममा भिडेकाहरूले एक रुपैयाँसमेत नपाउँदा उच्चपदस्थ कर्मचारीहरूले भने सम्पूर्ण भत्ता बुझिसक्नुको औचित्य पुष्टि हुँदैन । जिम्मेवार अधिकारीहरूले अग्रपंक्तिमा खटिएकाहरूमा पुगेनपुगेको विचार गरेर, सबैलाई पुगेपछि र आफूले पनि जोखिम मोलेर काम गरेको हो भने मात्रै यस्तो भत्ता बुझ्नु स्वाभाविक हुन्थ्योहुन्छ । तर, महामारीमा खटिएर कोभिडकै कारण सहकर्मी गुमाएका र स्वयं संक्रमित भएकाहरूसमेतले भत्ता नपाएका बेला हातमा डाडुपन्यु हुनेले आफूलाई मात्रै पस्किने प्रवृत्ति दुःखद छ । यहाँ के स्मरणीय छ भने, जोखिम भत्ता नपाएकैले त्रिभुवन विश्वविद्यालय शिक्षण अस्पतालको आकस्मिक कक्षका २२ जना चिकित्सकले दसैंअघि विभागीय प्रमुखलाई राजीनामा पेस गरेका थिए, त्यहाँसमेत अझै कसैलाई भत्ता उपलब्ध गराइएको छैन । वीर अस्पतालका चिकित्सक पनि भत्ता माग गर्दै आन्दोलनमा उत्रिएपछि बल्ल दुई महिनाको भत्ता दिइएको छ । पाटन अस्पतालमा कार्यरत स्वास्थ्यकर्मी र चिकित्सकले जोखिम भत्ता पाएका छैनन् । देशभरका अरू धेरै अस्पतालको पनि हाल यही हो । सरकारले अस्पतालहरूलाई बिरामीको उपचार गरेको आधारमा भुक्तानी गरेकै रकमबाट जोखिम भत्ता दिन भनेको छ । तर, कोरोना संक्रमितको उपचार गरेको बेला आफूहरूको थप आम्दानी नभएकाले त्यसअनुसार जोखिम भत्ता उपलब्ध गराउन नसकिएको अस्पतालहरूले बताएका छन् । यो अवस्थालाई मध्यनजर गर्दै स्वास्थ्य तथा अर्थ मन्त्रालयले आवश्यक थप रकम उपलब्ध गराउन आनकानी गर्नु हुँदैन । आफू र परिवारलाई जोखिममा राखेर बिरामीको उपचारलगायतको सेवामा खटिएकाहरूमाथिको यो भेदभावले सही सन्देश दिएको छैन । जोखिम मोलेको अनुपातमा होइन, पहुँचका भरमा प्रोत्साहन रकम बाँड्नु वा पाउनुले हाम्रो शासनप्रशासनको दुरवस्था मात्रै देखाएको छ । यस्तो भत्ता उपलब्ध गराउने निर्णय गरेको एक वर्ष पूरा हुन लाग्दा पनि अग्रपंक्तिमा खटिएकाहरूलाई निराश नै राख्नु समग्र सरकारको गैरजिम्मेवारी हो । यही कारण, सम्बन्धित चिकित्सक तथा स्वास्थ्यकर्मी निरुत्साहित भैरहेका छन् । यस्तो अवस्थामा सरकार कार्यक्षेत्रमा योगदान पुर्याएकाहरूको कदर गर्न चुक्नु हुँदैन । जनस्वास्थ्यमा खटिएका सबैको मनोबल हरदम उच्च रहन जरुरी छ । त्यसैले पनि, आफ्नो प्रतिबद्धता पूरा गर्न सरकार गम्भीर हुनुपर्छ र वर्तमान भेदभावलाई अविलम्ब सच्च्याएर जोखिममा खटिएकाहरू सबैलाई प्रतिबद्धताअनुसारको भत्ता उपलब्ध गराउनुपर्छ ।"
ताली बजाउनेहरूको भीड र रैतीकरण,"नेपाली चरित्रको फासीवादीकरणमहेन्द्र, मोदी र ओलीहरूलाई राम्ररी थाहा छ, राष्ट्रवाद भीड बनाउने र जुटाउने सर्वोत्तम भाष्य (न्यारेटिभ) र भावनाको कारोबार हो एवं एकल जाति, भाषा, भेष, क्षेत्र, प्रतीकमा व्यक्तिने राष्ट्रवाद नै फासीवादको नरम र स्वीकार्य रूप हो । जनतालाई भीडमा रूपान्तरण गर्न वा जनमानसलाई फासीवादीकरण गर्न सन्देह, प्रश्न, तर्क, विमर्श र आलोचनालाई निषेध नै गरिन्छ भने भाष्य, भावना, शास्त्र, संस्कृति र प्रतीक र परम्पराको पालनपोषण गरिन्छ । अतः आफूलाई लोकतान्त्रिक, प्रगतिशील र सेकुलर नागरिक र राजनीतिक शक्ति मान्नेहरूले फासीवादीकरणको प्रक्रियाबारे गम्भीर रूपले विमर्श गर्नु आवश्यक छ । अध्येता अभय शुक्लाका अनुसार, तथ्य भर्सेस भाष्य, तर्क भर्सेस भावना, सामाजिकआर्थिक संरचना भर्सेस संस्कृति र भौतिक माग भर्सेस प्रतीकजस्ता भिन्नाभिन्नैजस्तो देखिने जोडा (बाइनरी) लाई उत्तिकै जोड दिएर वैचारिकसांस्कृतिक संघर्ष गर्न जरुरी हुन्छ ।रैतीबाट जनता र नागरिक हुन संघर्षरत आलोचनात्मक विवेक भएका मानिसहरूका लागि नागरिक सर्वोच्चता कायम गर्ने गरी नागरिकताको अभ्यास गर्न राजनीतिकसांस्कृतिक रूपमा चक्कंगु तिनिख्यः (मुक्त टुँडिखेल) चाहिएको छ, जहाँ कुनै पनि तानाशाहले रैतीकरणका लागि जनतालाई दाइँ गर्न नसकोस् । नेपाली राज्य कब्जा गर्दै सर्वसत्तावादी आचरण प्रदर्शन गरिरहेको ओलीतन्त्रलाई माथ गर्न आलोचनात्मक विवेक भएका नागरिकहरूको आन्दोलनले तानाशाहबाट भीड निर्माणका लागि दुरुपयोग हुन सक्ने सबै क्षेत्रमा वैचारिकराजनीतिक हस्तक्षेप गर्नु आवश्यक हुन्छ । अब आम जनतासामु नागरिक सर्वोच्चताका लागि अग्रगमन गर्ने कि नगर्ने भन्ने प्रश्न उठाउँदै, सबै उत्पीडित समुदायसँग अग्रगमनका लागि अन्तरसंवाद गर्दै, शासकीय घेरामा रहेका व्यक्तिहरूमा आत्ममन्थनको प्रक्रिया चलाउँदै आन्दोलनलाई व्यापक र सघन बनाउने रणनीति नै उचित उफाय हुन सक्छ ।ट्वीटर :"
भारतले भ्याक्सिनमा पाएको सफलता र नेपाल,"भारतीय नेताहरू हेर्दा र सुन्दा एभरेज लाग्छन् । नरेन्द्र मोदीदेखि राहुल गान्धीसम्म सुन्दा लाग्छ, धार्मिकजातीयक्षेत्रीय र साम्प्रदायिक मुद्दामा राजनीति अल्झिएको छ । न भिजन छ न सामान्य ज्ञान ! तर, अचम्म लाग्दो के छ भने शिक्षा, भौतिक विकास, अनुसन्धान र प्रविधिमा भारतले निरन्तर प्रगति गरिरहेको छ । कोरोनाभाइरसले भारतीय अर्थतन्त्र र मोदी दुवैलाई डुबाउने भयो भन्ने धेरैको अनुमान थियो, तर आज भारत विश्वलाई भ्याक्सिन बेच्ने अवस्थामा पुग्यो । धनी राष्ट्रले कोभ्याक्स प्रोग्राममार्फत गरिब देशलाई निःशुल्क भ्याक्सिन उपलब्ध गराउने तयारी गर्दै गर्दा भारतले भने उत्पादन गरी वरी अनुदान दिनसमेत भ्याइसक्यो । त्यो पनि दैलोसम्मै पुर्याइदिएर । हामीले बेसार, फ्याटीय र बोसीय तत्त्वबारे विवेचना गर्दै भारतीय भाइरस चीनभन्दा कडा रहेछ भन्ने व्यंग्य गर्दै गर्दा उसले भ्याक्सिनको तयारी सुरु गरिसकेको रहेछ । हामी आज भ्याक्सिन सुरु गर्ने विश्वका थोरै देशमध्ये एक बन्न पायौं । उसको मानवीय दानलाई हाम्रो सरकारले उपलब्धि भनेर देखाउन पायो । झट्ट हेर्दा अनुदान व्यापारिक प्रयोजनका लागि हो कि भन्ने देखिन्छ । तर, उसले लागत मूल्यकै वरपर ४ डलरमै यो भ्याक्सिन नेपाललगायतका गरिब देशलाई बेचेको छ । विश्व दंग छ ! उसो त हामी पनि दंग छौं, हाम्रा नेताले विश्व नै दंग पर्ने गरी विकास भएको भाषण गर्दा !नेता एभरेज भए पनि देशको आधारभूत र लोकतान्त्रिक संस्थाहरूमा हस्तक्षेप नगर्ने एउटा लोभलाग्दो संस्कार त्यहाँ विकास भएको देखियो । शिक्षा, स्वास्थ्य, विज्ञानप्रविधि र विकासका क्षेत्रमा पुराना योजनाले सम्मान र निरन्तरता पाउने रहेछन् । भएका उपलब्धि भत्काउने होइन कि त्यसैमा टेकेर अघि बढ्ने राजनीतिक नैतिकता त्यहाँ देखियो । सही मान्छेलाई सही ठाउँमा सही काम गर्न दिने हो भने विकास आफैं हुने रहेछ । अन्य सयौं आरोप लागे पनि यति लामो कार्यकालमा मोदीमाथि भ्रष्टाचारको आरोप लागेको छैन । टाउकोमा सुशासन महत्त्वपूर्ण कुरो रहेछ । चरम हिन्दुवादी दलले सर्वोच्च नेता लालकृष्ण आडवाणीको सट्टा एउटा दलित नेतालाई राष्ट्रपति बनाउनु या भाजपाको सरकारले कांग्रेसका नेता प्रणव मुखर्जीलाई सर्वोच्च पदक भारतरत्न प्रदान गर्नु हेर्दा सामान्य लागे पनि त्यसको अर्थ ठूलो हुने रहेछ । अर्बौं खर्चेर मन्दिर बनाउनेले प्रविधिमा के विकास गर्ला र भन्ने लाग्छ । तर, अचम्म भारतमा दुवै समानान्तर हुँदै छन् । देशमा मंगलग्रहको पाठपूजा पनि चल्दै छ र भारतीय यान मंगलग्रह पनि पुग्दै छन् । वेद र पुराणको पढाइ पनि चलिरहेको छ साथसाथै गुगलदेखि माइक्रोसफ्टसम्म हाँक्ने जनशक्ति पनि उत्पादन हुँदै छ । कोरोना महामारीको शान्तिका लागि हवन र यज्ञ पनि चल्दै छ र त्यसको भ्याक्सिन पनि बन्दै छ । नारायण गाउँले, बेलायत"
देउवाको चुनावमोह !,"शेरबहादुर देउवाले निर्वाचन चाहने धेरै कारण छन् । तत्काल निर्वाचन भएमा नेकपा विभाजित भएको कारण चुनावमा बहुमत पाउने, उम्मेदवारहरूको टिकट आफैंले बाँड्न पाउने, टिकट बाँड्दा आफ्नो मान्छे र पैसा पनि कमाउन पाउने र पार्टीले चुनाव जितेमा सभापतिको नाताले आफंैं प्रधानमन्त्री बन्न पाउने फाइदा देखेरै उनले निर्वाचन चाहिरहेका छन् । यदि तत्काल चुनाव नभए आउँदो भदौमा महाधिवेशन हुने र त्यसमा पराजित भए न प्रधानमन्त्री बन्ने अवसर पाउने न त सभासद्हरूको टिकट नै बाँड्न पाउने अवस्थामा देउवा हुनेछन् । विगत ५ वर्षको आफ्नो नेतृत्वमा कांग्रेस खोपीको पार्टी बनेको र त्यसको दण्ड यसपालिको महाधिवेशनमा कार्यकर्ताले दिने डरका कारण त्यसअघि नै निर्वाचन भै उनी प्रधानमन्त्री बन्न चाहिरहेका छन् । व्यक्तिगत स्वार्थका लागि अहिले देउवा ओलीको भाषा बोल्दै छन् र केपी शर्मा ओलीको प्रतिगमनलाई साथ दिँदै छन् । हालै देउवाले निर्वाचन आयोगले किन निर्वाचनको तालिका निकाल्ने प्रक्रियाअघि नबढाएको भनेर ओलीको भाषा बोलेका थिए । शुक्रबार धरानमा कांग्रेस नेता रामचन्द्र पौडेलले पार्टीभित्र देउवाले बोलेको कुरा आफूले सार्वजनिक गरिदिए नेपालमै ठूलो भूकम्प आउने ठोकुवा नै गरे । हालै पोखरामा भएको एक कार्यक्रममा देउवाले आफ्नो पार्टीसँग आन्दोलनमा जनता ल्याउन पैसा नभएको र अदालत हुँदाहुँदै सडकमा प्रदर्शनको कुनै औचित्व नरहेको बताएका थिए । त्यसलगत्तै सोही कार्यक्रममा पौडेलले सबै कुरा अदालतले नै गर्ने भए पार्टी किन चाहियो, नेता किन चाहियो भनेर मञ्चमै देउवालाई कडा जवाफ दिएका थिए । देउवामा रहेको लोभलालच र पुनः प्रधानमन्त्री बन्छु भन्ने अवसरवादी चरित्रले नै आज कांग्रेस दुलोभित्र अट्ने पार्टी बनेको हो । संविधानलाई नै डिरेल गर्ने किसिमले ओलीले कदम चाल्दा पनि देउवाले त्यो कदमको घोर विरोध गरेर जनतालाई सडकमा ओराल्नुको सट्टा उल्टै प्रतिगमनलाई नै साथ दिँदा आज कांग्रेसको छविमा ठूलो धक्का लागेको छ । देउवाको मौनताले नै आज ओलीको मनोबल बढिरहेको छ । हिजो पनि देउवाले राजालाई संसद् विघटन गरी सघाएका थिए र आज पनि उनी ओलीको प्रतिगमनलाई सघाइरहेका छन् । यी सबले देउवाको प्रजातान्त्रिक निष्ठा धर्मराएको छ । गोपाल देवकोटा, गौरीनगर, कामनपा७"
जनमतको कदर भएन,"२००७ सालदेखि निरन्तर परिवर्तनका लागि लड्दै आएका जनता अझै कहिलेसम्म लड्नुपर्न हो थाहा छैन । लोकतान्त्रिक गणतन्त्रको व्यवस्थामा पनि जनतालाई स्थान नदिने नेताहरूले आखिर चाहन्छन् के ? प्रतिनिधिसभा विघटनपछि सरकारी पक्ष चुनावमा जाने भनिरहेको छ, सडकमा आइपुगेका दलहरू प्रतिनिधिसभा पुनःस्थापना हुनुपर्छ भनिरहेका छन् । यी दुवै पक्ष आन्दोलन गरिरहेका छन् । तर, यिनको आन्दोलनमा जनताको साथ छैन । दुवैको भेला र सभाले जनताको दैनिकी बिथोलेको छ । दुवैले जनताकै लागि दुःख दिएका भन्छन् । को हुन् यिनका जनता बुझ्नै गाह्रो भयो । जनतालाई भेडा बनाएर आफ्नो राजनीतिक अभीष्ट पूरा गर्न नेताहरू सधैं लागिरहेका छन् । सँगै हिँडेका नेकपाका नेताहरूले अहिले एकअर्कालाई गरेको गालीगलौज निकै निम्नस्तरका छन् । हाम्रो राजनीतिक संस्कार यही हो ? यस्ता नेताहरूबाट भावी पुस्ताले के सिक्ने ? हरेक राजनीतिक परिवर्तनमा जनताले राजनीतिक दल र नेताहरूलाई साथ दिएका छन् । जनताले सधैं नेतालाई विश्वास गर्ने तर नेता भने पटकैपिच्छे कहिलेसम्म जनतालाई धोका दिने ? ४६ सालमा प्रजातन्त्र आएपछि अब त देशले प्रगति गर्छ भन्ने सोचियो । विडम्बना नेताहरूको प्रगति भयो, जनताको जीवन भने झन् झन् कठिन बन्दै गयो । प्रजातन्त्रको उदय भएपछि पनि देशमा राजनीति स्थिरता कहिल्यै भएन । बहुमतको सरकार होस् या अल्पमतको ५ वर्षे कार्यकाल कुनै सरकारले पूरा गर्न सकेनन् । बहुमतको सरकार बनाउने अवसर नेपाली कांग्रेसलाई पनि जनताले दिएकै हुन् । अहिले नेकपालाई पनि दिएकै हुन् । तर, यिनले जनमतको कदर गरेनन् । तन्त्र त परिवर्तन भयो तर नेताहरूको सोच परिवर्तन हुन सकेन । दल र नेताहरूको विकल्प जनतालाई प्राप्त भएन । जस्तो खराब काम गरे पनि उनीहरूलाई विस्थापित गर्न सकिएन, अझै सकिन्न । जनताभन्दा आफ्ना आसेपासे पोस्नमै नेताहरू मग्न भए । यसले जनतामा निराशा छाइरहेको छ । पुरुषोत्तम घिमिरे, जोरपाटी, काठमाडौं"
प्रश्न गर सपना !,"प्रश्न गर सपनागालीगलौज, आरोपप्रत्यारोप, धाकधम्की यी सबै कुरा विमर्शयोग्य त छन्, तर त्यति महत्त्वका होइनन् । मधेसी समाजमा सपनाजस्ती एक जुझारु युवतीमा हिम्मत पलाउनु यो पंक्तिकारलाई सर्वाधिक महत्त्वको विषय लागेको छ । यहाँ धेरै सपना जन्मिन बाँकी छन् ।नेपाल तुलनात्मक रूपमा ढिलो गरी खुला भएको समाज हो । त्यसैले हामीकहाँ खुला समाजमा हुने बहसहरू शैशव अवस्थामै छन् । पितृसत्ता भारतीय समाजमा पनि छ तर त्यहाँ प्रश्न गर्नेहरू पनि धेरै छन् । भारतमा प्रश्नमा भावना मात्र होइन, बलिया तर्कहरूसमेत उठ्नुको सम्बन्ध शिक्षाको इतिहाससँग छ । ब्राह्मणवाद भारतीय समाजमा पनि जब्बर नै छ तर त्यसबारे प्रश्न गर्नेहरू पनि त्यही समाजमा बढी छन् । नेपाली समाजभन्दा भारतीय समाजमा आधारभूत भिन्नता के देखिन्छ भने, त्यहाँका जातीय, राजनीतिक र शैक्षिक सम्भ्रान्तहरूमा पितृसत्ता, ब्राह्मणवाद र जातीय विभेदबारे निकै अगाडिदेखि केही हदसम्म उदारता पलाएको छ! नेपालमा त्यसको अभाव छ । त्यसैले नेपाली समाजमा हालै मात्र पृथ्वीनारायण शाहको एकीकरण अभियानबारे बहस सुरु भएको छ । उनको दिव्योपदेश साँच्चिकै उनैले लेखेका थिए कि पछि अरू कसैले लेखेर प्रचारमा ल्याएका हुन् ? भानुभक्त आचार्य कसरी आदिकवि भए भन्ने बहस पनि हालै मात्र सुरु भएको छ । नेपालको राज्य संरचना र राजनीतिमा महिला, मधेसी, जनजाति, दलितहरू राज्यका नीतिनियमका कारण पनि पछाडि परेकामा अहिले पनि एकमत भइसकेको छैन । तर, यो वैचारिक द्वन्द्वको लडाइँ जारी छ । कुनै बेला सपनाजस्तै युवाहरूको मनमा प्रश्न उठेर यस्ता बहसहरू सुरु भएका थिए । नेपालको राज्य संरचनामाथि प्रश्न गर्ने मधेसीहरू आफ्नै समाजका संरचना र परम्पराहरूमाथि कसरी प्रश्न नगरी बस्न सक्छन् ? के मधेसी समाजमा महिलामाथि विभेद छैन ? के त्यहाँ दाइजोका नाममा, भ्रूण हत्या र यौन हिंसाबाट महिलाहरू दिनानुदिन प्रताडित हुनुपरेको छैन ?म स्वयं त्यही समाजको एक सदस्य हुँ । म जुन परिवारमा हुर्कें, जुन समाजमा पालिएँ, त्यस परिवार र समाजमा मजस्ता अनेक पुरुषले आफ्नै परिवारका महिलालाई पनि विभेद गर्ने गरेको देखेको छु । थाहै नपाई म आफैं कसरी पितृसत्ता र ब्राह्मणवादी सोचको वाहक भएको थिएँ, अहिले आएर थाहा पाउँदा ग्लानि हुन्छ । त्यसकारण राज्यमा रहेका विकृतिहरूमाथि प्रश्न गर्नेले आफ्नै परिवार, समाज, धर्म, परम्परा र रीतिरिवाजमा थोपरिएका असमानताहरूमाथि पनि प्रश्न गर्न पाउनुपर्छ । पीडितहरूले प्रश्न नगरी पीडकलाई कसरी महसुस हुन्छ ?"
चिकित्सकको शुल्क वृद्धि अपारदर्शी,"प्रायः सरकारी अस्पताल अत्यन्तै कमजोर र समयमै सेवा दिन नसक्ने स्थितिमा छन् । त्यसैले आर्थिक अवस्था कमजोर भएकाहरू ऋण गरेरै भए पनि निजी अस्पताल जानुपर्ने बाध्यात्मक स्थिति छ । यस्तोमा निजी अस्पताल वा क्लिनिकले परीक्षण शुल्क एक्कासि बढाएका छन् । वरिष्ठ विशेषज्ञको परीक्षण शुल्क ४७५ रुपैयाँ थियो, अहिले ८२५ रुपैयाँ पुगेको छ । नेपाल चिकित्सक संघले वर्षौंदेखि राख्दै आएको शुल्क वृद्धिको मागको समयमै उचित सम्बोधन नभएका कारण पनि एकपक्षीय रूपमा संघ एवम् निजी अस्पतालहरूले शुल्क वृद्धिको निर्णय लिएका हुन सक्छन् । कोरोना महामारीका कारण बेरोजगारी बढेको छ र आर्थतन्त्र कमजोर छ । यही बेला परीक्षण शुल्क पनि बढ्नुले आर्थिक रूपमा कमजोर सेवाग्राहीमाथि ठूलो भार थपेको छ ।यसअघि २०५९ सालमा स्वास्थ्यमन्त्री उपेन्द्र देवकोटा र २०७१ मा खगराज अधिकारीको पालामा परीक्षण शुल्क बढाइएको थियो । त्यति बेलाको निर्णय पनि वैज्ञानिक र तार्किकभन्दा व्यक्तिगत लाभहानिको हिसाब गरी ल्याइएको थियो । चिकित्सकहरूले केही वर्षदेखि उपचार शुल्कमा लाग्ने गरेको ५ प्रतिशत कर हटाउने माग राख्दै आएका थिए । नेकपाका शीर्षस्थ नेताहरूसँग पहुँच भएका निजी अस्पतालका लगानीकर्ताहरूको लबिइङका कारण यो करलाई ओली सरकारले हालै हटायो । तर, शुल्क वृद्धिको मागका सम्बन्धमा भने स्वास्थ्य मन्त्रालय गृहकार्यमै अल्झिइरह्यो । मन्त्रालयले स्वास्थ्य क्षेत्र सुधार्ने जिम्मेवारी वहन गर्दै निजी क्षेत्रलाई शुल्क वृद्धि गर्ने छुट नदिई आफैंले समयमै शुल्क तोकिदिनुपर्थ्यो । खुला बजार पद्धतिमा निजी सेवा प्रदायक संस्था या व्यक्तिहरूले आफ्नो सेवाको मूल्य तोक्न पाउँछन् । एकातिर निजी क्षेत्र अन्यन्तै महँगो हुनु अनि अर्कोतिर सार्वजनिक स्वास्थ्य सेवा पनि अभावग्रस्त बन्नुले जनतालाई नै मारमा पर्ने हो । अन्य देशमा चिकित्सकको योग्यता, अनुभव, संस्थाको स्तर एवम् सेवाग्राहीको आर्थिक अवस्थाअनुसार शुल्क तोकिएको हुन्छ । भारतको उदाहरण लिँदा, त्यहाँ मेदान्तजस्ता महँगा अस्पताल छन् र निकै सस्तोमा उपचार गर्ने निजी अस्पताल पनि टन्नै भेटिन्छन् । साथै, सार्वजनिक चिकित्सा पनि मजबुत छ । नेपालमा पैसा र पहुँच नभएका बिरामीलाई बढी शुल्क तिराइन्छ र टाठाबाठाहरूले सहुलियत पाउँछन् । सामान्य बिरामीलाई पनि अनेक किसिमका अनावश्यक स्वास्थ्य परीक्षण गर्ने प्रवृत्ति छ । चिकित्सा व्यवसायमा व्यापारको साथै सेवाको पनि त्यत्तिकै महत्त्व रहन्छ भन्ने तथ्यलाई आत्मसात् गरेको देखिन्न । यो पेसा मानवीय कम र नाफामुखी बढी हुनु विडम्बना हो । निजी चिकित्सकलाई अस्पताल सञ्चालकहरूले नै बिरामीको धेरैथरीका परीक्षण गर्न दबाब दिने प्रवृत्ति बढेको छ । नेपालमा लगभग ३० प्रतिशत जनताले महँगा निजी अस्पतालहरूमा सेवा लिन सक्छन् । निजी चिकित्सा सेवामा प्रवाहित अर्बौं रुपैयाँलाई पारदर्शी गराई उचित, सहज एवम् वैज्ञानिक कर प्रणालीमा आबद्ध गर्न सके राजस्व वृद्धि हुन सक्छ । अन्य सेवाजस्तै निजी क्षेत्रको चिकित्सा सेवाको शुल्क एकनास नहुन पनि सक्छ । महँगो अस्पतालमा जाने कि सस्तोमा भन्ने छनोटको अधिकार सेवाग्राहीमा निहित हुन्छ ।नेपालका महँगा निजी अस्पतालहरूमा सोझासाझा, आर्थिक रूपमा कमजोर बिरामीहरू ठूलो संख्यामा पुगेका हुन्छन्, पुग्न बाध्य हुन्छन् । हतारमा सरकारी अस्पतालको आकस्मिक कक्षमा पुर्याइएका जटिल समस्यामा परेका बिरामीहरू त्यहाँको दुरवस्थाका कारण वरपर रहेका एजेन्टहरूमार्फत महँगा निजी अस्पतालहरूमा पुर्याइन्छ । नेपालको मुख्य समस्या भनेकै बिरामीहरूको उपयुक्त रिफरल (प्रेषण विधि) को व्यवस्थापन हुन नसक्नु हो । आकस्मिक एवम् गम्भीर समस्या परेका बेला सरकारी संयन्त्रबाट उद्धार, उपचार एवम् उपयुक्त प्रेषण विधिको व्यवस्था नहुँदा प्रेषित अस्पतालमा पुग्दा एम्बुलेन्समै बिरामीको ठूलो रकम खर्च भैसकेको हुन्छ । एक व्यक्ति, एक संस्था को मान्यता नअपनाइएकाले चिकित्सकहरू केही घण्टा सरकारी अस्पतालमा बिताएर निजी व्यवसायमा संलग्न हुन्छन् । यस कारण पनि सरकारी अस्पतालले पर्याप्त सुविधा दिन सकेको छैन । राजधानीका सरकारी अस्पतालहरूमा गरिने शल्यक्रियाको संख्या वार्षिक दसौं हजारको हुनुपर्नेमा, उक्त संख्या सामान्य नर्सिङ होमको जति पनि पुग्दैन । राज्यले यस्ता अस्पतालको संरचना र जनशक्तिका लागि लगानी गरेको भए पनि दैनिक सेवा प्रवाह कमजोर छ । विभिन्न शीर्षकमा छुट्याइएको बजेट व्यवस्थापकीय कमजोरीका कारण फ्रिज हुने गर्छ ।मोफसल एवम् राजधानीकै सरकारी अस्पतालहरूमा एमबीबीएस उत्तीर्ण चिकित्सकहरूको उपस्थिति बाक्लो छ । तैपनि आवश्यक शल्यसेवाहरू दिन सकिएको छैन । शल्यसेवासहितका विशेषज्ञ सेवाहरू के कति सम्पादित हुन सके भन्ने आधारमा मूल्यांकन गरी उत्प्रेरणा जगाउने कार्यहरू गरिएका छैनन् । विशेषज्ञ सेवाप्रवाहलाई मूल्यांकनको आधार बनाइएको छैन । राजनीतिक संलग्नतालाई मात्र अवसर दिइन्छ । विभिन्न राष्ट्रिय अवसरमा दिइने विभूषण दूरदराजमा सेवा प्रदान गरिरहेका व्यक्तिहरूलाई दिने चलन छैन । मूलतः चिकित्सा शिक्षाको नियमनमा केन्द्रित रहेको नेपाल मेडिकल काउन्सिलसँग आचारसंहिता उल्लंघन गर्ने चिकित्सकहरूलाई मात्र कारबाही गर्ने अधिकार छ । चिकित्सा सेवाका सबै पक्षको नियमन गर्न सक्ने अधिकारसम्पन्न एवम् स्वायत्त स्वास्थ्य नियमनकारी निकायको जरुरत छ । यो तथ्यलाई आत्मसात् गर्नुको साटो नियमनकारी निकाय मेडिकल काउन्सिललाई मन्त्रालयको महाशाखाअन्तर्गत राखी खुम्च्याउने धृष्टता गर्नु दुर्भाग्य हो । अझै स्वास्थ्य मन्त्रालयका जिम्मेवार पदाधिकारीहरू नै यस्तो कार्यमा उद्धत हुनु दुःखद छ ।"
निराशाजनक छैनन् आर्थिक परिसूचक,"मुलुकका आर्थिक नीतिनिर्माता, अनुसन्धाता, सरकार, उद्योगव्यवसायी, अर्थशास्त्री, केन्द्रीय बैंक, बैंक तथा वित्तीय क्षेत्र एवं अर्थतन्त्रको प्रत्येक सरोकारवालालाई समष्टिगत आर्थिक परिसूचकबारे जानकारी महत्त्वपूर्ण हुन्छ । समष्टिगत आर्थिक क्षेत्रमा मौद्रिक, वास्तविक, सरकारी र बाह्य क्षेत्र पर्छन् । यी सबै अन्तरसम्बन्धित हुने हुनाले एउटा क्षेत्रमा उत्पन्न भएको अनुकूलप्रतिकूल प्रभाव अर्कोमा पर्ने गर्छ । तसर्थ विवेकशील सरोकारवालाहरूले सोको अध्ययन प्रभावकारी रूपमा गरी आफ्ना नीति एवम् कार्यलाई सोहीबमोजिम निर्देशन गर्ने गर्छन् ।नेपालको समष्टिगत आर्थिक परिसूचकको अवस्था कस्तो छ, अर्थतन्त्र कुन दिशातर्फ चलायमान भइरहेको छ, कोभिड१९ यता मुलुकको अवस्था कस्तो छ, कोभिड१९ र लकडाउनको असर तथा पुनरुत्थानका प्रयासका प्रभावहरू केकस्ता छन् भन्नेमा सबैको चासो हुनु स्वाभाविकै हो ।विश्व अर्थतन्त्र र विश्व वित्तीय बजारका लागि ठूलो चुनौती खडा गरेको कोरोना भाइरस आउट ब्रेकबाट नेपाल अछुतो रहने कुरा भएन । नागरिकको स्वास्थ्य, जनजीविका, अर्थतन्त्रका मुख्य आधार (होटल, पर्यटन, यातायात, हवाई सेवा, उद्योगधन्धा, व्यापारव्यवसाय) हरूमा प्रतिकूल प्रभाव पर्यो । फलस्वरूप केन्द्रीय तथ्यांक विभागले नेपालको आर्थिक वृद्घिदर आर्थिक वर्ष २०७६७७ मा २२८ प्रतिशत रहने अनुमान गरेको छ । यसमध्ये कृषि क्ष्।ेत्रको वृद्घिदर २५९ प्रतिशत, उद्योग क्ष्।ेत्रको ३२३ प्रतिशत तथा सेवा क्षेत्रको १९९ प्रतिशत रहने आकलन छ । अन्तर्राष्ट्रिय मुद्रा कोषले भने यो आर्थिक वृद्धिदर ००२ प्रतिशत मात्र हुने प्रक्षेपण गरेको छ । गत आर्थिक वर्षको अन्त्यमा लकडाउन भएकाले उद्योगव्यवसायहरू धेरै प्रभावित भए पनि बिस्तारै खुल्ने र सञ्चालन हुने क्रम बढेको छ । यसमा नेपाल राष्ट्र बैंक र नेपाल सरकार एवं वित्तीय क्ष्।ेत्रको योगदान पनि महत्त्वपूर्ण छ ।मुद्रास्फीति भने २०७७ असार मसान्तमा ६१५ प्रतिशत रहेकामा २०७७ पुस मसान्तमा ३५६ प्रतिशतमा झर्यो । बैंकिङ क्षेत्रमा अधिक तरलताको स्थिति रहे पनि कोभिड१९ का कारण वस्तु तथा सेवाको मागमा शिथिलताका कारण मुद्रास्फीति न्यून रह्यो ।कोभिड१९ का कारण उद्योगव्यवसाय, होटल, पर्यटन, जलविद्युत् आयोजनालगायत विकासनिर्माणका कार्यहरू र जनताका उपभोग प्रवृत्तिसमेत प्रभावित र कतिपय सीमानाका बन्द भएका कारण २०७७ पुस मसान्तसम्म कुल वस्तु आयात ४८ प्रतिशतले घटी ६६१ अर्ब ५२ करोड रुपैयाँ कायम भयो । कुल आयातमा ९९ प्रतिशत ओगट्ने पेट्रोलियम पदार्थको आयात ३०० प्रतिशतले घट्यो भने दोस्रो मुख्य अंश (८४ प्रतिशत) ओगट्ने सवारीसाधन र तिनका पार्टपुर्जाको आयात ४८ प्रतिशतले न्यून रह्यो । अन्य मेसिनरी वस्तुहरूको आयात (जसले कुल आयातको ५० प्रतिशत ओगटेको छ) १६७ प्रतिशतले घट्यो । यसरी समग्रमा आयात घट्दा त्यसले व्यापार घाटा र शोधनान्तर स्थितिमा सुधार ल्याउँछ, तर कर राजस्वमा प्रतिकूल प्रभाव पार्ने सम्भावना हुन्छ । अलैंची, पस्मिना, चाउचाउजस्ता वस्तुहरूको निर्यात बढेका कारण निर्यात भने २०७७ पुस मसान्तसम्म ६१ प्रतिशतले वृद्घि भयो । प्राथमिक तथा कृषिजन्य वस्तुहरूको प्राथमिकता रहेको नेपालको निर्यातमा वस्तुगत तथा देशगत विविधीकरण ल्याउनु, प्रशोधित र माध्यमिक वस्तुहरूको उत्पादनमा जोड दिनु आवश्यक देखिन्छ । कोभिड१९ का कारण वैदेशिक रोजगारीका लागि श्रम तथा पुनर्श्रम स्वीकृति लिनेको संख्या घटेका कारण उल्लेख्य रूपमा विप्रेषण घट्ने अनुमान गरिए पनि यो आर्थिक वर्षको पुस मसान्तसम्म विप्रेषण आप्रवाह १११ प्रतिशतले वृद्धि भई ४९५ अर्ब ३१ करोड रुपैयाँ पुग्यो । हुन्डीजस्ता च्यानलहरू कोभिडको समयमा बन्द भई औपचारिक बैंकिङ च्यानलबाटै रकम आउने क्रम बढेकाले विप्रेषणमा वृद्धि देखिएको हुन सक्छ । आयात घटेको र निर्यात बढेका कारण व्यापार घाटामा ५८ प्रतिशतले कमी आयो । यसरी व्यापार घाटा तथा चालु खाता कमी आएको, विप्रेषण आप्रवाहको वृद्धिदर बढेकाले यो अवधिमा शोधनान्तर स्थिति १२४ अर्ब ९२ करोड रुपैयाँले बचतमा भयो, जुन अघिल्लो वर्ष २६ अर्ब ६५ करोड मात्र थियो । शोधनान्तर बचतको अर्थ मुलुकमा विदेशी मुद्रा आप्रवाह बढ्नु हो । स्थिर विनिमय दर प्रणाली भएको हाम्रोजस्तो मुलुकमा सो विदेशी मुद्राले बजार हस्तक्षेपमार्फत नेपाली रुपैयाँको विस्तार गर्छ र बैंकिङ प्रणालीमा अधिक तरलता बढाउँछ । हाल नेपालको बैंकिङ क्षेत्रमा अधिक तरलताको स्थिति छ । २०७७ पुस मसान्तमा बैंकिङ क्षेत्रको अधिक तरलता १२२ अर्ब रुपैयाँ देखियो भने, अन्तरबैंक दर ०१४ प्रतिशत रह्यो । बढेको विप्रेषण आय लगायतका कारण बैंक तथा वित्तीय संस्थाहरूको निक्षेपमा वृद्धि भएको पाइन्छ । २०७६ पुस मसान्तमा १६३ प्रतिशत रहेको निक्षेपको वार्षिक विन्दुगत वृद्धिदर २०७७ पुसमा २२० प्रतिशत पुग्यो । यसरी बैंक निक्षेपमा वृद्धि भएको, तर सोही अनुपातमा कर्जा प्रवाह हुन नसकेका कारण बैंक तथा वित्तीय संस्थामा उल्लेख्य मात्रामा तरलता देखिएको छ । खास गरी कोभिडका कारण बैंकिङ क्षेत्रको कर्जा प्रवाहले राम्रो गति लिन सकेन । आर्थिक वर्ष २०७६ मंसिरमा १५० प्रतिशत रहेको कर्जाको वार्षिक विन्दुगत वृद्धिदर २०७७ मंसिरमा १२९ प्रतिशत मात्र रह्यो भने पुसमा गत वर्षको १५ प्रतिशतकै हाराहारी पुग्यो । तथापि निक्षेपका तुलनामा कर्जा प्रवाहको वृद्धिदर कमै छ ।अधिक तरलता हुँदा ब्याजदरमा कमी आउँछ । उच्च दरमा निक्षेप बढे पनि सोही अनुपातमा कर्जा प्रवाह नभएपछि बैंक तथा वित्तीय संस्थाहरूको ब्याज घटेको छ । २०७६ पुस मसान्तमा बैंक तथा वित्तीय संस्थाहरूको अन्तरबैंक ब्याजदर १७६ प्रतिशत रहेकामा २०७७ पुसमा ०१४ प्रतिशत रह्यो । २०७६ पुसमा ९१ दिने ट्रेजरी बिलको ब्याजदर ३१७ प्रतिशत रहेकामा २०७७ पुसमा ०८५ प्रतिशत कायम भयो ।बैंकहरूको औसत निक्षेप र कर्जाको ब्याजदरमा पनि कमी आएको छ । वाणिज्य बैंकहरूको औसत आधार दर २०७६ पुसमा ९४३ प्रतिशत, निक्षेपको औसत ब्याजदर ६७९ प्रतिशत र कर्जाको ब्याजदर ११९४ प्रतिशत रहेकामा २०७७ पुसमा ती दरहरू क्रमशः ७१८ प्रतिशत, ५०० प्रतिशत र ९०९ प्रतिशतमा झरे ।निक्षेपको ब्याजदर ज्यादै न्यून भए मानिसहरूले बैंकमा राखेको पैसा झिकी सुनचाँदी, घरजग्गा तथा सेयरमा लगानी गर्ने प्रवृत्ति बढ्छ । नेपालमा अहिले सेयर बजारमा उल्लेख्य बढोत्तरी हुनुका पछाडि यसलाई एक मुख्य कारण मानिएको छ । २०७६ पुसमा १२६३४ रहेको नेप्से सूचकांक २०७७ पुसमा २२८६६ पुग्यो । ब्याजदर धेरै कम भए खुला सिमानाका कारण निक्षेप भारततर्फ पलायन हुने सम्भावना पनि रहन्छ । कर्जाको ब्याजदर पनि ज्यादै न्यून भए त्यसको प्रभाव जोखिमयुक्त र ज्यादै खुकुलो कर्जा प्रवाहका रूपमा पर्छ । अत्यधिक तरलता भएपछि जहाँसुकै र जस्तोसुकै क्षेत्रमा पनि कर्जा प्रवाह गर्न आतुर हुने प्रवृत्ति बढ्न सक्छ । अधिक तरलताले सिद्धान्ततः मूल्यवृद्धि पनि गराउने हुन्छ । तर नेपालमा लकडाउनका समयमा माग प्रभावकारी हुन नसकेका कारण मूल्यवृद्धि नियन्त्रित सीमाभित्र छ ।सरकारी क्षेत्रका परिसूचकहरूलाई नियाल्दा, संघीय सरकारको बैंकिङ कारोबारमा आधारित खर्च २०७७ मंसिर मसान्तसम्म ३०६ अर्ब ६६ करोड र राजस्व परिचालन ३०१ अर्ब २३ करोड रुपैयाँ भयो । उक्त सरकारी खर्च र राजस्व बजेटमा अनुमानित रकमको क्रमशः २०८ प्रतिशत र ३३८ प्रतिशत हुन आउँछ । लकडाउन, कतिपय सीमानाकाहरू बन्द रहेको अवस्था, आयातको कमी, मूल्य अभिवृद्धि कर, आयकर तथा अन्तःशुल्कमा कमीका कारण राजस्व परिचालनमा गत वर्षको तुलनामा कमी आयो । फलस्वरूप २०७७ मंसिर मसान्तमा सरकारको वित्त स्थिति १२ अर्ब ७२ करोडले घाटामा रह्यो । अघिल्लो वर्षको सो अवधिमा सरकारी वित्त स्थित ६२ अर्ब २३ करोडले बचतमा थियो । घाटा बजेट पूरा गर्न सरकारले २०७७ पुससम्म ७ अर्बको ट्रेजरी बिल र ५० अर्बको विकास ऋणपत्र जारी गरी ५७ अर्ब रुपैयाँको आन्तरिक ऋण उठाएको छ । यसरी आर्थिक वर्ष २०७७७८ को पहिलो छ महिनामा नेपालमा मुद्रास्फीति न्यून रहेको, व्यापार घाटा घटेको, चालु खातामा सुधार भएको, शोधनान्तर स्थिति उच्च बचतमा रहेको, निर्यात बढेको, आयात घटेको, निक्षेप बढेको, विप्रेषण आप्रवाह बढेको देखिन्छ, जुन उत्साहजनक हो । आर्थिक वृद्धिदर खुम्चिएको, कर्जा प्रवाह अपेक्षित रूपमा हुन नसकेको, बैंकिङ क्षेत्रमा अत्यधिक तरलता रहेको, राजस्व परिचालन घटेको, सरकारी पुँजीगत खर्चले प्रभावकारी रूपमा गति लिन नसकेको जस्ता पक्षहरूलाई पनि आत्मसात् गर्नैपर्ने हुन्छ । समग्रमा लकडाउनको पृष्ठभूमिमा यी आर्थिक परिसूचकहरूलाई सकारात्मक र सन्तोषजनक मान्न सकिन्छ ।तिम्सिना नेपाल राष्ट्र बैंककी कार्यकारी निर्देशक हुन् ।"
पुनःस्थापना भए फोहोरी खेल सुरु हुन्छ : प्रधानमन्त्री,"प्रधानमन्त्री केपी शर्मा ओलीले प्रतिनिधिसभा पुनःस्थापना भए राजनीतिको फोहोरी खेल सुरु हुने बताएका छन् । उनले नयाँ सरकार गठनका लागि कुनै पनि दलको बहुमत नभएकाले प्रधानमन्त्री हुन सांसद किनबेच सुरु हुने र विकास निर्माणका काम अवरुद्ध हुने दाबी गरे । संसद् पुनःस्थापना हुने हो भने नयाँ प्रधानमन्त्री खोज्नुपर्छ, पार्टी खोज्नुपर्छ, कञ्चनपुरको वेदकोट नगरपालिकामा दैजीछेला औद्योगिक क्षेत्रको सोमबार शिलान्यास गर्दै उनले भने, बहुमत कुनै पार्टीको छैन, सांसद किनबेच सुरु हुन्छ, फेरि फोहोरी खेल चल्छ । उनले त्यसपछि सांसद किनबेच सुरु भएर विकास निर्माणको काम सबै अवरुद्ध हुने बताए । सर्वोच्चले संसद् पुनःस्थापना गरे आन्दोलन गर्ने कुरा आफूले नबोलेको दाबी गर्दै अदालतलाई कहिल्यै पनि धम्की दिने वा दबाबमा पार्ने काम आफूबाट नहुने बताए । संसद् पुनःस्थापना भए आन्दोलन गर्छु भनेको छैन, मैले कसैलाई धम्की दिएको पनि छैन, उनले भने, अदालतलाई धम्की दिने बानी छैन, हामी न्यायालयमा विश्वास गर्छौं । प्रधानमन्त्री ओलीले शनिबार विराटनगरमा आयोजना गरेको नेकपा ओली समूहको जनसभामा जनताको विपक्षमा फैसला भए आन्दोलनमा उत्रने चेतावनी दिएका थिए । उनले अहिले राष्ट्र निर्माणको आन्दोलन अगाडि बढिरहेको र यो आन्दोलन जारी रहने बताए । मुलुकमा पछिल्लो पटक विकास निर्माणले गति लिएपछि केही व्यक्ति राजनीति सकिन्छ कि भनेर छटपटाइरहेको उनले आरोप लगाए । सडक, पुल पुलेसा, विद्युत् आयोजना आदिको विकासले दुई वर्षमै निकै परिवर्तन भएको उनले बताए । उनले महाकाली करिडोर र दोधाराचाँदनीमा सुक्खा बन्दरगाह निर्माणको काम पनि तत्कालै सुरु हुने बताए । केही फलहरू कुहिएर झर्छन्, त्यो झरेको फल हेरेर गालामा हात लाएर बस्दा केही हुँदैन, नेकपा विभाजनबारे प्रधानमन्त्री ओलीले भने, रूखमा रहेका बाँकी फलहरू स्याहार्ने हो, तिनलाई राम्रो बनाउने हो । उनले सधैंभरि आन्दोलन र विध्वंस गर्नेहरूका पछि लागेर देशको विकास नहुने भएकाले सबैले देश बनाउने अभियानमा सघाउनुपर्ने बताए । नेताकार्यकर्ताहरूलाई यताउता लाग्नुभन्दा कर्मी माहुरीजस्तै देश निर्माणमा लाग्न आग्रह गरे । प्रधानमन्त्री ओलीले बलात्कारपछि हत्या गरिएकी कञ्चनपुरकी किशोरी निर्मला पन्तका हत्यारालाई अविलम्ब पत्ता लगाउन प्रहरीलाई निर्देशन दिए । बैतडीकी भागरथीको हत्यामा पनि केही व्यक्तिले राजनीति गर्ने चेष्टा गरे, निर्मला पन्तका हत्यारालाई पनि अविलम्ब पत्ता लगाएर छानबिन गरी दोषीलाई कानुनी कठघरामा उभ्याउन प्रहरीलाई निर्देश गर्छु, उनले भने । कार्यक्रम स्थलभन्दा करिब पाँच किलोमिटर वरै राजमार्ग क्षेत्रमा निर्मलालाई न्याय दे लेखिएका टीसर्ट लगाउने ६ जनालाई प्रहरीले पक्राउ गरेको थियो । पक्राउ परेका पाँच महिला र एक पुरुषलाई सोमबार साँझ छाडिएको डीएसपी अमरबहादुर थापाले बताए ।प्रदेश सरकारको बेवास्ता कञ्चनपुरको वेदकोटस्थित दैजीछेला औद्योगिक क्षेत्र शिलान्यास कार्यक्रममा प्रदेश सरकारका मुख्यमन्त्री र विभागीय मन्त्रीसमेत सहभागी भएनन् । अघिल्लो महिना पनि नेकपा ओली समूहको आमसभाका लागि धनगढी आएका प्रधानमन्त्रीको स्वागतमा सुदूरपश्चिमका मुख्यमन्त्री त्रिलोचन भट्ट विमानस्थल नगएपछि फरक फरक कोणबाट टिप्पणी भएको थियो ।सुदूरपश्चिम प्रदेश सरकार र प्रदेशसभामा नेकपा दाहालनेपाल समूहको वर्चस्व रहेकाले यहाँ संघीय र प्रदेश सरकारबीच दूरी बढेको छ । प्रधानमन्त्री ओली सरकारी कार्यक्रममा आएका बेला पनि प्रदेश सरकारका प्रतिनिधिले वास्ता गर्न छाडेका छन् । संघीय र प्रदेश सरकारबीच सम्पर्क र समन्वय हुनै छाडेको सोमबारको घटनाले पनि पुष्टि गरेको छ । मुख्यमन्त्री भट्टका अनुसार संघीय सरकारले प्रदेशलाई रेस्पोन्स गर्न छाडेको धेरै भइसक्यो । प्रधानमन्त्री औद्योगिक क्षेत्रको शिलान्यास गर्न आउने कार्यक्रमबारे गृह मन्त्रालयबाट सुरक्षा व्यवस्था मिलाइदिन पत्र आएको थियो, मुख्यमन्त्री भट्टले भने, हाम्रो जानकारीमा भएअनुसार उहाँ धनगढी एयरपोर्टबाट नियमित जहाजमा आउने कार्यक्रम भनिएको थियो तर हेलिकप्टरमा आउनुभएछ । सवारी साधनहरू पठाइदियौं । उनले प्रधानमन्त्रीले प्रदेशलाई वास्ता नगर्ने गरेको गुनासो गरे । प्रधानमन्त्रीले भेट गर्न नदिएको ९ महिना भयो, उनले भने, प्रदेशअन्तर्गतका काममा पनि संघ सरकारले समन्वय गर्न छाडेको धेरै भयो । उद्योग, पर्यटन, वन तथा वातावरण मन्त्री माया भट्टले आफूलाई पनि कुनै जानकारी नभएकाले औद्योगिक क्षेत्र शिलान्यास कार्यक्रममा नगएको बताइन् । संघ सरकारका सम्बन्धित मन्त्री वा प्रधानमन्त्रीले प्रदेशमा आएका बेला हामीलाई वास्तै गर्नुहुन्न, हामी मात्रै पछाडि जाने कुरा भएन, उनले भनिन् । संघीय सरकारमा प्रतिनिधित्व गरिरहेका मन्त्रीहरू प्रदेश सरकारका मन्त्रीसँग रुष्ट छन् । सुदूरपश्चिमबाट संघीय सरकारमा चार जना मन्त्री छन् । गत महिना प्रधानमन्त्री ओली आएका बेला स्वागतका लागि विमानस्थलमा नगएको प्रति उद्योगमन्त्री लेखराज भट्ट र वनमन्त्री प्रेम आलेले सार्वजनिक रूपमै मुख्यमन्त्री भट्टविरुद्ध आक्रोश पोखेका थिए ।"
चेतावनीबीच म्यान्मारमा आमहडताल,"यांगुन (एजेन्सी) म्यान्मारमा सैनिक कु को विरोधमा सोमबार गरिएको आमहड्तालमा दसौं हजार सहभागी भएका छन् । प्रदर्शनमा सहभागी भए ज्यानै जान सक्ने सेनाको चेतावनीबीच प्रदर्शनकारीहरू ठूलो सहर यांगुन र राजधानी नेइपिडअका सडकमा उत्रेका छन् । खासगरी युवा तथा किशोर नागरिकलाई उक्साउने तथा मुठभेडको बाटोमा अघि बढ्नेको ज्यानैसम्म जान सक्छ, राज्य सञ्चालित प्रसारण संस्था एमआरटीभीले सेनाद्वारा जारी वक्तव्य उल्लेख गर्दै भनेको छ । सामाजिक सञ्जाल फेसबुकले भने बारम्बार हिंसा उक्साएको तथा सामाजिक हानि पुर्याएको भन्दै म्यान्मारको सेनाले सञ्चालन गरेको समाचार पेज आइतबार बन्द गरिदिएको थियो । यसअघि सन् २०१८ मा सेना प्रमुख मिन आङ ह्लाइङ र अन्य १९ जना सैनिक अधिकारी तथा संस्थालाई फेसबुक चलाउन प्रतिबन्ध लगाइएको थियो । त्यसैगरी, गत नोभेम्बरको चुनावअघि फेसबुकले सेनाको गुणगान गाउने तथा नेतृ आङ सान सुचीको अस्वस्थ आलोचना गर्ने कम्तीमा ७० वटा फर्जी खाता बन्द गरिदिएको थियो । म्यान्मारको करिब ५ करोड ४० लाख जनसंख्यामध्ये २ करोड २० लाखले फेसबुक चलाउने गरेका बताइन्छ । सैनिक कु को विरोधमा सोमबार व्यवसायी र कामदारहरू पनि सहभागी भएका थिए । नेइपिडअमा विरोधमा उत्रेका हजारौं प्रदर्शनकारीलाई लखेट्न प्रहरीले पानीका फोहरा प्रयोग गरेको बीबीसीले जनाएको छ । प्रदर्शनकारीले हामी सैनिक शासक चाहँदैनौं, लोकतन्त्र बहाली गर, पक्राउ परेकाहरूलाई रिहा गर, गैरकाुननी पक्राउ बन्द गर लगायत नारा लगाउँदै आएका छन् । सेनाले फेब्रुअरी १ मा देशको शासनसत्ता आफ्नो हातमा लिएसँगै म्यान्मारमा तनाव बढेको हो । त्यसयता हुँदै आएका विरोधमा दसौं हजार सहभागी हुने गरेका छन् । प्रदर्शन चर्कँदै गएपछि सैनिक शासकमाथि अन्तर्राष्ट्रिय दबाब पनि बढ्दै गएको छ । अमेरिका, बेलायत, क्यानाडा, संयुक्त राष्ट्रसंघ, युरोपेली संघलगायतले सेनालाई जननिर्वाचित सरकार बहाली गर्न तथा पक्राउ लोकतन्त्र पक्षधर नेताहरूलाई रिहा गर्न दबाब दिँदै आएका छन् । अमेरिका, बेलायत र क्यानाडाले वरिष्ठ सैनिक अधिकारीहरूलाई प्रतिबन्धको घोषणासमेत गरिसकेका छन् । हालसम्म भएका प्रदर्शनमा सुरक्षाकर्मीको कारबाहीका कारण तीन जनाको मृत्यु भइसकेको छ । कम्तीमा ५ सय ४६ जना पक्राउ परिसकेका छन् । तीमध्ये करिब ५० जनालाई छाडिएको समाचार संस्था रोयटर्सले जनाएको छ । लोकतन्त्रवादी नेतृ सुचीसहित सैनिक नियन्त्रणमा रहेका सबै नेताहरूलाई रिहा गरिनुपर्ने प्रदर्शनकारीको माग छ । त्यसका साथै आन्दोलनकारीले नोभेम्बरमा भएको चुनावी परिणाम स्वीकार गर्न माग गरेका छन् । नोभेम्बरको भएको चुनावमा सुचीको दल नेसनल लिग फर डेमोक्रेसी (एनएलडी) ले ८० प्रतिशतभन्दा बढी मत ल्याएको थियो । तर सेनाले चुनावमा धाँधली दाबी गर्दै आएको छ । सेना प्रमुख ह्लाइङले संविधानअनुसार नै शासनसत्ता नियन्त्रणमा लिइएको दाबी गर्दै देशलाई एक वर्षभित्र सही मार्गमा लैजाने बताउँदै आएका छन् । यसअघि संयुक्त राष्ट्रसंघीय महासचिव एन्टोनियो गुटेरेसले सैनिक कु को विरोधमा भएका प्रदर्शनका क्रममा दमन गरिएको भन्दै निन्दा गरेका थिए । गुटेरेसले हरेक नागरिकलाई सभा, सम्मेलन गर्ने तथा विरोधमा उत्रने अधिकार रहेको जनाउँदै प्रदर्शनका क्रममा घातक बल, चरम दमन र दुर्व्यवहार सह्य नहुने चेतावनी दिएका थिए ।"
सांसदलाई कानुनविपरीत बैठक भत्ता,"काठमाडौं (कास) संघीय संसद् सचिवालयले सांसदहरूलाई कानुनविपरीत बैठक भत्ता दिएको पाइएको छ । प्रतिनिधिसभा भंग भएपछि राष्ट्रिय सभा र निवर्तमान सांसदको दबाबमा बैठक भत्ताबापत ३८ लाखभन्दा बढी रकम वितरण भएको हो । यो रकम साउनदेखि पुससम्म संसद् बैठक र समितिको बैठकमा उपस्थित सांसदले लिएका हुन् । स्वास्थ्यकर्मीबाहेक अरूले बैठक भत्तासमेत लिन नपाउने व्यवस्थासहितको बजेट वक्तव्यलाई लत्याउँदै सचिवालयले सांसदहरूको एभरेस्ट बैंकको खातामा बैठक भत्ता उपलब्ध गराएको हो । बजेट वक्तव्यमा कोरोना रोकथामका सन्दर्भमा पहिलो पंक्तिमा रहेर काम गर्ने चिकित्सक तथा स्वास्थ्यकर्मी, सुरक्षाकर्मीलगायतका राष्ट्रसेवकबाहेक अरूलाई प्रदान हुने भत्ता खारेज गरिएको छ । वक्तव्यको बुँदा २९४ मा भनिएको छ, चिकित्सक तथा स्वास्थ्यकर्मी, सुरक्षाकर्मीलगायतका राष्ट्रसेवकबाहेक अरूलाई प्रदान हुने प्रोत्साहन भत्ता, अतिरिक्त भत्ता, खाना तथा खाजा खर्च, जोखिम भत्तालगायतका सबै प्रकारका अन्य भत्ता २०७७ साल साउन १ गतेदेखि खारेज गरेको छु । तत्कालीन अर्थमन्त्री युवराज खतिवडाले पेस गरेको वक्तव्यमा भएको यो व्यवस्था संघीय संसद्ले जस्ताको तस्तै पारित गरेको थियो । बजेटमा राखिएको यो प्रावधानले सांसदले बैठक भत्ता लिन नपाउने स्पष्ट रूपमा छ । बजेट वक्तव्य कानुनसरह मानिन्छ । यसअघिको कानुनमा भत्ता लिन पाउने व्यवस्था भएपछि पछिल्लो कानुनमा जे व्यवस्था छ, त्यही लागू हुन्छ । बैठक भत्ता वितरण गर्नु कानुनविपरीत हुने भन्दै कर्मचारीले रोके पनि सांसदहरूको चर्को दबाबपछि बैंक खातामा पठाइएको सचिवालय स्रोतले बतायो । प्रतिनिधिसभा भंग भएपछि राष्ट्रिय सभाको बैठक केही समय चलेको थियो । दुवै सदन र समितिको बैठकमा सांसद उपस्थित भएको हाजिरीको आधारमा भत्ता दिइएको सचिवालयले जनाएको छ । एउटा बैठकमा उपस्थित भएबापत सांसदले दुई हजार भत्ता पाउँछन् । सचिवालयका प्रवक्ता रोजनाथ पाण्डेले सांसदको सेवा सुविधासम्बन्धी छुट्टै कानुन भएकाले त्यसमा भएको व्यवस्थाअनुसार भत्ता उपलब्ध गराएको बताए । बजेट भाषणमा बैठक भत्ता लिन नपाउने व्यवस्था पारित भए पनि माननीयहरूलाई त्यसअघिकै कानुनमा भएको व्यवस्थाअनुसार बैठक भत्ता उपलब्ध गराएका हौं, उनले भने, यसलाई कानुनविपरीत भएको भन्न मिल्दैन ।"
बोइङ७७७ नउडाउन सुझाव,"सिकागो (एजेन्सी) अमेरिकी विमान निर्माता कम्पनी बोइङले७७७ मोडलका विमान नउडाउन सुझाव दिएको छ । बोइङले शनिबार डेनेभरमा दुर्घटनाबाट जोगिएको जस्तो इन्जिन भएका विमानको परीक्षण गरिने र त्यसपछि मात्रै निर्णय लिइने जनाएको छ । त्यस्ता विमानहरू १ सय २८ रहेका जनाइएको छ । युनाइटेड एयरलाइन्सको बोइङ ७७७ विमानको दायाँतर्फको इन्जिनमा शनिबार समस्या आएपछि अमेरिकाको डेनेभरमा इन्जिनका टुक्राहरू खसेका थिए । त्यसलगत्तै चालकले विमानलाई आपत्कालीन अवतरण गर्न सक्षम भएका कारण ठूलो दुर्घटना जोगिएको थियो । होनेलुलुका लागि उडेको विमानमा २ सय ३१ जनाले यात्रा गरिरहेका थिए । युनाइटेड एयरलाइन्स र जापानका दुई विमान कम्पनीले त्यस्तै अर्थात् प्राट एन्ड ह्वाइटने४००० इन्जिन भएका ५६ वटा विमान प्रयोग गर्न छाडिसकेको जनाएका छन् । छानबिन जारी रहेको अवस्थामा हामी ६९ वटा सेवा दिइरहेका र ५९ वटा रोकिराखिएका ७७७ विमानलाई प्रयोगमा नल्याउन आग्रह गर्दछौं, बोइङले विज्ञप्तिमार्फत जनाएको छ । अमेरिकाको संघीय उड्डयन प्रशासन (एफएए) का अनुसार अमेरिकामा हाल युनाइटेड एयरलाइन्सले मात्र उक्त विमानको प्रयोग गर्दै आएको छ । त्यसबाहेक उक्त विमान प्रयोगमा ल्याउने कम्पनी जापान र दक्षिण कोरियाका छन् ।"
फाइभजी परीक्षण गर्न फ्रिक्वेन्सी पर्खिंदै टेलिकम,"मोबाइल प्रविधिको पछिल्लो पुस्ता फाइभजी परीक्षणका लागि नेपाल टेलिकमले गृहकार्य थालेको छ । सरकारबाट फाइभजीका लागि आवश्यक फ्रिक्वेन्सी निर्क्योल हुनासाथ परीक्षणमा जाने गरी आन्तरिक गृहकार्य भइरहेको नेपाल टेलिकमका सहायक प्रवक्ता रञ्जित लोहियाले जानकारी दिए । फाइभजीका लागि आवश्यक फ्रिक्वेन्सी निर्धारण गर्न नेपाल दूरसञ्चार प्राधिकरणले सञ्चार तथा सूचना प्रविधि मन्त्रालयलाई सिफारिस गरिसकेको छ । सञ्चार तथा सूचना प्रविधिमन्त्री अध्यक्ष रहने राष्ट्रिय रेडियो फ्रिक्वेन्सी निर्धारण समितिले निर्णय गरेपछि मात्रै प्राधिकरणले सेवा प्रदायकलाई फाइभजीका लागि आवश्यक फ्रिक्वेन्सी उपलब्ध गराउनेछ । सरकारबाट फाइभजी सेवाका लागि प्रिक्वेन्सी निर्धारण भएपछि मुख्यमुख्य सहरमा सम्भाव्यता अध्ययन गरी फाइजीको परीक्षण गर्ने लोहियाले बताए । फाइभजी सेवाको सम्भाव्यता अध्ययन गर्न आन्तरिक तयारी भइरहेको छ, उनले भने, सरकारबाट फ्रिक्वेन्सी निर्धारण भएर प्राधिकरणबाट निर्देशन आएपछि हामी सम्भाव्यता अध्ययन र फाइभजीको परीक्षण सुरु गर्छौं । कुनकुन सहरमा सम्भाव्यता अध्ययन र फाइभजीको परीक्षण गर्ने भन्ने विषय तय गर्न बाँकी रहेको लोहियाले बताए । देशका मुख्यमुख्य सहरमा फाइभजी सेवाको सम्भाव्यता अध्ययन सुरु गर्ने योजना छ, उनले भने, कुनकुन सहरमा अध्ययन हुन्छ, अहिले भन्न सकिन्नँ ।सञ्चार तथा सूचना प्रविधि मन्त्रालयका सहसचिव अनिल दत्तले भने काठमाडौं, पोखरा, विराटनगर र वीरगन्जमा फाइभजी परीक्षणका लागि टेलिकमले काम अघि बढाइसकेको जानकारी दिए । उनका अनुसार फाइभजी परीक्षण गर्नुअघि अहिले सञ्चालित सेवा र फाइभजी सेवाका लागि प्रयोग हुने एन्टेनाको प्रभावकारिताबारे अध्ययनको काम हुनेछ । फाइभजी सेवाका लागि अहिले सञ्चालित सेवाले अवरोध (एन्टरफेरेन्स) हुन्छ कि हुन्न भन्ने विषयमा टेलिकमले अध्ययन अघि बढाउँदै छ, उनले भने ।प्राधिकरणअन्तर्गतको राष्ट्रिय फ्रिक्वेन्सी फोरमले गरेको सिफारिसलाई प्राधिकरण सञ्चालक समितिले मन्त्रालय पठाएको हो । प्राधिकरणले फाइभजीका लागि ७ सय, ९ सय, २६ सय, ३३ सय, ३६ सय र २६ गिगाहर्ज ब्यान्डमा फाइभजी फ्रिक्वेन्सी उपलब्ध गराउन मन्त्रालयसमक्ष सिफारिस गरेको हो । प्राधिकरणले फाइभजी सेवाको परीक्षणका लागि सेवा प्रदायकलाई निःशुल्क फ्रिक्वेन्सी उपलब्ध गराउन सिफारिस गरेको प्राधिकरण स्रोतले जानकारी दिएको छ । फाइभजीका लागि फ्रिक्वेन्सी निःशुल्क वा लिलाम बढाबढमार्फत दिने निर्णय राष्ट्रिय रेडियो फ्रिक्वेन्सी निर्धारण समितिले गर्नेछ ।टेलिकमले हाल देशभर विस्तार गरिरहेको फोरजी सेवा विस्तारको काम सकिएलगत्तै केही सहरमा फाइभजी सेवाको परीक्षण गर्ने सर्त थियो । फोरजी सेवा विस्तारको काम पाएको कम्पनीलाई नै ५ वटा फाइभजी सेवाको परीक्षण सेवा सुरु गर्नुपर्ने सर्त छ । देशभर टेलिकमको फोरजी विस्तारको ठेक्का दुई चिनियाँ कम्पनीले पाएका छन् । फोरजी विस्तारअन्तर्गत कोर नेटवर्क बिछ्याउने ठेक्का चिनियाँ कम्पनी जेडटीई र रेडियो एक्सेस नेटवर्क (र्यान) विस्तारको ठेक्का हङकङस्थित सीसीएसआई कम्पनीले पाएको छ । फोरजी विस्तारको काम ७५ प्रतिशत हाराहारीमा सकिएको लोहियाले जानकारी दिए । उनका अनुसार चालु आर्थिक वर्षभित्र देशभर फोरजी विस्तारको काम सक्ने लक्ष्य छ । हाल ७ सय ५३ मध्ये ६ सय ३८ स्थानीय तहमा फोरजी विस्तारको काम सकिएको उनले बताए । टेलिकमले एक वर्षभित्र फोरजी विस्तारको काम सक्ने भनी दुई वर्षअघि काम अघि बढाएको थियो ।"
सुर्खेतमा पनि देखियो बर्डफ्लु,"कर्णालीमा पनि बर्डफ्लु (एच५एन८) देखिएको छ । सुर्खेतको वीरेन्द्रनगर नगरपालिका१२ मा बर्डफ्लु पुष्टि भएको पशु सेवा विभागले जानकारी दिएको छ । किसानले पालेका स्थानीय कुखुराको नमुना केन्द्रीय पशुपन्छी रोग अन्वेषण प्रयोगशालामा परीक्षण गर्दा बर्डफ्लु पुष्टि भएको हो ।उपत्यकामा बर्डफ्लु देखिएपछि जिल्लागत रूपमा निगरानी बढाएका छौं, सोही क्रममा कर्णाली प्रदेशको सुर्खेतमा पनि देखियो, विभागका सूचना अधिकारी चन्द्र ढकालले भने, रोग भेटिएका क्षेत्रमा पशुपन्छीलाई नियन्त्रणमा लिएर थप निगरानी गरिरहेका छौं । संक्रमण क्षेबाट अन्य क्षेत्रमा पशुपन्छी ओसारपसार गर्दा प्रमाणपत्र अनिवार्य चाहिने निर्णय गरेका छौं ।बर्डफ्लु देखिएको क्षेत्रबाट २७९ कुखुरा, १०२ परेवा, २२ अन्डा र ३१ किलो दाना नष्ट गरी सुरक्षित रूपमा तह लगाइएको विभागले जनाएको छ । रोग देखापरेको क्षेत्रलाई पूर्ण निसंक्रमणसमेत गरिसकिएको ढकालको दाबी छ । पशु सेवा विभाग, कर्णाली प्रदेश, भूमि व्यवस्था, कृषि तथा सहकारी मन्त्रालय तथा अन्तर्गतका निकाय, वीरेन्द्रनगर नगरपालिकालगायत निकाय परिचालन गरी रोग देखिएको क्षेत्रमा रहेका घरपालुवा पन्छी तथा रोग सार्न सक्ने अन्य वस्तुसमेत नष्ट गरी रोग नियन्त्रण गरिएको छ, उनले भने ।बर्डफ्लु रोग पुष्टि भएको क्षेत्रबाट रोग अन्यत्र फैलन नदिई तत्काल नियन्त्रणमा लिन संघ, प्रदेश तथा स्थानीय तहका निकाय परिचालन गरिएको थियो । रोग नियन्त्रण कार्यलाई सहजीकरण गर्न केन्द्रीयस्तरबाट समेत पशु चिकित्सकको विज्ञ टोली सुर्खेत पठाइसकिएको ढकालले जानकारी दिए । यसअघि माघ १६ मा उपत्यकामा बर्डफ्लु देखिएको थियो ।तारकेश्वर नगरपालिका७ साङ्लेखोलास्थित फुटुङका किसानले पालेका टर्की र हाँसमा बर्डफ्लु रोग पुष्टि भएको थियो । त्यस क्षेत्रमा १ हजार ८ सय ६५ हाँस, ६ सय २२ बट्टाई, ३२ कुखुरा, २५ टर्की, ५ सय ४२ अन्डा र ७५ किलो दाना नष्ट गरिएको थियो । त्यसको करिब १२ दिनपछि तारकेश्वर नगरपालिकामै पुनः बर्डफ्लु देखिएको थियो । अन्वेषण प्रयोगशाला त्रिपुरेश्वरमा रियल टाइम पीसीआर विधिबाट परीक्षण गर्दा बर्डफ्लु लागेको पाइएको थियो । बर्डफ्लु देखिएको क्षेत्रमा १४ सय २१ हाँस र ४२ वटा लोकल कुखुरा, २६ अन्डा र ८ सय किलो दाना नष्ट गरिएको थियो ।मुख्यतः चराबाट बसाइँसराइका क्रममा बर्डफ्लु सर्ने जानकार बताउँछन् । भारतमा समेत बर्डफ्लु देखिएपछि यहाँ थप चुनौती बढेको हो । भारतमा बर्डफ्लु देखिएपछि संक्रमित क्षेत्रबाट माछामासु आयात बन्देज गरिएको छ । यद्यपि खुला सीमाका कारण तस्करी व्यापक छ । सीमा सुरक्षा, भन्सार र स्थानीय प्रशासनसँग समन्वय भइरहे पनि तस्करी रोकिएको छैन । पछिल्लो समय लुकीछिपी धेरै आयात भइरहेको सूचना अधिकारी ढकालले बताए । चोरी पैठारीबाट आयात भएका कुखुरा सीमामै नष्ट गरिएको छ, उनले भने, यद्यपि चुनौती धेरै छ ।नेपालमा बर्डफ्लु प्रवेश गरिसकेकाले विभागले पन्छी तथा पन्छीजन्य उत्पादनको ओसारपसार गर्दा अनिवार्य रूपमा स्वास्थ्य परीक्षण गरी भेटेरिनरी प्रमाणपत्र अनिवार्य माग्न थालेको छ । यद्यपि तस्करीबाट प्रशस्त आयात भइरहेको छ । बर्डफ्लु फैलिन थालेपछि स्थानीय तहलाई पनि सुरक्षाका विधि अपनाउन आग्रह गरिएको जनाइएको छ । जंगली पशुपन्छीसँग सम्पर्क हुने गरी पन्छी नपाल्न पनि आग्रह गरिएको विभागले बताएको छ । प्रदेश मन्त्रालय र निर्देशनालयमार्फत ७७ जिल्लाका भेटेरिनरी अस्पताल तथा पशु सेवालाई जानकारी गराएका छौं । संघीय मामिला तथा स्थानीय विकास मन्त्रालयबाट ७ सय ५३ वटा पशु सेवा शाखा कार्यालयलाई पनि पत्र पठाएका छौं, ढकालले भने, कुनै पनि आशंका देखिए वा बिरामी भए त्यो ठाउँबाट नमुना संकलन गर्छौं ।यता विभागले भने बर्डफ्लु रोग परीक्षण गर्न प्रयोगशाला अभाव भएको जनाएको छ । विभागअन्तर्गत सञ्चालनमा रहेका ७ मध्ये ५ प्रयोगशाला कोभिड१९ भाइरस परीक्षणमा प्रयोग भइरहेको ढकालले जानकारी दिए । यसले पनि देशव्यापी रूपमा बर्डफ्लु परीक्षण गर्न समस्या भएको उनको भनाइ छ । धेरै क्षेत्रमा फैलियो भने प्रयोगशाला अभाव हुन्छ, उनले भने । कृषि तथा पशुपन्छी विकास मन्त्रालयका प्रवक्ता श्रीराम घिमिरेले पनि प्रयोगशालाको अभाव रहेको स्विकारे । भएकै स्रोतसाधनबाट काम गरिरहेका छौं । बर्डफ्लुको लक्षण देखिएका ठाउँमा प्राविधिक कर्मचारी पुगेर नमुना परीक्षण गरिरहेका छौं, उनले भने, व्यापक रूपमा फैलिए प्रयोगशालाकै अभाव हुन्छ ।"
क्यूआर कोडमार्फत हुने कारोबार ९१ प्रतिशत बढ्यो,"चालु आर्थिक वर्षको ६ महिनामा क्विक रेस्पोन्स (क्यूआर) कोडमा आधारित कारोबार करिब ९० प्रतिशत बढेको छ । खासगरी साना र खुद्रा भुक्तानीका लागि सहज मानिने क्यूआर कोडमार्फतको कारोबार पछिल्लो समय उल्लेख्य बढेको हो । नगद कारोबारलाई निरुत्साहित गर्ने नीति लिएको राष्ट्र बैंकले यो वर्ष क्यूआर कोडमा आधारित कारोबारलाई पहिलो प्राथमिकतामा राखेको छ । ठूला कारोबारका लागि आरटीजीएस, आईपीएस कनेक्टलगायत प्रणाली उपलब्ध छन् । तर ती प्रणालीबाट साना तथा खुद्रा कारोबार गर्न सकिन्न । यसकारण साना तथा खुद्रा कारोबारालाई समेट्न क्यूआर कोड प्रयोगमा ल्याइएको राष्ट्र बैंकका भुक्तानी विभाग प्रमुख भुवन कँडेलले बताए । यो साना तथा खुद्रा कारोबार लक्षित प्रणाली हो, छिटो, सजिलो र सुलभ पनि छ, उनले भने, यो कारोबारमा एटीएम र पोओएस कारोबारमा जस्तो सिस्टम प्रदायकलाई शुल्क तिर्नु पनि पर्दैन । यसकारण पैसा विदेश जाँदैन, स्वदेशमै रहन्छ । ठूलो रकमको कारोबार सधैं हुँदैन । तर आममानिसले दैनिक जीविका चलाउनेदेखि आधारभूत आवश्यकता पूरा गर्न पनि कारोबार गरिरहनुपर्छ । प्रायः यस्ता कारोबार ससाना रकमका हुन्छन् । ती कारोबार विद्युतीय प्रणालीमा समेट्नकै लागि राष्ट्र बैंकले क्यूआर कोडलाई प्राथमिकतामा राखेको भुक्तानी विभाग प्रमुख कँडेलको दाबी छ । घरपरिवारले दैनिक दूध, तरकारी, फलफूल, लत्ताकपडालगायत वस्तु तथा सेवा खरिदमा क्यूआर कोड प्रयोग गर्न सक्छन्, उनले भने, यो छिटो, सजिलो र सुलभ हुन्छ ।क्यूआर कोर्डमा आधारित कारोबारको विकास तथा विस्तारका लागि राष्ट्र बैंकले पनि प्रयास गरिरहेको छ । यसअनुसार क्यूआर कोडमा आधारिक कारोबार सुरु गर्न बैंक तथा वित्तीय संस्थालाई आग्रह मात्र होइन, सहजीकरण पनि गरिरहेको छ । सोही क्रममा राष्ट्र बैंकका गभर्नर महाप्रसाद अधिकारीले काठमाडौं उपत्यकाका आधा दर्जनभन्दा बढी स्थानमा क्यूआर कोड कारोबारको शुभारम्भ गरिसकेका छन् ।सुरुमा गत पुसमा सानिमा बैंकले नक्सालस्थित तरकारी बजारबाट क्यूआर कोडमार्फत कारोबार थालेको थियो । त्यसपछि पुस २४ मा प्रभु बैंकले कालिमाटी तरकारी बजार, माघ ९ मा ग्लोबल आईएमई बैंकले ललितपुरस्थित नख्खु तरकारी बजार, माघ १६ मा नबिल बैंकले कुलेश्वरस्थित तरकारी बजार र एनएमबी बैंकले बल्खु तरकारी बजारमा क्यूआर कोडको कारोबार सुरु गरेका थिए । गत माघ २१ मा माछापुच्छ्र्रे बैंकले काठमाडौं तीनकुनेस्थित तरकारी बजार, माघ ३० मा सिभिल बैंकले सिन्धुली बजार र यही फागुन ७ मा बंगलादेश बैंकले चाबहिल तरकारी बजारमा क्यूआर कोडको कारोबार सुरु गरेका छन् । सबै स्थानमा गभर्नर अधिकारीले क्यूआर कोडको कारोबार शुभारम्भ गरेका हुन् । यसले पनि क्यूआर कोडमा आधारित कारोबार विस्तार राष्ट्र बैंकको प्राथमिकतामा परेको पुष्टि हुने जानकारहरू बताउँछन् । राष्ट्र बैंकका अनुसार गत पुसमा मात्र क्यूआर कोडमार्फत ३ लाख ७२ हजार कारोबार भएका छन् । गत साउनको तुलनामा पुसमा यस्तो कारोबार करिब ९१ प्रतिशत बढेको छ । गत साउनमा क्यूआर कोडमार्फत १ खर्ब ९५ हजारवटा कारोबार भएका थिए । गत साउनको तुलनामा पुसमा क्यूआर कोडमार्फत भएको कारोबार रकममा पनि १ सय ११ प्रतिशत वृद्धि भएको छ । पछिल्ला साताहरूमा काठमाडौं उपत्यकाबाहिर पनि क्यूआर कोडमार्फतको कारोबार विस्तार भइरहेको राष्ट्र बैंकले जनाएको छ ।क्यूआर कोडमा आधारितसँगै अन्य विद्युतीय कारोबारलाई प्रोत्साहन गर्ने व्यवस्था मौद्रिक नीतिमार्फत गरिएको छ । यसअनुसार भुक्तानी प्रणाली सुदृढीकरण गर्न र सबै प्रकारका विद्युतीय कारोबारको अभिलेख कायम गर्न नेपाल क्लियरिङ हाउसलाई राष्ट्रिय भुक्तानी स्विचको स्थापना गर्न राष्ट्र बैंकले सैद्धान्तिक स्वीकृति दिइसकेको छ । विद्युतीय भुक्तानीमा क्यूआर कोडमार्फत हुने भुक्तानीलाई व्यवस्थित गर्न यससम्बन्धी मापदण्डको मस्यौदा तयार पारिएको छ, मौद्रिक नीतिको अर्धवार्षिक समीक्षामा भनिएको छ, विद्युतीय भुक्तानी कारोबार प्रोत्साहित गर्न कारोबारको सीमामा समयानुकूल पुनरावलोकन गरिनेछ । क्यूआर कोडलगायतका विद्युतीय कारोबारको प्रवर्द्धनका लागि आवश्यक थप नीतिगत व्यवस्था गरिने घोषणा पनि मौद्रिक नीतिमा छ ।विद्युतीय कारोबारको प्रवर्द्धनका लागि वित्तीय साक्षरतामा गरिने निश्चित खर्चलाई संस्थागत सामाजिक उत्तरदायित्व (सीएसआर) अन्तर्गत गणना गर्न सकिने व्यवस्था पनि राष्ट्र बैंकले गर्दै छ । यो व्यवस्थाले विद्युतीय कारोबार प्रवर्द्धनमा बैंक तथा वित्तीय संस्थाको खर्च बढ्ने राष्ट्र बैंकले जनाएको छ ।क्यूआर कोडसँगै इन्टरनेट बैंकिङ र मोबाइल बैंकिङको कारोबार पनि पछिल्ला महिनामा बढ्दो छ । अहिले वाणिज्य बैंक र भुक्तानी सेवा प्रदायकहरूले क्यूआर कोडमार्फत कारोबार (भुक्तानी) गर्ने सुविधा उपलब्ध गराएका छन् । बैंकका मोबाइल एप, भुक्तानी सेवा प्रदायक र मोबाइल वालेटले क्यूआर कोडको सुविधा उपलब्ध गराएकै कारण प्रयोगकर्ता बढेको बताइएको छ । विद्युतीय भुक्तानी पूर्वाधारमा भएको विकास, विद्युतीय भुक्तानी कारोबारका लागि गरिएको प्रोत्साहन र बढ्दो अभ्यासका कारण विद्युतीय भुक्तानी कारोबार बढेको राष्ट्र बैंकले बताउँदै आएको छ ।योसँगै इन्टरनेट बैंकिङ प्रयोग पनि बढ्दो छ । यसअनुसार गत पुसमा मात्र इन्टरनेट बैंकिङमार्फत ६ अर्ब ५० करोडको कारोबार भएको थियो । मंसिरमा इन्टरनेट बैंकिङमार्फत ७ अर्ब २० करोड र साउनमा ३ अर्ब ८ करोड रुपैयाँ रहेको राष्ट्र बैंकको तथ्यांक छ । गत पुसमा मात्र मोबाइल बैंकिङमार्फत ३३ अर्ब १५ करोडको कारोबार भएको थियो । मंसिरमा मोबाइल बैंकिङमार्फत ३० अर्ब २८ करोड र साउनमा १८ अर्ब ३९ करोड रुपैयाँबराबर कारोबार भएको थियो ।"
सीमामा पर्यटक नरोक्न माग,"पर्यटन व्यवसायी तथा श्रमिकसम्बद्ध ३६ वटा संगठनले नेपाल र चीनसँग जोडिएका सीमाबाट पर्यटकलाई निर्बाध आवतजावत खुला नगरे सिंहदरबार घेराउ गर्ने चेतावनी दिएका छन् । पर्यटन बोर्डमा सोमबार भेला भएका व्यवसायीले १० बुँदे माग राख्दै सरकारलाई तत्काल पर्यटन क्षेत्रसँग जोडिएका सबै गतिविधि खुला गराइदिन आग्रह गरे । सरकारबाट केही दिनमै सकारात्मक निर्णय नभए आफूहरू आन्दोलनमा जाने उनीहरूको चेतावनी छ । होटल, वायुसेवा, पर्वतीय पर्यटन व्यवसायी, गाइडलगायत संगठनले सरकारले कोरोनाको खोप लगाइसकेका पर्यटकलाई नेपाल खुला गर्नुपर्ने बताएका छन् । साथै ५ हजार डलरको कोरोना बिमा तत्काल हटाइहाल्नुपर्नेमा उनीहरूको जोड छ । समग्र पर्यटन उद्योगलाई धराशायी हुनबाट जोगाउन अबको वसन्तकालीन सिजनको पर्यटन खोलेर नोक्वारेन्टाइन को नियम बनाउनुपर्ने भन्दै उनीहरूले सरकारलाई ज्ञापनसमेत बुझाएका छन् । सरकारले पर्यटकलाई कतै १० दिन, कतै ५ दिनको क्वारेन्टाइन अनिवार्य बस्नुपर्ने नियम बनाएको छ । क्वारेन्टाइनबारे एकै किसिमको नियम नहुँदा पर्यटन मन्त्रालय मातहतका नागरिक उड्डयन प्राधिकरण, पर्यटन विभाग, व्यवसायी र विमानस्थलले फरकफरक नियम लागू गरेका छन् । तर क्वारेन्टाइनबारे अनुगमन गर्ने निकाय छैन । नेपालमा ३० वटा वायुसेवाले अन्तर्राष्ट्रिय उडानको अनुमति लिएका छन् । अहिले तीमध्ये ८ वटाले मात्रै नियमित उडान गरिरहेका छन् । १२ वटाले भने चार्टर्ड उडानबाट सेवा सञ्चालन गरेका छन् । यससम्बद्ध व्यवसायीले तत्काल खुल्न बाँकी मुलुकका लागि पनि हवाई उडान खोलिदिन माग गरेका छन् । त्रिभुवन अन्तर्राष्ट्रिय विमानस्थलमा कोभिड जाँच्ने मेसिन राख्ने वा त्यहींबाट नमुना संकलन गर्न कुनै स्वास्थ्य संस्थालाई जिम्मेवारी दिने व्यवस्था गर्न पनि उनीहरूको आग्रह छ । अन्योलमा रहेको नेपालको पर्यटन बजार चलायमान बनाउन अनलाइन वा अनअराइभल भिसा उपलब्ध गराउनुपर्ने र विदेशमा रहेका नेपाली दूतावास वा नियोगबाट पनि भिसा दिलाउने व्यवस्था गर्नुपर्ने व्यवसायीको माग छ । सरकारले आन्दोलनका नाममा लाखौं मानिसलाई सडकमा उतार्छ, टुर एन्ड ट्राभल एजेन्ट्स (नाट्टा) का अध्यक्ष अच्युत गुरागार्इंले भने, तर पीसीआर गरेर आएका पर्यटकलाई १० दिनको क्वारेन्टाइनको नियम लगाउँछ । यो कहीं नमिल्दो कुरा भयो । पर्यटन व्यवसायीको काम खोसेर सरकारले आफूहरूलाई सरकारविहीनताको महसुस गराएको उनको भनाइ छ । सरकारले आफ्ना माग सुनुवाइ नगरे केही दिनमै आन्दोलनका कार्यक्रम घोषणा गरिने गुरागाईंले बताए ।"
जोगबनी नाका खुलेन,विराटनगर (कास) गृह मन्त्रालयले खुला गरिएको बताए पनि चैत ११ देखि बन्द जोगबनी नाका अझै खुलेको छैन । मूल नाकामा नेपालतर्फको ढाट खोलिएको छैन । भारततर्फको ढाट भने तीन महिनाअघि खोलिएको थियो ।गृह मन्त्रालयबाट निर्देशन नआएकाले नाका नखोलिएको मोरङका प्रमुख जिल्ला अधिकारी कोषहरि निरौलाले बताए । केही दिनमा सुरक्षा बैठक बसेर सावधानी अपनाउँदै नाका खुला गर्ने तयारी छ । जोगबनी नाका नखुल्दा भारतीय पर्यटक भित्रिन नपाएको पर्यटन व्यवसायी पुण्य भट्टराईको भनाइ छ । साथै यस क्षेत्रको पर्यटन व्यवसाय पनि प्रभावित बनेको उनले बताए । प्रदेश १ का पर्यटन व्यवसायीको मेरुदण्ड नै भारतीय पर्यटक रहेको र सरकारले नाका बन्द गरिरहँदा पर्यटन व्यवसाय प्रत्यक्ष प्रभावित बनेको नेपाल उद्योग वाणिज्य महासंघअन्तर्गत प्रदेश १ का पर्यटन संयोजक भविश श्रेष्ठको गुनासो छ । जोगबनी नाकासँगै बन्द गरिएका मोरङका ९ वटा छोटी नाका भने खुलिसकेका छन् । जोगबनी नाका नखुल्दा सर्वसाधारणलाई आउजाउ गर्न समस्या छ ।
पालो फ्रेन्चाइज फुटबलको,"ठूलो महत्त्वाकांक्षासहित नेपालमा पनि फ्रेन्चाइज लिग फुटबल सुरु हुने भएको छ । यसको घोषणा भएको लगभग दुई वर्षअघि नै हो । यसको नाम छ, नेपाल सुपर लिग (एनएसएल) । नेपालमा जति पनि फुटबल प्रतियोगिता हुँदै आएका छन्, त्यसमध्ये सबै अर्थमा बृहत् हुने दाबीसहित हुन लागेको पहिलो संस्करणको एनएसएल मिति वैशाख ११ देखि २५ सम्म तोकिएको छ । आयोजनास्थल दशरथ रंगशाला नै हुनेछ । पहिलो संस्करण सुरुआती परीक्षणका रूपमा रहने र त्यसपछिका संस्करण अझ बृहत् हुँदै जाने आयोजकको दाबी छ ।नेपाल स्पोर्ट्स एन्ड इभेन्ट्स म्यानेजमेन्ट (एनएसईएम) ले अखिल नेपाल फुटबल संघ (एन्फा) को प्राविधिक सहयोगमा नेपाली फुटबलमा पहिलोपल्ट फ्रेन्चाइज लिग गर्न लागेको हो । प्रतियोगितामा विभिन्न प्रदेशको सहरका फ्रेन्चाइज टिमले भाग लिनेछन् । प्रतियोगिताबारे सहभागी हुने टिम र त्यसका मालिकबारे अहिले गृहकार्य भइरहेको छ । खेलाडीको चयन भने फ्रेन्चाइज स्वरूपमा लिलामीको माध्यमबाट नै गरिनेछ ।त्यसमा नेपालका अन्तर्राष्ट्रिय, राष्ट्रिय, घरेलु र अन्य खेलाडीको समूह बनाएर खेलाडी लिलामी हुनेछ । यस्तै विदेशी खेलाडीको अलग्गै समूहमा लिलामीमा हुनेछ । एनएसआईएमका अनुसार प्रतियोगितामा ६ देखि ८ टिमसम्म हुन सक्नेछ । प्रत्येक टिममा विभिन्न श्रेणीका २० खेलाडीसम्म राख्न पाइनेछ । प्रतियोगिताका लागि सोमबार राजधानीमा आयोजित पत्रकार सम्मेलनमा अखिल नेपाल फुटबल संघ (एन्फा) का अध्यक्ष कर्माछिरिङ शेर्पाले फ्रेन्चाइज लिग आयोजनाले नेपाली फुटबल अझ बढी व्यावसायिक हुने दाबी गरे ।अध्यक्ष शेर्पाले भने, अबदेखि प्रत्येक वर्षको दुई महिना यो फ्रेन्चाइज फुटबलका लागि हुनेछ । यो अवधिका लागि खेलाडी आफ्नो क्लबबाट ऋणमा पनि जान सक्छन् वा अन्य कुनै पद्धति हुन सक्छ । यसले खेलाडीलाई पनि फाइदा हुनेछ, क्लबलाई पनि उत्तिकै फाइदा हुनेछ । हामी अन्तिम स्वरूप के कस्तो हुनेछ, यसका लागि आयोजकसँग मिलेर निरन्तर छलफल र गृहकार्यमा हुनेछौं । उनले एनएसएल आयोजनाले अहिले चलिआएको ए डिभिजन लिगलाई भने कुनै असर नपर्ने जानकारी दिए ।फ्रेन्चाइज लिग फुटबलले परम्परागत सहिद स्मारक लिग र राष्ट्रिय लिगलाई केही फरक पर्ने छैन । हामी यी सबै लिग अगाडि बढाउनेछौं र अझ यी प्रतियोगितालाई व्यवस्थित गर्नेछौं, अध्यक्ष शेर्पाले थपे । उनका अनुसार फ्रेन्चाइज लिगबाट हुने आम्दानी नेपाली फुटबलको विकास र भौतिक पूर्वाधारमै खर्च हुनेछ । एन्फाले औपचारिक रूपमा एनएसईएमसँग २०७५ पुस १७ मै प्रतियोगिताका लागि औपचारिक सम्झौता गरेको थियो ।तर दशरथ रंगशाला उपलब्ध हुन नसक्नु र कोरोना भाइरस संक्रमणको महामारीका कारण त्यसको दुई वर्षपछि मात्र अहिले प्रतियोगिताको मिति तय भई घोषणा भएको हो । एनएसईएमका सीईओ सुदीप शर्माले घोषणा भएर पनि हुन ढिलो भएको स्वीकार्दै पहिलो संस्करणबाट शिक्षा लिएर आउने वर्षमा अझ बृहत् ढंगले आयोजना गरिने दाबी गरे । उनले प्रतियोगिताको मुख्य उद्देश्य फुटबलमा निजी क्षेत्रलाई प्रवेश गराएर व्यावसायिक बनाउने रहेको बताए । प्रतियोगिताको सम्पूर्ण प्राविधिक पक्ष भने एन्फाले हेर्नेछ ।"
सिटीको जित कायमै,इटालीमिलान लाउटारो मार्टिनेजको दुई गोल मद्दतमा इन्टर मिलानले सिरी ए मा आइतबार एसी मिलानमाथि ३० को जित निकालेको छ । योसँगै शीर्षस्थानमा ४ अंकको अग्रता खोलेको छ । इन्टरबाट रोमेलु लुकाकुले एक गोल गरे । अंकतालिकाको शीर्षस्थानमा रहेका दुई मिलान क्लब एकआपसमा यो स्थितिमा भिडेको सन् २०११ यता पहिलोपल्ट हो ।यो जितपछि इन्टरको ५३ अंक भएको छ । आइतबारै अर्को खेलमा तेस्रो स्थानको रोमाले बेनेभेन्टोविरुद्ध गोलरहित बराबरी खेल्यो भने चौथो स्थानमा उक्लिन एटलान्टाले नेपोलीलाई ४२ ले हरायो । इन्टरका प्रशिक्षक एन्टोनियो कोन्टेले आफ्नो टिम अहिले उत्कृष्ट लयमा रहेको बताउँदै यसको श्रेय खेलाडीलाई जाने बताए । इन्टरले अब युभेन्ट्सको लगातार दसौंपल्ट लिग जित्ने अभियानमा निर्णायक धक्का दिन सक्नेछ ।
भलिबललाई केल्मीको साथ,"राष्ट्रिय भलिबल टोलीले अब स्पेनिस खेल सामग्री उत्पादन कम्पनीका सामग्री प्रयोग गर्ने भएको छ । केल्मीका लागि नेपाली आधिकारिक विक्रेता कामारू ट्रेडिङका प्रबन्ध निर्देशक प्रदीप न्यौपाने र नेपाल भलिबल संघका अध्यक्ष मनोरञ्जन रमण शर्माबीच सोमबार दुईवर्षे सम्झौतापत्रमा हस्ताक्षर भएको छ । रकम नखुलाइए पनि नेपालको पुरुष र महिला राष्ट्रिय टोलीलाई आधिकारिक अन्तर्राष्ट्रिय प्रतियोगितामा आवश्यक सम्पूर्ण खेल सामग्री केल्मीले उपलब्ध गराउने छ । त्यसअनुसार दुवै राष्ट्रिय टोलीका लागि खेल पोसाक, प्रशिक्षक जर्सी, पोलो टीसर्ट, नी क्याप, जुत्तामोजा उपलब्ध गराइने छ । त्यसबाहेक संघलाई वर्षको २ सय ५० थान बल र ५० थान नेट केल्मीले दिनेछ । त्यसबापत नेपाल भलिबल संघको केल्मीको ब्रान्ड विस्तारका लागि प्रचारप्रसारको सहयोग गरिदिनुपर्ने सम्झौतामा उल्लेख छ । स्पेनबाट चीन हुँदै नेपाल प्रवेश गरेको केल्मी ब्रान्डले राष्ट्रिय फुटबल टोलीसँगको तीनवर्षे सम्झौता हालै सकिएको छ । यसबीचमा ए, बी र सी डिभिजन फुटबल क्लबदेखि मोफसलका प्रतियोगितामा समेत केल्मीको उत्पादन प्रयोग हुन थालेको छ । विभागीय टोलीहरूले पनि अहिले केल्मीकै खेल सामग्री प्रयोग गर्छन् । नेपालमा फुटबलबाट सुरु भएको केल्मीले देशभरका खेलकुद प्रतियोगितामा आफूलाई विस्तार गरिसकेको छ, केल्मीका प्रबन्ध निर्देशक न्यौपानेले भने, नेपालको राष्ट्रिय खेल भलिबलसँग सम्झौता गर्न पाउँदा खुसी छौं ।उनले फुटबलमा जस्तै भलिबलमा पनि केल्मी ब्रान्ड प्रयोग सफल हुने विश्वास व्यक्त गर्दै खेलकुदमा व्यवसायीकरणले मात्र खेलाडीको जीवन सुरक्षामा सहयोग पुग्ने बताए । भलिबल संघका अध्यक्ष शर्माले केल्मीको साथले नेपाली भलिबलको स्तरोन्नतिमा एक खुट्किलो माथि उठ्न सकिएको बताए ।"
टर्फ मैदानमा फुटबल मेला,"गोरखा नगरपालिका९ दलभन्ज्याङमा फागुन २४ देखि २७ सम्म तेस्रो फुटबल मेला हुने भएको छ । द ओसन क्लबले आयोजना गर्ने मेलामा भेट्रान्स कप फुटबल, यू१३ फुटबल र फोटो प्रदर्शनीलगायत गतिविधि हुने क्लबका अध्यक्ष अमित खत्रीले जानकारी दिए । यू१३ प्रतियोगिताका लागि विद्यालय वा क्लबले सहभागिता जनाउन सक्नेछन् । विजेताले १५ र उपविजेताले १० हजार रुपैयाँ पाउनेछन् । गोरखाको फुटबल विकासमा योगदान गर्नेमध्ये एकजनालाई सोही अवसरमा लाइफटाइम एचिभमेन्ट अवार्ड प्रदान गरिनेछ । खेलप्रेमीलाई एकीकृत गर्ने, अग्रज र युवा खेलाडीको जमघट गराउने, युवा खेलाडीको प्रतिभा प्रस्फुटन, जिल्लाको खेल पर्यटन विकासमा सहयोग पुर्याउने, स्थानीय कला, संस्कृति तथा परम्परागत खानपान प्रवर्द्धन गर्ने उद्देश्यले मेला गर्न लागिएको आयोजकले जनाएको छ । क्लबले दलभन्ज्याङमा निर्माण गरेको आर्टिफिसियल टर्फ (कृत्रिम घाँसे मैदान) को खर्च विवरण पनि सार्वजनिक गरेको छ । मैदान निर्माण गर्न ३५ लाख १९ हजार रुपैयाँ खर्च भएको क्लबका अध्यक्ष खत्रीले बताए । ३५ लाखमध्ये २६ लाख जुटायौं, सामान खरिद गरेको ठाउँमा अझै आठ लाख तिर्नै बाँकी छ, उनले भने, बाँकी रकमलाई दाताको खोजी भइरहेको छ । गोरखा नगरपालिकाबाट ११ लाख ४६ हजार, गण्डकी प्रदेशको सांसद कोषबाट ७ लाख ८ हजार र विभिन्न व्यक्ति तथा संघसंस्थाबाट ८ लाख १२ हजार रुपैयाँ जुटेको खत्रीले बताए । खेलप्रेमीका लागि बाह्रै महिना फुटबल खेल्न दलभन्ज्याङमा क्लबकै सक्रियतामा कृत्रिम घाँसे मैदान निर्माण भएको हो । मैदानमा अत्यावश्यक चेन्जिङ रूम, शौचालयलगायतका संरचना निर्माण गर्न अझै करिब २० लाख अपुग रहेको क्लबले जनाएको छ ।"
पुनर्निर्माण हुँदै नारायणी रंगशाला,"रंगशालाको इतिहासतत्कालीन अञ्चलाधीश लक्ष्यबहादुर गुरुङको सक्रियतामा करिब चार दशकअघि यो रंगशाला निर्माण गरिएको हो । रंगशाला निर्माणका लागि गुरुङ, तत्कालीन नगर प्रमुख तथा हालका विघटित संघीय संसदका सांसद विमल श्रीवास्तव, समाजसेवी हरिप्रसाद गिरी, पशुपतिविक्रम शाहसहितको टोलीले ठूलो मिहिनेत गरेको थियो । तीनैमध्ये एक पशुपतिविक्रम शाह उतिबेला प्रतिकट्ठा ४ हजार रुपैयाँका दरले रंगशालासँगै अस्पताल, छात्रावास, कभर्डहललाई समेत ३० बिघा जग्गा खरिद गरेको बताउँछन् ।त्यतिबेला खरिद गरिएको ३० बिघा जग्गामध्ये धेरै जग्गा अतिक्रमणमा परेको छ । रंगशाला निर्माण भएपछि त्यसमा दोस्रो राष्ट्रिय खेलकुद, पञ्चायत रजत जयन्ती कार्यक्रमहरूसमेत आयोजना भए, वीरगन्जवासीले गर्व गर्न लायक धरोहरमध्ये एक यो रंगशाला उतिबेला राजधानीको दशरथ रंगशालापछिकै ठूलो र भव्य रंगशाला मानिएको थियो, उनले भने, तर न यसको संरक्षण गरियो, न त नियमित मर्मतसम्भार नै गरियो, त्यसको परिणाम चार दशक पनि रंगशाला टिक्न सकेन ।"
सहिद स्मृति फुटबल अन्तिम साता,"मकवानपुर (कास) तेस्रो सहिद स्मृति राष्ट्रिय फुटबल प्रतियोगिता फागुन २७ गतेदेखि हेटौंडामा हुने भएको छ । जिल्लाका १० स्थानीय तहको सहयोगमा मकवानपुर जिल्ला फुटबल संघले आयोजना गर्ने प्रतियोगितामा देशका चर्चित १० क्लबको सहभागिता रहनेछ । चैत ७ सम्म हेटौंडा१० स्थित वन विज्ञान खेल मैदानमा हुने प्रतियोगिता विजेताले १० लाख र उपविजेताले ५ लाख रुपैयाँ पुरस्कार प्राप्त गर्ने आयोजक संघका अध्यक्ष टीकाराम लामाले जानकारी गराए ।सर्वोत्कृष्ट खेलाडीले ५० हजार, विधागत उत्कृष्ट हुने गोलरक्षक, डिफेन्डर, मिडफिल्ड, फरवार्ड र प्रशिक्षकले जनही २५ हजार रुपैयाँ प्राप्त गर्नेछन् । प्रत्येक खेलको म्यान अफ द म्याचले ५ हजार पाउनेछन् ।प्रतियोगितामा ए डिभिजन क्लब मनाङ मर्स्याङ्दी, थ्रीस्टार, त्रिभुवन आर्मी, नेपाल पुलिस, एपीएफ, मछिन्द्र, जावलाखेल युथ, हिमालयन शेर्पा, सरस्वती युवा र आयाोजक टोलीको सहभागिता रहनेछ । गत संस्करणको उपाधि आयोजकले जितेको थियो । प्रतियोगितामा करिब ९५ लाख रुपैयाँ खर्च अनुमान गरिएको छ ।प्रतियोगिताका लागि हेटौंडा उपमहानगरले १५ लाख र थाहा नगरपालिकाले १० लाख, आठ गाउँपालिकाले ५५ लाख सहयोग गरेको प्रतियोगिता संयोजक प्रताप विष्टले जानकारी गराए । कोरोना महामारीका कारण अघिल्लो वर्ष प्रतियोगिता स्थगित गरिएको थियो ।प्रतियोगिताको तयारीस्वरूप मैदानको स्तरोन्नति, घेराबाराको काम सुरुआत भइसकेको छ । करिब ८ हजार सिट क्षमताको प्यारापिट निर्माण गर्ने गरी हामीले तयारी अगाडि बढाएका छौं । लामो समयपछि मोफसलमा राष्ट्रिय प्रतियोगिता हुन लागेका कारण यसपालि धेरै दर्शक आउने अपेक्षा गरेका छौं, संयोजक विष्टले भने । उनले खेलाडीले प्राप्त गर्ने दैनिक भत्ता र म्याच फीमा उल्लेख्य वृद्धि गरिएको बताए ।"
बुटवलमा खुला लनटेनिस हुने,"तिलोत्तमा (कास) रूपन्देहीमा फागुन १४ देखि चौथो खुला लनटेनिस प्रतियोगिता हुने भएको छ । प्रतियोगितामा देशभरका खेलाडी सहभागी हुनेछन् । विभिन्न १० इभेन्टमा एकल र डबल्समा प्रतिस्पर्धा गराइने छ । कोरोनाका कारण रोकिएको खेल गतिविधि सुचारु गर्न थालेको रूपन्देही लनटेनिस संघका अध्यक्ष सञ्जयप्रकाश श्रेष्ठले बताए । विभिन्न उमेर समूहमा हुने प्रतियोगितामा पुरुष र महिला एकलतर्फ विजेताले ४५ हजार र दोस्रोले २० हजार, भेट्रान ३५ वर्षमाथिका विजेताले २० हजार र दोस्रोले १० हजार, ४५ वर्षमाथि विजेताले १५ हजार र दोस्रोले १० हजार तथा ५५ वर्षमाथिका विजेताले १० हजार र दोस्रोले ५ हजार रुपैयाँ पाउने सचिव गोपाल ज्ञवालीले बताए । डबल्सतर्फ विजेता पुरुष र महिला जोडीले १५ हजार र उपविजेताले १५ हजार, ३५ वर्षमाथिका विजेता जोडीले १५ हजार र दोस्रोले १० हजार, ४५ वर्षमाथिका विजेता जोडीले १५ हजार र दोस्रो हुनेले १० हजार तथा ५५ वर्षमाथि विजेता जोडीले १५ हजार र उपविजेता जोडीले १० हजार रुपैयाँ प्राप्त गर्नेछन् । प्रतियोगिता गर्न बुटवल उपमहानगरपालिकाले १ लाख रुपैयाँ सहयोग गरेको छ भने संघमा आबद्ध सदस्यबाट २५ हजारका दरले सहयोग संकलन गरिएको जनाइएको छ ।"
झापा अवार्डको मनोनयन,"बिर्तामोड (कास) झापा स्पोर्ट्स अवार्डका लागि सोमबार चार विधामा खेलाडी मनोनयन सार्वजनिक गरिएको छ । चौथो झापा स्पोर्ट्स अवार्ड फागुन २८ गते हुँदै छ । चार विधाका लागि तीनतीन खेलाडी मनोनयनमा परेका छन् । मनोनयनमा पर्ने खेलाडीमा वर्ष खेलाडी (पुरुष) मा तीनै जना फुटबलका छन् । अनन्त तामाङ, सेसेहाङ आङदेम्बे र छिरिङ गुरुङ मनोनयनमा परेका छन् । वर्ष खेलाडी (महिला) मा उसुकी जुनी राई, जुडोकी देविका खड्का र फेन्सिङकी कमला श्रेष्ठ परेका छन् । वर्ष खेलाडी (युवा) तर्फ फुटबलका रेजिन सुब्बा, जुडोकी मनिता श्रेष्ठ प्रधान र कबड्डीकी अनुजा कुलुङ राई छन् भने वर्ष प्रशिक्षकमा फुटबलका प्रवेश कटुवाल, करातेका मदन उप्रेती र पौडीका ओङदेन लामा छन् । वर्ष खेलाडी पुरुषलाई मोटरसाइकल, महिलालाई स्कुटर तथा युवा र प्रशिक्षकलाई जनही २५ हजार प्रदान गरिने आयोजक नेपाल खेलकुद पत्रकार मञ्च झापा समन्वय शाखाका अध्यक्ष हिमाल खरेलले सोमबार जानकारी गराए । पिपल्स च्वाइज विजेताले २५ हजार र लाइफटाइम एचिभमेन्ट अवार्डबाट सम्मानितलाई ३५ हजार प्रदान गरिने जनाइएको छ । यस वर्ष दुई जनालाई स्पेसल अवार्ड प्रदान गर्ने निर्णय भएको अध्यक्ष खरेलले बताए । २०७६ सालमा राष्ट्रिय तथा अन्तर्राष्ट्रिय प्रतियोगितामा पदक प्राप्त गरेका साबिक मेची अञ्चलका झापा, इलाम, पाँचथर र ताप्लेजुङ जिल्लाका खेलाडी र प्रशिक्षकलाई मञ्चले अवार्ड प्रदान गर्दै आएको छ ।"
टेबलटेनिसको विशेष कार्यक्रम,"काठमाडौं (कास) नेपाली जुनियर टेबलटेनिस खेलाडीले एसियाली टेबलटेनिस युनियन (एटीटीयू) को एक साता लामो प्रशिक्षण पाउने भएका छन् । एसियाली टेबलटेनिसको सर्वोच्च संस्थाले नेपाललाई एइम फर द स्टार्स अन्तर्गत यो विशेष कार्यक्रम प्रदान गरेको हो । यसपल्ट यो कार्यक्रम रूपन्देही टेबलटेनिस संघको सहयोगमा बुटवलमा हुनेछ । फागुन १३ देखि १९ सम्म यो कार्यक्रम हुनेछ । अखिल नेपाल टेबलटेनिस संघका अध्यक्ष चतुरानन्द राजवैद्यका अनुसार एटीटीयूका प्रशिक्षक अन्सुल गर्गले यो कार्यक्रम सञ्चालन गर्नेछन् । अध्यक्ष वैद्यले यस्तो कार्यक्रमले नेपालका युवा र प्रतिभावान टेबलटेनिस खेलाडीले कम समयमा पनि धेरै सिक्ने अवसर पाउने बताए । नेपालले एइम फर द स्टार्स कार्यक्रम पाएको यो तेस्रोपल्ट हो । टेबलटेनिस संघले लामो समयदेखि यस्ता कार्यक्रम नियमित नेपाल ल्याउँदै गरेको छ । यसले नेपाली टेबलटेनिसमा नयाँ खेलाडीलाई अवसर प्राप्त भइरहेको छ । यस्ता कार्यक्रमले नेपाली टेबलटेनिसमा नयाँ खेलाडी उत्पादन गर्न धेरै मदत मिलिरहेको छ, वैद्य मान्छन् । उनले थपे, यसपल्ट बुटवलमा कार्यक्रम हुँदा मोफसलका युवा खेलाडीले समेत मौका पाउनेछन्, त्यसैले यो विशेष रहनेछ ।"

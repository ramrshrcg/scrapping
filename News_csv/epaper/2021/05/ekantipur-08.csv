शीर्षक,विवरण
नेपाल निर्णायक,"यद्यपि लुम्बिनी र गण्डकी प्रदेशमा सत्तापक्षले बदमासी गरेको निचोड निकालेका देउवा ओली नेतृत्वको सरकारले चुनाव गराउँदा बर्बाद हुन्छ भन्ने निष्कर्षमा भने पुगेका छन् । त्यसपछि उनले विभिन्न माध्यममार्फत नेपाल पक्षका सांसदहरूको नाडी छामिरहेका छन् । लुम्बिनी र गण्डकी प्रदेशको राजनीतिबाट कांग्रेस सभापति देउवा केही हच्किएका थिए । वैशाख १९ गते प्रधानमन्त्री ओलीले विश्वासको मत लिने निर्णय गरेपछि नेपाल समूह रणनीतिक रूपमा अघि सर्यो । ओलीको यो निर्णयलगत्तै नेता नेपाल, कांग्रेस सभापति देउवा र माओवादी केन्द्रका अध्यक्ष पुष्पकमल दाहालबीच महाराजगन्जस्थित देउवाका एक नातेदारको घरमा भेटघाट भयो । उक्त भेटमा नेपालले राष्ट्रिय सभाको उपचुनावमा वाग्मती प्रदेशबाट नेपाल पक्षीय खिमलाल देवकोटालाई उठाउने प्रस्ताव गरे । ओलीले एमालेबाट रामबहादुर थापा बादललाई उम्मेदवार बनाउने तयारी गरिरहेका बेला एमालेकै उम्मेदवार अघि सार्नॅ केबल घटनामात्रै थिएन, ओलीका लागि सन्देश पनि थियो किनभने वाग्मती प्रदेशमा एमालेको एउटा खेमा गठबन्धनतिर लाग्नेबित्तिकै ओलीले उठाएका उम्मेदवार कमजोर हुने निश्चितप्रायः छ ।यसलाई गठबन्धनको सुरुवातका रूपमा लिएका छौं, यही मोडेलमा अब सत्ता सहकार्य र आगामी चुनावसम्म जाने गरी संवाद अघि बढाइएको छ, देवकोटालाई उम्मेदवार बनाएपछि नेपालनिकट एक नेताले कान्तिपुरसित भनेका थिए, नेपाल पक्षीय उम्मेदवारको समर्थनमा कांग्रेस, माओवादी र जसपा हुनु हाम्रा लागि सुखद संकेत हो । नेपालले चालेको यो गोटी ओलीका लागि उत्तिकै दुखद् थियो, जति २७ गतेअघि नै सामूहिक राजीनामा दिने नेपाल पक्षीय सांसदहरूको तयारी संसदीय हिसाबमा प्रतिकूल छ । वैशाख २१ गते नेपाल पक्षीय स्थायी कमिटी सदस्यहरूको भर्चुअल बैठक भयो । उक्त बैठकमा २७ गते विश्वासको मत लिएलगत्तै ओलीले आफूहरूलाई कारबाही गर्ने तयारी गरेको कुरा उठेपछि उपमहासचिव घनश्याम भुसालले उसो भए कारबाही अघि नै सामूहिक राजीनामा दिऊँ भनेर प्रस्ताव गरे । फ्लोर क्रस या ओलीको कारबाही भोग्नुभन्दा यही नै उत्तम उपाय हो भनेर उनको प्रस्तावलाई धेरैले समर्थन जनाएपछि माधव नेपाल पनि सहमत भए । नेपाल पक्षको यो तयारीले जसपाको एउटा खेमाले मात्रै समर्थन गरे पनि विश्वासको मत लिउँला र पूरै कार्यकाल सरकार चलाउँला भन्ने चाहना एकातिर र अर्कोतिर अल्पमतकै सरकारको नेतृत्व गरेर चुनावमा जाने सोचसहित संसद्को शक्ति परीक्षणमा होमिएका प्रधानमन्त्री ओली आसपासका नेताहरू झस्किए । उनीहरूले पार्टीलाई एकताबद्ध बनाउनुपर्ने भन्दै नेपाल समूहका दोस्रो तहका नेताहरूसँग कुराकानी अघि बढाए, बिहीबार नेताहरूका बीचमा बाक्लो छलफल भयो । दिउँसो उपमहासचिवहरू घनश्याम भुसाल, विष्णु पौडेल, योगेश भट्टराई, गोकर्ण बिष्ट, सुरेन्द्र पाण्डेलगायत नेताहरू संवादमा जुट्दा पौडेलले समस्या समाधानका लागि कार्यदल बनाउने प्रस्ताव ल्याए । त्यसमा अरू नेताहरू पनि सहमत थिए तर २०७५ जेठ २ अघिको पार्टी कमिटीलाई मान्ने या २०७७ फागुन २८ पछिको परिस्थितिलाई स्विकार्ने भन्नेमा कुरा मिलेन । यहीबीचमा वरिष्ठ नेता नेपाल कांग्रेस सभापति देउवालाई भेट्न बूढानीलकण्ठ पुगे । राष्ट्रिय सभा उपनिर्वाचनमा उम्मेदवारको विषयले ओली समूहमा तरंग ल्याएको थियो । नेपालको बूढानीलकण्ठतिरको यात्रापछि नेपाल र उनीपक्षीय नेताहरूसँग संवाद गर्न दोस्रो तहका नेताहरूले ओली र राष्ट्रपति विद्यादेवी भण्डारीलाई दबाब दिए । फलस्वरूप बूढानीलकण्ठबाट फर्किंदै गर्दा बिहीबार राति ८ बजे नेपाल राष्ट्रपति भवन शीतल निवास छिरे । ओलीले बोलाएपछि एमाले उपमहासचिव भुसाल र सचिव योगेश भट्टराई प्रधानमन्त्रीको सरकारी निवास बालुवाटार गए । दुवैतिर नेताहरूले तीनतीन घण्टा समय बिताए तर ती छलफल त्यति सौहार्द भएनन् ।हामी सिद्धान्तनिष्ठ, क्रान्तिकारी, नीति र विधिको आधारमा चल्ने सुदृढ र एकताबद्ध एमाले चाहन्छौं किनकि यो हामीले निर्माण गरेको पार्टी हो, यसका लागि वार्ता र लचकता दुवै अपनाउँछौं तर अहिलेसम्म कुनै सहमति भएको छैन, नेपालले भनेका छन्, २०७७ फागुन २८ र तत्पश्चात बसेका कथित बैठकहरू र तिनले गरेका निर्णयहरू फिर्ता लिनुपर्छ, २०७५ जेठ २ गतेको कमिटी, विधान र नेतृत्व नै हाम्रो बटमलाइन हो । यस सम्बन्धमा कुनै किसिमको भ्रममा नपर्न, नअल्मलिन र सुदृढ र सशक्त पार्टी बनाउने महान् अभियानमा लागिरहन आह्वान गर्दछौं । नेपालले यसो भनिरहँदा शुक्रबार बिहान राष्ट्रिय सभाको उम्मेदवार छान्न ओली पक्षीय स्थायी कमिटी सदस्यहरूको बैठक बालुवाटारमा बसिरहेको थियो, यसबाट पनि कुरा मिलेन भन्ने छनक आइसकेको थियो । त्यसो भए तीनतीन घण्टाको बसाइमा के कुराकानी भयो त ? खासमा भन्दा केही पनि कुरा भएन, नेता नेपालको भनाइ उद्धृत गर्दै उनीनिकट स्रोतले भन्यो, राष्ट्रपतिज्यूले तपाईं, म र केपीजी बसेर चिया खाँदै गफगाफ गरौं भन्नेबाहेक अरू केही पनि भन्नुभएन । भेटमा नेपालभन्दा धेरै बोलेकी राष्ट्रपतिले सुरुवातकालीन राजनीति, त्यतिखेरका आरोह अवरोह, पार्टी बनाउँदाका सुखदुःखबारे कुरा गरेकी थिइन् । उनले नेपालकै कारण आफ्नो र मदन भण्डारीको बिहे भएको कुरा उप्काउँदै भण्डारीको सपना पूरा गर्नका लागि भए पनि एकताबद्ध एमाले हुनुपर्ने र त्यसका लागि नेपालले ओलीलाई सहयोग गर्नुपर्ने धारणा राखेकी थिइन् ।सुरुमा मदन भण्डारीले बिहेको प्रस्ताव गर्दा विद्याजी मान्नुभएको थिएन, पछि माधव कमरेडले नै कुराकानी मिलाइदिएपछि उहाँहरूको बिहे भएको थियो, हिजो राष्ट्रपतिले त्यही कुरा निकाल्नुभएछ, नेपालको ब्रिफिङ सुनेका एक स्थायी कमिटी सदस्यले कान्तिपुरसित भने, कहिले के खाइयो, कहिले कता गइयो, त्यस्तै त्यस्तै कुरा भएका रहेछन् । अब पार्टीलाई कस्तो बनाउने भन्ने केही प्रस्ताव आएनछ । भेटमा राष्ट्रपति भण्डारीले धेरैपटक पार्टी निर्माणका बेला गरेका संघर्षका कुरा उधिनेर नेपाललाई सम्झाउन खोजेकी थिइन् । उनले मदन भण्डारीको निधनलगत्तै नेपाल नै कार्यवाहक महासचिव भएर एमाले धानेको सम्झाउँदै पार्टी जोगाउने जिम्मेवारी पनि तपाईंकै हो भनेकी थिइन् । जवाफमा नेपालले आफूले एकताबद्ध एमाले चाहेको भए पनि ओलीले पार्टीमा बस्न, खानै नदिएको बताएका थिए । मलाईभन्दा केपीजीलाई नै सम्झाउनुस्, हामी त जहिले पनि विधिपद्धतिसहितको एकताबद्ध एमालेको पक्षमा छौं, नेता नेपालको जवाफ थियो । भण्डारीले उनीसित एकपटक ओलीसहित बसौं भनेर प्रस्ताव पनि गरेको नेपालले आफ्ना निकटस्थहरूलाई बताएका छन् । भेटेर के गर्नु, यो माग्यो र त्यो माग्यो भनेर मेरै बदनाम गर्नुॅहुन्छ, नेपालले राष्ट्रपतिलाई भनेको कुरा उल्लेख गर्दै स्रोतले भन्यो, शुक्रबार पनि भेटौं भन्ने बालुवाटारतिरको प्रस्ताव थियो तर उहाँ मान्नुभएन । राष्ट्रपतिले पार्टी एकताका लागि पहलकदमी लिन माधव नेपालसित कुराकानी गरिरहेका बेला बालुवाटारमा भुसाल र भट्टराईसित संवादमा रहेका ओलीले के भने त ? के भन्नु र ? उही २०४८ यताका कुराकानी भएछन्, प्रधानमन्त्रीले माधव नेपाल र प्रचण्डलाई गाली गुर्नभएछ, सम्बद्ध स्रोतले भन्यो, उहाँहरूले धैर्यतापूर्वक सुनेर फर्किनुभएछ । भेटमा प्रधानमन्त्री ओलीले पार्टी मिलाउनेभन्दा पनि आफ्नो समूहमा आउन उनीहरूसँग आग्रह गरेका थिए ।उहाँले तिमीहरूले मलाई साथ देऊ, आफ्नो भविष्य हेर भन्नुभयो, हामीले उहाँलाई पार्टीको भविष्य हेर्नुस् भन्यौं, उपमहासचिव भुसालले कान्तिपुरसित भने, उहाँलाई हामीले २०७५ जेठ २ मा जाऔं भन्यौं । उहाँले हुँदैन, म त्यो सक्दिनँ भन्नुभयो । सक्दिनँ भनेपछि मिल्ने कुरै भएन । प्रधानमन्त्री ओलीले हिजो आफूलाई कठिन परिस्थितिमा साथ दिएकाहरूलाई पार्टीबाट हटाउन नसक्ने बताएका थिए । उहाँले मलाई हिजो कठिन परिस्थितिमा साथ दिएकाहरूलाई हटाउन सक्दिनँ भन्नुभयो, भुसालले भने, हामीले हटाउनु कसले भन्या छ, ती त पार्टीमा आएका बाँकी नै रहन्छन्, पछि तपाईंको निर्णयबाट नाजायज पद पाएकाहरूले त्यो पद छोड्नुपर्छ भन्यौं । उहाँ त्यसमा तयार हुनुभएन हामी फर्कियौं ।भेटमा ओलीले अब चुनावमा नै जानुपर्ने भएकाले आफ्नो समूहमा रहे आफूले त्यहीअनुसारको व्यवहार गर्ने बताएका थिए । पौने ३ घण्टाको उक्त संवाद पनि सौहार्दपूर्ण रहेन । स्थायी कमिटी सदस्य सुवास नेम्वाङले मिलौं भन्ने सबैको मत भए पनि कसरी मिल्ने भन्ने टुंगोमा पुगिनसकेको बताए । विभिन्न ठाउँमा साथीहरू छलफलमा लागेका छन्, अहिले नै केही भन्न सकिन्नँ, कुनै ठोस सहमति भइसकेको छैन, नेम्वाङले भने, मिलौं भन्ने त छ तर कसरी मिल्ने हो, त्यो छैन । नेपाल पक्षले भने ओलीले २७ गतेको गर्जो टार्नमात्रै कुराकानी गरेको निचोड निकालेको छ । यो ओलीजीको दाउपेचमात्रै हो, वरिष्ठ नेता नेपालले कान्तिपुरसित भने, ओलीजीकै दाउपेच चल्छ, अरू त के छ र ? यता वार्ता गरेझैं गर्नुहुन्छ, अर्कातिर संवैधानिक नियुक्तिहरू गर्न खोज्नुभएको छ । कसरी विश्वास गर्ने ? कसरी पत्याउने ?शुक्रबार पनि वार्ता भयो तर कुरा मिलेन ओलीपक्ष र नेपालपक्षका नेताहरूबीच शुक्रबार भएको छलफल पनि एकताबद्ध पार्टीको सैद्धान्तिक आधार के हो भन्नेमा कुरा नमिलेपछि निचोडमा पुग्न सकेन । पार्टीलाई एकताबद्ध बनाउन पहल गरिरहेका दुवै समूहका दोस्रो तहका नेताहरू छलफलमा सहभागी थिए ।प्रधानमन्त्री निवास बालुवाटारमा भएको छलफलमा पार्टी मिलाऔं भन्नेबारेमा सबैको चासो भए पनि त्यसको ठोस आधारबारे कुरा नमिलेको सचिव योगेश भट्टराईले बताए । पार्टी मिलाऔं भन्नेमा सबैको चासो छ, मिलौं भन्ने पनि छ, हामीले जेठ २ वरिपरि जाऔं, त्यही हो आधार भनेका छौं, सचिव भट्टराईले कान्तिपुरसित भने, उहाँहरूले त्यसलाई अलि मानिराख्नुभएको छैन । उनले बैठकमा एउटा कार्यदल बनाऔं भन्नेबारेमा पनि कुरा उठेको तर नमिलेको बताए । कार्यदलले के गर्ने त ? जेठ २ लाई मान्ने सैद्धान्तिक सहमति भयो भने कार्यदल बनाएर पनि ठीकै छ, त्यो भएन भने त कार्यदलले त केही गर्दैन, यस्ता कुरामा प्रस्ट गरौं न त भन्ने भएको छ, भट्टराईले भने । छलफलमा ओली समूहका सुवास नेम्वाङ, विष्णु पौडेल, विष्णु रिमाल र नेपाल समूहका घनश्याम भुसाल, योगेश भट्टराई र गोकर्ण बिष्ट सहभागी थिए ।"
सिलिन्डर खोज्दै सरकार,"मन्त्रालयले युनिसेफलाई सिलिन्डरको व्यवस्थापन गरिदिन आग्रह गरेको थियो । युनिसेफले बंगलादेशसँग सम्झौता गरे पनि उसले दिन नसक्ने बताएपछि चीनबाटै ल्याएर दिन लागेको तिंकरीले जानकारी दिए । अक्सिजन सिलिन्डर बढाउन कुनै कसरत बाँकी राखेका छैनौं, उनले भने । स्वास्थ्य सेवा विभागले अक्सिजन सिलिन्डर खरिदका लागि उत्पादक कम्पनीसँग पनि आग्रह गरिरहेको स्रोतले जनाएको छ । मौखिक रूपमा सहमति जनाए पनि उनीहरू लिखित रूपमा दिन तयार भएका छैनन् । कारबाहीमा परिने डरले अघि बढ्न नचाहेको हुन सक्छ, स्रोतले भन्यो । सहिद शुक्रराज ट्रपिकल तथा सरुवा रोग अस्पतालका सरुवा रोग विशेषज्ञ डा अनुप बाँस्तोलाले पछिल्लो समय अस्पताल आउने शतप्रतिशत संक्रमितलाई अक्सिजन चाहिएको बताए । जति पनि संक्रमित आउँछन्, सबैको अक्सिजनको मात्रा कम देखिएको हुन्छ, उनले भने, कोहीलाई कम दिनुपर्ला, कोहीलाई हाइफ्लोमा दिनुपर्ने हुन्छ । अक्सिजनको सबैभन्दा बढी माग लुम्बिनीमा रहेको स्वास्थ्य मन्त्रालयले जनाएको छ । लुम्बिनीमा संक्रमितलाई अस्पतालमा भर्ना गरेर आफन्तले नै अक्सिजन खोजेर लैजाने गरेका छन् । कतिपय उद्योगीले सिलिन्डर अभावकै कारण पूर्ण क्षमतामा प्लान्ट सञ्चालन गर्न नसकेको जनाएका छन् । विभागले केही दिनअघि एक हजार सिलिन्डर खरिद गरेर अस्पताललाई वितरण गरेको थियो । काठमाडौं, भक्तपुर र ललितपुर प्रशासन र प्रहरीले उपत्यकाबाट ६ हजार ७ सय ८४ थान सिलिन्डर नियन्त्रणमा लिएर विभिन्न अस्पताललाई वितरण गरेका छन् ।"
कामीरिता २५ औं पटक सगरमाथामा,"(काठमाडौं)  लुखुम्बुका ५१ वर्षीय पर्वतारोही कामीरिता शेर्पाले २५ औं पटक सगरमाथा चुमेर नयाँ विश्व रेकर्ड कायम गरेका छन् । कोरोना महामारीले नेपाललगायत एसियाली मुलुकको जनजीवन प्रभावित भएका बेला आफ्नै रेकर्ड ब्रेक गर्दै उनले संसारकै सर्वोच्च शिखरको सफल आरोहण गरेका हुन् ।गत वर्ष मात्रै ८६ सेन्टिमिटर उचाइ वृद्धि भई ८ हजार ८ सय ४८८६ मिटर अग्लो घोषित चुचुरोमा जब उनी शुक्रबार साँझ ६ बजे अन्य ११ जना शेर्पासहित डोरी टाङ्दै चुचुरोमा पुगे, लगत्तै उनको यो रेकर्डको खबरले सञ्चारमाध्यमहरूले संसारभरका आरोहीको ध्यानाकर्षण गर्यो । सञ्चारमाध्यममा औपचारिक रूपमा खबर आउनुअघि नै सामाजिक सञ्जालमा २५ औं पटक सगरमाथा चढेर आफ्नै रेकर्ड ब्रेक गरेका कामीरितालाई बधाई दिनेहरूको ओइरो लागिसकेको थियो । उनी भाइरल र ट्रेन्डिङको सूचीमा परिसकेका थिए । बच्चाहरूले इन्स्टाग्रामबाट थाहा पाए, काठमाडौं बौद्धको तीनचुलीमा रहेकी कामीरिताकी पत्नी जाङ्मुले कान्तिपुरसँग खुसी साट्दै भनिन्, आफ्नै रेकर्ड ब्रेक गरेर २५ पटक पुगेको खबर सुनेर एकदमै खुसी लागेको छ । कामीरिताले चुचुरोमा जानुअघि गत मंगलबार आधार शिविरबाट म माथि चुचुरोतर्फ जाँदै छु भनेर फोन गरेको जाङ्मुले सुनाइन् ।चार दिनअघि फोनमा कुरा भएको थियो । त्यसपछि उहाँको यात्राका लागि गुम्बामा गएर पूजा गरेकी थिएँ, कलेज अध्ययन गर्दै गरेका छोरा र छोरीका साथ डेरामा बस्दै आएकी जाङ्मुले भनिन् । २४ वर्षको उमेरमा पहिलोपटक २०५१ मा सगरमाथामा पाइला राखेका कामीरिताले अब के हिमाल आरोहणबाट संन्यास लिन्छन् ? भनी सोध्दा उनले यसबारे अहिल्यै भन्न नसकिने बताइन् । उहाँका विदेशी साथीहरूले के भन्छन् अनि मात्रै भन्न सकिएला, जाङ्मुले भनिन् । उनको कुरा सुन्दा पर्वतारोहण पेसालाई करियर बनाएका कामीरिता वातावरण अनुकूल भए अझ केही वर्ष सगरमाथा आरोहणमा जाने नै छन् ।कामीरिताको हिमाल आरोहण गराउने आफ्नै कम्पनी छैन । उनी ५ वर्षयता आबद्ध सेभेन समिट ट्रेक्सको सिनियर हाई अल्टिच्युट गाइडका रूपमा सगरमाथा गएका हुन् । शुक्रबार फर्केपछि उनी पुनः भारतीय आरोहण दलको गाइडका रूपमा चुचुरोसम्म जाने छन् । उनले सफल आरोहण गरे एकै सिजनमा दुई पटक सगरमाथाको चुचुरोमा जानेछन् । सेभेन समिटका अध्यक्ष मिङ्मा शेर्पाका अनुसार, यही सिजनमा कामीरिता २६ पटक सगरमाथा आरोहण गरेर फर्किंदै छन् ।शुक्रबारको आरोहण उनी चौथो क्याम्पदेखि माथि डोरी टाँगेर बाटो बनाउने रोप फिक्सिङको नाइकेका रूपमा गएका थिए । उनीसहित संखुवासभाका ६ र सोलुखुम्बुका ६ गरी १२ जना शेर्पा बिहीबार बेलुकी ६ बजे ८ हजार मिटर उचाइमा रहेको चौथो क्याम्पबाट यस सिजनका लागि बाटो बनाउँदै उक्लिएका थिए । शुक्रबार ६ बजे चुचुरोमा पुगेका उनीहरू साँझ ९ बजे चौथो क्याम्पमा सकुशल फर्किसकेको सेभेन समिटले जनाएको छ । डोरी टाङ्दै गएका १२ जना भोलि शनिबार ५३ सय मिटर उचाइको आधार शिविरमा फर्किंदै छन्, काठमाडौंमा रहेका मिङ्माले आधार शिविरमा रहेको आफ्नो कम्पनीको सूचना उद्धृत गर्दै कान्तिपुरसँग भने ।सेभेन समिटका अनुसार, एकपटक उत्तरतर्फको तिब्बती मोहडाबाट सगरमाथा आरोहण गरेका कामीरिताले बाँकी २०५१ देखि २०७८ सम्म २४ पटक दक्षिणी मोहडाबाट सगरमाथा आरोहण गरेका हुन् । आफ्नो २९ वर्ष लामो पर्वतारोहण यात्राका क्रममा उनले पाकिस्तानमा रहेको संसारकै दोस्रो अग्लो हिमाल केटु एकपटक, चौथो अग्लो ल्होत्से एकपटक, छैटौं चोयु आठपटक र आठौं अग्लो मनास्लु हिमाल तीनपटक आरोहण गरिसकेका छन् । यस सिजनमा सगरमाथा आरोहणका लागि मात्रै पर्यटन विभागले ४४ वटा आरोहण दललाई अनुमति दिएको छ । जसमा ९२ महिला र ३ सय १५ पुरुष छन् । यीमध्ये १२ वटा आरोहण दलका १ सय ३० जना सेभेन समिटमार्फत त्यता गएका हुन् । यो सिजनमा नेपालका १६ वटा हिमालका लागि ८४ वटा आरोहण दलले अनुमति पाएका छन् । यसमा ७ सय ४० जना छन् । यिनलाई सघाउने शेर्पासहितको संख्या करिब ३ हजार हाराहारी छ । जसमध्ये यतिबेला सगरमाथामा मात्रै विदेशी र नेपाली गरी २ हजार जना छन् ।"
अस्पताल चहार्दाचहार्दै मृत्यु,"(बाँके)  गाउँ त्रासमा थियो । छिमेकीले झ्यालबाट सामुन्नेको घरतर्फ चियाइरहेका थिए । बन्द उक्त घरभित्र एउटा शव थियो । त्यहाँ आफन्त पनि थिए । कोहलपुर२ स्थित उक्त घर र टोलमा शुक्रबार बिहानैदेखि सन्नाटा छाएको थियो । कोरोना संक्रमण भएर मृत्यु भएकी महिलाको शव घरभित्र राखिएको भन्दै स्थानीय नजिक जान डराएका थिए । शवलाई प्लास्टिकले बेरिएको थिएन । न त सेनिटाइज गरिएको थियो । मृतकका श्रीमान् भारतमा थिए । उनी फर्किएपछि शव व्यवस्थापन गर्ने भन्दै आफन्तले बाटो हेरिरहेका थिए । छिमेकी ईश्वरीप्रसाद विश्वकर्माले शव घरभित्रै राख्दा असुरक्षित हुने जनाउँदै स्थानीय जनप्रतिनिधिलाई खबर गरे । तर, कोही आएनन् । खै कसैले मतलब गर्दैनन्, उनले भने ।आफन्तका अनुसार ११ दिनदेखि रुघा, खोकी र ज्वरो आएकी ३२ वर्षीया ती महिलाले स्थानीय मेडिकलमा गएर सामान्य उपचार गराएकी थिइन् । केही दिन ज्वरो रोकिएजस्तो भयो । तर, बुधबार उनलाई सास फेर्न गाह्रो भयो । त्यो दिन घरमै बित्यो । बिहीबार बिहान ७ बजे एम्बुलेन्स बोलाइयो । तत्काल आएन । चार घण्टा ढिला एम्बुलेन्स आएको छिमेकीले बताए । बेलैमा एम्बुलेन्स आएको भए उपचार हुन्थ्यो कि ? मृतकका ससुराले दुखेसो पोखे । एम्बुलेन्स आएपछि सुरुमा कोहलपुर मेडिकल कलेज पुर्याइयो । त्यहाँ अस्पतालले अक्सिजन नभएको र पीसीआर परीक्षण नगरेकालाई भर्ना नलिने भन्दै सूचना टाँसेको थाहा पाए । त्यसपछि नजिकैको कौशिला मेमोरियल अस्पताल पुर्याइयो । उक्त अस्पतालका चिकित्सकले अक्सिजनको मात्रा घटेको जानकारी गराए । अस्पतालले कोभिड१९ का बिरामी भएको भन्दै अन्यत्र लैजानू भन्दै फर्काइदियो । आफन्तले स्वास फेर्न नसकेर छटपटाइरहेकी बिरामीलाई एम्बुलेन्समा राखेर नेपालगन्जस्थित नर्सिङ होम लगे । त्यहाँ पुग्दासम्म उनी सिकिस्त भइसकेकी थिइन्, शुक्रबार घरमै भेटिएकी एक आफन्तले भनिन्, नर्सिङ होमले गेट नै खोलेन । साँझपख झिनो आशा लिएर भेरी अस्पताल पुर्याए । उनीहरूले त्यहाँ सिकिस्त बिरामी बेडको पर्खाइमा भुइँमै लाइन लागेर बसेको देखे । पालो आयो भने बेडमा राखौंला भन्दै चिकित्सकको मुख ताक्दै रात बिताए । शुक्रबार बिहान बिरामी हेर्न आएका चिकित्सकले उनको मृत्यु भइसकेको घोषणा गरे । बिहान ८ बजे शव घर ल्याइयो । बाहिर राख्दा संक्रमण फैलिने डरले आफन्तले कोठाभित्र शव राखे । स्थानीयका अनुसार मृत्युपछि शव घरबाहिर निकाल्ने चलन हुन्छ । संक्रमितको शव जतिसक्दो छिटो व्यवस्थापन गर्नु पर्छ । कोलहपुर नगरपालिका५ मा शुक्रबार कोरोनाको लक्षण देखिएको तर पुष्टि नहुँदै मृत्यु भएका अर्का एक व्यक्तिको शव घरमै ल्याउन परिवार बाध्य भए । एक सातादेखि ज्वरो आउने, खोकी लाग्नेजस्ता लक्षण देखिएपछि ५९ वर्षीय पुरुषले स्थानीय मेडिकलबाट औषधि किनेर खाँदै आएका थिए । निको नभएपछि कोहलपुर मेडिकल कलेजमा शुक्रबार पीसीआर जाँच गराउन आएका बिरामीले अस्पतालकै परिसरमा ज्यान गुमाए । कोहलपुर मेडिकल कलेजका चिकित्सक डा देवेन्द्र आचार्यले पीसीआर जाँच गराउन आएका बिरामीको अचानक मृत्यु भएको दृश्य मोबाइलमा खिचेको बताए । आफन्तले रिक्सामा शव बोकेर घर लगे, उनले भने, यस्तो स्थितिको कसले अनुगमन र व्यवस्थापन गर्ने हो ? कोहलपुर नगरपालिकाका कोभिड फोकल पर्सन गेराज खनालले कोभिड संक्रमण पुष्टि नभएकालाई नगरपालिकाले सहयोग गर्ने मापदण्ड नभएको जवाफ दिए । कोहलपुरस्थित नेपालगन्ज शिक्षण अस्पतालमा तीन दिनदेखि अक्सिजनको अभाव देखाउँदै कोभिडका बिरामी भर्ना गर्न बन्द गरिएको छ । शुक्रबार नगरपालिकामा प्रमुख जिल्ला अधिकारी शिवराम गेलाल, प्रहरी प्रमुख ओम राना, प्रदेश सांसद आरती पौडेल, नगरपालिकाका प्रमुख लुटबहादुर रावत, उपप्रमुख सञ्जुकुमारी चौधरी, नगर प्रशासन प्रमुख छविलाल नेपाली लगायत विभिन्न पार्टीका नेतासमेत सहभागी भएर अक्सिजन व्यवस्थापन गर्ने विषयमा छलफल गरेका थिए ।उपचार नपाएर संक्रमितको मृत्यु भइरहेको र घरघरमै शव राखिएको विषयमा राजनीतिक दल र प्रशासन गम्भीर नबनेको आरोप स्थानीयले लगाएका छन् । कहाँ कसको मृत्यु हुन्छ, हामीले तुरुन्तै थाहा पाउन सम्भव हुँदैन, कोभिड अनुगमन समितिकी संयोजक नगरपालिकाकी उपप्रमुख सन्जुकुमारी चौधरीले भनिन् । प्रमुख जिल्ला अधिकारी गेलालले नेपालगन्ज मेडिकल कलेजमा अक्सिजन आपूर्तिका लागि चितवनमा अनुरोध गरिएको बताए । अस्पताललाई जति अक्सिजन उपलब्ध हुन्छ, त्यति उपचार गर्न निर्देशन दिएको उनले सुनाए ।"
'कोभिसिल्ड ५० लाख डोज तत्काल किन्न सकिँदैन,"काठमाडौं (कास) स्वास्थ्य तथा जनसंख्या मन्त्रालयले कमिसनको विवादकै कारण खरिद प्रक्रिया अघि बढाउन नसकेको ५० लाख डोज कोभिसिल्ड खोप तत्काल ल्याउन नसक्ने जनाएको छ । भारतको सिरम इन्स्टिच्युटले उत्पादन गरेको कोभिसिल्ड खोप खरिद गर्न खोज्दा कम्पनीको नेपाली एजेन्ट हुकामले कमिसन मागेपछि खरिद नगरेको स्वास्थ्य तथा जनसंख्यामन्त्री हृदयेश त्रिपाठीले सञ्चारमाध्यमलाई बताएका थिए । यही कम्पनीको २० लाख डोज खोप किन्दा कमिसनबाहेक ४ अमेरिकी डलरमा सम्झौता भएको थियो । सम्झौता भएको मध्ये १० लाख डोज आइसकेको छ, १० लाख डोज आउने क्रममा रहेको मन्त्रालयले जनाएको छ ।अर्को ५० लाख डोज खरिदको प्रस्ताव गर्दा हुकामले आफ्नो १० प्रतिशत कमिसनसहित ६०५ अमेरिकी डलरमा ल्याइदिने स्वास्थ्य सेवा विभागलाई पत्राचार गरेको थियो । कमिसनबाहेक ५५ डलर पर्ने उसको प्रस्तावमा उल्लेख छ । स्वास्थ्य मन्त्रालयले सिधै कम्पनीसँग खरिद गर्दा कमिसन दिन इन्कार गरेपछि खरिद प्रक्रिया रोकिएको थियो । सिरमलाई अग्रिम भुक्तानी गरेको १० लाख डोज पनि परिस्थिति सामान्य भएपछि उपलब्ध गराउने पत्र प्राप्त भएको मन्त्रालयले जनाएको छ । खोपको कमिसन विवादको समाचार बाहिर आए पनि मन्त्रालय यस विषयमा मौन छ ।"
'कमिसनले खोप आउन नसक्नु अक्षम्य अपराध,"काठमाडौं (कास) कांग्रेस सभापति शेरबहादुर देउवाले कमिसनकै कारण कोरोनाविरुद्धको खोप ल्याउन नसकेर सरकारले जनताविरुद्ध अक्षम्य अपराध गरेको आरोप लगाएका छन् ।जनताको जीवन रक्षा गर्नुपर्ने सरकार नै भ्रष्टाचारमा संलग्न भएको भन्दै देउवाले शुक्रबार विज्ञप्तिमार्फत यस्तो कार्यको भर्त्सना गरेका छन् । जनताको जीवन रक्षा गर्ने औषधिमा पनि भ्रष्टाचार गर्नु अमानवीयता, अनैतिकता र गैरजिम्मेवारीको पराकाष्ठा र जनताविरुद्धको अक्षम्य अपराध हो । जनताको जीवन रक्षा गर्नुपर्ने सरकार स्वयं जीवनदायिनी औषधि (खोप) भ्रष्टाचारमा संलग्न हुनुले यो सरकारको अनैतिक चरित्र उदांगो भएको छ, देउवाले भनेका छन्, यस्तो भ्रष्टाचारको काममा जोसुकै संलग्न भए पनि कडा कारबाही गर्न सम्बन्धित निकायसँग माग गर्दछु । उनले जनताको जीवन रक्षा गर्न देशभरि आवश्यक अक्सिजन, आईसीयू बेड, खोपलगायत औषधिको तत्काल व्यवस्था गर्नसमेत माग गरेका छन् । सरकारले समयमा कोभिड१९ विरुद्धको खोपको व्यवस्था गरेन, फलस्वरूप अहिले नेपाल विश्वमा नै कोभिड१९ को उच्च जोखिममा रहेका देशहरूमा गणना भएको छ । यस्तो अवस्था सिर्जना हुनमा यो सरकार पूर्ण रूपमा जिम्मेवार छ, देउवाले भनेका छन् ।"
"९१९६ मा संक्रमण, ५० जनाको मृत्यु","१४ सांसदसहित ११७ लाई कोरोनाप्रतिनिधिसभा बैठक हुनै लागेका बेला संसद् सचिवालयले गराएको पीसीआर परीक्षणमा १४ सांसदसहित १ सय १७ जनामा कोरोना भाइरस संक्रमण देखिएको छ । सांसदसहित १ हजार २ सय ३५ जनाको स्वाब संकलन गरिएकामा शुक्रबारसम्म १ हजार ५० जनाको रिपोर्ट आएको छ । नौ जनाको भने रिजल्ट नखुलेको रिपोर्ट आएको सचिवालयका कर्मचारीले जानकारी दिए । कोरोना संक्रमण देखिएकामा सचिवालयका कर्मचारी, स्वकीय सचिवालयका कर्मचारी, सञ्चारकर्मी, सुरक्षाकर्मी, बम डिस्पोजल टोली, मर्यादापालकलगायत छन् । सचिवालयले परीक्षण गराउनुअगावै कोरोना पोजिटिभ देखिएका सांसद एक दर्जन रहेको स्रोतले जानकारी दियो ।"
रेम्डेसिभिर भन्दै नक्कली औषधि बेच्ने पक्राउ,"मोरङ रेम्डेसिभिर भन्दै नक्कली औषधि बेचेको आरोपमा प्रहरीले शुक्रबार विराटनगरबाट दुई जनालाई पक्राउ गरेको छ । पक्राउ पर्नेमा नोबेल अस्पताल अगाडिको साथी मेडिकलका सञ्चालक विराटनगर १० का सोनु आलम र विराटनगर१६ रानीका श्रवणकुमार यादव पक्राउ परेका छन् । रेम्डेसिभिर कोरोना संक्रमित सिकिस्त बिरामीका लागि प्रयोग हुँदै आएको औषधि हो । आलमले स्टासेफ नामक औषधिमा रेम्डेसिभिरको स्टिकर टाँसेर बिक्रीवितरण गर्दै आएको सूचनाका आधारमा साथी मेडिकलमा खानतलासी गरेको मोरङका डीएसपी मानबहादुर राईले बताए । खानतलासीका क्रममा स्टासेफ ४ बट्टा र रेम्डेसिभिरको स्टिकर लागेको १ बट्टा बरामद भएको छ । आलमले ९० रुपैयाँ किनेको स्टासेफमा रेम्डेसिभिरको स्टिकर लगाएर ८ हजारसम्ममा बिक्री गर्दै आएको खुलेको छ, डीएसपी राईले भने ।"
संवैधानिक परिषद्मा जबर्जस्ती,"(काठमाडौं)  प्रतिनिधिसभाको अधिवेशन डाकिसकेपछि सरकारले गत मंगलबार संवैधानिक परिषद्सम्बन्धी सहित सातवटा अध्यादेश जारी गर्यो । अध्यादेश जारी भएको पाँचौं दिन आइतबारका लागि प्रधानमन्त्री केपी शर्मा ओलीले संवैधानिक परिषद्को बैठक डाकेका छन् । उनले प्रतिनिधिसभामा सोमबार विश्वासको मत लिन लागेका छन्, हालकै अवस्थामा विश्वासको मत पाउने सम्भावना छैन । यस्तो अवस्थामा उनले एक दिनअघि संवैधानिक निकायमा नियुक्तिका लागि बैठक डाकेका हुन् ।गत मंसिर ३० गते जारी गरिएकामा झैं यस पटकको अध्यादेशमा पनि संवैधानिक परिषद्को अध्यक्ष र तत्काल बहाल सदस्यहरूको बहुमत भए गणपूरक संख्या मानिने व्यवस्था छ । यसबाट प्रधानमन्त्रीसहित अरू दुई सदस्य उपस्थित भए संवैधानिक परिषद्को बैठक बस्न सक्नेछ । सर्वसम्मतिमा निर्णय हुन नसके प्रधानमन्त्रीसहित तत्काल बहाल सदस्यहरूको बहुमतले निर्णय गर्न सक्ने व्यवस्था गरिएको छ । संविधानअनुसार, संवैधानिक परिषद्मा प्रधानमन्त्री, सभामुख, प्रमुख विपक्षी दलको नेता, राष्ट्रिय सभाका अध्यक्ष, प्रधानन्यायाधीश र उपसभामुख हुन्छन् । अहिले उपसभामुखको पद रिक्त छ । सभामुख अग्नि सापकोटा र विपक्षी दलका नेता शेरबहादुर देउवाले साथ नदिने भएकाले राष्ट्रिय सभाका अध्यक्ष गणेशप्रसाद तिमिल्सिना र प्रधानन्यायाधीश चोलेन्द्रशमशेर जबराको साथमा निर्णय गर्न प्रधानमन्त्री ओलीले बैठक डाकेका हुन् । आइतबारको बैठकमा प्रमुख विपक्षी दलका नेता देउवा सहभागी नहुने भएका छन् । उनका स्वकीय सचिव भानु देउवाले कांग्रेसले अध्यादेशको विरोध गरेकाले त्यही अध्यादेशका आधारमा बस्ने परिषद् बैठकमा सभापति देउवा सहभागी नहुने बताए । सभामुख सापकोटा पनि बैठकमा सहभागी नहुने भएका छन् । उनका प्रेस सल्लाहकार श्रीधर न्यौपानेका अनुसार, संवैधानिक नियुक्तिका विरुद्ध सभामुख सर्वोच्च अदालतमा गएकाले त्यसैको निरन्तरता हुने बैठकमा उनी सहभागी हुने छैनन् । अहिले लोक सेवा आयोगमा सबै पदाधिकारी रिक्त छन् । अख्तियार दुरुपयोग अनुसन्धान आयोगमा पनि दुई आयुक्तको पद खाली छ । अन्य कतिपय संवैधानिक पदाधिकारीको नियुक्ति पनि हुन बाँकी छ । बारम्बार अध्यादेशसंसदीय व्यवस्था भएको मुलुकमा अध्यादेशलाई अत्यावश्यक र अपवादका रूपमा प्रयोग गर्ने चलन छ । तर यहाँ संसद् नबसेको अवस्थामा अत्यावश्यक कामका लागि जारी गरिने अध्यादेश पटकपटक प्रयोग भएको छ । संवैधानिक परिषद्सम्बन्धी अध्यादेश त पछिल्लो एक वर्षमा तीन पटक जारी गरिएको छ । सर्वोच्च अदालतका एक न्यायाधीशका अनुसार, बारम्बार अध्यादेशको प्रयोगले सरकारलाई संसद्प्रति जवाफदेही हुनबाट मात्रै च्युत बनाउँदैन, कालान्तरमा व्यवस्था नै खल्बल्याउँछ । बिरामी सिकिस्त हुँदा प्रयोग हुने भेन्टिलेटरलाई सिटामोलजस्तो बारम्बार प्रयोग गरे के हुन्छ ? उनले भने, बारम्बार अध्यादेशको मनोमानी प्रयोगले मुलुकको लोकतन्त्रलाई हित गर्दैन । प्रधानमन्त्री ओलीले गत वर्ष वैशाखमा पनि संवैधानिक परिषद्सम्बन्धी अध्यादेश जारी गरेका थिए, तर आफ्नै दलभित्र र बाहिर चौतर्फी विरोध भएपछि लगत्तै फिर्ता लिए । गत मंसिर ३० गते फेरि त्यही अध्यादेश जारी गरे र प्रधानन्यायाधीशलाई पनि भागबन्डाको साक्षी राखेर संवैधानिक निकायहरूमा नियुक्ति गरे । त्यो अध्यादेश गएको संसदीय अधिवेशनमा प्रस्तुत गरेर छलफलसमेत भएको छैन । त्यही अध्यादेशलाई सरकारले फेरि जारी गरेको हो । राष्ट्रिय सभा सदस्य एवं वरिष्ठ अधिवक्ता रामनारायण बिडारी अध्यादेशको बारम्बार प्रयोगले संवैधानिक मूल्यमान्यता नै क्षतविक्षत हुने अवस्थामा पुगेको बताउँछन् । संसद् छलेर संविधान र ऐनविपरीत अध्यादेश ल्याउनु संविधानकै बेइमानी पनि हो, उनले भने, प्रधानमन्त्री आफैं रहन्छन् कि रहँदैनन् भन्ने स्थितिमा अध्यादेशअनुसार काम गर्न खोज्नु गलत हो । संविधानको पटकपटक क्षतविक्षत गर्ने काम हो । यस्ता कदमबाट उहाँ संविधानको विरोधीजस्तो देखिनुभयो । अध्यादेश जारी गर्ने र विश्वासको मत लिने निर्णय आपसमा विरोधाभासयुक्त रहेको कांग्रेस सांसद गगन थापाले बताए । प्रधानमन्त्रीमा सुरुदेखि नै संवैधानिक सीमा उल्लंघन गर्ने प्रवृत्ति देखियो । अध्यादेश जारी गर्ने र संवैधानिक परिषद्को बैठक बोलाउने उहाँको कदम पनि त्यसैको निरन्तरता हो, उनले भने । अध्यादेशका लागि केही सर्त आवश्यक पर्छन् । कानुन नभएको अवस्थामा वा कानुनमा भएको रिक्तता पूर्तिका लागि संसद्को अधिवेशन नचलेका बेला सरकारले अध्यादेश जारी गर्न सक्छ । अर्कोतर्फ अध्यादेशले संविधान र मौजुदा कानुनको संरचनालाई प्रतिस्थापन गर्न सक्दैन भन्ने मान्यता पनि छ । अध्यादेश जारी गर्नुपर्ने अत्यावश्यकपन को पुष्टि हुनैपर्ने भए पनि सरकारले त्यसलाई टाउको दुखेमा प्रयोग गर्ने सिटामोलसरह बनाएको ती न्यायाधीशले बताए । प्रधानन्यायाधीशमाथि समेत प्रश्न अघिल्ला बैठकमा प्रधानन्यायाधीश चोलेन्द्रशमशेर जबरा सहभागी मात्रै थिएनन्, संवैधानिक निकायको भागबन्डामा सक्रिय सहभागी भएर आफ्ना सिफारिसका केही व्यक्तिलाई नियुक्ति गराउन सफल पनि भएका थिए । उनी त्यतिबेला संवैधानिक जिम्मेवारीबाट प्रधानन्यायाधीश विमुख नहुने भन्दै बैठकमा सहभागी भएका थिए । अध्यादेश जारी भएलगत्तै सर्वोच्चमा त्यसविरुद्ध निवेदन परे पनि उनले बैठकमा सहभागिता जनाएका थिए, अनि त्यसपछि मात्रै निवेदनहरू पनि अदालतमा दर्ता गरिएको थियो । यस पटक भने परिस्थिति फरक छ । अब भने अघिल्लो पटक जस्तो संवैधानिक जिम्मेवारीबाट विमुख हुन नसक्ने भन्ने आवरणमा प्रधानन्यायाधीश जबरा संवैधानिक परिषद्को बैठकमा सामेल हुन सक्ने छैनन् । उनी आइतबार बोलाइएको बैठकमा सामेल हुनु भनेको अदालतमा विचाराधीन त्यस्तै मुद्दालाई प्रभावित बनाउनु हो । अर्कोतर्फ, विचाराधीन मुद्दासँग सम्बन्धित र सरोकार राख्ने विषयमा इजलास बाहिर गएर निर्णय गर्नु र राय दिनुसमेत हो । संवैधानिक परिषद्सम्बन्धी अध्यादेशविरुद्ध सर्वोच्च अदालतमा कैयौं निवेदन विचाराधीन छन् । गत पुसमा दर्ता भएका निवेदनलाई सुनुवाइको अवसर नदिई प्रधानन्यायाधीशले अल्मल्याएर राखेका छन् । अध्यादेश मात्रै होइन, संसदीय सुनुवाइ नै छल्ने गरी सोझै संवैधानिक पदाधिकारी नियुक्ति गर्ने प्रक्रियालाई पनि चुनौती दिएर निवेदन परेको छ । संसद्कै एक नियमावलीको व्यवस्था खारेजीको मागसहितको अर्को निवेदन सर्वोच्च अदालतमा विचाराधीन छ । सभामुख सापकोटा स्वयंले आफ्नो हक हनन भएको भनेर सर्वोच्चमा मुद्दा हालेका छन् । कांग्रेस सांसद थापाको विचारमा, अध्यादेश र नियुक्तिको संवैधानिकतामाथि प्रश्न उठेको र त्यसमाथि न्यायको याचनासहितको निवेदन सर्वोच्च अदालतमा विचाराधीन भएकाले प्रधानन्यायाधीशले पनि निष्पक्षताको जिम्मेवारी र नैतिकता पूरा गर्नुपर्छ । अलिकति इमानदार भएर सोच्ने हो भने पनि अदालतले निष्पक्ष न्यायनिरूपण गर्नुपर्छ, उनले भने, अदालतमा विचाराधीन विषयमा निर्णय नगर्ने तर बैठकमा सहभागी हुने भए कताकता कार्यकारीको छाया न्यायालयमा पनि परेजस्तो देखिँदैन र ? निषेधाज्ञा जारी हुनुभन्दा अघि सर्वोच्च अदालतको पूर्ण बैठक तीन महिनादेखि अवरुद्धजस्तै थियो । केही वरिष्ठतम् न्यायाधीशले प्रधानन्यायाधीश जबराको कामकारबाहीमा बारम्बार प्रश्न उठाएकाले त्यसको सामना गर्नुपर्ने डरले साप्ताहिक रूपमा बस्नुपर्ने बैठक पनि उनले डाक्न सकेका थिएनन् । प्रतिनिधिसभा विघटनको मुद्दामा वरिष्ठताक्रम मिचिएको भन्दै न्यायाधीश दीपक कार्कीले निर्णय सुनाउनुपर्ने पुराना मुद्दाबाहेक संवैधानिक इजलासमा सहभागी हुन इन्कार गर्दै आएका छन् । अध्यादेशको भरमा बसेको संवैधानिक परिषद्को बैठकमा किन साक्षी बसेको हो ? सर्वोच्च अदालत स्रोतले भन्यो, अब संवैधानिक इजलासमा तपाईं कुन नैतिकताका आधारमा बसेर त्यही मुद्दा हेर्ने भनेर प्रश्न उठ्दा प्रधानन्यायाधीशले समाधान दिन सक्नुभएको छैन । राष्ट्रिय सभाका अर्का सदस्य एवं कानुनविद् राधेश्याम अधिकारीको विचारमा अघिल्लो पटकको आफ्नो उपस्थितिको औचित्य पुष्टि गर्न पनि प्रधानन्यायाधीश जबरा संवैधानिक परिषद्को बैठकमा जाने सम्भावना पनि छ । त्यतिबेलाको निरन्तरता दिन र पुष्टिका लागि जान सक्ने सम्भावना पनि उत्तिकै देख्छु, उनले कान्तिपुरसित भने, आफैं निर्णय गर्नुपर्ने विषय भएकाले नजानु बेस हो ।"
आमा,राबत
निषेधाज्ञामा पनि निरन्तर मजदुरी,"(भक्तपुर)  कोरोना महामारी लागेको हुन्थेन भने सिन्धुली, कमलामाई नगरपालिका२ का २६ वर्षीय नरेन्द्र थापा अहिले होटलमा काम गरिरहेका हुन्थे । नरेन्द्रको रुचि पनि पाहुनाको सत्कार र मिठा परिकार नै थियो तर त्यो अवस्था रहेन । धुलिखेलको नाम चलेकै होटलमा ५ वर्ष काम गरेका उनलाई गत वर्ष लकडाउनले बेरोजगार बनाइदियो ।लकडाउन, निषेधाज्ञाको बहानामा होटलबाट निकालिएका नरेन्द्र दुई महिनायता ढुंगामाटोमा रमाउन थालेका छन् । काम त गर्नैपर्यो, भोकै बस्नु भएन, उनले भने, अहिले घर बनाउने ठाउँमा ज्याला, मजदुरी थालेको छु । नरेन्द्रको दिनचर्या फेरिएको छ । उनी बिहानैदेखि सूर्यविनायक नगरपालिका४ दधिकोटमा घर बनाउन माटो, बालुवा, सिमेन्ट बोक्छन् । ढलानका लागि मसला घोल्छन् । बिहान ६ देखि १२ घण्टा मजदुरी गर्दा १ हजार रुपैयाँ ज्याला पाउँछु, उनले भने, होटल र यहाँको काम मात्र भिन्न हो, कमाइ त उस्तै हुन्छ ।कोरोना संक्रमणको दोस्रो लहर रोकथामका लागि भन्दै सरकारले राजधानीका तीन जिल्लासहित जोखिम क्षेत्रमा निषेधाज्ञा लगाएको छ । तर नरेन्द्रजस्ता मजदुरलाई भने निषेधाज्ञाले रोकेको छैन । उनी मास्क लगाएर दिनभर काम गर्छन् ।सिन्धुली आमबोटेकी सरिता मगरको तीन जनाको परिवार सूर्यविनायक४ हर्षचोकमा डेरामा बस्छ । उनका पति क्यान्सरले बिते । छोराछोरीको लालनपालन र शिक्षादीक्षाको जिम्मा सरिताको काँधमा छ । उनी छोराछोरीलाई घरमै छोडेर घर निर्माणमै मजदुरी गर्न निस्कन्छिन् । सीमित संख्यामा सुरक्षित किसिमले काम गरिरहेका छौं, उनले भनिन्, मास्क लगाउने, दूरी कायम गर्ने र बरोबर हात धोइरहँदा कोरोना सर्दैन । त्यसैले निषेधाज्ञामा पनि काम रोकिएको छैन । दिनहुँ काम गर्न नपाए हातमुख जोड्न समस्या हुने उनी बताउँछिन् । बालबच्चालाई भोकै राख्नु भएन, कोठाभाडा पनि तिर्नैपर्यो, उनले भनिन् ।काभ्रेपलाञ्चोक रोशी गाउँपालिका सिपालीकी अनिता र रामदेव उप्रेती दम्पतीलाई पनि निषेधाज्ञाले खासै प्रभाव पारेको छैन । उनीहरू दुवैजना घर निर्माणमा मजदुरी गरिरहेका छन् । हामी मास्कधारी मजदुर, हामीलाई कोरोना लाग्दैन, अनिताले ठट्टा गर्दै भनिन्, यसैगरी डेढ वर्ष बित्न लाग्यो, हाम्रो काम रोकिएको छैन । राजधानीकै ग्रामीण भेगमा काम गर्ने मजदुरलाई निषेधाज्ञाले खासै प्रभाव नपरेको उनीहरू बताउँछन् । बच्चाहरूको पढाइ मात्र प्रभावित भएको छ, उनले भनिन्, हामीलाई काममा कुनै असर गरेको छैन, सुरुसुरुमा आफैं डराएर काममा गएनौं । उप्रेती दम्पतीका २ छोरी र १ छोरा छन् । छोरा वैदेशिक रोजगारका लागि दुबई पुगेको र छोरीहरू पढ्दै छन् । दुवै मलेर उनीहरू मासिक ३० देखि ४० हजार रुपैयाँ कमाउँछन् ।उनीहरूसँगै भेटिएका देवेन्द्र थापा ठेकेदार हुन् । उनको मातहत ३० देखि ३५ मजदुर काम गर्छन् । वर्षमा ५ वटा घर निर्माणको ठेक्का लिने गरेको बताउने देवेन्द्रले यो क्षेत्रमा काम थालेको ३० वर्ष बित्यो । यस्तो स्वास्थ्य संकटको अवस्था कहिल्यै सामाना गर्नुपरेको थिएन, उनले भने, अहिले पनि संक्रमण त्रासकै बीच काम गरिरहेका छौं । सामान्य स्वास्थ्य सुरक्षा अपनाउँदै जिम्मा लिएको कामलाई निरन्तरता दिइरहेको उनले बताए । हालसम्म कुनै मजदुरलाई पनि संक्रमण देखिएको छैन, भौतिक दूरीमा काम गर्ने गरिएको छ, उनले दाबी गरे । निषेधाज्ञाले कामदारलाई खासै प्रभाव नपरे पनि निर्माण सामग्री खरिद तथा ढुवानीमा समस्या परेको उनले गुनासो गरे ।"
'हटस्पट बन्दै चितवन,"व्यवस्थापनको चुनौतीचितवनमा होम आइसोलेसनमा बस्ने संक्रमित अत्यधिक छन् । जिल्ला बाहिरबाट उपचारका लागि आउने संक्रमित पनि उत्तिकै छन् । जिल्लामा उपलब्ध पूर्वाधारले नपुग्ने भन्दा पनि उचित व्यवस्थापन गर्न नसकेर समस्या पर्ने हो कि भन्ने डर यहाँका अधिकारीहरूलाई छ । संक्रमितहरूको मृत्यु भयो भन्ने सुनेपछि अस्पताल आउने चाप झनै थपिन्छ ।घरमा बस्दा केही बढी खतरा हुने पो हो कि भनेर धमाधम मान्छेहरू अस्पताल आउने गरे भने सामान्य अवस्थाका संक्रमितहरूको पनि भीड लाग्न थाल्छ । यसले गर्दा अस्पतालले हेर्नै पर्ने गम्भीर संक्रमितले सेवा नपाउने अवस्था आउन सक्छ, स्वास्थ्य कार्यालय प्रमुख तिवारीले भने । यसका लागि संक्रमित गम्भीर हो या हैन भन्ने छुट्याउन सक्ने संयन्त्र आवश्यक भएको उनले बताए । सामान्य एक्सरे गरे पनि संक्रमितको अवस्था कति गम्भीर छ भनेर आकलन गर्न सकिन्छ । ठूला अस्पतालहरूमा गम्भीर खालका बिरामी मात्र राख्न सक्ने हो र अस्पताल आउन खोज्ने अन्य संक्रमितलाई अरू अस्पतालमा राख्ने व्यवस्था गर्ने हो भने उपचारमा प्रभावकारी रूपमा लाग्न सकिन्छ, तिवारीले भने । जिल्लामा संक्रमितको उपचारका लागि तीन अस्पताल गरी करिब चार सय बेड छन् । भरतपुर अस्पतालका अध्यक्ष डा अधिकारी ६ सयसम्म बेड पुर्याउन सके उत्तम हुने बताउँछन् । तर पाँच सय बेडभन्दा बढी बनाउँदा चिकित्सक र स्वास्थ्यकर्मीको व्यवस्थापनमा भने चुनौती रहेको उनको भनाइ छ ।"
७० घरका १३० लाई कोरोना,"(तमाई गाउँ, धादिङ)  भारतमा कोरोनाको दोस्रो लहर भयावह बन्दै गएपछि नेत्रावती डवजोङ४ गुरुङबस्तीका युवाहरू पनि घर फर्किए । चैत अन्तिम सातादेखि वैशाख दोस्रो सातासम्म कैलालीको गौरीफन्टा नाका हुँदै यहाँका ३४ युवा घर आएका थिए । भारतबाट युवाहरू गाउँ पसेको केही दिनमै स्कुले बालबालिकामा टाउको दुख्ने, बान्ता र ज्वरो आउने समस्या देखा परिसकेको थियो । त्यसपछि स्थानीय कुण्डलादेवी मावि बन्द त गर्यौं तर त्यतिबेलासम्म विद्यालय बन्द गर्न ढिलाइ भइसकेको रहेछ, संक्रमित भएर दुई साताको आइसोलेसन बसाइँपछि संक्रमणमुक्त भएका वडाध्यक्ष तिलबहादुर गुरुङले भने ।सदरमुकाम धादिङबेंसीसँग जोडिएको यो बस्तीमा अहिले अधिकांश घरमा कम्तीमा दुई जना संक्रमित छन् । संक्रमितहरू मापदण्डविपरीत परिवारसँगै घुलमिल भएर बसेका छन् । क्वारेन्टाइनको साटो सबैजसो संक्रमितहरू गाउँबस्तीमा निर्बाध घुमफिर गरिरहेको पनि देखिन्छन् । तल्लो र माथिल्लो तमाई गाउँका ७० घरधुरीमध्ये कुनै परिवारमा तीन जनासम्म पनि संक्रमित रहेको गुरुङ बताउँछन् । उनका अनुसार गत वैशाख ११ मा सामूहिक स्वाब संकलन गरी पीसीआर परीक्षण गर्दा बस्तीका १ सय ३० जनामा संक्रमण पुष्टि भएको हो । संक्रमणमुक्त भएनभएको जाँचका लागि स्वाब दिन स्वास्थ्यचौकी आएकी कुण्डलादेवी माविकी शिक्षक इन्द्रकुमारी श्रेष्ठले वैशाख पहिलो साता नै विद्यालय बन्द गर्न खोजे पनि वडा कार्यालयले नामानेको आरोप लगाइन् । भारतबाट फर्किएकाको व्यवस्थापन गर्न नसकेरै बस्तीमा कोरोना फैलिएको निष्कर्षमा स्थानीय र जनप्रतिनिधिसमेत पुगेका छन् । एउटै गाउँमा यति धेरै जनामा संक्रमण देखिनुमा कारण भारतबाट आएकाहरू क्वारेन्टाइनमा नबसी परिवारसँग घुलमिल हुनु र समयमै विद्यालय बन्द नगर्नु नै हो, गाउँपालिका अध्यक्ष दुर्गाकुमार शाक्यले भने । शुक्रबार दोस्रो चरणको स्वाब संकलनका लागि शंकास्पदहरूलाई भोगटेनीस्थित स्वास्थ्य चौकीमा भेला गराइएको थियो । बस्तीका १ सय ३० संक्रमितमध्ये ६० वर्ष नाघेका ४ जनाको स्वास्थ्य अवस्था गम्भीर भएपछि सदरमुकाम र काठमाडौंका अस्पताल पठाइएको छ । बाँकी सबै संक्रमित भने घरमै रहेको गाउँपालिकाका स्वास्थ्य संयोजक कृष्णबद्री पौडेलले बताए ।"
यार्चाको खोजीमा,"(फुल्पिङकट्टी, सिन्धुपाल्चोक )  कोरोना संक्रमणको त्रास छ तर जिल्लाको पूर्वी भेगका बासिन्दा यार्चा संकलनका लागि २३ दिनको बाटो हिँडेर लेक पुगेका छन् । आर्थिक उपार्जनको मुख्य स्रोत भएकैले उनीहरू जोखिम मोलेरै झन्डै ३ महिना लेकाली क्षेत्रमा बिताउँछन् । यार्चा संकलन गर्न जानेमा चीनसँग जोडिएको भोटेकोसी गाउँपालिकाका तातोपानी, फुल्पिङकट्टी, मार्मिङ, लिस्तीकोट तथा जुगल गाउँपालिकाका झन्डै सात सयभन्दा बढी छन् ।खाद्यान्न, लत्ताकपडाजस्ता दैनिक उपभोग्य सामग्रीसहित उक्लिएका स्थानीय छाप्रो, गोठ, पाल, टेन्ट बनाएर यार्चा संकलनमा जुटेका छन् । कोदारी राजमार्गअर्न्तगतको दसकिलोबाट पुल तरेपछि नाम्थाङ, तार्तोङ, माइखर्कबाट बोक्चेन गाउँ छोडेलगत्तै छेदाङपछि यार्चा क्षेत्रको यात्रा सकिन्छ । यहाँस्थित कुलकुले, सिम्खर्क, माख्लो सिम्खर्क, छारा, तिनचाम्ले यार्चा टिप्न जानेहरूले कब्जा गरिसकेका छन् । यार्चा टिप्न पुगेकी भोटेकोसी गाउँपालिका मार्मिङकी सुमिना शेर्पाका अनुसार लेकमा यतिबेला कुनै पर्व वा मेलाजस्तै माहोल छ । चारैतिर पाल र टेन्ट मात्रै देखिन्छन्, उनले भनिन् । जिल्लामा यार्चा संकलनमा जान विशेषगरी चार वटा पैदल मार्ग प्रयोग गरिन्छ । बाह्रबिसे नगरपालिकास्थित कर्थली बिगुको कच्ची बाटो हुँदै उक्लिन सकन्छि । अर्को घुम्थाङको दोलंसा, किर्दोजे, सानोभन्ज्याङ, मार्मिन, ज्याङदाङ, देउढुंगा, सेर्मेग्याङ, बांगेपानीबाट डेढ घन्टा हिँडेर कुलकुले पुगिन्छ । यही बाटो भएर यार्चा टिप्न सामल बोकेर उकालो लाग्ने प्रायः भेटिन्छन्, यार्चा संकलनमै हिँडेका बाह्रबिसे घुम्थाङका दोर्जे तामाङले भने । हिमाली गाउँ फुल्पिङकट्टीको नारायणथानबाट ७ घण्टाको यात्रापछि यरमाला, देउढुंगा हुँदै दोलखा जोड्ने सीमामा पनि धेरै जना यार्चा टिप्न पुग्छन् । नजिक भएकाले त्यता जानेको भीड बढेको हो, उनले भने ।गौरीशंकर संरक्षण क्षेत्र आयोजनाअन्तर्गत इलाका संरक्षण कार्यालय चाकुकी प्रशासन सहायक कल्पना मैनालीका अनुसार संक्रमण जोखिमका कारण योपटक यार्चा संकलकले राजस्व गाउँस्थित आयोजनाकै व्यवस्थापन समितिलाई बुझाइरहेका छन् । कार्यालयमा त अहिलेसम्म ८ जनाले मात्रै राजस्व बुझाएर गएका छन्, कोभिडकै कारण यस्तो भयो, अरूको तथ्यांक र संकलन साबिककै वडापिच्छे भएका समितिले राख्नेछन्, उनले भने । जुगल गाउँपालिकामा भने आयोजनाको व्यवस्थापन समिति नभएकाले जनप्रतिनिधिसँग समन्वय भइरहेको उनले बताइन् ।अघिल्ला वर्षहरूमा गाउँले, काठमाडौंसहित बाहिरी जिल्लाका गरी झन्डै तीन हजारभन्दा बढी लेक पुग्थे । यार्चा सिजन सुरु भएपछि गाउँ नै रित्तिन्थ्यो । एक सिजनमा झन्डै चार लाख रुपैयाँ जति राजस्व उठ्थ्यो । अहिले त जाने मान्छे त्यस्तै ७ सयको हाराहारी भएको सूचना पाएका छौं, त्यहीअनुरूप व्यवस्थापन भइरहेको छ, उनले भनिन् ।"
लिक्विड अक्सिजन आयातमा आयल निगमको चासो,"(काठमाडौं)  भिडको दोस्रो लहर तीव्र बनेसँगै मुलुकभर अक्सिजनको माग अत्यधिक बढेको छ । अक्सिजन उत्पादक कम्पनीहरूले पनि माग थेग्न नसक्ने अवस्थामा पुगिरहेको बताएका छन् । यही अवस्थालाई दृष्टिगत गरी नेपाल आयल निगमले लिक्विड अक्सिजन आयातमा चासो देखाएको छ । भारतीय आयल कर्पोरेसन (आईओसी) सँग पेट्रोलियम पदार्थ आयात गरिरेहको निगमले लिक्विड अक्सिजन पनि ल्याउन सक्ने जनाएको छ ।पछिल्लो समय आईओसीले लिक्विड अक्सिजन उत्पादन गरिरहेको छ । सरकारबाट निर्देशन भए आईओसीसँग कुरा गरेर अक्सिजन भित्र्याउन सकिन्छ, निगमका कार्यकारी निर्देशक सुरेन्द्रकुमार पौडेलले भने, अन्य निकायको तुलनमा छिट्टै ल्याउन पनि सकिन्छ । निगमले आईओसीका विभिन्न रिफाइनरीबाट खाना पकाउने एलपी ग्याससहित पेट्रोलियम पदार्थ आयात गरिरहेको छ ।ग्यास बुलेटमार्फत आयात भइरहेको छ । सरकारबाट निर्देशन आए लिक्विड अक्सिजन पनि बुलेटमार्फत ल्याउन सम्भव रहेको पौडैलले जानकारी दिए । लिक्विड अक्सिजन बुलेटमार्फत ल्याउन सकिन्छ । तर खरिदको ग्यारेन्टी हुनुपर्यो, उनले भने, कुनकुन उद्योगलाई कति आवश्यक छ । व्यवसायीले कति खरिद गर्छन्, जानकारी पाए आयात गर्न गाह्रो छैन ।केही दिनअघि अक्सिजन उत्पादन गर्ने व्यवसायीसँगको छलफलमा व्यवसायीहरूले उत्पादनमा समस्या नभएको बताएका थिए । सिलिन्डरको मात्रै समस्या देखाएका थिए । व्यवसायीहरूले लिक्विडको माग नगरेकाले आयात नभएको पौडेलको भनाइ छ । लिक्विड अक्सिजन आयातका विषयमा निगमले आन्तिरक छलफल गरिरहेको पनि उनले बताए । सरकारबाट निर्देशन भए आयात प्रक्रिया थाल्छौं, उनले भने । माग अधिक रूपमा बढेपछि अक्सिजन उत्पादक उद्योग चौबीसै घण्टा चलेका छन् । तर पछिल्लो समय माग धान्न गाह्रो परेकाले सरकारले तत्काल वैकल्पिक उपाय अवलम्बन गर्नुपर्ने नेपाल अक्सिजन ग्यास उत्पादक संघका महासचिव नारायणदत्त तिमिल्सिनाले बताए । निजी क्षेत्रले तत्काल आयात गरेर मोज्दात गर्न सक्दैन, उनले भने, माग पूरा गर्न सरकारले नै तत्काल ल्याएर सहजीकरण गर्नुपर्छ । हाल उपत्यकामा ९ र बाहिर १७ अक्सिजन उद्योग छन् । ती उद्योगमा १ लाख ८ हजार १ सय ६४ सिलिन्डर छन् । उद्योगको दैनिक क्षमता ५ हजार ६० मिटर क्युब रहेको उद्योग विभागको तथ्यांक छ । यसमा नागढुङ्गामा रहेको अक्सिटेक अक्सिजन प्रालिबाहेक अरू सबै सञ्चालनमा रहेको विभागका निर्देशक ज्ञानेन्द्र पराजुलीले जानकारी दिए । दाङमा रहेको दाङ अक्सिजन पनि बन्द थियो, पछिल्लो समय त्यसमा उत्पादन थालिसकेको रहेछ, उनले भने । यता संघले भने २० उद्योगले मात्रै अक्सिजन उत्पादन गरिरहेको दाबी गरेको छ । दुई दिनमा २९६९ अक्सिजन सिलिन्डर फिर्तादुई दिनमा अन्य उद्योगबाट २ हजार ९ सय ६९ थान अक्सिजन सिलिन्डर फिर्ता आएको उद्योग विभागले बताएको छ । अभाव नहुँदा यी सिलिन्डर अन्य औद्योगिक क्षेत्रमा प्रयोग भइरहेका थिए । बिहीबार र शुक्रबार दुई दिनमा उक्त परिमाणमा सिलिन्डर फिर्ता भइसकेका छन्, विभागका निर्देशक पराजुलीले भने, फिर्ता हुने क्रम जारी छ । विभागका अनुसार बिहीबार ११ सय ३४ र शुक्रबार १८ सय ३५ सिलिन्डर फिर्ता आइसकेका छन् । यी सिलिन्डर अस्पतालहरूमा पठाइने विभागले जनाएको छ । बजारमा सिलिन्डर अभाव हुन थालेपछि विभागले उद्योगहरूलाई पत्र काटेर सिलिन्डर फिर्ता मागेको थियो । औद्योगिक क्षेत्रबाहेक व्यक्तिगत रूपमा होल्ड गरिएको अक्सिजन सिलिन्डर पनि फिर्ताका लागि आह्वान गरिएको छ ।"
धुलिखेल अस्पताललाई जावलाखेल ग्रुपको १ करोड ३४ लाख,"काठमाडौं (कास) कोभिड१९ का बिरामीको उपचारार्थ स्वास्थ्य सामग्रीमा खर्च गर्ने गरी जावलाखेल ग्रुप अफ इन्डस्ट्रिजले धुलिखेल अस्पताललाई १ करोड ३४ लाख २५ हजार रुपैयाँ सहयोग गर्ने घोषणा गरेको छ । ग्रुपका अध्यक्ष विजयकुमार शाहले उक्त रकम आइतबार अस्पताललाई हस्तान्तरण गरिने जानकारी दिए । स्वास्थ्य सामग्री खरिद, मर्मत तथा पुनः सञ्चालनका लागि अस्पतालले एक प्रस्ताव गरेको थियो, उनले भने, त्यो प्रस्तावअनुसार खर्च गर्ने गरी मैले सहयोग गर्ने भएको हुँ । आईसीयूका लागि आवश्यक उपकरण, अक्सिजन प्लान्ट र सिलिन्डरको प्रयोजनका लागि उक्त सहयोग रकम खर्च गर्ने योजना अस्पतालको छ । कोभिड१९ कै बिरामीलाई सहयोग पुगोस् भनेर सहयोग गर्ने भएको हुँ, उनले भने, वचन दिएको रकम आइतबार अस्पतालको बैंक खातामा पठाइदिनेछु । शाह सरकारलाई सबैभन्दा बढी आयकर तिर्नेको सूचीमा पर्छन् ।"
चितवन लिगबाटै बाहिरियो,"(काठमाडौं)  एफसी चितवनका गोलकिपर विशाल सुनारले पोखरा थन्डर्सविरुद्ध शुक्रबार फरवार्ड नवयुग श्रेष्ठले हेडिङ गर्ने प्रयास गरेको बललाई पेनाल्टी क्षेत्रबाहिर निस्केर पञ्च गर्दै फर्काए । चितवनले त्यसको चर्को मूल्य पनि चुकायो । उनलाई रेफ्री प्रज्वल क्षत्रीले रातो कार्ड देखाउँदै मैदानबाहिर पठाएपछि चितवन १० खेलाडीमा समेटिएको थियो । त्यस बेलासम्म चितवन १० ले अगाडि थियो ।विशालको त्यो गल्तीमा पेनाल्टी क्षेत्रको ठीकबाहिर पाएको ८६ औं मिनेटको फ्रिकिकमा नवयुगको प्रहार उत्कृष्ट रह्यो । त्यो गोलमा पोखराले ११ बनाउँदै तीन अंक जोड्ने आशा ब्युँतायो । विशालले रातो कार्ड पाएपछि चितवनले मिडफिल्डर एलसाद साबनलाई निकाल्दै दोस्रो गोलकिपर विवश चौधरीलाई पठाएको थियो । तर, उनले नवयुगको फ्रिकिकमा केही गर्न सकेनन्, प्रहार नै सटीक रह्यो ।बराबरी नतिजा दुवै टिमलाई घाटाको व्यापार थियो । बराबरीउन्मुख खेलमा इन्ज्युरीको ६ मिनेट थपियो । त्यसको चौथो मिनेटमा भेट्रान फरवार्ड अनिल गुरुङले प्रहार गरेको बल चितवनका डिफेन्सले रोके । त्यसैलाई रवि पासवानले राफेल रिम्गागोलाई दिए । पेनाल्टी क्षेत्रमा राफेलले नियन्त्रण गर्दै प्रहार गर्ने प्रयास गरे पनि बलमा सम्पर्क भएन । बल उनकै खुट्टानिर थियो र उनले त्यसलाई सिक्स यार्ड बक्स नजिकबाट फस्ट बारमै जाली चुमाउँदै पोखरालाई दोस्रो जित दिलाए ।मिडफिल्डर शिशिर लेखीले पेनाल्टी क्षेत्रबाहिरैबाट गोल गर्दै ७३ औं मिनेटमा चितवनलाई अग्रता दिलाएका थिए । यसले चितवनको जितविहीन यात्रामा पूर्णविराम लगाउने आशा बढाएको थियो । तर, सबै सम्भावना विशालको रातो कार्डले उल्टाइदियो । जितसँगै पोखरा आठ अंक बनाएर तेस्रो स्थानमा उक्लियो । उसले लिगका सबै ६ खेल खेल्यो र अब शीर्ष चारमा रहँदै प्लेअफमा पुग्ने सम्भावना अरू टिमको नतिजामा निर्भर भएको छ । तेस्रो हारसँगै चितवन (२ अंक) भने लिगबाटै बाहिरिने पहिलो टिम बन्यो । दुई खेल बराबरी गरेको चितवन जितविहीन रहने एक्लो टिम पनि हो । उसले अन्तिम खेलमा काठमाडौं रेजर्सको सामना गर्नेछ र त्यसमा तीन अंक जोडे पनि चितवन प्लेअफमा पुग्ने छैन ।"
म्यानचेस्टर र भिल्लारियल भिड्ने,"पेरिस (एएफपी) युरोपा कप फुटबलको फाइनलमा म्यानचेस्टर युनाइटेड र भिल्लारियल भिड्ने भएका छन् । एएस रोमासँग सेमिफाइनल दोस्रो लेगमा बिहीबार ३२ ले पराजित भएर पनि म्यानचेस्टर युनाइटेड फाइनल पुगेको हो । म्यानचेस्टर दुई लेगको सेमिफाइनलमा समग्र ८५ ले अगाडि रह्यो । व्यवस्थापकका रूपमा ओले गनर सोल्सायर आएयता म्यानचेस्टर कुनै पनि प्रतियोगिताको फाइनल पुगेको यो पहिलो अवसर हो । खेलपछि उनले भने, फाइनल पुग्नुको खुसी धेरै छ । सेमिफाइनलको पहिलो लेग पहिलो हाफमा हामीले निकै राम्रो खेलेका थियौं र यसले नै हामीलाई अहिले फाइनलसम्म पुर्याएको हो । यो खेल गुमाएकोमा पनि दुःख छ । रोममा भएको खेलमा घरेलु टिमका लागि एडिन जेको र ब्रायन क्रिस्टियनले गोल गरे । अर्को गोल आत्मघाती रह्यो । म्यानचेस्टरको तर्फबाट एडिसन काभानीले दुई गोल गरे । सोल्सायरले थपे, यो खेल अनौठो पनि रह्यो । अब हाम्रो नजर मे २६ मा हुने फाइनलमा हुनेछ । म्यानचेस्टर जस्तै अर्को इंग्लिस प्रिमियर लिग क्लब आर्सनल भने भाग्यमानी रहेन । आर्सनललाई उसकै भूमिमा भिल्लारियलले सेमिफाइनल दोस्रो लेगमा गोललरहित बराबरीमा रोकेर समग्रमा २१ को अग्रता लियो । सेमिफाइनलमै रोकिएपछि अर्को सिजन आर्सनलले युरोपमा खेल्न सबै सम्भावना समाप्त भएको छ । युरोपमा लगातार २५ वर्ष खेलेपछि अब त्यसमा पूर्णविराम लागेको छ । भावनात्मक रूपमा पनि बाहिरिनु आर्सनलका लागि पीडादायी रह्यो । भिल्लारियलले प्रशिक्षक उनाइ एमरीको नेतृत्वमा खेलेको थियो । उनी त्यही प्रशिक्षक थिए, जसलाई आर्सनलले पछिल्लो पटक बर्खास्त गरेको थियो । खेलपछि आर्सनलका वर्तमान व्यवस्थापक मिखेल आर्टेटाले आफ्नो टिम स्तब्ध रहेको स्विकार्दै सबैका लागि कठिन समय अगाडि रहेको माने ।"
बागलुङमा जसले कराते सिकाए,"(बागलुङ)  झन्डै तीन दशकअघि । जिल्लामा सडक सञ्जालमा समेत जोडिएको थिएन । भलिबल र फुटबललाई मात्रै खेल भनिन्थ्यो । मार्सल आर्टबारे जिल्लावासीमा थाहै थिएन ।ललितपुरको ठेचोमा जन्मेका धनदास महर्जनले पहिलोपल्ट बागलुङ आएर मार्सल आर्ट्स चिनाए । २७ वर्षदेखिको उनको सक्रियताले अहिले बागलुङ मार्सल आर्ट्सको उत्कृष्ट जिल्लामा गनिन्छ ।महर्जनले प्रशिक्षण दिएर जिल्लामा सयौं खेलाडी र २० डोजो बनाएका छन् । सदरमुकामलगायत बिहुँ, गलकोट, बुर्तीवाङ, बुंगादोभान, निसीमा बढी सक्रिय डोजो छन् । हरेक महिना सबै डोजोमा पुगेर अनुगमन गर्ने, तालिम र सुझाव दिने काममा उनले कहिले पनि कन्ज्युस्याइँ गरेनन् । दुई तीन दिन पैदलै हिँडेर निसीसम्म तालिम दिन गएको छु, महर्जन भन्छन्, राजधानीमै बसेको भए यस्तो अवसर पाइने थिएन ।जिल्लामा बसेकाले बढी सम्मान पाएको उनले बताए । महर्जनका विद्यार्थीले राष्ट्रिय र अन्तर्राष्ट्रिय प्रतियोगिता खेलेर स्वर्ण पदक जितेका छन् । आफ्ना विद्यार्थीले गरेको प्रगति देख्दा खुसी लाग्छ, उनले भने, राष्ट्रिय टिममा बागलुङको उपस्थिति उत्साहजनक छ । बागलुङका राजन पाइजा, चित्रबहादुर पुन उनका विद्यार्थी हुन् । राजनले राष्ट्रिय र अन्तर्राष्ट्रिय प्रतियोगितामा ३० स्वर्ण पदक जितेका छन् भने चित्रले पनि २ दर्जन पुर्याइसकेका छन् । महर्जनको मिहिनेतकै कारण करातेको राष्ट्रिय प्रतियोगितामा बागलुङले तीन पटकसम्म लगातार स्वर्ण जितेको थियो । उनले ४ लाख नगद पुरस्कार पनि पाए । राष्ट्रिय खेलमा जाँदा सधैं पुरस्कार आउने क्षेत्र कराते हो, जिल्ला खेलकुद विकास समितिका पूर्वअध्यक्ष धनबहादुर परियारले भने, प्रतियोगितामा पाएको सफलताको जस महर्जनलाई जान्छ । केही वर्षदेखि बागलुङका गाउँगाउँमा करातेको चहलपहल बढेको उनले बताए । सदरमुकाममा मात्र ५ सय ५० नियमित अभ्यास गर्ने विद्यार्थीले महर्जनलाई गुरु मान्छन् । जिल्लामा अहिले २ सय ७० ब्ल्याकबेल्ट पाएका युवा सक्रिय छन् । विराटनगरमा भएको खेलकुद प्रतियोगितामा बागलुङकै राजन पाइजा नेपाल च्याम्पियन भएका थिए । थानेश्वर राई र हीरासिंह डंगोलबाट तालिम पाएका महर्जनले २०४४ सालमा ब्ल्याकबेल्ट लिएका थिए । बागलुङमै बस्ती छैन होला भनेर आएका महर्जन ढोरपाटनमा पुगेर डोजो प्रशिक्षण गर्दा उपत्यकाका धेरैलाई मोफसल घुमाउनुपर्ने सुझाव दिन्छन् । उनी भन्छन्, राजधानीमा खुम्चेर बसेकालाई देशको अवस्था र जनताको चाहना बुझ्ने बनाउन सक्नुपर्छ । संसारका शक्तिशाली देशसामु खेलकुदबाट मात्र सफलता पाउन राज्यले लगानी बढाउनुपर्ने उनी सुझाउँछन् । साथै राजधानीले मोफसललाई हेर्ने दृष्टिकोण परिवर्तन र लगानी बढाएमा राष्ट्रको नाम राख्न सकिने उनको बुझाइ छ । महर्जन नआएको भए मार्सल आर्टको सुरुआत हुन ढिला हुने परियार बताउँछन् । जागिर खान आएर पनि उनी यतै रमाए । राष्ट्रिय खेलकुद परिषद्बाट २०५० सालमा सहायक प्रशिक्षकको नियुक्ति पाएका महर्जन अहिले वरिष्ठ प्रशिक्षकबाट अवकाश भएका छन् । बागलुङ पुग्न सडक छैन, पैदल हिँड्नुपर्छ र धेरै दुःख पाइन्छ भनेर छिमेकीले धेरैपटक रोक्ने प्रयास गरेको स्मरण गर्छन् उनी । मलाई धेरैले खानै नपाइने गाउँमा नियुक्ति दिएकाले तँलाई जागिर नदिने नियत हो पनि भने, महर्जनले ती दिन सम्झिए, उनै व्यक्तिहरू अहिले बागलुङ घुम्न आउँछु, बस्ने व्यवस्थापन गर भन्छन् । महर्जनको कारण धेरै पुरस्कार जित्न पाएकोमा स्वर्णधारी राजन पाइजा खुसी छन् । उहाँ आएर खेलाडीको खोजी गर्नुभयो अनि युवाहरू खेलकुदमा लागे, उनले भने, हामीलाई खेलको जानकारी मात्र भएन, जिल्लालाई चिनाउने मौका पनि पायौं ।"
अनुष्काविराटको लक्ष्य ७ करोड,मुम्बई (एजेन्सी) अनुष्का शर्मा र विराट कोहली भारतमा अहिले चलिरहेको कोभिड१९ दोस्रो लहरबाट प्रभावितलाई सहयोग गर्न शुक्रबार अगाडि सरेका छन् । यसक्रममा उनीहरूले सात करोड भारतीय रुपैयाँ जम्मा गर्ने लक्ष्य राखेका छन् । उनीहरू आफैंले २ करोड रुपैयाँ पनि त्यस कोषलाई प्रदान गरेका छन् । इन्डियन प्रिमियर लिग २०२१ स्थगित भएको दुई दिनपछि भारतको यो चर्चित जोडीले कोष स्थापनाको प्रयास गरेका हुन् । स्थगित प्रतियोगितामा कोहली नेतृत्वको रोयल च्यालेन्जर्स बेंग्लोर शीर्षस्थानमा छ । अनुष्काले आफ्नो ट्विटरमा भिडियो सेयर गर्दै सबैलाई सहयोग गर्न अनुरोध गरेकी छन् ।

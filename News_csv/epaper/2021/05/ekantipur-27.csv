शीर्षक,विवरण
राष्ट्रपति भण्डारीको खोप कूटनीति,"संवैधानिक राष्ट्रपति, कार्यकारी अनुरोधकार्यकारी भूमिकामा नरहेकी संवैधानिक राष्ट्रप्रमुख भण्डारीले थालेको खोप कूटनीतिलाई राजनीतिकवृत्तमा चासोपूर्वक हेरिएको छ । उनले भारतीय राष्ट्रपति कोविन्दलाई पठाएको पत्रमा कोरोना भाइरस रोकथाम र नियन्त्रणका लागि भारतले गरेको सहयोगका निम्ति धन्यवाद पनि दिएकी छन् । उक्त पत्रमा भारतले नेपाललाई दिएको १० लाख खोप सहयोगबारे धन्यवाद दिइएको छ भने नेपालले खरिद गरेको थप २० लाख खोपमध्ये हालसम्म १० लाखमात्र प्राप्त भएकोमा घुमाउरो गुनासोसमेत उल्लेख गरिएको छ । सञ्चारविज्ञ ढकालले भारतले सहयोग गरेको र नेपालले खरिद गरेर आउन बाँकी रहेको लगायत सम्पूर्ण कुरालाई पत्रमा उल्लेख गरिएको प्रस्ट पारे । पूर्वराजदूत दिनेश भट्टराईले भारतका राष्ट्रपति कोविन्दलाई पत्र पठाइए पनि त्यसलाई उनले मोदी सरकारलाई नै फरवार्ड गरिदिने प्रस्ट पारे । संवैधानिक राष्ट्रपतिले केही पनि गर्न मिल्दैन । उहाँको काम पाएको पत्र सरकारलाई पठाइदिने मात्र हो, उनले भने । राष्ट्रपति भण्डारीले संकटका बेला खोप कूटनीति थाल्नुलाई सकारात्मकका रूपमा लिए पनि यो उनको कार्यक्षेत्रको विषय हो कि होइन भन्नेमा पनि चर्चा भइरहेको छ । परराष्ट्रविज्ञ भट्टराई भने मुलुकमा आवश्यकता पर्दा जसरी कुरा गरे पनि खोप आउँदा उचित हुने मान्छन् । कसले कोसँग संवाद गरे भन्ने कुरा होइन । अहिले महामारीको बेला छ, नेपाललाई खोप आवश्यक छ । जसले पहल गर्दा पनि हुन्छ, उनले भने, तर हाम्रोजस्तो संसदीय प्रणाली भएको व्यवस्थामा प्रधानमन्त्रीले नै नेतृत्व लिएर काम गर्नुपर्ने थियो । किन राष्ट्रपतिलाई अघि सारियो थाहा छैन । यो केही असान्दर्भिक पक्कै देखिन्छ । प्रथम राष्ट्रपति रामवरण यादवका तत्कालीन सल्लाहकार राजेन्द्र दाहालले राष्ट्रपति भण्डारीको चीनका कार्यकारी राष्ट्रपति सीसँग भएको संवाद सामान्य रहे पनि भारततर्फ पठाएको पत्रलाई लिएर भने अरूको मनमा जस्तै आफ्नो मनमा पनि केही प्रश्न उठेको बताए । राष्ट्रपतिको गुडबिल प्रयोग गरेरै भए पनि नेपाललाई आवश्यक पर्दा संकटका बेला सहयोग जुटाउने पहल गर्नु राम्रो कुरा हो । तर भारततर्फको सवालमा भने मुलुकको कार्यकारी प्रधानमन्त्री र भारततर्फको पनि कार्यकारी प्रधानमन्त्री हुँदाहुँदै दुवै संवैधानिक रूपमा मात्र रहेका राष्ट्रपतिले पत्र आदानप्रदान गर्नुले प्रश्न उठेको छ, दाहालले भने । उनले प्रधानमन्त्री ओलीको साख नभएकै कारणले गर्दा राष्ट्रपतिको गुडबिललाई प्रयोग गर्न खोजिएको हो कि भन्ने प्रश्न पनि यो घटनाले अरूको मनमा जस्तै आफ्नो मनमा पनि उठाएको बताए ।"
चीनद्वारा सर्वदलीय अन्तर्क्रिया,"सबैभन्दा ठूलो पार्टी भएपछि नेकपासागै चीनले सहकार्य गरेको थियो, नेकपा नै नरहेपछि अरुसाग पनि सहकार्य गर्न खोजेको देखिन्छ श्रीधर खत्री, भूराजनीतिविज्ञ"
"संक्रमण घट्दै, निको हुने बढ्दै",इपिडिमियोलोजी तथा रोग नियन्त्रण महाशाखा (ईडीसीडी) का निर्देशक डा कृष्णप्रसाद पौडेलका अनुसार दोस्रो लहरमा मृत्यु हुनेमा सक्रिय उमेर समूहका व्यक्तिको संख्या धेरै छ ।विश्व स्वास्थ्य संगठन (डब्लूएचओ) को पछिल्लो साप्ताहिक सूचनाअनुसार दक्षिण र पूर्व एसियामा २० लाखभन्दा बढी नयाँ संक्रमित र र ३२ हजारभन्दा बढीको मृत्यु भएको छ । जसअनुसार यो क्षेत्रमा संक्रमित थपिनेको संख्यामा २१ प्रतिशतले कमी भएको छ भने मृत्युदर ४ प्रतिशतले बढेको छ । डब्लूएचओका अनुसार पछिल्लो साता नेपालमा ५७ हजार ९ सय ३९ संक्रमित थपिएका छन् । हाल नेपालमा प्रतिएक लाख जनसंख्यामा १९८९ जनामा संक्रमण पुष्टि भएको छ । यो अघिल्लो साताभन्दा ६ प्रतिशतले कमी हो । तर यही अवधिमा १ हजार २ सय ९७ जनाको मृत्यु भएको छ । कोरोनाका कारण नेपालमा प्रतिएक लाखमा ४५ जनाको मृत्यु भइरहेको उल्लेख गर्दै डब्लूएचओले यो संख्या ६ प्रतिशतले वृद्घि भएको जनाएको छ ।
किट अभावले कोरोना परीक्षण सुस्त,"मेसिन नै थन्कियोपश्चिम नवलपरासीमा पीसीआर हुँदैन । स्वास्थ्य मन्त्रालयले पठाएको पीसीआर मेसिन पश्चिम नवलपरासीको पृथ्वीचन्द्र अस्पतालमा प्रयोगविहीन भएर थन्किएको छ । सञ्चालनका लागि आवश्यक ठाउँ व्यवस्थापन र सहयोगी उपकरणमा लगानी गर्न आफूसँग बजेट नभएको भन्दै अस्पतालले थन्क्याएको हो । जिल्लामा संकलन गरिने स्वाब पीसीआरका लागि बुटबल पठाउने गरिएको छ । कोरोनाको दोस्रो लहर सुरु भएयता जिल्लमा संक्रमण पुष्टि भएकाको संख्या ३ हजार ९ सय २७ र मृत्यु हुनेको संख्या करिब ७० पुगेको छ । जिल्लामा कोरोना जाँच नहुँदा संक्रमणको जोखिम घटाउन चुनौती छ । लक्षण देखिएकाको पीसीआर परीक्षणको रिपोर्ट नै तीनचार दिनमा आइपुग्दा समस्या रहेको स्वास्थ्यकर्मी बताउँछन् । स्वास्थ्यमन्त्री हृदयेश त्रिपाठी गृहजिल्ला आउँदा तत्काल पीसीआर मेसिन स्थानीयले माग गरेपछि मन्त्रालयले उपलब्ध गराएको थियो । अस्पतालमा ठाउँ नभएपछि उद्योग वाणिज्य संघ नवलपरासीले मेसिन राख्न भवन उपलब्ध गराउने भएको छ । पहिले भवन अभाव देखाउँदै मेसिन सञ्चालनमा आनाकानी गरेको अस्पताल प्रशासननले अहिले थप उपकरण खरिदका लागि बजेट नभएको भन्दै पन्छिन खोजिरहेको छ । पीसीआर मेसिन आए पनि सञ्चालनका लागि आवश्यक उपकरण र जनशक्ति हामीसँग छैन, पृथ्वीचन्द्र अस्पतालका निमित्त मेडिकल सुपरिन्टेन्डेन्ट डा मोहम्मद नुरुल होदाले भने, यसका लागि हामीले प्रदेश र केन्द्रसँग बजेट मागेका छौं । आश्वासन पायौं, बजेट निकासा हुनेबित्तिकै काम सुरु हुन्छ ।"
कोभ्याक्सलाई जोनसन र अस्ट्राजेनेकाको खोप सिफारिस,"दोस्रो मात्रा १२ सातापछि लगाए पनि हुने खोप सल्लाहकार समितिको बैठकले कोभिसिल्ड खोप पहिलो मात्रा लगाएको १२ सातापछि पनि दोस्रो मात्रा लगाउन सकिने निर्णय गरेको छ । फागुन २३ देखि ६५ वर्ष माथिका नागरिकलाई कोभिसिल्डको पहिलो मात्रा लगाइएको थियो । उनीहरूलाई दोस्रो मात्रा जेठ अन्तिमसम्म दिइसक्नुपर्नेमा खोप आउने निश्चित छैन । १२ सातापछि पनि दोस्रो मात्रा खोप दिन सकिन्छ कि सकिँदैन भन्ने अन्योल छ । १२ सातापछि दोस्रो मात्रा दिए पनि खोप प्रभावकारी हुने रिपोर्ट छ, स्वास्थ्य सेवा विभागको खोप महाशाखाका प्रमुख डा झलक गौतमले भने । भारत सरकारले प्रभावकारी हुने भन्दै कोभिसिल्ड खोप १२ सातादेखि १६ साताभित्र दोस्रो मात्रा लगाउने निर्णय गरेको थियो । खोप शाखा प्रमुख डा गौतमले चीनको भेरोसेल खोपको पहिलो मात्रा लगाएर दोस्रो मात्रा लिन बाँकी रहेकाका लागि खोप सुरक्षित रहेको जनाएका छन् । पहिलो मात्रा लगाएर गाउँ गएका, कोरोना संक्रमण भएर एक महिना पूरा नभएका लगायतका समस्या हुनेका लागि खोप सुरक्षित रहेको उनले बताए । उहाँहरूलाई खोप लगाउन फेरि समय तोक्छौं, उनले भने । गाउँ गएकाले स्थानीय तहमा दोस्रो मात्र लगाउनका लागि नाम टिपाउन स्वास्थ्य तथा जनसंख्या मन्त्रालयले आग्रह गरिसकेको छ । स्थानीय तहबाट संकलन भएको नामावलीका आधारमा दोस्रो मात्रा पायक पर्ने ठाउँमा लगाउने योजना मन्त्रालयको छ ।"
गाउँगाउँमै संक्रमित,"हेलिकप्टर चार्टर गरेर अस्पतालखोटाङमा राम्रो उपचार व्यवस्था नहुँदा संक्रमित हेलिकप्टर चार्टरमार्फत सुविधा सम्पन्न अस्पताल जान बाध्य भएका छन् । तीन दिनदेखि दिक्तेल अस्पतालमा उपचाररत दिक्तेल१ का ६४ वर्षीय पुरुषलाई थप उपचारका लागि हेलिकप्टरमार्फत काठमाडौं लगिएको छ । उनले ३ लाख ५० हजार रुपैयाँमा चार्टर गरेको उनका आफन्तले बताएका छन् । उनको काठमाडौंस्थित नोबेल अस्पतालमा उपचार भइरहेको छ । ऐंसेलुखर्क३ का संक्रमित पनि हेलिकप्टर चार्टर गरेरै थप उपचारका लागि काठमाडौं गएका छन् । गत जेठ १ गते कोरोनाले ज्यान गुमाएका ७८ वर्षीयका तीन आफन्त ३ लाख २० हजार रुपैयाँमा हेलिकप्टर चार्टर गरी काठमाडौं गएका हुन् । जिल्लाका सबै पालिकामा कोरोना संक्रमण तीव्र गतिमा फैलिएको छ । बिहे, भोज, पर्व, निर्माणका काममा भीडभाड हुनुले संक्रमण फैलिएको हो । अझै पनि जमघटका गतिविधि नरोक्ने हो भने थप जोखिम निम्तिने स्थानीय हेमविक्रम राईले बताए । प्रमुख जिल्ला अधिकारी मित्रलाल शर्माका अनुसार जिल्लामा ५ सय ५० जनामा संक्रमण देखिएको छ । यसमध्ये ४ सय ९६ जनामा सक्रिय संक्रमण देखिएको छ । उनीहरूमध्ये ४ सय ५६ जना होम आइसोलेसनमा र ३१ जना विभिन्न स्वास्थ्य संस्थाहरूको आइसोलेसनमा छन् ।"
सडकमा विरोध रोक्न निषेधाज्ञामा कडाइ,"काठमाडौं (कास) प्रधानमन्त्री केपी शर्मा ओलीले आफ्नो सत्तास्वार्थका लागि कोभिड१९ लाई आड बनाएको भन्दै कांग्रेसले भर्त्सना गरेको छ । आमनागरिकको अधिकारलाई कुण्ठित बनाउने गरी निषेधाज्ञालाई कडाइ गर्ने सरकारको नियत गलत भएको कांग्रेसको ठम्याइ छ । कांग्रेस पदाधिकारी र पूर्वपदाधिकारीको बुधबार बसेको बैठकले कोरोना महामारी नियन्त्रणका लागि नभई आफ्नो असंवैधानिक कदमविरुद्ध सडकमा आउने स्वस्फूर्त विरोधलाई रोक्न सरकारले निषेधाज्ञमा थप कडाइ गरेको निष्कर्ष निकालेको छ । प्रधानमन्त्री ओलीले आफ्नो सत्तास्वार्थका लागि नै स्वास्थ्य आपत्काल लगाउने तयारी गरिरहेको भन्दै कांग्रेसले विरोध गरेको छ । कोभिड फैलिन नदिने गरी निषेधाज्ञालाई व्यवस्थित गरेर आम नागरिकको जीवनयापन सहज बनाउँदै लैजानुपर्नेमा सडकमा चरो मुसो कोही ननिस्कून् भनेर सरकारले आफ्नो सत्तास्वार्थका लागि आम नागरिकलाई आतंकित बनाउने काम गरेको छ । यसलाई हामीले भर्त्सना गरेका छौं, बैठकपछि कांग्रेस सहमहामन्त्री प्रकाशशरण महतले कान्तिपुरसँग भने ।सरकारले काठमाडौं उपत्यकामा शुक्रबारबाट एक साता खाद्यान्न पसलसमेत बन्द गर्ने निर्णय गरेको छ । आम नागरिकलाई दुई दिनभित्र खाद्यान्न जोह गर्न सरकारले उर्दी जारी गरेको छ । दैनिक ज्यालादारी गरेर गाँस टार्ने विपन्न परिवारले एक साताका लागि कसरी खाद्यान्न जोहो गर्ने ? सहमहामन्त्री महतले भने, महामारी नियन्त्रण गर्नेमा प्रधानमन्त्रीको ध्यान छैन । विदेशबाट प्राप्त सहयोगलाई पार्टी र व्यक्तिले आफूले दिएको भन्दै दुरुपयोग गरेका छन् । यसले अन्तर्राष्ट्रिय क्षेत्रमा सरकारको विश्वसनीयता गुमेको छ । बैठकले आम नागरिकलाई तत्काल खोप व्यवस्था गर्नसमेत सरकारसँग माग गरेको छ । पदाधिकारी बैठकमा नेताहरूले प्रधानमन्त्री ओलीले कोभिडको आडमा आफ्नो निरंकुश शासन अझै अघि बढाउन सक्ने विश्लेषणसमेत गरेको छ । कांग्रेसले प्रधानमन्त्रीको ओलीको निरन्तरता नै असंवैधानिक रूपमा भएको दाबी गर्दै सरकारले गर्ने निर्णयको वैधानिकतामा समेत प्रश्न उठाएको छ । संविधानको धारा ७६ (३) अन्तर्गत नियुक्त प्रधानमन्त्रीले प्रतिनिधिसभामा आफ्नो पक्षमा बहुमत सांसद नभएको भनी विश्वासको मत समेत नलिई संविधानको धारा ७६ (५) को प्रक्रिया अघि बढाइसकेको अवस्थामा ओली संवैधानिक रूपमा प्रधानमन्त्री रहन नसक्ने कांग्रेसको ठहर छ । ओलीले संविधानको धारा ७६ (५) अन्तर्गतको प्रधानमन्त्री दाबी नै गर्न मिल्दैन । १ सय ४९ सांसदको हस्ताक्षरसहित राष्ट्रपतिकामा बुझाइएको पत्र नै शेरबहादुर देउवाको एकल दाबी हुन्छ । उक्त दाबीलाई राष्ट्रपतिले अस्वीकार गर्ने ठाउँ छैन, महतले भने ।"
नेकपाकै पथमा जसपा,"तत्कालीन राष्ट्रिय जनता पार्टी र समाजवादी पार्टीले २०७७ वैशाख १० गते मध्यरातमा एकता गर्दा एकीकृत जनता समाजवादी पार्टीको नेतृत्व कसले लिने भन्ने मुख्य विवाद थियो । प्रधानमन्त्री केपी शर्मा ओलीले तत्कालीन समाजवादी पार्टी विभाजन गर्ने लक्ष्य राखेर अध्यादेश ल्याइदिएपछि त्यसको नेतृत्वमा रहेका उपेन्द्र यादव एकीकरणका लागि सबैभन्दा बढी दबाबमा थिए । पार्टी केन्द्रीय कार्यसमिति र संसदीय दलमध्ये एकमा ४० प्रतिशत पुगे पार्टी विभाजन गर्न सकिने गरी अध्यादेशमार्फत कानुन संशोधन गरिएको थियो । आफ्नै दलका सात सांसदले पार्टी फुटाउन खुट्टा उचालिरहेका बेला यादवका लागि नेतृत्वको भन्दा पार्टी जोगाउने विषय त्यतिबेला महत्त्वपूर्ण बन्यो । नेतृत्वको विवाद थाती राखेरै बराबरी हैसियतमा एकता गर्ने सैद्धान्तिक सहमति जुटाएर मध्यरातमा पार्टी एकताको घोषणा गरियो । घोषणाको ४५ दिनपछि अर्थात् जेठ २६ गते मात्रै निर्वाचन आयोगमा एकीकृत दल दर्ता भयो । जसमा पार्टीको कार्यकारिणी अध्यक्षमा महन्थ ठाकुरलाई पहिलो र दोस्रो अध्यक्षका रूपमा यादवलाई राखियो । नेता शरतसिंह भण्डारीका अनुसार तत्कालीन नेकपाको दुई अध्यक्षीय प्रणालीकै नक्कल जसपामा गरिएको थियो । त्यतिबेला नेकपामा दुई अध्यक्षमध्ये ओलीलाई पाइलट र पुष्पकमल दाहाललाई कोपाइलटका रूपमा चित्रण गरिएको थियो । त्यतिबेलासम्म नेकपामा दुई अध्यक्षीय प्रणाली असफल भइसकेको थिएन । हामी (राजपा) त ६ अध्यक्षीय प्रणालीलाई समेत चलाएर आएकाले ठूलो समस्याका रूपमा लिएनौं, भण्डारीले सम्झिए, सामूहिक नेतृत्वमा चल्ने पार्टी बनायौं भन्ने हामीले ठान्यौं । तर परिस्थितिले नेताहरू विधान, प्रक्रियाभन्दा बाहिर गएर आफ्नो एकल निर्णयका आधारमा अघि बढ्न खोजे, जसले यो समस्या ल्याइपुर्यायो । नेकपा विवाद तन्किँदै जाँदा निर्वाचन आयोग र अदालतसम्म पुग्यो, ठीक त्यसैगरी जसपाको विवाद अहिले तन्किँदै जान थालेको छ । नेकपाको हकमा जस्तै नाम जुधेर अदालतमा मुद्दा परेको अवस्था जसपामा छैन । तर, पार्टीको पछिल्ला गतिविधि र दुई अध्यक्षबाट एकले अर्कालाई कारबाही गर्ने विज्ञप्तिबाजीले जसपाको आधिकारिकताको प्रश्न उठ्न थालिसकेको छ । अन्ततः यसको छिनोफानोको मुद्दा निर्वाचन आयोगतिरै सर्ने सम्भावना बढेको छ । नेता रामसहायप्रसाद यादवका अनुसार अहिलेको विवादको चुरो दुई अध्यक्षीय प्रणालीभन्दा पनि विधान र प्रक्रियालाई आत्मसात् नगर्ने प्रवृत्तिका कारण उत्पन्न भएको हो । पार्टीको अधिकारसम्पन्न निकाय भनेको ५३ सदस्यीय केन्द्रीय कार्यकारिणी समिति हो । यो समितिमा अहिले यादव पक्षको बहुमत छ । हरेक मुद्दामा जे निर्णय हुन्छ पार्टी केन्द्रीय कार्यकारिणी समितिको बैठक राखेर गरौं भन्ने हाम्रो कुरा भयो । तर, अर्को पक्ष बैठक नै नबस्ने, छल्ने र पार्टीको नीति र निर्देशनभन्दा बाहिरबाट चल्ने हुन थाल्यो, जसपा अध्यक्ष यादव निकट नेता रामसहायप्रसादले भने, दुई अध्यक्ष अहिले समस्या होइन । पार्टीभित्रको आन्तरिक अनुशासन, विधि पद्धति र प्रक्रिया मान्ने कि नमान्ने भन्ने मुख्य समस्या हो । संयोग यस्तो छ कि, दुई पार्टी एकीकरणका लागि पनि प्रधानमन्त्री ओली नै मुख्य कारण थिए । अहिले जसपा विभाजनतिर धकेलिँदै गर्दा पनि उनै केन्द्रबिन्दुमा छन् । त्यतिबेला आफ्नो पक्षमा दुई तिहाइको पकड बनाइराख्न ओली तत्कालीन समाजवादीलाई फुटाउन उद्यत थिए । अहिले दुई तिहाइको हावा फुस्कँदै अल्पमतमा पुगेका ओलीले सत्तामा अडिन जसपाको साथ खोजिरहेका छन् । सिंगो पार्टीको समर्थन नपाउने देखेपछि ओलीले अध्यक्ष ठाकुर र वरिष्ठ नेता राजेन्द्र महतो नेतृत्वको पूर्वराजपाको साथ लिन खोजेका हुन् । त्यसका लागि विगतमा नाजायज भनेर पन्छाउँदै आएका मुद्दालाई सम्बोधन गरेका छन् । संविधान संशोधनका लागि कार्यदल बनाउने, नागरिकतासम्बन्धी अध्यादेश ल्याउने, तराईमधेस र थरुहट आन्दोलनका क्रममा कार्यकर्ताविरुद्ध लागेका मुद्दा फिर्ता र जेलमा रहेकालाई रिहाइ गर्ने काम सत्ताको दाउपेचकै उपज हुन् । प्रधानमन्त्री ओली राजनीतिमा जे पनि सम्भव छ भन्ने सिद्धान्तका वर्तमान उदाहरण हुन । जसपाको हकमा यो सिद्धान्त लागू हुन सकेन भने पार्टी फुट्ने करिब निश्चित छ । पूर्वराजपा धारका नेता मनीष सुमन असम्भव कुरालाई सम्भव बनाउने प्रयत्न दुवै पक्षका मझधारका नेताहरूबाट भइरहेको दाबी गर्छन् । कांग्रेस, एमाले र माओवादीले मुलुक चलाउन सकेनन्, वैकल्पिक शक्ति बनाउनुपर्छ भनेर नै यो पार्टी एकता गरिएको थियो । यसलाई जोगाउन सकेनौं भने हजारौं कार्यकर्ताको मन टुट्छ, उनले भने, दुवै पक्ष एकएक स्टेप पछि हट्नासाथ पार्टी जोगिन्छ । त्यसका लागि दुवै पक्षबाट एकले अर्कालाई कारबाही गर्ने शृंखला रोकेर छलफलमा बस्नुपर्ने उनले सुनाए । तत्काल दुवै पक्षले कारबाही गर्ने शृंखलाबद्ध पत्र रोक्नुपर्छ । गुटगत होइन, संस्थागत रूपमा छलफल अघि बढ्नुपर्छ । तर्क सुन्दा दुवै पक्षका सही नै हुन् जस्तो लाग्छ, तर पार्टीले संस्थागत रूपमा गर्ने निर्णयलाई दुवै पक्षले मान्नुपर्छ, सुमनले भने, एकअर्कालाई कारबाही गर्ने कदमबाट पछि हटेर छलफलमा बस्नासाथ धेरै कुरा मिल्छ । सँगै बसेर छलफल गर्दा सहमतिमा पुग्न सकिँदो रहेछ भन्ने उदाहरण जेठ ४ मा अध्यक्षद्वय ठाकुर र यादवबीच जारी संयुक्त विज्ञप्ति रहेको सुमनले बताए । ठाकुर र यादवबीच पार्टी प्रतिपक्षमा बस्ने तर जसपाकै नेतृत्वमा सरकार बन्ने भए मात्रै अग्रसर हुने समझदारी बनेको थियो । विज्ञप्तिमै पनि त्यही भाषा थियो । जब, संविधानको धारा ७६ (५) अनुसार सरकार बनाउने प्रक्रिया अघि बढ्यो, ठाकुर र यादवको समझदारी भत्कियो । ठाकुर प्रधानमन्त्री ओलीकै कित्तामा धकेलिए भने यादव विपक्षी गठबन्धनमा जोडिए । दुई अध्यक्षबीच भएको सहमति तोडेको आरोप एकले अर्को पक्षलाई लगाइरहेको छ । ठाकुरले चाहेको भए जसपाकै नेतृत्वमा सरकार बन्न सक्ने बुझाइ यादवको छ । ठाकुरलाई प्रधानमन्त्री बनाउन आफूले प्रस्ताव गर्दा पनि उनी तयार नभई प्रधानमन्त्री ओलीकै पछि लागेकाले वातावरण भत्किएको उनको भनाइ थियो । कांग्रेसले प्रस्ताव नगरेकाले अघि बढ्नुको अर्थ नहुने ठाकुर पक्षको भनाइ छ । कांग्रेस तयार नभएसम्म ठाकुर प्रधानमन्त्री हुन सक्ने अवस्था थिएन । कांग्रेस त्यसका लागि तयार थिएन । ठाकुरजीले पहिल्यैदेखि हाम्रा मागमुद्दा जसले सम्बोधन गर्छ उसैसँग सहकार्य हुन्छ भन्दै आउनुभएको थियो, नेता भण्डारीले भने, प्रतिपक्षमा बस्ने समझदारी गरेर सबैभन्दा पहिला कांग्रेससँगको गठबन्धनमा उपेन्द्रजी नै जानुभयो । सहमति त्यहीं भत्कियो । यादव पक्षले भने ठाकुर आफैं प्रधानमन्त्रीका लागि इच्छुक नभएर ओलीकै सरकारमा जाने तम्तयारी गरेपछि आफूहरू विपक्षी कित्तामा पुग्न बाध्य भएको जनाएको छ । ओली प्रतिगमनका नाइके हुन् । उनलाई कुनै पनि हालतमा साथ दिन सकिँदैनथ्यो, त्यसैले पार्टी जोगाउनकै लागि सत्ताको खेलमा नलागी प्रतिपक्षमा बस्ने निर्णय गरेका थियौं, यादवनिकट अर्का एक नेताले भने, तर ठाकुरजी ओलीलाई साथ दिने मात्रै नभएर सरकारमै सहभागी हुन लागेको बुझेपछि ओलीविरुद्धको गठबन्धनमा सामेल हुन बाध्य भयौं ।जसपामा यो घटनापछि नै एकले अर्कोलाई कारबाहीको अस्त्र प्रयोग गर्न थालेका छन् । यादव पक्षले जेठ ८ गते केन्द्रीय कार्यकारिणी समितिको बहुमत सदस्य उपस्थित बैठकको निर्णय भन्दै अध्यक्ष ठाकुर, वरिष्ठ नेता महतो, नेताहरू लक्ष्मणलाल कर्ण र सर्वेन्द्रनाथ शुक्ललाई कारबाही गर्न स्पष्टीकरण सोधेको छ । स्पष्टीकरणको पत्र मंगलबार पठाइएको हो । ओली नेतृत्वको सरकारमा जानेलाई स्वतः कारबाही हुने निर्णय पनि यादव पक्षको केन्द्रीय कार्यकारिणी समिति बैठकको छ । त्यसको जबाफी फायर खोल्दै अध्यक्ष ठाकुरले पनि मंगलबार नै सात प्रश्नसहित अध्यक्ष यादवलाई किन कारबाही नगर्ने भनेर स्पष्टीकरण सोधेका छन् । स्पष्टीकरणको एउटा बुँदामा ठाकुरले मागमुद्दा सम्बोधन गरेका आधारमा प्रधानमन्त्री ओलीलाई समर्थन गर्नुपर्नेमा विपक्षी गठबन्धनमा किन लागेको भन्ने प्रश्न पनि गरेका छन् । त्यस अतिरिक्त आफ्नो अनुपस्थितिमा पार्टी बैठक बोलाएको, लुम्बिनीका चार सांसदलाई पदमुक्त गर्ने पत्र पठाएको, आफूले स्थगन गरिसकेपछि एकपक्षीय रूपमा केन्द्रीय कार्यकारिणी समिति बैठक राखेको मुख्य आरोप यादवमाथि ठाकुरले लगाएका छन् । दुवै पक्षले स्पष्टीकरणको जबाफ नदिने बताएका छन् । दुवै पक्षले एकअर्कालाई कारबाही गर्दा पार्टीको वैधानिकताको प्रश्नसमेत उब्जन थालेको नेताहरू बताउँछन् । पार्टी विधानमा दुवै अध्यक्षको हस्ताक्षरबाट पार्टीका गतिविधि हुने उल्लेख गरिएको छ । ठाकुर पक्षले महतोलाई संसदीय दलको नेता बनाउने निर्णय गरी संसदीय दलमा पत्र दर्ता गराएपछि अर्का अध्यक्ष यादवले विरोध गर्दै पत्र पठाएका थिए । सभामुख, संसद् सचिवालयका महासचिव र सचिवलाई पठाइएको पत्रमा यादवले दुवै अध्यक्षको हस्ताक्षरबिनाको निर्णय वैधानिक नहुने स्विकारेका छन् । जसपमा विवादको शृंखला भने विघटित प्रतिनिधिसभा फागुन ११ मा पुनःस्थापना भएपछि उब्जेको हो । प्रतिनिधिसभा पुनःस्थापना भएपछि ठाकुर र महतो पक्ष प्रधानमन्त्री ओलीलाई साथ दिएर निर्वाचनमा जाने वातावरण बनाउनेतिर लागे । अर्का अध्यक्ष यादव र संघीय परिषद् अध्यक्ष बाबुराम भट्टराई पक्ष प्रधानमन्त्रीबाट ओलीलाई जसरी बिदाइ गर्नुपर्ने पक्षमा जुट्यो । यो विवाद केन्द्र हुँदै प्रदेश सरकारमा समेत सर्यो । गण्डकी प्रदेशमा जसपाका दुई सांसदले मुख्यमन्त्री पृथ्वीसुब्बा गुरुङविरुद्धको अविश्वास प्रस्तावमा हस्ताक्षर गरे । यादव र भट्टराई पक्षको निर्देशनमा अविश्वास प्रस्तावमा उनीहरूले हस्ताक्षर गरेपछि ठाकुर र महतोले चिढिए । पार्टीको नीतिविपरीत भन्दै उनीहरूले प्रतिक्रिया दिए । लुम्बिनी प्रदेशमा रहेका जसपाका ६ सांसदमध्ये पूर्वसमाजवादीका ५ र राजपाका १ जना थिए । पूर्वसमाजवादी पार्टीबाट जितेका सांसदले मुख्यमन्त्री शंकर पोखरेलविरुद्धको अविश्वासका प्रस्तावमा हस्ताक्षर गरे । त्यसको केही घण्टा नबित्दै अविश्वास प्रस्तावमा हस्ताक्षर गरेका तीनसहित चार जनालाई मुख्यमन्त्री पोखरेलले मन्त्री बनाए । मन्त्री खान गएका सांसदलाई यादव पक्षले कारबाही गर्यो । उनीहरू सांसद पदबाट समेत मुक्त भए । केही दिनअघि मात्रै सर्वोच्च अदालतले उनीहरूको सांसद थमौती हुने अल्पकालीन अन्तरिम आदेश गरेको थियो ।प्रदेशमा चलेको यो शृंखलापछि केन्द्रमा प्रधानमन्त्री ओलीले वैशाख २७ गते राखेको विश्वासको प्रस्तावमा ठाकुर र यादव एकै ठाउँ उभिन सकेनन् । सहमतिबाटै सांसदलाई पक्ष र विपक्ष जता मन लाग्छ त्यतै मत हाल्न छुट दिइयो । त्यतिबैले ठाकुर पक्षले बहुमत सांसदको हस्ताक्षरबाट वरिष्ठ नेता महतोलाई पार्टी संसदीय दलको नेता बनाउने निर्णय भक्तपुरको डोलेश्वर रिसोर्टमा बसेर गर्यो । त्यसपछि भने यादवलाई चिसो पस्यो । संविधानको धारा ७६ (२) अन्तर्गत सरकार बनाउन राष्ट्रपतिले दिएको समयसीमाको अन्तिम दिन वैशाख ३० गते आफ्ना सांसद लिएर ठाकुर पक्ष डोलेश्वर रिसोर्ट पुगेको थियो । त्यस घटनापछि ठाकुर र यादवबीच छलफल नभएको होइन । जेठ ४ गतेको संयुक्त विज्ञप्ति त्यहीं छलफलको उपज थियो । तर दुई दिनमै समझदारी भताभुंग भयो । जसपाभित्रको शक्ति संघर्षलाई कतिपय नेताले दक्षिण भारतले बढाइरहेको सक्रियतासँग पनि जोडेर हेर्न गरेका छन् । आफ्नो अनिच्छाका बाबजुद संविधान जारी भएदेखि नै असन्तुष्ट भारतले यतिबेला प्रधानमन्त्री ओलीलाई साथ दिएर मुलुकलाई निर्वाचनतिर धकेल्ने खोजिरहेको जसपाका अधिकांश नेताको बुझाइ छ । ओली नेतृत्वको सरकारलाई विस्थापन नगराउने भूमिकादेखि दोस्रो पटकको प्रतिनिधिसभा विघटनसम्मको घटनाक्रममा ठाकुर र महतोले लिएका राजनीतिक लाइनसमेत भारतकै चाहनाअनुसार रहेको पार्टीभित्र चर्चामा छ । जसपामा मात्रै होइन, सबैजसो दलमा भारतको प्रभाव कुनै न कुनै रूपमा देखिएको छ । त्यसै कारण जसपा अहिल्यै विभाजन भइसकेको जस्तो देखिए पनि केही परिस्थिति भिन्न हुनासाथ मिल्ने सम्भावना छ, ठाकुरनिकट एक नेताले भने, अहिलेका राजनीतिक घटनाक्रम कसरी अघि बढ्छन्, प्रस्ट भएपछि त्यसबारे भन्न सकिन्छ ।"
संविधानमाथि बारम्बार धोका,"न्यायकर्मी एवं कानुनविद्ले पटकपटक प्रतिनिधिसभा विघटन गरिनुलाई संविधानमाथिको धोका र बेइमानी भनी टिप्पणी गरेका छन् । उनीहरूले प्रतिनिधिसभाको दोस्रो विघटनलाई संविधान र सर्वोच्च अदालतले गत फागुनमा गरेको निर्णय नै निस्तेज पार्ने चालका रूपमा व्याख्या गरेका छन् । पूर्वप्रधानन्यायाधीशहरूसहित संविधान र कानुनविद्हरू संलग्न रहेको संविधान निगरानी समूहले गरेको अन्तर्क्रियापछि विज्ञप्ति जारी गर्दै यस्तो क्रियाकलापलाई कानुनी राज्यको सिद्धान्त मान्न नसकिने जनाइएको छ । दिगो संसद्को संरचनासहित जारी भएको संविधानको कार्यान्वयन जटिल मोडमा पुगेका बेला विघटित भएको प्रतिनिधिसभा सर्वोच्चबाट पुनःस्थापित भएको सर्वविदितै छ, समूहले जारी गरेको विज्ञप्तिमा भनिएको छ । पूर्वप्रधानन्यायाधीश मीनबहादुर रायमाझीले संविधानमा भएको व्यवस्था एकातिर हुँदाहुँदै अर्कोतिर हिँड्ने परिपाटी गलत भएको प्रतिक्रिया दिए । संविधानको धारा ७६ (३) अनुसार नियुक्त नयाँ प्रधानमन्त्रीले विश्वासको मत लिनुपर्ने संवैधानिक व्यवस्था छ । मत लिन नसके पद रिक्त हुन्छ, उनले कान्तिपुरसित भने, प्रधानमन्त्री र राष्ट्रपतिका सल्लाहकारले समेत यो कुरा बुझेका छन् । प्रतिनिधिसभा विघटनका निम्ति जेजस्ता क्रियाकलाप भए, त्यो संविधानप्रति धोका र बेइमानी हो । ज्यादै घिनलाग्दो क्रियाकलाप भयो । पूर्वमुख्य सचिव एवं कानुनविद् तीर्थमान शाक्यले आफूले प्रधानमन्त्री पद नछाड्ने अनि अरूलाई पनि हुन नदिने सोचका साथ यो गतिविधि भइरहेको टिप्पणी गरे । धारा ७६ (५) अनुसार प्रधानमन्त्रीको पद दाबी गर्ने सदस्य बन्नलाई त आफू बसेको प्रधानमन्त्रीको कुर्सी छाडेर आउनुपर्ने थियो । सदस्य पनि हुने, प्रधानमन्त्री पनि भइरहने । विश्वासको मत पनि नलिने । मलाई मत छैन भनेर आफैंले भन्ने ? उनले भने, यो कदम स्पष्ट रूपमा गलत दिशाबाट गएको देखिन्छ । अरूलाई प्रधानमन्त्री बन्न नदिई मुलुकलाई निर्वाचनमा धकेलेर आफैंले चुनाव गराउने उद्देश्य देखियो । मुलुक यसरी कुनै व्यक्तिको इच्छापूर्ति गर्ने माध्यम बन्न मिल्छ र ? समूहले गत फागुन ११ गते पुनःस्थापित प्रतिनिधिसभाबाट समाधान खोज्नुपर्नेमा त्यसको भूमिका न्यून बनाउँदै लगिएको भन्दै सरकारको आलोचना गरेको छ । संसद्बाहिरबाट अध्यादेश ल्याएर सरकारले काम गरिरहेको भन्दै समूहले त्यसको औचित्य सावित गर्न खोजे संसद्को सान्दर्भिकता र औचित्य घट्ने चेतावनी दिएको छ । समूहले संविधान कार्यान्वयनकै बेला पहिलो निर्वाचनले ओली सरकारलाई अत्यधिक विश्वासको मत दिएको तर विस्तारै बहुमतसिद्ध गर्नसम्म असफल भएको उल्लेख गरेको छ । निगरानी समूहमा पूर्वप्रधानन्यायाधीशहरू कल्याण श्रेष्ठ, सुशीला कार्की, आम निर्वाचन पर्यवेक्षक समूहका अध्यक्ष हिमालयशमशेर जबरा, नेपाल कानुन समाजका अध्यक्ष तीर्थमान शाक्य, संविधानसभाका तत्कालीन सदस्य खिमलाल देवकोटा, संविधानविद्हरू विपिन अधिकारी, ऋषिकेश वाग्ले, नेपाल बार एसोसिएसनका अध्यक्ष चण्डेश्वर श्रेष्ठ, कानुन समाजका कार्यकारी निर्देशक कृष्णमान श्रेष्ठलगायत छन् । समूहले संविधानअनुसार प्रतिनिधिसभाबाट नै वैकल्पिक सरकारको खोजी गर्नुपर्नेमा त्यसो हुन नसकेको निष्कर्ष निकालेको छ । अन्योल, अनिश्चय र अव्यवस्थातर्फ उन्मुख हुने गरी संविधानको धारा ७६ को कार्यान्वयन गर्ने प्रवृत्ति देखिएको समूहले जनाएको छ । राज्यका सबै अंगमा रहेकाहरूले संविधान कार्यान्वयनमा निष्ठा र इमानदारपूर्वक काम गर्नुपर्नेमा त्यसो हुन नसकेको समूहको निष्कर्ष छ । विज्ञप्तिमा भनिएको छ, संवैधानिक पद्धति नै असफलता र निरर्थकतातर्फ उन्मुख छ भन्ने आभास हुने गरी क्रियाकलाप गर्न वा गर्न दिन किमार्थ मिल्दैन । समूहले सबैलाई आत्मसमीक्षासहित मार्गप्रशस्त गर्न आग्रह गर्दै जनताको जीउलाई सस्तो र आफ्नो सत्तास्वार्थलाई महँगो ठान्ने भ्रमबाट मुक्त हुन आग्रह गरेको छ । पूर्वमुख्य सचिव शाक्यले भने सरकार प्रमुखका यस्ता क्रियाकलापमा राष्ट्रप्रमुखले पनि साथ दिनु गलत थियो । राज्यका निकायहरू एक जना व्यक्तिको इच्छापूर्ति गर्ने माध्यममात्रै बन्ने हो र ? राजनीतिक क्रियाकलापमा जति पनि रकम खर्च गर्ने तर संक्रमणबाट आक्रान्त जनताको जीवनरक्षाका लागि काम नगर्ने प्रवृत्तिले अपूरणीय क्षति व्यहोर्नुपरेको उल्लेख गर्दै समूहले यस्तो अवस्थामा निर्वाचनमा होमिनु उचित नहुने जनाएको छ । समूहले विज्ञप्तिमा भनेको छ, बन्दाबन्दी र स्वास्थ्य संकटकालका विविध अवस्थाले घोषित मितिमा स्वतन्त्र निर्वाचनका लागि जरुरी हुने अनुकूल वातावरणलाई पुष्टि गर्दैन ।"
निरंकुशताविरुद्ध एक होऔं,"काठमाडौं (कास) एमालेका माधवकुमार नेपालपक्षीय १५ जना स्थायी कमिटी सदस्यले प्रधानमन्त्री केपी शर्मा ओलीका निरंकुश र प्रतिगामी कामकारबाहीविरुद्ध एकता र सहकार्यका साथ अग्रसर हुन आग्रह गरेका छन् । बुधबार विज्ञप्ति जारी गर्दै उनीहरूले राष्ट्रियता, लोकतन्त्र र जनहितका लागि सबै लोकतन्त्रप्रेमी, देशभक्त, राजनीतिक दल एवं जनसमुदायमा एक हुने बेला आएको जनाएका छन् ।पार्टर्मीा मात्र नभएर प्रधानमन्त्रीका रूपमा पनि ओलीबाट विधि र पद्धतिविपरीतका क्रियाकलाप बढ्दै गएकाले संविधान, पार्टी विधान र पद्धतिको रक्षाका लागि पाइला चाल्नैपर्ने बाध्यात्मक स्थिति भएको विज्ञप्तिमा उल्लेख छ । नेपाली जनताले निर्वाचनबाट झन्डै दुई तिहाइ मत दिएर सरकारको नेतृत्व गर्ने अवसर पाउने प्रधानमन्त्री ओलीका संविधान, लोकतन्त्र, पार्टी विधान र राष्ट्रिय हित, स्वाधीनता र स्वाभिमानविपरीतका कामकुराले गर्दा नेपालको कम्युनिस्ट आन्दोलन र लोकतन्त्र नै क्षतविक्षत भइरहेको छ, विज्ञप्तिमा भनिएको छ, राज्ययन्त्र, सत्ता र सरकारको व्यक्तिगत र गुट स्वार्थमा चरम दुरुपयोग गरिएको छ । यसरी जनताको लामो र कठोर संघर्ष तथा कम्युनिस्ट पार्टीलगायतका राजनीतिक दलहरूको आन्दोलनबाट प्राप्त उपलब्धिहरू गुम्ने खतरा उत्पन्न भएको छ ।नवौं राष्ट्रिय महाधिवेशनको मार्गनिर्देशन र पार्टी विधानको ठाडो उल्लंघन गर्दै कथित राष्ट्रिय महाधिवेशन आयोजक कमिटी गठन गरी ओली स्वयं अवैध अध्यक्ष बनेको र एकपछि अर्को स्वेच्छाचारी काम गरिरहेको उनीहरूको ठहर छ ।प्रधानमन्त्री ओलीको प्रतिनिधिसभा विघटनको अघिल्ले कदम सर्वोच्च अदालतले असंवैधानिक ठहर बदर गरेको थियो । उक्त फैसलाको पूर्णपाठ नआउँदै फेरि प्रतिनिधिसभा विघटन गरिनु स्वेच्छाचारी र प्रतिगमनकारी कुकृत्य भएकाले त्यसको विरोधमा आवाज उठाउनु प्रत्येक लोकतन्त्रवादी, देशभक्त राजनीतिकर्मीको कर्तव्य बनेको विज्ञप्तिमा उल्लेख छ । झलनाथ खनाल, माधवकुमार नेपाल, युवराज ज्ञवाली, अष्टलक्ष्मी शाक्य, भीम रावल, घनश्याम भुसाल, भीम आचार्य, गोकर्ण विष्ट, योगेश भट्टराई, सुरेन्द्र पाण्डे, मुकुन्द न्यौपाने, रघुजी पन्त, वेदुराम भुसाल र पदेन स्थायी कमिटी सदस्यद्वय अमृतकुमार बोहरा र प्रमेश हमालले विज्ञप्ति जारी गरेका हुन् ।"
चतिवनमा जेठ २० सम्म नषिेधाज्ञा,"चितवन (कास) चितवनमा जारी निषेधाज्ञा जेठ २० गतेसम्म लम्बिएको छ । संक्रमण नघटेका कारण निषेधाज्ञाको समय थप्नुपरेको जिल्ला प्रशासनका कार्यालयले जनाएको छ । प्रशासनद्वारा बुधबार जारी सूचनाअनुसार निषेधाज्ञा जेठ २० गतेसम्म लम्बिएको हो । कोरोनाको दोस्रो लहरमा संक्रमण तीव्र भएसँगै चितवनमा सुरुमा वैशाख १६ र ३१ गते निषेधाज्ञा जारी भएको थियो । त्यसपछि जेठ १३ गतेसम्म थपिएको थियो । निषेधाज्ञामा पहिलाको जस्तै विवाह, व्रतबन्धजस्ता कार्य होटल तथा पार्टी प्यालेसमा गर्न बन्देज लागेको छ । घरमा गर्दा पनि १० जनाभन्दा बढी सहभागी नहुन र स्वास्थ्य मापदण्ड पूर्णरूपमा पालना गर्न भनिएको छ । मृत्यु संस्कारमा १५ जनाभन्दा बढी सहभागी हुन पाइने छैन । लामो तथा छोटो दूरीका यात्रु बसहरू र निजी गाडी चलाउन रोक लगाइएको छ । तरकारी, फलफूल, ग्यास पसल हरेक दिन बिहान ६ बजेदेखि ९ बजेसम्म खुल्नेछन् । दूध डेरी बिहान ६ देखि ९ र साँझ ५ देखि ७ बजेसम्म खुल्नेछन् ।यीबाहेकका अत्यावश्यक खाद्यान्न पसल आइतबार, मंगलबार र बिहीबार बिहान ६ बजेदेखि ९ बजेसम्म खुल्नेछन् । स्वास्थ्य, शान्ति सुरक्षा, विद्युत्, दूरसञ्चार, इन्टरनेट सेवा, खानेपानी, फोहोरमैला व्यवस्थापन, ग्यास तथा पेट्रोलियम पदार्थ, तरकारी, फलफूल, खाद्यान्न, दुग्ध पदार्थ, औषधि, पशुपन्छीको दाना, माछा, मासु, अण्डा, पानीसम्बन्धी ढुवानी सेवाहरू पनि सञ्चालन गर्न रोक लगाइने छैन । उद्योग कलकारखाना सर्तसहित खोल्न स्वीकृति दिइनेछ । अत्यावश्यक कामबाहेक कोही पनि घरबाहिर निस्कन पाउने छैनन् ।"
निकुञ्जभित्र सैनिकको मृत्यु,"चितवन राष्ट्रिय निकुञ्जको सुरक्षार्थ खटिएका एक सैनिक नदी किनारामा मृत फेला परेका छन् । रेन्जर बटालियनका हबल्दार गगनबहादुर शाही निकुञ्जको सिमाना भएर बग्ने राप्ती किनारमा मंगलबार बिहान मृत फेला परेको चितवन प्रहरीले जनाएको छ । शाहीका परिवारले घटना रहस्यमय देखिएको हुँदा निष्पक्ष छानबिन गर्नुपर्ने माग गरेका छन् ।निकुञ्ज सुरक्षाका लागि तैनाथ खड्गदल गणका प्रमुख कर्णेल सुधीर केसीले घटनाका बारेमा अनुसन्धान भइरहेको बताए । निकुञ्ज क्षेत्रमा नियमित तैनाथ रहने सेनाको गणका साथै बेलाबेलामा अन्य विशेष टोलीहरू पनि आउने गर्दछन् । त्यस्ता टोलीहरू निश्चित सयम निकुञ्जमा बसेर फिर्ता हुन्छन् । शाही त्यस्तै विशेष टोलीको सदस्य भएको कर्णेल केसीले बताए ।चितवन जिल्ला प्रहरी कार्यालयका प्रवक्ता रहेका प्रहरी नायब उपरीक्षक (डीएसपी) सूर्य थापाले सोमबार साँझ निकुञ्जबाट शाहीसहित तीन जना सैनिक गाउँ आएर दुई जना पोस्टमै फर्केको तर शाही मंगलबार बिहान मृत फेला परेको बताए । उनीहरू बस्ने गरेको पोस्टबाट तीन जना बाहिर आएका रहेछन् । मेघौलीको गोलाघाट आएर साँझ फर्कंदा दुई जना डुंगा चढेर गएछन् । शाहीले म डुंगा तर्दिनँ भनेका रहेछन्, डीएसपी थापाले भने ।निकुञ्जको पश्चिम क्षेत्र लामितालनजिक बाघमारामा उनीहरू पोस्ट खडा गरेर बसेका थिए । डुंगा तरेर आएकाहरू आफ्नो पोस्टमा आएछन् तर शाही आएनन् । बीचमा अर्को पोस्ट पनि रहेछ । उनीहरूले शाही सायद त्यतै बस्यो होला भन्ने ठानेछन् र सुतेछन्, डीएसपी थापाले भने, हिजो बिहान अरू पोस्टमा पनि नगएको पत्ता लागेपछि खोजी भएछ । हामीलाई भने बिहान पौने १० बजे तिर शव भेटिएको जानकारी आएको थियो । कर्णेल केसीले ढुंगा तर्ने ठाउँभन्दा झन्डै ५६ सय मिटर तल शाहीको शव भेटिएको बताए । शाही दैलेख नौमुले गाउँपालिका१ राइली गाउँका हुन् । परिवारले उनको निधन भएको खबर मंगलबार दिउँसो पाएको थियो । त्यसपछि रातारात गाडी चढेर हामी आज (बुधबार) बिहान भरतपुर आयौं । हामीलाई गगनको शव हो भन्ने नै विश्वास लागेन, मृतकका जेठान लालबहादुर चन्दले भने ।राप्ती खोलाले यो बेला मान्छे बगाउन सक्ने अवस्था नरहेको र आफ्नो ज्वाइँ पौडिन जानेकाले बगाएर मृत्यु भएकोमा विश्वास नलागेको चन्दले बताए । शव चिन्न पर्यो भनेर लगे तर चिन्न नै सकिएन । अनुहार पूरै फुलेको छ । चोट पनि देखिन्छ । यो गगनकै शव हो भन्ने यकिन गर्न पहिला डीएनए परीक्षण गर्नुपर्यो । अनि बल्ल अरू प्रक्रिया अगाडि बढोस्, चन्दले भने । चितवन जिल्ला प्रहरी कार्यालयका डीएसपी थापा मृतकको निधारको माथि खस्रेको जस्तो दाग देखिए पनि पहिचान गर्न नै नमिल्ने गरेर शव नबिग्रेको बताउँछन् ।"
"पहिले ठहर, अनि पत्रकारलाई स्पष्टीकरण","काठमाडौं (कास) प्रधानमन्त्री केपी शर्मा ओली र प्रधानन्यायाधीश चोलेन्द्रशमशेर जबराबीच प्रधानमन्त्री निवास बालुवाटारमा भेटघाट भएको भन्ने समाचार सम्प्रेषण गरेको विषयमा प्रेस काउन्सिलले दुई सञ्चारमाध्यमलाई स्पष्टीकरण सोधेको छ । तर स्पष्टीकरण पत्रमा काउन्सिलले आफ्नो निष्कर्ष पनि सँगै राखेको छ । नेपाल समय डट कम र इमेजखबर डट कमका नाममा काउन्सिलले पठाएको पत्रमा स्पष्टीकरण पेस गर्ने भनिएको छ । राष्ट्रपति र प्रधानमन्त्रीविरुद्ध सर्वोच्चमा मुद्दा विचाराधीन रहेको संवेदनशील परिस्थितिमा तथ्यगत पुष्टिबेगर सर्वोच्चको गरिमा र मर्यादामा समेत आँच पुग्ने एवं जनमानसमा भ्रम पर्ने किसिमबाट सम्प्रेषित सामग्री आचारसंहिता प्रतिकूल देखिएकाले के कसरी सम्प्रेषण हुन गएको हो, २४ घण्टाभित्र स्पष्टीकरण पेस गर्न निर्देशन दिइन्छ, काउन्सिलको पत्रमा भनिएको छ । काउन्सिलले तथ्यगत पुष्टिबिना गलत सामग्री सम्प्रेषण नगर्न सचेतसमेत गराएको छ । काउन्सिलले दुवै सञ्चारमाध्यमको इमेल ठेगानामा राति स्पष्टीकरण पत्र पठाएको हो । पत्र पठाउनुअघि सर्वोच्च अदालत प्रशासनका अधिकारीहरूले दुवै सञ्चारमाध्यमका सम्पादकलाई बोलाएर समाचारबारे क्षमायाचनासहितको सामग्री प्रकाशन गर्न आग्रह गरेका थिए । नेपाल पत्रकार महासंघका वरिष्ठ उपाध्यक्ष रमेश विष्टले स्पष्टीकरण पूर्वाग्रहप्रेरित भएको बताए । प्रेस काउन्सिलले सम्बन्धित पक्षको कुरै नसुनी निष्कर्ष निकाल्छ भने स्पष्टीकरण सोधेर औपचारिकता पूरा गर्नुको के अर्थ भयो र ? उनले कान्तिपुरसँग भने, पहिल्यै निष्कर्ष निकालेर दोषारोपण गर्नु गलत हो । महासंघले यस्तो कामको विरोध गर्छ । सर्वोच्च अदालतका अधिकारीहरूले दुवै अनलाइनका सम्पादकलाई बोलाएपछि महासंघका प्रतिनिधिहरू विष्ट र महासचिव रोशन पुरी पनि मंगलबार सर्वोच्च अदालत पुगेका थिए । महासंघ प्रतिनिधिका अनुसार, सर्वोच्चका अधिकारीहरूले कि भेटघाटको प्रमाण पेस गर्न कि समाचारको खण्डन प्रकाशन गर्न दबाब दिएका थिए । प्रेस काउन्सिलले हेर्नुपर्ने विषय सर्वोच्चले सोझै हेर्न नमिल्ने भनी महासंघको टोलीले अडान लिएपछि छलफल त्यत्तिकै टुंगिएको थियो । त्यसलगत्तै काउन्सिलले स्पष्टीकरणको पत्र पठाएको हो । यसैबीच एमनेस्टी इन्टरनेसनल नेपालले सर्वोच्च अदालतका अधिकारीहरूले पत्रकारलाई स्रोत खुलाउन र माफी माग्न धम्क्याएको भन्दै आपत्ति जनाएको छ । एमनेस्टी इन्टरनेसनल नेपालले बुधबार विज्ञप्ति जारी गरी पत्रकारलाई डर र असुरक्षामा धकेल्ने काम तत्काल रोक्न माग गरेको छ । विज्ञप्तिमा भनिएको छ, पत्रकारले स्वतन्त्रपूर्वक समाचार लेखेकै कारण प्रतिरोधमा नपर्ने भयरहित तवरमा आफ्नो काम गर्न सक्ने वातावरण सुनिश्चित गर्न आग्रह गर्दछौं ।"
मुस्ताङमा देखिए कियाङका बथान,"म्याग्दी (कास) लामो समयपछि नेपालमा फेरि जंगली गधा (कियाङ) को बथान देखिएको छ । मुस्ताङको लोमन्थाङ गाउँपालिकामा पर्ने सम्जुङ धलुङबस्तीमाथि देखिएको छ । अन्नपूर्ण संरक्षण क्षेत्र आयोजना (एक्याप) लोमन्थाङ कार्यालयका अनुसार डोल्पा र चीनको सीमावर्ती पठारमा २०२५ वटाको संख्यामा आएका जंगली गधा जेठ पहिलो सातादेखि नै देखिएको हो । यो लोपोन्मुख र दुर्लभ स्तनधारी जन्तु हो । नेपालमा पनि पाइने २१ वर्षअघि एक्यापको टोलीले पत्ता लगाएको थियो । उच्च हिमाली पठारमा पाइने यो जन्तु दुर्लभ वन्यजन्तुमा सूचीकृत छ । जंगली गधा मुस्ताङको कोरोला पासदेखि खुर्खाङ, साम्जुङ, दामोदरकुण्ड क्षेत्रमा देखिने गर्छन् । अप्रिलदेखि सेप्टेम्बरसम्म आक्कलझुक्कल माथिल्लो चरन क्षेत्रमा देखिन्छ, एक्यापका कर्मचारी रामबहादुर गुरुङले भने, धेरैपछि यो वर्ष देखिएको छ । टिबेटियन एक्स, टिबेटियन क्याङलगायत भनिने जंगली गधा नेपालको डोल्पा र उपल्लो मुस्ताङमा बाहेक तिब्बत, भारतको लद्दाख, अफगानिस्तानमा पनि भेटिएको छ । ठिनीका निरज थकालीका अनुसार जंगली गधाको बथान अप्रिलदेखि सेप्टेम्बरसम्म बस्तीदेखि धेरै टाढाको क्षेत्रमा देखिने गरेको छ । जंगली गधा खच्चडजस्तो देखिन्छ । यो घरपालुवा गधाभन्दा केही कदमा ठूलो र हल्का खैरो हुन्छ । यी तिब्बतबाट चरनको खोजीमा नेपालतर्फ आउने गर्छन् । जंगली गधा पश्चिमी क्याङ, पूर्वीय क्याङ र दक्षिणी क्याङ गरी तीन प्रजातिका छन् । नेपाल र तिब्बत क्षेत्रमा पाइने दक्षिणी प्रजाति हो । नेपालमा पहिलोपटक सन् २००१ जुनमा दामोदरकुण्ड क्षेत्रमा पत्ता लागेको थियो ।"
निषेधाज्ञाको यान्त्रिक प्रयोग,"काठमाडौं उपत्यकामा झन्डै एक महिनादेखि जारी निषेधाज्ञालाई जिल्ला प्रशासन कार्यालयहरूले अर्को एक साताका निम्ति बढाएका छन् । कोभिड१९ संक्रमणको साङ्लो छिनाल्न निषेधाज्ञासँगसँगै अनिवार्य गर्नुपर्ने अरू कार्यप्रति बिलकुल ध्यान नदिएको सरकारले यसको अवधि बढाउनु अपेक्षित नै थियो । केही दिनयता संक्रमण वृद्धिदर स्थिरजस्तै देखिए पनि प्रस्टसित ओरालो लागिनसकेकाले निषेधाज्ञालाई केही कडा गर्नु पनि अन्यथा थिएन । अचम्म त यो छ कि सरकारले केवल निषेधाज्ञाका लागि निषेधाज्ञा गरिरहेजस्तो देखिन्छ, संक्रमणको जालो तोड्न निषेधाज्ञाबाहेक संक्रमण रोकथाम र नियन्त्रणका अरू उपाय अपनाएकै छैन । यसबाहेक निषेधाज्ञालाई कडा गर्ने नाममा थोपरिएका केही नियम असामान्य मात्र होइनन्, उल्टो जोखिम निम्त्याउने प्रकृतिका पनि छन् ।खासगरी उपत्यकामा जेठ १४२० सम्म खाद्य पसलसमेत पूर्ण रूपमा बन्द गर्ने निर्णय अस्वाभाविक मात्र होइन, बहुलठ्ठीपूर्ण पनि देखिन्छ । यो निर्णय साधारणजनलाई पिर्ने प्रकृतिको त छँदै छ, यही कारण संक्रमण घट्नुको सट्टा अझ बढ्ने जोखिम पनि देखिन्छ । किनभने, सरकारले खाद्यान्न जोहो गर्न दुई दिन समय दिएपछि बुधबार उपत्यकाका पसलहरूमा अनियन्त्रितजस्तै भीड देखिन्थ्यो । अनियन्त्रित यस अर्थमा कि अधिकांश पसलमा सामान किन्नेहरूले जनस्वास्थ्यको मापदण्ड पालना गरेकै थिएनन् । प्रायः सबैले मास्क लगाए पनि भौतिक दूरीको कसैले ख्याल गरेको थिएन । ती पसलमा सामान किन्नेको भीड स्वयंले कोरोना भाइरसलाई जिस्काएको जस्तो भान हुन्थ्यो । सरकारले यस्तो निर्णय नगरेको भए मानिसहरू ओइरिएर सामान किन्न पसल पुग्ने नै थिएनन् । साताभरि नै निश्चित घण्टा पसल खोल्न दिइएको भए एकै दिन यसरी भीड लाग्ने थिएन । र, पसलेहरूलाई पनि भौतिक दूरी कायम गर्नगराउन सजिलो पर्थ्यो । फेरि प्रमुख जिल्ला अधिकारीहरूले भनेअनुसार सबै नागरिकले दुई दिनभित्र खाद्यान्न जोहो गर्ने आर्थिक हैसियत पनि राख्दैनन् । न तिनलाई सरकारले हेर्ने केही संयन्त्र छ या त्यस्तो मनसाय नै पाइन्छ । त्यसैले यो निर्णयले एक महिनादेखि निषेधाज्ञाको मार खेपिरहेका सर्वसाधारणलाई अझ पिरोल्ने निश्चित छ । अर्को, सरकारले दूधतरकारीजस्ता पसल खोल्न दिने अवधि पनि एक घण्टाले घटाएर बिहान ९ बजेसम्म मात्रै सीमित गरेको छ । यसबाट पनि ती पसलहरूमा भीडभाड बढ्ने जोखिम हुन्छ । सामान्य सुझबुझका भरमा पनि अनुमान गर्न सकिन्छ कि पसल खुल्ने समय जति बढी भयो, उति भीड कम हुन्छ । यसबाट के थाहा हुन्छ भने, जिल्ला प्रशासन हाँकेका अधिकारीहरू संक्रमण सर्न सक्ने वैज्ञानिक कारणहरूप्रति होइन, खालि पसल खुलेको र मानिस घरबाहिर निस्किएकोमा चाहिँ चिन्तित छन् ।निश्चय पनि मानिसहरू घरभित्रै बस्दाभन्दा घरबाहिर निस्कँदा भाइरस सर्ने जोखिम बढी हुन्छ । तर घरबाहिर निस्कँदै ननिस्की प्रायः कसैको जिन्दगी चल्दैन । अत्यावश्यकीय कामका निम्ति मात्र होइन, अत्यावश्यक सामग्री किन्न पनि घरबाहिर निस्कनैपर्छ । त्यसैले सरकारको जोड त्यसरी बाहिर निस्कँदा पनि भाइरस सर्ने वातावरण सृजना नहोस् भन्नेमा हुनुपर्छ । अब सामान किन्नै भीड लाग्नुपर्ने भएपछि कसरी कायम हुन्छ भाइरस नसर्ने वातावरण ? त्यसैले जिम्मेवार अधिकारीहरूले बुझ्नुपर्छ निषेधाज्ञा गर्नुको उद्देश्य मुलुक ठप्प पार्नु होइन, एकअर्कामा भाइरस सर्न नदिने परिस्थिति निर्माण गर्नु मात्रै हो । त्यसैले शान्तिसुरक्षालगायतका लागि लगाइएको कर्फ्युमा जस्तो व्यवहार यसमा स्वीकार्य हुन सक्दैन । सरकारले त तोकिएको समयमा निश्चित पसलहरू खोल्न दिँदा पनि जनस्वास्थ्यका मापदण्डहरू पालना गर्न कसरी लगाउने भनेर सृजनात्मक उपायहरू पो पहिल्याउनुपर्छ । पसलहरूमा निश्चित दूरीसहित लाइनमा बसेर मात्रै सामान किन्न लगाउनुपर्छ । राम्रोसित मास्क लगाउन आग्रह गर्नुपर्छ । र, जनस्वास्थ्यका नियमहरूको उचित पालना भएनभएको नियमित अनुगमन पनि गर्नुपर्छ । एकोहोरो निषेधको आदेश लादेर मात्रै समस्याको समाधान हुँदैन । प्रशासनिक उर्दीले मात्र संक्रमण रोकथाम र नियन्त्रणमा आउँदैन ।निषेधाज्ञाले संक्रमणको साङ्लो स्वतः तोड्ने पक्ष आफ्नो ठाउँमा छ, तर यसलाई पूर्ण सफल तुल्याउन त सरकारले संक्रमितको पहिचान, परीक्षण, उपचारलगायतका प्रबन्धहरू चुस्त मिलाउनुपर्छ । तर अपवादबाहेक यसपालि संक्रमितको सम्पर्कमा आएका व्यक्तिहरू पत्ता लगाउने कार्य गरिएकै छैन । स्वास्थ्य मन्त्रालय यसको जिम्मा स्थानीय तहलाई दिइएको छ भन्दै उत्तरदायित्वबाट पन्छिने गरेको छ भने आवश्यक जनशक्ति र बजेट नभएको गुनासो पालिकाहरूको छ । उपचार प्रणालीको त कुरै गर्नुपरेन, आवश्यक अस्पताल सुविधा नपाएकैले मृत्युवरण गर्नेको संख्या ठूलो छ । यस्तै, सीमानाकामा घोषणाबमोजिम होर्डिङ सेन्टरहरूसमेत बनाइएका छैनन् । गत वर्षजस्तो क्वारेन्टिन हरू नबन्दा संक्रमण सोझै गाउँगाउँ पसिसकेको छ । यसरी व्यवस्थापन कौशलमा आफू चुकेका पाटाहरूप्रति परवाह नराखी सरकारको ध्यान भने खालि निषेधाज्ञामा मात्रै केन्द्रित हुनु ताजुबलाग्दो छ । अर्को, निरन्तरको संक्रमण शृंखलाबाट नागरिकलाई जोगाउन प्रभावकारी उपाय साबित भैसकेको कोभिडविरुद्धको खोप व्यवस्थापनमा पनि सरकार अझै उदासीन छ । खोप जुटाउने सम्भव उपायतिर नलागी सरकार कताकता बरालिएको प्रस्टै देखिन्छ । निषेधाज्ञा लगाएर नागरिकलाई घरभित्रै राख्दा सरकार पनि महामारी रोकथाम र नियन्त्रणका लागि खटिनुपर्छ । अनि पो यति कठोर उपायको औचित्य पुष्टि हुन्छ । नत्र त धन र धर्म दुवै नास भनेजस्तो मात्रै हुन्छ । त्यसैले सरकारले निषेधाज्ञालाई सम्पूर्ण समस्याको समाधान ठानी निर्विकल्प अस्त्र बनाउने गल्ती दोहोर्याइरहनु हुँदैन ।"
सकसमा सर्वोच्च अदालत,"सर्वसाधारण नेपाली जनताको जीवन दुःखदायी घुम्तीमा टक्क अडिएको छ । जनताका दायाँबायाँ दुवैतिर गहिरो खाडल छ, पीडाको । कोभिड१९ महामारीले जनता हतप्रभ छन् । उनीहरूका लागि दैनिक जीवन धान्नु जति महत्त्वपूर्ण छ, अस्तित्वरक्षाका लागि महामारीको सामना गर्नु पनि त्यत्तिकै महत्त्वपूर्ण छ । महामारीले पूरै समाजलाई तहसनहस पारेको छ । सरकारले दिएको सूचनाअनुसार, मंगलबारसम्म ६ हजार ७ सय मानिसले ज्यान गुमाइसकेका छन् । नेपालको जनसंख्याको हिसाबले यो डरलाग्दो तथ्यांक हो । अहिलेको समयमा संघीय सरकारको उपस्थिति र सक्रियता संघीय राजधानीमा केन्द्रित छ । सरकारलाई कोभिड१९ महामारीले जनताका बीच फैलाएको भय र त्रासप्रति खासै चिन्ता र सरोकार रहेको देखिँदैन । देशमा कोरोनाविरुद्ध भ्याक्सिनको व्यवस्था हुन सकेको छैन । भारत सरकारको सदाशय मा देश भित्रिएको १० लाख डोज भ्याक्सिन सकिएको छ । पहिलो डोज भारतीय भ्याक्सिन लगाउनेले दोस्रो डोज अरू देशमा बनेको भ्याक्सिन लगाउन हुन्छ कि हुँदैन ? यो जिज्ञासा यथावत् छ । भारतीय भ्याक्सिन झिकाउनका लागि भ्याक्सिन बनाउने कम्पनीलाई सरकारले पैसा बुझाइसकेको बताइएको छ । त्यसमा कम्पनीका नेपाली एजेन्ट तथा देशका तथाकथित घरानियाँ व्यापारीका उत्तराधिकारीहरूले कमिसनको बल्छी समातेका छन् । प्रधानमन्त्री खड्गप्रसाद शर्मा ओलीका आफ्नै मान्छे भनेर चिनिएका ती कमिसन एजेन्टको अधरमा लट्किएको छ भ्याक्सिनको भविष्य । भारतपछि चीन सरकारले नेपाली जनताको निरीह अवस्थाप्रति सहानुभूति देखाएको छ । उसले उपहारमा दिएको भ्याक्सिन लगाउँदै छन् जनता । त्यो भ्याक्सिनले अब कति पुग्ने हो, थप भ्याक्सिन कहाँबाट ल्याउने हो, पत्तो छैन । देशका अस्पतालहरूको दुर्गति छ । कतै आईसीयू छैन, कतै अक्सिजन । सिकिस्त रोगीहरू अस्पतालका मझेरीको डिलमा पल्टिएर मृत्युवरण गर्दै छन् । भारत सरकारले आफ्नै देशमा अक्सिजनको अभाव रहेको प्रतिकूल अवस्थालाई नजरअन्दाज गरेर नेपाललाई अक्सिजन उपलब्ध गराएको छ । त्यसपछि, चीनबाट पनि अक्सिजनका सिलिन्डर भित्रिन थालेका छन् । सरकार कहाँबाट अनुदानको वर्षा हुन्छ भनेर घत हेरेर बसेको छ । अहिलेसम्म कतैबाट पनि गणनायोग्य सहयोग पाइएको छैन । प्रधानमन्त्री ओलीले तीन महिनामा सारा नेपालीलाई भ्याक्सिन लगाउने गुड्डी हाँकेका थिए । उनको नेतृत्वको सरकारलाई प्रधानमन्त्रीले जे बोल्छन्, त्यो साकार भइहाल्छ भन्ने लागेको हुनुपर्छ । उनीहरूलाई लागेको थियो होला अमेरिका र बेलायतले नेपालको रुन्चे अनुहार देख्नेबित्तिकै भ्याक्सिन सहयोग गरिहाल्छन् । अन्तर्राष्ट्रिय दाता समुदायले निकै पुलपुल्याएको देश थियो नेपाल । अब त्यो दे जाभु भैसकेको छ । कूटनीतिक हैसियत दिएर सरकारले विदेशमा नियुक्त गरेका दूतहरूले आफूलाई एउटा सार्वभौम राष्ट्रको प्रतिनिधिका रूपमा स्थापित गर्न सकेका छैनन् । मन्त्रीहरूमा विदेशीसँग दोहोरो संवाद गर्न सक्ने ल्याकत छैन ।एकातिर देशको यो अवस्था छ, अर्कातिर जेठ ७ गते प्रधानमन्त्री ओलीले, निकै चलाखीपूर्ण हिसाबले, दोस्रो पटक, मध्यरातमा, राष्ट्रपतिसमक्ष प्रतिनिधिसभा विघटनको सिफारिस गरेर जनतालाई छक्याएका छन् । एक पल नबित्दै त्यो सिफारिस कार्यान्वयन गरिन् राष्ट्रपतिले । भोलिपल्ट सामान्य जनता, बुद्धिजीवी र राष्ट्रिय जीवनमा महत्त्व राख्ने प्रतिष्ठित व्यक्तिहरूबाट यसमा अत्यन्त नकारात्मक प्रतिक्रिया आयो । यो स्वाभाविक थियो । प्रतिनिधिसभाको पहिलो विघटनपछि सरकारका हातगोडा भाँच्चिएका थिए । अध्यादेशको बैसाखी टेकेर सरकार हिँडेको अभिनय गर्दै थियो । त्यही अवस्थामा, प्रतिनिधिसभाका सदस्यहरूलाई झुक्याएर गरिएको दोस्रो विघटनका विरुद्ध बहुसंख्यक सदस्य फेरि एक पटक सर्वोच्च अदालतलाई गुहार्न पुगेका छन् । अब सर्वोच्चमा परेका सबै रिट निवेदनमाथि आजैदेखि सुनुवाइ हुँदै छ । प्रधानमन्त्री ओलीले पुनःस्थापित प्रतिनिधिसभासँग न सहकार्य गरे, न त्यो सदनको सामना गर्ने हिम्मत नै देखाए । उनले जनप्रतिनिधित्वकै निरादर गरे । राजनीतिमा भएको यो नौलो न्यायिक विकासक्रमले सर्वोच्च अदालतका प्रधानन्यायाधीश, न्यायाधीशहरू र न्यायकानुन क्षेत्रका विशेषज्ञहरूलाई सकसमा पारेको छ । उनीहरू स्तब्ध भएका छन् । सर्वोच्च अदालतजस्तो निष्पक्ष रहनुपर्ने संस्था नेपाल कम्युनिस्ट पार्टीले बनाएको सरकारको फोहोरी किचलोमा ख्यालख्याल गर्दागर्दै फँसेको छ । यति बेला, प्रधान न्यायाधीश चोलेन्द्रशमशेर राणा यी घटनाका अन्तर्यहरू कसरी केलाउँदै होलान् ? उनीमाथि सत्ता र प्रतिपक्ष दुवैतर्फबाट कति दबाब होला ? यसको अनुमान सजिलै लगाउन सकिन्छ । सन्दर्भमा, उनका पारिवारिक र निकट मित्रहरूको वृत्तले उनलाई अघिल्लो पटक जस्तै यो पटक पनि निष्पक्ष न्याय प्रत्याभूति गर्ने सुझाव दिएका छन् । प्रधानन्यायाधीश राणालाई शुभचिन्तकहरूले प्रतिनिधिसभा पुनःस्थापना गरेर कमाएको चौतर्फी यश राम्ररी सम्हाल्न सल्लाह दिएका छन् । सरकार चलाइरहेको नेपाल कम्युनिस्ट पार्टी फुटाएर प्रधानमन्त्री ओलीको साखुल्ले बन्न पुगेका सर्वोच्च अदालतका न्यायमूर्ति हरूको फैसला न्यायिक हिसाबले सहीगलत जे भए पनि राजनीतिक हिसाबले अप्रिय नजिर बनेको छ । आगामी दिनमा विषयहरू कसरी अगाडि बढ्छन् ? यो हेर्न बाँकी नै छ । प्रतिनिधिसभाको बहुमतले बनेको प्रधानमन्त्री ओली नेतृत्वको कम्युनिस्ट सरकारको पतन अचानक भएको थिएन । भारतीय प्रधानमन्त्री नरेन्द्र मोदीको पछिल्लो नेपाल भ्रमणलगत्तै एमाले र माओवादी केन्द्रबीच एकता भएको थियो । यो एकता संयोग र आवश्यकता को निष्कर्ष थियो । तर, यो संयोग र आवश्यकताको जोग धान्नु कठिन थियो । पार्टीका दुई अध्यक्ष प्रधानमन्त्री ओली र पुष्पकमल दाहाल प्रचण्ड बीचको सम्बन्धले प्रेम र घृणा का निकै चरण पार गरे पनि एकता त्यति बेला भंग भयो जब त्यसमा सर्वोच्च अदालतले हस्तक्षेप गर्दै नेपाल कम्युनिस्ट पार्टी विभाजनको फैसला गर्यो । यो फैसलापछि प्रचण्ड आफ्नो पुरानै पार्टी माओवादी केन्द्रको पुनःसंरचनामा लागेका छन् भने, प्रधानमन्त्री ओली सरकार चलाउने औकात गुमाउँदै गएको एमालेलाई सम्हाल्न खोज्दै छन् । प्रधानमन्त्रीका रूपमा ओलीले गर्नुपर्ने काम थुप्रै बाँकी राखेका थिए । तर, नेपाल कम्युनिस्ट पार्टीको विभाजनले मध्यावधि चुनाव गराएर सर्वशक्तिमान नेताका रूपमा आफूलाई स्थापित गर्ने उनको आकांक्षामा कडा प्रहार गर्यो । यो कुरा उनको शातिर दिमागले नबुझेको थिएन । माओवादी र अरू पार्टीको सहयोगबिना नै दुईतिहाइ मतले पुनः निर्वाचित हुने सपना देखेका प्रधानमन्त्री ओलीले मध्यावधि चुनावको घोषणा गरे पनि संवैधानिक हिसाबले त्यसको औचित्य साबित गर्न सकेनन् । प्रधानमन्त्री ओलीबाट आन्तरिक र बाह्य शक्तिहरू, जजसले जे आशा राखेका थिए, ती पूरा हुने देखिँदैनन् । नेपालको संविधानप्रति भारतको असन्तुष्टि बहुप्रचारित तथ्य हो । नेपालले आफूसँगको परामर्शबिना संविधान जारी गरेकामा चित्त दुखाएको हो उसले । योबाहेक भारतको अहिलेको संस्थापन हिन्दु सभ्यता, संस्कृति र संस्कारप्रति नेपाली जनतासँग एकाकार भाव राख्छ । नेपालसँग सीमावर्ती उत्तर प्रदेशका मुख्यमन्त्री योगी आदित्यनाथ गोरखनाथ सम्प्रदायसँग जोडिएका छन् । नेपालमा स्थापित संघीय लोकतान्त्रिक गणतन्त्र र धर्मनिरपेक्ष समाजप्रति अहिलेको भारतीय संस्थापन निरपेक्ष रहन सकेको छैन । बाँकी, राजतन्त्रको पुनर्बहालीजस्ता कुरामा जति चर्चा चलेका छन् ती सबैलाई सत्य मान्न सकिँदैन । भारतका हिन्दु विद्वान्हरूले बुझ्नुपर्ने कुरा हो, नेपाली गणतन्त्रले नेपालको हिन्दु आस्थालाई कतै पनि छोएको छैन । हिन्दु जनता आफ्ना सामाजिक रीतिथिति, दैनिक संस्कार र धर्मको पालनामा स्वतन्त्र छन् । हो, संवैधानिक हिसाबले हिन्दु अब नेपालको राज्य धर्म होइन । तर, यसले राज्य संयन्त्रबाट पाएको संरक्षण गुमाएको पनि छैन ।भारतीय संस्थापनको व्यवहार नयाँ होइन । नेपालका राजनीतिकआर्थिक विषयमा कहिले निरपेक्ष बस्ने र कहिले दिल खोलेर समर्थन गर्ने भारतको सधैंको प्रवृत्ति हो । प्रा लोकराज बरालजस्ता नेपालभारत सम्बन्धका ज्ञाताहरू यसै भन्छन् । भारतको यही प्रवृत्ति र व्यवहारका बीच यहाँका विभिन्न आन्दोलन अस्तित्वमा छन् । मुखले जे भने पनि, नेपालीहरू राजनीतिक मामिलामा, कदाचित् भारतको उपेक्षा गर्न सक्दैनन् । उनीहरूका लागि भारतको समर्थन पनि उत्तिकै आवश्यक हुन्छ । त्यसलाई कसैले पनि इन्कार गर्न सक्दैन । नेपालभारत सम्बन्धको मिठास पनि यही हो र तिक्तता पनि यही नै हो ।प्रधानमन्त्री ओलीलाई लागेको थियो होला कि, कम्युनिस्ट सरकारको पतनपछि प्रमुख प्रतिपक्षी दल नेपाली कांग्रेसले आफ्नो सरकारलाई समर्थन गर्नेछ । उनले नेपाली कांग्रेसका सभापति तथा प्रमुख प्रतिपक्षी नेता शेरबहादुर देउवालाई यस्तो सांकेतिक सन्देश पटकपटक पठाएका थिए । तर, सभापति देउवाले प्रधानमन्त्री ओलीको सन्देशको उपेक्षा गरे । सभापति देउवाले समयमै बुझिहाले वैशाखका लागि घोषित मध्यावधि हुने चुनाव होइन । अन्ततः उनी आफ्नै विचारमा फर्किए । अहिले उनकै नाममा प्रतिनिधिसभा पुनःस्थापनाको रिट दर्ता भएको छ, सर्वोच्च अदालतमा । संवैधानिक कानुनका विज्ञहरूले यो रिट निवेदनको टुंगो छिटै लाग्ने अनुमान गरेका छन् । सर्वोच्चको नेतृत्वले यसलाई प्राथमिकताका साथ टुंगोमा पुर्याउने आशामा छन् नेपाली जनता ।"
"अन्य योजनामा निष्क्रिय, निषेधाज्ञामा मात्र सक्रिय","सरकारले कोरोना नियन्त्रणका लागि निषेधाज्ञा नै अचुक औषधि हो भन्ने ठानेर जेठ २० सम्म यसलाई तन्काएको छ । निषेधाज्ञा झन् कडा पार्दै, एक साताका लागि खाद्यान्नलगायतका सामग्रीको जोहो गर्नू भनेर नागरिकलाई अमिल्दो आदेश दिइएको छ । हुनेखानेले एक साता हैन एक महिनाकै लागि पनि जोहो गर्लान् तर दिनभरि ज्यालादारी गरेर हातमुख जोड्नेहरूले कसरी जोहो गर्ने ? यसबारे सरकारले किन सोच्दैन ? निषेधाज्ञा कडा गरेपछि संक्रमण रोकथामका लागि सरकारले तीव्र रूपमा काम गर्नुपर्ने हो तर हाम्रा सरकारी मानिसहरू, आफू भने काम नगर्ने अरूलाई आदेश मात्र दिने खालका छन् । अझै अक्सिजनको अभाव छ । होम आइसोलेसनमा बस्नेहरूको निगारानी भएको छैन । पछिल्लो समय दूरदराजका गाउँ कोरोनाको हटस्पट बनिरहेको छ । गाउँमा संक्रमितको मृत्यु हुँदा स्वास्थ्य मापदण्ड नै पूरा नगरी गाउँलेहरू आफैंले दाहसंस्कार गरिरहेका छन् । १३ दिने काजकिरिया गर्दा सान्त्वना दिन गाउँलेहरू भेला हुन्छन् र त्यहीँबाट संक्रमण फैलिइरहेको छ । यस्ता गतिविधिका बारे स्थानीय सरकार बेखबर छ । बालुवाटारको सिसाको क्याबिनमा बसेर प्रधानमन्त्रीले बोलेजस्तो स्थिति दूरदराजका गाउँमा छँदै छैन । गाउँमा सहरको तुलनामा स्वास्थ्य सुविधा कम भएकाले पनि दोस्रो लहर निकै आक्रामक भइरहेको छ, जसका कारण जनता डराइरहेका छन् । उनीहरूको भय कम गर्न कतैबाट प्रयास भइरहेको छैन । शव व्यवस्थापन पनि परिवारले नै गर्ने भनेपछि कोरोनाको परवाह नगरी आफन्तहरू यसको व्यवस्थापनमा जुटिरहेका छन्, जसका कारण संक्रमण रफ्तारमा फैलिरहेको छ । सरकारले कन्ट्याक ट्रेसिङ बढाउन ध्यान दिएकै छैन । भ्याक्सिन निर्यात गर्नेबारे पनि कुनै योजना छैन । पहिलो डोज लगाएर दोस्रो डोजको पर्खाइमा रहेका ज्येष्ठ नागरिकहरूलाई सरकारले भ्याक्सिन कसरी उपलब्ध गराउने भन्नेबारे सोचेकै देखिँदैन । अक्सिजन प्लान्ट छिटो बनाउने, संक्रमणबाट मृत्यु भएकाहरूको दाहसंस्कार गर्न ७५३ वटै स्थानीय तहमा सुरक्षा टोली खटाउने, गाउँघरतिर रुघा, खोकी र ज्वरो देखिएकाहरूको परीक्षण गरिहाल्नेलगायत थुप्रै काम स्थानीय तह र संघले गरेका छैनन् । यस्ता कामहरू केही नगरी निषेधाज्ञा मात्र जारी गर्नुले हाम्रो सरकारी मानसिकता र रवैयालाई झल्काउँछ । अक्सिजन र बेडको हाहाकार कम भएको छैन, संक्रमण दर उस्तै छ, सरदर दैनिक दुई सयको हाराहारीमा मृत्यु भइरहेको छ । निषेधाज्ञा जारी गरेको एक महिना पुग्न लाग्यो तर खोइ संक्रमण दर कम भएको ? निषेधाज्ञा गरेर पनि संक्रमण रोक्न तीव्रता दिन नसक्नुको कारण खोतल्नुपर्छ ? कोरोना नियन्त्रणका काममा कतिपय सरकारी संयन्त्रहरूकै तालमेल मिलेको छैन । प्रधानमन्त्रीले कहिले कसलाई, कहिले कसलाई संक्रमण नियन्त्रणको जिम्मा दिने गरेका छन् । स्वास्थ्य मन्त्रालयको काम खालि मृतकको संख्या र संक्रमण दर वाचन गर्ने मात्रै भइरहेको छ । मन्त्रालयको रणनीति र योजना अस्पष्ट छ, जसका कारण भ्याक्सिन आयातमा समस्या देखिएको छ । रोकथामका अन्य काम पनि प्रभावकारी भएका छैनन् । सरकारी संयन्त्रलाई निषेधाज्ञा लम्ब्याउँदा निमुखाहरूका लागि राहत पनि चाहिन्छ भन्ने हेक्का हुनु जरुरी छ । गोविन्द विक, बूढानीलकण्ठ१२, काठमाडौंकोरोना महामारी नियन्त्रणका लागि सरकारले निषेधाज्ञा जारी गरेको एक महिना पुग्नै लाग्दासमेत संक्रमण र मृत्यु दरमा कमी आएको छैन । स्वास्थ्यविज्ञहरू भन्छन्, सरकारले कोरोना नियन्त्रणका लागि निषेधाज्ञा त जारी गर्यो तर त्यसपछिका कुनै पनि काम नगरेकाले महामारी फैलँदो क्रममा छ । आमनागरिक अस्पताल र अक्सिजनको अभावमा जीवन गुमाउन बाध्य छन् । तर, सरकार आफ्नो आयु लम्ब्याउन निषेधाज्ञा तन्काउँदै छ । सरकार, स्वास्थ्य संकटकालको तयारीमा पनि छ भन्ने सुनिन्छ । के सरकारको अहिलेको काम गराइले महामारीलाई जित्न सकिन्छ ? कदापि सकिँदैन । सरकारको गैरजिम्मेवारीपनका कारण देशले ठूलो मूल्य चुकाउनुपर्ने निश्चित छ । निषेधाज्ञासँगै भ्याक्सिन लगाउने, आइसोलेसन कक्ष बनाउने, अक्सिजनको पर्याप्त भण्डारण गर्ने, अस्पतालमा बेड र भेन्टिलेटरको व्यवस्थापन गर्नेजस्ता काममा पनि सरकारको सक्रियता बढाउनुपर्छ । निषेधाज्ञाले मात्र महामारी नियन्त्रणमा आउँदैन भन्ने कुरा सरकारले राम्रोसँग बुझ्नुपर्छ । आमनागरिकको जीवनरक्षा गर्ने हो भने, निषेधाज्ञा मात्र जारी गरेर सरकार आनन्दले बस्न मिल्दैन । ज्यालादारी गरेर जीविका चलाउनेहरूको बारेमा पनि सरकारले सोच्नुपर्छ । साथै एक हप्ताका लागि खाद्य सामग्री किन भनेर आदेश दिनुअघि बिहानबेलुकी हातमुखसमेत जोड्न नसक्ने जनता कति छन् भनेर तथ्यांक संकलन गर्नुपर्छ । यदि यस्तो तथ्यांक हुन्थ्यो भने वा सरकारी मानिसलाई यो देशमा निमुखाहरू पनि बस्छन् भन्ने थाहा हुन्थ्यो भने यति असंवेदनशील भएर निर्देशन दिने थिएनन् होला । सरकारी कुर्सीमा बस्नेहरूलाई लाग्दो हो, नेपालमा सबै जनता धनी छन्, एक हप्ताका लागि खाद्य जोहो गर्न सकिहाल्छन् भनेर । त्यस्तालाई कसले बुझाइदिने, मजदुरहरूको वास्तविकता ? यदि तिनले वास्तविकता बुझ्दा हुन त पहिले राहात प्याकेजको घोषणा गरेर मात्र निधेषाज्ञा लम्ब्याउँथे होलान् । नियन्त्रणका अन्य उपायबिनाको निषेधाज्ञाले आम नागरिकको जीवन झनै कष्टकर बनाउँछ, साथै यसले अर्थतन्त्रमा पनि असर गर्छ । रामकृष्ण बराल, जोरपाटी५, काठमाडौं"
नेताहरूको प्रवृत्ति फेरिनुपर्छ,"प्रकृतिको यो सुन्दर देशमा पञ्चायत, बहुदल, संघीयतागणतन्त्र सबै राजनीतिक व्यवस्थाको प्रयोग भयो । पुँजीवादी, समाजवादी, माओवादी जेजे भने पनि कांग्रेसकम्युनिस्टका नेताहरूले आलोपालो देश चलाए । बहुमत, अल्पमत, दुईतिहाइ सबैलाई अवसर दिइयो । तर, नेतृत्व गण अति स्वार्थी र सुविधामुखी बन्दा राष्ट्रिय ढुकुटी रित्तिएर देश खोक्रो हुँदै गयो । वैदेशिक ऋण बढ्दै गयो । जनशक्ति पलायन रोकिएन । खासगरी यो सरकारका पालामा आएर राज्यका प्रमुख अंगहरू सरकारको निर्देशन र नियन्त्रणमा रहे । राजनीतिक दलहरूले खालि अर्काको मात्र गल्ती देखे, आफूले गरेको अपराध सम्झनै चाहेनन् । सबै पानीमाथिको ओबाना ! परिमाणमा कमबेसी होला, तर मौका पाएका सबैले आआफ्नो भुँडी भरे । आफ्नालाई अघाउँजी खुवाए । यो निर्लज्ज मनोवृत्ति, अझै पनि सुध्रने कुनै लक्षण छैन । सम्झिल्याउँदा सत्ता कहिल्यै पनि असल नेतृत्वको हातमा परेन । कोही असल भए पनि तिनलाई आउनटिक्न दिइएन । कम से कम एउटा नेतृत्व असल भएर, विदेशी हस्तक्षेपबिना काम गर्ने वातावरण पाएको भए देशको यस्तो अवस्था हुँदै हुँदैनथ्यो । बिस्तारै देश, असफल राज्य का रूपमा परिणत हुँदै छ । त्यसैले यहाँ पात्र होइन, प्रवृत्ति र आचरण फेर्नुपरेको छ, जनहितकारी पद्धति बसाल्नुपरेको छ । इन्द्रकुमार श्रेष्ठ, ओखलढुंगा"
नागरिकताको राजनीति र मधेस,"जबजब राजनीतिमा खिचातानी हुन थाल्छ, तबतब नागरिकताका सवालहरू जोडतोडका साथ उठाइन्छ, अनि मधेसीलाई गाली गरिन्छ । यिनीहरूले देश टुक्य्राउन लागे भनिन्छ । आमा र बाबुको नागरिकता पेस गरेर जिल्ला प्रशासन कार्यालयबाट दिनहुँ वंशजको नागरिकता लिनेको लर्को नै छ । मनसाय नै गलत भएका व्यक्तिहरूले फर्जी प्रमाण पेस गरी प्राप्त गरेको नागरिकतालाई हेरी सबै मधेसीप्रति नराम्रो सोच्नु कदापि हुँदैन । प्रधानमन्त्री आलीले थाती राखेको नागरिकतासम्बन्धी विधेयक यतिखेर आफ्नो स्वार्थ पूरा गर्न राष्ट्रपतिबाट अध्यादेशमार्फत ल्याउनु नागरिकतामाथि राजनीति गर्नु हो । जनप्रतिनिधिहरूमाझबाट छलफल गरेर, प्रक्रिया पुर्याएर मात्र यति महत्त्वपूर्ण कानुन ल्याउनुपर्थ्यो । यसले मधेसलाई पनि विवादमा तानेको छ । पटकपटक नागरिकताका विषयमा विवादित हुनुले मधेसवासीको पनि कमजोरीलाई देखाउँछ । गैरनेपालीलाई पैसाको लोभमा नेपाली नागरिकता दिलाउनु ठूलै अपराध हो, सोको जानकारी भएर पनि स्थानीय व्यक्तिले आवाज नउठाउँदा मधेसीप्रतिको समग्र दृष्टिकोणै नकारात्मक भइरहेको छ । यदि यस्तो अवाञ्छनीय क्रियाकलापमा मधेसीहरूले नै खबरदारी गरेनन् भने उनीहरूलाई जहिल्यै यस्तो आरोप लागिरहिन्छ, र ठूला राजनीतिक दलहरूले आफ्नो स्वार्थ पूरा गर्न मधेसकेन्द्रित दललाई झुक्याइरहन्छन् । त्यसकारण ठूला दलको चक्रव्यूहमा मधेसी फस्नु हुन्न, चनाखो हुनुपर्छ । प्रमोद पौडेल, पेप्सीकोला, काठमाडौं"
नमिलेको कृषि र कुर्सी,विद्यानाथ कोइराला
"हिमालय जोगाऔं, रुख बचाऔं","कोरोनाकालमा पर्यावरणको विषय सार्वजनिक विमर्शमा उदाएको छ । यही कोरोनाका कारण भारतीय राज्य उत्तराखण्डका पर्यावरणका असल प्रहरी सुन्दरलाल बहुगुणा (सन् १९२७२०२१) लाई हामीले गुमायौं । त्यहाँको हिमालीपहाडी पर्यावरण र यसको सरोकार हामीसँग निकै मिल्दोजुल्दो छ । यसैले पनि हिमालयपुत्र, पर्यावरण गान्धी जस्ता उपनामले चिनिएका उनलाई नेपालीजनले समेत सम्झनामा राख्नुपर्छ । नेपालको पश्चिमी सिरानसँग जोडिएको उत्तराखण्डमा उनले आधा शताब्दीअघि हिमालय जोगाऔं, रूख बचाऔं जस्ता अभियानको थालनी गरे । त्यस अभियानलाई अहिलेको नेपालले चनाखो भएर हेर्नुपर्छ । किनभने त्यो नारा त्यतिखेर छिमेकको संकट सामनाको सूत्र थियो, यतिखेर त्यस्तो संकट हाम्रो आगतको अभिन्न हिस्सा बन्दै छ ।उत्तराखण्डको प्रसिद्ध पत्रिका पहाड का सम्पादक शेखर पाठकले सुन्दरलाल बहुगुणाका बारेमा सन् १९७७ मा लेखेका थिए, केही यस्ता व्यक्ति हुन्छन्, जसको नियति नै हुन्छ अहर्निश हिँडिरहने । कतै पनि रोकिनु तिनका लागि सम्भव हुँदैन । यदि उनी कतै रोकिए भने पनि त्यो यात्रा विराम हुँदैन, त्यो निरन्तर हिँड्ने प्रक्रियाकै एउटा अंग हुन्छ । यिनै वाक्यलाई सम्झँदै पाठकले पंक्तिकारलाई हालै भने, बहुगुणाजी भौतिक रूपमा नरहे पनि पर्यावरण संकटसँग जुध्दै गरेको विश्वमानसमा उनका प्रयोगयात्राहरूको अनुगुञ्ज रहिरहनेछ । हो पनि, सुन्दरलाल बहुगुणा आफैंमा पहाड थिए, हिमालका अटल चुचुरो पनि । उनका माध्यमबाट पहाड बोल्थ्यो, हिमाल सुसाउँथ्यो । भारतीय भूगोलमा कैयौं पहाडी शृंखला छन् तर उनले हिमालय पर्वतमालाको आवाजलाई उठाइरहे, जो हाम्रा लागि पनि त्यत्तिकै सान्दर्भिक छ । कतिपय सन्दर्भमा, भारतीय संस्थापनका गतिविधिहरूले गर्दा भारतीयप्रति एक खालको नकारात्मकता हामीमा हुर्कने गर्छ, त्यो अनाहकमा सार्वजनिक जीवनको प्रत्येक क्षेत्रमा देखिन पनि थाल्छ । बहुगुणा नेपालप्रेमी थिए । यहाँका पहाडहिमालको प्राकृतिक मानचित्रको चिन्ता उनलाई सधैं रहिरह्यो । उनी नेपाल ओहोरदोहोर पनि गरिरहन्थे । नेपालका कैयौं ठाउँमा पैदलयात्रा गरे । सन् ८० को दशकपछि जब नेपालमा वातावरण आन्दोलन र चिन्तनले आकार लिन थाल्यो, त्यति बेला उनी नजिकको प्रेरणा पात्र थिए । उनको अहिंसात्मक आन्दोलन, प्रकृतिप्रतिको आस्था र दीर्घकालीन सोचाइ अनि रूख जोगाउने प्रतिबद्धताले त्यस बेला नेपालमा चर्चा पायो! वातावरणीय प्रदूषणले जनस्वास्थ्यमा पारेको सोझो असर र त्यसबाट जोगिन नेपालमा भएका प्रयत्नहरूलाई उत्प्रेरित पनि गरिरह्यो । बहुगुणाको सादगी र समुदायआधारित क्रियाकलापले व्यक्तिलाई मात्र होइन, समुदायलाई समेत जुरमुराउन अभिप्रेरित गरिरह्यो । हिमालय बचाउने उनको अथक प्रयासले लामो समयसम्म निरन्तरता पाइरह्यो । अटुट र अथक निष्ठाका उनी अद्भुत उदाहरण थिए । पहाडहिमाल बचाउको कुरा उनी यस कारण गर्दैनथे कि, यो कुनै दाताको एजेन्डा थियो वा तत्कालको कुनै गैसस कर्म! यो त प्रकृति र भूगोलप्रतिको उनको आस्था थियो । उनी सबै कुरा दाउमा राखेर लड्थे । उनको लडाइँमा सामान्यजनको भरोसा थियो । उनी मुद्दाहरूसँग समुदाय जोड्न सक्थे, जुन महात्मा गान्धीका प्रयोगहरूबाट सिकेका थिए । उनले समुदायलाई जागरुक बनाउँथे, एकताबद्ध गर्थे र अगाडि बढाउँथे । कुनै दाता वा एउटा व्यक्तिको भर पर्नुभन्दा पनि सामूहिक शक्तिको भरोसामा आफ्ना आन्दोलनहरू हाँक्थे ।सुन्दरलाल बहुगुणा आफैंमा चिपको आन्दोलन का पर्याय हुन् । उसो त, त्यो आन्दोलनको अभिन्न हिस्साका रूपमा चण्डीप्रसाद भट्ट, गौरा देवीहरू पनि छन् । चिपको आन्दोलनमा रूखलाई अँगालो हाल्ने र काट्नबाट जोगाउने गरिन्थ्यो । भारतको कुमाउँगढवाल क्षेत्रको चमोली जिल्लामा यो आन्दोलन सुरु भएको थियो । त्यहाँको स्थानीय भाषामा अँगालो हाल्नुलाई अवाल्था भनिन्छ, चिपको त्यसको हिन्दी रूप हो । हामीकहाँ वातावरण संरक्षण, वातावरणीय न्याय, दिगो विकाससम्बन्धी प्रायः आन्दोलन मच्चिँदैमच्चिँदै थच्चिन पुग्छन् । दिगो विकाससम्बन्धी बहस लामो समयदेखि चल्दै आए पनि यसले वातावरण विनाश रोक्न सकेन । र, हाम्रो अहिलेको अवस्थाले के साँच्चै दिगो विकासको सम्भावना कम भइरहेको छ भन्ने प्रश्नमा घोत्लिन बाध्य पार्दै छ । पहाडहिमालसँग जिस्किने योजनाबद्ध उपक्रमहरूले गर्दा त्यहाँको प्रकृतिले युद्ध सुरु गरिदिएको छ । यस्तोमा सुन्दरलाल बहुगुणाजस्ता असीम प्रतिबद्धता भएका समर्पित योद्धाहरूको खाँचो छ, जसले पहाडहिमालका सम्पदाहरू जोगाउन सकून् ।कार्बन उत्सर्जन नघटाए केही दशकभित्र हिन्दुकुश हिमालय क्षेत्रका सेताम्मे हिमालहरू कालापत्थरमा परिणत हुने चेतावनी आइरहेको छ । भूतापमान बढ्दै गएपछि हिमालमा हिउँ पर्ने क्रम कम भएको, हिमनदीहरूको आकारसंख्या घटेको र जलप्रवाह पनि बदलिएको विभिन्न अध्ययनले देखाएका छन् । जीवजन्तु र वनस्पतिका अनेकौं प्रजातिले हिमालय क्षेत्रलाई जैविक विविधताको अनमोल भण्डार बनाउँछन्, जसका उर्वर आधारहरू हुन् पहाडहिमालका सानाठूला जंगल, खोलानदीहरू । लकडाउनमा समेत वन फडानी, जंगली जनावरहरूको तस्करी र खोलानदीको अवैध उत्खननमा वृद्धि भइरहेको छ । सुन्दरलाल बहुगुणाले पहाडको महत्त्वबारे पहाडवासीलाई सम्झाए, तराईका बासिन्दालाई पनि मानिसको दिनचर्यामा पहाडहिमालको भूमिकाबारे बताए । पहाड छाडेर तराईमा बसोबासका लागि पलायन हुनु आफैंमा सुखद विकल्प होइन, न त तराईका बासिन्दाले पहाडहिमाललाई आफ्नो भविष्य नठान्नु बुद्धिमत्ता हो भनिरहे । पछिल्ला दुई दशकमा पहाडहिमालको भूबनोट र परिवेशमाथि अतिक्रमण बढेको छ, नेपालमा । यसले पहाडी क्षेत्रका धेरै मूल सुकाएको छ । यी विषयको उठान विदेशीले रकम दिए मात्रै गर्नुपर्छ भन्ने मानसिकता आत्मघाती छ । यो सवाल न कुनै विदेशीको मुद्दा हो, न त पर्वते वर्चस्वशाली राज्यसत्ताको । हामीकहाँ पनि सुन्दरलाल बहुगुणाजस्तै बलियो अगुवाको आवश्यकता छ । भारतभित्रकै अन्य राज्यको कुरै छाडौं, उत्तराखण्डभित्रै सरकार र कर्पोरेटहरूको साँठगाँठमा पहाडदोहन रोकिएको छैन, जसको परिणाम केही वर्षदेखि विपत्का रूपमा आइरहेको छ । हाम्रा चालढाल पनि भयानक विपत् निम्त्याउनेतिर नै छन् । लोकतन्त्र केवल जनका लागि हुँदैन, भूगोल (माटो, हावा, पानी) का लागि पनि हुनुपर्छ । भूगोलका लागि लोकतन्त्र अभाव भएको समाज लामो समयसम्म बाँच्न सक्दैन । अहिलेको महामारीले यो कुरा झन् सिद्ध गरिदिएको छ ।सुन्दरलाल बहुगुणाको निधनले विश्वगान्धीवादको एउटा मजबुत खाँबो ढलेको छ । वातानुकूलित कक्षमा बसेर वा महँगा गाडी चढेर पर्यावरणको एक्टिभिजम गर्नेभन्दा नितान्त फरक, भुइँतहमा बसेर भुइँमान्छेहरूका लागि काम गर्ने एक असल पर्यावरण चिन्तक र सामाजिक आन्दोलनकारी थिए उनी । कोरोनाले एक पर्वतपुत्रलाई त्यतिखेर छिनेर लग्यो, जतिखेर उनको आवाजको प्रासंगिकता झन् बढ्दै गइरहेको थियो । जुन बाटो हिँड्नुपर्छ भनेर यतिखेर विमर्श हुन थालेको छ, त्यसमा पाँच दशकपहिल्यै उनले हिँड्न सुरु गरेका थिए । उनी हिमालयसम्बन्धी अध्ययन, पर्यावरण चिन्तन र आन्दोलनधर्मिताका लागि सदैव प्रकाशस्तम्भ रहिरहनेछन् । उनको जीवन संघर्ष कुनै दल वा सरकारलाई भोटको राजनीतिमा लाभ पुर्याउन थिएन, न त कुनै गैससले तत्कालको चटक देखाएजस्तो थियो । मूलतः प्रकृति र मानव समाज एकआपसमा अभिन्न रूपमा जोडिएका छन् भनेर बताउँदाबताउँदै उनको जीवन बित्यो । सुन्दरलाल बहुगुणा नेतृत्वको चिपको आन्दोलन को घोषवाक्य थियो, क्या हैं जंगल के उपकार, मिट्टी, पानी और बयार मिट्टी, पानी और बयार, जिन्दा रहने के आधार । उनी पटकपटक भनिरहन्थे, शासकहरू याद गर, हिमालयको पानी रेभिन्युका लागि होइन । हामी हिमालयवासी विकासका नाममा भैराखेका आत्मघाती गतिविधिहरूबाट निकै त्रस्त छौं । यो प्रश्न विकास भर्सेस पर्यावरणको पनि होइन । यो त अस्तित्वको लडाइँ हो । उनी भलै उत्तराखण्डको हिमालय काखमा बसेर चिन्ता र चासो राख्थे तर त्यो समग्रमा हिमालय शृंखलाप्रतिको विलाप थियो । उनी प्रकृतिमा आधारित स्वावलम्बी जीवनको पैरवी गर्थे । जस्तो जीवनको सपना देख्थे, जीवनपर्यन्त त्यस्तै बाँचे पनि । उनका लागि हाम्रोतर्फबाट सच्चा श्रद्धाञ्जली भनेको प्रकृतिमाथिको अविवेकी दोहनलाई बन्द गर्नु नै हो । पहाडहिमालको प्रकृति नरिसाओस्, त्यसको कोपको सिकार तलसम्मका बासिन्दा नहोऊन् । पहाडहिमालमाथि त्यहीँका बासिन्दाको मात्र होइन, तराईको समेत त्यत्तिकै हक र सरोकार छ । नेपालमा विगतमा कुटिल शासकले पहाडको पलायनलाई योजनाबद्ध बनाए, त्यहाँ आत्मनिर्भरताका आयामहरू फक्रिन दिइएन र अहिले फेरि अविकासलाई त्यहाँको समृद्धि भनेर भुमरीमा पार्दै छन् । यसले गर्दा पहाडमधेसको द्वन्द्व उब्जियो ।धरतीको फोक्सो भनिने रूखको हाम्रो जीवनमा निकै महत्त्व छ । अहिले विभिन्न महत्त्वाकांक्षी परियोजनाहरूका नाममा रूख काट्दा अर्को विकल्प छ कि भनेर हामी एक पटक पनि सोच्दैनौं । हरियो वन, नेपालको धन भन्ने आहान खुब घोकाइयो तर यतिखेर राज्य नै वन मास्न तम्सिएको छ । हामी नागरिक पनि कम दोषी छैनौं । रूख रोपौं तर हेक्का राखौं, रूख रोप्नु जंगल मास्नुको विकल्प होइन । वृक्षमित्र सुन्दरलाल बहुगुणाको यही सन्देश राख्दै नेपालबाट शब्द श्रद्धाञ्जली !"
एमबीबीएस पढ्न पालिकाको छात्रवृत्ति,हेटौंडा (कास) मकवानपुरको मकवानपुरगढी गाउँपालिकाले एमबीबीएस (डाक्टर) पढ्न चार छात्रवृत्ति दिने भएको छ । गाउँपालिकामा स्थायी बसोबास गर्ने न्यून आय भएका विद्यार्थीलाई स्वास्थ्य विज्ञान विषयमा स्नातक तह अध्ययनमा सघाउ पुर्याउन यही वर्षदेखि छात्रवृत्ति प्रदान गर्न लागेको हो । पालिकामा परेका निवेदनका आधारमा ४ विद्यार्थीलाई छनोट गरी प्रतिविद्यार्थी वार्षिक ५ लाख रुपैयाँका दरले ४ वर्षसम्म छात्रवृत्ति दिने गाउँपालिकाले जनाएको छ ।
सुदूरपश्चिममा एमाले केन्द्र प्रदेश टकराव,"धनगढी (कास) नेकपा एमाले सुदूरपश्चिम संसदीय दलको बुधबारको बैठकले माओवादी केन्द्र नेतृत्वको सरकारलाई दिएको समर्थन तत्काल फिर्ता नलिने निर्णय गरेको छ । यसअघि सोमबार एमाले स्थायी कमिटीको बैठकले समर्थन फिर्ता लिने र मन्त्रीहरूलाई सरकारबाट बाहिरिने निर्णय गरेको थियो । बजेट ल्याउने दिन नजिकै रहेको र तत्काल आफ्नै दलको बहुमतीय वा अर्को सरकारसमेत गठन हुन सक्ने अवस्था नरहेको भन्दै संसदीय दलको बैठकले वर्तमान सरकारको समर्थन फिर्ता लिन अनुपयुक्त हुने निर्णय गरेको एमाले संसदीय दलका नेता प्रकाशबहादुर शाहले बताए ।५२ सदस्यीय प्रदेशसभामा एमालेका २४ जना छन् । दलको बैठकमा उपस्थित २१ सांसदले सर्वसम्मत रूपमा उक्त निर्णय गरेको नेता शाहले बताए । एमाले सांसदहरूमध्ये हालसम्म माधवकुमार नेपाल समूह समर्थक सांसदको संख्या १७ जना छ । सात जना सांसद मात्र ओली समूहमा खुलेका छन् । बुधबारको बैठकमा ओली पक्षीय तीन प्रदेश सांसदहरू भने अनुपस्थित थिए । पार्टी केन्द्रको आधिकारिक पत्रसमेत प्राप्त भएको छैन । सञ्चारमाध्यमबाट जानकारी पाएकै आधारमा कुनै पनि निर्णय गर्नु अनुचित हुने बैठकमा सहभागी सांसदहरूको सर्वसम्मत राय हो, नेता शाहले भने, अर्कोतिर तत्काल अर्को सरकार गठन हुन सक्ने सम्भावना पनि नदेखिएकाले बजेट ल्याउने बेला अन्योल सिर्जना गर्ने कुरा पनि भएन ।"
अध्यादेशको बजेटमा पाँच खर्बभन्दा बढी ऋणको प्रस्ताव,"भविष्यमा ठुल्ठूला आयोजना बनाउने बेलासम्म ऋणमा चुर्लुम्म डुब्ने स्थिति छ । यो चरम अनुशासनहीनता हो । विश्व पौडेल, अर्थविद्"
पसल बन्दमा विपन्नले झन् कसरी छाक टार्ने ?,"उपत्यकाका जिल्ला प्रशासन कार्यालयले निषेधाज्ञा एक साता लम्ब्याउँदै दैनिक उपभोग्य खाद्यान्नका पसल पनि बन्द गर्ने निर्णय गरेपछि अनौपचारिक क्षेत्रमा काम गर्ने श्रमिकलाई थप मार परेको छ । जेठ १४ देखि २० सम्म गरिएको निषेधाज्ञामा तरकारी, फलफूल र माछामासुका पसल ९ बजेसम्म मात्रै खुल्नेछन् ।खाद्यान्न पसल र ढुवानी हुँदा बिहान ९१० बजेसम्म भए पनि अलिअलि काम गरेर मजदुरले खाद्यान्नको जोहो गरिरहेका थिए । उनीहरूलाई साह्रै मर्का पर्ने देखियो, नेपाल खाद्य किराना व्यवसायी संघका अध्यक्ष देवेन्द्रभक्त श्रेष्ठले भने, यस्तो वर्गलाई सरकारले हेर्नुपर्छ । नेपाल श्रमशक्ति सर्वेक्षण २०१८ का अनुसार कृषिमा सहित गरेर ४४ लाख श्रमिक अनौपचारिक क्षेत्रमा काम गर्छन् । कृषि श्रमिक हटाउँदा करिब २० देखि २२ लाख श्रमिक छन् । यसमा बसका खलासी, भरिया, रिक्सा चालक र अर्काको घरमा काम गर्ने पर्छन् । उनीहरूले दैनिक ज्यालादारीमा काम गर्छन् ।अघिल्लो लकडाउनले करिब १५ लाख ६७ हजार जनाले रोजगारी गुमाएको योजना आयोगको प्रतिवेदनले देखाएको छ । आयोगको सोही प्रतिवेदनअनुसार गत वर्षको लकडाउनपछि करिब १२ लाख नागरिक गरिबीको रेखामुनि धकेलिएका छन् । लकडाउनअघि कुल जनसंख्याको १८७ प्रतिशत गरिबीको रेखामुनि थिए । उल्लिखित तथ्यांकमध्ये ठूलो हिस्सा उपत्यकामा बस्छन् । उनीहरूसहित विपन्नले दैनिक ज्यालादारी गरेर बिहानबेलुकीको गुजारा टार्ने हो । यसमध्ये कतिले खान पाइरहेका छैनन् भने अलिअलि आम्दानी हुनेहरूलाई समेत लामो समयसम्मको खाद्यान्न पसल बन्दले पिरलो थपिएको छ । कोभिड संक्रमण रोक्न भन्दै काठमाडौं उपत्यकासहित विभिन्न जिल्लामा करिब एक महिनादेखि निषेधाज्ञा जारी छ । निषेधाज्ञाले यसै अप्ठ्यारोमा परेका ती वर्ग खाद्यान्न पसल एक साता बन्द हुँदा थप मारमा पर्ने देखिन्छ । एक दिन काम नपाउँदा छाक टार्न नसक्ने वर्गले एक साताका लागि मौज्दात जुटाउन असम्भव हुने जानकारहरू बताउँछन् । गत वर्षको लकडाउनमा स्थानीय तहले राहत वितरण गर्दा केही सजिलो भएको थियो । अहिले त्यो अवस्था पनि छैन । टोखा नगर चेम्बर अफ कमर्सका अध्यक्ष सञ्जय फुयालले पनि दैनिक चामल खरिद गर्ने श्रमिकलाई थप गाह्रो हुने बताए । सरकारले खाना पनि दिँदैन, काम गर्न पनि दिँदैन, उनले भने, राजनीतिक धर्नाजुलुस रोक्न खाद्यान्न पसल बन्द गर्न मिल्दैन । यो निर्णयले मजदुरलाई धेरै अप्ठ्यारो हुन्छ । सरकारी निर्णयले खाद्यवस्तुको मूल्य बढाउन थप मद्दत पुगेको उनको भनाइ छ । चेम्बर अफ कमर्सका आपूर्ति सभापतिसमेत रहेका श्रेष्ठले अहिलेको निर्णयले पैसा हुनेले मौज्दात गर्ने र गरिबलाई समस्या पार्ने बताए । खाद्यान्न खरिद गर्न दुई दिन मात्रै समय हुँदा सर्वसाधारणले थुपार्ने काम गरिरहेको व्यवसायी बताउँछन् । यही मौकामा केही व्यवसायीले चलखेल पनि गर्न सक्छन् । म्याद नाघेको सामान बिक्री हुने सम्भावना पनि उत्तिकै हुन्छ । सामान छैन भनेर ब्याक डोर बाट रातिमा बिक्री हुन सक्छ, उद्योग वाणिज्य तथा आपूर्ति मन्त्रालयका एक अधिकारीले भने, खाद्यान्न पसल सात दिन बन्द हुँदा आपूर्ति प्रणाली पनि बिग्रन सक्छ । ती अधिकारीका अनुसार निषेधाज्ञा पुनः लम्बिन सक्छ । खाद्यान्न पसल खुला नहुने, ढुवानीमा पनि नहुने र त्यसमा उद्योगले उत्पादन बन्द गर्दा आपूर्ति प्रणालीको चक्र बिग्रन सक्छ ।राष्ट्रिय उपभोक्ता मञ्चका अध्यक्ष प्रेमलाल महर्जनले पनि सरकारी निर्णयले दैनिक मजदुरी गरेर जीविका चलाइरहेकालाई अप्ठ्यारो पार्ने बताए । यस्तो वर्गलाई दैनिक गुजारा चलाउन मुस्किल पर्छ । कि त सरकारले घरघरमा खाद्यान्न पुर्याउनुपर्थ्यो । तर त्यो पनि गरिएन, उनले भने । कोभिडको चेन ब्रेक गर्ने नाममा राजनीतिक उद्देश्य मात्र पूरा गर्न सर्वसाधारणलाई दुःख दिइएको उनको दाबी छ । राजनीतिक दलले भीड गर्दा कोभिड नसर्ने तर संक्रमण रोक्न नाममा खाद्यान्नका पसल बन्द गर्दा सरकारको स्वार्थ प्रस्ट देखिने उनको भनाइ छ । मंगलबारको निर्णयले कालोबजारी र मिसावट गर्नेलाई फाइदा भएको उनले बताए । बजारमा हुन सक्ने ठगी र कालोबजारीको अनुगमन गरिरहेको वाणिज्य आपूर्ति तथा उपभोक्ता संरक्षण विभागका महानिर्देशक प्रकाश पौडेलको भनाइ छ । ढुवानी र खाद्यान्न पसल सबै बन्द हुँदा आपूर्तिमा केही समस्या हुन सक्ने उनले बताए । अहिले वितरण प्रणाली नियमित छ । उत्पादन, ढुवानीकर्ता, बिक्रेता, उपभोक्ता ढुक्क छन् । तर प्रणाली ब्रेक हुँदा सर्वसाधारणले मौज्दात राख्ने, व्यवसायीले बढी मूल्य देखाउने अवसर पाउन सक्छन्, उनले भने, अहिले वस्तु छ, मूल्यमा पनि असर छैन । तर मौज्दात राख्न सुरु भएपछि मूल्यमा असर पर्न सक्छ ।यता काठमाडौंका प्रमुख जिल्ला अधिकारी कालीप्रसाद पराजुलीले भने तरकारी, फलफूल र माछामासुका पसल खुला नै हुने भएको बताए । कुनै समस्या आए खाद्य व्यवस्था तथा व्यापार कम्पनी र साल्ट ट्रेडिङबाट खाद्यान्न बिक्री गर्न सकिने उनको भनाइ छ । सहकारी र काठमाडौं महानगरपालिकासँग सहकार्य गरेर टोलटोलमा खाद्यान्न बिक्री गर्न सकिने उनको दाबी छ । हामी नागरिकप्रति संवेदनशील छौं, कहींकतै समस्या आए तत्काल समाधान गर्छौं ।"
होम डेलिभरीमा पनि रोक,"काठमाडौं काठमाडौं उपत्यकामा शुक्रबारदेखि लागू हुने निषेधाज्ञामा खाद्यान्नसहितका अत्यावश्यक वस्तुको होम डेलिभरी पूर्ण रूपमा बन्द हुने भएको छ । यसअघिको निषेधाज्ञामा प्रशासनले बिहान १० बजेसम्म होम डेलिभरीलाई केही खुला गरेको थियो ।यो पटकको निषेधाज्ञा थप कडाइ गर्ने निर्णय भएकाले होम डेलिभरी पूर्ण रूपमा बन्द गरिने काठमाडौंका प्रमुख जिल्ला अधिकारी कालीप्रसाद रिजालले बताए । उनका अनुसार कोभिड१९ को संक्रमण केही घटेको तथ्यांकमा देखिएकाले २० गतेपछि भने अवस्था हेरी होम डेलिभरीलाई केही खुकुलो गरिनेछ । संक्रमण दर घटे होम डेलिभरीसहित केही सेवा बिस्तारै खुकुलो पार्दै लैजाने योजना छ, उनले भने ।शुक्रबारदेखि लागू हुने निषेधाज्ञामा खाद्यान्न पसलसमेत खोल्न नपाइने उपत्यकाका तीनवटै जिल्ला प्रशासन कार्यालयको निर्णयमा भनिएको छ । गत वर्षको लकडाउनमा होम डेलिभरीका लागि मापदण्ड तयार पारेको भए पनि यो पटक गरिएको निषेधाज्ञामा भने कडाइ गरिएको थियो । होम डेलिभरी गर्न पाउनुपर्ने माग गर्दै व्यवसायीले सर्वोच्च अदालतमा मुद्दासमेत दायर गरेका छन् । मुद्दाको सुनुवाइ गर्दै सर्वोच्च अदालतले जेठ ९ मा खाद्य व्यवस्था तथा व्यापार कम्पनी लिमिटेडले होम डेलिभरी गर्ने विषयको कागजपत्र मगाएको छ ।"
"करातेमा बेथिति, छैन २३ वर्षदेखि नवीकरण","महासंघ नै बेखबरनेपालले डब्लूकेएफमा कहिलेदेखि नवीकरण छैन भन्नेबारे नेपाल कराते महासंघलाई नै आधिकारिक जानकारी छैन । तर, हरेक वर्षको नवीकरण शुल्क र समयमै नतिर्दाको जरिवाना थपिँदै जाँदा अहिले नेपालले तिनुपर्ने रकम ४५ हजार ५९ स्विस फ्य्रांक (५६ लाख रुपैयाँभन्दा बढी) छ । सन् १९९८ मा नै नेपालले डब्लूकेएफलाई तिर्नुपर्ने रकम ८ हजार ५ सय ४५ स्विस फ्य्रांक थियो । यसको अर्थ त्यो समयअगाडिका नेतृत्वले पनि नवीकरण गरेका रहेनछन् । त्यतिबेला वार्षिक १३ सय स्विस फ्य्रांक शुल्क थियो । नियमित नतिर्दा हरेक वर्ष १५ प्रतिशतको दरले जरिवाना लागेको छ, अन्तर्राष्ट्रिय मान्यताप्राप्त कराते महासंघका अध्यक्ष रहेका पुरेन्द्रविक्रम लाखेले कान्तिपुरसँग भने, २०२१ को समेत शुल्क जोड्न हामीले डब्लूकेएफलाई ४५ हजार ५९ स्विस फ्य्रांक तिर्न बाँकी छ । अहिले नवीकरण शुल्क १५ सय स्विस फ्य्रांक छ, हरेक वर्ष थप ५ सय जरिवाना पनि जोडिन्छ ।२३ वर्षसम्म पनि नवीकरण हुन नसक्नुको कारण के हो त ? अन्तर्राष्ट्रिय मान्यताप्राप्त कराते महासंघका अध्यक्ष पुरेन्द्रविक्रम लाखेको तर्क छ, जसले तिर्छु भनेर पैसा लिएका थिए, उनीहरूले तिरेनन् । नेपालमा अन्तर्राष्ट्रिय र राष्ट्रिय मान्यताप्राप्त कराते महासंघको विवाद सुरु भएको एक दशक हुन लाग्यो । त्योभन्दा अगाडि पनि जिम्मेवार व्यक्तिहरूले रकम फर्स्योट नगरेको लाखेको आरोप छ । उनी अध्यक्ष बन्नुअधि शरदसिंह भण्डारी, थानेश्वर राईलगायतले कराते महासंघको नेतृत्व लिएका थिए । कराते महासंघको विवाद सुरु हुनुभन्दा अगाडिसम्म म नेतृत्वमा थिइनँ । त्यसैले नवीकरण शुल्क कसरी तिरिएन भन्नेबारे भन्न सक्दिनँ, अध्यक्ष लाखेले भने, हामी नेतृत्वमा आएलगत्तै राखेपले राष्ट्रिय मान्यताको अर्को महासंघ बनाइदियो । राष्ट्रिय मान्यताप्राप्त महासंघका केही पदाधिकारीबाट राखेपबाट आउने अनुदान रकमबाट नवीकरण गर्न पैसा छुट्याउने तर तिर्नुपर्ने ठाउँमा नपुर्याउने जस्ता गैरजिम्मेवारी काम भए । समस्या त्यसैले थपियो । अध्यक्ष लाखेले वार्षिक नवीकरण शुल्क नबुझाउनुको विकल्प नरहेको पनि प्रस्ट पारे । हामीले ५६ लाखभन्दा बढी तिर्नुपर्ने भएको छ । यसबारे सबैलाई जानकारी गराएको छु । अहिलेसम्म डब्लूकेएफले हामीलाई रेड लिस्ट मा राखेको छैन । यदि निलम्बनसम्मको कारबाही गर्यो भने पैसा तिरे पनि पाँच वर्षसम्म कुनै पनि आधिकारिक प्रतियोगितामा सहभागी हुन दिँदैन, पैसा नतिरेकै कारण महासंघलाई खारेज भने नगर्ने उनको दाबी थियो । अध्यक्ष लाखेले नवीकरण बक्यौता चुक्ताका लागि राष्ट्रिय खेलकुद परिषद् (राखेप) र खेलकुद मन्त्रालयमा जानकारी गराउँदा आफू आजित भएको बताए । त्यो सबै रकम हामीले एकैपल्ट बुझाउन सक्दैनौं भने किस्ता किस्तामा बुझाउन सक्छौं । तर यसरी नतिर्दै जाने हो भने चाहिँ जुनसुकै बेला निलम्बनमा पर्न सक्छौं, उनले कान्तिपुरसँग भने । राखेप सदस्यसचिव रमेशकुमार सिलवालले भने कुनै पनि राष्ट्रिय खेल संघलाई उनीहरूको अन्तर्राष्ट्रिय फेडेरेसनमा नवीकरण गराउन राखेपले बजेट नछुट्याउने प्रस्ट पारे । सम्बन्धित खेलको अन्तर्राष्ट्रिय फेडेरेसनमा नवीकरण गर्ने, नगर्ने कुरा राखेपको क्षेत्राधिकारमा पर्दैन । त्यसका लागि राखेपले बजेट छुट्याउने गरेको पनि छैन । मसँग कराते महासंघको आर्थिक सहयोगको मागसहितको पत्र डेढ महिनाअघि आएको थियो । मैले फाइल मन्त्रालय पठाएको छु, सदस्यसचिव सिलवालले भने । राखेपले नै गठन गरेको विवाद समाधान उपसमितिले २०७५ फागुनमा तीन महिनाभित्र निर्वाचन गर्ने गरी शम्भु आचार्यको संयोजकत्वमा करातेको तदर्थ समिति गठन गरेको थियो । समितिले तीन महिनाभित्र निर्वाचन गर्न असमर्थ रह्यो । त्यसपछि १३ औं दक्षिण एसियाली खेलकुद नजिक आएकाले राखेपकै निर्देशनमा निर्वाचन १३ औं सागपछि गर्ने भनियो । सागलगत्तै कोरोना भाइरस महामारी सुरु हुँदा २ वर्षभन्दा बढी समय भइसक्दा पनि करातेको सार्थक एकीकरण भएको छैन ।राष्ट्रिय मान्यताप्राप्त महासंघका अध्यक्ष दावा गुरुङले भने नेपाल ओलम्पिक कमिटीमार्फत डब्लूकेएफमा पुगेको अन्तर्राष्ट्रिय मान्यताप्राप्त कमिटी नै नवीकरण नगराउनुको जिम्मेवार रहने दाबी गरे । हामीलाई अन्तर्राष्ट्रिय रूपमा मान्यता छैन । मान्यता नभएको महासंघले नवीकरण गर्छु भनेर पनि नहुने रहेछ, गुरुङले भने ।ॅवाइल्ड कार्डको प्रक्रिया छुट्टैअन्तर्राष्ट्रिय मान्यताप्राप्त महासंघका अध्यक्ष लाखे बाहिर हल्ला गरिएजस्तो डब्लूकेएफमा नभएको नवीकरणकै कारण टोकियो ओलम्पिकको वाइल्ड कार्ड प्राप्तिमा प्रभावित नहुने बताउँछन् । हाम्रा प्रशिक्षक साथीहरूले नै यसबारे भ्रम फैलाइरहेको देख्दा मलाई अचम्म लागेको छ, लाखेले भने, हामीले ओलम्पिकमा वाइल्ड कार्ड पाउने विषय डब्लूकेएफमा नवीकरण नगरिएकोसँग सम्बन्धित नै छैन । त्यसको छुट्टै प्रक्रिया हुन्छ । म आफैं पनि ऐतिहासिक ओलम्पिकमा नेपालको सहभागिता सुनिश्चित गर्न प्रयासरत छु ।ओलम्पिकको शताब्दी लामो इतिहासमा कराते खेल समावेश भएको पहिलोपल्ट हो । छनोट प्रतियोगिताबाट सम्भव नभएपछि वाइल्ड कार्डको तयारीमा रहेका खेलाडी र प्रशिक्षकहरू ऐतिहासिक अवसरबाट वञ्चित हुनेमा सशंकित छन् । अध्यक्ष लाखेले अन्तर्राष्ट्रिय रूपमा संघ बेइमान देखिए पनि खेलाडीको अवसर र अधिकार खोसिन नदिने प्रतिवद्धता जनाए । लामो समयदेखि महासंघ नवीकरण नभए पनि अन्तर्राष्ट्रिय प्रतियोगितामा खेलाडी वञ्चित भएका छैनन् । ओलम्पिकमा पनि त्यस्तो हुँदैन, उनले थपे । राष्ट्रिय मान्यताप्राप्त महासंघका तत्कालीन अध्यक्ष दावा गुरुङले पनि ओलम्पिक सहभागिताका लागि फेडेरेसनको नवीकरणले कुनै समस्या नहुने दाबी गरे । उनले एकीकरणपछि नेपाल ओलम्पिक कमिटीले अन्तर्राष्ट्रिय कराते फेडेरेसनमा अपटेड नगरिदिएको पनि बताए । ओलम्पिक कमिटीले निर्वाचनपछि अपटेडसहितको जानकारी दिने भनेको थियो । अहिलेसम्म चुनाव नै हुन सकेन, उनले भने । ओलम्पिकको तयारीका लागि करातेबाट अनु अधिकारी र नवीन रसाइली वाइल्ड कार्डको आसमा प्रशिक्षणरत छन् । विश्व वरीयतामा अंक नपुगेका कारण उनीहरू छनोट प्रतियोगितामा भने सहभागी हुन पाउँदैनन् । उनीहरूलाई सागका स्वर्ण विजेता प्रशिक्षक दीपक श्रेष्ठले प्रशिक्षण गराइरहेका छन् ।राम्रो सम्भावना, प्रतिभा र लोकप्रियता हुँदाहुँदै पनि ओलम्पिकमा छनोट हुन नसकेका खेलाडी र सम्बन्धित देशलाई खेलकुदको महामेलामा समेट्न वाइल्ड कार्डको व्यवस्था गरिएको हुन्छ । टोकियो ओलम्पिकमा कराते खेलका लागि विश्वभरबाट २ पुरुष र २ महिला खेलाडीको कोटा छुट्याइएको छ । उक्त कोटा अन्तर्राष्ट्रिय ओलम्पिक कमिटी (आईओसी), ओलम्पिक आयोजक देश र सम्बन्धित खेलको अन्तर्राष्ट्रिय महासंघको समन्वयमा वितरण गरिन्छ । लामो समयदेखि नवीकरण नभएको देशका खेलाडीले वाइल्ड कार्ड नपाउने खतरा रहेकोतर्फ प्रशिक्षक श्रेष्ठले सजग गराएका थिए ।"
प्रश्नमा घेरिएको रियल,मार्का (म्याड्रिड)
फ्लिक जर्मन प्रशिक्षक हुने,"म्युनिक (एएफपी) बायर्न म्युनिक छाड्ने क्रममा रहेका प्रशिक्षक हान्सी फ्लिकले युरोपेली च्याम्पियनसिपको समाप्तिमा जर्मन टिम सम्हाल्ने भएका छन् । युरो २०२० को समाप्तिमा वर्तमान जर्मन प्रशिक्षक जोचिम लोले टिम छाड्दैछन् । उनको स्थानमा फ्लिकले जिम्मेवारी लिनेछन् । उनले सन् २०२४ सम्म अनुबन्ध गरेका छन् । लो भने सन् २००६ देखि जर्मन टिमका प्रशिक्षक थिए । फ्लिकले भनेका छन्, म निकै उत्साही छु, विशेषत जर्मनीका उत्कृष्ट युवा खेलाडीहरूसँग काम गर्न । यस सिजन बायर्नका प्रशिक्षक रहेका ५६ वर्षीय फिलकले अप्रिलमा क्लब छाड्ने निर्णय गरेका थिए । उनको स्थानमा आरबी लाइप्जिगका जुलियन नागेल्सम्यान आउनेछन् । फ्लिक सन् २००६ देखि २०१४ सम्म जोचिम लोकै सहायक प्रशिक्षकका रूपमा जर्मन टिमसँग आबद्ध थिए । ब्राजिलमा भएको विश्वकप उपाधिपछि फ्लिकले टिम छाडेका थिए । सन् २०१९ मा उनी सहायक प्रशिक्षककै रूपमा बायर्नमा आबद्ध भए । तत्कालीन प्रशिक्षक निको कोभाकको बर्खास्तगीपछि उनी बायर्नका प्रमुख प्रशिक्षक बने । उनको नेतृत्वमा सन् २०१९२०२० मा बायर्नले बुन्डेसलिगा, जर्मन कप र युरोपेली च्याम्पियन्स लिग जितेको थियो । बायर्नले फेब्रुअरीमा मात्र क्लब विश्वकप पनि जितेको थियो । बायर्नमा उनी १६ महिना रहेका बेला क्लबले ६ उपाधि जितेको थियो । तर पछिल्लो समय खेलाडी अनुबन्धलाई लिएर क्लब व्यवस्थापनसँग उनको मतभिन्नता भएको थियो ।"

शीर्षक,विवरण
"मेडिकल कलेज र निजी अस्पताल खाली,संक्रमितले उपचार पाउनै मुस्किल","ॅआकर्षक सुविधा दिएर सेवामा खटाऔंचिकित्सा शिक्षा आयोगका उपाध्यक्ष डा गिरीले बेरोजगार चिकित्सकलगायतका स्वास्थ्यकर्मीलाई आकर्षक सुविधा घोषणा गरेर कोरोना संक्रमितको उपचारमा खटाउन सकिने बताए । जनशक्तिको अभाव छैन । अहिले कम्तीमा १० हजार मेडिकल अफिसर बेरोजगार छन् । कोभिड नभएका बेला पोलिक्निकमा काम गर्थे । अहिले बन्द छ । आफैं काम गर्ने अवस्था पनि छैन । निजी मेडिकल कलेज पनि पूर्ण रूपमा सञ्चालनमा नआउँदा उनीहरू बेरोजगार छन्, उनले भने, नर्सहरू उत्तिकै बेरोजगार छन् । उनीहरूलाई प्रयोग गर्न सकेका छैनौं । यस्तो बेला दरबन्दीअनुसार नभई आवश्यकताअनुसार व्यवस्थापन गर्न जरुरी छ । सीसीएमसीका सचिव खगराज बरालले जनशक्ति लिँदा कम्तीमा एक वर्षका लागि भर्ना गर्नुपर्ने प्रस्ताव मन्त्रिपरिषद्मा पठाएको बताए । जसले एमडी गर्न चाहेका छन् । उनीहरूले यही बेला एक वर्ष काम गरे मान्यता दिनुपर्ने प्रस्ताव पठाएका छौं, उनले भने । लुम्बिनी प्रदेशमा संक्रमितको उपचार गर्न जनशक्तिको माग गरेर विज्ञापन गरिए पनि दर्खास्त नपरेपछि सरकारले जनशक्ति भर्नाको आधार नै परिवर्तन गर्न लागेको हो ।"
संक्रमण दर ४० प्रतिशत,"हाल अधिकांश व्यक्तिले कोभिडको आशंका हुनासाथ परीक्षण गराउँदैनन्, उनले भने, अवस्था जटिल भएपछि अस्पताल आउँछन् । विज्ञहरूका अनुसार हाल कोरोना संक्रमणको आशंका लाग्नासाथ १० दिनदेखि १५ दिनसम्म क्वारेन्टाइनमा बस्ने प्रवृत्ति कम देखिएको छ । अधिकांशले संक्रमणको सुरुवातमै परीक्षण नगराउँदा समाजमा फैलिरहेको उनीहरूको आकलन छ । कोराना संक्रमणले आईसीयू र भेन्टिलेटरमा जानेको संख्या पनि हरेक दिन बढ्दो छ । मुलुकभरमा शनिबार ४ सय १ जना आईसीयूमा र १ सय १० जना भेन्टिलेटरमा गरी ५ सय ११ जना सघन उपचारमा छन् । काठमाडौं उपत्यकामा आईसीयूमा १ सय ३४ र भेन्टिलेटरमा ५६ जना छन् ।"
"गाउँले जाग्दैथे, सुनबहादुर छुटेपछि हच्किए","त्यतिखेर अदालतले पीडितले हामीलाई बेच्ने मान्छे यही हो भनेर किटानी गर्दासमेत त्यसलाई प्रमाणका रूपमा स्वीकार गरेन । उनी छुट्दै छन् रे भन्ने खबर गाउँमा हावाको बेगमा पुग्यो, सुनबहादुर र उनको समूहबारे भर्खरै मुख खोल्न थालेका गाउँले डरले आलसतालस भए । विस्तारै गाउँ पुरानै लयमा फर्कियो, अहिले चुपचापजस्तै छ । अरू विषयमा जति पनि बोल्ने गाउँले बेचबिखनको कुरा आउँदा मुखै खोल्दैनन् । जे जति बाँचिएको छ, अब जति समय बाँचिन्छ, शान्तिले बाँचम्जस्तो लाग्दो रैछ, गत साता काठमाडौंमै भेटिएकी निर्मलाले कान्तिपुरसित भनेकी थिइन्, गाउँमा उनीहरूकै पक्षमा धेरै छन्, विरोधमा बोलेको थाहा पाए बाटो बाटो छेक्न आउँछन् । गाउँमा अहिले पनि छोरीहरू हराउँछन् । कहाँ गए भनेर कसैले सोध्दैनन् । सोधिहाले पनि आफैं भागेर कतै बिहे गर्न गएकी होला भन्ने जवाफ आउँछ ।३७ वर्ष जेल गयो रे भन्ने सुनेको मान्छे डेढ बर्ष नपुग्दै फर्किंदा त हामीलाई डर लाग्यो, कान्तिपुर घ्याङफेदी पुगेका बेला एक स्थानीय बासिन्दाले भनेका थिए, यहाँ त नयाँ मान्छे आयो कि केरकार गर्छन्, तपाईं कसरी आइपुग्नुभयो ? उनका अनुसार सुनबहादुर छुटेपछि उनीहरू महिनौं दिनसम्म घर छाडेर बाहिर निस्किनै सकेनन् । उनी छुटेपछि त हामी उजुरी दिने पो अपराधीजस्ता भयौं, उनले भने । गाउँले किन यतिधेरै डराउँछन् भनेर कान्तिपुरले धेरै स्थानीय बासिन्दालाई सोधेको थियो । कुराकानी गरेकामध्ये धेरैको भनाइको सार थियो, उनीहरू एकदमै शक्तिशाली मान्छे हुन्, अहिले त झन अध्यक्ष पनि भएका छन् । मुलुक संघीयतामा जानुअघि छुट्टै घ्याङफेदी गाविस थियो, अहिले पूरै गाविस एउटा वडामा समेटिएको छ र त्यही वडाका अध्यक्ष सुनबहादुर हुन् । सुनबहादुरले ०७४ को स्थानीय तहको चुनावमा दुप्चेश्वर गाउँपालिका १ मा कांग्रेसका तर्फबाट उम्मेदवारी दिएर चुनाव जितेका थिए । उनी त्यसअघि नै मानव बेचबिखनको मुद्दामा दोषी करार भइसकेका थिए तर प्रहरीले भेट्टाउन सकेन, उनी फरार सूचीमा रहे । ०५१ मा पहिलोपटक उनीविरुद्ध चेलीबेटी बेचबिखनको उजुरी परेको थियो । त्यतिखेर उनका विरुद्ध उजुरी दिने महिलाले भनेकी छन्, मलाई नाता पर्ने सुनबहादुर तामाङले काँकडभिट्टाको बाटो हुँदै भारत पुर्याए । यसको फैसला ०५३ मंसिर ३ गते भयो । नुवाकोट जिल्ला अदालतले ६ वर्षको जेल सजाय तोके पनि सुनबहादुर पक्राउ भने परेनन् । उनी प्रहरीको फरार सूचीमा रहिरहे । ०६८ मा भारतबाट उद्धार गरिएर आएका तीन महिलाले ०७० सालमा सुनबहादुरले आफूहरूलाई बेचेको भनेर जिल्ला प्रहरी कार्यालय नुवाकोटमा जाहेरी दिए । यही जाहेरीका आधारमा प्रहरीले मुद्दा चलायो । जिल्ला अदालत नुवाकोटले ०७४ चैतमा सुनबहादुरलाई ३७ वर्षको जेल सजाय तोक्यो । त्यसपछि सुनबहादुरलाई प्रहरीले वडा कार्यालय घ्याङफेदीबाटै पक्राउ गरेर काठमाडौं ल्यायो । काठमाडौंमा उनीविरुद्ध अरू मुद्दा पहिल्यैदेखि चलिरहेका थिए । हामीले फैसला कार्यान्वयनका लागि सुनबहादुरलाई पक्रेर ल्यायौं, उनले चेलीबेटी बेचबिखन गरेका मुद्दा सीआईबीमा पहिल्यैदेखि रहेछन्, त्यसलाई पनि अघि बढायौं, सुनबहादुरको मुद्दामा अनुसन्धानमा संलग्न एक प्रहरी अधिकृतले भने । तर उच्च अदालत पाटनका न्यायाधीशहरू रमेशबहादुर थापा र हरिप्रसाद केसीले ०७६ असार ३० गते वडा अध्यक्ष सुनबहादुर तामाङ र पीडितहरूको उजुरीमा उल्लेख भएका सुनबहादुर तामाङ एउटै नभएको भनेर सफाइ दिए । सफाइ पाएलगत्तै उनी आफ्नै गाउँ घ्याङफेदी गए । उनी गाउँमा त्यति धेरै त बस्दैनन् तर जहिले पुग्छन्, गाउँले डराउँछन् । उनीहरूकै शासन छ, हामीले बोलेर के हुन्छ र ? सिसिपुका एक स्थानीयले कान्तिपुरलाई भनेका थिए ।प्रहरीका अनुसार, सुनबहादुरमाथि २ सय महिला बेचेको आरोप छ । उनीविरुद्धका मानव बेचबिखनका तीनवटा मुद्दा काठमाडौं जिल्ला अदालतमा अहिले पनि विचाराधीन छन् । उनै सुनबहादुरका लागि काम गर्ने र सूचना संकलन गर्ने प्रतिनिधिहरू गाउँगाउँमा भेटिन्छन् । गाउँपालिकाकै अरू वडामा जाने दुई तीनवटा सहायक बाटा छन् । तर वडा नम्बर १ मा जाने बाटो एउटै छ । जताबाट हिँडे पनि वडा कार्यालय र वडा अध्यक्ष सुनबहादुरको घरमै ठोक्किन्छ । वैकल्पिक बाटो बनाउनै दिँदैनन, तलबाट माथि आउने एक एक मान्छेको लिस्ट बनाएर राख्छन्, स्थानीयको भनाइ छ, गाउँमा कसले के कुरा गर्यो उनको कानमा पुगिहाल्छ । यही त्रासले हो सायद, घ्याङफेदीका माथिल्ला गाउँका नागरिक गाउँमा आउने मान्छेसँग बोल्नै चाहँदैनन् । उनीहरूलाई गाउँमा जो पुगे पनि सुराकी नै हुन्जस्तो लाग्छ ।सुनबहादुर पक्राउ परेपछि निर्मलाजस्तै अरू महिला पनि उनीविरुद्ध उजुरी हाल्न तम्तयार थिए । साक्षी बसेका गाउँलेले सुनबहादुरको अगुवाइमै चेलीबेटी बेचबिखन भइरहेको बकपत्र गरेका थिए । सुनबहादुर पक्राउ परेपछि यो अपराधको जालो तोडिन्छ भन्ने लागेको थियो, तर पीडितहरूले उसकै अनुहार देखाएर यही हो हामीलाई बेच्नेभन्दा पनि यो मुद्दामा हामी हार्नुपर्यो, अनुसन्धानमा संलग्न प्रहरी अधिकारीले भने, जिल्ला प्रशासन कार्यालय नुवाकोटको पनि सहयोग पाउन सकिएन । प्रहरीका अनुसार सुनबहादुरले आफ्नो भनेको ठेगाना र पीडितले दिएको उनको ठेगाना फरक पर्यो । त्यसपछि उनले नागरिकताको प्रमाणपत्र कहाँबाट ल्याएका हुन् भनेर अनुसन्धान सुरु भयो । त्यतिखेर पत्ता लाग्यो, सुनबहादुरले नागरिकताको प्रतिलिपि नै पाँचपटक लिएका रैछन् । नागरिकताको प्रतिलिपि पहिलोपटक २०५७ मंसिर २७ गते लिएका उनले पछिल्लोपटक ०७४ वैशाख १९ गते लिएको देखिन्छ । तर यतिधेरै पटक नागरिकताको प्रतिलिपि किन लिनुपर्यो र त्यहाँ उल्लेखित ठेगाना के थिए भन्ने विवरण जिल्ला प्रशासन कार्यालय नुवाकोटले प्रहरीलाई दिएन । प्रशासनले प्रहरीलाई ०७२ को भूकम्पमा सबै कागजात नष्ट भएको पत्र पठायो । यति धेरैपटक नागरिकताको प्रतिलिपि किन लिनुपर्यो भन्ने प्रश्नमा सुनबहादुर भन्छन्, कुदुमखोला तर्ने क्रममा खोलाले नागरिकता बगाएपछि फेरि बनाएको हुँ । प्रहरीले भने यहींनिर कैफियत देखेको छ । उनको नागरिकता प्रतिलिपि बन्दाखेरिको ठेगाना कहाँ कहाँको थियो, त्यो मात्रै थाहा पाउन सकेको भए धेरै सजिलो हुन्थ्यो, प्रहरी स्रोतको भनाइ छ, तर हामीभन्दा सुनबहादुर एक कदम अगाडि भए । सुनबहादुरले भने आफू निर्दोष मान्छेलाई फसाउन खोजिए पनि अदालतले न्याय गरेको प्रतिक्रिया दिए ।प्रहरीको अनुसन्धान अनुसार भारतमा सुनबहादुरकी श्रीमती राधाले कोठी चलाउने गरेको बयान उद्धार भएर फर्किएका महिलाले दिएका छन् । केन्द्रीय अनुसन्धान ब्युरो (सीआईबी) ले पनि त्यसको खोज गरेको थियो । सुनबहादुर र राधा श्रीमान् श्रीमती हुन भन्ने धेरै तथ्यले खुल्छ तर बिहे दर्ता छैन, सीआईबी स्रोत भन्यो, घ्याङफेदीसँग राधाको चेन नतोडेसम्म छोरीचेली बेचबिखन रोक्न कठिन छ ।"
होल्डिङ सेन्टर बन्न अझै एक महिना,"(काठमाडौं)  भारतबाट अन्तर्राष्ट्रिय स्थल नाका हुँदै भित्रिएका नेपालीलाई प्रवेश बिन्दुमै होल्डिङ सेन्टरमा राखेर पीसीआर र एन्टिजेन परीक्षण गर्ने निर्णय भए पनि अझै भौतिक संरचना निर्माणको काम अघि बढेको छैन ।मन्त्रिपरिषद्ले वैशाख ५ मा नेपालभारत सीमाका प्रवेश बिन्दुमा प्रत्येकमा १ हजार जना अट्ने गरी ८ नाकामा होल्डिङ सेन्टर बनाउने निर्णय गरेको थियो । झापाको काँकडभिट्टा, मोरङको रानी, पर्साको वीरगन्ज, रूपन्देहीको बेलहिया, कपिलवस्तुको कृष्णनगर, बाँकेको जमुनाह, कैलालीको गौरीफन्टा र कञ्चनपुरको गड्डाचौकी र प्रदेश सरकारको समन्वयमा नेपाल प्रवेश गर्ने सुरु बिन्दुनजिकै प्रिफ्याबट्रस्ट शैलीका होल्डिङ सेन्टर बनाउने निर्णय थियो । भारतबाट नेपाल प्रवेश गर्नेलाई होल्डिङ सेन्टरमा राखेर स्क्रिनिङ गर्ने भनिएको थियो ।मन्त्रिपरिषद्ले वैशाख १३ बल्ल तोकिएका ८ नाका र उपत्यका प्रवेश गर्ने थानकोटमा एकएक हजार क्षमताका होल्डिङ सेन्टर निर्माणको जिम्मा सेनालाई दियो । त्यही दिन उपत्यकाका तीनवटै जिल्ला प्रशासन कार्यालय काठमाडौं, भक्तपुर र ललितपुरले कोरोना महामारी रोकथाम तथा नियन्त्रण गर्न वैशाख १६ देखि २२ सम्म निषेधाज्ञा गर्ने निर्णय गरे तर होल्डिङ सेन्टर निर्माण त परैको कुरा, जग्गाको पनि व्यवस्थापन भइसकेको छैन । सीसीएमसी सचिवालयका अनुसार ८ वटै नाकामा १ हजार क्षमताका होल्डिङ सेन्टर तयार पार्न कम्तीमा ४ साता लाग्छ । यो अनुमानित आँकडाअनुसार जेठ तेस्रो साताबाट मात्रै होल्डिङ सेन्टरमा मानिसलाई राख्न मिल्छ । सीसीएमसी सचिवालयका संयोजक एवं प्रधानमन्त्री तथा मन्त्रिपरिषद् कार्यालयका सचिव खगराज बरालले भारततर्फका ८ वटा सीमा नाकाबाट नजिकै सेमी पर्मानेन्ट होल्डिङ सेन्टर बनाउन लागिएकाले निर्माणमा केही ढिला हुन सक्ने बताए । उनले पटकपटक यस्ता संरचना बनाउन फेरि खर्च गर्नु नपरोस् भनेर लामो समयसम्म प्रयोग गर्न मिल्ने गरी निर्माण गर्न लागिएको बताए । सेमी पर्मानेन्ट किसिमका होल्डिङ सेन्टर कोभिडबाहेक अन्य काममा पनि प्रयोग गर्न मिलोस् भनेर यस्तो निर्णय गरिएको हो, सचिव बरालले भने, संरचना बनाउनुअघि जग्गा, बजेट र सामग्री व्यवस्थापन पनि गर्नैपर्यो । त्यसैले अहिलेलाई विद्यालयबाहेक निजी, सरकारी र सार्वजनिक जेजे संरचना उपलब्ध हुन्छ, त्यो प्रयोग गर्दै लैजानू भन्ने स्पष्ट निर्देशन छ । होल्डिङ सेन्टरका लागि चाहिने जग्गा व्यवस्थापन गर्न जिल्ला प्रशासन कार्यालयहरूलाई निर्देशन दिइएको उनले बताए । त्यसअघि भारतबाट आएकालाई सोझै गन्तव्यमा पठाउनुको विकल्प देखिँदैन । केही नाकामा नजिकै उपलब्ध निजी, सरकारी र सार्वजनिक संरचना प्रयोगमा ल्याइएका छन् तर त्यस्ता संरचना भएका ठाउँ निकै कम छन् । कैलालीको अत्तरियास्थित गेटा मेडिकल कलेजको निर्माणाधीन भौतिक संरचनालाई होल्डिङ सेन्टरका रूपमा प्रयोग गर्न भनिएको छ । भारतबाट गौरीफन्टा नाका हुँदै आएकालाई गेटामा राखेर स्वास्थ्य परीक्षण गरी गन्तव्यमा लैजान निर्देशन दिइएको छ । नेपाली सेनाका प्रवक्ता सहायक रथी सन्तोषबल्लभ पौडेलले सेनालाई दिइएको जिम्मेवारीअनुसार होल्डिङ सेन्टरको डिजाइन तयार भई अरू आन्तरिक व्यवस्थापनका काम भइरहेको बताए । होल्डिङ सेन्टरलाई चाहिने जग्गा र पूर्वाधार निर्माणका लागि बजेट प्राप्तिको क्रममा रहेको उनको भनाइ छ । स्रोतसाधन र जनशक्ति व्यवस्थापन हुनेबित्तिकै काम रफ्तारमा अघि बढाइने उनले बताए । मन्त्रिपरिषद्को निर्णयबाट नेपाली सेनालाई अन्तर्राष्ट्रिय स्थल सीमा नाकाका ८ स्थानमा होल्डिङ सेन्टर बनाउने जिम्मा दिइएको छ, आन्तरिक गृहकार्य र डिजाइन बनाउने क्रममा छौं, प्रवक्ता पौडेलले कान्तिपुरसँग भने, बजेटका लागि पनि अर्थ मन्त्रालयसँग पत्राचार भइसकेको छ ।काममा किन ढिलाइ भइरहेको छ भन्ने प्रश्नमा प्रवक्ता पौडेल बोल्न चाहेनन् । सबै प्रक्रियामा छ, तोकिएको जिम्मेवारीअनुसार काम अघि बढ्छ, उनले भने । प्रवक्ता पौडेलका अनुसार बालाजुको राधास्वामी सत्संग व्यासको भौतिक संरचना पनि कोभिड बिरामीको उपचारमा प्रयोग गर्ने निर्णय भएको छ । नेपालअमेरिका मेडिकल फाउन्डेसन, नेपाली सेना र सत्संग व्यासको संयुक्त पहलमा त्यहाँ ८८ जनालाई अक्सिजन सुविधासहितको उपचार गर्न सकिने केन्द्र निर्माण गर्न काम थालिएको छ । वैशाख २५ सम्म त्यस ठाउँमा अक्सिजन चाहिने कोभिडका बिरामीलाई राख्न मिल्ने गरी काम भइरहेको सैनिक प्रवक्ता पौडेलले जानकारी दिए । कोभिडसंकट व्यवस्थापन केन्द्रको शुक्रबारको बैठकले नेपालभारत आवागमनका लागि यसअघि खुला गरिएका ३५ नाकामध्ये २२ वटाबाट प्रवेश निषेध गर्न मन्त्रिपरिषद्लाई सिफारिस गरेको छ । होल्डिङ सेन्टर बनाउन तोकिएका आठबाहेक इलामको पशुपतिनगर, धनुषाको भिट्टामोड, रौतहटको गौर, बैतडीको झुलाघाट र दार्चुलाको पुलाघाटका नाका थपेर १३ ठाउँबाट मात्रै भारतबाट आउने नेपालीलाई प्रवेश दिन सीसीएमसीले प्रस्ताव गरेको छ । तर, महामारी तीव्र गतिमा फैलिइरहेको छ । भारतका जोखिमयुक्त क्षेत्रबाट आउनेमा पनि संक्रमण हुन सक्छ । दैनिक स्थल नाकाबाट हजारौं मानिस तापक्रम नापेर मात्रै नेपाल भित्रिने गरेका छन् ।"
थप ७ जिल्लामा निषेधाज्ञा,"काठमाडौं (कास) थप ७ वटा जिल्लामा शनिबार निषेधाज्ञा घोषणा भएको छ । कोरोना संक्रमणको दोस्रो लहर बढेसँगै मकवानपुर, गुल्मी, प्यूठान, काभ्रे, गोरखा, उदयपुर र बाजुराका जिल्ला प्रशासन कार्यालयले निषेधाज्ञा घोषणा गरेका हुन् । योसँगै निषेधाज्ञा घोषणा गर्ने जिल्लाको संख्या ३० पुगेको छ । यी जिल्लामा अत्यावश्यक र प्रशासनले अनुमति दिएका बाहेकका पेसाव्यवसाय तथा सेवा सञ्चालनमा रोक लगाइएको छ ।गुल्मी, प्यूठान र उदयपुरमा जिल्लाभर र काभ्रे, मकवानपुर, गोरखा र बाजुरामा जोखिम बढेका क्षेत्रमा निषेध आदेश जारी भएको हो । काभ्रे र मकवानपुर प्रशासनले आइतबार मध्यरातदेखि लागू हुने गरी मुख्य राजमार्ग र आसपासको क्षेत्रलाई केन्द्रित गरी निषेधाज्ञा लगाउने भएका हुन् । त्यस्तै, गोरखाको भीमसेन थापा गाउँपालिका७ र ८ तथा बाजुराको हिमाली गाउँपालिकामा पनि निषेध आदेश जारी भएको छ ।गोरखा र प्यूठानमा वैशाख २४ गतेसम्म, उदयपुर र गुल्मीमा २५ गतेसम्म, काभ्रेमा २६ गतेसम्म, मकवानपुर र बाजुरामा ३१ गतेसम्म निषेधाज्ञा लागू हुनेछ । योसँगै काठमाडौं उपत्यकासहित देशका २३ जिल्लामा पूर्ण र ७ जिल्लामा आंशिक निषेधाज्ञा जारी भएको छ ।"
भारतबाट आएकाहरू सिधै घरतिर,"देवनारायण साह (मोरङ), अजित तिवारी (जनकपुर), मनोज पौडेल (कपिलवस्तु), माधव ढुंगाना (भैरहवा), ठाकुरसिंह थारू (नेपालगन्ज), चित्रांग थापा (धनगढी) र भवानी भट्ट (कञ्चनपुर)"
आइसोलेसन बनाउँदै स्थानीय तह,"(अछाम)  अछामका १० वटै स्थानीय तहले आइसोलेसन वार्ड बनाउन थालेका छन् । जिल्ला कोभिड व्यवस्थापन समितिको बैठकले प्रत्येक पालिकाले १० बेडसहितको आइसोलेसन वार्ड अनिवार्य गराउने निर्णय गरेपछि उनीहरू जुटेका हुन् । सदरमुकाम रहेको मंगलसेन नगरपालिकाले ४० बेड क्षमता भएको आइसोलेसन वार्ड तयार पारेको छ । नगरपालिकाका प्रमुख प्रशासकीय अधिकृत खकेन्द्रबहादुर सोडारीका अनुसार कृषि ज्ञान केन्द्रको भवनलाई आइसोलेसन वार्ड बनाएको हो । सामान्य लक्षण भएका संक्रमितलाई होम आइसोलेसनमा बसाउने र जटिल संक्रमितलाई मंगलसेनमा रहेको आइसोलेसनमा ल्याइने उनले बताए । उनले भने, प्रत्येक वडामा गएर एन्टिजेन विधिबाट कोरोना परीक्षण शनिबारबाटै सुरु गरेका छौं । साँफेबगर नगरपालिकाले पनि बयालपाटा अस्पतालमा आइसोलेसन वार्ड तयार पारेको छ । बयालपाटा अस्पतालमै अक्सिजन उत्पादन गर्ने प्लान्ट भएकाले सबै बेडलाई अक्सिजनसहित व्यवस्थापन गर्न थालिएको नगरप्रमुख कुलबहादुर कुँवरले बताए । उनका अनुसार नगरपालिकाले ५ वटा अक्सिजन उत्पादन गर्ने मेसिन खरिद गर्न थालेको छ । स्वास्थ्य सामग्री जताततै अभाव हुन थालेपछि सोचेअनुसार तीव्र रूपमा व्यवस्थापन गर्न नसकिएको उनले बताए । अक्सिजन उत्पादन बयालपाटा अस्पतालले गर्छ । हामी मेसिन किन्दै छौं । तत्काल ५ वटा मेसिन खरिदको प्रक्रियामा छौं, उनले भने, एउटा मेसिनको मूल्य १ लाख ४५ हजार रहेछ । हामीले अन्य स्वास्थ्य सामग्री खरिदका लागि पनि तयारी थालेका छौं । कोरोना परीक्षण गरिएकोमध्ये धेरैलाई कोरोना पोजिटिभ देखिन थालेको उनको भनाइ छ । समुदायकै व्यक्तिलाई कोरोना देखिन थालेपछि अवस्था गम्भीर हुन सक्ने आकलन उनको छ । जिल्लामा १५ सय थान एन्टिजेन केन्द्र सरकारले उपलब्ध गराएको थियो । सबै स्थानीय तहलाई अलिअलि भागमा पर्यो, कुँवरले भने, भारतबाट आएकालाई होम क्वारेन्टाइनमा पठाउन र संक्रमितलाई घरमै बसाउन केन्द्रको निर्देशन छ । सरकारका यस्ता निर्णयले स्थानीय तहलाई समेत अप्ठ्यारो पारेको छ । एन्टिजेन विधिबाट परीक्षण गर्दा नेगेटिभ देखिएका व्यक्तिलाई पीसीआर परीक्षण गर्दा पोजिटिभ देखिन थालेपछि धेरैले पीसीआर नै परीक्षण गर्न खोजेको उनको भनाइ छ । कमलबजार नगरपालिकाले ३० बेडसहितको आइसोलेसन वार्ड तयारी अवस्थामा राखेको नगर प्रमुख ओमप्रकाश विष्टले बताए । कोरोना परीक्षणका लागि स्वास्थ्य सामग्री खरिद गर्न आफैं कैलालीमा गएको उनले जनाए । आइसोलेसन वार्ड तयार भयो । पीसीआर परीक्षणका लागि भीटीएम किट र अन्य सामग्री खरिदका लागि यतिखेर म कैलालीमा छु, उनले भने, स्वास्थ्य सामग्रीको चरम अभाव देखियो । एकातिर तत्काल ा कोरोना परीक्षण गरेर समुदायको अवस्था जानकारी लिनुपर्ने चुनौती छ । अर्कोतिर स्वास्थ्य सामग्री खरिद गर्न खोज्दा पनि पाइएको छैन । ढकारी गाउँपालिकाले पनि १० बेडसहितको आइसोलेसन तयार पारेको प्रमुख प्रशासकीय अधिकृत राजेन्द्र भाटले बताए । उनका अनुसार समुदायमै गएर कोरोना परीक्षण गर्ने तयारी थालिएको छ । चौरपाटी गाउँपालिकाले भने विद्यालयलाई आइसोलेसन वार्ड बनाएको जनाएको छ ।"
अस्पतालमा बेड न घरमा सोधीखोजी,"सन्जु पौडेल (रूपन्देही), मधु शाही (बाँके) र नवीन पौडेल (परासी)"
जसले कोरोनाले लगेका बुबाको खबर आमालाई सुनाउन सकेनन्,"(काठमाडौं)  अवस्था सामान्य थियो भने यतिबेला उनी सेतो वस्त्रमा हुने थिए । परिवारसँगै बाबुको मृत्यु संस्कारमा जुटिरहेका हुन्थे । तर उनी टेकुस्थित शुक्रराज ट्रपिकल तथा सरुवा रोग अस्पतालमा डेढ साताको बसेर शनिबार साँझमात्रै घर फर्किएका छन् । कोरोनाबाट निको भएको खुसीभन्दा बढी उनमा वियोगको घाउ छ । बुबाको मृत्युको खबर आमालाई कसरी सुनाऊँ ? टेकुका डिकेन सुवालले भने, अझ काजकिरिया गर्न पनि बाँकी नै छ । आफू कोरोनामुक्त भए पनि सुक्खा खोकी लाग्ने गरेको उनले सुनाए ।अघिल्लो शुक्रबार उनले बुबा शंकरराज सिंह सुवाललाई कोरोना संक्रमणकै कारण टेकु अस्पतालमा गुमाए । डिकेनकी आमा, श्रीमती र छोरालाई समेत संक्रमण भयो । अस्पताल ल्याएको चारपाँच दिनपछि बुबा बित्नुभएको खबर पाए पनि चुपचाप मन दह्रो बनाएर बसें, उनले भने, मेरो छोरा र आमालाई अझै बुबा बित्नुभएको खबर थाहा छैन । बुबाको मृत्युको खबर सुन्नुबाहेक अरू केही गर्न नसकेकोमा उनले दुखेसो पोखे । हामी सबै हस्पिटलमै थियौं । हस्पिटल, वडा अध्यक्ष र एक जना दिदीले बुबाको दाहसंस्कार गर्नुभयो भन्ने सुनें । बुबाको नाममा हामीले केही पनि गर्न सकेका छैनौं, उनले भावुक हुँदै सुनाए । उनका अनुसार सुवाल केही वर्षदेखि मुटुका बिरामी थिए । मुटुमा पेस मेकर राखिएको उनलाई कोरोनाको लक्षण देखिएको थियो । संक्रमण भएको थाहा पाएपछि त्रिवि शिक्षण अस्पताल पुर्याएको डिकेनले बताए । फोक्सोमा संक्रमण बढिसकेकाले बुबालाई तत्काल आईसीयूमा राख्नुपर्ने भयो । बल्ल टेकुमा आईसीयू वार्ड पाएपछि बुबासहित हामी पनि भर्ना भएका थियौं, उनले भने । पाँच दशकभन्दा बढी कला सिर्जनामा बिताएका सुवाल पछिल्लो समय पनि उत्तिकै सक्रिय थिए । ललितकला प्रज्ञा प्रतिष्ठानको स्थापनादेखि नेपालमा आधुनिक चित्रकला विकासमा योगदान पुर्याएका उनको मृत्युमा छोराले अन्तिम संस्कारसमेत गर्न पाएका छैनन् । सुवाल मेम्बर अफ आर्टिस्ट सर्कल का सदस्य तथा आधुनिक कलाकार समाज (सोमा) का अध्यक्षसमेत थिए ।डिकेनकी आमा र श्रीमतीलाई सुवालको निधनपछि तुरुन्तै ललितपुरस्थित स्टार अस्पतालमा सारिएको थियो । शय्या अभावका कारण डिकेनलाई भने पुनः टेकुमै ल्याइयो । अस्पतालमा दैनिक देखिने भयावह अवस्थालाई उनले नजिकैबाट नियालिरहेका छन् । घरमा अब अभिभावकत्व बहन गर्नुपर्ने भएकाले मनलाई बलियो बनाउने प्रयास गरिरहेको उनले बताए । निको भएर उनकी आमा र श्रीमती शुक्रबार घर फर्किएका छन् । छोरा होम आइसोलेसनमा छन् । भर्खर तंग्रिएकी ७० वर्षीया आमाले आफ्ना श्रीमान्को मृत्युको खबर कसरी सहलिन् भन्ने चिन्ताले उनलाई अझै सताइरहेको छ । उनले सुनाए, शरीर र अन्य रोगका कारण आमाको स्वास्थ्य अवस्था ठीक छैन । त्यही भएर हामीले अझैसम्म केही भनेका छैनौं । अब बिस्तारै सबै मिलाउनुपर्छ भन्ने सोचमा छु ।मृत्युसँग लडिरहेको सिंगो परिवार र आँखै अगाडि बुबाको जीवनको अन्तिम समयलाई बेहोरेका डिकेन कोरोनाले लाचार बनाएको सुनाउँछन् । यसलाई कमजोर नठान्न सबैप्रति उनको आग्रह छ । लक्षण देखिनेबित्तिकै अस्पताल पुर्याउन पाएको भए बुबालाई बचाउन सकिन्थ्यो कि भन्ने उनलाई थकथकी लागिरहेको छ । अहिलेको अवस्थामा कोरोना भएको थाहा पाएपछि घरमा नै निको होला कि भनेर बस्नु हाम्रो ठूलो गल्ती हो, उनले भने, अहिले मेरो परिवारले भोगेर थाहा भयो । भोलि अर्को परिवारले पनि यस्तै भोग्नुपर्ने अवस्था नआउला भन्न सकिँदैन ।"
यात्रु पर्खंदै रिक्सा चालक,"(काठमाडौं)  ठमेलमा रिक्सा चलाउन थालेको २० वर्ष नाघ्यो । नेपाली कमै चढ्छन् । विदेशी पर्यटकलाई सहर डुलाएर जीविकोपार्जन गर्ने सिन्धुलीका गुन्जे विकको रिक्सा अघिल्लो चैतयता उतिसाह्रै प्रयोगमा आएको छैन । बचत गरेको केही रकम र बाँकी ऋण खोजेर गत वर्ष जेनतेन घर खर्च चलाए । अहिले दैनिक छाक टार्नै मुस्किल परेको उनको भनाइ छ । कतै एकाध टिप पाइन्छ कि भन्दै उनी निषेधाज्ञाकै बीच शनिबार रिक्सा लिएर यात्रुको खोजीमा निस्किए ।ठमेलमा विदेशी कुरिरहेको अवस्थामा भेटिएका उनी भन्छन्, कोठा भाडा नतिरेको ५ महिना बित्यो । अहिले खानाबस्नसमेत धौधौ परेको छ । रोगले भन्दा भोकले मर्ला भन्ने पीर भइसक्यो । नुवाकोटका विकास तामाङको औषधिमा मात्रै मासिक दुई हजार रुपैयाँ खर्च हुन्छ । उनी रक्तचापका बिरामी हुन् । श्रीमतीलाई पनि सुगर र प्रेसरको समस्या छ । खानालाउन र औषधि किन्ने पनि खर्च नभएपछि बाध्य भएर काममा निस्कनु परेको उनले सुनाए । भन्छन्, यो निषेधाज्ञाभर मज्जाले सुतेर खान मन थियो । तर के गर्ने गोजीमा एक सुको छैन ।यात्रु खोज्दै ठमेल वरपर गरिरहेको अवस्थामा भेटिए नुवाकोटका रामबहादुर तामाङ, शेरबहादुर तामाङ, काभ्रेका कृष्ण मगर र हर्कबहादुर तामाङ पनि । उपत्यकामा बिहीबारबाट निषेधाज्ञा जारी भए पनि ठमेल क्षेत्रमा विदेशीहरूको आवतजावत देखिन्छ । रिक्सा चालकसँग कुराकानी गरिरहेका बेला एक जना चिनियाँ नागरिक आए । उनलाई गन्तव्यमा पुर्याउन चालकहरूबीच होडबाजी नै चल्यो । रिक्सा चालक राम बुढाथोकीका अनुसार काठमाडौंमा रिक्सा मजुदरी गर्नेहरू चार सय ७३ जना छन् । गाँसको जोहो गर्न अहिले ४०५० जना रिक्सा चालक सडकमा निस्केका छन् । यहाँ फागुनदेखि जेठ र भदौदेखि मंसिरसम्म बढी पर्यटक आउँछन् । कोरोना महामारीका कारण पछिल्लो एक वर्षयता पर्यटकको चहलपहल न्यून छ ।रिक्सा चालकहरू दूरीअनुसार टिपमा ३ सयदेखि १५ सय रुपैयाँसम्म लिने गर्छन् । कोरोना महामारी सुरु हुनुभन्दा अघि उनीहरूको सरदर मासिक कमाइ २५ हजारदेखि ३० हजार रुपैयाँसम्म हुन्थ्यो । बुढाथोकी भन्छन्, अहिले बिहानदेखि बेलुकासम्म पर्यटक कुर्दा पनि मुस्किलले बोनी हुने गरेको छ । खाली हात घर फर्कने पनि छन् ।केही वर्षयता लगातार आम्दानी घटिरहेको उनले बताए । पोहोर दसैंमा डेंगुले खायो । यसपालि भाइरसले । कहिले नाकाबन्दी त कहिले भूकम्पले, उनले भने, हामीहरूलाई जस्तालाई गरिखाने वातावरण पनि भएन । रिक्सा चालकजस्तै राजधानीमा भारी बोकेर गुजारा चलाउनेहरू पनि कोरोना महामारीको मर्कामा परेका छन् ।ठमेल क्षेत्रमा सयदेखि साढे दुई सयसम्म कोठा भएका दुई सय वटाभन्दा होटल, रेस्टुरेन्ट छन् । पाँच हजारभन्दा बढी व्यवसायी छन् । होटलमा मात्रै पाँच हजार कर्मचारी कार्यरत छन् । सबैजसो होटलले यसअघि नै छुट्टीमा पठाएका कर्मचारीलाई पनि फर्काउन सकेका छैनन् ।"
अरनिकोको सम्झनामा गाउँ,"(सिन्धुपाल्चोक)  ढुंगाका छाना र आकर्षक इँटाले चिटिक्क देखिने घर । छेउमै रंगीन पीपल । फूलबारीको बीचमा कलात्मक ढुंगालाई कुँदेर कलाकार अरनिकोको मूर्ति ठड्याइँदै छ । राष्ट्रिय विभूति अरनिकोको सम्झनामा भोटेकोसी गाउँपालिका५ मार्मिङ ट्याङथली गाउँमा आकर्षक १० घर बनाइएको छ ।स्थानीयका अनुसार चीन जाने क्रममा बाटैमा रात परेपछि अरनिकोसहितको टोली ट्याङथलीकै तत्कालीन अगुवा बुद्धिमाई तामाङको छाप्रोमा बास बसेका थिए । अरनिको राजा जय भीमदेव मल्लको पालामा ८० जना वास्तुकार, शिल्पकारको नेतृत्व गरेर तिब्बत पुगेका थिए । अरनिको बास बसेको उक्त ऐतिहासिक स्थानको पर्यटन प्रवर्द्धन गर्न समृद्ध नेपाल नामक संस्थाको समन्वयमा स्थानीयले ट्याङथलीमा विभिन्न संरचना निर्माण गरिरहेका हुन् । ट्याङथली ठाउँअरनिको बसेको गाउँ भन्ने स्थानीय कथनअनुसार पाहुना घर र अरनिकोको शालिकसहित ऐतिहासिक विवरण, पानीको फोहोरा, गेट, बगैंचा, फन पार्कजस्ता संरचना बनाइँदै छ । अरनिको पाहुना घरमा चीन र नेपालको सबै संस्कृति झल्कने पोसाकलगायतका भेषभूषा सजाउने तैयारीमा छौं, अभियन्ता कुमार राउतले भने, यहाँ अब चाँडै पूरा नेपाल अनुभव गर्न सकिनेछ ।त्यतिबेला अरनिकोले स्थानीयसँग सौहार्दपूर्ण व्यवहार देखाएको र एक वृद्धालाई बुद्धको मूर्तिसमेत उपहार दिएको यहाँका तामाङ समुदायमा कथन छ । जसअनुसार अरनिकोसहितको कलाकारको टोली ट्याङथली, भीर, दुगुना, खरानी खोला निस्किएर चीनको खासा, ल्साहा हुँदै तिब्बत पुगेका थिए । यो बाटो पहिला तिब्बतको भोटमा नुन ढुवानी र पछि व्यापारका लागि प्रयोग हुने गर्थ्यो । ट्याङथलीमा हाल ५ सय २० परिवारको बसोबास छ । अरनिको गाउँको लक्ष्यअनुसार निर्माण कार्य सकिएपछि अन्य बाहिरी संरचना बनाउन राष्ट्रिय पुनर्निर्माण प्राधिकरणबाट करिब १६ करोड रुपैयाँ निकासा भएको समृद्ध नेपालले जनाएको छ । भोटेकोसी गाउँपालिका प्रमुख राजकुमार पौडेलले अरनिकोसँग जोडिएको ऐतिहासिक तथ्यबारे खोजबिन गरिने बताए । अरनिको हाम्रा अमूल्य आदर्श हुनुहुन्छ, उहाँ बसेको गाउँलाई ऐतिहासिक पहिचानका रूपमा उभ्याउन हरदम कसरतमा लागिरहेका छौँ, उनले भने ।"
२३ विद्यालय भवन निर्माण अलपत्र,"(धादिङ)  निर्माण कम्पनीका सञ्चालक नै पक्राउ परेपछि तीन जिल्लाका २३ विद्यालय भवन पुनर्निर्माण अलपत्र परेको छ ।भारतीय दूतावासले ललितपुरको भ्याली कन्स्ट्रक्सन प्रालिसँग २०७२ सालको भूकम्पले भत्काएका धादिङका १०, मकवानपुर र काभ्रेका १३ विद्यालय १५ महिनामै निर्माण सक्ने गरी २०७७ वैशाख १९ मा सम्झौता गरेको थियो । धादिङका विद्यालय पुनर्निर्माण गर्न ४४ करोड रुपैयाँमा ठेक्का लागेकामा भ्यालीले २० प्रतिशत रकम पेस्कीसमेत लिइसकेको छ । तर कम्पनीका सञ्चालक रवीन्द्र महर्जन विभिन्न ठेक्कामा बैंक भौचरलगायत कागजातहरू किर्ते बनाई पेस गरेको आरोपमा प्रहरी हिरासतमा छन् । उनलाई केन्द्रीय अनुसन्धान ब्युरो (सीर्आबी) ले एक महिनाअघि मात्रै पक्राउ गरेको हो । मूल ठेकेदारबाट रकम नपाएका स्थानीय ठेकेदारहरूले अहिले काम छाडेका छन् । उता निर्माण कम्पनीले पुरानो ऋण चुक्ता नगरी कालोसूचीमा परेको भन्दै विभिन्न बैंकले उक्त पेस्की रकमबाटै ऋण असुलेका थिए ।सिद्धलेक१ बैरेनीस्थित मिन्दुला मावि पुनर्निर्माण गर्न ८ करोडमा २२ प्रतिशत घटेर निर्माण जिम्मा लिएको भ्यालीले स्थानीय ठेकेदार पुष्प थपलियालाई कामको जिम्मा दिएको थियो । स्थानीय ठेकेदारले पनि विद्यालयका ६ वटा सानाठूला भवन भत्काएर गत वर्षकै वैशाखमा निर्माण थालेका थिए । घडेरी सम्याउन नपाउँदै मुख्य ठेकेदार पक्राउ परेपछि निर्माण कार्य अलपत्र परेको हो । पुनर्निर्माण पनि भएन, भएका भवन पनि भत्काइयो, हाल बैरेनी बजारका स्थानीयका घरहरूमा कोठा भाडामा लिएर कक्षा सञ्चालन गरिरहेका छौं, बैरेनीस्थित मिन्दुला मावि व्यवस्थापन समिति अध्यक्ष ईश्वरी अर्यालले भने ।ज्वालामुखी गाउँपालिकाका चारवटा विद्यालय पनि पुनर्निर्माण गर्ने भन्दै भत्काएर स्थानीय ठेकेदारले अलपत्र छाडेका छन् । भूकम्पले भत्काएका सालवास, ठूलोचौर, त्रिपुरासुन्दरी र वीरचेत माविका भवन पुनर्निर्माण गर्ने नाममा भत्काएर झनै लथालिंग बनाएर छोडिएको छ, ज्वालामुखी गाउँपालिका अध्यक्ष विनोद तिमिल्सिनाले भने, दूतावासको भर परेर ६ वर्षसम्म विद्यार्थीको बेहाल भयो । दूतावासकै भर परेर अरू दाता पनि आएनन्, खोज्दा पनि खोजिएन ।दूतावासले मैदीको ठूलोचौर मावि, चैनपुरको सालबास मावि, दार्खाको वीरचेत मावि, सल्यानटारको रानीपौवा मावि, खरीको त्रिपुरासुन्दरी मावि, नलाङको मिन्दुला मावि, ढोलाको बराहकालिका मावि, सल्यानकोटको सल्यानकोट मावि, गजुरीको महेन्द्रोदय मावि र कुम्पुरको महाकाली माविको भवन एक वर्षभित्र बनाउने भन्दै राष्ट्रिय पुनर्निर्माण प्राधिकरणसँग २०७४ को सुरुमै सम्झौता गरेको थियो । तर कुनै पनि विद्यालय भवन बनेका छैनन् ।तीन जिल्लाका २३ विद्यालय पुनर्निर्माणको जिम्मा लिएको भ्याली कन्स्ट्रक्सनसँगको ठेक्का सम्झौता रद्द गरी नयाँ टेन्डर प्रक्रियामा रहेको राष्ट्रिय पुनर्निर्माण प्रााधिकरणअन्तर्गत केन्द्रीय आयोजना कार्यान्वयन इकाइ (शिक्षा) का इन्जिनियर अशोक अधिकारीले जानकारी दिए । भूकम्पका कारण धादिङमा ४ सय ६५ विद्यालयका ३ हजार ७ सय ७५ कक्षाकोठा पूर्णरूपमा ध्वस्त भएकामा अधिकांश भवन पुनर्निर्माण भइसकेका छन् ।"
६ वर्षसम्म बनेन पुल,"(सिन्धुपाल्चोक)  ६ वर्षअघि नै निर्माण सुरु भएको सुनकोसी नदीमाथिको पुल अझै बन्न सकेको छैन । बाह्रबिसे नगरपालिका४ सुनकोसी र त्रिपुरासुन्दरी गाउँपालिका३ धुस्कुन जोड्ने सुनकोसी पुल निर्माणको काम वर्ष दिनयता त ठप्पै छ ।तीन करोड रुपैयाँमा २०७१ मा ठेक्का भएर अर्को वर्षबाट निर्माण सुरु गरिएको पुल २०७५ मै सक्ने सम्झौतामा उल्लेख छ । तर निर्माणको जिम्मेवारी पाएको हिदुंङ एन्ड थोकर लामा कन्स्ट्रक्सन प्रालिले बीचमै कम छोडेर पुल निर्माण अलपत्र बनेको छ । डिभिजन सडक कार्यालय चरिकोटका प्रमुख विजयकुमार महतोले उक्त पुल निर्माण पूरा गर्न ठेकेदार पक्षलाई दबाब बढाइरहेको बताए । पुललाई त्यत्तिकै अलपत्र छाड्न मिल्दैन । बिमाको प्रक्रिया मिलाएर ठेकेदार पक्ष पुल बनाउन तत्पर देखिएको छ, उनले भने । ठेकेदार कम्पनीले आफू डुब्ने अवस्थामा पुगेका कारण पुल निर्माणलाई तीव्रता दिन नसकेको र अब तत्कालै स्रोत जुटाएर निर्माणमा जुट्ने प्रतिबद्धता जनाएको उनले बताए ।४० मिटर लामो पुलको बाहिरी संरचनाको दुवैतर्फ चर्केको देखिन्छ । घामपानीका कारण चर्केको भाग बढ्दै गएको छ । वरिपरि पुलको क्षतिग्रस्त बिमका संरचना पुनर्निर्माण नगरिँदा र सामग्री यत्तिकै छाडिँदा त्यसले अर्को दुर्घटनाको जोखिम बढाएको स्थानीय बताउँछन् । डिभिजन सडकका इन्जिनियर गोविन्द डमरुका अनुसार फर्मेसन इम्बेक्मेन्टको बिम बटम फुटेको र तीनवटै आउटर इनर बिमको संरचना फुट्दै आएपछि पुल जीर्ण बनेको जस्तो देखिएको हो ।पुलको संरचना धमाधम बन्दै गर्दा स्थानीय खुबै उत्साहित थिए, तर गत जेठयता निर्माण अधुरै छाडेर ठेकेदार र कामदार सम्पर्कविहीन भए । बाह्रबिसे नगर र त्रिपुरासुन्दरी गाउँपालिकाको लाइफलाइन सुनकोसी मोटरेवेल पुल बीचैमा अलपत्र पारिएपछि स्थानीयसहित अगुवा र जनप्रतिनिधिले स्थगलत रुपमा सरोकारवाला सबै पक्षलाई दबाब दिएका थिए । पुलको प्राविधिक रुपमा सुरक्षित निर्माण सम्पन्न गराउन ध्यानार्कषण गराउन हरसम्भव प्रयास गरिरहेको बाह्रबिसेधुस्कुनपिस्करसुनकोसी पुल निर्माण सरोकार समितिका संयोजक माधव भण्डारीले बताए ।त्रिपुरासुन्दरी३ का अध्यक्ष सुकदेव रिसालले ठेकेदार पक्षलाई मोटरेवेल पुल प्राविधिक इस्टिमेटअनुरूप सम्पन्न गराउन र तत्कालै पुलको सुरक्षा सुनिश्चितताको काम गर्न दबाब दिइरहेको बताए । यो पुल स्थानीयको जीवनसँग जोडिएको छ, यसलाई यत्तिकै अलपत्र छोडिनु लज्जास्पद कुरा हो, त्यसैले प्राविधिक र सडक डिभिजनदेखि ठेकेदार पक्षलाई निरन्तर दबाब दिइरहेका छौ, रिसालले भने । पुल निर्माण नसकिइन्जेल वैकल्पिक रूपमा सडक मर्मतसम्भार र जाली, गाह्रो लगाएर यातायात सेवा नियमित बनाउन तत्पर रहेको उनले बताए ।"
गम्भीर बिरामीलाई सधैं काठमाडौं र धरानकै भर,"अक्सिजनऔषधि किन्दैप्रदेश २ सरकारले कोरोना महामारी नियन्त्रणका लागि अक्सिजन सिलिन्डर र रेम्डेसिभिर औषधि खरिद गर्ने निर्णय गरेको छ । कोरोना भाइरसको दोस्रो लहरमा अक्सिजनको आवश्यकता अधिक परिरहेकाले खरिद गर्ने मुख्यमन्त्री लालबाबु राउतको अध्यक्षतामा बसेको उच्चस्तरीय बैठकले निर्णय गरेको हो ।प्रदेशको १३ वटा सरकारी अस्पताललाई थप अक्सिजन सिलिन्डर भण्डारण गर्न कोरोना रोकथाम, नियन्त्रण तथा उपचार कोषबाट ५५ लाख रुपैयाँ उपलब्ध गराउने बैठकले निर्णय गरेको छ । यस्तै, संक्रमितलाई आवश्यक पर्ने रेम्डेसिभिर औषधि १ हजार भाइल तत्काल खरिद गर्ने प्रक्रिया थाल्न स्वास्थ्य आपूर्ति महाशाखालाई प्रदेश सरकारले सहमति दिएको छ । बैठकले आठै जिल्लामा पीसीआर मेसिन जडान भए पनि उपचारका लागि थप जनशक्ति आवश्यक रहेको निष्कर्ष निकालेको छ । मुख्यमन्त्री राउतले प्रदेशका ८ वटै जिल्लाका प्रमुख जिल्ला अधिकारीसँग कोरोना रोकथामका बारे भर्चुअल बैठक गरेका छन् ।"
सरकारको आत्मसमर्पण अस्वीकार्य,"कोरोना भाइरस संक्रमणको उत्कर्षतर्फको उकालो अझै कति ठाडो र टाढा छ, निश्चित छैन । सरकारले भने अब आफूले केही गर्न नसक्ने भन्दै अहिल्यै आत्मसमर्पण गरिसकेको छ, जुन अत्यन्त आपत्तिजनक छ । अवश्य पनि यस्तो परिस्थिति आउनुमा मुलुक र राजनीतिक दलका नेतृत्वलगायत नागरिक असावधानी पनि उत्तिकै जिम्मेवार छ, र परिस्थिति थप नबिग्रियोस् भनेर सबै जना सतर्क भैरहन आवश्यक छ, तथापि यो बेला सरकारी ढाडस र जिम्मेवारीबोध पनि त्यत्तिकै चाहिएको छ । सतर्क रहन आग्रह गर्दागर्दै आज सरकारले यसो पो भन्नुपर्छ तपाईंहरू नआत्तिनुहोस्, जसरी हुन्छ जोगिने प्रयास गर्नुहोस्, आत्मबल बलियो बनाउनुहोस्, राज्यका तर्फबाट पनि हामीले हरसम्भव कोसिस गरिरहेका छौं । यसको मतलब, सरकारले झुटो आश्वासन दिनुपर्छ भनेको होइन, सरकारको तयारी नै त्यहीअनुरूप हुनुपर्छ । यो किन जरुरी छ भने, देशभरका नागरिकलाई अहिलेजति सरकारको साथ निकट विगतमा कहिल्यै चाहिएको थिएन । जोगिने आफैं हो भन्दाभन्दै पनि आज संक्रमित भएर जटिल अवस्था आइहालेमा नागरिक आफैंले गर्न सक्ने धेरै केही छैन । त्यसैले यस्तो संकटका बेला सरकारले आफ्नो युगीन दायित्वप्रति पीठ फर्काउनुजत्तिको अनैतिक, अनुत्तरदायी र निन्दनीय कदम अर्को हुन सक्दैन । सरकारले स्वास्थ्य मन्त्रालयमार्फत सर्वसाधारणका नाममा अपिल जारी गर्दै अस्पतालमा राखेर हेरचाह गर्न शय्या उपलब्ध गराउन नसकिने घोषणा गर्नु भनेको आफ्नातर्फबाट सम्पूर्ण यत्नहरू नगरीकनै हात उठाउने कुचेष्टा गर्नु हो । आफ्नो दायित्व विचार नगरी यो रूपमा मैदानबाट भागेको सन्देश दिनु देश र जनताप्रति सरासर घात गर्नु हो । सरकारले ख्याल नगरेको हुन सक्छ प्रत्यक्ष रूपमै यसरी आफ्नो जिम्मेवारी पूरा गर्न सक्दिनँ भन्नुको अर्थ म जिम्मेवारीमा छैन पनि भनेको हो । दायित्वबमोजिमको काम गर्न सक्दिनँ भनिसकेपछि पनि पदमा टाँसिइरहने छुट अब सरकारी ओहोदावालहरूलाई छैन, कम्तीमा नैतिक दृष्टिकोणबाट त यो अधिकार किमार्थ बाँकी छैन । के यो सरकार अब आफ्नो अक्षमता स्विकार्दै नैतिक दृष्टिले बाहिरिन चाहेको हो ? त्यसो त बिलकुल होइन होला । यसबीचमा कत्राकत्रा संवैधानिक र नैतिक संकट तथा लाज पचाइसकेको सरकारले यो मामिलामा आफूलाई कुनै नैतिकताको कसीमा उभ्याइरहन्छ भन्ने अनुमान गर्नु नै व्यर्थ छ । तर पनि यति त आग्रह गर्नैपर्ने हुन्छ आफ्ना जनताको जीवनप्रति राज्यको निश्चित दायित्व हुन्छ, त्यसलाई सरकारमा बस्नेहरूले पूरा गर्नैपर्छ । नत्र भने सरकार छाडेर हिँड्नुपर्छ ।निश्चय पनि, सरकारले नागरिकहरूलाई सतर्क रहन आग्रह गर्नुपर्छ, यसको नमुना नेतृत्वमा बस्नेहरू स्वयंले नै प्रस्तुत गर्न पनि सक्नुपर्छ । र, म छु भनेर भरोसा दिलाउनुको सट्टा दायित्वच्युत भएर अस्पतालमा राखेर हेरचाह गर्न शय्या उपलब्ध गराउन नसकिने भन्दै अत्याउने कामचाहिँ बिलकुल गर्नु हुँदैन । सरकारले बुझ्नुपर्छ नागरिकलाई सावधान रहन भन्दै स्वास्थ्य मापदण्ड पालनाको आग्रह गर्नु र त्रास फैलाउनुबीच त्यति नै ठूलो अन्तर छ, जति दूरी जिम्मेवारी र गैरजिम्मेवारीका बीचमा छ । सरकारले त जनतामा भय होइन, भरोसा बाँड्नुपर्छ । त्रास होइन, त्राण दिनुपर्छ । अत्यास सिर्जना गर्ने होइन, आशा प्रदान गर्नुपर्छ । जतिसुकै अँध्यारोका बीचमा पनि उज्यालो देखाउनुपर्छ । कोभिडको कहर एकदुई वर्ष रहला, सरकारी अव्यवस्थापनबाट सिर्जित मानसिक स्वास्थ्यको समस्या एकदुई दशक नै रहन सक्छ, जुन पक्षप्रति पनि चिन्ता गर्नुपर्छ । विज्ञहरू भन्दै छन्, आजै सम्पूर्ण स्वास्थ्य प्रणालीले धान्न नसक्ने स्थिति आएको पनि छैन । केवल सरकारको व्यवस्थापनहीनताको नतिजास्वरूप नागरिकहरू अस्पताल सुविधाबाट वञ्चित हुनुपरेको हो । हरसम्भव कोसिस गर्दागर्दै पनि सरकार थाक्न पुगेको परिस्थिति अहिले हुँदै होइन । यो त उपलब्ध उपाय पनि नअपनाई सरकारले त्यसै व्यक्त गरेको लाचारी मात्रै हो । यो सही हो कि आज कोभिडका निम्ति भनेर छुट्याइएका अस्पतालमा सबैजसो शय्याहरू भरिएका छन् । सिकिस्त बिरामीले शय्या भेट्न कि त कोही निको भएर अस्पतालबाट घर फर्किनुपर्छ कि उपचाररत कसैको निधन हुनुपर्छ । तर यो पनि सही हो कि सरकारले प्रयोगमा ल्याउन सक्ने कैयौं अस्पताल र मेडिकल कलेजका ननकोभिड शय्याहरूलाई उपयोग गर्न खोजेकै छैन । युद्धस्तरमा विभिन्न स्थानमा अस्थायी अस्पतालहरू खोल्न सकिने विकल्पको ढोका उघार्न पनि सरकार तम्तयार देखिँदैन । यो आपत्को घडीमा सरकारले देशका विभिन्न शिक्षण अस्पतालका तीनचार हजार शय्यालाई कोभिडका निम्ति उपयोग गर्न सक्छ । ननकोभिडका आपत्कालीन बिरामीका लागि निश्चित अस्पताल तथा शय्याहरू छुट्ट्याएर अधिकांश निजी अस्पताललाई पनि कोभिड उपचारस्थलमा परिणत गर्न सक्छ । र, संक्रमितको चाप बढी भएका सहरमा होटल, पार्टी प्यालेसलगायतका उपयुक्त संरचनालाई पनि सीमित अवधिका लागि अस्थायी अस्पतालका रूपमा विकास गर्न सकिन्छ । यस्ता अस्पतालमा न्यूनतम स्वास्थ्य पूर्वाधारको जोहो गरी जनशक्तिको व्यवस्थापन गर्नुपर्ने हुन्छ । त्यसका निम्ति आवश्यकताअनुसार जनशक्ति जुटाउन र प्रेरित गर्न प्रोत्साहन कार्यक्रम नै पनि ल्याउनुपर्छ । तसर्थ, ढिलो भैसकेका यी उपायहरूतिर ध्यान नदिई सरकार गैरजिम्मेवार बन्न मिल्दैन । पक्कै पनि, संक्रमणको तीव्र रफ्तारका कारण छिमेकी मुलुक भारतको स्वास्थ्य सेवा प्रणाली आज तहसनहस छ । गत वर्ष इटालीले पनि यही हालत भोगेको थियो । तर, भारत र इटाली हामीभन्दा सबल र विकसित देश हुन् भन्दैमा तिनको दृष्टान्त हाम्रा निम्ति सान्त्वनाको विषय बन्नु हुँदैन । सरकारले आफ्नो अक्षमता र अकर्मण्यतालाई अन्यत्रको उदाहरण दिएर ढाकछोप गर्न मिल्दैन । किनभने, अहिले अस्पतालमा शय्या तथा सामान्य स्वास्थ्य पूर्वाधारको टेको नै नपाएर जसको ज्यान जाने अवस्था आउँछआइरहेको छ, उसको परिवारको त सर्वस्व नै गुम्छगुमिरहेको छ । त्यसैले, सरकार थप गैरजवाफदेह बन्नतिर नलागी नागरिकको जीवन जोगाउन राज्यको सम्पूर्ण बर्कतले भ्याएसम्मको प्रयास गर्न अग्रसर हुनैपर्छ, यसका निम्ति अन्तर्राष्ट्रिय समुदायसित पनि परेको सहयोग माग्नुपर्छ ।"
गण्डकीको विकृति र हाम्रो भविष्य,"गण्डकी प्रदेश अहिले चर्चामा छ । राजनीतिमा फेरि सांसद किनबेचको शृंखला प्रारम्भ भएको छ । सत्य, सत्ता नै हो त ? नैतिकता, इमानदारी, स्वाभिमान र आत्मसम्मान लिलामीमै राखिएको हो त ? गण्डकी सरकारविरुद्धको अविश्वास प्रस्ताव विफल तुल्याउन हदैसम्मको राजनीतिक खिचातानी भइरहेको छ । राजनीतिमा निष्ठाको अंश थोरै पनि बाँकी रहेन अब । को पाण्डव को कौरव, कसमा गरौं गौरव भनेझैं अब नेपाली राजनीतिको अग्रपंक्तिमा रहेका कुनै त्यस्ता पात्र बाँकी रहेनन्, जसले राजनीतिलाई छियाछिया हुनेगरी विकृत नबनाएका हुन् । केपी शर्मा ओली इतिहासकै सबैभन्दा नैतिकताहीन र अविवेकी प्रधानमन्त्रीका रूपमा खडा भएका छन् । आफ्नैलाई सिध्याउन कत्ति पनि पछि नपर्ने ओली निकट भविष्यमै नेपाली राजनीतिका सर्वाधिक खलपात्रका रूपमा स्थापित हुने निश्चित छ । राजनीतिक विकृतिको प्याकेजका रूपमा आफूलाई विस्तार गर्दै गरेका ओलीको कथित चातुर्यले पार्टीभित्रका कैयौं होनहार र इमानदार नेताकार्यकताको राजनीतिक भविष्य ध्वस्त बनाउँदै छ । केवल सत्ता स्वादमा अल्झेका नेताहरूबाट देशले के आस गर्ने ? गणेशमान सिंहको त्याग, किशुनजीको समर्पण अनि मनमोहन अधिकारीको शालीनताले उर्बर बनाएको नेपालको राजनीति ओलीसम्म आइपुग्दा विकृतिको चरम विन्दुमा पुगेको छ । अहिलेको राजनीतिले स्वाभिमानी जनताको शिर झुकाएको छ । उत्तम पुडासैनी, जोरपाटी, काठमाडौं"
खाद्य सामग्री घरघरै पुर्याऔं,"कोरोनाको दोस्रो लहर व्यापक रूपमा फैलिएकाले धेरै जिल्लामा निषेधाज्ञा जारी भएको छ । खाद्यान्न, तरकारी तथा अत्यावश्यक सामग्रीका पसल बिहान र साँझ केही घण्टा मात्र खोल्न पाइने व्यवस्था गरिएको छ । यसो हुँदा उक्त समय बजारमा ग्राहकहरूको निकै भीडभाड भइरहेको छ, जसले गर्दा कोरोना संक्रमण अझै बढ्नुका साथै निषेधाज्ञाको नियम पनि उल्लंघन हुन्छ । यसर्थ खाद्य संस्थान, साल्ट ट्रेडिङ कर्पोरेसनजस्ता सरकारी निकायमार्फत दैनिक उपभोग्य सामग्री गाडीमा राखी घरघरमै लगेर बिक्रीवितरण गर्ने व्यवस्था गरे बजारमा भीडभाड नहुनाका साथै कोरोना सर्ने डर पनि कम हुनेछ । यसतर्फ सम्बन्धित निकायले यथाशीघ्र सोच्नु जरुरी छ । अच्युतमानसिंह प्रधान, बालुवाटार, काठमाडौं"
"आफ्नो ज्यान, आफैं जोगाऔं !","कोरोना संक्रमित हुँदैमा थला परिन्छ भन्ने छैन तर थला पर्नुभो र तपाईं सामान्य नागरिक हुनुहुन्छ भने उपचार पाउने र बाँच्ने सम्भावना साह्रै कम छ । केही दिनअघि रूपन्देहीको देवदह नगरपालिका६ की एक महिला थला परिन् । संक्रमण पुष्टि पनि भयो । सास फेर्न गाह्रो हुन थालेपछि उनलाई हस्पिटल भर्ना गर्नुपर्ने भो । बुटवलमा रहेको कोरोना हस्पिटल पूरै भरिएको रहेछ । अवस्था बिग्रिन थालेपछि तत्काल आईसीयू बेड चाहियो । उनका श्रीमान् आफैं वडाध्यक्ष रहेछन् । नगरकी मेयर र उनले बिहानभर बुटवलदेखि काठमाडौंका प्रायः सबै हस्पिटलमा सम्पर्क गर्दासमेत कतै बेड भेटिएन । यहाँसम्म कि अक्सिजन सप्लाई भएको बेड पनि भेटिएन । स्थानीय सरकारप्रमुख मेयर स्वयंले पहल गर्दा पनि केही नलागेपछि बल्लबल्ल उनलाई बुटवल हस्पिटलको फिबरक्लिनिक मा भर्ना गर्नुपर्यो । कोरोना सामान्य ज्वरो भएको भए क्लिनिकले उपचार गर्दो हो । दिनभर छट्पटिएर दिउँसो चार बजेतिर उनले प्राण त्यागिन् । हामीसँग महिनौंको समय थियो । जिन्दावाद र मुर्दावाद गर्दै सिंहदरबारदेखि गाउँगाउँसम्म भाइरस फैलाउनुको सट्टा अलिकति स्वास्थ्य पूर्वाधार बनाउनतिर लागेको भए सायद उनको ज्यान जोगिन्थ्यो । यो घटना छिटपुट पनि होइन । कुनै पनि हस्पिटलले ओराल्न नमानेपछि एम्बुलेन्समै मृत्यु भएका घटना बाक्लै सुनिन्छ । स्थिति दिनहुँ जटिल बन्दै छ र संक्रमण दर बढ्दो छ । दुर्भाग्य, उपचार गर्ने ठाउँ र सुविधा भने छैन । एउटा बेडका लागि ठूलो राजनीतिक पहुँच चाहिन्छ र त्यसभन्दा ठूलो भाग्य चाहिन्छ । तपाईंसँग दुवै छन् भने त बेग्लै, नत्र हदैसम्मको सतर्कता अपनाउनुहोला । सरकारले बनाएका र जारी गरेका निर्देशनहरू सरकार आफैंले पालना नगरे पनि तपाईंले गर्नुहोला । आखिर, ज्यान तपाईंको हो ! नारायण गाउँले, बेलायतनेपालमा कोरोना संक्रमण डरलाग्दो अवस्थामा पुगेको छ । दिनहुँजसो ५ हजारको हाराहारीमा संक्रमित थपिनु, सक्रिय संक्रमितको संख्या झन्डै ३९ हजार पुग्नु, मुलुकका अधिकांश अस्पताल, स्वास्थ्य केन्द्रहरूमा शय्या, अक्सिजन, भेन्टिलेटर र औषधिको अभाव देखिनुले आउने समय अझ पीडादायी बन्ने निश्चित छ । पछिल्लो समय हरेक दिन ३० भन्दा बढीको मृत्यु भएको र नेपालको संक्रमण दर भारतको भन्दा बढी रहेको तथ्यांक सार्वजनिक हुँदा सर्वत्र त्रास बढेको छ । त्यसमाथि मुलुकभरिका अस्पतालका बेडहरू भरिभराउ भइसकेको स्थितिमा थप बिरामी थेग्न नसकिने भन्दै स्वास्थ्य मन्त्रालयले हात उठाएको खबर प्रसारित भएपछि संक्रमितबीच हाहाकार मच्चिएको छ । सरकारले आफ्नो अक्षमता प्रकट गरिसकेकाले अब जनता स्वयं सचेत रहनुको विकल्प देखिँदैन । पहिले पहिले स्वास्थ्य संकट चुलिँदा सहयोग गर्ने भारत अहिले आफैं थला परेको छ । यस्तो प्रतिकूल अवस्थामा सर्वसाधारणले रोग, भोक र शोकको सामना कसरी गर्लान् भन्ने चिन्ता सर्वत्र छ । तैपनि कोरोना संक्रमणको पहिलो लहरको सामना गरिसकेका हामी, दोस्रो लहर, यूके भेरियन्ट को सामना गर्न पनि जुट्नैपर्छ । यता सत्तारूढ र प्रतिपक्षी दलका शीर्ष नेताहरू जनचासोको विषयभन्दा सत्ताकै खेल र लुछाचुँडीमा व्यस्त छन् । सत्तामा बस्नेहरूले ढिलै भए पनि लकडाउन को घोषणा त गरे तर घर फर्कनेहरूको थामिनसक्नु भीडबाट कोरोनाको जोखिम बढ्न सक्ने यथार्थलाई ख्यालै गरेनन् । यतै सहरमै एउटै कोठामा कोचाकोच गरेर बस्दा पनि कोभिड१९ को जोखिम झनै बढ्न सक्छ । धेरैलाई लाग्छ, घर गइयो भने सुरक्षित भइन्छ । त्यसैले घर जान चाहनेहरूलाई सुरक्षित तरिकाले पठाउने व्यवस्था गर्नु अपरिहार्य छ । बढीभन्दा बढी व्यक्तिलाई सुरक्षित ग्रामीण इलाका या पातलो बस्तीहरूमा पठाउने व्यवस्था मिलाउनु रोकथामको एउटा उपाय पनि हो । भुवनेश्वर शर्मा, चन्द्रागिरि२, काठमाडौं"
कथित बलात्कारी मार्क्स,"कान्तिपुर दैनिकमा प्रकाशित स्तम्भकार सरिता तिवारीका दुई लेखमा कम्युनिस्ट दर्शन, सिद्धान्त र राजनीतिका सूत्रधार कार्ल मार्क्सलाई बलात्कारी व्यक्ति ठोकुवा गरिएको छ । यो ठोकुवा गोवर्धन राना प्रभृतिका लेखकले गरेका भए अर्कै विषय हुन्थ्यो । उनले त आफैंद्वारा बलात्कारी करार गरिएका मार्क्स र मार्क्सवादको अनुरागी रहेको दाबीसमेत गरेको सन्दर्भमा विषय जति रोचक बन्छ, त्यति नै गम्भीर बहस पनि जरुरी हुन्छ । लेखको मुद्दा अर्कै भने पनि त्यो फगत नियतको सवाल भयो । नियत होइन बरु परिणाम मुख्य हुन्छ । कथित बलात्कारी मार्क्सको दार्शनिकी त यही हो । विगत पौने दुई सय वर्षमा एउटा गज्जबको संयोग के छ भने, पुँजीवादी वृत्तमा जन्मेका विचारकहरूले पुँजीवादी विचार र राजनीतिलाई अघि बढाउन काम गरेका छन्, तर मार्क्सवादपक्षीय विचार र राजनीति गर्नेहरूमा चाहिँ मार्क्सवादको खोल ओढेर त्यसैलाई ध्वस्त पार्न काम गर्नेहरू पनि प्रशस्त छन् । नियत, ज्ञान, चिन्तन प्रक्रिया र मध्यमवर्गीय अहम् र हठात् प्रख्यातिको हीनताग्रस्त मनोविज्ञानले ती लेखलाई कति जकडेको होला, त्यो त अहिले भन्न सकिन्न बरु भविष्यसम्म कुर्नैपर्ने हुन्छ । कुनै लेखकका एकाध लेखकै आधारमा उसको आधारभूत वैचारिक कित्ताबन्दी जीवनभरलाई अलग ठानिदिनु पनि अन्यायपूर्ण नै हुनेछ । कार्ल मार्क्सलाई बलात्कारी ठोकुवा गर्ने लेखको खण्डनभन्दा जरुरी छ विषयलाई कसरी वैज्ञानिक ढंगले बुझ्ने भन्ने चेतना निर्माणका निम्ति विमर्श । वास्तवमा ती लेखले कार्ल मार्क्ससम्बन्धी यथार्थ होइन बरु नेपाली समाजमा पुँजीवादी बीभत्सताविरुद्ध उभिन चाहनेहरूको एउटा टुकडीमा कति गम्भीर वैचारिक बालसुलभ समस्या रहेछ भन्ने यथार्थलाई छताछुल्ल पोखिदिएका छन् ।कार्ल मार्क्स र जेनीको विवाह सन् १८४३ मा भएको थियो, १८४५ मा घरेलु कामदारका रूपमा हेलेन डेमुथ नामकी युवती पनि त्यही परिवारसँग बस्न थालिन् । कतिपयले डेमुथलाई दासका रूपमा पनि बुझ्ने गर्छन् तर उनी किसान परिवारबाट आएकी र आफ्नो स्वतन्त्र परिवार बनाउन नसक्ने हालतकी श्रमिक थिइन् । देशनिकालापछि मार्क्सको परिवार सन् १८४९ मा लन्डन पुग्यो । निर्वासित जीवनको चरम अभावबीच मार्क्सको परिवार कसरी बाँच्यो भन्ने कथा धेरैलाई थाहा छ । सन् १८५१ मा डेमुथबाट एउटा छोरो जन्मियो । त्यो बच्चाको नाम फ्रेडरिक लेविस डेमुथ राखियो अर्थात् बाबुका रूपमा फ्रेडरिक एंगेल्सको नाम दिइयो र उसलाई लन्डनकै एउटा उपकारी परिवारमा हुर्काउने व्यवस्था गरियो । त्यो बच्चा पछि इङ्ल्यान्डको एउटा मजदुर पार्टीको संस्थापक नेता पनि हुन पुग्यो । सन् १८८१ मा जेनीको मृत्यु भयो, त्यसपछि रोगले थलिएका मार्क्सको हेरचाह डेमुथले नै गरिन् । मार्क्सका तेह्र जना मलामीमध्ये डेमुथ एक थिइन् । मार्क्सको मृत्युपछि डेमुथले फ्रेडरिक एंगेल्सको घर व्यवस्थापन र राजनीतिक सहयोगीको भूमिका खेलिन् । पुँजी भाग २ र ३ तयार पार्नमा डेमुथको सहयोग महत्त्वपूर्ण मानिन्छ । सन् १८९० मा उनको मृत्यु भयो, उनको शवलाई पनि परिवारको सदस्यसरह नै मार्क्सकै समाधि भएको हाइगेट चिहानमा समाधिस्थ गरियो । डेमुथले बच्चा जन्माएको समय आजभन्दा १७२ वर्षअघि हो र डेमुथसँग मार्क्सको सम्बन्धबारे चर्चा गरिएका पुस्तकहरू त्यस घटनाको करिब १५० वर्षपछि लेखिएका हुन् । त्यस घटनाक्रमको भोक्ता र साक्षी जेनी, मार्क्स, एंगेल्स र डेमुथ कसैले पनि केही लेखेका छैनन् । डेमुथका छोरा, जो आफैंमा नेता भए, उनले लेखेको वा बोलेको पनि साहित्य पाइन्न । त्यसैले त्यस सन्दर्भमा यसै हो भन्न धेरै नै गम्भीर हुनुपर्ने अवस्था अझै छ । तर पनि कतिपय परम्परावादी मार्क्सवादीहरूले जस्तो त्यो पुँजीवादीहरूले चलाएको हल्ला मात्र हो भनेर पनि पटक्कै पुग्ने अवस्था छैन किनभने डेमुथले बच्चा जन्माएको, उसलाई फ्रेडरिक एंगेल्सको नाम दिइएको र अर्कै उपकारी परिवारमा हुर्काइएको त यथार्थ नै हो । डेमुथ जीवनभर मार्क्स परिवारमै रहनु तर बच्चा भने त्यो परिवारमा नहुर्काइनु र एंगेल्सको नाम दिइनुले, मेरी ग्याब्रियल लगायतका लेखकहरूले उल्लेख गरेझैं, मार्क्स र डेमुथको सम्बन्धबाटै बच्चाको जन्म भएको हुन सक्ने तर्क तथ्यको सबैभन्दा नजिक हुन जान्छ ।कतिपय लेखकले यस्तो विषयमा लेखिएका पुस्तक स्टालिनहरूले दमपच बनाउन लगाएजस्ता प्रसंग पनि उठाएका छन् । कम्युनिस्टहरू गल्ती छोप्नुलाई पराक्रम ठान्ने हुनाले पनि यो विषय छोपियो भनेका छन् । स्टालिनकृत सोभियत संघ र उनलाई पछ्याउने कम्युनिस्टहरूले त छोपे रे मानौं, तर दुनियाँभरिका कम्युनिस्टविरोधीलाई यो विषय उछाल्न कसले रोक्थ्यो ? रोजा लक्जेम्बर्ग, लेनिन, लुना चास्की, आन्तिनियो ग्राम्स्की, ब्रतोल्त ब्रेख्तहरूजस्ता असाधारण चिन्तकहरूलाई कसले रोक्न सक्थ्यो ? वास्तवमा त्यो घटनाको चर्चाले सर्वहारा वर्गको आन्दोलनको विशाल चुनौतीलाई तलमाथि गर्न कुनै भूमिका खेल्दैनथ्यो, त्यसैले कम्युनिस्टहरूले त्यस सन्दर्भलाई अनावश्यक उराल्न आवश्यक ठानेनन् । त्यस सन्दर्भसँग जोडिएका डेमुथसहित सबै अकल्पनीय दुःख र दमन झेल्दै जीवनपर्यन्त सिद्धान्त र आन्दोलनको निर्माणमा लागेको तर त्यस विषयमा नबोलेको स्थितिमा बिसेक भएको घाउ कोट्याउँदै हिँड्नु आन्दोलनका निम्ति बेअर्थको विषय थियो, त्यसैले कम्युनिस्टहरूले प्राथमिकता दिएनन् । व्यक्तिगत जीवनका विषयलाई व्यक्तिगत रुचिको अधीनस्थ बनाउन थालेका पुँजीवादीहरूले पनि यस विषयलाई उराल्न रुचि देखाएनन् । पुँजीवादीहरूको जीवनमा त झन् त्यस्ता विषयका विनाशकारी प्रवृत्तिगत भ्वाङ छन् भन्ने उनीहरूलाई थाहा थियो नै । डेमुथमार्क्स सम्बन्धको पहेलीबारे व्यापक विषय नबन्नुलाई यसरी बुझ्नु पो सही हुन्छ ।विभिन्न अनुसन्धानकर्ता र लेखकहरूले भने यस विषयलाई पनि पुस्तकहरूमा उल्लेख गरे, जुन स्वाभाविक हो किनभने व्यक्तिहरूका सकेसम्म सबै पाटाको अभिलेख राख्नु अनुसन्धान र लेखनको आधारभूत दायित्व हो । तर महिला वा पुरुष कुनै लेखकले पनि कार्ल मार्क्सलाई बलात्कारीका रूपमा अभिलेखीकरण गरेका छैनन् ।मार्क्स र डेमुथबीचको सम्बन्धको प्रकृति बलात्कार थियो कि अन्य प्रकृतिको भन्ने प्रश्नको उत्तर खोज्न तीनवटा विषयमा प्रस्टता आवश्यक छ । एक, यौन सम्बन्धका विविध आयाम । दुई, मार्क्सको जीवनको आधारभूत वैचारिकी । र तीन, घटनाकृत समय र सरोकारवालाहरूको व्यवहार । बलात्कारलाई हरेक युगमा नाजायज मानिएको छ तथापि युग र समाजैपिच्छे बलात्कारबारेको बुझाइ अलग छ । त्यसै गरी यौन सम्बन्धको नैतिकता पनि फरक युग र समाजमा बिलकुल विपरीत लाग्नेसम्मका रहँदै आएका छन् । त्यसैले १७० वर्षअगाडि युरोपमा केलाई बलात्कार मान्थे आम महिला पुरुषले र कस्तो सम्बन्धलाई वैधानिक अनि अवैध भन्थे भन्ने विषयलाई ख्याल गर्नु जरुरी छ । अर्को कुरा, यौनेच्छा प्राकृतिक हो तर यौनबारेका नियम सांस्कृतिक हुन् भन्ने वैचारिकीलाई पनि बुझ्नैपर्छ । आजको समयलाई मात्र हेर्यो भने पनि यौन सम्बन्धका विविध आयाम छन् वेश्यावृत्ति, विवाह, लिभिङ टुगेदर, ओपन रिलेसन, हाफ प्रेमी आदि । त्यति मात्र होइन, छोराको उपचारका लागि आमाले छोरासँग यौन सम्बन्ध बनाएका, मन परेको वा आदर गरेको पुरुष वा महिलाको केवल इच्छापूर्तिका निम्ति यौन सम्बन्ध स्वीकार गर्ने गरिएका यथार्थहरूसमेत तथ्यगत रूपमा उपस्थित छन् । सिग्मन्ड फ्रायडलाई पढ्दा त हरेक व्यक्ति भौतिक वा मानसिक रूपमा व्यभिचारी छ । तर त्यस्ता सम्बन्ध र विषय बलात्कार होइनन् बरु मानव समाजले यौनजीवनलाई व्यवस्थित र सही परिभाषित गर्न नसकेका समस्या हुन् । बलात्कारबाट प्रजनन पनि हुन सक्छ जसरी जबरजस्ती खाना कोच्याए पनि पेट भरिन सक्छ तर मानवीय यौन सम्बन्ध र भोजन ग्रहणको सन्तुष्ट प्रक्रिया त्यो हुन सक्दैन । त्यसैले यौन सम्बन्ध विविध प्रकारको हुन पुग्नु र बलात्कार एउटै होइन । बलात्कारलाई जघन्य अपराधभित्र आज समावेश गरिनुको कारण पनि यही त हो । डेमुथ जिन्दगीभर मार्क्सकै वैचारिकी र संगठनलाई अघि बढाउन समर्पित रहिन् । के कुनै बलात्कृत महिलाले बलात्कारीलाई मर्ने बेला स्याहार गर्न र त्यसपछि पनि बलात्कारीको विचार अघि बढाउन समर्पित हुन सम्भव छ ? मार्क्सको हैसियतका कारण डेमुथसँगको सम्बन्ध बलात्कार थियो भन्ने हो भने मार्क्सको अवस्था कोटजुत्ता बन्धकी राखेर छाक टार्नुपर्ने खालको थियो, मार्क्सको व्यक्तित्वबाट वशीभूत भएर यौन सम्बन्ध स्वीकार हुन पुगेको भए पनि त्यो बलात्कार भएन । पुरुष आठ हजार वर्षदेखि हैकममै छ, तब के सबै यौन सम्बन्ध बलात्कार मान्नु ? प्रचलित मान्यताविपरीतका यौन सम्बन्धका लागि कहिले रूप, कहिले अन्य प्रभाव त कहिले प्राकृतिक उत्तेजना कारक हुन्छन्, तर ती बलात्कार नै हुन्छन् भन्ने त होइन । लेखक पारिजात खास मान्छेसँगको यौन सम्बन्धबाट डर महसुस गर्छिन् तर बलात्कार ठान्दिनन् । मोनिका लेवेन्स्कीसमेत आफूसँगको क्लिन्टनको सम्बन्धलाई बलात्कार मान्दिनन् । त्यसैले तत्कालीन समयको वैधबाहेकका यौन सम्बन्ध सबै बलात्कार बुझ्ने कुरा कदापि सही होइन ।कुनै पनि व्यक्तिको प्रवृत्तिलाई बुझ्न उसको वैचारिकीलाई आधार मान्नुपर्ने हुन्छ । कतिपय व्यक्तिको जीवनका विभिन्न कालखण्ड फरकफरक वैचारिकीमा बाँडिएका हुन्छन् तर मार्क्सको जीवन सन् १८४५ देखि जीवनभर एउटै वैचारिकी विकासमा समर्पित रह्यो । मार्क्स त्यो केन्द्रीय व्यक्ति हुन् जसले महिला उत्पीडनको मूल कारण निजी स्वामित्व र त्यसमाथि उभिएको पितृसत्तात्मक परिवार र राज्य भएको तथ्यलाई भन्डाफोर गरे र महिलामुक्तिको आधारभूत दिशानिर्देश गरे । त्यो व्यक्तिले महिलामाथि जघन्य अपराध गर्छ भने त्यो ढोंगी हुनुपर्ने हुन्छ । ढोंगी र विचारअन्वेषकबीच एउटै फरक हुन्छ ढोंगीको कुनै विचार हुँदैन तर विचारक आफ्नो विचार प्रमाणित गर्न हरतरहले समर्पित भइरहन्छ । मार्क्सलाई कसैले पनि ढोंगी मान्दैनन् । जसरी आमाले निदाउँदा पनि बच्चा कुल्चिन्न, त्यसरी नै आफ्नो खोजजन्य विषयमा विचारकले छेडछाड गर्नै सक्तैन । विचारकबाट गल्ती, कमजोरी हुन सक्छन् तर आफ्नै खोजविरोधी जघन्य अपराध कसरी हुन सक्छ ? व्यक्तिको विचार अन्तर्वस्तु हो, रूप व्यवहार हो । मार्क्सको जीवनभरको विचार एउटै लयमा छ, अनि व्यवहारचाहिँ ठीक विपरीत कसरी हुन सम्भव छ ? बलात्कार वैचारिक प्रवृत्ति हो । के मार्क्सको युगान्तकारी महिलामुक्तिसम्बन्धी वैचारिकीमा बलात्कारको कुनै स्थान छ ? छैन भने मार्क्स बलात्कारी, त्यो पनि गर्भवती बनाउने स्तरसम्म, परिवार र साथीहरू सबैलाई जबरजस्ती स्वीकार गर्न बाध्य पार्ने गरी तानाशाही चलाउने हदसम्म जान सम्भव छ ? अनि दुर्दान्त दिन खपेका र मानवमुक्तिका निम्ति समर्पित जेनी र एंगेल्सहरूले स्वीकार गर्नुपर्ने कुनै बाध्यता हुन सक्छ ? यस दृष्टिबाट नहेर्ने हो भने त जसले जस्तो अपराध पनि सजिलै गर्न सक्छ भनी मान्नुपर्ने हुन्छ । यसरी त मानव समाज नै सम्भव छैन । यो गम्भीर महत्त्वको सैद्धान्तिक विषय हो जसको आत्मसातीकरण जरुरी छ ।कुनै पनि सामाजिक घटनाको समाधान त्यही समयका सरोकारवालाहरूले समयसापेक्षतामा कसरी खोजे भन्ने कुरालाई ध्यान दिनुपर्ने हुन्छ । मार्क्स र डेमुथबाट जन्मिएको बच्चालाई त्यति बेला त्यसरी व्यवस्थापन गर्नु नै सर्वोत्तम कदम उनीहरूले ठानेको देखिन्छ । जब राजनीतिक संगठनात्मक अभियान सुरु हुन्छ, यस्ता अकल्पनीय समस्याहरू आउँछन् । त्यति बेला दुस्मन वर्गलाई फाइदा उठाउन नदिने गरी व्यक्तिगत कमजोरीलाई व्यवस्थापन गर्नुपर्ने नै हुन्छ । कम्युनिस्ट आन्दोलनमाथि आज त भीषण हमला छ भने, पुँजीवाद नै गलत भन्ने यात्राको सुरुआतमा दुस्मन वर्गबाट कति हमला थियो, अनुमान सम्भव छ । त्यस्तो बेला मानवजातिको मुक्तिको अभियानलाई अघि बढाउन डेमुथदेखि एंगेल्ससम्मले सांस्कृतिक बलिदान गरेका हुन सक्छन् । मार्क्स र डेमुथले गल्ती नदोहोर्याउने आत्मालोचनामाथि जेनीले माफी दिएकी हुन सक्छिन् । मार्क्सलाई यौनअराजक वा महिलापीडक कसैले भनेनन् तर एक गल्ती पनि गल्ती नै हो । मार्क्सको भीमकाय सकारात्मक व्यक्तित्वमा यो सन्दर्भ एउटा दागजसरी उपस्थित छ भनेर मान्न सकिन्छ । त्यसैले मार्क्स होऊन् या बुद्ध, सबैलाई कमजोरीसहित बुझ्नु नै सही हुन्छ । तर कार्ल मार्क्सलाई बलात्कारी ठहर गर्ने हो भने जेनी र एंगेल्सलाई समेत बलात्कारीसंरक्षक करार गर्नुपर्ने हुन्छ अनि पाल लाफार्गदेखि लेनिन, रोजा लक्जेम्बर्गदेखि एवलिन रिडसम्मलाई मार्क्सडेमुथ सम्बन्धभित्रको मार्क्सको जघन्य अपराधलाई छोपछाप पार्ने खलपात्रहरू मान्नुपर्ने हुन्छ । त्यसपछि बाँकी के रहन्छ ? मार्क्सवाद भनेको ढोंगी, नैतिक मूल्य स्खलित भएका अपराधीहरूको पोथा हो भन्ने निष्कर्ष । त्यस्तो निष्कर्षमा त मार्क्सवादका चरम विरोधी पनि पुग्न चाहन्नन् ।"
कालापानीमा जनगणना,"केन्द्रीय तथ्यांक विभागले हरेक दस वर्षमा गर्ने राष्ट्रिय जनगणनाको बाह्रौं शृंखला यही जेठ २५ देखि असार ८ सम्म सञ्चालन हुन लागेको छ । दस वर्षको अन्तरालमा राष्ट्रभर गरिने जनगणनाले राष्ट्रिय र स्थानीयस्तरको आधारभूत जनसंख्याको तथ्यांक तयार पार्छ । यसले देशको दिगो विकासबारे अनुगमन र मूल्यांकन गर्न केही सामाजिक, जनसांख्यिक र आर्थिक सूचकसम्बन्धी सूचना र तथ्यांक प्रदान गर्छ । यस्ता तथ्यांकहरू तथा सूचना विश्वसनीय र भरपर्दो हुनुपर्छ । तोकिएको निश्चित समयभित्र एकाम्य रूपमा देशभर सम्पन्न गर्नुपर्ने यो बृहत् सर्वेक्षण कार्यका लागि ठूलो जनशक्ति परिचालन गर्नुपर्ने हुन्छ । जनगणना गर्दा कोही नछुटून् र कोही नदोहोरिऊन् भन्ने मान्यता लिइएको हुन्छ । यस्तै, यस पटक मलाई गणना गर, हामीलाई समावेश गर भन्ने मूल नाराका साथ जनगणना२०७८ गरिन लागेको छ ।जनगणना गर्ने क्रममा गणक प्रत्येक घरदैलोमा पुगेर घरमूलीसँग भेट गरी तिनको घरपरिवारमा रहेका सबै जनाको गणना गरेर तथ्यांक बटुल्ने काम गरिन्छ । राष्ट्रको कुनै पनि भूभागमा रहेका नेपाली जनगणना तथ्यांकमा छुट्नु र दोहोरिनु पनि हुँदैन । यस मान्यताअनुसार दार्चुलाको व्यास गाउँपालिका१ मा अवस्थित बृहत् कालापानी क्षेत्रको जनगणना लिन पनि छुट्नु हुँदैन । यो क्षेत्र राष्ट्रको सिमानाभित्रको एउटा भाग हो । १९६२ अक्टोबरनोभेम्बरको भारतचीन सीमायुद्धपछि नेपालको कालापानी क्षेत्र भारतले भौतिक रूपमा हठात् ओगट्दै आइरहेको छÙ त्यहाँ भारतीय अर्धसैनिक बल तैनाथ गरी इन्डोटिबेटन बोर्डर पोस्ट स्थापना गरेको छ ।लिपुलेक पश्चिमका नाभिडाङ र तिल्सी (हाल कालापानी) बाट नेपालीलाई छाङ्रु र तल्लो कावातर्फ खेदिएकाले त्यहाँ भारतीय सैनिक मात्र छन् । त्यसपश्चिमका गुन्जी, नाभी र कुटीका नेपाली जनता हठ गरी त्यहीँ बसोबास गरिरहेकाले उनीहरूलाई भारतीय रासन कार्ड, आधार कार्ड, बालबच्चालाई सित्तैं शिक्षा दिने र केही वार्षिक भत्ताका रूपमा सहुलियत दिई भारतीय बासिन्दामा रूपान्तरण गरिएको छ । त्यहाँ नेपाली प्रशासनको उपस्थिति छैन । नेपालीलाई त्यहाँ जानआउन प्रतिबन्ध लगाइएको छ । अन्य स्थानका भारतीयहरूलाई पनि त्यहाँ जाँदाआउँदा परिचयपत्र हेरी कडाइका साथ सोधपुछ गर्ने गरिन्छ । भारतले नेपालको बृहत् कालापानी क्षेत्र आफ्नो भूभागमा समेटी २०७६ मंसिर १६ मा भारतको नयाँ राजनीतिक नक्सा प्रकाशित गर्यो । यसमा नेपालले प्रतिवाद गर्दै वार्ताका लागि छिमेकी भारतलाई पाँच पटकसम्म डिप्लोमेटिक नोट पठायो । तर भारतले कोराना भाइरसको कारण देखाएर कुराकानी गर्ने मनसाय देखाएन । त्यसपछि ती क्षेत्रलाई आफ्नो सरहदभित्र पारी २०७७ जेठ ७ गते नेपालले संशोधित नक्सा प्रकाशित गर्यो । भारतले यसलाई एकलौटी रूपमा प्रकाशित गरेको भन्दै मान्यता दिएको छैन । यसपछि उसले कालापानी क्षेत्र जान जोकोहीलाई पनि निकै कडाइ गरेको छ । यद्यपि, छाङ्रु र तल्लो कावाका नेपालीहरूलाई गुन्जी, नाभी, कुटीका नातेदारको मरणमा मलामी जान तथा अन्य तीनपुस्तेको विवाह वा व्रतबन्धजस्ता सामाजिक कार्यका निम्ति समय तोकेर आउन र गुन्जीवासीलाई छाङ्रुतर्फ जान दिने गरेको पाइन्छ ।यिनै परिप्रेक्ष्यमा आउँदो जनगणनामा लिपुलेकदेखि लिम्पियाधुरासम्मको बृहत् कालापानी क्षेत्रमा रहेका नेपाली बासिन्दाको जनगणना गर्न भौतिक रूपले सम्भावना देखिँदैन । तथापि त्यो क्षेत्र नेपालको भौगोलिक अखण्डता र सार्वभौमिकताभित्र परेकाले भर्चुअल माध्यमबाट निम्न तीन वैकल्पिक विधिमध्ये कुनै एक तरिकाबाट जनगणना लिन सकिने सम्भावना छ । पहिलो, स्याटेलाइट गुगल भर्टिकल इमेज तथा स्थलीय अब्लिक फोटोग्राफका सहायताले त्यस क्षेत्रका बासिन्दाका घरबास संख्या गणना गर्न सकिन्छ । यस्तो विधिबाट यस पंक्तिकारले गणना गर्दा बृहत् कालापानी क्षेत्रमा १६१ आवासीय घरबास देखिन्छन् । तीमध्ये गुन्जीमा ९०, नाभीमा २८ र कुटीमा ४३ घरधुरी छन् । प्रत्येक घरमा ५ या ६ जनाको परिवार संख्या भए, त्यस क्षेत्रको जनसंख्या करिब ९०० हुन आउँछ । यसबाहेक कुटी, नाभी, गुन्जी, तिल्सी (कालापानी), नाभिडाङमा सैनिक र इन्डोटिबेटन बोर्डर पोस्टको ब्यारेक भवन रहेको देखिन्छ । यसको जनगणना आवश्यक पर्दैन । तिल्सी र नाभिडाङका नेपालीलाई भारतीय फौजले तल्लो कावा र छाङ्रुतर्फ त्यसै बेला लखेटिसकेकाले त्यहाँ अहिले हाम्रा बासिन्दा छैनन् । दोस्रो, छाङ्रु गागा तथा तल्लो कावाका जनतालाई सोधनी गरी गुन्जीलगायतका बासिन्दाको गणना गर्न सकिन्छ । उनीहरूलाई गुन्जी क्षेत्रका नातेदारका घरमूलीहरूका नाम, उनीहरूको परिवार संख्याबारे जानकारी हुन्छ । नातापाताको मृत्यु र विवाह, व्रतबन्धजस्ता धार्मिकसामाजिक कार्यमा सहज परिस्थिति भएका बखत भारतीय सेनाले केही समयका लागि जान र उतातिरकालाई पनि आउन अनुमति दिने गरेको छ । उदाहरणका लागि, नाभी स्थानीय निकायका सरपञ्च सनम नबियाल छाङ्रुका बासिन्दाका नातेदार हुन् । छाङ्रुका नातेदारद्वारा सनमसँग जानकारी लिएर तथ्यांकलाई स्थापित गर्न सकिने सम्भावना छ । आखिर सहज क्षेत्रमा पनि गणकले घरमूलीसँग नै सोधेर सम्बद्ध परिवार संख्याको लगत स्थापना गर्ने भएकाले व्यास इलाका गुन्जीतर्फको कुनै मुख्य व्यक्तिलाई सोधनी गरी घरसंख्या र घरधनीको गणना गर्नु उपयुक्त नै हुन्छ ।तेस्रो, भारतीय जनगणना प्रतिवेदन२०११ लाई आधार मानेर भर्चुअल गणना गर्नु हो । विकिपेडियाओआरजीविकीगुन्जीउत्तराखण्ड वेबसाइटमा उल्लेख गरिएको प्रतिवेदनअनुसार, पश्चिम व्यास इलाकाको जनसंख्या ७७६ छ, जसमा गुन्जीमा ३३५, नाभीमा ७८ र कुटीमा ३६३ रहेको उल्लेख छ । यस्तै गरेर विकिपेडियाको व्यासदार्चुला पेजमा उल्लेख छ पश्चिम नेपालको सुदूरपश्चिम प्रदेशमा रहेको दार्चुला जिल्लाको व्यास एउटा गाविस हो । सन् १९९१ मा नेपालले जनगणना लिएको समय यस क्षेत्रमा १५० व्यक्तिगत घरधुरीमा ७२३ जनसंख्या रहेको थियो । यस अंकलाई र सन् २०११ को भारतको संख्यालाई आधार मानी आवधिक जनसंख्या वृद्धिदर जोडेर, बीसतीस वर्ष अवधिको स्याटेलाइट इमेजका सहायताबाट हालको घरधुरी संख्या गणना गरी जनसंख्या प्रक्षेपण गर्नु सान्दर्भिक हुन सक्छ । सरकार पनि बृहत् कालापानी क्षेत्रको जनगणना गर्न इच्छुक देखिन्छ । सरकारले त्यस क्षेत्रलाई आफ्नो भूभागमा समावेश गरी नेपालको संशोधित नक्सा प्रकाशित गरिसकेकाले त्यहाँबाट भारतीय फौज फिर्ता गराउन उद्यत रहेको बुझिन्छ । त्यसैले पाँच व्यास इलाकाको जनगणना लिएपछि यस कार्यमा सरकारलाई भारतसँग कूटनीतिक तथा राजनीतिक स्तरमा कुराकानी गरी समस्या समाधान गर्न बल पुग्छ । यसका लागि सरकारको माथिल्लो तहबाट केन्द्रीय तथ्यांक विभागलाई ठोस र स्पष्ट निर्देशन दिनुपर्छ ।२०७३ फागुन २७, खण्ड ६६, संख्या ५८ को नेपाल राजपत्रमा दार्चुला जिल्लाको व्यास गाउँपालिका१ कालापानी क्षेत्र समावेश गरिएको छ । संवत् २०१८ को जनगणनामा तथ्यांक अधिकृत भैरव रिसाल (हाल वरिष्ठ सञ्चारकर्मी) ले गुन्जी, नाभी, कुटी इलाकाको जनगणना लिन दुवाडी थर भएका खरिदार तहका गणक खटार्ई तथ्यांक स्थापना गरेका थिए । त्यस बखत संख्या विभागको प्रमुख सुपरिन्टेन्डेन्ट थिरबहादुर रायमाझी थिए (गोपालसिंह बोहोरा, कालापानी ः कथा र व्यथा, काठमाडौं, सांग्रिला बुक्स, २०७२, पृष्ठ १००१०१) । यस्तै, संवत् २०६८ को जनगणनामा पनि नेपालबाट बृहत् कालापानी क्षेत्रको जनसंख्या लिइएको प्रमाण छ । नेपालको पहिलो आम निर्वाचनमा त्यस क्षेत्रका बासिन्दाको मतदाता सूची तयार गरी उनीहरूले मतदानसमेत गरेका कुरा बेलाबखत चर्चामा आउने गरेका छन् । यी सबै विवरणबाट जनगणना गर्ने वैकल्पिक उपायमध्ये कुनै एक विधि अपनाई देशको भौगोलिक अखण्डता तथा सार्वभौमिकता कायम राख्न भर्चुअल माध्यमबाट भए पनि लिपुलेकदेखि, नाभिडाङ, तिल्सी (कालापानी), गुन्जी, नाभी, कुटी, जोलिङकाङ, लिम्पियाधुरासम्मको भूभाग समावेश गरी जनगणना गरिनुपर्छ ।"
छोराछोरीलाई जिम्मेवारी,"स न् १९९० मा बनेको अमेरिकी सिनेमा होम अलोन मैले भर्खरै हेरें, जसमा आठवर्षे बालकलाई प्रमुख पात्रका रूपमा उभ्याइएको छ । उक्त पात्र एक्लै खेल्ने, एकदमै छिटो रिसाउने र आफ्नै उमेरका कोहीसँग पनि घुलमिल नहुने स्वभावको छ । उसलाई अभिभावकले कुनै काम लगाउँदैनन् । उसैले केही गरिहाले पनि तिमी यो सक्तैनौ, तिमीबाट यो हुनै सक्तैन भन्छन् । यसरी ऊ काम गर्नुअघि नै हतोत्साही हुन्छ । उसले केही गर्न खोजे अभिभावक कराइदिन्छन् वा हाँसिदिन्छन् । घरकै सरसफाइ वा आफ्नै लुगा धुन खोज्दा पनि उसलाई अभिभावकले जहिल्यै तिमी यो नगर, बरु टीभी हेरेर बस भन्छन् । खालि यस्तै कुरा मात्र सुनेपछि ऊ यति नर्भस हुन्छ, खाना खाँदा पनि उसको ध्यान चम्चा ठीकसँग समातेको छु कि छैन भन्नेमै गइरहन्छ । खाँदा, बस्दा, हिँड्दा केही नमिलेर कसैले कराउने वा गिज्याउने त होइन भनी सोचिबस्छ । यसले उसलाई निकै मानसिक तनाव दिइरहेको हुन्छ र ऊ हरपल डराइरहन्छ । बिस्तारै कसैसँग नबोल्ने, बोलाउँदा पनि झर्कने र एक्लै सुत्ने बानी पर्दै जान्छ उसलाई । एक दिन, क्रिसमसको अवसर पारेर परिवारका सबै सदस्य बाहिर जाने योजना बनाउँछन् । भूलवश, ऊ भने घरमै छुट्छ । त्यसपछि सुरु हुन्छ, उसको कहानी । सुरुमा त, ओछ्यानबाट उठेपछि कसैलाई नदेख्दा ऊ आत्तिन्छ, तैपनि आफूलाई स्वतन्त्र पाएर निकै खुसी हुन्छ । पहिले कसै न कसैले हेरिरहेको छ भन्ने लागेर गर्न नसकेका कामहरू एक्लै हुँदा खुसी भएर फटाफट गर्छ । घर सरसफाइदेखि बजार गएर सामान किन्नेसम्म एक्लैले गर्छ । यति मात्र होइन, घरमा आएका चोरहरूलाई पनि चलाखीपूर्वक समाएर प्रहरीको जिम्मा लगाइदिन्छ । यता, आधा बाटो पुगेपछि अभिभावकले छोरा छुटेको थाहा पाउँछन् तर तुरुन्तै घर फर्कन पनि असमर्थ हुन्छन् । दुई दिनपछि घर फर्किंदा छोराले गरेको काम देखेर उनीहरू दंग पर्छन् । त्यस बेला आफूले पहिले गरेको व्यवहार सम्झेर उनीहरूलाई नराम्रो लाग्छ अनि छोरासँग माफी माग्छन् । यो सिनेमा हेरिरहँदा मलाई एक साथीको खुबै याद आयो । बल्लबल्ल साथीहरू भेट्दा पनि उनलाई जहिल्यै हतार मात्र हुन्थ्यो । हतारिनुको कारण थियो छोरो विद्यालयबाट आउने बेला हुनु । उनको यस्तो चाला देखेर मैले पटकपटक भन्ने गर्थें, खाजा बनाएर राखिदिनु नि कहिलेकाहीँ ! झिकेर खान्छ, बानी पनि त लगाउनुपर्छ । यसो गर्दा उसलाई आफू जिम्मेवार भएको महसुस हुन्छ । आफ्नो काम आफैं गर्नुपर्छ भनेर पनि सिक्छ । मेरो कुरा सुनेर उनी भन्थिन्, आम्मै, त्यसरी कहाँ हुन्छ ! विद्यालयबाट आउँदा मलाई देखेन भने रोइहाल्छ नि ! यति भनेर उनी आफ्नो बाटो लाग्थिन् । जता, जे काममा भए पनि, तीन बजे घर पुग्नैपर्थ्यो उनलाई । अहिले उनको छोरा ठूलै भइसक्यो तर अझै उनको तरिका उही छ, तीन बजे घर पुग्नैपर्ने । उनको बुझाइ भने फेरिएछ । हालैको भेटमा उनले भनिन्, हो यार, तिमीले ठीक भनेकी रैछ्यौ । सानै छ भनेर मायाले मैले आफैं खाजा खुवाएँ, अहिले यो बानी छुटाउन गाह्रो भइरहेको छ । विद्यालयबाट घर आउँदा मलाई देखेन भने त्यसै न्यास्रेर बस्छ । बनाएर राखेको खाजा पनि खाँदैन । उनको छोरोलाई आफ्नो काम आफैं गर्नुपर्छ भनेर सिकाउन ढिलो भइसकेको छ ।मेरी एक भाउजू हुनुहुन्छ, उहाँको घर जाँदा सधैं सानी भदैनीले नै खाजा बनाउँछिन् । उनलाई मैले विद्यालयबाट आइसकेपछि आफ्ना लागि खाजा आफैं बनाएर खाएको देखेकी छु । दाजुभाउजू शिक्षक हुनुहुन्छ । भाउजू आफ्नी छोरीको तारिफ गर्दै भन्नुहुन्छ, हामी घरमा नहुँदा कहिलेकाहीँ त सबैका लागि खाजा तयार गरेकी हुन्छिन् । भाउजूले पनि मेरी साथीको जस्तै हतार गरेर छोरीका लागि खाजा बनाउन दौडिने गर्नुभएको भए, यस्तो बानी आउँथ्यो होला त ? सानी भदैनी मेरी साथीको छोराले झैं बाटो हेरेरै बस्थिन् होला नि ! भाउजू भन्नुहुन्छ, सानैदेखि उमेरअनुसार काम हामीले नै दिनुपर्छ । खाजा बनाएर राखिदिएको झिकेर खान सक्ने उमेर भयो कि भएन, आफैंले चिया बनाउन सक्छन् कि सक्दैनन् भनी अभिभावकले नै ख्याल गरेर उमेरअनुसार जिम्मेवारी दिनुपर्छ । तर, यस्तो जिम्मेवारी दिँदा अभिभावकले जबरजस्ती गर्न हुँदैन । फकाएर हुन्छ कि फुर्क्याएर, उनीहरूले खुसीखुसी काम गर्ने वातावरण बनाइदिनुपर्छ । यसो गरे बिस्तारै उनीहरूलाई बानी पर्छ । आफूलाई पनि सजिलो, उनीहरूकै लागि पनि राम्रो । पछि देशविदेश गए कसले पकाएर खान दिन्छ, उनीहरूलाई ? कलिलै उमेरमा बालबालिकालाई कामको जिम्मेवारी दिए म सक्षम छु, यति गर्न सकिहाल्छु नि भन्ने भावना आउँछ, जसले उनीहरूमा आत्मविश्वास बढाउँछ । हामी पनि एकपटक सोचौं त, जेलाई माया भनेर छोराछोरीका लागि गरिरहेका छौं, कतै त्यसले उनीहरूमा कुनै असर त पारिरहेको छैन ? हरेक काममा बाबुआमाकै भर परेर बसिरहेका त हुँदैनन् ? आफ्ना छोराछारीको माया कसलाई हुँदैन र, तर एकै छिन यो भावनालाई दबाएरै भए पनि उनीहरूलाई उमेेेेरअनुसार जिम्मेवारी दिएर सानैदेखि सक्षम बनाउनुफर्छ ।"
अकासिँदो कोरोनाकहरमा हाम्रो नियति,"विकासको मोदीओली मोडल रोयले त्यसै लेखमा भनेकी छन् केवडिया भारतको गुजरात राज्यको नर्मदा जिल्लामा अवस्थित एउटा सहर हो । यो नर्मदा नदीको किनारमा र सरदार सरोवर बाँधको अगाडि स्ट्याचु अफ युनिटीनजिकै अवस्थित छ । दुर्भाग्य, केवडियामा कुनै अस्पताल छैन । त्यहाँ केवल स्ट्याचु अफ युनिटी छ जुन भारतका राजनीतिज्ञ सरदार वल्लभभाई पटेलको प्रतिमा हो । १८२ मिटर उचाइको यो प्रतिमा विश्वकै अग्लो हो, जुन ३ हजार करोड भारु खर्च गरेर बनाइएको हो । एकातिर यस्तो फजुल खर्च, अर्कातिर अहिले आम भारतीय सास फेर्ने अक्सिजन नपाएर सोत्तर भइरहेका छन् ।यता, नेपाल सरकारले कोरोना संक्रमण रोकथाम गर्न २५ जनाभन्दा बढी जम्मा हुन नपाउने नियम लागू गरिरहँदा प्रधानमन्त्री केपी शर्मा ओली साढे ३ अर्ब खर्च गरेर बनाइएको ७२ मिटर अग्लो झिल्के धरहरा उल्लेख्य भीडबीच उद्घाटन गर्दै थिए । देश यस्तै भीडहरूको नियति भोग्दै छ, केही महिनादेखि । देश अक्सिजन, भेन्टिलेटर, भ्याक्सिन, कोभिड हस्पिटल र डाक्टरहरूको बाटो कुर्दै छÙ शासकहरू भने केवल अकण्टक सत्ता र नाम खोजिरहेका छन्, दाम खोजिरहेका छन् । त्यही भएर नगदे विकासका मोडलहरूप्रति लालायित छन् शासकहरू, न कि स्वास्थ्य सेवा प्रणालीलाई सबल बनाउनतिर । अन्त्यमा, गत हप्ता संसारभर कोरोनाका ५ करोड ८० लाख नयाँ केस देखा परे, जुन अहिलेसम्मकै बढी हो । पहिलो लकडाउनमा युरोप र अमेरिका जस्ता विकसित क्षेत्र डरलाग्दो चक्रमा परेका थिए, जुन अहिले विकासोन्मुख देशहरूतिर सोझिएको छ । यसले विश्वका करिब ३२ लाख मानिसको अमूल्य जीवन समाप्त पारिसकेको छ । विश्व स्वास्थ्य संगठनका अनुसार, दोस्रो लहरमा २५५९ वर्ष उमेर समूहका मानिस अत्यधिक प्रभावित भइरहेका छन् । पहिले मृतकको संख्या १० लाख पुग्न नौ महिना लागेको थियो भने, त्यसमा अरू १० लाख थपिन चार महिना मात्र लागेको थियो । तर ३० लाख पुग्न केवल तीन महिना लाग्यो । कोरोनाको दोस्रो लहर कति खतरनाक छ, यसैबाट थाहा हुन्छ । यता, हाम्रा शासकहरू दिनहुँजसो शिलान्यास र उद्घाटनमा लिप्त छन् । नवनिर्माणमा आफ्नो नाम कुँदाउन शासकहरूमा आतुरता छ । काम आधा बाँकी भएका प्रोजेक्ट होऊन् कि अर्थको कुनै टुंगो नलागेका सम्भाव्य प्रोजेक्ट, एउटै प्रोजेक्टको टुक्रे उद्घाटन र तिनको जस लिने होडबाजीले लोकलाई चकित बनाइरहेको छ । रोजगारीको खोजीमा भारत पसेका लाखौं नेपाली खुला सीमा हुँदै घर फर्किरहेका छन्, जसको कन्ट्याक्ट ट्रेसिङ छैन । अस्पतालहरू भरिभराउ छन् । अक्सिजन छैन । टेस्ट नाम मात्रको छ । शासकहरू यो बेला कानमा तेल हालेर बसिरहेका छन् । आफ्नै पार्टीका सय भाइ कमरेडलाई मिलाउन नसक्ने अनि सगर थामेको हुटीट्याउँस्वप्नमा आफूलाई सबैभन्दा शक्तिशाली, ज्ञानी, ध्यानी र अजम्बरी मानिरहने शासकलाई कसैले सोधिदेओस् कसैको नाम असल कर्मका कारण दुनियाँको दिलमा बस्छ र अमर रहन्छ कि कोरोनापीडित जनताका घाउमा नुनचुक छर्दै नियमकानुन र संविधानलाई चुनौती दिएर गरिएका उद्घाटन र शिलान्यासका अक्षरहरूमा ?"
बेलायती प्लाटुन कमान्डर्स ब्याटल कोर्समा थापा उत्कृष्ट,"लन्डन (कास) प्रशिक्षणका लागि बेलायतमा रहेका नेपाली सेनाका एक अधिकृतले अर्को सफलता प्राप्त गरेका छन् । नेपाली सेनाका २१ वर्षीय सहायक सेनानी पिटर थापा वेल्सको ब्रेकनस्थित इन्फेन्ट्री ब्याटल स्कुलमा भएको प्लाटुन कमान्डर्स ब्याटल कोर्स (पीसीबीसी) २००३ मा उत्कृष्ट अन्तर्राष्ट्रिय विद्यार्थी घोषित भएका हुन् । जनवरी १८ देखि अप्रिल ३० सम्म भएको तीनमहिने उक्त कोर्समा आयरल्यान्ड, कोसोभो, हंगेरी, स्कटल्यान्ड र नेपालबाट सैनिक अधिकृतहरू सहभागी थिए । प्लाटुन कमान्डिङजस्तो चुनौतीपूर्ण कोर्समा आफ्नो सीप देखाउन नेपाली सैनिक अधिकृतहरू विगतदेखि नै सफल भएकाले यसले नेपालको छवि विश्वमा उचो बनेको थापाले बताए । जुलाई अन्त्यतिर नेपाल फर्कनुअघि थापाले अब कमान्डो कोर्स गर्नेछन् । बेलायतको रोयल मरिनले सञ्चालन गर्ने अल आर्मी कमान्डोले उक्त कोर्स गराउने थापाले बताए । यसअघि बेलायतको स्यान्डहर्सटस्थित रोयल मिलिट्री एकेडेमीमा तालिमका क्रममा थापाले उत्कृष्ट क्षमता प्रदर्शन गरेर इन्टरनेसनल सोर्ड अफ अनर अवार्ड पाएका थिए । उक्त अवार्ड नेपाली क्याडेटले २० वर्षपछि पाएका हुन् । ४४ साताको उक्त प्रशिक्षणमा विश्वका विभिन्न मुलुकका ३३ क्याडेट सामेल थिए ।यसबाहेक थापाले प्लाटुन कमान्डर पाससमेत पाएका थिए । ब्रिटिस अफिसर क्याडेटलाई तालिम दिन योग्य उक्त इन्स्ट्रक्टर पास नेपाललाई पहिलोपटक दिइएको हो । थापा कुनै पनि बेला रोयल मिलिट्री एकेडेमी स्यान्डहर्स्ट आएर ब्रिटिस क्याडेटलाई २ वर्षसम्म प्रशिक्षण दिन सक्नेछन् । थापा बेलायती सेनाको एउटा मात्र कोटामा छानिएर तालिममा आएका हुन् ।दुई वर्षअघि मात्र नेपाली सेनामा भर्ती भएका धादिङ त्रिपुरासुन्दरी गाउँपालिका निवासी थापाले बेलायतमा लिएको विभिन्न कोर्सले आफ्नो क्षमता अभिवृद्धि हुनुका साथै बेलायती सेनाको कार्यशैली र रणनीति बुझ्ने अवसर पाएको बताए । विभिन्न देशका उच्च दर्जाका सैनिकहरूसँगको अन्तरक्रियाले अन्तर्राष्ट्रिय सम्बन्धबारे धेरै ज्ञान हासिल गर्नसमेत पाएँ, उनी भन्छन् ।"
भारतमा थामिएन कोरोना सुनामी,"नयाँदिल्ली (कास) भारतमा कोरोना महामारीको सुनामी तत्काल थामिने संकेत देखिएको छैन । बरु हरेक दिन संक्रमणले नयाँ रेकर्ड बनाउन थालेको छ । भारतको स्वास्थ्य तथा परिवार कल्याण मन्त्रालयका अनुसार शुक्रबार मात्र ४ लाखभन्दा बढी नयाँ संक्रमित थपिएका छन् । मन्त्रालयका अनुसार पछिल्लो एक दिनमा भारतमा ४ लाख १ हजार ९ सय ९३ जनामा संक्रमण पुष्टि भएको छ । महामारी सुरु भएयता कुनै पनि देशमा एकै दिन ४ लाखभन्दा बढीमा संक्रमण देखिएको यो पहिलोपटक हो । त्यसैगरी उक्त अवधिमा ३ हजार ५ सय २३ जनाको संक्रमणका कारण मृत्यु भएको छ । योसँगै भारतमा संक्रमणका कारण हालसम्म मृत्यु हुने २ लाख ११ हजार ८ सय ५३ पुगेको छ । मृतकहरूको तथ्यांकको ग्राफ उकालो लाग्ने क्रमसँगै शवदाह गृहहरूमा दाहसंस्कारका लागि पालो कुरिरहेका आफन्तहरूको भीड पनि बढ्दो छ । कब्रिस्तानका खाली जग्गा भरिन थालेका छन् । अक्सिजन र अन्य अत्यावश्यक औषधिको चरम अभाव छ । सामाजिक सञ्जालमा अस्पतालमा बेड र अक्सिजनका लागि हारगुहार गर्नेहरूको संख्या पनि दिनहुँ बढ्दो छ । सरकारले अक्सिजन आपूर्ति बढाएको दाबी गर्दै आए पनि अक्सिजन अभावका कारण बिरामीहरूले ज्यान गुमाउने क्रम रोकिएको छैन । अक्सिजन अभावकै कारण दिल्लीमा फेरि एकपटक बिरामीको मृत्युको घटना दोहोरिएको छ । शनिबार दिउँसो दिल्लीको बात्रा अस्पतालमा अक्सिजन सकिँदा उपचाररार्थ १२ जना संक्रमितको मृत्यु भएको हो । मृत्यु हुनेमा अस्पतालका एक चिकित्सकसमेत छन् । भारतीय सञ्चारमाध्यमहरूले अस्पतालका मेडिकल डाइरेक्टर डा एससीएल गुप्तालाई उद्धृत गर्दै शनिबार दिउँसो अक्सिजन सकिँदा कोरोना संक्रमित १२ जना सिकिस्त बिरामीको मृत्यु भएको जनाएका छन् । अक्सिजन सकिएको करिब ढेढ घण्टापछि मात्र अक्सिजन ट्यांकर आइपुगेको डा गुप्ताले बताएका छन् । त्यसअघि अस्पतालले अक्सिजन सकिन लागेको भन्दै सामाजिक सञ्जालमार्फत सहयोगका लागि याचना गरेको थियो । अक्सिजन दस मिनेटका लागि मात्र छ । अस्पतालामा ३२६ जना बिरामी भर्ना छन, अस्पतालले जारी गरेको एसओसएस सन्देशमा भनिएको थियो । लगत्तै दिल्लीका मन्त्री राघव चढ्दाले बात्रा अस्पतालका लागि भनेर अक्सिजन ट्यांकर हिँडिसकेको र पाँच मिनेटमा जवाफ दिएका थिए । चढ्दाले त्यसो भने पनि करिब डेढ घण्टा अक्सिजन नहुँदा १२ जनाको ज्यान गएरै छाड्यो । बात्रा अस्पतालमा अक्सिजन सकिएको यो दोस्रोपटक हो । यसअघि २४ अप्रिलमा पनि अक्सिजन सकिएको थियो । तर, त्यतिबेला भने तत्काल आपूर्ति भएका कारण अक्सिजन नपाएर बिरामीको ज्यान भने गएन ।"
पूर्णलकडाउन आवश्यक,"वासिङ्टन (एजेन्सी) अमेरिकी राष्ट्रपति जो बाइडेन प्रशासनका चिकित्सा सल्लाहकार र ख्यातिप्राप्त संक्रामक रोग विशेषज्ञ डा एन्थोनी फाउचीले भारतमा फैलिरहेको कोरोना भाइरसको संक्रमण रोक्न तत्काल केही साताका लागि लकडाउन गर्न सुझाव दिएका छन् । भारतीय पत्रिका द इन्डियन एक्सप्रेस सग अमेरिकाको मेरिल्यान्डबाट कुराकानी गर्दै फाउचीले कुनै पनि देश बन्द रहन नचाहने भएकाले समस्या बढेको जनाए । भारतमा तत्काल केही साता लामो लकडाउन गरेको खण्डमा संक्रमणको साङ्लो (चेन) तोड्न सकिन्छ, उनले भनेका छन् । त्यस्तो लकडाउनले भारतलाई कठिन अवस्थाबाट निकास दिने तथा तत्कालीन, मध्यकालीन र दीर्घकालीन हिसाबले महत्त्वपूर्ण कदम चाल्न समय मिल्ने फाउचीको भनाइ छ । अमेरिकाका प्रमुख संक्रामक रोग विशेषज्ञ फाउचीले ७ जना अमेरिकी राष्ट्रपतिसँग काम गरेका छन् । भारत सरकारले तपाईंलाई नियुक्त गरेको भए के गर्नुहुन्थ्यो भन्ने प्रश्नको जवाफमा फाउचीले राजनीतिक मुद्दा भएकाले भारतले भाइरस संक्रमण सम्हाल्न के गर्यो भन्ने विषयको आलोचनामा जोडिन नचाहने बताए । आफू नेता नभई स्वास्थ्य क्षेत्रको व्यक्ति भएको फाउचीको भनाइ छ । भारत निकै कष्टकर र निराशाजनक अवस्थामा रहेको बताउँदै फाउचीले तत्काल समग्र रूपमा विचार गर्नुपर्ने बताए । सबैभन्दा पहिले के हेर्नुपर्छ भने तपाईंले तत्काल कस्तो कदम उठाउन सक्नुहुन्छ र आगामी दुई सातामा केके गर्न सकिन्छ ? खोप लगाउनु एउटा उपाय हुन सक्छ । यो निकै जरुरी पनि देखिएको छ, उनले भनेका छन् । तर खोपले अक्सिजन तथा अस्पताल भर्ना हुनुपर्ने अवस्थालाई कम नसक्ने भएकाले सर्वसाधारणको ख्याल राख्नुपर्ने उनको भनाइ छ । फाउचीले भने, मलाईं लाग्छ, यस्तो एक आयोग वा आपत्कालीन समूह बनाउनुपर्छ जसले अक्सिजन प्राप्त गर्ने र अन्य कुराहरू आपूर्ति गर्ने, मेडिकल उपकरण र औषधि प्राप्त गर्नेलगायतका अत्यावश्यक विषयमा योजना बनाउन सकोस् । त्यसका लागि अन्य देश तथा विश्व स्वास्थ्य संगठनको सहयोग लिन सकिने उनको सुझाव छ । मध्यकालीन उपायका लागि भने चिनियाँ मोडल उपयुक्त हुने फाउचीको भनाइ छ ।"
अस्ट्रेलिया फर्के ५ वर्ष जेल,क्रिकेटरसमेत फर्कन नपाउनेभारतमा भइरहेको इन्डियन प्रिमियर लिग (आईपीएल) खेल्न पुगेका एक दर्जन अस्ट्रेलियाली क्रिकेटरसमेत सरकारको निर्णयका कारण समस्यामा परेका छन् । अस्ट्रेलियाली प्रधानमन्त्री स्कट मरिसनले क्रिकेटर व्यक्तिगत रूपमा खेल खेल्नका लागि भारत गएका कारण उनीहरूलाई कुनै विशेष किसिमको सुविधा उपलब्ध नहुने बताइसकेका छन् । एबीसी सञ्चारमाध्यमका अनुसार भारतमा रहेका क्रिकेटर एडम जाम्पा र केन रिचार्डसन सरकारद्वारा जारी निर्णयअगावै अस्ट्रेलिया फर्किसकेका भए पनि अन्य खेलाडी फर्कने टुंगो छैन ।
विद्युत् माग धान्न आयातकै भर,"(काठमाडौं)  निर्माणाधीन आयोजनाको उत्पादन मिति विभिन्न कारणले पर धकेलिएपछि ऊर्जाको माग धान्न भारतीय विद्युत्को भर बढ्दै गएको छ । ४५६ मेगावाटको तामाकोसीसहित केही निर्माणाधीन आयोजना पूरा भएपछि भारतीय विद्युत् आयात कम गर्नुपर्ने सोचसहित प्राधिकरणले भारतको एनटीपीसी विद्युत् व्यापार निगमसँग मेदेखि जुनसम्म २०० मेगावाट मात्रै विद्युत् खरिद गर्ने गरी पीपीए गरेको थियो । तर पानी नपरेको र नदी प्रवाहमा आधारित विद्युत् आयोजनाबाट उत्पादन हुने विद्युत् परिमाण घटेपछि अहिले विद्युत् माग धान्न ६० प्रतिशतभन्दा बढी विद्युत् भारतबाट आयात भइरहेको छ ।आन्तरिक विद्युत् माग धान्न प्राधिकरणले शनिबारदेखि भारतको इनर्जी एक्सचेञ्ज मार्केट (आईईएक्स) बाट दैनिक २ देखि साढे २ सय मेगाावटसम्म विद्युत् खरिद गर्न सुरु गरेको छ । प्राधिकरणले ढल्केबरमुजफ्फरपुरबाट एनभीभीएनसँग खरिद गरिएको विद्युत्सहित इनर्जी एक्सचेञ्ज मार्केटबाट आउने विद्युत्लाई नेपाल भित्र्याइरहेको छ । इनर्जी मार्केटसहित तीन तरिकाबाट प्राधिकरणले विद्युत् आयात गरिरहेको छ । प्राधिकरणले एनभीभीएनसँग आगामी जुन महिनासम्म २०० मेगावाट विद्युत् खरिद गर्ने गरी सम्झौता गरेको थियो । नेपाल र भारतबीच भएको विद्युत् व्यापार सम्झौताअनुसार नेपालले बिहार, यूपी र उत्तराखण्डबाट विद्युत् आयात गरिरहेको छ । शनिबारको तथ्यांकअनुसार कुल विद्युत् माग २७ हजार मेगावाट आवर हाराहरीमा रहेकोमा करिब १७ हजार मेगावाट आवर भारतबाट आयात गरिएको छ । यो शनिबार कुल विद्युत् मागको ६० प्रतिशतभन्दा बढी विद्युत् आयातमार्फत परिपूर्ति गरिएको छ । शुक्रबारको तथ्यांकअनुसारका कुल विद्युत् मागको ६२ प्रतिशतभन्दा बढी आयात गरिएको थियो ।निर्माणाधीन आयोजनाको उत्पादन मिति पर सर्दा बर्सेनि विद्युत् माग धान्न आयातित विद्युत्ले भरथेग गर्नुपरेको छ । आर्थिक वर्ष २०७६७७ मा कोभिड१९ का कारण गरिएको लकडाउनमा उद्योगहरू बन्द हुँदा आयात कम भए पनि त्यसअघिका वर्षको तथ्यांक केलाउने हो भने कुल विद्युत् माग धान्न आयातित विद्युत्को परिमाण बढ्दै गएको छ ।आर्थिक वर्ष २०७६७७ मा कुल वार्षिक विद्युत् मागमध्ये २२ प्रतिशत विद्युत् आयात भएको थियो । त्यसको अघिल्लो आर्थिक वर्षमा कुल वार्षिक ऊर्जा मागको ३७ दशमलव २५ प्रतिशत विद्युत् ल्याइएको थियो । आर्थिक वर्ष २०७४७५ मा कुल मागको ३६ दशमलव ५८ प्रतिशत विद्युत् आयात गरिएको थियो । पानी नपर्दा नदी प्रवाहमा आधारित विद्युत् आयोजनाबाट उत्पादित विद्युत् परिमाण घटेको र गर्मी बढेसँगै विद्युत् माग उच्च हुँदा आयातमार्फत परिपूर्ति गर्नुको विकल्प नभएको प्राधिकरणका अधिकारीहरू बताउँछन् ।निजी क्षेत्रका आयोजनाको जडित क्षमता ७५० मेगावाट हाराहारी पुगे पनि अहिले २०० मेगावाट हाराहारी मात्रै उत्पादन भइरहेको प्राधिकरणको तथ्यांक छ । विद्युत् माग धान्न आयातमार्फत परिपूर्ति गर्नुपर्ने बाध्यता छ । देशभित्र सकिनुपर्ने ठूला आयोजना भने अन्तिम अवस्थामा पुगे पनि कहिले प्रसारण लाइन त कहिले सबस्टेसनमा भएका ढिलाइ र ठेकेदारको लापरबाहीले अड्किएको अवस्थामा छन् ।निर्माणको अन्तिम चरणमा पुगेर पनि केही वर्षदेखि उत्पादन मिति पटकपटक संशोधन गरिएको माथिल्लो तामाकोसी आयोजनाले पूर्ण रूपमा विद्युत् उत्पादन गर्न अझै ३ देखि ४ महिना लाग्ने आयोजनाले जनाएको छ । यो आयोजनाले विद्युत् उत्पादन सुरु गरेपछि वर्षायाममा नेपालमा उत्पादित विद्युत् बढी हुने प्राधिकरणको आकलन छ ।प्राधिकरणबाट बढेका आयोजनासँगै निजी क्षेत्रका आयोजना पनि कोभिड१९ र अन्य कारणले अड्किएका छन् । रोवस्ट इनर्जी प्रालिले म्याग्दीमा निर्माण गरिरहेको ४२ मेगावाट क्षमताको मिस्त्रीखोला आयोजना निर्माणको अन्तिम चरणमा पुगेर पनि कोभिड१९ का कारण उत्पादन मिति धकेलिएको छ । ग्रिन भेन्चर्स प्रालिले लमजुङमा निर्माण गरेको ४९ मेगावाट क्षमताको सुपर दोर्दी खोला आयोजनाले प्रसारण लाइनको अभावमा उत्पादन सुरु गर्न सकेको छैन । प्रसारण लाइन निर्माणमा भएको ढिलाइका कारण जेठ वा असारमा मात्रै परीक्षण उत्पादन सुरु गर्ने आयोजनाको तयारी छ ।निर्माण पूरा भएर पनि प्रसारण लाइनको समस्याका कारण पर धकेलिएको अर्को आयोजना ओखलढुंगाको लिखु४ पनि हो । ५२ मेगावाटको आयोजना तयार भए पनि प्रसारण लाइनको अभावका कारण उत्पादन मिति पर धकेलिएको छ ।प्राधिकरणको सहायक कम्पनीमार्फत निर्माण भइरहेका १ सय ११ मेगावाटको रसुवागढी र ४२ मेगावाटको सान्जेन जलविद्युत् आयोजना गत आर्थिक वर्षमा सक्ने लक्ष्य राखिए पनि आयोजना निर्माण पूरा हुन अझै एक वर्ष लाग्ने प्राधिकरणका कार्यकारी निर्देशक हितेन्द्रदेव शाक्यले बताए ।"
मदन भण्डारी राजमार्गको रेखांकन विवाद टुंगियो,"(काठमाडौं)  मदन भण्डारी राजमार्ग निर्माण सुरु भएको चार वर्षमा भौतिक प्रगति ३८ प्रतिशत मात्र छ । आर्थिक वर्ष २०८१८२ मा निर्माण सक्ने लक्ष्य रहे पनि केही खण्डको विस्तृत आयोजना प्रतिवेदन (डीपीआर) नै तयार भएको छैन । झापाको बाहुनडाँगीदेखि डडेलधुराको रुपाल जोड्ने गरी राजमार्ग निर्माण थालिएको हो । अहिले राजमार्गको पूर्वी खण्डका केही भागमा सडक र पुल बनाइए पनि अन्यत्र भने डीपीआर, वातावरणीय प्रभाव मूल्यांकन (ईआईए) लगायतको काम बाँकी छ । २०७५ जेठ ६ मा मन्त्रिपरिषद्बाट निर्णय भएसँगै राजमार्ग निर्माण सुरु भएको हो । निर्माणमा १९ अर्ब रुपैयाँ खर्च भइसकेको छ । महेन्द्र राजमार्गको उत्तर र मध्यपहाडी राजमार्गको दक्षिणतिर पर्ने गरी यसको निर्माण थालिएको आयोजनाले जनाएको छ । नयाँ सडक निर्माण गर्नुभन्दा भएकै सडकलाई जोडेर राजमार्ग घोषणा गरिएको मदन भण्डारी राजमार्ग आयोजना निर्देशनालयका प्रमुख उमेशविन्दु श्रेष्ठले बताए ।१ हजार २ सय ५० किलोमिटर दूरी रहेको राजमार्गको सुरु अनुमानित लागत ७६ अर्ब रुपैयाँ हो । पहिला ठेक्का लागेको ठाउँको अनुमान गरेर प्रतिकिलोमिटर कति लाग्छ भन्ने हिसाबले लागत अनुमान निकालिएको हो, उनले भने, तर कतिपय सडकको डीपीआर अझै भएको छैन । उनका अनुसार सबै सडक, पुलको डीपीआर भइसकेपछि निश्चित लागत निस्कनेछ । सडक दुई लेनको निर्माण गरिनेछ । थप भएका सडकसहित कुल १ हजार ३ सय ५२ किमि दूरीमा ६ सय ६७ किमिमा मात्र निर्देशनालयले काम गरिरहेको छ । बाँकी ६ सय ८५ किमि सडक विभागअन्तर्गतकै आयोजनाले हेरिरहेका छन् । राजमार्ग घोषणा हुनुअघि नै विभिन्न सेक्सन अरूले नै हेरिरहेका थिए । सडक विभागकै विभिन्न आयोजनाले हेर्नेबाहेकका सडक हामीले हेर्नेछौं, श्रेष्ठले भने । अहिलेसम्म २ सय ८८ किमि सडक कालोपत्र र ७४ वटा पुल निर्माण सकिएको उनको भनाइ छ । यो प्रगति अन्य आयोजनाले गरिरहेको कामभित्र पर्दैन । एक लेन मात्र कालोपत्र भएको ठाउँमा अहिले छुँदैनौं, उनले भने, कालोपत्र नै नभएका ठाउँमा दुई लेनको सडक बनाइनेछ, एक लेनको कालोपत्र भएको ठाउँमा दुई लेनपछि मात्र गरिनेछ ।केही ओभरल्याप हुन गएका सडकको रेखांकन विवाद टुंगिएको जानकारी पाए पनि आधिकारिक रूपमा पत्र नआएको श्रेष्ठको भनाइ छ । राजमार्ग दुईवटा तर रेखांकन एउटै हुँदा समस्या थियो, उनले भने, रेखांकनको विवाद टुंगिएपछि सबै समस्या समाधान हुन्छन्, सबै सडकमा काम हुनेछ । प्रधानमन्त्रीका प्रेस सल्लाहकार सूर्य थापाले पनि केही दिनअघि सामाजिक सञ्जाल ट्विटरमा रेखांकन टुंगिएका सडकमा राष्ट्रिय राजमार्ग रिडीबलकोटहंसपुरप्युठानसुर्खेत सडक परेको उल्लेख छ । यसअन्तर्गत रिडीबलकोटसन्धिखर्कगच्छेचौररतनमारेगोखुंगाबागदुलादेवीस्थानलोहारपानीघोराहीतुलसीपुरपुरन्धाराबोटेचौर (सुर्खेत) कायम भएको छ । अर्को सडकमा रिडीतम्घाससिमलटारीसौतामारेमच्छीबिजुवारचकचकेखुङ्ग्रीलिवाङघर्तीगाउँसुखाओडारपातीहाल्नेथारमारेबागमारेशीतलपाटीखलंगाकुभिन्डेदहबालुवासंग्रहीबोटेचौरभेडाबारीधुलियाबिटवीरेन्द्रनगर (सुर्खेत) कायम हुनेछ ।गुल्मीको रिडीदेखि प्यूठानसम्म ओभरल्याप भएको थियो । त्यसलाई छुट्ट्याइएको निर्देशनालयका प्रमुख श्रेष्ठले जानकारी दिए । पहिला विवाद थियो, रेखांकनमा केही गल्ती पनि भएका थिए, उनले भने, पहिला कहाँकहाँबाट जाने सडक भनेर प्वाइन्ट छुटेका थिए, रेखांकन टुंगिएपछि अब विवाद हुँदैन । आगामी आर्थिक वर्षबाट यो खण्डमा काम गर्न सुरु हुन्छ । रोल्पा र सल्यान खण्डको सडकमा डीपीआर नै भएको छैन । रोल्पा, सल्यानतिर डीपीआर र ईआइए गर्न, गुल्मीप्युठान खण्डमा कालोपत्र हुन बाँकी सडकको टेन्डरका लागि बाटो खुलेको छ, उनले भने, आगामी आर्थिक वर्षबाट यसको काम सुरु हुनेछ । अहिले धरानचतराहेटौंडा सडक खण्डमा काम भइरहेको श्रेष्ठको भनाइ छ । सिन्धुलीको भिमानदेखि सिन्धुली बजारसम्म बीपी राजमार्गको ओभरल्याप भएको छ । यसमा हामीले हेर्नुपरेन, उनले भने, गाईघाटअन्तर्गत सडक र पुल गरेर दुई ठेक्का थिए । उदयपुरको बसाहादेखि भिमानसम्म १३४ किमि छ । यसमध्ये पुल र एप्रोच सडकसहित ११२ किमि सडकको ठेक्का भएको छ । यसको १११ किमि सडकको कालोपत्र भइसकेको छ ।"
निषेधाज्ञाले रोजगारीमा संकट,"काठमाडौं (कास) नेपाल उद्योग वाणिज्य महासंघका अध्यक्ष शेखर गोल्छाले कोरोना संक्रमण नियन्त्रणका लागि सरकारबाट जारी गरिने निषेधाज्ञाले उद्योग व्यवसाय सञ्चालनमा संकुचन आई रोजगारी प्रभावित भई संकट थपिने त्रास बढेको बताएका छन् । स्वास्थ्य सुरक्षाको विषयप्रति संवेदनशील भई व्यवसायीलाई आर्थिक गतिविधि सञ्चालन गर्न उनको आग्रह छ । चुनौतीपूर्ण घडीमा सतर्कतापूर्वक जोखिम न्यूनीकरणका उपाय अनिवार्य पालना गरी काममा निरन्तरता दिनुको विकल्प छैन, उनले भने । श्रमसम्बन्ध सुधारको दिशातिर बढिरहेको भए पनि श्रम सम्बन्ध दिगो र भरपर्दो बनाउन अझै धेरै काम गर्न बाँकी रहेको उनको भनाइ छ । १३२औं अन्तर्राष्ट्रिय मे दिवसका अवसरमा संयुक्त ट्रेड युनियन समन्वय केन्द्रले शनिबार आयोजित कार्यक्रममा उनले श्रम सम्बन्धलाई दिगो र भरपर्दो बनाउन लगानी प्रवर्द्धन, रोजगारी सिर्जना, उद्यमशीलता विकास, श्रम सम्बन्ध सुधार जस्ता विषयलाई मुख्य प्राथमिकतामा राख्नुपर्नेमा जोड दिए ।"
राहत कार्यक्रम ल्याउन माग,"काठमाडौं (कास) अन्तर्राष्ट्रिय मजदुर दिवसका अवसरमा नेपाल उद्योग परिसंघले कोरोना महामारीबाट उत्पन्न विषम परिस्थितिमा संगठित र असंगठित क्षेत्रका मजदुरका लागि सरकारबाट विशेष राहतका कार्यक्रम ल्याउनुपर्ने बताएको छ । उद्योगी र श्रमिकबीच सद्भाव कायम राख्न उद्योगमैत्री वातावरणको सिर्जना गर्न मजदुर दिवस अभियानका रूपमा अगाडि बढ्ने विश्वास व्यक्त गरिएको परिसंघले जारी गरेको विज्ञप्तिमा उल्लेख छ ।कोरोनाबाट आम नागरिक तथा मजदुर वर्गलाई सुरक्षित राख्नु सरकारको पहिलो कर्तव्य हो भने मजदुर वर्ग स्वयं सचेत बन्न अहिलेको टड्कारो आवश्यकता रहेको परिसंघका अध्यक्ष सतीशकुमार मोरले विज्ञप्तिमार्फत उल्लेख गरेका छन् । कोरोनाको प्रकोपबाट उत्पन्न समस्याले प्रत्यक्ष रूपमा उद्योग, व्यापार तथा व्यवसायमा प्रभाव परिरहेको उनको भनाइ छ । मानव जीवन र अर्थतन्त्र एकअर्काको पर्याय हुन् भन्ने सोचसाथ सरकारबाट खोप खरिद प्रक्रियालाई पहिलो प्राथमिकतामा राख्न पनि आग्रह गरिएको छ ।"
निशानको निसानामा धनगढी,"बुटवल लुम्बिनी २२ विराटनगरविराटनगर सिटी एफसीले दुईपल्ट पछाडि परेको स्थितिमा सुधार गर्दै शनिबारको दोस्रो खेलमा बुटवल लुम्बिनीलाई २२ को बराबरीमा रोकेको छ ।एनएसएलमा हालसम्मकै रोमाञ्चक खेलमा नुरैन करिमको गोलमा बुटवल लुम्बिनीले छैटौं मिनेटमै अग्रता लिएको थियो । स्पेनी फरवार्ड पेड्रो मान्जीले पेनाल्टी क्षेत्रको ठीकबाहिरबाट गरेको प्रतियोगिताकै एक उत्कृष्ट गोलमा विराटनगरले ४२ औं मिनेटमा ११ को बराबरी गर्यो ।बुटवल लुम्बिनीले लक्ष्मण रुचालको गोलमा ६८ औं मिनेटमा फेरि अग्रता लियो । तर, इन्ज्युरी समयमा सन्तोष तामाङको फ्रिकिकमा गोल गर्दै सुनील खड्काले खेल २२ मा रोक्दै विराटनगरलाई अंक दिलाएका थिए । तेस्रो चरणको समाप्तिमा बुटवल लुम्बिनी एनएसएलमा एकमात्र अपराजित टिम हो ।"
चेन्नईमाथि पोलार्डको प्रहार,"हैदराबाद कप्तानमा विलियम्सनहैदराबाद केन विलियम्सनले इन्डियन प्रिमियर लिग (आईपीएल) क्रिकेटको यस सिजनका बाँकी खेलमा डेविड वार्नरको स्थान लिँदै सनराइजर्स हैदराबादको कप्तानी गर्ने भएका छन् । हैदराबादले आइतबार राजस्थान रोयल्सविरुद्ध हुने खेलमा विदेशी खेलाडीको समीकरण पनि परिवर्तन हुने जनाएको छ । चेन्नई सुपर किंग्ससँग बुधबारको खेलमा पराजित भएपछि वार्नरले त्यसको पूर्ण जिम्मा लिने बताएको एक दिनपछि विलियम्सनलाई कप्तानमा बढुवा गरिएको हो । चेन्नईसँगको नतिजा हैदराबादको ६ खेलमा पाँचौं हार थियो, जसका कारण टोली २ अंकमात्र लिएर पुछारमा छ । उक्त खेलअघि उनले मनीष पाण्डेलाई पछिल्लो खेलमा नखेलाउने छनोटकर्ताको निर्णय कठोर भएको जनाएका थिए । चेन्नईसँगको खेलमा पाण्डेले अर्धशतक बनाउँदा आफ्नो ब्याटिङका कारण वार्नर निकै निराश रहेका थिए । आफ्नो ब्याटिङ टाइमिङलाई लिएर उनी अझै दुखी थिए । पाण्डेले ६१ र विलियम्सनले चलाखीपूर्ण ब्याटिङ गर्दै १० बलमा २६ रन जोडेपछि हैदराबादले १७१३ को स्कोर बनाएको थियो, तर त्यो चुनौतीपूर्ण स्कोरको नजिक पनि थिएन । म यसको पूर्ण जिम्मेवारी लिन्छु । जसरी मैले ब्याटिङ गरें, त्यो निकै ढिलो गरी थियो, वार्नरले चेन्नईसँग हैदराबाद ७ विकेटले पराजित भएपछि स्टार स्पोर्ट्ससँग भनेका थिए, मैले प्रहार गरेको शटहरू फिल्डरको हातमा परिरहेको छ, जुन निकै निराशाजनक छ । ब्याटिङ हिसाबमा म त्यसको पूर्ण जिम्मेवारी लिन्छु । मनीष टिममा फर्किएकामा मेरो समर्थन छ, जुन हिसाबले उनले ब्याटिङ गरे त्यो प्रशंसनीय छ । उनले चेन्नईसँगको उक्त खेलमा आफ्नो टोलीले क्षमताभन्दा कमजोर प्रदर्शन गरेको जनाएका थिए । विलियम्सनले २०१८ को सिजनमा पनि हैदराबादको कप्तानी गरेका थिए, जतिखेर वार्नर बल टेम्परिङ काण्डमा एकवर्षे निलम्बन खेपिरहेका थिए । उनले सो सिजनमा १७ खेलमा सर्वाधिक ७ सय ३५ रन बनाउँदै हैदराबादलाई दोस्रो पटक फाइनलमा पुर्याएका थिए । विलियम्सनले आफ्नो कप्तानीमा आईपीएलका २६ खेलमा १४ मा जित र १२ मा हार भोगेका छन् । हैदराबादले २०१६ मा आईपीएल जित्दा पनि वार्नरले यस्तो वर्चस्व राख्ने प्रदर्शन गरेका थिए । उनले १७ खेलमा ८ सय ४८ रन बनाएका थिए । उनी आईपीएलका विदेशीहरूमा एक रूपका प्रदर्शन गर्दै आएका खेलाडी हुन् । हैदराबादले कप्तान परिवर्तन गरेपछिको आफ्नो विज्ञप्तिमा वार्नरले मैदानभित्र र बाहिर अझ सफलता पाउने विश्वास लिएका छन् । हैदराबादले आधिकारिक रूपमा केही नजनाए पनि वार्नर आइतबार राजस्थानविरुद्ध खेल्दा टिममा नहुने सम्भावना छ ।"
म्यानचेस्टर सिटी उपाधि नजिक,स्पेनम्याड्रिड स्पेनी ला लिगामा शुक्रबार एकमात्र खेलमा सेल्टा भिगोले लेभान्टेलाई २० ले हरायो । त्यसमा ब्राइज मेन्डेज र अगुस्टो सोलारीले गोल गरेका थिए । यो जितपछि सेल्टा भिगोको ४४ अंक भएको छ । टोली नवौं स्थानमा छ । लेभान्टे भने ३८ अंकमा सीमित रह्यो र १२ औं स्थानमा रह्यो ।
टोटेनहमलाई व्यवस्थापक पाउनै गाह्रो,"लन्डन (एएफपी) टोटेनहमले आफ्नो नयाँ व्यवस्थापक नियुक्त गर्न हतार गरेको छैन । तर टोलीलाई नयाँ व्यवस्थापक खोजी गर्न भने गाह्रो साबित भइरहेको छ । जोसे मोउरिन्होलाई बर्खास्त गरेयता टोटेनहममा व्यवस्थापक पद खाली छ । आरबी लाइप्जिगका जुलियन नागेल्सम्यान, एरिक टेन हग र ब्रेन्डन रोजर्सलाई सम्भावित व्यवस्थापकको प्रत्याशी मानिएको छ । तीनै जनाको सम्भावना भने कम रहेको छ । नागेल्सम्यानले अर्को सिजन बार्यन म्युनिक सम्हाल्ने निश्चित गरिसकेका छन् । टेन हगले अयाक्स र रोजर्सले लेस्टर सिटीमै रहने बताएका छन् । यस्तोमा टोटेनहम नयाँ व्यवस्थापकका लागि संघर्ष गर्न बाध्य भएको हो । टोटेनहमका अध्यक्ष डानियल लेभीले नयाँ नियुक्तिका लागि पर्याप्त समय खर्चने संकेत दिएका छन् । उनी अहिलेसम्म उपयुक्त प्रत्याशी खोज्न नै संघर्षरत छन् । अन्य क्लबमा रहेका व्यवस्थापक ल्याउने प्रक्रिया पनि निरर्थक रहने सम्भावना छ । निमित्त व्यवस्थापक रहेका रायन मेसनले अहिले टोटेनहमको नेतृत्व गरिरहेका छन् । यो नै स्थिति नयाँ सिजनको सुरुसम्म रहनेछ । टोटेनहम इंग्लिस प्रिमियर लिगको सातौं स्थानमा छ र शीर्ष चारमा प्रवेश पाउने संघर्ष अन्तिम दिनसम्म चल्न सक्नेछ । आफ्नो सिजनको अन्तिम लिग खेलमा टोटेनहम लेस्टरकै भ्रमणमा निस्कने छ । अर्कोतर्फ बर्खास्तगीमा परेका पोर्चुगाली मोउरिन्होले पछिल्लो अन्तर्वार्तामा आफू अहिले बिदा मनाइरहेको बताएका छन् । टोटेनहम सम्हालेको १७ महिनापछि ५८ वर्षीय मोउरिन्होले आफ्नो पद गुमाएका थिए । सिजनको दोस्रो भागमा कमजोर प्रदर्शन गरेपछि टोटेनहम अंकतालिकाको शीर्षस्थानबाट तल झरेर युरोपेली प्रतियोगिताको पहुँचमा टाढिएको हो । मोउरिन्होले भनेका छन्, अहिले तत्काल मेरो कुनै योजना छैन । म सकेसम्म सामान्य जीवन बिताउन चाहिरहेको छु । म बिदामा छु र अहिले साधारण मनस्थितिमा छु । म तनावमुक्त पनि छु ।उनले थपेका छन्, अब मैले के गर्ने हो, त्यसबारे गम्भीर भएर सोच्नुपर्नेछ । त्यसका लागि पर्याप्त गृहकार्य र विश्लेषण आवश्यक छ । फेरि सक्रिय फुटबलमा फर्कन म केही समय पर्खन चाहन्छु । म उपयुक्त क्लबको मात्र खोजीमा हुने छैन, बरू मेरा लागि ठीक फुटबल संस्कृति भएको क्लब चाहिने छ । सम्भवतः अर्को सिजन नै सक्रिय फुटबलमा फर्कने सम्भावना कम छ । उनले टोटेनहम अगाडि एफसी पोर्टो, चेल्सी, म्यानचेस्टर युनाइटेड, इन्टर मिलान र रियल म्याड्रिड सम्हालिसकेका छन् ।"

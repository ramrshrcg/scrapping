शीर्षक,विवरण
साढे १३ लाखले कोभिसिल्डको दोस्रो मात्रा नपाउने जोखिम,"अस्ट्राजेनेका कम्पनीको दोस्रो डोजका रूपमा लगाउनका लागि अरू देशमा बनेको खोप लगाउन हुन्छ, उनले भने । सरकारले गत फागुन २३ गतेपछि देशभरमै ६५ वर्षमाथिका ज्येष्ठ नागरिकलाई कोभिसिल्ड खोप लगाउन सुरु गरेसँगै १४ जिल्लामा पनि ५५ वर्षमाथिका व्यक्तिलाई खोप लगाउन थालेको थियो । गत माघ १४ गते कोरोनाविरुद्धको खोप अभियानको शुभारम्भ गर्दै प्रधानमन्त्री केपी शर्मा ओलीले तीन महिनाभित्र सबै नेपालीलाई खोप उपलब्ध गराइसक्ने घोषणा गरेका थिए । उनले भनेका थिए, करिब तीन महिनाभित्र हामीले सम्पूर्ण नेपालीलाई खोप उपलब्ध गराइसक्नेछौं । निःशुल्क बिनाभेदभाव प्राथमिकताका आधारमा यो खोप उपलब्ध गराउनेछौं । प्रधानमन्त्रीले नै घोषणा गरेको प्रतिबद्धता पूरा नभएको अवस्थामा मन्त्रालयले खोप तत्काल लगाउन नसकिने बताएपछि थप अन्योल उत्पन्न भएको छ ।"
न्यायाधीशको निष्पक्षतामै प्रश्न,"वरिष्ठ अधिवक्ता बद्रीबहादुर कार्कीले पनि यही विषय उठाए । प्रधानन्यायाधीश जबराले उनलाई नेकपा विघटन र प्रतिनिधिसभा विघटनका दुई फरक मुद्दाको सम्बन्धबारे प्रश्न गरे । जबराले भने, यी दुई मुद्दाको सार्थक सम्बन्ध के हो ? त्यसपछि कार्कीले यसरी नै प्रश्न उठेको भए र आफू न्यायाधीश भएको भए मुद्दा नहेर्ने बताए । जबराले त्यो मुद्दाको पुनरावलोकन निवेदनमा आफू पनि जोडिएको आशय उल्लेख गर्दै आफू पनि इजलासमा रहेको बताए । जवाफमा कार्कीले त्यसबारे पनि विचार गर्न जबरालाई सुझाव दिए । संवैधानिक इजलासले निवेदकहरूको पक्षबाट कानुन व्यवसायीहरूको धारणा सुनेपछि सरकारी पक्षलाई पनि धारणा राख्ने मौका दिएको थियो । महान्यायाधिवक्ता रमेश बडालले न्यायाधीशहरूमाथि प्रश्न उठे त्यसपछि आफूहरूले पनि प्रश्न उठाउने ठाउँ रहने भन्दै त्यसपछि कसैले पनि सुनुवाइ गर्न नसक्ने परिस्थिति आउने चेतावनी दिए । उनले त्यसरी न्यायाधीश किटेर विरोध भए आफूहरूले पनि बाँकी न्यायाधीशले हेर्न मिल्दैन भन्ने दाबी गर्ने बताए । उनले यो विवाद बढ्दै गए रिट निवेदक र न्यायाधीशहरूबीच नाताको विषय प्रवेश हुने बताए । ठूलो संख्यामा रिट निवेदक र कानुन व्यवसायी भएकाले तिनीहरूको न्यायाधीशसँग कुनै न कुनै नाता पर्ने भएकाले आफूहरूले त्यो विषयवस्तु पनि खोज्ने चेतावनी दिए । आचारसंहिता अनुसार न्यायाधीशले आफ्ना नातेदार कानुन व्यवसायीले लिएको मुद्दा हेर्न मिल्दैन । महान्यायाधिवक्ता बडालले अहिलेको इजलासमा न्यायाधीशहरू परिवर्तन भए अरू न्यायाधीशहरूको इजलास अस्विकार्ने चेतावनी दिँदै आफूहरूले निवेदन नै दर्ता गर्ने बताए । अरू न्यायाधीशहरूले यसअघि कुनै न कुनै रूपमा सरकार वा प्रधानमन्त्री जोडिएको मुद्दा हेरेकाले इजलास परिवर्तन गरेर उनीहरूलाई राखिए आफूहरूले पनि विश्वसनीयताको प्रश्न उठाउने उनको भनाइ थियो । उनको भनाइलाई निवेदकका कतिपय कानुन व्यवसायीले भने न्यायालयमाथि कार्यपालिकाको प्रतिनिधिले घुमाउरो धम्की दिएको भन्दै आपत्ति प्रकट गरे । महान्यायाधिवक्ता बडालले प्रधानमन्त्री ओली र प्रधानन्यायाधीश जबराबीच भेट भएको भनेर सञ्चारमाध्यममा आएको र त्यो मिडिया ट्रायलको रणनीतिअन्तर्गत भएको आरोप समेत लगाए । रिट निवेदक रहेका विपक्षी दलका प्रमुख नेताहरूले अदालतलाई प्रभावित पार्न कुनै न कुनै गतिविधि गरिरहेको उल्लेख गर्दै उनले त्यसबाट स्वच्छ सुनुवाइमा असर पर्ने दाबी गरे । उनको प्रस्तुतिमाथि वरिष्ठ अधिवक्ता हरिहर दाहालले आपत्ति जनाए । सुरुवाती सुनुवाइमा रिट निवेदकहरूले मात्रै बोल्ने चलन हुन्छ । त्यही क्रममा विपक्षीका कानुन व्यवसायी उपस्थित भए इजलासको अनुमति लिएर बोल्नुपर्नेमा मर्यादा मिचिएको भन्दै उनले आपत्ति जनाएका थिए । निवेदक कानुन व्यवसायीहरूले दुई न्यायाधीशमाथिको प्रश्न उठाउनुको कारण प्रधानन्यायाधीश जबराको भूमिकामाथिको अविश्वास हो । प्रधानमन्त्री ओलीका कामकारबाहीको समर्थक बनेको आरोप खेपेका उनले संवैधानिक परिषद्को बैठकमार्फत संवैधानिक निकायहरूमा आफ्नो कोटा मा पदाधिकारी सिफारिस गराएका छन् । न्यायपालिकालाई कार्यपालिकाको छाँया बनाएको आरोप खेपेका उनले इजलास नै आफूअनुकूल गठन गरेको आशंका कानुन व्यवसायीको छ । आफू निकटका न्यायाधीशहरू केसी र श्रेष्ठलाई राखेर आफ्नो बहुमत स्थापित गर्न खोजेको आशंका कानुन व्यवसायीहरूको छ । आइतबारको सुनुवाइ मूल विषयवस्तुबाट बाहिरिएर इजलासमा न्यायाधीशहरूको संलग्नता र निष्पक्षतामा केन्द्रित भएको हो । सुनुवाइ सकिएपछि प्रधानन्यायाधीश जबराले प्रश्नकाबारेमा सम्बन्धित न्यायाधीशहरूले नै स्वविवेकमा निर्णय गर्ने बताए । यो विवादमा न्यायाधीश आफूले स्वविवेक प्रयोग गर्ने हो । निवेदकहरूको मागअनुसार न्यायाधीशहरूले इजलासमा नबस्ने घोषणा गरे उनीहरूको साटो आउने अरू न्यायाधीश सामेल इजलासले फेरि सुरुदेखि नै विघटनको मुद्दामा सुनुवाइ गर्नेछ । तर न्यायाधीशहरू यथावत् रहने भए मंगलबार विघटनको मुद्दामा प्रवेश गरी छलफल हुनेछ । मुद्दा मंगलबारका लागि हेर्दाहेर्दैमा राखिएको छ । आफूहरूमाथिको प्रश्नमा भने न्यायाधीशहरूले सोमबार नै धारणा दिनेछन् ।"
संक्रमण लुकाउँदा मृत्युको मुखमा,"परीक्षण गर्न आनाकानीगत जेठ २ गते रुकुमपूर्वको सिस्ने गाउँपालिकाको स्वास्थ्य शाखा तथा जिल्ला अस्पतालको टोली ३ नम्बर वडाको स्वास्थ्य चौकी पोखरामा पुग्यो । हरेक घरमा बिरामी रहेको उक्त वडाका बिरामीको कोरोना परीक्षणका लागि उक्त टोली त्यहाँ पुगेको थियो । तर, दिनभरमा ४३ जनाभन्दा बढीले परीक्षण गराउन मानेनन् । जसमध्ये १६ जनामा कोरोना संक्रमण पुष्टि भयो । बिरामी हुँदा पनि ४३ भन्दा अरूले कोरोना परीक्षण गर्न मानेनन् । कति त स्वास्थ्य चौकीसम्म पनि गएनन् । गाउँपालिकाले अघिल्लो दिनमा नै कोरोना परीक्षण हुने भएकाले स्वास्थ्य चौकी आउन सूचना गरेको थियो । जेठ ४ गते २ नम्बर वडाको नायगाडमा कोरोना परीक्षण गरियो । ४४ जना परीक्षणका लागि आए । जसमा १४ जनामा संक्रमण पुष्टि भएको थियो । स्वास्थ्य चौकीले डाकेकामध्ये आधा मात्रै परीक्षणका लागि तयार भए ।"
"६२०५ जना निको भए, ४३६९ संक्रमित थपिए",काठमाडौं पछिल्लो २४ घण्टामा कोरोना संक्रमणबाट ६ हजार २ सय ५ जना निको भएका छन् । सोही अवधिमा ४ हजार ३ सय ६९ संक्रमित र १ सय ९ जनाको मृत्यु भएको स्वास्थ्य मन्त्रालयले जनाएको छ । हाल सक्रिय संक्रमितको संख्या १ लाख ८ हजार ८ सय ९७ जना रहेको छ ।
बारपाकमा साढे १३ सयको कोरोना परीक्षण,"(गोरखा)  पछिल्लो तीन दिनमा बारपाक सुलीकोट गाउँपालिका१ र २ स्थित बारपाकका १३ सय ५५ स्थानीयको कोरोना परीक्षण गरिएको छ । ९ सय ६३ जनाको एन्टिजेन परीक्षण गएिकोमा ८३ जनाको रिपोर्ट पोजिटिभ आएको छ । पीसीआर परीक्षणका लागि ३ सय ९२ जनाको स्वाबको नमुना लिई पोखरा पठाइएको छ ।कोरोना परीक्षणका लागि बारपाक पुगेका प्रदेश स्वास्थ्य निर्देशनालय पोखरा, स्वास्थ्य कार्यालय गोरखा र गाउँपालिकाका स्वास्थ्यकर्मीको टोली आइतबार फर्किएको छ । घना बस्ती रहेको बारपाकका एक सातामा १० जनाको मत्यु र रुघाखोकीले सयौं बिरामी परेपछि कोरोना फैलिएको आशंकामा परीक्षणका लागि पालिकाले स्वास्थ्यकर्मीको टोली बोलाएको थियो । यसअघि कोरोना परीक्षण गर्न आनाकानी गरिरहेका स्थानीय स्वास्थ्यकर्मी र जनप्रतिनिधि गाउँ पुगेर सम्झाइबुझाई गरेपछि राजी भएका थिए ।करिब ११ सय घरधुरी रहेको बारपाकमा दुई साताअघि नै माहामारी फैलिएको स्वास्थ्यकर्मी बताउँछन् । परीक्षण गराउन आएका अधिकाशंको भनाइबाट दुई साताअघि नै उनीहरूमा स्वास्थ्य समस्या रहेको पाइएको स्वास्थ्यकर्मी टोलीको नेतृत्व गरेका संक्रामक तथा सरुवा रोग अस्पताल पोखराका डा सन्तोष बाँस्तोलाले बताए । १५ दिनअघि खाना रुच्थेन, रुघाखोकी थियो भन्नेहरू धेरै भेट्यौं, उनले भने, परीक्षणका क्रममा केहीको पोजिटिभ रिपोर्ट पनि आयो, यहाँको स्वास्थ्य समस्या कोभिड नै हो भन्नेमा नजिक पुग्यौं । स्थानीयमा बिरामी परेर पनि जाँच गराउन नजाने प्रवृत्ति चुनौतीका रूपमा देखिएको उनले बताए । केहीको स्वाब संकलन गरेका छौं, पीसीआर रिपोर्ट पोजिटिभ आए पनि आत्तिहाल्नुपर्ने अवस्था छैन, लक्षण देखिएर जटिल अवस्थाका बिरामीलाई रेफर गरिसकेका छौं, उनले भने, होम आइसोलेसनमा बसेकाहरूको स्वास्थ्य अवस्थाबारे फलोअप गरिरहन स्थानीय स्वास्थ्यकर्मीलाई भनेका छौं ।बिरामीको प्रकृतिअनुसार औषधि वितरण र स्वास्थ्य परीक्षण पनि भएको उनले बताए । शनिबार दुई कोरोना संक्रमित र एक अक्सिजन लेबल कम भएकी महिलालाई थप उपचारका लागि सुविधासम्पन्न अस्पताल पठाइएको छ । स्वास्थ्य अवस्था जटिल बनेकी २४ वर्षीया युवतीलाई हेलिकप्टरबाट काठमाडौं पठाइएको गण्डकी प्रदेश स्वास्थ्य निर्देशनालयका जनस्वास्थ्य निरीक्षक नानीबाबु दानीले बताए । धामीझाँक्रीको विश्वास गर्ने परम्परालाई चिर्न चेतनामूलक कार्यक्रमको खाँचो रहेको दानीले बताए ।बारपाकमा अवस्था जटिल बनेपछि गाउँपालिकाले स्वास्थ्य सचेतनामूलक कार्यक्रमलाई जोड दिएको जनाएको छ । अवस्था सामान्य नहुँदासम्म गाउँमै एक हेल्थ असिन्टेन्ट र एक अनमीको व्यवस्थापन गरेको गाउँपालिकाका प्रमुख प्रशासकीय अधिकृत गौतम भण्डारीले बताए । यसै महिनाको सुरुवातमा भएको परीक्षणमा यहाँका ६३ जनामा कोरोना पुष्टि भएको थियो ।"
थाइल्यान्डबाट स्वास्थ्य सामग्री,"काठमाडौं (कास) कोरोना भाइरसको रोकथाम र नियन्त्रणका लागि नेपाललाई थाइल्यान्डले स्वास्थ्य सामग्री सहयोग गरेको छ । परराष्ट्र मन्त्रालयका अनुसार थाई राजपरिवारले सहयोग गरेका स्वास्थ्य सामग्रीहरू थाई एयर फोर्सको जहाजमार्फत आइतबार काठमाडौं आइपुगेको हो । ती सामग्रीहरू नेपालका लागि थाई राजदूत भोषिता भोरासाफले त्रिभुवन अन्तर्राष्ट्रिय विमानस्थलमा स्वास्थ्यमन्त्री हृदयेश त्रिपाठीलाई हस्तान्तरण गरे । सहयोग आएको स्वास्थ्य सामग्रीहरूमा १० लाख थान सर्जिकल मास्क, ११ हजार ५२० थान पीपीई, १० हजार जोर पीपीईको लेग कभर, १० हजार थान पीपीई सर्जिकल क्याप, पाँच हजार फेस सिल्ड, २० हजार वटा र्यापिड एन्टिजेन युनिट, ६०० वटा फिंगर टिप्स पल्स अक्सिमिटर, एक हजार ५ सय वटा डिजिटल थर्मोमिटर, ३० थान अक्सिजन नाजल, आठ थान अक्सिजन कन्सन्ट्रेटरलगायत छन् ।"
विपद् व्यवस्थापन खर्च घटाउन त्रिपक्षीय साझेदारी,"(काठमाडौं)  प्राकृतिक प्रकोपका कारण सिर्जित विपद् व्यवस्थापन र पुनर्निर्माणका लागि सरकारले राष्ट्रिय ढुकुटीबाट हुने खर्च घटाउन त्रिपक्षीय साझेदारी रहने गरी राष्ट्रिय रणनीतिको मस्यौदा तयार पारेको छ । राष्ट्रिय विपद् जोखिम न्यूनीकरण तथा व्यवस्थापन प्राधिकरणले विपद् जोखिमका लागि वित्तीय व्यवस्थापन राष्ट्रिय रणनीति को मस्यौदा तयार पारी स्वीकृतिका लागि अर्थ मन्त्रालयमा पठाएको हो । मस्यौदा कार्यान्वयनमा आए भूकम्प, बाढीपहिरो, डुबान, आँधीहुरीलगायत विपद्बाट नष्ट भएका सरकारी, सार्वजनिक तथा व्यक्तिका भौतिक संरचनाको पुनर्निर्माण तथा मर्मतसम्भारमा लाग्ने सरकारी ढुकुटीबाट हुने आर्थिक दायित्व घट्ने प्राधिकरणका प्रमुख कार्यकारी अनिल पोखरेलले बताए । प्राकृतिक प्रकोपबाट सिर्जित आर्थिक क्षतिको दायित्व क्रमशः घटाउँदै सरकार, निजी क्षेत्र र व्यक्तिबाट बहन हुने गरी मस्यौदा अर्थ मन्त्रालयमा पठाएका छौं, अर्थबाट रायसहित आएपछि प्राधिकरणको कार्यकारी समिति बैठकबाट स्वीकृत गरेर कार्यान्वयनमा लगिनेछ, उनले भने । सबै किसिमका भवनआवासलाई बिमाको दायरामा ल्याएर जोखिमका आधारमा सार्वजनिक र निजी लगानीलाई जोखिम न्यूनीकरण हस्तान्तरणको हिस्सेदारी बनाउन खोजिएको उनको भनाइ छ । गाउँ र सहर दुवैका निजी आवासलाई भवन संहिता र नक्सा पासको पालनामा कडाइ गरिनेछ ।प्राधिकरणका अनुसार २०७२ को विनाशकारी भूकम्पपछि सरकारी अनुदानमा बनेका र अब बन्ने निजी आवाससहित सरकारी तथा सार्वजनिक संरचनालाई अनिवार्य बिमाको दायरामा ल्याइने रणनीतिमा उल्लेख छ । विपद्मा मात्रै प्रयोग हुने गरी आकस्मिक आर्थिक स्रोत व्यवस्थापन, व्यवसाय निरन्तरता योजना, भवन संहिता पालना, घर बनाउँदा नक्सा पास अनिवार्यलगायत प्रावधान पनि रणनीतिमा समेटिएको छ । पहिलो चरणमा तोकिएका सहरी क्षेत्रका निजी आवास र भूकम्पपछि देशभर निर्माण गरिएका सार्वजनिकसामुदायिक विद्यालय र स्वास्थ्य संस्थाका भौतिक संरचनाको बिमा गरिने प्रस्ताव छ । यस्तै, मौसमी प्रकोप र विनाशकारी भूकम्पपछि सरकारी अनुदानमा बनेका निजी आवासलाई बिमाको दायरामा ल्याउनुपर्ने प्राधिकरणको प्रस्ताव छ । आर्थिक अवस्था कमजोर भएका र नियमित आयआर्जन नभएका विपन्न परिवारका आवासको बिमा शुल्क छुट हुने गरी खाका बनिरहेको छ । हरेक वर्ष बाढीपहिरो, डुबानलगायत मौसमी प्रकोपबाट हजारौं मानिस प्रभावित हुने गरेका छन् । विपद्बाट घरबार गुमाएकालाई पुनःस्थापना र उनीहरूका भौतिक संरचना निर्माणमा सरकारले नै आर्थिक दायित्व व्यहोर्दै आएको छ । प्रकोपका नाममा हुनेखानेले पनि सरकारी सुविधा लिने गरेको र यसले आर्थिक भारलाई अझ बढाएका कारण अब दिइने अनुदानको रकम व्यवस्थित गर्न आवश्यक भएको गृह मन्त्रालयले जनाएको छ । गएको मनसुनमा मात्रै २१ जिल्ला प्रकोपबाट प्रभावित बन्यो । विनाशकारी भूकम्पमा मात्रै सरकारी ढुकुटीबाट ८ लाखभन्दा बढीले निजी आवास बनाए । अब आउने ठूला विपद्मा सरकारले नागरिकका निजी अवास बनाउनलाई सबै खर्च व्यहोर्ने अवस्था निकै कम छ, त्यसलाई समेत मध्यनजर गरेर अब सरकारीसार्वजनिक संरचना निर्मार्ण गर्दा भवन संहिताको पूर्ण पालना र त्यसलाई बिमाको दायरामा ल्याउने अनि यसअघि बनेका संरचनालाई पनि चरणबद्ध रूपमा बिमा गर्नेगरी रणनीति बनाएका हौं, पोखरेलले कान्तिपुरसँग भने, कम्तीमा बिमा गरेपछि विपद्को सामना गर्नुपर्दा आर्थिक दायित्व बिमाबाटै बहन गर्न सकिन्छ । राष्ट्रिय रणनीतिमा भएका प्रावधान कार्यान्वयन गर्न अब ग्रामीण र सहरी दुवै क्षेत्रमा बन्ने संरचना भवन संहिताअनुसार हुनुपर्ने र अनिवार्य नक्सापासको प्रावधानलाई कार्यान्वयनमा लगिने उनले बताए । त्यसका लागि कार्यविधि र कार्ययोजना पनि बन्ने क्रममा छ । आगामी आर्थिक वर्ष २०७८७९ को वार्षिक बजेट सार्वजनिक गर्ने क्रममा शनिबार अर्थमन्त्री विष्णुप्रसाद पौडेलले पनि विपद् व्यवस्थापनमा हुने सरकारी कोषको चापलाई कम गर्न विपद् जोखिम न्यूनीकरण रणनीति कार्यान्वयनमा ल्याइने घोषणा गरेका थिए । अर्थमन्त्री पौडेलको उक्त घोषणा प्राधिकरणले स्वीकृतिका लागि अर्थ मन्त्रालय पठाएको राष्ट्रिय रणनीतिको मस्यौदामा भएका प्रावधान नै हो । विपद्जन्य जोखिमको व्यवस्थापन गर्न सरकारी कोषमा परेको चापलाई कम गर्न विपद् जोखिम न्यूनीकरण वित्तीय रणनीति कार्यान्वयन गरिनेछ, बजेटमा भनिएको छ, विपद्पछिको पुनर्निर्माणलाई तीव्रता प्रदान गर्न प्राधिकरणको संरचनागत सुधार गरी संस्थागत क्षमता अभिवृद्धि गरिनेछ । बजेटमै सरकारले सुरक्षित नेपाल निर्माणको १० वर्षे कार्यक्रम आगामी वर्षबाट सञ्चालन गर्ने घोषणा गरेको छ ।"
कक्षा १० र १२ को परीक्षा लिन ३ विकल्प,सुझाव१ सामान्य अवस्था भए परम्परागत परीक्षा तर सम्भावना न्यून २ संक्रमण घटेमा होम सेन्टरमा लिखितसहित आंशिक वैकल्पिक परीक्षा३ परिस्थिति झनै प्रतिकूल भए पूर्ण वैकल्पिक विधि
संवैधानिक इजलासप्रति गठबन्धन सशंकित,"(काठमाडौं)  संवैधानिक इजलास गठनको विषयलाई लिएर पाँच राजनीतिक दल आबद्ध गठबन्धन नेताहरू समेत सशंकित बनेका छन् । प्रारम्भिक बहसकै क्रमबाट संवैधानिक इजलासमा परेका न्यायाधीश बमकुमार श्रेष्ठ र तेजबहादुर केसीको सहभागितालाई लिएर कानुन व्यवसायीले प्रश्न उठाएपछि आइतबार बसेको गठबन्धनको बैठकमा समेत यस विषयमा गम्भीर छलफल भएको थियो । गठबन्धनको पक्षमा पैरवी गर्ने वकिलहरूले प्रधानमन्त्री केपी शर्मा ओलीकै सेटिङअन्तर्गत इजलास गठन भएको आशंका जनाएपछि नेताहरू समेत गम्भीर बनेका हुन् । श्रेष्ठ तत्कालीन नेकपाको एकता प्रक्रियालाई खारेज गर्दै एमाले र माओवादी केन्द्र ब्युँताउने फैसला दिनेमध्येका न्यायाधीश हुन् भने केसी उक्त फैसलाउपर पुनरावलोकन नदिने न्यायाधीश हुन् । कांग्रेस सभापति शेरबहादुर देउवासहित विघटित प्रतिनिधिसभाका १ सय ४६ सदस्यले दायर गरेको रिट सुनुवाइका लागि गठन भएको संवैधानिक इजलासमा रहेका श्रेष्ठ र केसी प्रधानन्यायाधीश चोलेन्द्रशमशेर जबरानिकट हुन् । केही न्यायाधीशको पृष्ठभूमि र भूमिकालाई लिएर कानुन व्यवसायीले इजलासमा प्रश्न उठाएपछि यो गम्भीर विषय भयो भन्ने हामीलाई पनि लाग्यो । अदालतको विश्वसनीयता जोगाउनुपर्ने भन्दै केही साथीले बैठकमा कुरा उठाउनुभयो । तर यस विषयमा दलहरू बोल्न राम्रो हुँदैन । इजलास कस्तो हुनुपर्छ, के हुनुपर्छ भन्ने विषयमा कानुन व्यवसायीहरू नै विज्ञ हुन्, हामी विज्ञ होइनौं, बैठकमा सहभागी कांग्रेस नेता कृष्णप्रसाद सिटौलाले भने, कानुन व्यवसायीहरूबाट कुरा आइसकेपछि बैठकमा गम्भीर छलफल हुनु स्वाभाविक नै थियो ।प्रधानमन्त्री ओलीले न्यायालयमा सेटिङ गरेको चर्चा गठबन्धनका राजनीतिक दलहरूमा छ । बैठकपछि जारी विज्ञप्तिमा भने गठबन्धन दलहरूले न्यायालयप्रति आफूहरूको पूर्ण विश्वास कायम रहेको जनाएका छन् । संवैधानिक सर्वोच्चता, कानुनी शासन प्रणाली र स्वतन्त्र न्यायालय रहेको हाम्रो देशमा सर्वोच्च अदालतबाट संवैधानिक व्यवस्थाको संरक्षण भई न्याय प्राप्त हुनेमा हामी विश्वस्त छौं, गठबन्धनको बैठकले भनेको छ । बैठकले सरकारका संविधानविपरीत र अलोकतान्त्रिक कामकारबाहीमा सहयोगी नहुन राज्यका सबै अंग र निकायलाई आग्रह गरेको छ । गठबन्धनको यस्तो आग्रह खासगरी अख्तियार दुरुपयोग अनुसन्धान आयोग र निर्वाचन आयोगप्रति लक्षित रहेको कांग्रेसका अर्का एक नेताले बताए । प्रधानमन्त्री ओलीले अख्तियार र निर्वाचन आयोगलाई आफ्नो राजनीतिक स्वार्थ सिद्धका लागि उपयोग गर्न खोजेको आशंका दलहरूले बैठकमा राखेका थिए । बैठकमा राष्ट्रपति विद्यादेवी भण्डारी र प्रधानमन्त्री ओलीको मिलिभगतमा भएका असंवैधानिक कदमविरुद्ध व्यापक जनमत निर्माण गर्ने निर्णयसमेत भएको छ । अहिले सडकमा आन्दोलन गर्ने अवस्था छैन । आन्दोलन गर्ने अवस्था हुँदो हो भने ठूल्ठूला जनप्रदर्शन हुन्थे, सिटौलाले थपे, लोकतन्त्र र संविधानलाई बचाउन मिडिया, सामाजिक संघसंस्था र सामाजिक सञ्जालमार्फत व्यापक जनदबाव सिर्जना गर्नुपर्छ भन्नेमा हामी छौं । गठबन्धनले लामो र कठोर संघर्षबाट प्राप्त संविधान र लोकतन्त्रको पक्षमा एकताबद्ध रूपमा सशक्त आवाज उठाउन र दृढताका साथ अग्रसर हुन सम्पूर्ण राजनीतिक दलका नेता र कार्यकर्ता तथा जनसमुदायमा आह्वान पनि गरेको छ । प्रतिनिधिसभा पुनःस्थापना र प्रतिनिधिसभाका १ सय ४९ सदस्यको हस्ताक्षरमा विकल्प प्रधानमन्त्रीका रूपमा विधिवत् दाबी प्रस्तुत गरिसकेको आधार उल्लेख गर्दै गठबन्धनले देश र जनतालाई दीर्घकालीन असर पर्ने किसिमका कुनै पनि कामकारबाही नगर्न चेतावनी दिएको छ । प्रधानमन्त्रीबाट राष्ट्रपतिसँग मिलेमतो गरी नेपालको संविधानका विभिन्न धारा उल्लंघन गर्दै प्रतिनिधसभा विघटन गरियो, कांग्रेस सभापति देउवा, माओवादी केन्द्रका अध्यक्ष पुष्पकमल दाहाल, एमाले नेता माधवकुमार नेपाल, जनता समाजवादी पार्टीका अध्यक्ष उपेन्द्र यादव र राष्ट्रिय जनमोर्चा नेपालका सांसद दुर्गा पौडेलद्वारा जारी संयुक्त विज्ञप्तिमा भनिएको छ, प्रधानमन्त्रीद्वारा भइरहेको संविधानको उल्लंघन संघीय संसद्मा पेस हुनुपर्ने बजेट अध्यादेशबाट ल्याउने कार्यमा पुनः प्रकट भएको छ । देश कोरोना महामारीबाट आक्रान्त बनिरहेको कठिन स्थितिको दुरुपयोग गरी प्रधानमन्त्री ओलीद्वारा संविधानको अवहेलना र उल्लंघन एकपछि अर्को गरी भइरहेका छन् । सरकारको संरक्षणमा भ्रष्टाचार र कमिसन खोरी बढ्दो छ । राज्ययन्त्रको स्वेच्छाचारी रूपमा दुरुपयोग हुँदै छ ।"
किर्तेमा कैद सजाय पाएका नै मन्त्री !,"(सुर्खेत)  कर्णाली प्रदेशका भौतिक पूर्वाधार तथा सहरी विकासमन्त्री अमरबहादुर थापाले किर्ते जालसाजी मुद्दामा जेल सजाय पाएको खुलेको छ । जेल सजाय पाएको व्यक्तिलाई मन्त्री नियुक्त गरिएको भन्दै त्यसविरुद्ध परेको रिटमा आइतबार सर्वोच्च अदालतले मन्त्री थापालाई १५ दिनभित्र लिखित जवाफ पेस गर्न आदेश गरेको छ ।वैशाख ४ गते थापा मन्त्रीमा नियुक्त भएपछि कृष्णप्रसाद चौलागाईं र सूर्यमणि गौतमले सर्वोच्च अदालतमा परमादेश माग्दै रिट दायर गरेका थिए । रिटमा खाद्यान्न ढुवानीलगायत ठेक्काको क्रममा थापा र नारायण नगरपालिका१ का भेषबहादुर थापाको मिलेमतोमा २०४३ माघ २५ गते घरजग्गाको किर्ते मूल्यांकन गरेको उल्लेख छ । सर्वोच्चमा दायर रिटअनुसार थापालाई किर्ते जालसाजी मुद्दामा २०४७ असार १४ मा दैलेख जिल्ला अदालतले ८ हजार ५ सय रुपैयाँ जरिवाना गरेको थियो । थापा त्यसविरुद्ध पुनरावेदन अदालत सुर्खेतमा गए । पुनरावेदनले २०५० पुस ६ मा दुई जनालाई दामासाहीले ४२ हजार ५ सय रुपैयाँ जरिवाना तोक्यो । त्यसमा चित्त नबुझाई २०५१ जेठ २ गते सर्वोच्च अदालत पुगे । सर्वोच्चले २०५७ असोज २ मा थापालाई ६ महिना कैद र २ हजार ५ सय रुपैयाँको फैसला गरेको थियो । तर थापाले कैद भुक्तान गरेनन् । थुनामा बसेको १९ दिनलाई कटाएर बाँकी अवधिको तत्कालीन मुलुकी ऐन, दण्ड सजायको महल ११ (क) बमोजिम प्रतिदिन ७ रुपैयाँको दरले १ हजार १ सय २७ रुपैयाँ बुझाएर उन्मुक्ति पाए । निजलाई सफाइ दिएको होइन, थुनामा बसेको १९ दिनलाई कटाई बाँकी अवधिको कैदलाई रुपैयाँमा परिवर्तन गर्न सुविधा दिइएको हो, निवेदकले रिटमा भनेका छन्, त्यसैले नैतिक पतन हुने फौजदारी अपराध गर्ने अपराधीले कुनै पनि सार्वजनिक पद ग्रहण गर्न मिल्दैन ।न्यायाधीश नहकुल सुवेदीको इजलासले गरेको आदेशमा दुवै पक्षलाई बोलाएर निर्णय गर्ने उल्लेख छ । दुवै पक्षबीच छलफलका लागि जेठ ३० को पेसी तोकिएको छ ।एमालेका तर्फबाट दैलेख १ (ख) बाट प्रदेशसभा सदस्य निर्वाचित थापाले वैशाख ३ गते फ्लोर क्रस गरेर मुख्यमन्त्री महेन्द्रबहादुर शाहीको पक्षमा विश्वासको मत दिएका थिए । त्यसको भोलिपल्ट उनी मन्त्री नियुक्त भएका हुन् । उनी संविधानसभा सदस्यसमेत थिए । मन्त्री थापाले राजनीतिक पूर्वाग्रहको आधारमा तत्कालीन प्रमुख जिल्ला अधिकारीले अदालतमा झुठा मुद्दा चलाएको दाबी गरे । अहिले पनि राजनीतिक रिसिइबीको आधारमा अदालतमा मुद्दा दायर गरिएको उनको भनाइ छ ।"
कार्यसूचीमै प्रवेश नगरी सकियो प्रदेशसभा बैठक,"मकवानपुर (कास) वाग्मती प्रदेशसभाको बैठक कार्यसूचीमै प्रवेश नगरी स्थगित भएको छ । आइतबारबाट सुरु भएको प्रदेशसभाको आठौं अधिवेशनको पहिलो बैठक शोक प्रस्ताव पारित गरेर सकिएको हो । कोरोनाका कारण निधन भएका दोलखाका प्रदेशसभा सदस्य पशुपति चौलागाईंप्रति श्रद्धाञ्जली व्यक्त गरेर एक मिनेट मौनधारण गरेसँगै सभामुख सानुकुमार श्रेष्ठले बैठक स्थगित गरेका थिए । प्रदेशसभाको अर्को बैठक सोमबार बिहान ११ बजे बस्ने भएको छ । बैठकमा प्रदेशसभामा प्रतिनिधित्व गर्ने दलका नेताहरूले शुभकामना मन्तव्य दिने, मुख्यमन्त्री डोरमणि पौडेलबाट आर्थिक वर्ष २०७७,७८ को महालेखापरीक्षक, मुख्य न्यायाधिवक्ता र लोकसेवा आयोगको वार्षिक प्रतिवेदन तथा लेखा समिति संयोजक न्हुच्छेनायरायण श्रेष्ठले २०७८ को वार्षिक प्रतिवेदन सदनमा पेस गर्ने कार्यसूची तय भए पनि प्रवेशै नगरी बैठक स्थगित भएको हो ।विपक्षी दलहरूको लगातारको अवरोधका कारण सरकारले हतारहतार प्रदेशसभाको सातौं अधिवेशन अन्त्य गरेको थियो । विपक्षी नेकपा माओवादी केन्द्र, नेपाली कांग्रेस, विवेकशील साझा, नेपाल मजदुर किसान पार्टी र राप्रपाले मोर्चाबन्दी गर्दै मदन भण्डारी फाउन्डेसनलाई सरकारले उपलब्ध गराएको ५० लाख रुपैयाँ रोक्नुपर्ने र विद्युतीय बस खरिद प्रक्रिया रोक्नुपर्ने तथा जथाभावी रूपमा गुटगत आधारमा वितरण भइरहेको योजना रोक्नुपर्ने माग राख्दै सदनमा लगातार अवरोध गरेका थिए ।असार १ गते बजेट ल्याउनुपर्ने व्यवस्थाअनुसार प्रदेश सरकारले विपक्षी दलहरूको मोर्चाबन्दीको अवस्थामा पनि प्रदेशसभाको बैठक आह्वान गरेको थियो । बजेट ल्याउनुभन्दा १५ दिनअगाडि बजेटको सिद्धान्त र प्राथमिकता सदनमा पेस गर्नुपर्ने भएका कारण प्रदेशसभा आह्वान गरिएको हो । सरकाले यसै बैठकमा बजेटको सिद्धान्त र प्राथमिकता (करबाहेक) ल्याउने जनाएको छ । कोरोना महामारीका कारण सांसदहरूलाई प्रदेशसभाभित्र एन्टिजेन परीक्षण गरेर मात्रै प्रवेश गराइएको थियो ।"
सुनकोसीमरिण डाइभर्सनलाई साढे २ अर्ब,"(सिन्धुली)  राष्ट्रिय गौरवको सुनकोसीमरिण डाइभर्सन आयोजना निर्माणका लागि आगामी आर्थिक वर्ष २०७८७९ को बजेटमा २ अर्ब ४६ करोड रुपैयाँ विनियोजन भएको छ । चालु आवमा पनि २ अर्ब ४६ करोड रुपैयाँ नै बजेट विनियोजित भएर खर्च हुन सकेको छैन । चालु आवको विनियोजित रकममध्ये थोरै अंश मुआब्जा तथा अस्थायी भौतिक संरचना निर्माणमा खर्च भए पनि सुरुङको काम हुन सकेको छैन । आव २०७६७७ मा आयोजनाका लागि २ अर्ब ५ करोड रुपैयाँ बजेट विनियोजित भई मुआब्जा र सर्भेमा खर्च गरिएको थियो ।सुरुङ निर्माणका लागि आयोजनाले चाइनिज कम्पनी कोभेकलाई ठेक्का दिएको छ । आयोजनाका सिनियर डिभिजन इन्जिनियर विश्वबन्धु केसीका अनुसार कोभेकले काम सुरु गर्नका लागि कमलामाई नगरपालिका २ को कुसुमटार मरिणखोलानजिक पावर हाउस स्थलमा अस्थायी क्याम्प निर्माण गर्न जग्गा लिजमा लिने काम सकेको छ । कोभेकले ११ अर्ब रुपैयाँमा सुरुङ निर्माणको ठेक्का सकारेको थियो । सोही स्थानमा प्रधानमन्त्री केपी ओलीले गत फागुन २० गते सुनकोसीमरिण डाइभर्सन आयोजनाको शिलान्यास गरेका थिए । इन्जिनियर केसीका अनुसार तीन आर्थिक वर्षमा गरेर सरकारबाट ६ अर्ब ९७ करोड रुपैयाँ बजेट विनियोजन भएको छ । हालको बजार मूल्यअनुसार आयोजनाको लागत ४६ अर्ब रुपैयाँ रहेको छ ।आयोजनाका इन्जिनियर सुनील चौधरीका अनुसार रामेछापमा प्रभावित स्थलको मुआब्जाको काम भइरहेको छ । सिन्धुलीतर्फको खुर्कोट र कुसुमटारमा अधिग्रहण गरेका जग्गाको सीमांकन गर्ने काम भइरहेको छ । उनले भने, कोरोना महामारीका बीच पनि हामीले काम जारी राखेका छौं । आयोजना समयमा सम्पन्न गर्नका लागि लगानीकर्ताको खोजीसमेत भइरहेको छ । एसियन एक्जिम बैंकसँग कुराकानी भइरहेको पनि सीडीई केसीले बताए । उनले भने, नेपाल सरकारले विनियोजन गर्ने बजेटले मात्र नपुग्ने हुनाले विदेशी लगानीकर्ताहरूसँग कुराकानी अगाडि बढेको छ, सम्भवतः एक्जिम बैंक नै हुन्छ होला ।सुनकोसीमरिण डाइभर्सन निर्माणका क्रममा बीपी राजमार्गको ९ सय ५० मिटर सडक डुबानमा पर्ने भएको छ । आयोजनाको बाँधस्थल सुनकोसी गाउँपालिका ७ को कानढुंग्रीनजिकको बीपी राजमार्ग डुबानमा पर्ने भएको हो । सडक डुबानमा परेपछि २ हजार तीन सय मिटर नयाँ सडक निर्माण गर्नुपर्ने आयोजनाले जनाएको छ । त्यस्तै खुर्कोट मन्थली सडक ३० मिटर डुबानमा पर्ने भएको छ । आयोजना निर्माणका क्रममा १ हजार ५ सय ८८ मिटर ग्रामीण सडक, १२७ किलोमिटर विद्युत् प्रसारण लाइन र दुईवटा झोलुङ्गेपुल डुबानमा पर्ने जनाइएको छ ।१२ मिटर उचाइको बाँधबाट रामेछाप र सिन्धुलीको ३ सय १२ हेक्टर जमिन डुबानमा पर्नेछ । आयोजनाको मुख्य उद्देश्य तराईका बारा, रौतहट, धनुषा, महोत्तरी र सर्लाही जिल्लाका १ लाख २२ हजार हेक्टर जमिनमा सिँचाइ सुविधा पुर्याउने रहेको छ । आयोजनाबाट सर्लाही र रौतहट जिल्लाका ४२ हजार हेक्टर जमिनमा मात्र सिँचाइ हुँदै आएको छ भने सुनकोसीमरिणडाइभर्सनपछि ८० हजार हेक्टर थप जमिनमा सिँचाइ सुविधा पुग्ने देखिएको छ । आयोजनाअन्तर्गत सुनकोसी गाउँपालिका७ को कानढुंग्रीनजिक सुनकोसी नदीमा १२ मिटर उचाइको बाँध निर्माण गरी १३१ किलोमिटर लामो सुरुङमार्फत प्रतिसेकेन्ड ६७ क्यूसेक पानी कमलामाई नगरपालिका२ कुसुमटारस्थित मरिण खोलामा खसालिने छ । ६६ मिटर हेडेटबाट पानी झारेर २८६२ मेगावाट विद्युत् उत्पादन गरिने छ । उत्पादित विद्युत् ३७२ डबल सर्किट प्रसारण लाइनमार्फत राष्ट्रिय ग्रिडअन्तर्गत ढल्केबर सबस्टेसनमा जोडिने आयोजनाले जनाएको छ । वर्षैभरि एउटै रफ्तारमा विद्युत् उत्पादन हुने भएकाले करिब ८३ मेगावाट हुने बताइएको छ ।"
मदन भण्डारी विश्वविद्यालयलाई डेढ अर्ब,"काभ्रे (कास) काभ्रेमा निर्माणका लागि जग्गा प्राप्ति भएको मदन भण्डारी विज्ञान तथा प्रविधि विश्वविद्यालय निर्माण कार्यका लागि १ अर्ब ५५ करोड विनियोजन भएको छ । अर्थमन्त्री विष्णु पौडेलले शनिबार प्रस्तुत गरेको बजेटमा विज्ञान तथा प्रविधिका क्षेत्रमा विश्वस्तरको जनशक्ति उत्पादन गर्न स्थापित मदन भण्डारी विज्ञान तथा प्रविधि विश्वविद्यालय आगामी वर्ष सञ्चालनमा ल्याइने उल्लेख छ । काभ्रेको पाँचखालमा पूर्वाधार निर्माणको विस्तृत परियोजना प्रतिवेदन तयार गरी निर्माण कार्य आरम्भ गर्न १ अर्ब ५५ करोड रुपैयाँ विनियोजन भएको छ । पाँचखाल र नमोबुद्ध नगरपालिका केही वडामा निर्माण हुने विश्वविद्यालयका लागि १० हजार ३ सय रोपनी जग्गा विश्वविद्यालयको पूर्वाधार विकास समितिको नाममा नामसारी भइसकेको छ । पाँचखालमा केन्द्रीय संरचना रहने विश्वविद्यालयको मकवानपुरको चित्लाङमा इन्जिनियरिङ संकायको पूर्वाधार निर्माण गरिने वक्तव्यमा उल्लेख छ । बजेट वक्तव्यमा पाँचखालमा निर्माणाधीन विशेष आर्थिक क्षेत्र (सेज) को पूर्वाधार निर्माण कार्य सम्पन्न गरी सञ्चालनमा ल्याइने उल्लेख छ । विशेष आर्थिक क्षेत्रको पूर्वाधार विकासको लागि ५२ करोड रुपैयाँ विनियोजन भएको छ । पाँचखालस्थित सेजको जग्गामा प्रशासनिक भवन निर्माण मात्र सुरु भएको छ । विशेष आर्थिक क्षेत्र प्राधिकरणले २०६८ सालमै सरकारी जमिन (वन क्षेत्र) प्राप्त गरेको भए पनि काम सुरु हुन सकेको थिएन । सेजका लागि ५० हेक्टर (एक हजार रोपनी) वन क्षेत्र खरिद गरिएको छ । पाँचखालको देवीस्थान पाँडुल्ला सुवर्णेश्वरी सामुदायिक वनको ६ सय रोपनी र शिखरपुरको ४ सय गरी १ हजार रोपनी जग्गा वन मन्त्रालयले २० करोड रुपैयाँमा उद्योग मन्त्रालयलाई प्रदान गरेको थियो । निर्यातमूलक उद्योग प्रवर्द्धनका लागि पाँचखालमा सेज स्थापना गर्न लागिएको हो । यहाँ ५२ वटा निर्यातमूलक उद्योग स्थापना हुनेछन् । पाँचखालमा काष्ठजन्य उद्योगको सम्भाव्यता भएको समितिको गुरुयोजनामा उल्लेख छ ।पाँचखाल उद्योग वाणिज्य संघका अध्यक्ष राजन कार्कीले बजेटमा समेटिनु खुसीको विषय भन्दै समयमा नै निर्माण गर्न सरकारले ध्यान दिनुपर्नेमा जोड दिए । बनेपामा आधुनिक चलचित्र स्टुडियो निर्माण गरिने पनि बजेटमा उल्लेख छ । अरनिको राजमार्गको धुलिखेलदोलालघाटकोदारी खण्ड स्तरोन्नति तथा विस्तार गर्न १ अर्ब १३ करोड विनियोजन भएको छ । बनेपा, पनौती, धुलिखेल र बेथनाचोक समेट्ने गरी काभ्रे भ्यालीमा दिगो, सुरक्षित र प्रविधिमैत्री स्मार्ट सिटी निर्माण गर्ने योजना बजेटमा समेटिएको छ । व्यावसायिक कागती खेती विस्तार कार्यक्रम लागू गरिने जिल्लामा काभ्रे पनि परेको छ ।"
फलामखानीलाई आएन बजेट,"रामेछाप (कास) आगामी आर्थिक वर्षको बजेटमा रामेछापको ठोसे फलामखानी सञ्चालनका लागि सम्बोधन नगरेकोमा स्थानीयले गुनासो गरेका छन् । यसअघि सरकारले ठोसे फलाम खानी उत्खनन र सञ्चालनका लागि बजेट विनियोजन गर्ने गरेका थिए । यसपटक फलाम खानीका लागि बजेटमा एक शब्द पनि नआएकोले दुःख लागेको छ, ठोसेका पूर्वगाविस अध्यक्ष जगतबहादुर आलेले भने ।आलेका अनुसार खानी सञ्चालनका लागि पटकपटक सर्भे मात्रै भएका छन् । आले भन्छन् धेरैले चुनावी नारा बनाए, तर खानी सञ्चालन भएन ।फूलचोकीपछिको दोस्रो ठूलो ठोसे फलाम खानीसम्म पुग्नका लागि सडक निर्माणको कार्य केही वर्षयता भइरहेको छ । सडक विभागअन्तर्गतको उक्त योजनाले खानीस्थलसम्म कच्ची सडकको पहुँच पुग्ने क्रममा रहेको आलेले बताए । २३ वर्ष भयो, थोरबहुत काम हुँदै आएको थियो, यो वर्षदेखि ठप्प हुने भयो, आलेले भने । गोकुलगंगा गाउँपालिका २ ठोसेका विभिन्न स्थानमा फलामका खानी छन् । मुख्य खानी आरुबोटे, दाङरदिंगर, सिंगटिलगायतका क्षेत्रमा रहेको स्थानीय भुवनबहादुर कार्की बताउँछन् । कार्कीका अनुसार उक्त स्थानहरूमा राणाकालमा फलामका धाउ निकालेका सुरुङ अझै छन् ।"
'नवनागरिक विरुद्ध उजुरीका चाङ,"शिव पुरी (रौतहट), सुनिता बराल (महोत्तरी), अवधेश झा (सप्तरी) र ओमप्रकाश ठाकुर (सर्लाही)"
मतदाता फकाउन अनुत्तरदायी अभ्यास,"चुनाव घोषणा गरेर कामचलाउ भैसकेको सरकारले आफ्नो राजनीतिक तथा वैधानिक हैसियतको बिलकुलै ख्याल नगरी अध्यादेशबाटै आगामी आर्थिक वर्षका निम्ति पूर्ण बजेट ल्याएको छ । चुनावमा मतदाता प्रभावित पार्नका निम्ति लोक रिझाउने गरी ल्याइएको यो बजेट मूलतः वितरणमुखी छ । कतिपय लोकरञ्जक सुविधा तथा कार्यक्रमबाहेक यो बजेट कि पुराना बजेटजस्तै शब्दाडम्बरपूर्ण छ, कि महत्त्वाकांक्षी । त्यसैले लाग्छ, बजेट बनाउने क्रममा सरकारले आफैंले घोषणा गरेको चुनाव चटक्कै बिर्सिएको छ, यसकै निम्ति भनेर रकम छुट्याइएको भए पनि । तत्कालीन प्राथमिकताका काम र अरू नियमित कामकारबाही मात्रै गर्ने हेतुले ल्याउनुपर्ने बजेटका केही कार्यक्रम हेर्दा लाग्छ, यो सरकारले आफ्नो आधार वर्षको पो बजेट घोषणा गरिरहेको छ । तसर्थ, संविधान र विधिको शासनको धज्जी उडाउँदै ल्याइएको यो बजेट समयसन्दर्भका दृष्टिमा विरोधाभासको पुलिन्दा बनेको छ । सर्वप्रथम त, यसरी बजेट ल्याउँदा संवैधानिक व्यवस्थाकै उल्लंघन भएको छ । संविधानअनुसार अर्थमन्त्रीले आर्थिक वर्षको सम्बन्धमा संघीय संसद्को दुवै सदनको सयुक्त बैठकमा बजेटसँग सम्बन्धित विधेयकहरू पेस गर्नुपर्नेमा बजेटलाई नै छल्ने उद्देश्यले प्रतिनिधिसभा विघटन गरेर सरकारले अध्यादेशको बाटो रोज्नु नै गलत छ । बजेटसम्बन्धी कानुन संसद्बाहिर सृजना हुन सक्ने परिकल्पना संविधानमा नभएको बारेमा विज्ञहरूले सरकारलाई खबरदारी नगरेका पनि होइनन्, तैपनि अर्थमन्त्री विष्णु पौडेलले संसद्मा पेस हुनेजस्तै नियमित प्रकृतिको बजेट ल्याएका छन्, जुन आफैंमा विडम्बनापूर्ण छ ।अर्को, मनलाग्दी प्रचारमुखी कार्यक्रम राखेर बजेटको आकार अत्यधिक वृद्धि गरी सरकारले अनुत्तरदायी कार्य गरेको छ । निश्चय पनि हरेक सरकारको उद्देश्य जनताको मन जितेर चुनावमा मत जित्दै फेरि सरकारमा पुग्ने हुन्छ । तर त्यस्तो जनमन र जनमत कार्यसम्पादनको बलमा जित्नुपर्छ राज्यस्रोतको मनपरी वितरण गरेर होइन । अहिले खर्च क्षमता र स्रोत जुटाउने निश्चित आधारबिनै बजेटको आकार उल्लेख्य वृद्धि गर्दै १६ खर्ब ४७ अर्ब ५७ करोड रुपैयाँ विनियोजन गरिएको छ । जबकि, चालु आर्थिक वर्षका लागि तत्कालीन अर्थमन्त्री युवराज खतिवडाले अघिल्लो वर्षभन्दा चार प्रतिशत कम अर्थात् १४ खर्ब ७४ अर्ब ६४ करोड रुपैयाँको बजेट विनियोजन गर्दा पनि खर्च गर्ने क्षमता नभएपछि वर्तमान अर्थमन्त्री पौडेलले नै मध्यावधि समीक्षामार्फत ८८ प्रतिशतले यसको आकार घटाएर १३ खर्ब ४४ अर्ब ६८ करोड रुपैयाँ मात्रै खर्च गर्ने अनुमान गरेका थिए । र, यही खर्चसमेत गर्न नसक्ने भएपछि शनिबार बजेट सार्वजनिक गर्ने क्रममा १२ खर्ब ६६ अर्ब रुपैयाँको नयाँ लक्ष्य निर्धारण गरिएको छ । त्यसैले, कोभिड१९ को संक्रमणको अनिश्चितताबीच राजस्व संकलनको सम्भावना कम हुँदा हुँदै झन्डै ३० प्रतिशतले बजेटको आकार वृद्धि गरिनु सरासर अनुत्तरदायी कदम हो ।बजेटको आकार वृद्धि नगरी सार्वजनिक खर्च कटौती र मितव्ययितासम्बन्धी नीति अघि सार्नुको सट्टा स्रोत जुटाउन फेरि पनि अत्यधिक सार्वजनिक ऋण नै लिने सरकारको उद्देश्य देखिन्छ । जबकि यही सरकारको तीनवर्षे कार्यकालमै सार्वजनिक ऋण दोब्बर भई करिब १६ खर्ब रुपैयाँ पुगेको छ, जुन कुल गार्हस्थ्य उत्पादनको ३७३ प्रतिशत हाराहारी हो । ऋण लिनुलाई नै अन्यथा मान्न नसकिए पनि यसलाई उपादेयताको कसीमा राखेर भने हेर्नैपर्छ । सिद्धान्ततः ठूला पूर्वाधार आयोजना र सार्वजनिक पुँजी निर्माण तथा उत्पादन वृद्धिका लागि सार्वजनिक ऋण लिनु स्वाभाविक भए पनि नियमित वितरणमुखी कार्यक्रममै खर्चने गरी साढे ५ खर्ब रुपैयाँभन्दा बढी ऋण लिने उद्देश्य राख्नुको भने कसैगरी औचित्य पुष्टि हुन सक्दैन । सरकारले अनुत्तरदायी शैलीले दीर्घकालीन दायित्व सृजना हुने दर्जनौं कार्यकर्तामुखी कार्यक्रम बजेटमा समावेश गरेको छ । निकै विवादास्पद प्रधानमन्त्री रोजगार कार्यक्रमका लागि १२ अर्ब रुपैयाँ छुट्याइएको छ । सामाजिक सुरक्षाको दिगो उपाय पहिल्याउनुको सट्टा नगद भत्ता बढाइएको छ । कर्मचारीको तलब पनि वृद्धि गरिएको छ । यसअघिका अध्यादेशवाला बजेटमा यस्ता प्रबन्ध गरिएका थिएनन् । यसरी सरकारले अध्यादेशवाला बजेटको प्रचलित नैतिक सीमाकै उल्लंघन गरेको छ । घोषणा भएअनुसार अब वृद्धवृद्धाले मासिक ४ हजार रुपैयाँ पाउनेछन्, जसका लागि करिब १ खर्ब रुपैयाँ विनियोजन गरिएको छ । कर्मचारीहरूको तलब मासिक २ हजार रुपैयाँले बढाइएको छ भने प्रहरीको राशन भत्ता १५ प्रतिशतले वृद्धि गरिएको छ । मतदाता प्रभावित पार्नकै निम्ति दीर्घकालीन दायित्व सृजना गरिएका यी व्यवस्थाले स्रोत व्यवस्थापनको चाप पनि पर्ने निश्चित छ । रकम वितरणमा जोड दिइएकै कारण शिक्षामा उल्लेख्य रूपमा बजेट घटाइएकैबाट अहिल्यै विशृंखलता सुरु भैसकेको प्रस्ट बुझ्न सकिन्छ ।कामचलाउ सरकारले सार्वजनिक सेवा सञ्चालनको अक्षुण्णताका लागि मात्रै बजेट पनि कामचलाउ नै ल्याउने परम्परा लत्याएर सरकारले राजनीतिक संस्कृतिकै धज्जी उडाएको छ । नयाँ जनमत प्राप्त भएको सरकारले झैं उल्टो मतदाता रिझाउने गरी विस्तारकारी कार्यक्रम सार्वजनिक गरेको छ । यसबाट प्रस्ट भएको छ अध्यादेशबाट पनि जेठ १५ मै बजेट ल्याउनुको मुख्य उद्देश्य कात्तिक २६ र मंसिर ३ का लागि घोषित निर्वाचनमा मतदाता प्रभावित पार्नु नै हो । यसकै निम्ति बहुसंख्यक नागरिक, पेसाव्यवसायी, उद्यमीहरूलाई लक्षित गरी राज्य ढुकुटीको रकम वितरण, छुट र सुविधाका कार्यक्रमहरू समावेश गरिएको छ । संविधान र विगतको अभ्यासअनुसार बजेट आगामी साउन १ गतेबाट कार्यान्वयनमा आउने भए पनि कतिपय छुट तथा सुविधा यसै महिनाबाट लागू हुने गरी घोषणा गरिएका छन् । वित्तीय उत्तरदायित्वका हिसाबले यो गम्भीर अनुशासनहीनता हो, जसबारे सार्वजनिक समीक्षा हुनुपर्छ । कतिसम्म गरिएको छ भने, कामचलाउ चुनावी सरकार जग्गा वितरण गर्ने घोषणा गर्नसमेत पछि परेको छैन । यसकै लागि ६८ करोड रुपैयाँ विनियोजन गरिएको छ । समाजका विभिन्न वर्ग तथा पेसाकर्मीलाई रिझाउने क्रममा सरकारले पत्रकारहरूलाई निःशुल्क उपचारजस्तो तुकविहीन कार्यक्रम पनि समावेश गरेको छ । जबकि, पत्रकारिताको सार्वजनिक दायित्व बढी होला, तर उपचारकै निम्ति राज्यबाट विशेषाधिकार पाउनुपर्ने पेसा होइन यो । राज्यले निःशुल्क उपचार गरिदिनुपर्ने अरू कैयौं वर्गसमुदाय छन् । यसरी मतदाता रिझाउने उद्देश्यले राज्यस्रोतको मनलाग्दी वितरण गर्ने गरी कार्यक्रम ल्याएर सरकारले निर्वाचनमा लेवल प्लेइङ फिल्ड अर्थात् खेल मैदान बराबरी हुनुपर्छ भन्ने सर्वमान्य सिद्धान्तकै खिल्ली उडाएको छ । सबैभन्दा उदेकलाग्दो त, सरकारले अध्यादेशबाट करसम्बन्धी निर्णय गरेर संसदीय व्यवस्थाकै घोर उपहास गरेको छ । नो ट्याक्सेसन विदाउट रिप्रिजेन्टेसन अर्थात् जनप्रतिनिधिले मात्रै करको दर र दायराबारे निर्णय गर्न पाउने विश्वव्यापी संसदीय अभ्यासको खिलाफमा गएर सरकारले मूल्यमान्यता मिचेरै अघि बढ्ने आफ्नो कार्यशैलीको अर्को नमुना प्रस्तुत गरेको छ । हाम्रो संविधानले पनि संसद्मा मात्रै बजेट पेस गर्नुपर्ने व्यवस्था गरी अन्य विकल्पको कल्पना नगरेर यही मान्यताको अनुसरण गरेको तथ्य सरकारले भुलेको छ । र, अध्यादेशबाट ल्याइने बजेटमा कर छुट, थप तथा विस्तारसम्बन्धी निर्णय नगर्ने प्रचलित अभ्यासलाई लत्याएर अर्थमन्त्री पौडेलले विद्यमान कर कानुनअनुसारको जरिवाना, हर्जाना तथा छुटहरू घोषणा गरिदिएका छन् । संविधान जारी भएको पाँचै वर्षमा बसालिएको यो नयाँ नजिर भविष्यका लागि सर्वथा घातक हुने निश्चित छ । यो बजेटले केही सकारात्मक थालनी नगरेको भने पक्कै होइन । कोभिड१९ को नियन्त्रणका लागि अघि सारिएका नीति, खोप खरिद, सांसदको तजबिजीमा खर्च हुने विवादास्पद स्थानीय पूर्वाधार साझेदारी विकास कार्यक्रम खारेज, विद्युतीय सवारी साधनमा पूर्वअर्थमन्त्री खतिवडाका निर्णय उल्ट्याउने वातावरणमैत्री निर्णय यसका केही सकारात्मक पक्ष हुन् । परियोजना धितो राखी युवा उद्यमीलाई एक प्रतिशत ब्याजदरमा २५ लाखसम्म बीउ पुँजी कर्जा उपलब्ध गराउने, दर्ता नवीकरण र अन्य सेवा एकद्वार निकायबाट निःशुल्क गर्ने, स्टार्टअप भित्र्याउन १ अर्बको च्यालेन्ज फन्ड स्थापना गर्नेजस्ता उद्यमी जन्माउने नीति पनि प्रशंसनीय नै देखिन्छन्, यद्यपि यिनको कार्यान्वयन पक्ष भने उत्तिकै महत्त्वपूर्ण छ । यसै पनि घोषित कार्यक्रमहरू कार्यान्वयन गर्ने शासकीय क्षमता मुलुकमा कहिल्यै थिएन, त्यसमाथि अहिले त सरकारको मूल ध्यान नै बरालिएको बेला छ । तर पनि, कोभिड रोकथाम र नियन्त्रणका सम्पूर्ण पक्ष र सर्वसाधारणको जनजीविका तथा अर्थतन्त्रको पुनरुत्थानजस्ता विषयमा शक्ति केन्द्रित गर्नबाट भाग्ने छुट भने सरकारलाई हुने छैन । र, लाभान्वित व्यक्ति छनोटका क्रममा वितरणमुखी कार्यक्रमको दुरुपयोग पनि कदापि हुनु हुँदैन ।"
बजेट चुनाव र वितरणमुखी,"कामचलाउ सरकारले पूर्ण बजेट ल्याउन मिल्दैन भन्दाभन्दै जबरजस्ती ल्याएको आर्थिक वर्ष २०७८७९ को १६ खर्ब ४७ अर्बको बजेट समष्टिमा चुनावमुखी र वितरणमुखी छ । आउने चुनावलाई प्रभावित पार्ने किसिमले थुप्रै योजना पारिएको छ । चुनाव हुन्छहुँदैन कुनै ठेगान छैन तैपनि भैहालेमा बजेटको सहाराले जित्न सकिन्छ कि भन्ने लोभले थुप्रै ललिपप बाँड्न भने खोजिएको छ । चुनाव घोषणा गरेको सरकारले यस्तो प्रचारमुखी बजेट ल्याउनु कानुनी र नैतिक दुवै दृष्टिले उचित थिएन । अटेरी स्वभावका प्रधानमन्त्री केपी शर्मा ओलीलाई कसले भन्दा लाग्ने हो र ? जे जसरी भए पनि बजेट आयो र यसको राम्रो, नराम्रो दुवै पक्ष छ । देशको विद्युत् खपत बढाउन र स्वच्छ वातावरण बनाउन विद्युतीय गाडी प्रयोगमा जोड दिनु, यसको अन्तःशुल्क हटाउनु र भन्सार घटाउनु, यसैगरी विद्युतीय सामग्रीहरूमा भन्सार दर घटाई देशकै विद्युत् खपतको नीति ल्याउनु, स्वास्थ्य र कृषि क्षेत्रलाई विशेष प्राथमिकतामा राख्नु, विद्यार्थी र स्टार्टअप व्यवसायीलाई प्रोत्साहन गर्न खोज्नु, ज्येष्ठ नागरिक भत्ता बढाउनु, संसदीय विकास कोष काट्नु बजेटको राम्रो पक्ष हो । साथै नराम्रा पक्ष पनि उत्तिकै छ । विकास खर्च २४ प्रतिशतबाट घटाएर २१ मा झार्नु सबैभन्दा नराम्रो पक्ष हो । प्रधानमन्त्रीको झापा र अर्थमन्त्रीको लुम्बिनी प्रदेशमा बढी बजेट हाल्नु, काकडभित्तादेखि इनरुवासम्मको रेल्वे ट्र्याकमा बजेट हाल्नु तर इनरुवादेखि बर्दिबाससम्म रेलमार्ग जोड्ने कुनै योजना नराख्नुले त्यो बजेटको प्रतिफल प्राप्तिमा अर्थ रहँदैन । शैक्षिक प्रमाणपत्र राखेर कर्जा दिने, प्रधानमन्त्री रोजगार कार्यकम र भूमि बैंकको स्थापना गत वर्षकै बजेटमा थियो । भूमि बैंक कागजमै सीमित भयो । काम गर्न नसक्ने योजना राखेर किन जनतालाई अलमलाउनु ? स्वर्गीय रवीन्द्र अधिकारीको नाउँमा ताप्लेजुङको विमानस्थलको नामकरण गरिनु स्वागतयोग्य भए पनि प्रधानमन्त्रीको निजी व्यापारिक घराना यति ग्रुपको मालिक आङछिरिङको नाउँमा तेह्रथुमको चुहानडाँडा विमानस्थलको नामकरण गर्नु कुनै हालतमा स्वीकार्य हुन सक्दैन । यस्तो हो भने, दिवंगत थुप्रै विवादास्पद व्यापारीहरूको नाउँमा राष्ट्रका सम्पदाको नामकरण गर्ने बेथिति चल्नेछ । यसर्थ अविलम्ब यो हटाउनुपर्छर् । देशको मूल आम्दानी भनेको १० खर्ब २४ अर्ब मात्र हो तर बजेट १६ खर्ब ४७ अर्बको बनाइयो । बाँकी रकम विदेशी र आन्तरिक ऋणबाट उठाउने भनिएको छ, जुन राम्रो होइन । कर्जा लिईलिई बजेट ठूलो बनाउने, बढी सुविधा बाँड्न खोज्ने कार्य बहादुरी होइन, मूर्खता हो । कोभिडको यो महामारीले १२ वर्ष व्यवसाय उठ्न सक्दैन । यसर्थ बजेटले लिएको ६५ प्रतिशतको आर्थिक वृद्धि सम्भवै छैन । बढीमा ४ प्रतिशत होला । यसलाई संशोधन गर्नुपर्छ । गोपाल देवकोटा, गोकर्णेश्वर८, काठमाडौं"
बजेटले शिक्षामा आशाको दियो जगायो ?,"१ चालु आवभन्दा झन्डै शून्य दशमलव तीन दुई प्रतिशतले लगानी घटेको अवस्था छ । विश्व समुदायलाई हामी २० प्रतिशत शिक्षामा लगानी गर्छौं भन्ने सरकारी प्रतिबद्धता झुटको पुलिन्दामा परिणत भएको छ । आगामी वर्ष शिक्षाले कुल बजेटको १०९३ प्रतिशत मात्रै पाएको छ ।२ अहिलेसम्मकै सबैभन्दा कमजोर र प्रगतिहीन राष्ट्रपति शैक्षिक सुधार कोषको रकम विगत ३ वर्षमा दोब्बर बनाइएको छ । पहिलो वर्ष ५ अर्ब, त्यसपछि ६ अर्ब हुँदै अहिले १० अर्ब पुर्याइएको छ । यसको उपादेयता र उपयोग शैलीमाथि विज्ञले प्रशस्त प्रश्न उठाएका छन् ।३ ७० प्रतिशत प्राविधिक र ३० प्रतिशत साधारण शिक्षा भन्ने यसभन्दा अगिको नेकपाको चुनावी घोषणापत्र हुबहु सारिएको छ तर पूर्वाधार अभावमा साधारण शिक्षासमेत सबैमा चित्तबुझ्दो रूपले पुर्याउन नसक्ने नेपाल सरकारको यो महत्त्वाकांक्षी योजना चुनावी नारा मात्रै होइन र ?४ पूर्वप्राथमिक तहमा अध्यापनरत सहजकर्ताको मासिक पारिश्रमिक १५ हजार पुग्नु स्वागतयोग्य छ, यो अझै बढ्नुपर्छ । तर, संघीय सरकारले खर्च गर्ने उही ८ हजार हो । स्थानीय सरकारले दिनुपर्ने ७ हजारमा संघीय सरकारले जश लिने किन ?५ शिक्षक दरबन्दीको पुरानो रटान यथावत् छ । कागजी दरबन्दी मिलान गरेर विद्यालयलाई शिक्षक पुर्याउन नसक्ने सरकार यही होइन । किन गोलमटोल भाषा ? आवश्यक नपुग करिब ६० हजार शिक्षकको विज्ञापन गरी पदपूर्ति गर्नुपर्ने होइन ? त्यसका लागि बजेट खोइ ?६ अंग्रेजी, गणित र विज्ञान विषयका शिक्षकका लागि चालु आवकै सिद्धान्त अवलम्बन गरिएको छ तर चालु आवमा यो हात्ती आयो हात्ती आयो फुस्सा भैसकेको छ ।७ कक्षा १५ का सबै बालबालिकालाई दिवा खाजा पुर्याउने कुरा चालु आवकै निरन्तरता हो तर यसका चुनौती र समस्याहरू केलाउने प्रयास नभएकाले विद्यालयस्तरमा यसको प्रभावकारिताबारे प्रश्न उठेको छ ।८ वैकल्पिक शिक्षाका लागि केही प्रयास गर्न खोजेको देखिए पनि ६० प्रतिशत विद्यालयमा यसै आवमा निःशुल्क ब्रोडब्यान्ड पुर्याउने हावादारी उद्देश्य राखिएको छ । पहिला विद्यालयको उचित भौतिक पूर्वाधार नभई कसरी प्राविधिक पूर्वाधार तयार हुन सक्छ ? त्यसमाथि चालु आवको त्यस्तै प्रतिबद्धता पानी भैसकेको छ ।९ विश्वविद्यालय शिक्षा अनुसन्धानमुखी त बनाउने तर शिक्षा बजेटको जम्मा १० प्रतिशत मात्रै छुट्टाएर कसरी सम्भव होला ? विश्वविद्यालय अनुसन्धान आयोगलाई सशक्तीकरण गर्ने कुरा ठीक होला तर सरकारले नै बनाएको उच्च शिक्षा विधेयकले यसमाथि प्रधानमन्त्री र शिक्षामन्त्रीको अनावश्यक हस्तक्षेपको प्रावधान राखेकाले यो बुँदा विरोधाभासपूर्ण देखिएको छ ।१० प्राविधिक शिक्षा तथा व्यावसायिक तालिम केन्द्रलाई राष्ट्रिय योग्यता प्राधिकरणमै बदल्छु किन भन्न नसकेको ? जबकि विकासोन्मुख मुलुकबाट विकासशील राष्ट्रको तहमा आगामी सन् २०२५ सम्म पूरा गर्नुपर्ने सर्तसहित नेपाल प्रवेश गरिसकेको छ । राष्ट्रिय योग्यताको प्रारूपभित्र यो देशको शिक्षा प्रणाली विकास नगर्ने हो भने तोकिएका सर्त पूरा हुन कठिन छ । मनप्रसाद वाग्ले, मीनभवन, काठमाडौं"
किन लेखिँदैन मुद्दाकेन्द्रित बजेट ?,"गिजोलिएका तथ्यांकयस वर्ष कुल गार्हस्थ्य उत्पादन (जीडीपी) ४२ खर्ब ६६ अर्ब रुपैयाँ अर्थात् पुगनपुग ४० अर्ब अमेरिकी डलर पुगेको अनुमान अर्थ मन्त्रालयले गरेछ (हेर्नुस्, आर्थिक सर्वेक्षण २०७७७८, कार्यकारी सारांश, बुँदा नं ८) । विश्व बैंकको तथ्यांकले नेपालको जीडीपी सन् २०१७ मा २५१८ अर्ब डलर, २०१८ मा २९१७ अर्ब डलर र २०१९ मा ३०६४ अर्ब डलर पुगेको देखाएको छ । तर अर्थमन्त्री पोडेलले एकै वर्षमा ९ अर्ब डलरभन्दा धेरैको बढोत्तरी भएको एकातर्फ देखाएका छन् भने, अर्कातर्फ उनकै तथ्यांकले अर्थतन्त्र सोही अवधिमा २ प्रतिशतभन्दा बढीले संकुचनमा गएको उल्लेख गरेको छ । कोभिड महामारी र यसको चुनौती विद्यमान रहेका बेला गत वर्ष ७ प्रतिशत र यस वर्ष ६५ प्रतिशतको आर्थिक वृद्धिको प्रचारमुखी लक्ष्य यो सरकारका बजेटले राखे । गत वर्ष साढे १४ खर्ब रुपैयाँको बजेटको आकार मध्यावधि समीक्षामा पौने २ खर्बले घटाएको आफ्नै अनुभव हुँदाहुँदै अहिले साढे १६ खर्ब रुपैयाँको बजेट अर्थमन्त्रीले प्रस्तुत गरेका छन् । त्यसमा एकतिहाइ स्रोत ऋणबाट पुर्ताल गर्ने प्रस्ताव छ । यसका लागि आवश्यक खर्च प्रभावकारिता, सार्वजनिक खरिदको पारदर्शिता र स्रोत प्रशोचन क्षमता अभिवृद्धिका कुनै पनि कार्ययोजना समावेश गर्ने आवश्यकताको बोध अहिले पनि यो बजेट नामक निबन्ध लेखकहरूले गरेका छैनन् ।मुख्य कुरा, अहिले नेपाली अर्थतन्त्रलाई उम्कनै नसक्ने गरी गाँज्दै लगेका गम्भीर पक्षहरू वैध अर्थतन्त्रलाई निल्नै आँटेको अवैध छाया अर्थतन्त्र, न्यून सार्वजनिक खर्च क्षमता, सार्वजनिक खरिदमा हावी क्रोनिइजम र भ्रष्टाचार, भयावह बनिसकेको व्यापार घाटा, युवा जनशक्तिको अनियन्त्रित पलायन, शून्यको नजिक पुग्न लागेको स्वदेशी औद्योगिक उत्पादकत्व र पूर्णतः मेटिएको दलाली एवं राजनीतिबीचको लक्ष्मणरेखा लाई देखेको नदेख्यै गरेर लेखिने बजेटले मुलुकलाई अगाडि बढाउन सकेन । सक्दैन । यसमा अर्थमन्त्रीका रूपमा विष्णु पौडेल मात्र अपवाद छैनन् । अव्यावसायिक, समस्याविमुख र कोठे अनुमानमा आधारित पुराना टेम्प्लेट माथि बजेट लेखनको यो संस्कारले गम्भीर राष्ट्रिय रोगको रूप धारण गरिसकेको छ । सरकारमा बस्दा त्यही गर्ने र विपक्षमा बस्दा त्यसकै चरम विरोध गर्ने प्रतिक्रियात्मक शैलीभन्दा माथि उठेर वस्तुपरक बजेट लेखनको अभ्यास आरम्भ गर्न सार्थक राष्ट्रिय बहसको आवश्यकता भइसकेको छ ।"
जोडिएको सीमा र आपूर्ति शृङ्खला,"स न् २०१९ मा पहिलो चोटि देखा परेको कोभिड१९ महामारीले पुनः एकपटक दक्षिण एसियाली क्षेत्रलाई नराम्रोसँग गाँजेको छ । कोरोना भाइरस संक्रमणको नयाँ लहर यस क्षेत्रमा तीव्र गतिमा बढ्दै जाँदा हामीसँग उपलब्ध स्रोतको परिचालन र अत्यावश्यक सामग्रीको जोहो गर्न अपरिहार्य भएको छ । गत वर्षझैं यो पटक पनि हाम्रो सुरक्षा र समृद्घिका लागि आपूर्ति शृङ्खला कति महत्त्वपूर्ण छ भन्ने कुरा यस महामारीले सिकाएको छ । सन् २०२० मा महामारीले हामीलाई आक्रान्त पार्दा हवाई क्षेत्र, सीमानाका, मानिस, वस्तु र अन्य कुराको चहलपहललाई पूर्ण रूपमा ठप्प पारिनुपर्छ भन्ने विश्वव्यापी आवाज थियो । तर भारत र नेपालबीचको सीमाले विभाजनको रेखा नभई सम्बन्धको आधार जनाउँछ । दुई देशबीचको अन्तरदेशीय व्यापार सेवाबाट दुवै देश तथा स्थानीय समुदायको जीवन धानिने भएकाले यसलाई निरन्तरता दिन अत्यन्तै आवश्यक छ । यही कारण हो, धेरैजसो राष्ट्रले आफ्नो सीमानाका बन्द राखिराख्दा पनि भारत र नेपालले दुई देशबीचको व्यापारिक मार्ग खुला राखी यसको सञ्चालनलाई निरन्तरता दिइराखेका छन् । र यसको परिणाम सबैले देखेका छन् । अप्रिल २०२० मा केही उतारचढाव आए पनि त्यसपछिका दिनमा भने भारत र नेपालबीचको व्यापारले उत्साहजनक गति लिँदै औसत व्यापार प्रवाहलाई उछिनेको छ । नेपाल भन्सारको तथ्याङ्क अनुसार, भारत नेपालको सबैभन्दा ठूलो निर्यात गन्तव्य हो । नेपालको कुल निर्यातको ७४ प्रतिशत हिस्सा भारतले ओगटेको छ । १० प्रतिशत हिस्सा ओगटेको अमेरिका दोस्रो स्थानमा छ भने त्यसपछि क्रमशः जर्मनी (३ प्रतिशत), बेलायत (२ प्रतिशत), टर्की (१५ प्रतिशत), फ्रान्स (१ प्रतिशत) र जापान (१ प्रतिशत) छन् । यो अद्वितीय विशेषता भारतनेपाल वाणिज्य सन्धिका कारण सम्भव भएको हो । पछिल्लो पटक सन् २०१६ मा नवीकरण गरिएको सो सन्धिले नेपाललाई भारतीय बजारमा पूर्ण भन्साररहित सुविधा प्रदान गरेको छ । दुई देशबीचको व्यापारका क्षेत्रमा बलियो जगका रूपमा रहेको भारतनेपाल पारवहन सन्धिले नेपालका मालसामानलाई भारतको सडक, रेलवे तथा बन्दरगाह सञ्जालमार्फत निर्बाध रूपमा ढुवानी गर्न सहजता दिएको छ । नेपाल भन्सारले प्रकाशित गरेको तथ्याङ्कले नेपाली आर्थिक वर्ष २०७७७८ को पहिलो नौ महिनामा नेपालको भारततर्फको निर्यात गत वर्षको सोही अवधिको तुलनामा २३५ प्रतिशतले वृद्घि भएको सङ्केत गरेको छ । बाँकी मुलुकको व्यापार प्रवाहमा करिब ५ प्रतिशतले गिरावट आएको समयमा नेपालले हासिल गरेको उपलब्धि वास्तवमै प्रशंसनीय छ । यसबाहेक नेपालको भारततर्फको निर्यातमा अभिवृद्घि हुनुको मुख्य कारण कृषिजन्य तथा खाद्य उत्पादनहरू पनि छन् जसले नेपालका किसानहरूलाई यस किसिमको व्यापारबाट निकै लाभ उठाउने अवसर दिएका छन् ।अझ सबैभन्दा रोचक कुरा त, सोही नौमहिने अवधिमा भारत र बाँकी अन्य मुलुकसँगको नेपालको ९९ प्रतिशत स्थलगत व्यापार भारतीय सीमामा रहेका भन्सार चौकीहरूमार्फत भएको थियो जुन दुवै दिशातर्फ खुला र चलायमान अवस्थामा थिए । यसले साझा सीमाका अद्वितीय फाइदाहरूको ज्वलन्त उदाहरण पेस गरेको छ । खुला र साझा सीमाका कारण आपूर्तिमा कुनै समस्या झेल्नुपरेन, रोजगारी सुरक्षित रहन गयो र महामारीले निम्त्याएको विषम परिस्थितिबीच पनि अर्थतन्त्रलाई टेवा दिन सकियो । अन्तरदेशीय कनेक्टिभिटीको भूमिका सबैभन्दा बढी पेट्रोलियम पदार्थको आपूर्तिमा देखियो । सञ्चालनमा आएको छोटो अवधिमै दुवै मुलुकको भविष्य जोडिएको र लगानीको प्रतीकका रूपमा रहेको प्रतिष्ठित मोतीहारीअमलेखगन्ज पाइपलाइनले नेपाल आयल निगम लिमिटेडलाई कोरोना कहरका बावजुद प्रत्येक महिना करिब १४७ करोड रुपैयाँ बचत गराउन सघाउ पुर्याएको छ । डिसेम्बर २०२० मा मात्र करिब १०० मिलियन लिटर डिजल वितरण गरेर पाइपलाइनले नयाँ रेकर्ड राखेको छ ।मे २०२१ मा नेपाल विद्युत् प्राधिकरणले भारतीय इनर्जी एक्सचेन्जको सदस्यता पाई वास्तविक समयमा ऊर्जा खरिद गर्न पाएपछि अन्तरदेशीय बिजुली व्यापार सम्बन्धी भारतले हालै जारी गरेको निर्देशिकाबाट फाइदा लिने नेपाल पहिलो मुलुक बन्न पुगेको छ । आउँदो वर्षायाममा ऊर्जाको भण्डार बन्ने लक्ष्य लिएको नेपाललाई यस निर्देशिकाले समान सहजताका साथ भारतमा विद्युत् बिक्री गर्न र जनताको बढ्दो समृद्घिलाई सुनिश्चित गर्न मद्दत गर्नेछ । महामारीको दोस्रो लहरमा पनि हामीले व्यापार प्रवाहलाई सुचारु राख्यौं । यसबीच ठूलो परिमाणमा कोभिड१९ विरुद्घको औषधिका साथै अत्यावश्यक उपकरणको आपूर्ति भएको छ । यो एक प्रकारले दुई राष्ट्रका सरकारबीचको द्विपक्षीय सहयोग हो जसमा भारतको केन्द्रीय, प्रदेश तथा जिल्ला तहका राज्य संयन्त्र तथा नेपाल सरकारका सबै तह समावेश छन् जो एकअर्कालाई सहयोग गर्न तत्पर छन् । कोभिड१९ महामारीले निम्त्याएको विनाशबाट पार पाउने दुवै देशको उत्कट चाहना भएकाले खुला आपूर्ति व्यवस्था तथा सुदृढ कनेक्टिभिटीबाट मात्रै साझा समृद्घिको मार्गमा पुग्न सकिन्छ भन्ने प्रस्ट छ । यहाँ कनेक्टिभिटी भन्नाले अवरोधरहित सीमा पूर्वाधार, रेलवे, सडकमार्ग, विद्युत् प्रसारण लाइन र डिजिटल वित्तीय सम्पर्क साधनहरू पर्छन् ।क्वात्रा नेपालका लागि भारतीय राजदूत हुन् ।"
आजको प्राथमिक मानव अधिकार :चुनाव कि स्वास्थ्य ?,"स्रोतसाधनको पारदर्शी तथा न्यायिक वितरणमहामारीसँग जुध्न राज्य कोष र अन्य स्रोतसाधनको धेरै प्रयोग गर्नुपर्ने हुन्छ । यसैलाई मध्यनजर गर्दै राज्यले अन्तर्राष्ट्रिय क्षेत्रलाई सहयोगको आह्वानमा तीव्रता दिएको छ । विभिन्न मुलुकबाट केही मात्रामा खोप, अक्सिजन सिलिन्डरलगायत नेपाल भित्रिँदै पनि छन् । यी सामग्री बुझिलिनु मात्र ठूलो कुरा होइन, यसको प्रभावकारी व्यवस्थापन महत्त्वपूर्ण पाटो हो । सरकारले उपलब्ध स्रोतसाधनको वितरण प्रणालीलाई प्रभावकारी र पारदर्शी बनाउनेबारे स्पष्ट नीति नियम र प्रक्रियाहरूको निर्धारण गर्नु आवश्यक छ । अन्त्यमा, महामारी नियन्त्रणलाई व्यवस्थित गर्न सरकारले मुख्यतः यी विषयमा ध्यान दिनुपर्छ, पहिलो, अस्पतालको आपत्कालीन सेवा र अक्सिजनको व्यवस्था गर्ने । दोस्रो, छिटोभन्दा छिटो सबैलाई खोप लगाउने । तेस्रो, नेपालले पनि खोप आयात गर्न छिमेकी राष्ट्रहरू सहयोगसँगसँगै बौद्धिक सम्पत्ति अधिकारको व्यापारअन्तर्गत (ट्रिप्स पेटेन्ट) छुट र अन्य अन्तर्राष्ट्रिय सहयोग र सहकार्यका लागि पहल गर्ने । चौथो, सार्वजनिक र निजी दुवै स्वास्थ्य संस्थाको कामको नियमन र सहजीकरणका लागि सर्वोच्चका आदेशहरूसमेत समेटेर एकीकृत कानुन बनाउने । पाँचौं, यस्तो कानुनअन्तर्गत आर्थिक, सामाजिक वा अन्य कुनै भेदभावबिना निःशुल्क र पहुँचयोग्य प्राथमिक स्वास्थ्य सेवा प्रणाली सुनिश्चित गर्न उपयुक्त संयन्त्रहरूको निर्माण गर्ने । सार्वजनिक स्वास्थ्य संस्थाहरूमा देखिन सक्ने स्वार्थको द्वन्द्वसँग सम्बन्धित मुद्दाहरूलाई हेर्न पनि यस्ता प्रभावकारी संयन्त्र आवश्यक छ । स्वास्थ्यसम्बन्धी मानव अधिकार सुनिश्चित गर्दै सार्वजनिक स्वास्थ्य सेवा प्रणालीको सुधार गरी स्वास्थ्य सेवामा पहुँच नपाएकै कारण कुनै देशवासीले मर्न नपर्ने अवस्था सृजना गर्न सरकार र समग्र राजनीतिक नेतृत्वको ध्यान आकृष्ट हुनु अत्यन्त जरुरी छ । यो चुनाव हैन महामारी नियन्त्रण प्राथमिकतामा राख्नुपर्ने बेला हो ।शर्मा र पराजुली अधिवक्ता हुन् ।"
शेफोक्सुन्डोमा २ हिउँ चितुवामा जोडियो स्याटेलाइट,"(काठमाडौं)  सरकारले शेफोक्सुन्डो निकुञ्जमा फेरि दुई वटा हिउँ चितुवामा स्याटेलाइट जीपीएस कलर जडान गरेको छ । जेठ ५ गते ३९२५ मिटर उचाइको साल्दाङ ब्लकको राप्कामा स्थानमा ३७ किलोग्रामको ७ वर्षे र गत मंगलबार ३७१९ मिटर उचाइको साल्दाङकै धोरामा ३८ किलो तौलको ६ वर्षे हिउँचितुवाको घाँटीमा स्याटेलाइट कलर जोडिएको हो । दुवै भाले चितुवा हुन् । कलर गरिएको स्थान चीनको सिमानाबाट करिब १२ किलोमिटरको दूरीमा पर्छ । यी हिउँ चितुवा विचरणका लागि चीनतर्फ विचरण गर्न जान्छन् कि जाँदैनन् भन्ने जानकारी प्राप्त हुने अपेक्षा गरिएको छ । पहिलो हिउँ चितुवाको नाम घाङ्ग्री धापी हिउल र दोस्रोको लाङ्गेन राखिएको निकुञ्जले जनाएको छ । यसअघि गत वर्ष स्याटेलाइट कलर जोडिएका सामलिङ र जेबोरोङ नाम दिइएका दुई हिउँ चितुवा मरेका थिए । विभागका इकोलोजिस्टसमेत रहेका सूचना अधिकारी हरिभद्र आचार्यले २०७५ को भदौ १५ मा शेफोक्सुन्डो निकुञ्जका ४ वटा हिउँ चितुवामा स्याटेलाइट जडान गर्ने वन तथा वातावरण मन्त्रालयको निर्णयअनुसार थप दुई वटामा यो पटक स्याटेलाइट कलर जोडिएको कान्तिपुरलाई बताए । राष्ट्रिय निकुञ्ज विभागको नेतृत्वमा राष्ट्रिय प्रकृति संरक्षण कोष (एनटीएनसी) को प्राविधिक र डब्लूडब्लूएफ नेपालको आर्थिक सहयोगमा यो पटक पनि स्याटेलाइट जडान गरिएको हो । स्याटेलाइट कलर जडानपछि हिउँ चितुवाको आनीबानी, व्यवहार, विचरणको व्यवस्थापन, अन्तरदेशीय सहकार्यलगायत हिउँ चितुवाको र यसको आहार प्रजाति संरक्षणको पहिचान गरी रणनीति बनाउन सहयोग पुग्नेछ । जडान गरिएको स्याटेलाइट कलर जर्मनीको भेक्ट्रोनिक एरोस्पेस कम्पनीको उत्पादन हो । यो सिस्टमले प्रत्येक ४ घण्टाको हिउँ चितुवाको अवस्थिति (जीपीएस लोकेसन) दिनेछ । यो कलरले १८ महिनासम्म तथ्यांक दिन्छ ।निकुञ्जका निमित्त प्रमुख संरक्षण अधिकृत गोपाल खनालका अनुसार स्याटेलाइट जडान गर्न एनटीएनसीका प्राविधिक, चितवन निकुञ्जका पशु स्वास्थ्य सहायक र हिउँ चितुवा संरक्षणमा संलग्न स्थानीय नागरिक वैज्ञानिक (सिटिजन साइन्टिस्ट) गरी ३० जना खटिएका थिए । यसपटक गरिएको स्याटेलाइट जडान कार्यलाई थप प्रभावकारी बनाउन मंगोलियामा हिउँ चितुवामा कलरिङ गर्दा प्रयोग भएको अर्बिस नामक स्वचालित ट्र्याप अनुगमन प्रविधि पहिलोपटक प्रयोग गरिएको छ, खनालले भने, स्याटेलाइट कलर जडान गरिएका हिउँ चितुवाको आनुवांशिक अध्ययन गर्न एवं डीएनए प्रोफाइल तयार गर्न रगतको नमुनासमेत लिइएको छ ।स्याटेलाइटबाट प्राप्त सूचना तथा स्थलगत अनुगमनको माध्यमबाट हिउँ चितुवाको विचरण अध्ययनसमेत गरिएको खनालले बताए । अहिलेसम्मको तथ्यांकलाई हेर्दा दुवै हिउँ चितुवाले सामान्य रूपमा आफ्नो बासस्थानमा ३०६९ देखि ४९६० मिटरको उचाइसम्म विचरण गरेका छन्, उनले भने । घाङ्ग्री घापी हिउल ले ७ दिनमा २४ किलोमिटर र लाङ्गेन ले १ दिनमा २ किलोमिटर दूरी पार गरेको छ । दुई हिउँ चितुवा एकअर्काबाट ६ किमिको दूरीमा विचरण गरिरहेका छन् ।"
"मतदाता रिझाउने होइन, अभिभावकीय बजेट : अर्थमन्त्री","(काठमाडौं)  अर्थमन्त्री विष्णु पौडेलले सरकार बजेट कार्यान्वयनमा लागिहाल्ने बताएका छन् । मतदाता रिझाउनेभन्दा पनि अभिभावकीय जिम्मेवारी निर्वाह गर्ने गरी अध्यादेशमार्फत बजेट ल्याइएको उनको दाबी छ । मतदाता प्रभावित गर्ने गरी होइन, जनता र राष्ट्रप्रति सरकारको जुन जिम्मेवारी छ, त्यो पूरा गर्न बजेट ल्याएका हौं, उनले भने । सत्तारूढ दललाई जनतामाझ गई विश्वास जित्ने अधिकार रहेको उनको भनाइ छ ।अध्यादेशमार्फत बजेट ल्याएको भोलिपल्ट आइतबार पत्रकार सम्मेलन गर्दै संवैधानिक प्रावधानअनुसार नै बजेट ल्याएको अर्थमन्त्री पौडेलले बताए । प्रतिनिधिसभा विघटित छ, जेठ १५ मा बजेट ल्याउनैपर्ने बाध्यकारी व्यवस्था संविधानमा छ, त्यहीअनुसार बजेट ल्याएका हौं । कुनै ठाउँमा बसेर केही नेताले वक्तव्य दिँदैमा सरकारको वैधानिकता खण्डित नहुने उनको भनाइ छ ।मुलुकको आर्थिक क्रियाकलापलाई संविधानसम्मत किसिमले नियमित गर्ने जिम्मेवारीबाट सरकार पन्छिन नसक्ने अर्थमन्त्री पौडेलले बताए । यही मान्यतासाथ सरकारले पूर्ण आकारको बजेट ल्याएको हो, उनले भने, यो भन्दा अर्को संवैधानिक विकल्प हामीसँग थिएन । धेरैतिर बजेट राम्रो भए पनि कार्यान्वयन हुन नसक्ने टिप्पणी आएको उनले बताए । तर हामीले बजेट कार्यान्वयन गरेर देखाउँछौं, कार्यान्वयन गर्ने योजना र प्रतिबद्धतासाथ बजेट आएको छ, उनले भने । बजेट केवल सुनाउन मात्र नभई कार्यान्वयन र बजेटमा निर्धारण गरिएका लक्ष्य हासिल गर्न प्रस्तुत गरिएको उनको दाबी छ । शनिबार बजेट प्रस्तुत गर्यौं, आइतबार पत्रकार सम्मेलन गरेर छलफल गरेका छौं, उनले भने, सोमबारदेखि अलगअलग मन्त्रालयका योजना तथा कार्यक्रमबारे अर्थ मन्त्रालयसँग जुन दृष्टिकोण छ, त्यसका आधारमा छलफल गरी कार्यान्वयन अभियानलाई तीव्रता दिन्छौं ।बजेट मुख्य रूपमा कोभिड महामारीको रोकथाम र नियन्त्रणमा केन्द्रित रहेको उनले बताए । कोभिडको रोकथाम, नियन्त्रण र उपचारमा बजेट केन्द्रित छ, उनले भने, अर्को महत्त्वपूर्ण अभिभारा शीघ्रातिशीघ्र खोपको प्रबन्ध गरी आमनागरिकको जीवनरक्षालाई सुनिश्चित गर्ने जिम्मेवारी हाम्रो काँधमा आएको छ । सरकारले आफ्नो पहलकदमीका साथ नेपाली जनतालाई खोप उपलब्ध गरायो, सरकार धन्यवादको पात्र छ भनेर समाचार र सम्पादकीय लेख्ने गरी यसको प्रबन्ध गर्ने काम हुने उनले जानकारी दिए । अर्थतन्त्रलाई चलायमान बनाएर राजस्वको लक्ष्य हासिल गरिने उनको भनाइ छ । राजस्वको लक्ष्य मात्र निर्धारण गरिएको छैन, अर्थमन्त्री पौडेलले भने, त्यो लक्ष्य कसरी प्राप्त गर्छौं भन्ने कुरामा क्याटोगरिकल्ली बजेटमा प्रबन्ध गरेका छौं । कात्तिक र मंसिरमा हुने निर्वाचन निष्पक्ष रूपमा गराउन सरकार केन्द्रित हुने उनको दाबी छ । निर्वाचनका निम्ति पनि सरकारले बजेटमा यथेष्ट महत्त्व दिएको छ, उनले भने, त्यसका लागि आवश्यक बजेट विनियोजन गरिएको छ ।कोभिडको रोकथाम, नियन्त्रण र उपचारका साथै खोपको व्यवस्था गरेपछि आर्थिक पुनरुत्थान हुने विश्वाससाथ बजेट आएको अर्थसचिव शिशिरकुमार ढुंगानाले बताए ।"
छुट र अनुदानलाई निजी क्षेत्रको स्वागत,"काठमाडौं (कास) आर्थिक वर्ष २०७८८९ को बजेटमा छुट र अनुदानलाई निजी क्षेत्रले स्वागत गरेको छ । नेपाल उद्योग वाणिज्य महासंघ, नेपाल उद्योग परिसंघलगायत संघसंस्थाले विज्ञप्ति सार्वजनिक गर्दै बजेटको स्वागत गरेका हुन् । अर्थमन्त्री विष्णु पौडेलद्वारा यही जेठ १५ गते सार्वजनिक आर्थिक वर्ष २०७८७९ को संघीय बजेटले प्रतिकूल अवस्थामा पनि महामारी नियन्त्रणका लागि पर्याप्त बजेट विनियोजन गर्दै उद्योग व्यवसायको पुनरुत्थान र लगानी विस्तार हुने अधिकांश कार्यक्रम समावेश गरेको छ । महासंघद्वारा प्रस्तुत अधिकांश सुझाव समावेश गरिएको बजेटलाई महासंघले स्वागत गर्दछ, महासंघले जारी गरेको विज्ञप्तिमा भनिएको छ, नेपालीले स्वास्थ्य जटिलतासँगै आर्थिक समस्यासँग जुध्नुपरेको छ । यस्तो अवस्थामा बजेटको प्राथमिकताले सकारात्मक सन्देश दिएको छ ।कोभिडबाट बढी प्रभावित व्यवसायको नवीकरण शुल्क मिनाहादेखि आयकरमा समेत छुट दिइनु सकारात्मक रहेको विज्ञप्तिमा उल्लेख छ । पुनर्कर्जा र व्यवसाय निरन्तरता कर्जाको निरन्तरतालाई साना तथा मझौला उद्यमलाई राहत मिल्ने तर व्यवसाय निरन्तरता कर्जाको वितरण सहज बनाउनुपर्ने महासंघले जनाएको छ । पर्यटन उद्योगलाई उत्पादनमूलक उद्योगसरह सुविधा दिनु सकारात्मक रहेको महासंघको विज्ञप्तिमा भनिएको छ । बजेटमा २० लाख रुपैयाँसम्मको कारोबार भएका करदातालाई ९० प्रतिशत, २० लाखदेखि ५० लाख रुपैयाँसम्म कारोबार भएका करदातालाई ७५ प्रतिशत र ५० लाखभन्दा बढी १ करोड रुपैयाँसम्म कारोबार भएका करदातालाई ५० प्रतिशत आय कर छुटको सुविधा दिइएको छ । यसले विशेषगरी अति प्रभावित साना उद्यमीलाई ठूलो राहत दिनेछ, विज्ञप्तिमा भनिएको छ, तर व्यक्तिगत आयकर छुटको सीमा बढ्दा मध्यमवर्गलाई राहत पुग्नुका साथै बजारमा माग पनि बढ्ने सम्भावना रहन्छ । बजेटले यसलाई समेट्न सकेन । नेपाल उद्योग परिसंघले पनि औद्योगिक वातावरण सुधार्ने उद्देश्य लिएको बजेटले कोभिड१९ प्रभावित अर्थतन्त्रको शीघ्र पुनरुत्थान, औद्योगिक एवं व्यावसायिक वातावरणको सुधार एवं विस्तार तथा निजी क्षेत्रको लगानी वृद्धि भई आर्थिक विकास र रोजगारी सिर्जनामा महत्त्वपूर्ण योगदान पुग्नेमा विश्वास लिइएको जनाएको छ । परिसंघले अघि बढाएको मेक इन नेपाल कार्यक्रमलाई विशेष महत्त्व दिएर बजेट वक्तव्यमा समावेश गरिएको जनाइएको छ । परिसंघको मागअनुसार ह्विलिङ चार्ज तिरेर विद्युत् उत्पादकबाट उद्योगसम्म विद्युत् प्रसारण गर्ने अनुमति दिने बजेटमार्फत स्वीकार गरिएको छ । यस्तो व्यवस्थाले उत्पादन लागत घट्ने र निर्यात प्रवर्द्धनमा सहयोग पुग्ने विश्वास लिइएको छ, परिसंघले जारी गरेको विज्ञप्तिमा भनिएको छ, त्यसैगरी उद्योग, होटल तथा चलचित्र उद्योगलाई निषेधाज्ञा अवधिभरको विद्युत् डिमान्ड शुल्क छुट दिने घोषणा सकारात्मक छ ।"
१ हजार ६ सय मेगावाट विद्युत् थपिने,"निषेधाज्ञामा विद्युत् महसुल छुटबजेटमार्फत सरकारले साझेदारी, सहलगानी र सबै प्रकारका खानेपानी तथा सिँचाइ उपभोक्ता समितिले तिर्नुपर्ने विद्युत्को डिमान्ड शुल्क र महसुल छुट दिने घोषणा गरेको छ । निषेधाज्ञा अवधिभर घरायसी तथा साना विद्युत् उपभोक्तामध्ये मासिक २० युनिटसम्म खपत गर्नेलाई शतप्रतिशत विद्युत् महसुल छुट दिने घोषणा पनि सरकारले गरेको छ ।मासिक १ सय ५० युनिटसम्म खपत गर्नेलाई ५० प्रतिशत र २ सय ५० युनिटसम्म खपत गर्नेलाई ३० प्रतिशत महसुल छुट दिने घोषणा गरिएको छ । अघिल्लो बजेटमा सरकारले मासिक १० युनिटसम्म विद्युत् खपत गर्ने उपभोक्तालाई महसुल छुट दिने निर्णय गरेको थियो । उत्पादनमूलक उद्योग, होटल र चलचित्र उद्योगलाई निषेधाज्ञा अवधिभरको विद्युत् डिमान्ड शुल्क छुट दिने व्यवस्था मिलाइने बजेटमा उल्लेख छ ।"
ब्याज अनुदानका लागि १३ अर्ब विनियोजन,"(काठमाडौं)  हाल सञ्चालनमा रहेका सहुलियत ब्याजदरका १० प्रकारका कर्जामा आगामी आर्थिक वर्षको ब्याज अनुदानका लागि सरकारले १३ अर्ब रुपैयाँ विनियोजन गरेको छ । शनिबार सार्वजनिक आर्थिक वर्ष २०७८७९ को बजेटमार्फत उक्त रकम विनियोजन गरिएको हो । लघु, साना तथा मझौला उद्योग, व्यावसायिक कृषि, युवा उद्यम, महिला उद्यम तथा वैदेशिक रोजगारबाट फर्किएका व्यक्तिका लागि प्रदान गरिने सहुलियतपूर्ण कर्जाको सीमा र क्षेत्र विस्तार गरिनेछ, बजेट वक्तव्यमा भनिएको छ, यसका लागि पाँच प्रतिशत ब्याज अनुदान दिन १३ अर्ब रुपैयाँ विनियोजन गरेको छु । सरकारको निर्देशनअनुसार राष्ट्र बैंकले २०७५ कात्तिक २० मा सहुलियतपूर्ण कर्जासम्बन्धी कार्यविधि जारी गरेको थियो । यसमध्ये व्यावसायिक कृषि तथा पशुपन्छी कर्जा पुरानै हो । व्यावसायिक कृषि कर्जामा ब्याज अनुदान दिने कार्यक्रम २०७३ मै आएको हो । पछि यो कर्जालाई पनि सरकारले सहुलियत ब्याजदरको कार्यविधिअनुसार समेटेर एकीकृत कार्यक्रम बनाएको हो ।गत चैतसम्म कुल ८९ हजार ८ सय ७९ जनाले कुल १ खर्ब ४२ अर्ब रुपैयाँ ब्याज अनुदानको सहुलियत कर्जा पाएका छन् । जसमध्ये व्यावसायिक कृषि शीर्षकमा ४२ हजार ४ सय ४७ जनाले ९६ अर्ब ६० करोड रुपैयाँ बराबर ब्याज अनुदानको कर्जा लिएका छन् । २०७६ असारसम्म १७ हजार २ सय ३ जनाले ३२ अर्ब १८ करोड रुपैयाँ बराबर कृषि कर्जा लिएका थिए । कृषिपछि सबैभन्दा धेरै कर्जा महिला उद्यमी शीर्षकमा ४५ हजार १ सय २८ जनाले ४२ अर्ब १५ करोड रुपैयाँ बराबर कर्जा लिएका छन् । सरकारले कृषि तथा पशुपन्छी, शिक्षित युवा स्वरोजगार, विदेशबाट फर्केका युवा परियोजना, महिला उद्यमशील, दलित समुदाय व्यवसाय विकास, उच्च र प्राविधिक तथा व्यावसायिक शिक्षा र भूकम्पपीडितको निजी आवास निर्माण कर्जासहित सात प्रकारका कर्जाका लागि ५ देखि ६ प्रतिशतसम्म ब्याज अनुदान दिँदै आएको थियो । पछि कार्यविधि संशोधन गरी कपडा उद्योग, सीटीईभीटी र युवा स्वरोजगारलाई पनि जोडेर १० प्रकारको कर्जा कार्यक्रम बनाइएको हो । सोही कार्यक्रमलाई सरकारले आगामी आर्थिक वर्षमा पनि निरन्तरता दिन लागेको हो ।स्नातक वा सोभन्दा माथि शैक्षिक योग्यता हासिल गरेका युवालाई आफूले प्राप्त गरेको शैक्षिक प्रमाणपत्र धितो राखी अधिकतम ५ प्रतिशत ब्याजदरमा २५ लाखसम्म सहुलियतपूर्ण कर्जा उपलब्ध गराइने घोषणा सरकारले गरेको छ । हाल सञ्चालित कार्यक्रममै बजेटमार्फत सरकारले सीमा मात्र बढाएकाले कार्यान्वयनमा खासै समस्या नहुने बैंकरहरूले बताएका छन् ।"
दोहोरिए सूचना प्रविधिका पुरानै नारा,"काठमाडौं (कास) यसअघिकै बजेटमा भनिँदै आएको सूचना प्रविधिसम्बन्धी नारालाई यो वर्षको बजेटमा पनि निरन्तरता दिइएको छ । बजेटमा भनिएका सूचना प्रविधिसम्बन्धी केही कार्यक्रम यसअघि नै कार्यान्वयनमा आइसकेका छन् । केही कार्यक्रम भने पुरानै बजेटबाट दोहोरिएका छन् ।अर्थमन्त्री विष्णु पौडेलले शनिबार प्रस्तुत गरेको आगामी आर्थिक वर्ष २०७८७९ को बजेटमा दुई वर्षभित्र देशभर अप्टिकल फाइबर विस्तार गर्ने योजना प्रस्तुत गरिएको छ । तर, नेपाल दूरसञ्चार प्राधिकरणअन्तर्गत अघि बढाइएको देशभर अप्टिकल फाइबर विस्तार गर्ने परियोजनाको प्रगति निकै सुस्त छ । परियोजनालाई तीन वटा प्याकेजमा बाँडेर अन्य सेवा प्रदायकलाई विस्तारको जिम्मा दिइएको भए पनि एउटा प्याकेजअन्तर्गतका काम मात्रै अघि बढेको छ भने अन्य दुई प्याकेजको काम अघि बढेको छैन । प्राधिकरणका अनुसार पहिलो प्याकेजअन्तर्गत प्रदेश १ देखि ३ सम्मका जिल्ला सदरमुकामलाई छुने गरी मध्यपहाडी लोकमार्ग हुँदै अप्टिकल फाइबर विस्तार गर्नुपर्नेमा यसको प्रगति ४४ प्रतिशत छ ।प्याकेज २ अन्तर्गत प्रदेश गण्डकी र लुम्बिनी प्रदेशका जिल्ला सदरमुकामलाई छुने गरी अप्टिकल फाइबर विस्तार गर्नुपर्नेमा यसको काम नै सुरु भएको छैन । यो कामको जिम्मा युनाइटेड टेलिकम लिमिटेडले पाएको भए पनि सम्झौताको तीन वर्षसम्म पनि काम सुरु नगरेपछि प्राधिकरणले सम्झौता रद्द गर्न स्पष्टीकरण सोधेको थियो । तर, गत वर्षदेखि यो परियोजनाको मुद्दा सर्वोच्च अदालतमा विचाराधीन छ ।प्याकेज तीनअन्तर्गत कर्णाली र सुदूरपश्चिम प्रदेशका सबै जिल्ला सदरमुकाम छुने गरी अप्टिकल फाइबर बिछ्याउने काम पनि अहिलेसम्म सुरु भएको छैन । प्राधिकरणले सुरुमा यो परियोजनाको जिम्मा स्मार्ट टेलिकमलाई दिएको भए पनि स्मार्टले सम्झौताको तीन वर्षसम्म काम नगरेपछि मन्त्रिपरिषद्को निर्णयअनुसार यो परियोजना स्मार्टबाट खोसेर नेपाल टेलिकमलाई जिम्मा दिइएको छ । टेलिकमले यो परियोजनाको लागि टेन्डर प्रक्रिया सुरु गरेको छ ।प्राधिकरणका अधिकारीहरू भने बजेटमा भनिए जस्तो दुई वर्षभित्र देशैभर अप्टिकल फाइबर विस्तारको काम सम्भव नभएको बताउँछन् ।"
इराकमा सिकेको पाठ,"डेब्युमै मनीषको गोलदक्षिण कोरियाली एकेडेमीमा हुर्किएका मनीष डाँगीले देशको सर्वोच्च प्रतियोगिता सहिद स्मारक लिग खेलेका छैनन् । नेपाल सुपर लिगमा यी १९ वर्षीय विंगरलाई विराटनगर सिटीले वैकल्पिक खेलाडीका रूपमा उपयोग गरेको थियो । उनलाई अब्दुल्लाहले पहिलो रोजाइमै अन्तर्राष्ट्रिय फुटबलमा डेब्यु गराए । मनीषले डेब्युमै गोल गर्दै प्रशिक्षकको विश्वासमा न्याय गरेका छन् ।हामीभन्दा राम्रो, टेक्निकल्ली राम्रो टिमविरुद्ध रिजल्ट नभए पनि (आफ्नो पक्षमा) धेरै सिक्न पाएजस्तो लाग्छ, जुन राम्रो हो, राष्ट्रिय टिमबाट पहिलो खेलमै गोल गरेकाबारे मनीषले भने, खुसीसँगै धेरै दुःखी पनि छु किनभने रिजल्ट राम्रो आउन सकेन । भविष्यमा राम्रो हुन चाहन्छु । दोस्रो हाफमा उनको स्थान सुनील बलले लिए । राइटब्याक गौतम श्रेष्ठले पनि पहिलो रोजाइमै डेब्यु गरे । उनलाई ७४ औं मिनेटमा विकास खवासले प्रतिस्थापन गरे । नयाँ खेलाडीहरूले राम्रो गरे तर उनीहरूलाई बढी समय र धैर्य आवश्यक छ । विश्वास चाहिएको छ, प्रशिक्षक अब्दुल्लाहले भने । नेपाली टिम सम्हालेको पहिलो खेलमा उनले बासरामा ६ खेलाडी परिवर्तन गर्दै १७ खेलाडीको परीक्षण लिए । वरीयतामा ६८ औं स्थानको प्रतिद्वन्द्वीविरुद्धको हारबारे उनले भने, एउटै अवसर पाएका थियौं, जसमा गोल गरेको भए ३१ हुन सक्थ्यो र हामीले खेल जित्न सक्थ्यौं । तर, हामीले अवसर उपयोग गर्न सकेनौं । यो फुटबल हो, एउटै अवसरले ठूलो फरक पार्छ ।तिमीले मूर्खतापूर्ण गल्तीहरू गर्यौ भने तिमी हार्नेछौ, उनले हारको कारण दिए, मैदान फरक थियो । बल फरक थियो । हामीले उम्ब्रो बल खेलेकै थिएन । उनले थपे, हामीले १११२ दिनमात्रै काम गरेका थियौं । प्रतीक्षा गर्नुहोस्, समय दिनुहोस् । हामीलाई समय र धैर्य चाहिएको छ । हामीलाई विश्वकप छनोटका लागि तयार हुनु छ । नेपाल र नेपालीका लागि खेल्नु छ । बासरा र नेपालले छनोट खेल्ने कुवेत सिटीको मौसम समान खालको छ । त्यसैले इराकी भूमिको अनुभवले नेपाललाई छनोटमा फाइदा हुनसक्छ ।नेपालले इराकविरुद्ध बेहोरेको चौथो हार हो यो । यसअघि एसियन गेम्स १९८३ (दिल्ली) मा ३० ले हारेको नेपालले विश्वकप छनोट (२००१) मा बगदादमा ९१ र अल्माटीमा ४२ को हार बेहोरेको थियो । माथिल्लो स्तरको टिमविरुद्ध लगातार तेस्रो खेलमा गरेको गोलले विश्वकप छनोटमा नेपाली टिमलाई उत्साही पार्नसक्छ । कुवेत सिटीमा राम्रो नतिजाको लागि भने नेपाली टिमले बासरामा गरेका गल्तीहरू सच्याउनै पर्ने हुन्छ ।"
"चेल्सी च्याम्पियन, टचेलको भोक अझै",ब्रेन्टफोर्ड प्रिमियर लिगमालन्डन पश्चिमी लन्डन क्लब ब्रेन्टफोर्ड इंग्लिस प्रिमियर लिग खेल्ने ५० औं टिम बन्ने निश्चित भएको छ । उसले यसका लागि प्लेअफ च्याम्पियनसिपमा शनिबार स्वान्सीलाई २० ले हरायो । ब्रेन्टफोर्डले प्रिमियर लिग खेल्न लागेको यो पहिलो अवसर हो । यसअघि टोलीले अन्तिम पटक सन् १९४७ मा इंग्लिस फुटबलको माथिल्लो डिभिजन खेलेको थियो । ब्रेन्टफोर्डसँगै नर्विच र वाटफोर्डले अर्को सिजन माथिल्लो डिभिजन खेल्नेछन् । गत सिजन ब्रेन्टफोर्ड प्लेअफ चरणमै पराजित भएको थियो ।

शीर्षक,विवरण
जहाँ बिरामीको परीक्षणै हुँदैन,"भवानी भट्ट (कञ्चनपुर), मनोज बडू (दार्चुला), तृप्ति शाही (बैतडी) र मेनुका ढुंगाना (अछाम)"
मकै भुटेसरि झर्छन् रकेट !,"त्यस्तै इजरायलस्थित नेपाली दूतावासले पनि इजरायल र प्यालेस्टाइनबीच तनाव बढ्दै गएपछि सचेत रहन आग्रह गरेको छ । यसले हामी सबैलाई त्रसिद तुल्याएको छ । तथापि यसबाट नआत्तिन तथा सम्भव भएसम्म सुरक्षाका उपायहरूको खोजी गर्नेतर्फ लाग्न हामी इजरायलवासी सबै नेपालीहरूमा हार्दिक अपिल गर्दछौं, राजदूत अन्जान शाक्यले भनिन् । गाजा क्षेत्रमा इजरायली सेनाले कसरी प्रतिक्रिया जनाएको छ भन्ने नेपाली श्रमिकहरूले देखेका त छैनन् तर प्यालेस्टाइनीले प्रहार गरेको रकेट भने मकैको फूल उठेजसरी आइरहन्छ । टीभीमा हामीले महाभारतको युद्धमा प्रहार गरिएको बाँण एकआपसमा ठोकिएर हावामै जलेर गायब भएको देखेका थियौं । त्यसरी यहाँ पनि उताबाट आएको रकेटलाई इजरायलको प्रतिरक्षा प्रणालीले आकाशमै विनाश गरिदिन्छ, अधिकारीले भने, उताबाट रकेट आएपछि यहाँको राडर अटोमेटिक एक्टिभ हुन्छ । माथि नै विनाश गर्छ ।त्यो बुझेर होला गाजा क्षेत्रबाट पनि एकै पटक २५३० वटा रकेट फालिन्छ । ती सबै आकाशमा विनाश नभएपछि केही भुइँमा झर्छन् । हालसम्म १ सय २० जना प्यालेस्टिनी मारिइसकेका छन् । तीमध्ये २७ जना बालबालिका छन् । इजरायलतर्फ ८ जनाको ज्यान गएको छ । इजरायली प्रधानमन्त्री बेन्जामिन नेतान्याहुले शुक्रबार एक वक्तव्य जारी गर्दै प्यालेस्टिनी विद्रोहीविरुद्ध सैनिक कारबाही थप कडा पारिने चेतावनी दिएका छन् । त्यसलगत्तै अन्तर्राष्ट्रिय समुदायले इजरायलको आलोचना गरेका छन् । सन् २००८ को अक्टोबरमा काम गर्न इजरालय पुगेका अधिकारी ६ वर्षपछिको युद्धले निकै डराएका थिए । त्यतिबेला उनी दक्षिणी भेग आस्केलनमा काम गर्थे । गाजाको सीमानजिकैको यो क्षेत्र सबैभन्दा जोखिमपूर्ण मानिन्थ्यो । जतिखेर पनि बमहरू झरिरहन्थे । रोजगारदाताको घरमा जाँदाआउँदा बस चढ्नुपर्थ्यो । बम आउनासाथ साइरन बज्थ्यो । बसले सुरक्षित ठाउँमा लगेर बंकरमा राख्थ्यो । त्यसयता मलाई त बानी नै परिरहेको छ । अहिले फेरि द्वन्द्व चर्केको छ । पछिल्ला केही दिनदेखि हिंसा भड्किइरहेको छ । जेरुसेलमस्थित अल अक्सा मस्जिदमा जान प्रतिबन्ध लगाइएपछि प्यालेस्टिनी नागरिक क्रुद्ध भएका छन् । यो मस्जिदलाई इस्लाममा तेस्रो पवित्र स्थान मानिन्छ । यो यहुदीहरूको पनि पवित्र धार्मिक स्थल हो । सोमबार जेरुसेलम दिवस मनाइरहँदा हिंसा भड्किएको हो । अरबइजरायल युद्धपछि पूर्वी जेरुसेलममाथि कब्जा गरिएको सम्झनामा सोमबार जेरुसेलम दिवस मनाइएको थियो । प्यालेस्टाइन रेड क्रेसेन्ट सोसाइटीका अनुसार इजरायली प्रहरीसँगको झडपमा ३ सयभन्दा बढी घाइते भए । ३ सय ७० भन्दा बढीलाई पक्राउ गरिएको प्रहरीलाई उद्धृत गर्दै बीबीसीले जनाएको छ । २००९ देखि श्रमिक जान बन्द भएपछि नेपालीको संख्या घट्दै गइरहेको छ । २००९ अगाडि आएका नेपाली नै छन् । लामो समय भएकाले धेरैजसो फर्किसके । आउन बन्द छ । फर्किनेहरू मात्रै भेटिन्छन्, अधिकारीले भने, नेपालीहरू जोखिमयुक्त मानिएका तेल अभिभ, किरात मल्लाखी, आस्केलोन, विरसेबा, यस्दीरोड, नेतीवोततिर पनि छन् । इजरायलको न्यूनतम तलब ४५ सय सेक्कल (करिब १ लाख ६५ हजार रुपैयाँ) छ । ओभरटाइमसहित २ लाख ५० हजार रुपैयाँसम्म कमाइ गर्ने नेपाली रहेको उनले बताए । इजरायलमा संयुक्त परिवारमा बस्ने चलन नभएकाले विवाहपछि छोराछोरी बाबुआमाको घरमा बस्दैनन् । जसका कारण डाक्टरले काम गर्न नसक्ने प्रमाणित गरेपछि श्रमिक राख्न पाइन्छ । केयरगिभर भिसामा काम गर्न आएका श्रमिकले अर्को क्षेत्र रोज्न भने पाइँदैन । पहिलो करार अवधि ५ वर्ष ३ महिना हुन्छ । रोजगारदाताको मृत्यु भएमा अर्को ठाउँमा काम गर्न पाउने विशेष भिसा पाउन भने सक्छ । हाल इजरायलमा रहेका नेपाली श्रमिक नियमित र विशेष भिसा पाएकाहरू हुन् । तेल अभिभस्थित नेपाली दूतावासको रेकर्डअनुसार इजरायलमा १ हजार ८ सय ४४ जना नेपाली छन् । त्यसबाहेक गैरकानुनी रूपमा पुगेका १ हजार हाराहारीमा छन् । हामीले कोभिडको समयमा दूतावासमा दर्ता गर्न आह्वान गरेका थियौं । त्यस समयमा १ हजार ८ सय ४४ जनाले नाम दर्ता गर्नुभयो, नियोग उपप्रमुख अर्जुन घिमिरेले भने ।"
अक्सिजनमा कोटा प्रणाली हट्यो,मध्यपुर थिमिले थाल्यो अक्सिजन उत्पादनभक्तपुर मध्यपुर थिमि नगरपालिकाले नेपालकोरिया मैत्री नगरपालिका अस्पतालमा शुक्रबारदेखि अक्सिजन उत्पादन सुरु भएको छ । मौज्दात अक्सिजन सिलिन्डरले नधान्ने अवस्था आएपछि अस्पतालमा एयर बेस अक्सिजन प्लान्ट जडान गरिएको मध्यपुर थिमि नगरप्रमुख मदनसुन्दर श्रेष्ठले बताए । नगरपालिकाको ६५ लाख रुपैयाँ खर्चमा जडान गरिएको अक्सिजन प्लान्टबाट दिनमा १ लाख ९२ हजार लिटर अर्थात् ३२ सिलिन्डर अक्सिजन उत्पादन हुन्छ । थप प्रविधि जडानपछि दिनमा ९० सिलिन्डरसम्म उत्पादन गर्न सकिने नगरप्रमुख श्रेष्ठ बताउँछन् । नेपालकोरिया मैत्री नगरपालिका अस्पतालमा ४३ जना संक्रमित उपचाररत छन् ।
पाल पनि भरिए,"नेपालगन्ज (कास) भेरी अस्पताल परिसरमा पालमा राखिएका शय्या पनि भएिका छन् । सिकिस्त भएर ल्याइएका कोरोना संक्रमितलाई भित्र शय्या नपुगेर फर्काउनुको साटो पालमै भए पनि अस्पतालले अस्थायी व्यवस्थापन गरेको थियो । चाप धान्न नसकेर अस्पताल प्रशासनले नयाँ भर्ना लिन नसक्ने सूचना जारी गर्दा पनि यहाँ बिरामी आइपुग्ने क्रम घटेको छैन । चिकित्सकका अनुसार आइपुगेकालाई घर फर्काउन नसकेर परिसरमा पाल टाँगेर थपेका १२ शय्या पनि बिहीबारै भरिए । अब त पाल राख्ने ठाउँ पनि बाँकी छैन, अस्पतालका मेडिकल सुपरिन्टेन्डेन्ट डा प्रकाश थापाले भने, कोही डिस्चार्ज भएर जानु भो भने बेड खाली हुने हो, होइन भने पालभित्र पनि राख्ने ठाउँ रहेन ।भेरी अस्पतालमा लुम्बिनी प्रदेशबाहेक कर्णाली र सुदूरपश्चिम प्रदेशबाट समेत जटिल अवस्थामा बिरामी रेफर भएर आउने गरेका छन् । हाल अस्पतालमा उपचार गराइरहेका बिरामीमध्ये ९० प्रतिशत कोरोना संक्रमित छन् । नेपालगन्ज उपमहानगरपालिकाले रामलीला मैदानमा अक्सिजनसहितको अस्थायी वार्ड बनाएको थियो । त्यो पनि भरिएको छ । बेड थप्न जनशक्ति चाहिन्छ । ठाउँ पनि हुनै पर्यो, मेसु डा थापाले भने, अस्पताल परिसर खाली छैन, जनशक्ति पनि अभाव छ ।दोस्रो लहरको कोरोनामा भेरी अस्पतालमा हालसम्म १ हजार ६ सय ५६ संक्रमित भर्ना भएका छन् । यसमा १ हजार ७८ जना डिस्चार्ज भएका छन् । २ सय १० जनाको अस्पतालमै मृत्यु भइसकेको छ । संक्रमितको उपचारका लागि अस्पतालमा १ सय ४२ शय्यालाई विस्तार गर्दै २ सय १६ बनाइएको छ । १८ वटा आईसीयू र भेन्टिलेटरसहितका शय्या छन् । उपचाररत ६० जनाको अवस्था गम्भीर छ । भेरी अस्पताल विकास समितिका अध्यक्ष प्रमोद धितालले उपचारका लागि आएका कसैलाई पनि फिर्ता गर्न नपरोस् भनेर पाल टाँगिएको बताए । पालका बेड पनि भरिए । अब कठिन छ, हामीसँग ठाउँ पनि छैन, उनले भने । अस्पतालका मेडिकल विभाग प्रमुख तथा फिजिसियन डा राजन पाण्डेले अवस्था जटिल भइसकेका संक्रमित आउने गरेकाले निको हुन समय लाग्ने गरेको बताए ।"
बिहेको धुमधामपछि,"(बागलुङ)  छिटपुट रूपमा भारतबाट घर आएकाहरू गाउँमा थिए । बुटवलभैरहवा आउजाउको क्रम पनि रोकिएको थिएन । कोरोनाको संक्रमण सहरी क्षेत्रमा बढिसकेको थियो तर गाउँमा न परीक्षण थियो, न त खासै चासो । वैशाख १० मा बडिगाड गाउँपालिका४ जलजलाको झुलेडाँडामा एउटा विवाह समारोह भव्य रूपमा भयो । सयौं सहभागी भए । गाउँपालिकाका सूचना अधिकारी थम्मनबहादुर रेश्मीको छोराको विवाहले झुलेडाँडा उत्सवमय बन्यो । विवाहमा सहभागी गाउँका मात्रै थिएनन्, बुटवलमा बस्दै आएका रेश्मीका दाजु केयरसिंह, भाइ रूपचन्द्र, गाउँपालिकाका कर्मचारी, केही राजनीतिक अगुवा र जनप्रतिनिधिसमेतको जमघट थियो । भोलिपल्ट वैशाख ११ मा बिहेको भोज भयो । त्यसमा पनि रेश्मीका आफन्त, इष्टमित्र धेरै जना सहभागी भए । रातिसम्म चलेको भोजको साता दिन बित्न नपाउँदै गाउँमा धेरै जना बिरामी पर्न थाले । रेश्मीका ८७ वर्षका बाबु बलिभद्र सिकिस्त भए । उच्च ज्वरो र श्वासप्रश्वासमा समस्या आएपछि उपचारार्थ धौलागिरि अस्पतालमा ल्याइएका उनको वैशाख २४ मा मृत्यु भयो । बुटवलमै बिरामी परेपछि रेश्मीका दाजु बाबुको काजकिरियामा गाउँ आउन सकेनन् । अक्सिजनसहितको आईसीयू नपाएपछि उनलाई परिवारले उपचारका लागि वैशाख २६ मा हेलिकप्टरमा पोखरा ल्याए । गाउँमा रहेका रेश्मीका भाइ रूपचन्द्र पनि त्यही दिन बिरामी परे । दाजुभाइ बिरामी परेपछि बाबुको काजकिरिया तीन दिनमा टुंग्याइयो । रूपचन्द्र श्रीमतीका साथ धौलागिरि अस्पतालमा भर्ना भए । बाबुको मृत्युको साता नपुग्दै दुवै छोराले ज्यान गुमाए । ५१ वर्षका केयरसिंहको पोखरामा शुक्रबार बिहान मृत्यु भएको छ । यसअघि ४० वर्षका रूपचन्द्रको बागलुङमा बिहीबार राति उपचारकै क्रममा मृत्यु भएको अस्पतालका मेसु डाशैलेन्द्र पोखरेलले बताए । पहिला सामान्य जस्तो लाग्ने बिरामी पछि एकाएक श्वासप्रश्वासमा समस्या भएका छन्, उनले भने, निरन्तरको प्रयासबाट पनि बचाउन सकिएन । शुक्रबार बिहानै झुलेडाँडाकै अर्का ४० वर्षीय युवाको पनि कोरोनाबाटै पोखरामा मृत्यु भएको छ । उनलाई हेलिकप्टरबाट अस्पताल लगिएको थियो । एकै घरका ३ जना र छिमेकी अन्य २ गरी झुलेडाँडाका ५ जनाले ज्यान गुमाएका छन् । शुक्रबार दिउँसो झुलेडाँडाकै ७५ वर्षीया महिलाको मृत्यु भएको स्थानीय झवीन्द्र बुढाथोकीले बताए । मृतकको पीसीआर नभए पनि कोरोनासँग मिल्दोजुल्दो लक्षण देखिएको थियो । केही दिनदेखि उनी बिरामी थिइन् । छिमेकीमै मानिस मर्दा पनि कोरोनाको डर र घरघरै बिरामी भएकाले कोही ननिस्केको बुढाथोकीले बताए । दुःखका बेला भए पनि भेट्न जान सकिएको छैन, उनले भने, घरघरमा रुघाखोकी र ज्वरोका बिरामी छन् । सबैलाई फोन गरेर मात्रै सम्झाइबुझाइ गरेको छु । बिहीबारै फोनमा कुरा गरेर केही नहोला भनेका रूपचन्द्रको मृत्युको खबरले गाउँमा त्रास बढेको उनले बताए । झुलेडाँडाकै दुई जना जटिल समस्या भएर अस्पतालमा भर्ना भएका छन् । वडाध्यक्ष प्रेम गलामीसमेत बिरामी परेका थिए । शुक्रबारबाट उनी केही स्वस्थ भएका छन् । संक्रमणले एउटै गाउँ आक्रान्त परेपछि बडिगाड गाउँपालिका कार्यालयले १० दिन गाउँपालिका सिल गर्ने निर्णय गरेको अध्यक्ष मेहरसिंह पाइजाले बताए । स्वास्थ्य शाखा प्रमुख चूडामणि कँडेलले सबैको सहयोगबाट संक्रमणसँग जुध्नुपरेको बताए । उनका अनुसार गाउँपालिकाको स्वास्थ्य शाखाले वैशाख १९ गते गरेको २७ जनाको पीसीआर परीक्षणमा झुलेडाँडाका १३ जनामा कोरोना संक्रमण पुष्टि भएको थियो । वैशाख २२ गते गरिएको ३५ जनाको परीक्षणमा ३० जनामा संक्रमण पुष्टि भएको थियो । परीक्षण गर्न बाँकी र संक्रमण पुष्टि भएका बिरामी गाउँमै छन्, उनीहरूको अवस्था सोधीखोजी गर्दैछौं, उनले भने ।"
जेठ २ मा फर्किन ओली सहमत,प्यालेस्टाइन र इजरायलबीच भइरहेको युद्ध र इजरायलमा रहेका नेपालीको अवस्थाका विषयमा नेपाली राजदूत अन्जान शाक्यसँग कान्तिपुरका जगदीश्वर पाण्डेले टेलिफोनमार्फत गरेको कुराकानी ः
अहिले इजरायलको अवस्था कस्तो छ ?,"गाजा क्षेत्रबाट आउने रकेटले लाग्ला कि भन्ने डर छ । हमासले एकपछि अर्को गर्दै प्रहार गरेको रकेटलाई आइरन डोम (रकेटलाई आकाशमै निष्क्रिय पारेर त्यसलाई धूलो बनाउने प्रविधि) ले निस्तेज पारिरहेको छ । तर त्यसबाट समेत चिप्लिएर जमिनमा खस्ने रकेटका कारण अवस्था डर लाग्दो छ । यहाँ मैले सुनेअनुसार सन् २००० पछि पहिलो पटक हमासले यसरी लगातार आक्रमण गरेको हो । त्यसबीचमा पनि आक्रमण भएका थिए तर इजरायलको दक्षिणी भेगमा केही मात्रामा हुन्थ्यो । किनकि उक्त क्षेत्र गाजा नजिक थियो । यस पटक इजरायलका हरेक सहरमा आक्रमण भइरहेको छ । सरकारको निर्देशनअनुसार झ्यालढोका लगाएर बसिरहेका छौं । आवश्यक पर्नेबित्तिकै हामी बंकरमा गइहाल्छौं । इजरायलमा पहिलेदेखि नै लडाइँ भइरहेकाले यहाँका हरेक घरमा बंकर छन् । अरूले आक्रमण गर्दासमेत बच्ने किसिमले भवन बनाइएको छ । इजरायली र नेपालीलगायत विदेशी सम्पूर्ण नागरिकमा अहिले डरैडर छ । कसको माथि कहिले रकेट खस्छ भन्ने यकिन छैन । रकेटलाई आइरन डोमले निस्तेज पार्दा पनि जमिनमा ठूलो भूकम्प आए जस्तै गरी भवन हल्लिन्छ ।गाजा क्षेत्रबाट हमासले इजरायलमा सोमबार राति पहिलो पटक आक्रमण गर्दा के गरिरहनुभएको थियो ?सोमबार राति आराम गरिरहेका बेला एक्कासि आफ्नै टाउकोमाथि केही आएर खसेको जस्तो भयो । निकै डर लाग्यो । एकपछि अर्को गर्दै आवाज आउन थाल्यो । त्यसपछि हामी बंकरमा छिर्यौं । लगत्तै मैले दूतावासका सम्पूर्ण सदस्यको ह्वाट्सएपमा ग्रुप बनाएर सबैको अवस्था बुझें । त्यसपछि इजरायलमा भएका सम्पूर्ण नेपालीको अवस्था बुझ्न त्यहाँ रहेका संघसंगठन र अन्य व्यक्तिलाई सम्पर्क गरें । इजरायलमा अहिले २७ हजार केयरगिभरका रूपमा काम गर्न, ५ सय जना कृषि पढ्न र १३ जना पीएचडी गर्न आएका नेपाली छन् । नेपाली पढ्ने विश्वविद्यालयमा सम्पर्क गरेर पनि अवस्था बुझे । सम्पूर्ण नेपाली सुरक्षित छन् । मैले दूतावासको फेसबुक पेजबाट सुरक्षित रहन सम्पूर्ण नेपालीलाई आग्रह गरें । अन्य सामाजिक सञ्जाल प्रयोग गरेर पनि उनीहरूलाई सतर्क रहन आग्रह गरें । दूतावासले साइरन बज्नासाथ बंकर, भर्याङ वा त्यस्तै सुरक्षित क्षेत्रमा गइहाल्न आग्रह गरेको थियो । मंगलबार झ्यालमै बसेकी भारतीय एक नर्सको रकेटले लागेर दुर्घटना भएको थियो । त्यसैले झ्यालढोका लगाएर बस्न जोड दिइएको छ । आफू भएको स्थानमा सुरक्षित हुने उपाय अपनाउन र समस्या परे दूतावास वा साथीभाइ वा इजरायलमा क्रियाशील नेपाली संघसंस्थाका प्रतिनिधिलाई सम्पर्क गर्नसमेत भनेका छौं । अहिले पनि रकेट आइरहेकाले स्थिति डर लाग्दो नै छ ।नेपालीले इजरायल छाड्नुपर्ने अवस्था आएको छैन ? छैन । सबै नेपाली सुरक्षित छन् । इजरायलले यहाँ रहेका सम्पूर्ण नागरिकलाई सुरक्षा दिन्छु भनेको छ । त्यसैले पनि सुरक्षित रहनेमा विश्वस्त छौं । नेपाली केयरगिभरहरू अधिकांश घरमै काम गर्न आएकाले सुरक्षित छन् । बाहिर काम गर्ने र हिँडडुल गर्नेलाई बढी डर हुन्छ । यहाँको अवस्थाबारे मैले परराष्ट्र मन्त्रालयमा पनि जानकारी दिइरहेकी छु । परराष्ट्र मन्त्रालयले इजरायल र प्यालेस्टाइनको समस्यालाई लिएर शान्तिपूर्ण वार्ता गर्न सुझाएको छ । त्यहाँबाट अहिलेको घटनालाई कसरी हेर्नु हुन्छ ? नेपालको चाहना इजरायल र प्यालेस्टाइनबीच युद्धविराम होस् । कतै पनि मानवीय क्षति नहोस् भन्ने हो । हमासले आक्रमण गरेपछि इजरायलले पनि प्रतिकार गरिरहेको छ । हामी शान्ति चाहन्छौं । दुवै मिलेर शान्तिपूर्ण बाटो अपनाऊन् भन्ने मेरो विचार हो । यहाँ इजरायली र प्यालेस्टाइनी मिलेर काम गरेको देखेकी छु । दुवै मुलुकका नयाँ पुस्ता युद्ध होइन, शान्तिपूर्ण रूपमा अघि बढ्नुपर्छ भनिरहेका छन् ।"
त्यो किताब : त्यो कायाकल्प,"भाग २ ः पासठेलपेल घरनिरको स्कुल गाउँघरभन्दा अलि पर थियो, हाम्रो गाउँबाट सीधा आधा कोस दक्षिण । बजारबाट दक्षिण जति जानुपर्थ्यो त्यति नै हाम्रो गाउँबाट जानुपर्थ्यो । हाम्रो गाउँबाट भुट्टे, म र कान्ध्रॅ हिँडेर जान्थ्यौं । हामी एउटै कक्षामा पढ्थ्यौं । बीचमा फाँट परेकाले आँधीबेरी याममा काँडे असिनाले पिट्थ्यो । बौलाहा कुकुरको डर त सधैं भइरहन्थ्यो । हरिको भाइ राधा बौलाहा कुकुरले टोकेर मर्यो ।सुक्ना मास्टरका लागि पहरा कण्ठ पार्नु र ह्यान्डराइटिङ लेख्नु विद्याको आद्योपान्त थियो । मलाई न पहरा कण्ठस्थ हुने न मेरो ह्यान्डराइटिङ राम्रो ! एक दिन म घरमा ह्यान्डराइटिङ नलेखी स्कुल पुगें । सुक्ना मास्टरले खोजी गरे । परमोधवा ? आज दहीचुरा नहीं खाया क्या ? ही, ही, ही, ही ! सुक्ना मास्टर सासै जाला गरी हाँसे । क्लासतर्फ फर्केर हेरे, देखते हो इस्को ! रामनाम में आलसी, भोजनमें होसियार ! लेकिन आज यह हन्डी फोडेबिना स्कुल आगया ।तिनले ह्यान्डराइटिङ नलेख्ने जतिलाई डेस्कमा उभ्याए । पान चपाउँदै ङिच्च हाँसे । अनि स्वाँटस्वाँट डेस्कमाथि उभिएकाको खुट्टामा हिर्काउन थाले एकएक गरेर । अरूले ऐयाआथ्था गरेगरेनन् मैले भने भेउ पाइनँ । मेरो जीउसम्म छडी कतिखेर आइपुग्छ भनेर एक निमेष पर्खिरहें । मेरा पिंडौलामा छडी बज्रनेबित्तिकै मेरो भने पेन्टबाट न्यानो तरल पदार्थ स्वल्ल तल बगेर डेस्क भिज्यो । त्यस दिनदेखि भुट्टे र बजारपारिका केटाहरूले मेरो नाम परमुत राखे र मलाई उडाउन थाले । त्यसपछि ह्यान्डराइटिङ गर्नुपर्यो कि मेरो जीउमा काँडा उम्रिन थाल्यो । मेरो ह्यान्डराइटिङ बिग्रेकोबिग्रेकै रह्यो । पछि कलेज पढ्दा ह्यान्डराइटिङकपी किनेर लाख कोसिस गरे पनि सुध्रिन सकेन । महात्मा गान्धी र लियो टोल्सटोयजस्ताको त ह्यान्डराइटिङ बुझ्नै नसकिने थियो भने म नाथेको के कुरा भनेर आजपर्यन्त चित्त बुझाउनुपरेको छ ।खरबाँसको स्कुल फाँटमा परेकाले पद्मे रातिराति कक्षाकोठामा पसेर बास बस्न थाल्यो । बिहान बिहान उसको फोहोरकसिंगर बजार र बजारपूर्वका केटाहरूले सफा गर्नुपर्थ्यो । लगत्तै हरिको भाइ राधा, जसलाई स्कुल आउँदै गर्दा बौलाहा कुकुरले टोकेको थियो, कुकरजस्तै भुकेर मर्यो । त्यसपछि लौ बा अब सकिन्न भनेर गाउँलेले स्कुल भत्काए । बजारमै हजामहरूको झुप्रोमा स्कुल सर्यो । यसै समय मेरो भाइ जन्मियो गोरो चिट्टो । आमा जहिले पनि आकाशतिर हेर्दै गुहार्नुहुन्थ्यो, भगवान्के घरमें गोरो माटो मेरा लागि मात्र थियो । मेरो छोराका लागि थिएन । त्यही आकाशमा बस्ने भगवान्ले आमाको बिन्ती सुनेर मलाई गोरो भाइ पठाइदियो । महेन्द्र माला भाग दुईमा विनोद एउटा असल केटा हो भन्ने मैले पढेको थिएँ । त्यो असल पनि थियो गोरो पनि, मेरो भाइजस्तै ।प्रमोद एउटा चकचके बाँदर, खरायो र हन्डीफोरा ह्यान्डराइटिङ नलेख्ने केटा हो भने के भो ? म बुद्धु र खराब भए पनि मेरो भाइ गोरो छ र असल हुनेछ भनेर मैले भाइको नाम विनोद राखें प्रमोदविनोद, खराबअसल, कालोगोरो ! तर, चार महिना नकट्दै त्यसलाई खोकीले भेट्यो । आमाले ओझागुनी, धामीझाँक्री लगाउनुभयो । भुट्टेको धक्कर बाउ भट्टीवाला ओझाले चौबाटोमा जडीबुटी हालेर रातो बाच्छीको गोइठा बालेर तेल तताएर मन्त्र कसे र नग्न शरीरले उभिएर त्यो तेल विनोदलाई लाउन भने । आमाले त्यसै गर्नुभयो । केही नचलेपछि बैलगाडामा चार घण्टा लगाएर भाइलाई रंगेली भुवनेश्वर झा डाक्टरकहाँ लग्यौं । तिनले सुई दिए ।घर फर्काएर ल्याउँदा खोकी अझ बल्झ्यो । ढोलबज्जाकी काली, बेलड्याङ्ग्री स्वास्नी तेल लगाउन आउँथी । त्यसैले बोक्सी लाइदीकी भन्ने आमालाई भयो । साडीचोलो दिन्छौं, पैसा दिन्छौं, बोक्सी छुटाइदे भनेर आमाले अनेक कबुल गर्नुभयो । तर, त्यसले सत्, सत् मैले केही गरेकै छैन भनी । डायनजोगिन् कहाँ हुन्छ ? सब झूट कुरा हो, अन्धविश्वास भनेर बुबाले भन्नुभयो । तीन दिनका दिन घुर्रघुर्र गर्दै विनोदको सास बन्द भयो । बुबाले विनोदलाई थाङ्नामा बेर्नुभयो । एक हातमा कोदालो र अर्कोमा भाइ बोक्नुभयो अनि धमधमे दहको डिलमा गाडेर फर्कनुभयो । त्यसपछि गाउँमा भकाभक मानिस मर्न थाले । छेउकै आँगनकी मेरी भाया आई (आमाकी मित्तिनी) प्रशवकालमा मरिन् । तिनका काकाससुरा लगत्तै पिसाब बन्द भएर मरे । दुवैलाई खोलाको डिलमा गाडेर गाउँले फर्के । यी सबैको दोष गाउँलेले गाउँवरिपरि अदृश्य घुमिरहने गहिली, काली, संसारी आदि देऊ हरूलाई दिए । मलाई क्लेषको बादलले घेर्यो । स्कुलमा मास्टरको त्रास, गाउँमा देऊको महामारी !एकदुई महिनापछि टोमकुमारको बाँसखरको घरमा स्कुल सर्यो । मेरो तीन कक्षाको जाँच त्यहीँ भएको थियो । तर, रिजल्ट हुँदासम्ममा स्कुल अलि दक्षिणतर्फ शेरसिंह राजवंशीको जग्गामा सरिसकेको थियो । प्रधान, जो शेरसिंहका भिनाजु थिए, र अरू गाउँलेले कटान हुँदै गरेको जंगलबाट बेरा हाल्न बाकलको जोहो गरे । र, हामी छात्रछात्राले फेरि गाउँगाउँबाट छानो हाल्न खरका बोझा बोकेर ल्यायौं । बाकल र खरको स्कुल ठडियो । सन्तलाल मेट्रिक फेल नभई आठ फेल मात्र रहेछन् । ती जसरी सीमा नजिकको राजवंशी गाउँबाट आएका थिए, त्यसरी नै त्यतै बिलाए । सुक्ना र थुत्लीवाल मास्टर पनि हराइसकेका थिए । तेह्रथुमबाट झरेका हरिप्रसाद हेडमास्टर भए । हल्ला सुनियो तिनले धरानबाट नर्मल तालिम गरेका छन् । मेट्रिक फेल, आईए फेल त हामीले सुनेका थियौं, तर यो नर्मल तालिम के हो रे बाबा भनेर हामी छक्क पर्यौं । नर्मल तालिम बडा एब्नर्मल लाग्यो हामीलाई किनभने तिनले छडीले विद्यार्थी पिट्ने चलन हटाए र कन्सिरीसम्म तान्न मिल्छ भने । मेरो मनमा त्रास अलि कम भयो । हाम्रो गाउँका ठन्डा, जसले अनिल नाम अंगाले ती पनि शिक्षक भए । ठन्डा मेरी सदसरी नानी (हजुरआमा) का भतिज थिए । मेरा लागि तिनी ठन्डा मामा थिए बडा मिजासिला र मेही दासका चेला भएकाले माछामासु नखाने, झूटचोरी नगर्ने, हिंसानशादेखि परै बस्ने ! अनि एक दिन आँखामा सेतो चस्मा, सेतै मिलेका सफा दाँत, सपक्क मिलेको सटपेन्ट र कपाल मिलाएर कोरेका एक जना युवक बजारमा देखा परे । आश्चर्य के भने तिनी अंग्रेजी फरर बोल्न सक्थे । त्यतिन्जेल म अंग्रेजी भनेको सीओडब्लू काउ, काउ माने गाई, डीओजी डग, डग माने कुकुर घोक्ने कुरा हो भन्ने ठान्थें । ती फिटफाट महाशयको नाम प्रेमकुमार राई हो भने । र, तिनी दार्जिलिङ भन्ने ठाउँबाट आएका हुन् भने । कस्तो होला दार्जिलिङ, जहाँ यस्ता फिटफाट अंग्रेजी बोल्ने खाइलाग्दा मानिस बस्दारहेछन् ! अनि तिनको डिग्री पनि कम छक्क पार्ने खालको थिएन । तिनी आईए फेल थिए । अनि त के थियो बुबाले तीन फेल भएको म भुसकोललाई तिनीसँग ट्युसन पढ्न पठाउनुभयो एकाबिहानै । तैपनि पढाइलेखाइमा मेरो मन बसेन । डरत्रास मनमा बसिरह्यो । कालो अक्षर किन पढ्ने भन्ने मनमा लागिरह्यो । बजारपारिका केटाहरूको खिसीट्युरीले मन पिरोलिरह्यो ।एक दिन हाम्रो छिमेकी प्रधान जहरसिंह, जो मेरा मसा (ठूलो बुबा) हुन पुगेका थिए (तिनकी श्रीमतीलाई आमाले बाई दिदीे भन्नुहुन्थ्यो), तिनको ठूलो धाप (बरन्डा) को कुनामा एउटा इँटाजत्रो मोटो किताब देखें । कौतूहल जाग्यो र पल्टाएँ । किताबको बीचबीचमा अचम्मै पार्ने फोटाहरू थिए । ती थिए धनुर्धारी, गदाधारी योद्धाका फोटा । पृथ्वी नै निल्ने राक्षसका फोटा । शिर सुँगुरको र सिंहको, तर जीउ मानिसका भएका फोटा । चमत्कारी, जटाधारी सहस्रवर्ष दीर्घायु ऋषि अनि हजारमुखे नागका फोटा । फोटा नै आङ जिरिङ्ग पार्नेछन् भने त्यसमाथि लेखिएका काला हरफ कति मन मच्चाउने होलान् भनेर कनीकुथी शब्द, वाक्य पढ्न र अर्थ्याउन थालें । त्यो किताबलाई सुखसागर भन्छन् देहाततिर ।त्यसअघि दसैंतिहारमा बोर्डरपारि मसुन्डाबाट आएको महाभारत नाच हेरिसकेको थिएँ । नाचमा गीति संवाद बंगालीमा हुन्थ्यो भने गद्य संवाद हिन्दीमा । त्यसले पनि यस किताबका वाक्य बुझ्न सजिला भए । किताबमा परीक्षित भन्ने राजा थिए । श्रापले गर्दा सात दिनभित्रै सर्पदंशले मर्ने डरले तिनले साधुसन्त र विद्वत् समाजलाई डाकी त्यसबाट बच्ने उपाय सोधे । सनकादि मुनिले सबैभन्दा जान्ने ऋषिका पनि ऋषि शुकदेव मुनिले मात्र यसको उपाय बताउन सक्छन् भन्ने जवाफ दिए । शुकदेव परीक्षित राजाका दरबारमा पुग्दा म जिल्ल परें । ती त सात वर्षका बालक पो रहेछन् । र, सधैं सातै वर्षका रहिरहने ! ती सातवर्षेले सृष्टिको आदिअन्त्यका सबै कुरा जान्दा रहेछन् ।मलाईचाहिँ एकातिर ऋषि मेरै उमेरका रहेछन् भन्ने कुराले कुत्कुत्यायो भने अर्कोतिर बडो ग्लानि भयो । एकातिर यी सातवर्षे छन्, जो संसारका सबै कुरा जान्दछन् र सबैका मान्य, पुज्य छन् । अर्कोतिर म सातवर्षे, जो तीन कक्षा पनि पास गर्न नसक्ने लद्दु छु, सबैले छिःछिःदुरदुर गर्ने । फेरि ती ऋषिलाई मृत्युबाट बच्ने उपाय पनि थाहा रहेछ । मचाहिँ मृत्यत्रासले सधैं निस्तब्ध । त्यसपछि त के थियो दानापानी छाडेर म त्यस किताबमा लीन भएँ । उठ्दा, सुत्दा, गाई चराउँदा त्यही मोटो किताब कनीकुथी पढ्थें । आमा कराउन थाल्नुभयो, स्कुलको किताप पढ्नु छैन, खाली फाल्टु किताब पढेर समय बर्बाद गर्छस् ! माय करे कुटानपिसान बेटाके नाम दुर्गादत्त । धान कुट्दै, मुढी भुट्दै, भक्का बनाउँदै, दूध उमाल्दै, घरधन्धा गर्दै आमाको चेतावनी आउँथ्यो, फेरि फेल हुन्छस् । होस गर् । माय करे कुटानपिसान बेटाके नाम दुर्गादत्त । तीतो वचन र तिखा आँखा खप्न नसकेर म लुकीलुकी पढ्न थालें, गुहालीमाथिको टाँडमा । बोरामा लुकाएर गाउँदेखि उत्तरको जंगलमा गाईवस्तुलाई चर्न छाडेर पढें । त्यसपछि दैवदानवका अद्भुत खेला र कालो अक्षरभित्र रोमाञ्चित पार्ने जादूचमत्कार लुकेको हुन्छ भन्ने अनुभूति भयो । असुरमाथि सुरको, बिगार्नेमाथि सपार्नेको विजय हुन्छ अन्त्यमा भन्ने आशा पलायो । शुकदेव मुनिजस्तै भइयो भने मृत्युलाई पनि छल्न सकिन्छ भन्ने विश्वास जाग्यो । सातवर्षे शुकदेव सबैका आदरणीय पात्र हुन सक्छन् भने म सबैद्वारा अपहेलित, तिरस्कृत किन ? मगजका एकएक तन्तु जागृत भए । प्रेमकुमार सरले पढाएका अक्षर बलेर आए । ह्यान्डराइटिङ कागनङ्ग्रे भए पनि लेख्ने रफ्तारले गति लियो । एकाबिहानै उठाएर पढ्न बसाल्दा दिमागमा एक अक्षर नघुसे पनि दिउँसो पढेका पाठ सोझै अन्तस्करणमा पस्न थाले ।छ महिनाको अर्धवार्षिकी (हाफ इयर्ली) परीक्षामा चार कक्षामा दुलाल सरले प्रोमोट गराए । केटाहरूले अब हन्डीफोरा, परमुत, चकचके बाँदर, खरायो भन्न छाडे । प्रोमोटेड नाम राखे, जो परमुतजस्तै मेरो नामसँग गाँसिएको थियो । तर, केटाहरूले मलाई के भनेर डाक्छन्, दुनियाँले के भन्छ भन्ने अब वास्ता लाग्न छाड्यो । मेरो ध्याउन्न त शुकदेव थिए र मानिस भएको आभास हुँदै थियो । छ महिनाभित्रै धानका पहेंला बाला लहलहाउँदै गर्दा वार्षिक परीक्षा आयो । जाँचमा औंलाभरि मसी धसिने गरी लेखें, रिजल्ट निस्क्यो । म त स्कुलभरिमै प्रथम (स्कुल फस्ट) पो भएको रहेछु । बुबा फेरि पनि देश तिरै यात्रामा हुनुहुन्थ्यो । तर, घाँटीभरि फूलको माला र बाल्टीभरि कलमकापी पुरस्कार लिएर म घर पुगेको देखेर आमा रुन थाल्नुभयो । हर्ष वा विषाद, जुन कुरामा पनि आँसु चुहाउने आमाको बानी मलाई मन परेन ।"
माला लिम्बू,नामबाट मुक्त निर्वाणको क्षणमा बिउँझेर घरलाई माङ्हिम बनाएर बसेकीमाला लिम्बूको म छोरा हुँ ।माला लिम्बू आमा हुन् ।
म्वाईंको रहस्य,"ओहो, ती अनुपम म्वाईंहरु नै त रहेछन्जसले मलाई विछोडमा सम्हालिन र, आफ्नो ख्याल राख्न सिकाइरहेका थिए ।"
आमाबाट सरेका बान्कीहरु,"सेतीपाती, वस्तुभाउ, आधा दर्जन सन्तानको लोलोपोतो र अनगिन्ती घरधन्दाले साँझ ओर्लिएसँगै थकाइले आमाको मुहार क्लान्त भइसक्थ्यो । बेलुकाको खानापछि बुबा गाउँ टहलिन निस्कनुहुन्थ्यो । सन्तानहरू छिँडीकै सुकुलगुन्द्रीमा यत्रतत्र पल्टिन्थेनिदाउँथे । भाँडा माझ्न बस्नुभएकी आमा अत्यधिक थकाइले हजार बार झप्को लगाउनुहुन्थ्यो । उँग्दै भाँडा माझ्दा पोखिएको पानीले भुइँ आहाल बन्थ्यो ।अस्तव्यस्त निदाएका छोराछोरीलाई एकएक गरी चोटाको ओछ्यान पुर्याउनैपर्थ्यो । रात जत्ति छिप्पिए पनि मझेरी बढारेर सफाचट नबनाई र माझेर चम्किएका ढलौटका अम्खोराहरू पानीले भरिभराउ नपारी आमाको ज्यान ओछ्यान पुग्दैनथ्यो । राति बास बस्न आउने पितृ र भगवान् सुग्घर घरमा मात्रै पस्छन् र तिनका लागि सफा अम्खोरामा पानी भरेर राख्नुपर्छ भन्नुहुन्थ्यो आमा । अघिल्लो रातको जुठाभाँडा माझेर बिहानी सुरु गर्दा दिन राम्रो हुँदैन, आमा भन्नुहुन्थ्यो । संस्कारकै रूपमा ती बानी आफूमा उत्रिएको बताउँदा गर्व लाग्छ । व्यावहारिक जिम्मेवारी आफ्नै टाउकोमा परेपछि ती बानी ममा झन् अवलम्बन हुँदै आए । बिहेपछि त्यो झनै झांगियो । आमाले स्त्रीधर्म को रूपमा आत्मसात् गर्नुभएका उबेलाका सबै कर्म खुसीसाथ मेरा हरेक व्यवहारमा न्यौछावर भइरहे । धर्मका लागि पूजाआराधनामा घण्टौं लीन हुने आमाको बानी भने ममा सर्न सकेन । आमाका कमजोरी भित्र औंलिने कतिपय स्वभाव भने ममा नसरेको आभास हुन्छ । आफूसँग जोरी खोज्ने हरकोहीलाई हायलकायल बनाएरै छाड्ने ओज आमासँग छ, जुन उमेरले ८ दशक कटिसक्दा पनि घटेको छैन । यदि आमाभित्र त्यो स्वभाव हुॅदैनथ्यो भने अवर्णनीय आरोहअवरोह खेपेर पारिवारिक रथलाई अहिलेको शान्त, सुरम्य र समतल भूमिमा अड्याउन उहाँ सक्नुहुन्थेन । यसर्थ आमाको त्यो स्वभाव कमजोरी नभएर निर्भीक विशेषता हो भन्ने लाग्छ । तर, यता भने कुटिल चाल भएकाहरूको पीडादायी व्यवहारसमेत सक्दासम्म झेलिरहने मेरो स्वभाव छ ।आमा कामबिना एकछिन बस्न नसक्ने, आठ दशकपछिको बुढ्यौलीमा पनि बानी उही छ । मेरो बानी पनि दुरुस्तै उहाँकै जस्तो छ । गाउँमा हुँदा गाईगोठ, घाँसभकारो, पानीपँधेरो, खेतीबाली, उकालीओरालीदेखि अहिलेको राजधानी बसाइमा समेत अरूले नदेखेको काम यिनै आँखाले देखिहाल्छ । उच्च अध्ययनका लागि अरू छोराछोरीले घर छोड्दा बुबाआमालाई कुनै असर पर्दैनथ्यो, तर मैले घर छोडेको धेरै दिनसम्म उहाँहरूलाई बज्रपात परिदिन्थ्यो, यता मेरो हालत पनि उस्तै हुन्थ्यो । मैले एसएलसी पास गर्दा हर्षभन्दा बेचैनीले गलेको बुबाको अनुहार र केही दिनसम्म निःशब्द उहाँको व्यवहार मैले आजसम्मै भुलेकी छैन । सबैखाले काममा ज्यादा भरपर्दी छोरी आफूबाट टाढिने भई, यही चिन्ताले उहाँलाई त्यहाँसम्म पुर्याएको थियो । जुवातास खेलेको दृश्यले आमालाई भाउन्न छुटाउँथ्यो । बुबामा त्यो आदत बिलकुल थिएन, तर कहिलेकाहीँ उहाँका साथीहरू तास खेल्न हाम्रो घरको फलैंचा उपयोग गर्थे । नखेले पनि बुबा साथीहरूको खेला हेर्नुहुन्थ्यो । खेल हारेर घरजग्गा नै बन्धकीमा पारेजस्तो आमाको बडी ल्याङ्ग्वेज बुबाले केही दिन नखेपी सुख हुन्थेन । अहिले राम्रो स्याहार र सुखसयलका साथ सहरिया बनाएर राख्ने मायालु छोराहरू तथा आआफ्ना व्यवहार सम्हालेर वसेका छोरीहरूप्रति एकदम गर्व छ आमालाई । तर, वर्षको एक दिन तिहारमा तिनै छोराछोरीले रमाइलोका लागि तास समाए भने फेरी आमाको भाउन्न छुट्छ । सानै उमेरमा टुहुरो भाइले गाउँलेका तिकडममा परी एक पटक जुवाकै कारण ठूलो हैरानी बेहोरेको कारण जुवातासले आमाको आक्रोश माथिल्लै तहमा पुर्याउँछ । त्यो समस्या आफूमा आइलागेन, तर जब आफ्नी छोरी तारक मेहता का उल्टा चस्मा लगायत हिन्दी सिरियलमा एकचित्त हुन्छे, आमाको जुवातासकै भूत आफूमा सवार भैसकेको पत्तै हुँदैन । दृश्य सामग्रीमार्फत आफ्नो भाषा, संस्कृति र रहनसहनको पकड विश्वव्यापी बनाउन विशेषतः महिलादर्शक लक्षित यस्ता टेलिसिरियल निर्माणमा दुई दशकभन्दा अघिदेखि भारतले ठूलै लगानी गरिरहेको छ । नेपाली महिलाको ठूलो हिस्सा ती सिरियलमा लठ्ठ छन् । यसले महिलाको क्रियाशील दिनचर्यामा मात्र होइन बोलीचाली, लवाइखुवाइ, आचरण व्यवहार, देखासिकीलगायत सबैतर्फ दुष्प्रभाव बढाइरहेको छ । हास्य नै सही, हिन्दी सिरियलमाथि छोरीको लगाव आमाको जुवातासभन्दा कम पीडादायी हुँदैन मेरा लागि । विद्यालयमा परीक्षा सुरु हुने पहिलो दिन सबै छोराछोरीलाई रातो टीका लगाइदिन आमा भुल्नुहुन्नथ्यो । मूलढोकाको दुवैतर्फ थापिएका तामाका कलशमा एकएक सिक्का हाल्दै जलशेचन गरेर स्कुल जान्थ्यौं हामी । यसरी पठाएपछि कसैको परीक्षा नबिग्रने आमाको विश्वास, अनि त्यसैले ह्वात्तै बढाइदिने हाम्रो आत्मविश्वास ! दुवैबीच खुब तालमेल रहन्थ्यो । कमजोर रिजल्ट कसैले थाप्नु नपरेको सायद त्यही मनोविज्ञानको फल थियो कि ? बिदामा घर आएका छोराछोरी बिदा सकेर काठमाडौं सोझिँदा पनि आमा सोही विधान पूरा गर्नुहुन्थ्यो । बिनाअड्चन सन्तान गन्तव्य पुगून् भनेर आमाले साइतको तारतम्य गर्नासाथ आफ्नो भने छातीमा हिक्का छुटिसक्थ्यो । जलकलशमा खसाल्न आमाको हातबाट सिक्का लिनुअगावै घोप्टिएको अनुहार घर छेलिने घुम्ती पुगेपछि मात्र हो सीधा हुने । फर्केर घरतर्फ हेर्ने हिम्मत मरिगए नआउने, तर आफूबाट टाढा हुँदै गएका सन्तानको प्रत्येक पाइला नियाल्दै बलेसीमा उभिएका आमाबुबाको भावशून्य चेहरा नहेरेरै हृदयमा उत्रिहाल्थ्यो । प्रत्येक पाइला बोझिलो अनि विछोडको वेदनामा बरबरी उर्लेका आँसुले बाटो पहिल्याउन दिने सास्ती उस्तै । आमाबुबासँग विछोडिँदाको प्रत्येक पल यस्तै वेदनापूर्ण हुन्थे । छोरीलाई पहिलो पटक स्कुल पठाउँदा मैले पनि आमाकै सिको गरेर पठाएँ । तर, नर्सरीकेजीका खेलजन्य परीक्षाका लागि कलश, सिक्का, टीकाटालोसहित साइतको मेलोमेसो गर्ने जाँगर चलेन । कक्षा चढ्दै गएपछि सुरु परीक्षाका दिन त्यसरी नै पठाउने गरियो, तर जागिर र घरव्यवहारका सारा अभिभाराको एकलौटी थिचाइले दिनको १८ घण्टा घोटिनुपर्ने त्योबेला साइतका कुरा परीक्षाको अन्त्यतिर मात्रै सम्झने अवस्था बन्यो । आमाभन्दा आफ्नो चटारो चुलीमा पुर्याउने धृष्टता मेरो कदापि होइन, बरु उहाँको जति तेजिलो स्मरणशक्ति आफूमा नरहेको स्वीकारोक्तिचाहिँ पक्कै हो । ठूलो कक्षा उक्लिएपछि कतिपय बेला छोरी आफैं सम्झाउँछे टीका र साइतका लागि । उसलाई पनि खुब मन पर्छ हजुरआमाका ती बान्की । टीका र साइतले परीक्षा राम्रो हुन्छ भन्ने आमाको जस्तो विश्वास मसँग रत्तिभर छैन, तर छोरीको निधारमा रातो टीका लगाइदिँदा मात्र पनि आमालाई सम्झँदै मन आनन्दित बनिरहेको हुन्छ । आमाको झैं आफ्नो व्यवहारमा पनि भाँडाबर्तन टल्किएकै हुन्छन् । जुठाजन्य काम असरल्ल छोडेर न राति निद्रा लाग्छ, न दिउँसो बाहिरिने आँट आउँछ । घरको त के कुरा सडकमा फ्याँकिएका उल्टा चप्पलसमेत नसुल्ट्याई पाइला अघि सर्दैनन् । ढलेका भाँडाबर्तन त अपशकुनकै चरम रूप लाग्छ । अन्न खेर फाल्न नहुने उहाँको शिक्षा मूलमन्त्रझैं अकाट्य छ । कर्मघर गएपछि हातभरिका चुरा बजाउँदै भान्साको काम गर्दा झन्झट लाग्नुको सट्टा आफैंमा आमाको प्रतिरूप उत्रिएको महसुस हुने गर्थ्यो । नसोचिएका परिस्थिति जीवनमा आइरहन्छन्, नखाएकै विषले पनि मर्माहत बनाइदिन्छ । तर, आफ्नो कर्तव्यबाट च्युत भइएको छैन भने हरेक कष्टपछि प्राप्त हुने आँट र दृढता नै हो । हरेक प्रतिकूलतालाई परीक्षा ठानेर सामना गर्न तत्पर भएपछि सफलता टाढाको मृगतृष्णा बनेर पक्कै रहन्न । आमाकै बान्कीहरू विरासत बनेर आफूमा अन्तरघुलन भएकाले हरेक अप्ठेरोमा निर्भीकतापूर्वक जुध्ने साहस मिलिरहेको छ । धन्य छु, आमाको विरासतस्वरूप आफूभित्र सलबलाइरहेका ती तमाम बान्कीहरूप्रति ।"
किनमेल र परिवारबाट फैलियो कोरोना,"निषेधाज्ञामै बढ्यो संक्रमण र मृत्युदर चितवनमा वैशाख १६ देखि ३१ सम्म निषेधाज्ञा थियो । अब थपेर जेठ १३ सम्म पुर्याइएको छ । वैशाख १ मा जिल्लामा सक्रिय संक्रमित ९६ जना मात्रै थिए । स्वास्थ्य कार्यालयका अनुसार शुक्रबारसम्म यो संख्या ३ हजार ५ सय ९६ पुगेको छ । ढकालका अनुसार मध्य वैशाखसम्म २० प्रतिशत अर्थात् ६ सय ८० जना संक्रमित थिए । त्यसपछि २ हजार ९ सय १६ संक्रमित थपिएका हुन् ।निषेधाज्ञा सुरु भएपछिको अवधिमा मृत्यु हुनेको संख्या पनि बढेको छ । वैशाख १ यता चितवनका मात्रै ३७ संक्रमितको मृत्यु भएको छ । त्यसमध्ये ९० प्रतिशतको मृत्यु वैशाख १६ यता भएको हो । पछिल्लो समय स्वास्थ्य अवस्था गम्भीर भएपछि अस्पताल आउने बढेका छन् । यस्ता बिरामीको उपचार गर्दागर्दै पनि ज्यान जाने खतरा बढी हुन्छ, डा अधिकारीले भने ।शुक्रबार चितवनका ३ सहित ८ जनाको मृत्यु भएको छ । हालसम्म १५७ जना जिल्लावासीको मृत्यु भएको छ ।"
अक्सिजन सकिएपछि रेफर,"धादिङमा पनि उस्तैअक्सिजन अभावकै कारण धादिङबेंसीस्थित अस्थायी कोरोना अस्पतालमा उपचाररत संक्रमितलाई नुवाकोट र काठमाडौं पठाउन थालिएको छ । आइसोलेसनमा रहेका ३५ मध्ये रुविभ्यालीका नाबालकसहित ४ जनालाई नुवाकोट र काठमाडौं पठाइएको हो । संक्रमितको उपचारका लागि सदरमुकामबाहेक अन्यत्र नाम मात्रैका आइसोलेसन भएकाले उपचारका लागि सबै स्थानीय तहबाट सदरमुकाम ल्याउने वा काठमाडौं लैजाने गरिएको छ, जिल्ला अस्पताल व्यवस्थापन समितिका अध्यक्ष महेन्द्र धमलाले भने ।अस्पतालमा रहेका ८० थान, जिल्लाका क्रसर व्यवसायीहरूले दिएका ४७ थान र ताल्तीस्थित हुआसिन सिमेन्ट उद्योगले दिएका १५ थान अक्सिजन सिलिन्डर भर्न हम्मे परेको उनले सुनाए । चितवनको रामनगरस्थित स्वर्गद्वारी ग्यास उद्योगबाट ३ दिनसम्म कुरेर १० वटा मात्रै भरेर ल्याउन सकियो, उनले भने, धादिङको कोटा बारामा तोकिदिएपछि आउनजान पूरै दिन र पालो पर्खन थप २ दिन लाग्ने भएपछि थप समस्या भएको छ । स्वास्थ्यकर्मी कृष्ण उप्रेतीका अनुसार अस्पतालका भर्ना भएका बिरामीलाई दैनिक १८ वटा सिलिन्डर खपत हुने र ७ वटा कन्सन्ट्रेटरबाट उत्पादन भइरहेको छ ।"
बेड न अक्सिजन,"(काभ्रे)  धुलिखेलमा एकै परिवारका सात जनामा कोरोना संक्रमण पुष्टि भयो । त्यही परिवारका एक पुरुषको अक्सिजन लेभल घटेपछि बुधबार दिउँसो धुलिखेल अस्पताल पुर्याइयो । अस्पतालले अक्सिजनसहितको बेड नभएको भन्दै भर्ना लिन मानेन । परिवारका सदस्य अक्सिजनको जोहोमा लागे । जसोतसो अक्सिजन व्यवस्थापन भएर इमर्जेन्सीमा उनको उपचार थालियो । अक्सिजन लेभल (६४) हेर्दा उनलाई तत्कालै आईसीयूमा राख्नुपर्ने थियो । तर त्यसका लागि ४८ घण्टा कुर्नुपर्यो ।संक्रमणकै कारण आमा गुमाएकी ललितपुर हात्तीवनकी २४ वर्षीया युवती एक्कासि बेहोस भइन् । संक्रमित उनलाई उपचार गर्न बेड अभाव भएपछि त्यहीं इमर्जेन्सीमा उपचार थालियो । उनलाई पनि झन्डै ४८ घण्टापछि कोभिड वार्डमा सारेर अक्सिजन दिएर राखिएको छ । धुलिखेल अस्पतालका कोभिड समन्वयकर्ता डा सानुकृष्ण श्रेष्ठले सम्भव भएसम्म इमर्जेन्सी वार्डमा राखेर व्यवस्थापन गरिरहेको बताए । इमर्जेन्सी नै कोभिड इमर्जेन्सीजस्तो भइसक्यो, आएकालाई अक्सिजन दिएर यतै होल्ड गर्ने गरेका छौं, उनले भने, २० वटा बेडसम्मलाई अक्सिजन पाइपबाट अस्पतालकै उत्पादनले पुग्छ, त्योभन्दा बढीलाई फर्काउनुको विकल्प छैन, अक्सिजन नै नभएपछि राख्नुको के अर्थ भयो र ? बिरामीको चाप बढेपछि अस्पतालले कुरुवा कक्षमा उपचार थाले पनि हाल अक्सिजन अभावमा भर्ना लिएको छैन ।बनेपास्थित शिर मेमोरियल अस्पतालले पनि अक्सिजनकै कारण समस्या भइरहेको जनाएको छ । सीसीएमसीले दैनिक १० सिलिन्डरको कोटा तोकिदिएको छ, त्यो लिन पनि हाम्रा कर्मचारी रातभर लाइन बस्नुभएको छ, अस्पतालकी मेडिकल निर्देशक डा एञ्जेला बस्नेतले भनिन्, प्रिकोभिड र कोभिड संक्रमित गरेर लगभग ५० जनाको उपचार भइरहेको छ, ५० जनालाई १० सिलिन्डरले कसरी पुग्छ ? अस्पतालस्थित प्लान्टमा उत्पादित अक्सिजन पर्याप्त नभएको भन्दै उनले दिनुपर्ने अक्सिजनको मात्रा घटाएर भए पनि जेनतेन व्यवस्थापन गरिरहेको बताइन् ।जिल्लामै अक्सिजन ग्यास उद्योग भए पनि कोभिड१९ संकट व्यवस्थापन केन्द्र (सीसीएमसी) को निर्णयअनुसार कोटा प्रणालीका आधारमै वितरण भइरहेकोले दुवै अस्पतालले पर्याप्त अक्सिजन पाउन नसकेका हुन् । शुक्रबार स्वास्थ्य मन्त्रालयले सबै अक्सिजन उद्योगहरूलाई साबिककै परीमाणमा अस्पतालहरूलाई अक्सिजन उपलब्ध गराउन निर्देशन दिएको छ । यद्यपि शुक्रबार साँझसम्म त्यो कार्यान्वयनमा आइसकेको छैन । अहिलेसम्म सीसीएमसीले निर्धारण गरेको दैनिक कोटाकै आधारमा वितरण गरिरहेका छौं, उत्पादन पनि घटेको छ, पनौतीस्थित नवज्योति ग्यासेस प्रालिका प्रबन्धक प्रकाश थापाले भने, चिकित्सकको सिफारिस ल्याउनेलाई पनि थोरैथोरै उपलब्ध गराउने गरेका छौं ।दैनिक १५ सयदेखि १७ सय सिलिन्डरको माग भए पनि ८५० देखि ९ सय सिलिन्डर अक्सिजन मात्रै उत्पादन भइरहेको उद्योगले जनाएको छ ।"
सबै पालिकामा आइसोलेसन,"(हेटौंडा)  कोरोना भाइरसको संक्रमण तीव्र बनेपछि प्रदेशका विभिन्न जिल्लामा स्थानीय तहले अक्सिजनसहितको आइसोलेसन केन्द्र सञ्चालनमा ल्याएका छन् । तर अधिकांश खाली छन् ।मकवानपुरका १० वटै पालिकाले आइसोलेसन बनाएका छन् । वाग्मती गाउँपालिकाले बनाएको १० बेडको अक्सिजनसहितको आइसोलेसनमा ९ जना उपचाररत छन् । मनहरीले २५ बेडको कोभिड अस्पताल नै सञ्चालन गरेको छ । त्यहाँ अक्सिजनसहितका १० बेड छन् । बकैया र मकवानपुरगढीले पनि १०१० बेडको अक्सिजनसहितको आइसोलेसन बनाएका छन् । हेटौंडा उपमहानगरले सञ्चालन गरेको १२० बेडको आइसोलेसनमा ३४ संक्रमित छन् । थाहामा २० बेड, राक्सिराङमा २६, कैलाशमा १० र भीमफेदीमा २५ बेडको आइसोलेसन छ । मकवानपुरमा शुक्रबारसम्म १ हजार ९३५ सक्रिय संक्रमित रहेकोमा १ हजार ५०२ जना घरमै स्वास्थ्य कार्यालय प्रमुख प्रणय उपाध्यायले बताए ।सिन्धुलीको दुधौली नगरपालिका र तीनपाटन गाउँपालिकामा पहिलो पटक अक्सिजनसहितको आइसोलेसन बिहीबारबाट सञ्चालनमा ल्याइएको छ । दुधौली५ स्थित सिर्थौली प्राथमिक स्वास्थ्य केन्द्रमा १५ बेड तथा तीनपाटन१ को बेलघारी स्वास्थ्य केन्द्र र वडा११ को लाम्पन्टारस्थित प्राथमिक स्वास्थ्य केन्द्रमा ५५ बेडको आइसोलेसन बनाइएको छ । सिर्थौलीमा ३ संक्रमितको उपचार भइरहेको छ । जिल्लाका ९ पालिकामध्ये ६ वटाका आइसोलेसनमा अक्सिजन सुविधा छैन । कमलामाई६ शिवनगरमा अक्सिजनसहित ४७ बेडको कोभिड अस्पताल सञ्चालनमा छ ।सिन्धुपाल्चोकमा कोरोनाको दोस्रो लहरबाट हालसम्म ६ जनाले ज्यान गुमाएका छन् । ६०५ जना सक्रिय संक्रमित छन् । संक्रमितको संख्या दिनहुँ बढ्दै गए पनि जिल्लामा आईसीयू र भेन्टिलेटरको सुविधा छैन । समयमै उचित उपचार, भेन्टिलेटर र आईसीयू सुविधा नपाउँदा यसअघि केही संक्रमितले ज्यान गुमाएका थिए । वरिष्ठ जनस्वास्थ्य अधिकृत दुर्गादत्त चापागाईंले आइसोलेसन निर्माण, कन्ट्रयाक्ट ट्रेसिङ र शंकास्पदको स्वाब संकलनमा तीव्रता दिइएको बताए । जिल्लाभर अक्सिजनसहित ८८ आइसोलेसन बेड तयारी अवस्थामा छन्, उनले भने । जिल्ला समन्वय समितिमा ९ बेड, फिल्ड ट्रेनिङमा १२, जुगल गाउँपालिकाको बराम्चीस्थित रत्नराज्य माविमा २०, सिन्धुसदावहार अस्पतालमा २५, बाह्रबिसे प्राथमिक स्वास्थ्य केन्द्रमा १२ र मेलम्चीमा १० बेडको आइसोलेसन बनाइएको उनले बताए ।हेलम्बु, त्रिपुरासुन्दरी, सुनकोसी, लिशंखुपाखर र भोटेकोसी गाउँपालिकाले चिकित्सकसहितको आइसोलेसन सञ्चालनमा ल्याएका छन् । भोटेकोसीले तीनवटा एम्बुलेन्स, अक्सिजन र चिकित्सकसहित दुगुना, फुल्पिङकट्टी र चाकुमा गरी २३ बेडको आइसोलेसन बनाएको छ । त्यस्तै, हेलम्बु र इन्द्रावतीले बनाएको आइसोलेसनमा २०२० बेड छन् । पालिकाहरूमा बनेका आइसोलेसनमा अहिले १४ संक्रमित मात्रै छन् । बाँकी घरमै र जिल्लाबाहिर छन् ।"
दाहसंस्कार गर्नेलाई भत्ता,"काठमाडौं (कास) पशुपति आर्यघाटमा कोरोना संक्रमितको शव दाहसंस्कारमा संलग्न कर्मचारीलाई प्रतिशव जलाएबापत् १ हजार रुपैयाँ प्रोत्साहन भत्ता दिइने भएको छ । शुक्रबार पदभार ग्रहण गरेलगत्तै संस्कृति, पर्यटन तथा नागरिक उड्डयनमन्त्री भानुभक्त ढकालले यस्तो निर्णय गरेका हुन् । यो आफ्नो मन्त्रालयको सैद्धान्तिक निर्णय भएको बताउँदै उनले अर्थ मन्त्रालयको सहमतिपछि भत्ता वितरण हुने बताए । यो निर्णय हाललाई पशुपति क्षेत्रका लागि मात्रै लागू हुने र अन्यत्र पनि यस्तो व्यवस्था गर्न आफू दृढ रहेको उनको भनाइ थियो । यसअघि सरकारले कोरोना प्रतिकार्यमा अग्रपंक्तिमा खटिने कर्मचारीलाई जोखिम भत्ता दिने निर्णय गर्दा शव दाहसंस्कार गर्ने कर्मचारी समेटिएका थिएनन् । यसअघि संक्रमितको दाहसंस्कारबापत् उनीहरूका आफन्तले तिर्न बाँकी रकम पनि मिनाहा गरिएको छ ।"
गत वर्ष कर्णाली र सुदूरपश्चिम माइनस हुनबाट जोगिए,"(काठमाडौं)  प्रायः आर्थिक तथा सामाजिक सूचकांकमा पछाडि रहेका कर्णाली र सुदूरपश्चिम प्रदेशका लागि गत वर्ष आर्थिक वृद्धिदर सुखद रहेको तथ्यांक सार्वजनिक भएको छ । केन्द्रीय तथ्यांक विभागले शुक्रबार सार्वजनिक गरेको प्रादेशिक कुल गार्हस्थ्य उत्पादन (जीजीपी) सम्बन्धी तथ्यांकअनुसार यी दुई प्रदेशको आथिक वृद्धि माइनस हुनबाट जोगिएको छ । गत वर्ष कर्णाली प्रदेशको आर्थिक वृद्धि ०७ र सुदूरपश्चिमको आर्थिक वृद्धि ०६ प्रतिशत (आधारभूत मूल्य) मा रहेको विभागको अनुमान छ । यसबाहेक समग्र मुलुक र अरू पाँच प्रदेशको आर्थिक वृद्धि गत वर्ष ऋणात्मक (माइनस) मा छ । गत वर्ष मुलुकको आर्थिक वृद्धि २१२ प्रतिशतले माइनसमा गएको तथ्यांक विभागले सार्वजनिक गरिसकेको छ । प्रदेशगत तथ्यांकअनुसार गत वर्ष प्रदेश १ को आर्थिक वृद्धि १२ ले ऋणात्मक, प्रदेश २ को १६, वाग्मतीको ३६, गण्डकीको १७ र लुम्बिनीको १८ प्रतिशतले ऋणात्मक भएको छ । बाँकी दुई प्रदेश भने ऋणात्मक हुनबाट जोगिएका हुन् । विभागले १८ वटा आर्थिक क्षेत्रका क्रियाकलापका आँकडाका आधारमा कुल गार्हस्थ्य उत्पादन (जीडीपी) सम्बन्धी वास्तविक, अनुमानित तथा प्रक्षेपित तथ्यांक सार्वजनिक गर्ने गरेको छ । गत वर्ष खानी तथा उत्खनन, उत्पादनमूलक क्षेत्र, निर्माण, खुद्रा तथा होलसेलको व्यापार, यातायात र भण्डारण, आवास तथा खाद्य सेवा (होटल तथा रेस्टुरेन्ट) को वार्षिक वृद्धिदर ऋणात्मक भएको थियो । होटल तथा रेस्टुरेन्ट क्षेत्रको आर्थिक वृद्धि त सबैभन्दा बढी करिब ३७ प्रतिशतले ऋणात्मक थियो । तर यी आर्थिक कारोबार हिस्सा कर्णाली र सुदूरपश्चिम प्रदेशमा कम भएकाले माइनस हुनबाट जोगिएको विभागका निर्देशक ईश्वरीप्रसाद भण्डारीले बताए । जुनजुन क्षेत्र ऋणात्मक भएको त्यसको कारोबार कर्णाली प्रदेश र सुदूरपश्चिम प्रदेशमा निकै कम छ, भण्डारीले भने, बढी असर गरेको क्षेत्रको कारोबार नै कम भएपछि ऋणात्मक हुनबाट जोगिएको हो ।कुल गार्हस्थ्य उत्पादनमा बढी हिस्सा ओगट्ने कृषि क्षेत्रलाई गत वर्ष कोभिड१९ ले खासै असर गरेन । २२३ प्रतिशतले कृषि क्षेत्रको आर्थिक वृद्धिको अनुमान छ । कर्णाली र सुदूरपश्चिमको कुल गार्हस्थ्य उत्पादनमा पनि कृषिको हिस्सा धेरै छ, भण्डारीले भने । कर्णालीको कुल गार्हस्थ्य उत्पादनमा कृषि क्षेत्रको योगदान सबैभन्दा बढी अर्थात् ३३ प्रतिशत छ । त्यस्तै सुदूरपश्चिम प्रदेशमा पनि सबैभन्दा बढी योगदान कृषिकै अर्थात् ३५५ प्रतिशत छ । कृषिकै योगदानले यी दुई प्रदेश ऋणात्मक हुनबाट जोगिएका हुन, भण्डारीले भने, कृषिबाहेकको अन्य क्षेत्रमा निर्भर वाग्मती प्रदेशमा भने ठूलै खाडल परेको छ । अर्थात् वाग्मती प्रदेशको आर्थिक वृद्धिदर गत वर्ष ३६ प्रतिशतले ऋणात्मक रहेको अनुमान छ ।कोभिड१९ को थप असर नपरे चालु आर्थिक वर्षमा भने सबै प्रदेशको आर्थिक वृद्धिदर धनात्मक हुने विभागले जनाएको छ । प्रदेश १ को ३६, प्रदेश २ को ३५, वाग्मतीको ४७, गण्डकीको ३६, लुम्बिनीको ३९, कर्णालीको ३६ र सुदूरपश्चिमको ३४ प्रतिशतले आर्थिक वृद्धि हुने विभागको प्रक्षेपण छ । तर यो उपलब्धि हासिल हुन कोभिड१९ को असर लम्बिनु हुँदैन ।हालको निषेधाज्ञाको अवधि १५ दिनसम्म मात्रै रहने र त्यसपछि क्रमशः नियमित हुने विश्वास गरिएको छ, विभागले भनेको छ, तथापि होटल तथा रेस्टुरेन्ट र अन्तर्राष्ट्रिय यातायातको क्षेत्रमा केही नकारात्मक असर पर्ने अनुमान छ ।विभागले सार्वजनिक गरेको तथ्यांकअनुसार अर्थतन्त्रमा सबैभन्दा बढी योगदान वाग्मती प्रदेशको छ । चालु आर्थिक वर्षमा अर्थतन्त्रको आकार ४२ खर्ब ६६ अर्ब ३२ करोड रुपैयाँ हुने प्रक्षेपण छ । यसको करिब ३८ प्रतिशत अर्थात् १६ खर्ब ७ अर्ब ६५ करोड रुपैयाँ वाग्मती प्रदेशको योगदान रहनेछ । त्यसपछि १५ प्रतिशत अर्थात् ६ खर्ब ६३ अर्ब ६० करोड रुपैयाँ प्रदेश १ को योगदान छ । १४ प्रतिशत अर्थात् ५ खर्ब ९५ अर्ब ५७ करोड रुपैयाँ लुम्बिनी प्रदेशले मुलुकको अर्थतन्त्रमा हिस्सा ओगट्छ । प्रदेश नम्बर २ ले करिब १३ प्रतिशत अर्थात् ५ खर्ब ६१ अर्ब ६६ करोड रुपैयाँ हिस्सा ओगटेको छ । त्यसपछि गण्डकी प्रदेशले ९ प्रतिशत अर्थात् ३ खर्ब ७२ अर्ब १६ करोड रुपैयाँ मुलुकको अर्थतन्त्रमा हिस्सा ओगटेको छ । त्यसपछि सुदूरपश्चिम प्रदेशले ७ प्रतिशत अर्थात् २ खर्ब ९३ अर्ब ९१ करोड रुपैयाँ हिस्सा ओगटेको छ । सबैभन्दा कम योगदान कर्णाली प्रदेशको छ । मुलुकको कुल गार्हस्थ्य उत्पादनमा ४ प्रतिशत मात्रै अर्थात् १ खर्ब ७१ अर्ब ७५ करोड रुपैयाँ मात्रै योगदान गर्छ ।"
लघुवित्तका ऋणीलाई १०५ सम्म ब्याज छुट,"काठमाडौं (कास) लघुवित्त वित्तीय संस्थाबाट ऋण तथा सापटी लिएका ग्राहकले ५ देखि १० प्रतिशतसम्म ब्याज छुट पाउने भएका छन् । नेपाल लघुवित्त बैंकर्स संघले बिहीबार उक्त निर्णय गरी कार्यान्वयनका लागि सदस्य संस्थालाई परिपत्र गरेको छ ।वैशाखदेखि असारसम्म भुक्तानी हुने नयाँपुराना सबै ब्याजमा ग्राहकले १० प्रतिशतसम्म छुट पाउनेछन्, संघका अध्यक्ष वसन्त लम्सालले भने । अघिल्लो पटकको कोरोना संक्रमण तीव्र रूपले बढिरहेको समयमा राष्ट्र बैंकको निर्देशनअनुसार सबै बैंक तथा वित्तीय संस्थाले १० प्रतिशत ब्याज छुट दिएका थिए । कोभिड१९ संक्रमणको जोखिम बढिरहेको समयमा फिल्डमा हिँड्ने र सदस्यसँग भेटघाट गर्ने काम कम गर्न पनि संघले आग्रह गरेको छ । हाल नेपालभर ७२ संस्था सञ्चालनमा छन् । तीमध्ये ६२ वटा संस्था मात्र संघमा आबद्ध छन् । संघमा आबद्ध नभएका संस्थालाई पनि परिपत्र पठाएर ब्याज छुट र स्वास्थ्य मापदण्ड पालना गराउन सुझाएको अध्यक्ष लम्सालले जानकारी दिए । डेभलपमेन्ट बैंकर्स एसोसिएसनले पनि बैंकिङ समय घटाउने निर्णय गरेको छ । संघले शुक्रबार सूचना जारी गर्दै उक्त जानकारी दिएको छ । ग्राहक र कर्मचारीको सुरक्षाका लागि उपलब्ध र सम्भव भएसम्मका अझ थप उपाय अवलम्बन गर्ने सूचनामा उल्लेख छ । ग्राहकलाई परिस्थिति केही सहज नभएसम्म ससानो निक्षेप जम्मा गर्न भरसक बैंकमा नआउन अनुरोध गर्ने पनि निर्णय पनि एसोसिएसनले गरेको छ ।"
साना लगानीकर्ताको रकम भुक्तानी गर्न निर्देशन,"काठमाडौं (कास) साना लगानीकर्ताको सेयर बिक्रीबापतको रकम तत्काल भुक्तानी गर्न नियामक निकाय धितोपत्र बोर्डले ब्रोकरलाई निर्देशन दिएको छ । साना लगानीकर्तालाई दैनिक घर खर्च वा औषधोपचारका लागि सेयर बेचेको अवस्थामा लगानीकर्ताको अनुरोधमा सम्बद्ध ब्रोकरले सम्भव भएसम्म आवश्यकताअनुसारको रकम तत्काल उपलब्ध गराउने, बोर्डले बिहीबार सूचना जारी गरेको निर्देशनमा भनिएको छ । गत वर्षदेखि लगानीकर्तालाई प्रत्यक्ष उपस्थित नभई अनलाइनमार्फत धितोपत्र कारोबार गर्न सक्ने बनाइएको हुँदा सिस्टम सञ्चालन गर्नबाहेक सबैलाई भौतिक उपस्थित नभई काम गर्न निर्देशन दिएको छ । कार्यालयको सिस्टम सञ्चालनका लागि बढीमा ३ जना कर्मचारी मात्र उपस्थित गराउन र सिस्टम सपोर्ट र सूचना प्रविधिसम्बन्धी काम घरबाटै गर्न पनि बोर्डले भनेको छ ।गुनासा तथा समस्या समाधानका लागि कार्यालयको टेलिफोन डाइभर्ट गरी घरबाटै सुविधा उपलब्ध गराउन पनि बोर्डले निर्देशन दिएको छ । संक्रमण देखिएका बिरामीलाई आइसोलेसनमा राखेर शीघ्र उपचार गर्न तथा सरकारले जारी गरेका स्वास्थ्य मापदण्ड र व्यवस्था पूर्ण रूपमा पालना गर्न पनि सूचनामा भनिएको छ ।"
सम्मेलन केन्द्रको भर्चुअल उद्घाटन,"(काठमाडौं)  प्रधानमन्त्री केपी शर्मा ओलीले शुक्रबार शपथ लिएलगत्तै भर्चुअल माध्यमबाट ललितपुरको गोदावरीमा ३ हजार व्यक्ति अट्ने सम्मेलन केन्द्रको उद्घाटन गरेका छन् । गोदावरी सनराइज नाम राखिएको हल ८० करोड रुपैयाँ लागतमा बनेको हो । केन्द्रको बाहिरी साजसज्जा र अन्तिमका केही काम बाँकी छँदै प्रधानमन्त्री निवास बालुवाटारबाट ओलीले उद्घाटन गरेका हुन् । सहरी विकास मन्त्रालयअन्तर्गत सहरी विकास तथा भवन विभागले २०७६ कात्तिकबाट यसको निर्माण प्रक्रिया अगाडि बढाएको सहरी विकास मन्त्रालयका सचिव रमेशप्रसाद सिंहले जानकारी दिए । केन्द्र ४३ रोपनी क्षेत्रफलमा फैलिएको छ, उनले भने, यसमा हल मात्र ११ रोपनी १३ आनामा निर्माण भएको छ । उनका अनुसार कुल क्षेत्रफलको २७ प्रतिशत सभाहलले ओगटेको छ । यसको डिजाइन उदाउँदो सूर्यको आकारमा गरिएको छ, उनले भने, त्यसैले नामकरण गोदावरी सनराइज गरिएको हो । साथै ससाना बहुउद्देश्यीय सभाकक्ष, अति विशिष्ट कक्ष र विशिष्ट कक्षसमेत बनाइएको छ । अन्तर्राष्ट्रिय सभासम्मेलनमा सहजता ल्याउन भाषा अनुवादक प्रणाली पनि सभाहलमा जोडिएको सिंहले जानकारी दिए । यसका अतिरिक्त भवनका वरिपरि फलफूलका बिरुवासहित बगैंचा, पानीको फोहरा, हरियाली र पार्किङको व्यवस्थापन गरिएको छ, उनले भने, राष्ट्रिय भवन संहिताअनुरूप भूकम्पीय सुरक्षालाई ध्यान दिँदै त्यहीअनुसार भवनको डिजाइन गरिएको हो । १६ रोपनी २ आना क्षेत्रफलमा बगैंचा तथा हरियाली र १३ रोपनी १ आनामा पार्किङ छ । केसी समानान्तर जेभीले ठेक्का लिएको हलको उचाइ २८ मिटर छ । भवनमा आगलागीबाट हुन सक्ने क्षति रोक्न आधुनिक संयन्त्र जडान गरिएको सिंहको भनाइ छ । निर्माणका प्रत्येक चरणमा आवश्यक परीक्षण गरी गुणस्तर कायम गरिएको छ, उनले भने । उद्घाटनका अवसरमा प्रधानमन्त्री ओलीले गोदावरी सनराइज सम्मेलन केन्द्र निर्माण रफ्तारमा भएको भन्दै निर्माण व्यवसायीको प्रशंसा गरे । कोभिडले गर्दा बाधा व्यवधान नआएको भए अझै चाँडै निर्माण सकिन्थ्यो, उनले भने, कोभिडले निर्माणमा थोरै विलम्ब गरे पनि धेरै विलम्ब हुन सकेन, कतिपयले केही पनि काम भएन भनिरहेका छन्, अर्कातिर लगातार निर्माणका काम सम्पन्न भई उद्घाटन भएका छन् ।यसपछि उद्घाटन हुने स्थितिमा लुम्बिनी बौद्ध सभा हल तथा ध्यान केन्द्र रहेको उनको भनाइ छ । त्यसको क्षमता ५ हजार व्यक्ति अटाउने छ, उनले भने, एडजस्ट गर्दा ८ हजारसम्म अटाउन सकिन्छ । यसको निर्माण लगभग सम्पन्न भइसकेको उनले जानकारी दिए । यस पटकको बुद्ध जयन्ती उक्त सभा हलमा मनाउने गरी तयारी भइरहेको उनले बताए ।"
बोर्डमार्फत सरकारी विज्ञापन वितरण हास्यास्पद : आन,"काठमाडौं (कास) विज्ञापन नियमन गर्ने ऐनमा सरकारी विज्ञापन विज्ञापन बोर्डमार्फत गर्नुपर्ने प्रावधान राखिएकोमा नेपाल विज्ञापन संघ (आन) ले विरोध जनाएको छ । ७७ वटै जिल्लाका सरकारी विज्ञापनलाई केन्द्रमा जम्मा गरी बोर्डमार्फत वितरण गर्ने प्रावधान हास्यास्पद, विवादित र अव्यावहारिक भएको आनले जारी गरेको विज्ञप्तिमा उल्लेख छ । विज्ञापन नियमन गर्ने ऐन २०७६ को परिच्छेद ७ मा बोर्डमार्फत विज्ञापन गर्नुपर्ने प्रावधान छ । यो प्रावधानले सिंगो विज्ञापन एजेन्सीको भूमिकालाई कुनै न कुनै तवरबाट उपेक्षा हुने आशंका उब्जिएको र विज्ञापन क्षेत्र हतोत्साहित, निराश र प्रताडित भएको आनको भनाइ छ । शाही शासनकालमा प्रयोगमा ल्याउन खोजिएको यो नीतिलाई आजको लोकतान्त्रिक सरकारले विज्ञापन क्षेत्रमा अनुदार भई एकद्वार नीतितर्फ उन्मुख हुनु केही सीमित क्षेत्रको पक्षपोषण गर्न खोजेको हो कि भन्ने नेपाल विज्ञापन संघको बुझाइ छ, विज्ञप्तिमा भनिएको छ, विज्ञापन एजेन्सीको भूमिकाको अन्तर्राष्ट्रिय अभ्यास र परम्परालाई अवलम्बन तथा अंगीकार गर्दै वस्तुनिष्ठ भएर सोच्न सरकारलाई आन अनुरोध गर्दछ ।विज्ञापनमाथिको यस्तो प्रावधान संविधानविपरीत भएको भन्दै आनले माग सम्बोधन नभए कानुनी प्रक्रियामा जाने चेतावनी दिएको छ । दुई वर्षअघि संसद्बाट पारित विज्ञापन ऐनअन्तर्गत विज्ञापन क्षेत्रका लागि सरकारले विज्ञापन बोर्ड गठन गरिसकेको छ । यही ऐनअन्तर्गत गत वर्ष कात्तिक ८ देखि नेपालमा क्लिन फिड लागू भएको थियो । यो नीतिअन्तर्गत नेपालमा प्रसारण हुने विदेशी टेलिभिजन च्यानलले विज्ञापन प्रसारण गर्न पाउने छैनन् । नेपाली विज्ञापन बजारको प्रवर्द्धन गर्नका लागि भन्दै ऐनमार्फत क्लिनफिड नीति लिइएको हो ।"
अक्सिजन प्लान्टका लागि तीन अस्पताललाई पौने ६ करोड,"काठमाडौं (कास) नवनियुक्त अर्थमन्त्री विष्णुप्रसाद पौडेलले पदबहालीसँगै तीन अस्पताललाई अक्सिजन प्लान्ट र पाइपलाइन जडानका लागि पौने ६ करोड रुपैयाँ उपलब्ध गराउने निर्णय स्वीकृत गरेका छन् । डडेलधुरा अस्पताल, पाटन स्वास्थ्य विज्ञान प्रतिष्ठान र भेरी अस्पताल नेपालगन्जका लागि ५ करोड ८३ लाख २४ हजार रुपैयाँ उपलब्ध गराउने निर्णय स्वीकृत गरिएको हो । कोभिड१९ लाई सामना गर्ने गरी आगामी वर्षको बजेट ल्याइने उनले बताए । अर्थ मन्त्रालयमा शुक्रबार पदबहालीपछि कुरा गर्दै अर्थमन्त्री पौडेलले बजेट तयारी अन्तिम चरणमा रहेको र कोभिड महामारीले प्रभावित अर्थतन्त्रलाई पुनरुत्थान र गतिशील बनाउने संकल्पसाथ बजेट ल्याउन लागिएको जानकारी दिए । कोभिड रोकथाम तथा नियन्त्रण गर्न सम्पूर्ण शक्ति, स्रोत र सामर्थ्य परिचालित गर्ने र यसलाई थप सघन एवं प्रभावकारी बनाइने उनको भनाइ छ ।"
फाइनलका चार प्रतिस्पर्धा,"तेजविरुद्ध पूजनकाठमाडौंको मिडफिल्डमा तेज तामाङ खुबै चलिरहेका छन् । पूजन उपरकोटी धनगढीको मिडफिल्डमा प्रभावशाली देखिएका छन् । यी दुवै डिफेन्सिभ मिडफिल्डर हुन् । मध्यभागमा विपक्षीलाई रोक्नेदेखि सटिक पास दिँदै गोलको अवसर सिर्जना गर्नेसम्मको जिम्मेवारीमा यी दुईले कुशल देखिएका छन् ।धनगढीविरुद्ध प्लेअफमा तेजको गोलमा काठमाडौंले दोस्रो हाफमा अग्रता लिएको थियो । तर, त्यसको तीन मिनेट नबित्दै पूजनको ओभरहेड किकमा धनगढीले ११ बराबरी गरेको थियो । उनको त्यो गोल प्रतियोगिताकै उत्कृष्टमध्ये एक हो । त्यसैले तेज र पूजन विपक्षीलाई रोक्ने, गोलको अवसर सिर्जना गर्नेमात्रै होइन, गोल गर्न पनि योग्य छन् । फाइनलमा यी दुईमध्ये जो मिडफिल्डमा चल्छन्, त्यही टिम हावी हुनेछ ।"
लिभरपुल छनोटको दाबेदार,रियलको चुनौती कायमै म्याड्रिड ः रियल म्याड्रिडले बिहीबार ग्रेनाडामाथि ४१ को जित हात पार्दै स्पेनिस लिगमा शीर्षस्थानको एट्लेटिको म्याड्रिडविरुद्ध दबाब कायमै राखेको छ । दुई खेल खेल्न बाँकीको अवस्थामा एट्लेटिकोको ८० र साबिक विजेता रियलको ७८ अंक छ । बार्सिलोना ७६ अंकसाथ तेस्रो र सेभिया ७४ अंकसहित चौथो स्थानमा छन् । लुका मोड्रिच र मिगुइल गुटिरेजको गोलमा रियलले मध्यान्तरसम्म दुई गोलको अग्रता लिएको थियो । गुटिरेजको रियलबाट ला लिगामा यो पहिलो खेल थियो । भेट्रान जोर्गे मोलिनाको गोलमा ७१ औं मिनेटमा ग्रेनाडाको आशा बढेको थियो । तर ७५ औं मिनेटमा अल्भारो ओड्रिजोला र करिम बेन्जेमाले ७६ औं मिनेटमा गोल गर्दै रियलको जित सुनिश्चित गरे ।

शीर्षक,विवरण
अन्ततः अध्यादेशबाटै आज बजेट,"चालु आर्थिक वर्षका लागि तत्कालीन अर्थमन्त्री युवराज खतिवडाले १४ खर्ब ७४ अर्ब ६४ करोड रुपैयाँको बजेट विनियोजन गरेका थिए । जुन अघिल्लो वर्षको तुलनामा ४ प्रतिशत कम बजेट थियो । कम अंकको बजेटसमेत खर्च गर्ने क्षमता नभएपछि अर्थमन्त्री विष्णु पौडेलले मध्यावधि समीक्षामार्फत ८८ प्रतिशतले बजेटको आकार घटाएका थिए । यस वर्ष १३ खर्ब ४४ अर्ब ६८ करोड रुपैयाँ मात्रै खर्च गर्ने अनुमान अर्थले गरिसकेको छ । यसमध्ये गत बिहीबारसम्म ८ खर्ब ५८ अर्ब ११ करोड रुपैयाँ मात्रै सरकारले खर्च गर्न सकेको छ । मध्यावधि समीक्षामा जनाएअनुसारको लक्ष्य पूरा गर्न आगामी डेढ महिनामा करिब साढे पाँच खर्ब रुपैयाँ खर्च गर्नुपर्ने हुन्छ । त्यति खर्च हुने सम्भावना देखिँदैन । चालु वर्ष वास्तविक बजेट खर्च बढीमा ११ खर्ब रुपैयाँ हुने अनुमान छ । अर्थविद्हरूले यो तथ्यांक देखाउँदै साढे १२ देखि १४ खर्ब रुपैयाँभित्रको बजेट ल्याउनुपर्ने सुझाव सरकारलाई दिएका छन् । तर त्यसलाई बेवास्ता गर्दै मतदाता प्रभावित पार्ने केही कार्यक्रम समावेश गरेर ठूलो बजेट ल्याइँदै छ, जुन अध्यादेशबाट ल्याइने कामचलाउभन्दा पनि नियमित खालकै बजेट जस्तो हुनेछ । प्रतिनिधिसभा नै विघटन भएको अवस्थामा जेठ १५ मै बाध्यकारी नभएको भन्दै अध्यादेशबाट बजेट नल्याउन सरकारलाई चौतर्फी दबाब छ । निर्वाचन आयोगका पूर्वप्रमुख निर्वाचन आयुक्तहरू, पूर्वअर्थमन्त्रीहरू, राष्ट्रिय योजना आयोगका पूर्वउपाध्यक्षहरूले बजेटबारे सरकारलाई खबरदारी गरेका थिए । शुक्रबार चार पूर्वप्रधानन्यायाधीशले जारी गरेको संयुक्त वक्तव्यमा समेत पूर्ण आकारको बजेट ल्याउन नहुने उल्लेख थियो । बारम्बार विघटन गरी संसद् (प्रतिनिधिसभा) लाई अकारण दण्डित गरी अध्यादेशको खोलो बगाई कामचलाउ बजेट मात्र ल्याउनुपर्नेमा पूर्ण बजेटलाई विधिको उपहाससमेत गरिएको छ, पूर्वप्रधानन्यायाधीशहरूद्वारा जारी विज्ञप्तिमा भनिएको छ । कात्तिक २६ र मंसिर ३ का लागि मध्यावधि निर्वाचनको घोषणा भइसकेको छ । उक्त निर्वाचन प्रभावित पार्ने गरी सरकारले पूर्ण र ठूलो आकारकै बजेट सार्वजनिक गर्ने भएको हो ।"
स्वास्थ्यकर्मीमाथि आक्रमण एमाले नेताको नेतृत्वमा,"उनलाई सास फेर्न गाह्रो भएपछि आईसीयूमा राखिएको थियो । बिहीबार साँझ सवा ८ बजेतिर स्टाफ नर्स गैरे बिरामीको ईसीजी गरिरहेकी थिइन् । एक्कासि बिरामीका आफन्त जाइलागे, उनले भनिन्, हाम्रो बिरामीलाई पहिलाको अवस्थामा फर्काइदेऊ भन्दै मार्ने धम्की दिए ।स्वास्थ्यकर्मीका अनुसार प्रहरीलाई खबर गर्दा पनि आएनन् । त्यसैले स्वास्थ्यकर्मीले ज्यान जोगाउन शौचालयको झ्यालबाट हाम फालेर भाग्नुपरेको थियो । गैरे अढाई वर्षदेखि यहाँ कार्यरत छिन् । परिवार छोडेर दिनरात भोक प्यास नभनी बिरामीको सेवामा खटिँदा पनि आक्रमण हुनुले दुःख लागेको उनले बताइन् । पहिला त परिवारले पनि यस्तो बेला सहयोग गर्नुपर्छ भनेर हौसला दिनुहुन्थ्यो, उनले भनिन्, घटनापछि परिवारले पनि जागिर छोड्न दबाब दिन थालिसके । आक्रमण हुँदा गैरेसँगै आश्मिनी गुरुङ, रीता अधिकारी, भावना श्रेष्ठ, कविता पुनसहित पाँच जना नर्स र डा चन्द्रप्रकाश साहू खटिएका थिए । रावतको मृत्युपछि उनका भाइ मानबहादुर, भरतबहादुर र लोकराजले ड्युटीमा रहेका डाक्टर र नर्सलाई हातपात गरेको स्वास्थ्यकर्मीले बताए । मानबहादुरले आफ्ना दाजु बोलिरहेको अवस्थामा भेन्टिलेटरमा राखेकाले ज्यान गएको आरोप लगाएका छन् । दाजु बोलिरहनुभएको थियो । हामीले भेन्टिलेटरमा किन राख्यौ भन्दा पनि भनेनन् । अन्ततः दाजुको ज्यान गयो, उनले फेसबुक स्टाटसमा उल्लेख गरेका छन्, दाजुको ज्यान लिनेहरूसँग बदला लिन्छौं । बर्दिया राजापुर४ की आश्मिनी गुरुङ पाँच वर्षदेखि यहाँ कार्यरत छिन् । बिहीबारको घटनाले मनोबल कमजोर बनेको उनले बताइन् । पहिल्यैदेखि बिरामीको अक्सिजन लेबल कम थियो । त्यसैले भेन्टिलेटरमा राखेका थियौं । त्यत्तिकैमा आफन्त आएर गालीगलौज गर्दै हातपात गर्न थाले, उनले भनिन्, हामी झ्यालबाट हाम फालेर नभागेको भए के हुन्थ्यो के ।डासाहुले आफूहरू पाँच जनालाई लखेटीलखेटी हातपात गरेको बताए । बिरामीको अवस्था केही दिनदेखि नै गम्भीर थियो । एक दिनअघि उनीहरूले नै भेन्टिलेटरमा राखिदिनुपर्यो भनेका थिए । त्यो दिन खाली थिएन । बिहीबार भेन्टिलेटर खाली भएपछि हामीले राखिदियौं, त्यसको केहीबेरमा बिरामीको मृत्यु भयो, उनले भने, त्यसपछि नर्सलाई घाँटी अँठ्याइयो । हामीलाई लखेटी लखेटी हातपात गरियो । हामी भगवान् होइनौं तर बिरामीलाई बचाउन लाखौं कोसिस गर्छौं तर के गर्ने मृत्यु हाम्रो हातमा हुँदैन । उनका अनुसार आक्रमणपछि चिकित्सक र नर्सहरू भागेर एउटा कोठामा लुकेका थिए । आक्रमणकारीले त्यहाँको पनि ढोका फोरेपछि शौचालयमा लुक्न बाध्य भएको उनले बताए । त्यहाँको झ्यालबाट हाम फालेर भागेका थिए । ज्यान जोगाउन संघर्ष गरेका स्वास्थ्यकर्मी कर्तव्यविमुख भने भएनन् । नर्स गुरुङले घटनाप्रति प्रशासन संवेदनशील नभएको गुनासो पोखिन् । उनका अनुसार बिहीबार राति ११ बजे भएको उक्त प्रशासनसँग छलफलपछि उनीहरू ड्युटीमै खटिए । ड्युटी त जसरी पनि पूरा गर्नै पर्ने थियो, गुरुङले भनिन्, डराइडराई खटियौं । सँगै खटिएकी भावना श्रेष्ठ झ्यालबाट हाम फाल्दा खुट्टा मर्किएपछि बेड रेस्टमा छिन् । बिरामी निको भयो भने एक वचन धन्यवादसमेत नदिने तर मृत्यु भयो भने मार्नसमेत पछि नपर्ने मान्छेको व्यवहार देखेर खिन्न लागेको छ, उनले भनिन् । रीता अधिकारीले घटनापछि बिरामी हेरचाह गर्न डर लागेको बताइन् । स्वास्थ्यकर्मीमाथि हातपात भएपछि राति नै प्रमुख जिल्ला अधिकारी शिवराज गेलाल र एसपी ओम राणा अस्पताल पुगेका थिए । लगत्तै पक्राउ गरिएका तीन जनाविरुद्ध ज्यान मार्ने उद्योग र अभद्र व्यवहारअन्तर्गत मुद्दा दर्ता गरी अनुसन्धान भइरहेको एसपी रानाले बताए ।जिल्ला प्रशासनले सहायक प्रजिअ शंकर विष्टको संयोजकत्वमा घटना छानबिन समिति गठन गरेको छ । दोषीलाई कारबाही र सुरक्षाको माग अघि सारेका स्वास्थ्यकर्मीहरू शुक्रबार अस्पतालबाट नाराबाजी गर्दै जिल्ला प्रशासन कार्यालयमा पुगेका थिए । तीन सातामा तीनपटककोरोनाको दोस्रो लहरसँगै भेरी अस्पतालमा संक्रमित बढेका छन् । दैनिक मृतकको संख्या पनि धेरै छ । यहाँ संक्रमितको मृत्युपछि स्वास्थ्यकर्मीमाथि पटकपटक दुर्व्यवहारका घटना भएका छन् । बिहीबार रावतको मृत्युपछि आक्रमण भयो । गत वैशाख २४ गते इमर्जेन्सीमा कार्यरत पारामेडिक उपेन्द्र सिंहमाथि आक्रमण भएको थियो । कोरोनाका बिरामीको मृत्यु भएपछि कुरुवाले उनीमाथि आक्रमण गरेका थिए । त्यसबेला पनि स्वास्थ्यकर्मीको भागाभाग भएको थियो । त्यसको एक साताअगाडि एक स्टाफ नर्समाथि कुरुवाले चप्पल प्रहार गर्ने प्रयास गरेकी थिइन् । कुनै घटनालाई पनि गम्भीरतापूर्वक लिइएन । आक्रमणकारीलाई कारबाही भएन, वरिष्ठ फिजिसियन तथा कोरोना स्रोत व्यक्ति डा संकेत रिसालले भने, अस्पतालमा यस्ता घटना हामीले कति सहने ? शुक्रबार ७ को मृत्युबाँकेमा उपचाररत ७ संक्रमितको शुक्रबार मृत्यु भएको छ । मृत्यु हुनेमा बर्दियाको ठाकुरबाबा३ का ३७ वर्षीय, गुलरिया६ का ५७ वर्षीय, बाँकेको कोहलपुर११ का ६९ वर्षीय, जानकी१ का ५० वर्षीय, दाङ तुलसीपुर११ का ५२ वर्षीय र लमही६ का ४७ वर्षीय पुरुष छन् । मृत्यु हुनेमा सल्यानको कुमाख१ सल्यानका ३४ वर्षीया महिला पनि छिन् । स्वास्थ्यकर्मीमाथि दुर्व्यवहारको घटना भए पनि कसैले पनि आफ्नो ड्युटी छाडेर बसेको छैन, वरिष्ठ फिजिसियन तथा कोरोना स्रोत व्यक्ति डा रिसालले भने, यहाँ ल्याइएका अधिकांश बिरामी गम्भीर अवस्थाका हुन्छन् । उपचार गर्दागर्दै पनि दिनहुँ मृत्यु भएका छन् । आज पनि भयो । धेरै जना निको पनि हुनुभएको छ ।"
जसरी पनि खोप : प्रधानमन्त्री,"(काठमाडौं)  प्रधानमन्त्री केपी शर्मा ओलीले पहिलो मात्रा खोप लगाएका नागरिकका लागि दोस्रो मात्राको व्यवस्था जसरी पनि गरिने बताएका छन् । उनले थप व्यवस्था गरेर सबै वयस्क नागरिकलाई खोप लगाइने र महामारीलाई नियन्त्रण गरिछाड्ने पनि बताए । कोभिड महामारीमाथि निर्णायक विजयका लागि खोप अनिवार्य छ । पहिलो मात्रा खोप लगाएका नागरिकका लागि दोस्रो मात्राको व्यवस्था जसरी पनि गरिनेमा निश्चिन्त रहन आग्रह गर्छु, प्रधानमन्त्री ओलीले शुक्रबार राष्ट्रका नाममा सम्बोधन गर्दै भने । स्वास्थ्य सेवा विभागका अनुसार दोस्रो मात्राको खोपको पर्खाइमा साढे १४ लाख जना छन् । फागुन २३ यता पहिलो मात्रा खोप लगाएका उनीहरूले जेठ अन्तिम सातासम्म खोप लगाइसक्नुपर्ने हुन्छ । विश्व स्वास्थ्य संगठनको अध्ययनअनुसार कोभिसिल्ड लगाएको १२ सातामा दोस्रो मात्रा लगाए प्रभावकारी हुन्छ । प्रधानमन्त्री ओलीले कोभिडविरुद्धको लडाइँमा भारत, चीन, चीनकै सिचुवान तथा तिब्बत प्रान्तीय सरकार, अमेरिका, स्पेन, बेलायत, जापान, अस्ट्रेलिया, स्वीट्जरल्यान्ड, जर्मनी, थाइल्यान्ड, सिंगापुर, न्युजिल्यान्ड र फिनल्यान्डले सहयोग गरेको जानकारी दिए । चिनियाँ रेडक्रस, तेमासेक फाउन्डेसन सिंगापुर, डाइरेक्ट रिलिफ अमेरिका, रोयल थाई मोनास्ट्रीलगायत संस्थाबाट पनि सहयोग प्राप्त भएको उनले बताए । आफ्नो गाँस कटाएर अक्सिजन सिलिन्डर पठाउने खाडी क्षेत्रमा कार्यरत नेपाली श्रमिकप्रति सम्मान व्यक्त गर्न चाहन्छु, उनले भने । सहयोग गर्ने एनआरएनए, उद्योगी, समाजसेवीको पनि प्रधानमन्त्रीले प्रशंसा गरेका छन् ।अग्रपंक्तिमा डटिरहेका चिकित्सक, स्वास्थ्यकर्मी र अन्य तहका कामदार तथा राष्ट्रसेवक कर्मचारीमाथि कुनै पनि बहानामा हुने भौतिक वा कुनै पनि प्रकारको आक्रमणलाई ड्युटीमा रहेका सुरक्षाकर्मीमाथि भएको आक्रमणसरह नै दण्डनीय मानिनेछ, उनले भने ।साढे १४ लाखले पहिलो मात्रा लगाएको कोभिसिल्ड खोप उत्पादक सिरम इन्स्टिच्युट अफ इन्डियाले तत्काल खोप दिन नसक्ने भएपछि अक्सफोर्डअस्ट्राजेनेकाले विकास गरेर अन्य मुलुकमा उत्पादन भइरहेको खोप खरिद गर्न कूटनीतिक पहल भइरहेको परराष्ट्रमन्त्री प्रदीप ज्ञवालीले जानकारी दिएका छन् । अस्ट्राजेनेकाको खोप उत्पादन गर्ने सबै मुलुकलाई खोपका लागि पत्राचार भइसकेको छ, शुक्रबार स्वास्थ्य पत्रकारसँगको अन्तर्क्रियामा उनले भने । मन्त्री ज्ञवालीले चीनमा उत्पादित भेरोसेल खोप ५० लाख र अमेरिकाको जोनसन एन्ड जोनसनको जनसन खोप ५० लाख मात्रा खरिद गर्ने प्रयास भइरहेको जानकारी दिए । खोप सरकारसरकार (जीटूजी), सरकार र खोप उत्पादन कम्पनीबीच सम्झौता गरेर खरिद गर्न सकिने उनले जानकारी दिए । सात महिनाभित्र लक्षित ७२ प्रतिशत नागरिकलाई खोप लगाइसक्ने योजना रहेको उनले बताए । हामी अनुदानको खोप पर्खेर बसेका पनि छैनौं, उनले भने, खोप खरिदका लागि अर्थ मन्त्रालयले ३६ अर्बको स्रोत सुनिश्चित गरिसकेको छ ।"
बारपाकमा परीक्षण सुरु,"(गोरखा)  बस्तीका २ सय जनाभन्दा बढीमा कोरोना संक्रमणसँग मिल्दोजुल्दो लक्षण देखिनु तथा पछिल्लो एक सातामा १० जनाको मृत्यु भएपछि गोरखाको बारपाकमा शुक्रबार स्वास्थ्यकर्मीको टोली पुगेको छ । गण्डकी प्रदेश स्वास्थ्य निर्देशनालय, स्वास्थ्य कार्यालय गोरखा र गाउँपालिकाका स्वास्थ्यकर्मीको टोली बारपाक सुलीकोट गाउँपालिका१ र २ मा पर्ने बारपाक पुगेर स्थानीयको स्वास्थ्य जाँच र कोरोना परीक्षण थालेको हो ।तर सुरुमा स्थानीयले स्वास्थ्य जाँच र परीक्षणमा रुचि देखाएका थिएनन् । स्थानीय अगुवाले घरदैलो र कटुवाल मार्फत परीक्षणका लागि आउन आग्रह गरेपछि मात्रै स्थानीय स्वास्थ्य शिविरमा आएका स्थानीय जितबहादुर घलेले बताए । टोल छुट्याएर घरदैलो गर्यौं । परीक्षण गर्नुपर्छ, रोग लुकाउन हुँदैन भनेर सम्झायौं, उनले भने, अनि मात्र गाउँले राजी भए ।शुक्रबार ७ सय २२ बारपाकवासीको एन्टिजेन परीक्षण गरिएकोमा ४० महिला र १८ पुरुष गरी ५८ जनामा संक्रमण पुष्टि भएको गण्डकी प्रदेश स्वास्थ्य निर्देशनालयका जनस्वाथ्य निरीक्षक नानीबाबु दानीले बताए । दलित बस्तीका बिरामी शुक्रबार आएनन्, भोलि घरमा पुगेर काउन्सिलिङ गरेर परीक्षणको दायरामा ल्याउछौं, दानीले भने । संक्रमण पुष्टि भएकालाई स्वास्थ्य परामर्श र औषधि पनि वितरण गरिएको उनले बताए । अक्सिजन लेवल कम देखिएका ३ जना छन् । उनीहरूको रिपोर्ट पोजिटिभ आएको छ । शनिबार थप स्वास्थ्य अवस्था बुझेर उपचार गर्छौं, दानीले भने ।उनका अनुसार शनिबार स्वाब संकलन गर्ने र पीसीआर परीक्षणसमेत गरिनेछ । स्वास्थ्यकर्मीसहितको टोली आइतबारसम्म बारपाकमै रहनेछ । हिमालय मावि, पुरानो स्वास्थ्य चौकी र लाँकुरीबोटमा एन्टिजेन परीक्षणको व्यवस्था मिलाइएको छ । संक्रामक तथा सरुवा रोग अस्पताल पोखराका डा सन्तोष बाँस्तोला नेतृत्वको टोलीले बिरामीलाई परामर्श तथा उपचार गरिरहेको छ । खोकी लागेका बिरामी धेरै रहेको र अस्पताल लगेर उपचार गरिहाल्नुपर्ने अवस्थाका शुक्रबार कोही नभेटिएको उनले बताए । पीसीआरका लागि स्याम्पल पनि लिन्छौं, के कारणले मृत्यु भइरहेको भन्ने पनि अध्ययन गर्नुपर्नेछ, उनले भने ।बारपाकमा दुई सातायता मात्रै १३ जनाको मृत्यु भएको छ । मृतकमध्ये परीक्षण गरिएका तीन जनामा कोरोना संक्रमण पाइएको थियो । अन्यको परीक्षण भएको थिएन । गत जेठ ५ मा ७० जनाको एन्टिजेन परीक्षण गर्दा ३३ जनाको रिपोर्ट पोजिटिभ आएको थियो । जेठ ९ मा तीन सय जनाको एन्टिजेन परीक्षण गर्ने लक्ष्यसाथ पुगेका स्वास्थ्यकर्मीले १८ जनाको मात्र परीक्षण गर्न सफल भएका थिए । जसमध्ये ११ जनाको रिपोर्ट पोजिटिभ आएको थियो । यसबीचमै २५ जनाको पीसीआर परीक्षण गर्दा १९ जनामा संक्रमण पुष्टि भएको थियो ।कोरोनासँग मिल्दो लक्षण देखिए पनि परीक्षण गर्न नमान्ने अवस्था आएपछि शुक्रबार सचेतनाका लागि गण्डकी प्रदेशका भौतिक पूर्वाधार विकासमन्त्री रामशरण बस्नेत, प्रदेश सासंदहरू, स्थानीय जनप्रतिनिधिहरू, गण्डकी प्रदेश स्वास्थ्य निर्देशनालयका निर्देशकसमेत बारपाक पुगेका थिए । स्थानीय कोरोना परीक्षण गर्न मान्दैनन् भन्ने जटिल कुरो हो, प्रदेश स्वास्थ्य निर्देशक डा विनोदविन्दु शर्माले भने, डराएर फाइदा छैन । रोग लुकाउने कुरा होइन । कोरोना रिपोर्ट पोजिटिभ आएपछि आइसोलेट र सुरक्षित हुनुपर्छ । औषधि उपचार गर्नुपर्छ भनेर मेडिकल टिमलाई स्थानीयलाई बुझाउन भनेका छौं । स्वास्थ्य अवस्था जटिल भएकालाई गोरखा अस्पताल र पोखरा लगेर उपचार गरिने उनले बताए ।गाउँपालिका अध्यक्ष विष्णु भट्टले सचेतना जगाएपछि जाँच गराउनेको संख्या बढेको बताए । जनप्रनिनिधि, राजनीतिक दलका प्रतिनिधि घरघरै गएर सम्झायौं । भय कम गर्न चेतना दिएपछि जाँच गर्नेको संख्या पनि बढेको छ, उनले भने ।"
मृत्युदर घट्यो,"काठमाडौं (कास) १९ दिनपछि कोरोना संक्रमणबाट मृत्यु हुनेको संख्या एक सयभन्दा कम देखिएको छ । स्वास्थ्य मन्त्रालयका अनुसार शुक्रबार संक्रमणबाट ९६ जनाको मृत्यु भएको छ । यसअघि पहिलो पटक वैशाख २७ गते मृत्यु संख्या एक सय कटेको थियो । उक्त दिन १ सय ३९ जनाको कोरोनाका कारण मृत्यु भएको थियो । त्यसयता हरेक दिन संक्रमणबाट सयभन्दा बढीको मृत्यु हुने गरेको थियो ।यस्तै, शुक्रबार देशभर ६ हजार ९ सय ५१ जनामा संक्रमण पुष्टि भएको छ भने सोही अवधिमा ९ हजार ८ सय ४१ जना निको भएका छन् । हाल सक्रिय संक्रमितको संख्या १ लाख १३ हजार ३ सय ९४ रहेको छ ।"
बेलायत र फिनल्यान्डद्वारा सहयोग,"काठमाडौं (कास) बेलायत र फिनल्यान्डले नेपालमा कोभिड१९ महामारी रोकथाम, नियन्त्रण र उपचारका लागि स्वास्थ्य सामग्री सहयोग गरेका छन् । नेपाल सरकारको अनुरोधमा बेलायत सरकारले २६० वटा भेन्टिलेटर, भेन्टिलेटरका लागि आवश्यक सामग्री र १९ हजार २ सय फेससिल्ड उपलब्ध गराएको हो । बेलायतबाट बिहीबार पठाइएको ती सामग्री शुक्रबार काठमाडौं आइपुगेपछि बेलायती राजदूत निकोला पोटिलले स्वास्थ्यमन्त्री हृदयेश त्रिपाठीलाई हस्तान्तरण गरेकी थिइन् । यस्तै फिनल्यान्ड सरकारले २४ लाख ९८ हजार ५ सय ४० सर्जिकल मास्क, ३ लाख ४९ हजार ९ सय २० थान केएन९५ मास्क, १ लाख ६४ हजार ५ सय ग्लोब्स, २६ हजार आइसोलेसन गाउन र २ लाख ८८ हजार फेससिल्ड दिएको छ । फिनल्यान्डका राजदूत पेर्टी अन्टिनेनले पनि स्वास्थ्यमन्त्री त्रिपाठीलाई सहयोग हस्तान्तरण गरेका थिए ।"
पानी चुहिएर आईसीयू जलमग्न,"बुटवल (कास) लगातारको वर्षाका कारण बुटवलको धागो कारखानास्थित कोरोना विशेष अस्पतालको आईसीयू कक्ष जलमग्न भएको छ । अस्पतालको छानो चुहिएर आईसीयू जलमग्न भएपछि त्यहाँ उपचाररत जटिल र संवेदनशील अवस्थाका बिरामीलाई तत्काललाई नभिज्नेगरी व्यवस्थापन गरिएको छ ।अस्पतालका कोरोना फोकल पर्सन डा नन्दुप्रसाद पाठकका अनुसार बिहीबार साँझदेखि अस्पतालमा पानी रसाउन थालेको हो । शुक्रबार दिउँसो वर्षा बढी भएपछि अस्पताल जलमग्न भएको हो । त्यसपछि बिरामीको सेवामा खटिएका स्वास्थ्यकर्मीलाई पानी सोहोर्नको भ्याइनभ्याइ छ । अहिलेसम्म बिरामीलाई भिज्न दिएका छैनौं तर अस्पतालका अरू सामान र उपकरण भिजेका छन्, उनले शुक्रबार बेलुका फोनमा भने, तर धेरै पानी परिरहेमा बिरामीलाई ओभानो राख्न सकिँदैन । फलसिलिङ पनि खस्न सक्छ ।अस्पतालको आईसीयूमा १३ र एचडीयूमा ६ जना बिरामी उपचाररत छन् ।"
संवैधानिक इजलासमा कोको ?,"प्रधानन्यायाधीश चोलेन्द्रशमशेर जबराले आफ्नो नेतृत्वमा वरिष्ठ न्यायाधीश दीपककुमार कार्कीसहितको इजलास गठन गरेका हुन् । इजलासमा न्यायाधीशहरू आनन्दमोहन भट्टराई, तेजबहादुर केसी र बमकुमार श्रेष्ठ छन् । अघिल्लो पटकको प्रतिनिधिसभा विघटनको मुद्दामा वरिष्ठतम् न्यायाधीश कार्कीलगायतले इजलास गठनमा वरिष्ठताक्रम मिचेको र मनोमानी न्यायाधीश छानेको भन्दै असन्तुष्टि जनाएका थिए । कार्कीपछि भने ज्येष्ठताक्रम तोडिएको छ । कार्कीपछि ज्येष्ठताक्रममा रहेका मीरा खड्का, हरिकृष्ण कार्की, विश्वम्भरप्रसाद श्रेष्ठ र ईश्वरप्रसाद खतिवडालाई इजलासमा राखिएको छैन । न्यायाधीश खड्का प्रधानन्यायाधीशको कार्यशैलीको चर्को आलोचकमध्ये एक हुन् । न्यायाधीश कार्कीलाई यसपटक इजलासमा राखिएको छैन । अघिल्लो पटक इजको सुनुवाइमा प्रधानमन्त्री ओलीले महान्यायाधिवक्ता नियुक्त गरेको व्यक्तिले उनैविरुद्ध परेको मुद्दा सुनुवाइ गर्दा निष्पक्षता नहुने भन्दै गम्भीर प्रश्न उठेको थियो । न्यायाधीश विश्वम्भरप्रसाद श्रेष्ठ अघिल्लो विघटनको सुनुवाइमा संवैधानिक इजलासमा थिए । केही महिनाअघि राजधानीमा आयोजित एक कार्यक्रममा आफू संवैधानिक इजलासको रोस्टरमा भए पनि अहिलेसम्म नपरेको भन्दै व्यंग्य गरेका भट्टराई यसपटक संवैधानिक इजलासमा परेका छन् । भट्टराईपछिको ज्येष्ठताक्रममा रहेका न्यायाधीशहरू अनिलकुमार सिन्हा, प्रकाशमानसिंह राउत र सपना प्रधान मल्ल यसपटक संवैधानिक इजलासमा छैनन् । सिन्हा र मल्ल यसअघिको विघटनको सुनुवाइमा संवैधानिक इजलासमा सामेल थिए । उनीहरू तीन न्यायाधीशपछिको रोलक्रममा रहेका तेजबहादुर केसी र बमकुमार श्रेष्ठलाई संवैधानिक इजलासमा राखिएको हो । न्यायाधीश केसी प्रधानन्यायाधीश जबरानिकट मानिन्छन् । कलम छिटो चल्ने भएकाले अघिल्लो विघटनका बेला प्रधानन्यायाधीश जबराले उनलाई इजलासमा राखेको भनी कानुन व्यवसायीको वृत्तमा चर्चा थियो । अर्का न्यायाधीश श्रेष्ठ पनि प्रधानन्यायाधीश जबरानिकट हुन् ।"
"बारम्बार सम्बोधन, उही रटान","(काठमाडौं)  राष्ट्रका नाममा गत वैशाख २० गते सम्बोधन गरेका प्रधानमन्त्री केपी शर्मा ओलीले शुक्रबार फेरि सम्बोधन गर्दा विषयवस्तुमा तात्त्विक फरक देखिएन । हरेक सार्वजनिक मञ्चमा भनिरहने कुरा नै दोहोर्याउँदै उनले आफ्ना कमजोरी ढाकछोप गर्ने र अरूलाई चर्को आक्षेप लगाउने सिलसिला शुक्रबार पनि जारी राखे । गत ७ गते सम्पादक, ९ गते पार्टीनिकट पत्रकार र १३ गते विदेशी सञ्चारमाध्यमका प्रतिनिधिहरूसँग वर्तमान राजनीतिक अस्थिरता र प्रतिनिधिसभा विघटन गर्नुको दोष विपक्षीलाई दिएका ओलीले शुक्रबार पनि त्यही कुण्ठा पोखेका छन् । प्रधानमन्त्री ओलीले राजनीतिक स्थायित्व सुनिश्चितताका लागि लोकतन्त्र सुदृढ पार्ने र सामाजिक, आर्थिक रूपान्तरण र समृद्धिका लागि ऊर्जा केन्द्रित गर्ने प्रयासमा पटकपटक अवरोध सिर्जना भएको बताए । तर उनी आफैंले न राजनीतिक स्थिरताका लागि प्रयास गरेका छन् न लोकतन्त्र सुदृढीकरणमा । बरु उनले पुनःस्थापित प्रतिनिधिसभालाई पनि हठात् विघटन गरेर राजनीतिलाई अनिश्चयको बिन्दुतिर धकेलिदिएका छन्, महामारीका बेला चुनाव घोषणा गरेर आफ्नो प्राथमिकता के हो भन्ने प्रस्ट्याइसकेका छन् । ओलीले सीमित व्यक्तिहरूको महत्त्वाकांक्षा, कुण्ठा र स्वार्थका लागि प्रतिनिधिसभालाई अकर्मण्य बनाउँदै लगिएपछि गत पुसमा प्रतिनिधिसभा विघटन गरिएको र पुनःस्थापित प्रतिनिधिसभाले पनि राजनीतिक स्थायित्वमा भूमिका खेल्न नसकेको जिकिर आफ्नो सम्बोधनमा गरेका छन् । तर ओलीले भनेझैं प्रतिनिधिसभालाई अघि बढ्न नदिएको संसद्का सहयात्री दल र उनकै पार्टीका सहकर्मीले होइन, ओली स्वयंले हो भन्ने देखिएको छ । संसद् अधिवेशन नै नडाक्ने, संसद्लाई बिजनेस नदिने, आफ्नो विरोध हुन थाल्नेबित्तिकै बिनासल्लाह अधिवेशन अन्त्य गर्ने, बसेका नौ बैठकमध्ये एउटामा पनि उपस्थित नहुने ओली स्वयं हुन् । उनी प्रतिनिधिसभा बैठकमा एकैपटक विश्वासको मत लिन वैशाख २७ गते मात्रै गए । त्यसपछि पनि ओलीले प्रतिनिधिसभा चल्न दिएनन् । प्रतिनिधिसभा विघटन नै गरिदिए । तर उनी विघटित प्रतिनिधिसभा र त्यहाँका अरू सांसदलाई दोष लगाएर उम्किन खोजेका छन् । प्रतिनिधिसभा न सरकारलाई विश्वासको मत प्रदान गर्ने, न त वैकल्पिक सरकार नै दिन सक्ने गरी अकर्मण्यतामा फस्न पुग्यो, प्रधानमन्त्री ओलीले राष्ट्रलाई भनेका छन्, राजनीतिक अन्योल कायम राख्नु उचित हुँदैनथ्यो । यसै पृष्ठभूमिमा मैले गएको जेठ ६ गते मार्गप्रशस्त गर्दै संविधानको धारा ७६ (५) को सरकार बनाउने प्रक्रिया सुरु गर्न सम्माननीय राष्ट्रपतिज्यूसमक्ष सिफारिस गरें । यो कदम मुलुकलाई राजनीतिक अन्योलबाट सकेसम्म छिटो मुक्त गर्ने उद्देश्यबाट प्रेरित थियो ।प्रधानमन्त्री ओलीले गत ७ गते सम्पादकहरूसँगको छलफलमा आफूलाई सरकार चलाउन पुगिसकेको बताएका थिए । विपक्षी गठबन्धनले सरकार बनाए र आफ्नो पार्टी एमाले प्रतिपक्षमा बसेर सघाउनेसमेत उनको भनाइ थियो । तर दुई घण्टामै ओलीको बोली र व्यवहारमा आकाशपातालको फरक देखियो । सरकारको दाबी गर्न उनी आफैं गए, त्यो पनि बहालवाला प्रधानमन्त्री रहँदै विश्वासको मत प्राप्त गर्न सक्ने आधार रहेन भनेर आफैंले प्रस्तुत गरेको तथ्यलाई चुनौती दिँदै । ओलीले सत्ता छिनाझप्टीमा भइरहेका यी सबै घटनाक्रमले नेपाली राजनीतिलाई पछिसम्म प्रदूषित गर्ने स्वीकारोक्ति सम्बोधनमा गरेका छन् । यसबीचमा जे जस्ता घटना र प्रवृत्ति देखा परे, तिनले नेपाली राजनीतिलाई पछिसम्म प्रदूषित गराइरहनेछन्, ओलीले भनेका छन्, हामीले अवलम्बन गरेको बहुदलीय प्रणालीका सिद्धान्त, संसदीय मूल्यमान्यता एवं पार्टी र संसदीय दलका संस्थागत निर्णयलाई धज्जी उडाउँदै एमाले र जसपाका केही सांसदहरूले नेपाली कांग्रेसका नेतालाई प्रधानमन्त्री बनाउन हस्ताक्षर गर्नुभयो । उनले दुवै दाबीमा प्रधानमन्त्री बनाउने आधार नदेखेपछि राष्ट्रपतिबाट दुवैलाई खारेज गर्ने निर्णय गरेको र निर्वाचनमा जाने संवैधानिक बाध्यताको स्थितिमा मुलुक पुगेको जिकिर गरेका छन् । २०४८ सालको निर्वाचनबाट गठित प्रतिनिधिसभा तत्कालीन सत्तारूढ पार्टीमा देखापरेका यस्तै विकृत अभ्यासको शृंखला जारी रहनु दुःखद रहेको टिप्पणी प्रधानमन्त्री ओलीको छ । तर ओलीले सरकार बन्न सक्ने, नसक्ने अन्तिम छिनोफानो संसद्ले नै गर्छ भन्ने सत्य स्विकार्न भने बिर्सिएका छन् । उनले हतासमा गरेको निर्णयकै कारण प्रतिनिधिसभा ब्युँतिएको तीन महिना पनि नपुग्दै फेरि विघटन भएको छ, मुद्दा न्यायालमा पुगेको छ । यसले राजनीतिक अन्योल अरू लम्ब्याउने निश्चित छ । यसमा ओली स्वयं पनि सहमत छन् । लोकतान्त्रिक पार्टीहरू कमजोर हुँदा कसरी मुलुक हिंसाको दुष्चक्रमा फस्दो रहेछ र तानाशाही शासनका लागि बाटो खुल्दो रहेछ भन्ने निकट अतीतको अनुभवलाई हामीले यति चाँडै बिर्सिसकेको हो ? ओलीले सम्बोधनमा भनेका छन्, पार्टीहरू सत्तामा जानु या विपक्षमा बस्नु, विस्तारित हुनु या संकुचनमा पर्नु लोकतन्त्रमा सामान्य विषय हुन् । तर सत्ताकै लागि अन्य पार्टीहरूमा विभाजन, विग्रह र विकृति पैदा गर्नु एवं त्यसकै बलमा आफू सफल भएको भ्रम पाल्नु आत्मरति मात्रै हो । तर आफ्नो सत्ता जोगाउन जसपा फुटाउने आफ्नै चालबाजीबारे ओली मौन छन् । प्रधानमन्त्री ओलीको उक्ति छ, बहुदलीय प्रणालीमा देखा पर्न लागेको निर्दलीय चरित्र ख्यालठट्टाको विषय होइन । अझै यस्तो विकृतिको औचित्य एवं वैधता कायम गर्न भइरहेका प्रयास त सामान्य विषय हुँदै होइन । तर संविधान निर्माण गर्दा एक जना प्रधानमन्त्रीको लहडमा प्रतिनिधिसभा विघटन गरेर राज्यलाई भार पार्ने अवस्था नै नआओस् भनेर सांसदहरू टिपनटापन गरेरै भए पनि सरकार निर्माणको परिकल्पना गरिएको हो । त्यतिखेरका दलका प्रतिनिधिहरू र संविधानसभाका अध्यक्ष सुवास नेम्वाङ स्वयंले पनि यसलाई धेरैपटक संविधानको अति लोकतान्त्रिक व्यवस्था भनेर व्याख्या गरेका छन् । आजको मुख्य चिन्ता अलोकतान्त्रिक, नैतिक मूल्यहीन र विकृत अभ्यास झाँगिँदै गएर लोकतान्त्रिक गणतन्त्रप्रतिको जनविश्वास नै गुम्ला कि भन्ने हो, जनविश्वास गुमेको प्रणाली फेरि जोखिममा पर्ला कि भन्ने हो, ओलीको यो अभिव्यक्तिमा आमनागरिकको समर्थन छ, तर प्रधानमन्त्री ओली स्वयंमाथि शंका पनि छ । प्रधानमन्त्री ओलीले भनेझैं ताजा जनादेशमा जानु प्रतिगमन होइन तर त्यसका लागि उनले प्रयोग गरेको भर्याङबारे समाजको ठूलो हिस्सा सशंकित छ । ओलीले प्रतिनिधिसभा पूरै अवधि चलोस् भन्नेमा आफूले कुनै कसर बाँकी नराखेर प्रयास गरेको भए पनि सफल हुन नदिइएको गुनासो गरेका छन् । ओलीले सुरुमा नेकपा र पछि एमाले बचाउन आफूले अथक् प्रयास गर्दा पनि असफल भएको भन्दै त्यसको दोष आफूबाहेक अरू सबैलाई दिएका छन् । तर सर्वोच्च अदालतको फैसलापछि फागुन २८ गते आफूइतरका नेताहरूलाई बाहिरै राखेर धमाधम गरेको निर्णय नै एमाले विभाजनको प्रस्थानबिन्दु हो भनेर स्विकार्न ओलीले सकिरहेका छैनन् । त्यसपछि भएका फ्लोर क्रस, आफूले उठाएका उम्मेदवार हराउन नेता माधवकुमार नेपाल पक्षबाट भएको विपक्षी मोर्चाबन्दी, आफ्नाविरुद्धको हस्ताक्षरमा उनले चरम विकृति देखेका छन् । प्रधानमन्त्री ओलीले राष्ट्रियताको मुद्दालाई धेरैपछि उठाउँदै सम्बोधनमा भनेका छन्, ऐतिहासिक सन्धि, नक्सा, तथ्य तथा प्रमाणका आधारमा कूटनीतिक माध्यमबाट मित्रराष्ट्र भारतसँगको सीमा सम्बन्धमा बाँकी रहेका र समयसमयमा उठ्ने विषयलाई समाधान गरिनेछ । तर पोहोर जेठ ७ गते सार्वजनिक गरिएको नेपालको नयाँ नक्साअनुसारको क्षेत्रफल सार्वजनिक गर्न ओली सरकार हिचकिचाएको छ । ओलीले नै रुचि नदेखाउँदा गत कात्तिक १७ गते भूमि व्यवस्था मन्त्रालयले तयार पारेको क्षेत्रफल सार्वजनिक नभएको हो । ओलीले भने भारतले ५८ वर्षदेखि अतिक्रमण गरेको जमिनै फिर्ता लिने घोषणा गरेका छन् । यही सम्बोधनबाटै प्रधानमन्त्रीको राष्ट्रवादी अवतार धेरैपछि फर्किएको संकेत मिलेको छ ।"
बनेपामा फुड र मेडिकल बैंक,"काभ्रे (कास) निषेधाज्ञा बढेपछि बनेपामा फुड तथा मेडिकल बैंक स्थापना गरिएको छ । रोजगारी गुमाएका व्यक्तिलाई समस्या हुन नदिन बैंक स्थापना गरिएको कांग्रेस बनेपा नगर समितिका सचिव महेश कर्माचार्यले बताए । जिल्लामा जेठ २२ गतेसम्म निषेधाज्ञा जारी गरिएको छ । यहाँका ८ स्थानीय तहले खाद्यान्न, तरकारी, फलफूल, दूधजन्य पदार्थसमेत खरिदबिक्रीमा रोक लगाउँदै सिल गर्ने निर्णय गरेका छन् । रोगले भन्दा अघि भोकले मर्न नपरोस् भन्ने उद्देश्यले अभियान थालेका हौं, कर्माचार्यले भने । उनका अनुसार निम्न आय भएकालाई बैंकमार्फत खाद्यान्न र औषधि सहयोग गरिनेछ ।"
छलफलबिनै बजेटको तयारी,"(मकवानपुर)  वाग्मती प्रदेश सरकारले सदनमा छलफल नै नगरी आगामी आर्थिक वर्ष २०७८७९ को बजेट निर्माण अन्तिम चरणमा पुर्याएको छ । सामान्यतया निर्वाचन क्षेत्र, सांसदको सुझाव र विज्ञहरूको रायपश्चात् बजेट निर्माण गरिन्छ । तर प्रदेश सरकारले पर्याप्त छलफलबिनै बजेटको तयारी अन्तिम चरणमा पुर्याएको हो । प्रिबजेट छलफलका लागि प्रदेशसभाको बैठक जेठ १६ गते आह्वान गरिए पनि आर्थिक मामिला तथा योजना मन्त्रालयले योजना तथा बजेटको थपघटमा भने रोक लगाइसकेको छ । मन्त्रालयगत रूपमा बजेटको सिलिङ तोकेर पठाएका थियौं । सोही अनुसार मन्त्रालयबाट प्राप्त योजनाहरू कम्प्युटरमा दर्ता भइसकेको छ । अब थपघट हुँदैन, मन्त्रालयका एक कर्मचारीले भने । उनका अनुसार एक साताअघिबाटै मन्त्रालयगत रूपमा बजेटको थपघट बन्द गरिएको छ । दैनिक रूपमा विभिन्न मन्त्रालयसँग छलफल भइरहेको छ । बजेट थपघट गर्नैपर्ने अवस्था भएमा आधा घण्टासम्मलाई सफ्टवेयर सिस्टम खोल्ने गरिएको छ, उनले भने ।मन्त्रालयकी प्रवक्ता विमला अधिकारीका अनुसार अनिवार्य दायित्व, बहुवर्षे योजनाका लागि बजेट विनियोजन गरेर बाँकी रहेको योजना कोरोनासँग सम्बन्धित राख्ने गरी मन्त्रालयहरूलाई पत्राचार गरेको र सोहीअनुसार बजेट विनियोजन भएर इन्ट्री प्रणाली लक गरिएको बताइन् । अघिल्ला वर्षहरूमा बजेट प्रस्तुत गर्नुभन्दा एक दिन अगाडिसम्म थपघट हुने गरेको थियो । त्यसलाई रोक्नका लागि हामीले यस्तो गरेका हौं, प्रवक्ता अधिकारीले भनिन् । उनले राजस्वको दर र दायरा थपघट गर्ने विषयमा सरोकारवालासँग छलफल भने भइरहेको बताइन् । अधिकारीका अनुसार यस वर्षको बजेटमा स्वास्थ्य क्षेत्रलाई प्राथमिकतामा राखिएको छ । स्वास्थ्य क्षेत्रको पूर्वाधार र जनशक्ति थप्ने विषयमा बजेट केन्द्रित छ, उनले भनिन् ।प्रदेश नीति तथा योजना आयोगका कार्यवाहक उपाध्यक्ष श्याम बस्नेतले आगामी वर्षको बजेट उत्पादन क्षेत्रमा केन्द्रित रहेको बताए । भौतिक पूर्वाधारको क्षेत्रमा भन्दा पनि कृषि उत्पादन र रोजगारीमूलक कार्यक्रमहरू ल्याउन हामीले मन्त्रालयलाई सुझाव दिएका छौं, उनले भने । उनले प्रदेशका १३ वटै जिल्लामा कागज उद्योग, कृषि औजार उत्पादन कारखाना, कृषि ऋणलाई थप व्यवस्थित गर्ने, उत्पादनमा आधारित अनुदानलगायत विषय प्राथमिकतामा रहेको बताए । बहुवर्षे योजनाहरूले निरन्तरता पाउँछन् । शिक्षा र स्वास्थ्यमा तल्लो तहको समेत पहुँच पुग्ने गरी बजेट निर्माण भएका छन्, उनले भने । राजस्व संकलन र खर्चको अवस्थामा प्रदेश कमजोर भएका कारण खर्च गर्न सक्ने गरी बजेट निर्माण गर्नमा सबैको जोड रहेको उनले बताए । प्रदेशसभामा बजेटको सिद्धान्त र प्राथमिकता, नीति तथा कार्यक्रम प्रस्तुत नै नगरी बजेट निर्माण अन्तिम चरणमा पुर्याउनु गलत भएको टिप्पणी विपक्षी दलहरूले गरेका छन् । यसअघि बहुमतबाट बजेट पास भइरहेको थियो । अहिले सदनमा सरकार कमजोर हुने अवस्था छ । जसको कारणले आफूअनुकूल बजेट निर्माण गर्न खोजेको हुनसक्छ, प्रमुख प्रतिपक्षी दल नेकपा माओवादी केन्द्र संसदीय दलका नेता शालिकराम जम्मकट्टेलले भने । उनले संघीय सरकारको नीति तथा कार्यक्रम र बजेट नै नआएको अवस्थामा प्रदेशको बजेट निर्माण अन्तिम चरणमा पुर्याउनु गलत भएको बताए ।प्रतिपक्षी दल नेपाली कांग्रेसले पनि बजेट निर्माणको विषयमा सरकारले आफूहरूसँग छलफल नै नगरेको जनाएको छ । सदनबाट बजेट पास हुने सम्भावना कमजोर रहेका कारण मुख्यमन्त्री डोरमणि पौडेल आफ्नो पार्टी र विपक्षीलाई रिझाउन सक्रिय छन् ।"
सुझाव दिन समिति,"सत्तारूढ एमाले संसदीय दलले आगामी वर्ष २०७८७९ को प्रदेशको नीति तथा कार्यक्रम र बजेटको विषयमा सुझाव दिन समिति गठन गरेको छ । सदनबाट बजेट पास हुन नदिने गरी विपक्षी दलहरूले मोर्चाबन्दी गरेसँगै आफ्नो दलका सांसदलाई फकाउन मुख्यमन्त्री पौडेलले समिति गठन गरेका हुन् । संसदीय दलमा विवाद भएपछि शुक्रबार दुई चरणमा बैठक बसेर सरकारलाई सुझाव दिन सहजीकरण समिति निर्माण गरिएको हो । एमाले वाग्मती प्रदेशका मुख्य सचेतक दीपक निरौलाका अनुसार समितिमा सबै पक्षलाई समेटिएको छ । समितिमा आर्थिक मामिला तथा योजनामन्त्री कैलाश ढुंगेल, भौतिक पूर्वाधारमन्त्री रामेश्वर फुयाल, आन्तरिक मामिला तथा कानुनमन्त्री केशव पाण्डे, राजेन्द्र पाण्डे, अरुण नेपाल, रमा आलेमगर, कृष्ण खनाल, नारायण सिलवाल र मुख्य सचेतक दीपक निरौला छन् । पार्टीको केन्द्रमा देखिएको झगडालाई पन्छाएर प्रदेश सरकारलाई सहयोग गर्ने गरी समिति गठन गरिएको निरौलाले बताए ।"
बाढीले बगायो निर्माणाधीन पुल,"(सिन्धुली)  लगातारको वर्षापछि सुनकोसी नदीमा आएको बाढीले सिन्धुलीओखलढुंगा जोड्ने नवलपुरघाटमा निर्माणधीन मोटरेबल पुलको ढलान भत्काएको छ । सिन्धुलीको फिक्कल गाउँपालिका २ नवपुरघाटबाट ओखलढुंगाको चम्पादेवी गाउँपालिका १ पलापु जोड्ने पुलको ४० मिटर ढलान बाढीले भत्काएको हो । पुलमा फर्मा ठोकेर ४० मिटर गरिएको ढलान पुरै बगाउँदा ६ करोड बराबरको क्षति भएको निर्माण कम्पनीले जनाएको छ ।वर्षाअघि नै ढलानको काम सक्ने लक्ष्य राखिएकोमा निषेधाज्ञाले सामान आपूर्ति र काममा बाधा भएको निर्माण कम्पनी तुँदी कन्स्ट्रक्सनका मदन माझीले गुनासो पोखे । पहिलो चरणको ढलान सकेर फर्मा खोल्न नपाएकाले बगाएको उनको दाबी छ । यो पुल नयाँ प्रविधिअन्तर्गतको केवल ब्रिज हो, उनले भने, पुलमा ढलान सकिएपछि केवल तान्ने र असार मसान्तसम्ममा सम्पन्न गर्ने लक्ष लिइएको थियो, यसरी बीचमै पानी परेर बाढी आउला भन्ने भएन, सबै स्वाहा भयो । ढलान सम्पन्न भएको १४ दिनदेखि एक महिनाभित्रमा केवलब्रिजको लट्ठा तान्नुपर्नेमा पहिलो चरणको सबै बाढीले बगाएपछि काम रोकिएको छ । पुलको खम्बा भने तीन वर्ष अघि नै निर्माण सम्पन्न भएको थियो । दुई सय १० मिटर लम्बाइ रहेको पुलको लागत २३ करोड रहेको छ । पुल साधारण बाढीले बगाउनुमा निर्माणको गुणस्तरमा प्रश्नचिह्न लागेको भन्दै छानबिन हुनुपर्ने फिक्कल गाउँपालिका २ का वडाध्यक्ष शंकर भण्डारीले माग गरे । प्राविधिकका अनुसार ढलानको सपोर्टमा राखिएको फर्माले लोड धान्न नसकेर सामान्य बाढीले पुल भत्काएको हो । कमलानदी पुल निर्माणमा संलग्न इन्जिनियरका अनुसार यस्तो खालको पुल निर्माण मौसम हेरेर गर्नुपर्नेमा कमजोरी भएको छ । आयोजनाका एक इन्जिनियरले भने, ढलानका लागि राखिएको फर्मा कमजोर हुनेबित्तिकै बाढीले त बगाइहाल्छ नि, पानी पर्ने भनेर सञ्चारमाध्यमले सूचित गर्दागर्दै जोखिम मोल्नु हुन्थेन । सुनकोसी नदीकै सिन्धुलीको घुर्मीओखलढुंगाको हर्कपुर जोड्ने पुल यसअघि हावाले उडाएको थियो ।"
ऋणको विवादमा कुटपिट,"चितवन (कास) ऋणको विषयमा झगडा हुँदा चितवनको राप्ती नगरपालिका९ का अमृत परियार कुटिएका छन् । २६ वर्षीय अमृतले ऋणको विषयमा भनाभन हुँदा स्थानीय सेते श्रेष्ठ र चिनीमायाका छोरा राजकुमारले कुटेको र दाहिने काँधको हड्डीमा चोट पुगेको बताए । उनको परिवारले श्रेष्ठ परिवारबाट ऋण लिएको थियो ।अमृतकी आमा कल्पना र चिनीमायाबीच सोमबार भनाभन भएको हो । हिसाब कितावको प्रसंग मात्रै हैन जात तोकेर गालीगलौज भएपछि अमृत पनि प्रतिवादमा उत्रिएका थिए । श्रीमान् बितेको एकल महिलालाई गाली गर्दा केके तुच्छ शब्द भन्छन् त्यो सबै भनिन् । अनि दलित समुदायको व्यक्तिलाई गाली गर्दा केके नराम्रो शब्द भन्छन्, त्यो पनि भनिन् । सोमबार साँझ अति नै भयो, अमृतले सुनाए । भनाभनपछि चिनीमायाका छोरा राजकुमार आएर आफूलाई हातपात गरेको अमृत बताउँछन् । उपचारका लागि अस्पतालमा २९ हजार रुपैयाँ खर्च भयो । हामीलाई दलित भनेर हेपेर सुन्नै नसकिने, सार्वजनिक ठाउँमा भन्न पनि नमिल्ने विभिन्न शब्दहरूले गाली गरियो, अमृतले भने ।अमृतकी बहिनी पूजाका अनुसार उनीहरूले सेते श्रेष्ठसँग ७५ सालको मंसिर नौ गते ३ लाख रुपैयाँ ऋण लिएका थिए । गएको चैत महिनाको चार गते ८ लाख ६० हजार रुपैयाँ दिएर हरहिसाब टुंग्याएको पूजाले बताइन् । श्रेष्ठले आफूहरूले नलिएको २ लाख रुपैयाँ ऋण पनि जोडेर मर्का पारेको उनको भनाइ छ । उनीहरूले लगेको पैसाको सबै लिखत र हिसाब छ । हिसाबमा तिर्नुपर्ने ९ लाख रुपैयाँभन्दा बढी देखिन्छ । तर उनीहरूकै कुरा मानेर ८ लाख ६० हजारमा हिसाब मिलाएको हो । तर पनि कल्पनाले हाम्रो परिवारलाई भन्नु नभन्नु भनेको गाउँलेहरूले सुनाउँछन्, चिनीमायाका छोरा राजकुमारले भने । सोमबार साँझ आफूले अमृतलाई एक झापड मात्रै हानेको राजकुमार स्वीकार गर्दछन् । हात दुख्यो भनेपछि आफूले नै अस्पताल पठाएको र सबै खर्च बेहोरेको राजकुमारले बताए ।अमृतको परिवार यो घटनाविरुद्ध कानुनी कारबाहीमा जाने अडानमा छ । भण्डाराको इलाका प्रहरी कार्यालय लगेर मिलौं भने । वडा कार्यालयमा पनि मिल्न आउनुपर्यो भन्दै छन् । हामी मिल्दैनौं, पूजाले भनिन् । राप्ती नगरपालिका९ का वडाध्यक्ष देवेन्द्र लामा लेनदेनको विषयमा दुई जनाबीच मनमुटाव रहेको र त्यस दिन झगडा भएको बुझिन आएको बताउँछन् ।"
४५ प्रतिशत उद्योग बन्द,"हेटौंडा (कास) कोरोना नियन्त्रण गर्न स्थानीय प्रशासनले निषेधाज्ञा जारी गरेपछि हेटौंडाका केही उद्योगहरू बन्द भएका छन् । सञ्चालित उद्योगहरूले पनि उत्पादनमा ठूलो कटौती गरेका छन् । अझै निषेधाज्ञा लम्बिँदै गए औद्योगिक क्षेत्रभित्रका अधिकांश उद्योग बन्द हुन सक्ने उद्योगीहरूले बताएका छन् ।वैशाख १६ गतेदेखि मकवानपुरमा निषेधाज्ञा सुरु भएको हो । निषेधाज्ञा सुरु भएपछि उद्योगहरूले ५० प्रतिशत मजदुर कर्मचारी राखेर बिहान ६ देखि बेलुका ६ बजेसम्म सञ्चालन गर्दै आएका थिए । तर अहिले उत्पादनको बजारमा माग नभएकाले केही उद्योगहरू पूर्णरूपमा बन्द गरिएका छन् भने केहीले ७० प्रतिशतसम्म उत्पादन कटौती गरेको मकवानपुर उद्योग संघका अध्यक्ष लेखराज पोख्रेलले बताए । निषेधाज्ञा लम्बिँदै गए खाद्य, दाना र बिस्कुटबाहेकका उद्योग बन्द गर्नुपर्ने अवस्थामा पुग्नेछ, उनले भने, उत्पादित वस्तुको बजारमा खपत नभएपछि भण्डारण गर्ने ठाउँ पनि हुनुपर्यो । औद्योगिक क्षेत्रका अधिकांश उद्योगले क्रमशः उत्पादन कटौती गर्नुका साथै ४५ प्रतिशतभन्दा बढी उद्योग निषेधाज्ञापछि बन्द गरिएको छ, हेटौंडा औद्योगिक क्षेत्र व्यवस्थापन लिमिटेडका प्रमुख राजेन्द्र कँडेलले भने ।"
उहिल्यैदेखि गणतान्त्रिक हामी,"७ अन्य जनजातीय गणराज्यहरू ः १६ औं शताब्दीको मध्यसम्म पनि गोरखाका विभिन्न ठाउँमा मगर कविलाहरूको गणतन्त्रीय जनवादी व्यवस्था थियो । त्यसमध्ये एक लिगलिगमा बर्सेनि समाज भेला भएर नाइके छान्ने प्रचलन थियो । त्यही मौका छोपेर द्रव्य शाहले निजी सैन्यका साथमा त्यो क्षेत्र कब्जा गरेर (पुष्पलाल, पृष्ठ ः ३३६) गोरखामा वंशीय राजतन्त्रको जग बसालेका थिए । त्यस्तै १२ मगराँतका मुखियाहरूको संयुक्त बैठक बस्ने चलन हिजोआज पनि छ । यो भनेको मगरहरूको १२ कविला राज्यको महासंघको अवशेष हो (पुष्पलाल, पृष्ठ ः ३३८) । मगरहरू पहिला गोत्रनायकहरूको चुनाव गर्थे अनि ती गोत्रनायकहरूले १२ मगराँतका प्रजातीय नायक चुन्थे । ठीक यसैगरी १२ तिमाल (काभ्रे) का तामाङहरूले पनि पहिला १२ जना गोत्रीय नायक मुल्मी चुन्थे । ती १२ मुल्मीबाट प्रजातीय नायक घ्ले चुन्थे । घ्लेको नेतृत्वमा एउटा परिषद् बन्थ्यो, त्यसले नै १२ तिमालको शान्ति, सुरक्षा, वनजंगल र सांस्कृतिक गतिविधिहरू सञ्चालन गर्थ्यो (सीताराम तामाङ, पृष्ठ ः ५५५६) । यस्तो प्रचलन थकालीहरूमा पनि पाइन्छ । दस लिम्बुवानको चुम्लुङ प्रणाली पनि यस्तै गणतान्त्रिक प्रणालीकै अवशेष हो । कतिसम्म भने भक्तपुरका राजा रणजित मल्लले ३२ टोलका नाइकेहरूको पञ्चायत बोलाएर त्यसले अनुमति दिएपछि मात्रै पृथ्वीनारायण शाहबाट पराजित भएर भागेका काठमाडौंका जयप्रकाश र पाटनका तेजनरसिंह मल्ललाई शरण दिएका थिए (पुष्पलाल, पृष्ठ ः ३३८) भन्ने कुराले काठमाडौं उपत्यकामा समेत राजतन्त्रकालमै गणराज्यका अभ्यास जीवित रहेको स्पष्ट हुन्छ । थारूहरूको बडघर प्रथा यही गणतान्त्रिक अभ्यासकै जीवन्त साक्ष्य हो । खासमा नेपाली समाज राजतन्त्रीयभन्दा गणतान्त्रिक अभ्यास र चेतनासहितको छ !"
थालीमा तरकारी कि मासु ?,"वैशाख १८ को कान्तिपुर कोसेली मा शिक्षा रिसालको अनुभूतिलेख एक शाकाहारीको एकालाप पढेपछि यो लेख लेखिएको छ । लेखक रिसालको आग्रह छ, शाकाहारीलाई अपराधीजस्तो व्यवहार नगरियोस् । उनीहरूको मुखमा जबरजस्ती मासु नकोचियोस् ! मेरो अनुभवमा शाकाहारीलाई अपराधीजस्तो व्यवहार गरिएको छैन, न त शाकाहारीको मुखमा जबरजस्ती मासु नै कोचिएको छ ।म पनि एक शाकाहारी हुँ । म सुरुमा आफ्नै एउटा अनुभूति पाठकलाई सेयर गर्न चाहन्छु । १४ वर्षअघि । इरानको वाम सहरमा म जनस्वास्थ्य विज्ञ भएर काम गरिरहेकी थिएँ, भूकम्प गएको क्षेत्रमा । एक दिन त्यस सहरबाट केही टाढा एउटा सानो सहरमा खाना खान गयौं । सानो चमेनागृहको मालिकलाई मैले भनें, म शाकाहारी हुँ, मासु नहालेको परिकार दिनू है । तिनले हुन्छ भने र मेरा लागि नान, रोटी, सुप ल्याइदिए । म दंग परें । मुखमा सुप हाल्नेबित्तिकै मलाई थाहा भयो, त्यसमा मासु छ ।मैले मासु खान्नँ भनेको, किन मासु हालेको ? मैले तिनलाई सोधें ।यो त मासुको रस मात्रै हो, मासु त मैले झिकिसकेँ । यहाँ मासु नखाने मानिस आउँछन्, तिनीहरूका लागि हामी यसैगरी सुप पकाउँछौं, तिनले भने ।३ महिना इरान बस्दा होटलमा मैले तरकारी, दाल कहिल्यै खाइनँ, फलफूल, दहीभात र भान्टा मात्र खाएँ । त्यसबेला मलाई अनुभव भयो, मासुको टुक्रा नखाने मानिसहरू त्यहाँ शाकाहारी हुँदारहेछन् । अफगानिस्तान, पाकिस्तान बस्दा म आफैंलाई एउटै प्रश्न गर्थें, मासु नखाए पनि मान्छे बाँच्न सक्छ ? खासमा ठाउँ र समयअनुसार गरिन्छ मासु खाने कि नखाने भन्ने बहस ।मेरा केही साथी ५ वर्षअघिसम्म मासु पाएपछि छाकमा आधा किलोसम्म खान्थे । अहिले मासुखपत कम गरेका छन् । हाल उनीहरू सातामा ३ दिन बिनामासुको खाना खान्छन् । र, त्यो कुरा बडो गर्वसाथ सुनाउँछन् । शाकाहारी कि मांसाहारी भन्ने बहस चल्दै गर्दा म भन्छु शाकाहारी हुँ । तर, अरू खाना केही नपाएर जीवन कि मृत्यु भन्ने अवस्था आयो भने म मासु नखाएरै मर्छु भन्दिनँ । तर, सामान्य अवस्थामा मांसाहारीलाई अपमानित गर्नुपर्ने र पापी नै भन्नुपर्ने जरुरी म देख्दिनँ ।मासु खानु स्वास्थ्यकर हो कि होइन ? शाकाहारी भन्लान्, स्वास्थ्यकर होइन । मांसाहारी भन्लान्, शाकाहारीलाई प्रोटिन नै पुग्दैन । शाकाहारीलाई लिएर मांसाहारीले राख्ने यो विचारप्रति मेरो तीव्र असहमति छ जति शाकाहारीले मांसाहारीप्रति राख्ने यस्तो विचारसँग मांसाहारीहरू सबै अस्वस्थ हुन्छन् ।मेरी ८४ वर्षीय आमा माछामासु त के लसुनप्याजसमेत खान्नन् । तर, उनको शरीरमा रगतको कमी छैन, क्याल्सियम र अन्य सूक्ष्म पोषक तत्त्वको कमी पनि छैन । समय समयमा म आमाको रगत जँचाइरहन्छु । आमा अहिले पनि मीठो खाना पकाउँछिन् । उनलाई अन्य स्वास्थ्य समस्या त छ, तर माछामासु नखाएर हुने स्वास्थ्य समस्या छैन । मेरी एक साथी छिन् । उनी पनि माछामासु खान्निन्, तर मिठाई भनेपछि हुरुक्कै हुन्छिन् । भन्छिन्, मिठाई खान आजकल छाडेकी छु । तर, देखेपछि मन थाम्न सक्दिनँ । खान त एक किलो मिठाई पनि खान सक्छु । उनको तौल ८५ केजी छ । दुवै घुँडामा समस्या छ । हिँड्न गाह्रो हुन्छ । भन्नुको अर्थ शाकाहारीहरू स्वस्थ हुन पनि सक्छन्अस्वस्थ पनि ।साताको दुई दिन मासु नखाने बर्त लिएकी साथीचाहिँ चाडपर्वका बेला त्यो बर्त लाई बाईबाई गर्छिन् र मज्जासँग मासु खान्छिन् अनि पश्चात्ताप गर्छिन् । उनलाई कब्जियतको समस्या परेपछि त्रिफला र इसबगोल खान्छिन् । खाना जे खाए पनि सन्तुलित र आफ्नो शरीरलाई विचार गरेर खाने हो भने सायद स्वास्थ्यमा कमै समस्या आउँछन् ।सुत्केरीलाई खुट्टीको रस ख्वाएपछि मात्रै उनी तंग्रिन्छिन् र उनको दूध आउँछ भन्नेहरू के बिर्सन्छन् भने शाकाहारीले खाने दाल, सुप, ज्वानोको झोल, कोदो, फापर आदिले शरीरलाई पर्याप्त प्रोटिन दिन्छन् । २५ वर्ष भयो मैले मासु नखाएको, तर मलाई न रगत कम छ, न सूक्ष्म पोषक तत्त्वको कमीले क्याप्सुल खानुपरेको छ, म आफ्नो अनुभव सुनाउँदा प्रायः भन्छु, तर, मासु खाने मानिसले पनि विभिन्न तरकारी, दाल खाएपछि मात्रै उसको शरीरमा रेसादार पदार्थ पुग्छ । र, कब्जियत भएर अनेकथरी औषधि खानुपर्दैन ।सायद पहिलेपहिले मासु धेरै खान नपाइने भएकाले होला हामीकहाँ कुनै तरकारी स्वादिष्ट भए यस्तो भन्ने चलन छ, मासु जत्तिकै मीठो ! ५० वर्षअघि हाम्रो घरमा दसैंमा बाहेक, शनिबार त्यो पनि पाहुना आउने दिनमा मात्रै मासु पाक्थ्यो । बुबासँग मासु किन्न को जाने भनेर घरमा म र दाइबीच सानोतिनो युद्ध नै हुन्थ्यो । किनभने ६ रुपैयाँको आधा धार्नी मासु किनेरबोकेर ल्याउँदा बक्सिस स्वरूप मोहनभोग र स्वारी खान पाइन्थ्यो । मासु पकाएको भाँडा पनि लुछाचुँडी हुन्थ्यो, त्यसमा भात दलेर सोहोरेर खानका लागि ।त्यसबेला यस्ता कुरा सुनिन्थे, विदेशमा मानिसहरू बिहानबेलुकै मासु खान्छन् । थोरै पैसामा मासु किन्न पाइन्छ, त्यहाँ तरकारी महँगो, मासु सस्तो हुन्छ । यस्ता कुरा सुन्दा सोच्थें, आहा ! त्यहाँ जान पाए त म कत्ति मासु खान्थें । समय बदलिँदै गयो । दैनिक मासु खाने देश पुग्दा पनि हरियो तरकारी, भात, सुप, फलफूल नै खाएँ । फलफूल त जीवनको अभिन्न अंग बन्यो । तर, अहिले कसैले मलाई मासु खाने कि नखाने ? भन्ने प्रश्न गरे मेरो उत्तर हुन्छ, मन लागे खाने । मासु खानेलाई पापी, नर्क जान्छौ भनी प्रयोग गरिएका शब्दले मेरो मनमा पनि चसक्क बिझ्छ । तिब्बतको अनकण्टार कुना, जहाँ मासु मुख्य भोजन हो, त्यहाँ पुगेर तरकारी खाऊ, मासु नखाऊ भन्न सकिन्छ होला ?गंगटो, भ्यागुतो, मुसा, अनेकथरीका माछा खाने विश्वका भिन्नभिन्न समुदायमा पुगेर मासु खाए देवी रिसाउँछन् भन्ने तर्क गर्दा बुद्धिमत्ता होला ? खानाभोजन मान्छेको संस्कृति, भौगोलिक अवस्थासँग गाँसिएको हुन्छ । जहाँ जे पाइन्छ, त्यसैलाई प्रयोग गर्ने हो । र, त्यसैबाट स्वस्थ बन्ने हो । शाकाहारीले मांसाहारीलाई र मांसाहारीले शाकाहारीलाई होच्याउनुको कुनै तुक छैन । मेरो घरमा पाहुना आउँदा उनीहरूका लागि मासु पाक्छ । म कसैको घरमा गए, उनीहरूले थालीमा पस्किएको तरकारी मीठो मानेर खान्छु । मासु पकाएकै भान्छामा पकाएको तरकारी भनेर म अपमान गर्दिनँ । म सोच्छु हरेकले आफ्नो इच्छा, संस्कृति र आत्माले मागेअनुसार खान्छ । जे होस् मेरो मुखमा मासु कोचाइएको छैन । अमेरिकाको अलस्का, पश्चिम बंगाल र बंगलादेशका मानिसलाई माछा नखाऊ पाप लाग्छ भन्दा कति नसुहाउँदो सुनिएला ? विश्वका कतिपय कुनाका मान्छे हजारौं वर्षदेखि चिप्लेकिरा, फट्याङ्ग्रा, सर्प आदि खाइरहेका छन् । उनीहरू नर्क पुगेर दुःख पाएको अनुभव कुनै पृथ्वीवासीले सुनेको छ ? खासमा पापधर्म को बहस बेकार छ । कृषि युग सुरु हुनुअघि हाम्रा पुर्खा मासु नै खान्थे । के उनीहरूलाई पापी भनेर गाली गरिरहने ? कुनै धर्मले मासु नखाऊ भन्छ । कत्तिको धार्मिक संस्कारमा मासुअण्डा अनिवार्य हुन्छ । म शाकाहारीले शाकाहारी खाना खाने, स्वस्थ रहने र मांसाहारीले मन लागुन्जेल मासु खाने र स्वास्थ्य समस्या परेपछि छोडिदिने सल्लाह दिन्छु । तर, धेरैले भनेझैं मासु खाने कि नखाने भन्ने विषयको बहसको कुनै टुंगो छैन ।"
रिमाल एक दुःखान्त,"मेरा अग्रज कविहरूमा मैले सम्झिरहने नाम हुन् गोपालप्रसाद रिमाल, मोहन कोइराला, भूपी शेरचन र वासु शशी । हुन त यीबाहेकका कृष्णभक्त श्रेष्ठ, द्वारिका श्रेष्ठ, उपेन्द्र श्रेष्ठ, कालीप्रसाद रिजाल, क्षेत्रप्रताप अधिकारीहरू पनि मेरो सम्झनामा हरपल आइरहन्छन् । कैयौं दिवंगत भइसके र केही अझै छन् । राम्रा लेखकहरूमा रमेश विकल, भैरव अर्याल, शंकर लामिछाने र पारिजातहरू मेरो सम्झनाको आकाशमा झुल्किरहन्छन् । संक्षिप्त सांस्कृतिक कार्यक्रम (मद्यपान) मा बाँचुन्जेल मसँगै हिँड्न, बस्न र गफ गर्न रुचाउने भवानी घिमिरे, हरिभक्त कटुवाललाई स्वर्गीय लेख्न अझ पनि मन मान्दैन । आफूभन्दा निकै जेठो भए पनि मलाई अत्यन्त माया गर्नुहुने बालकृष्ण सम, सिद्धिचरण श्रेष्ठ, केदारमान व्यथितहरूका कीर्तिलाई कसैले पनि धमिल्याउनु हुन्न भन्ने मलाई सदा लागिरहन्छ । त्यस्ता विलक्षण व्यक्तित्वहरूको सान्निध्यमै रहेर मैले आफ्नो सम्पूर्ण युवाकाल बिताएको सम्झेर अझै पनि मलाई आश्चर्य लागिरहन्छ । अझ आश्चर्य त लाग्छ, त्यो क्षणलाई सम्झेर जुनबेला मैले भर्खर काठमाडौंमा पाइला टेकेको थिएँ । त्यही बेलाको एउटा संस्मरण यहाँ कोर्नेछु ःएउटा पातलो, खस आर्यजस्तो देखिने मान्छे भूगोपार्कतिरबाट दौडँदै पीपलको बोटनेर आइपुग्यो ।सबै कराए, ऊ बहुलाहा कवि ! (खासमा यो कटुशब्द म यहाँ प्रयोग गर्न चाहन्नथें । यो शब्द अरूको भनाइमा प्रयोग गरिएको छ । यसको लागि क्षमा चाहन्छु ।)तानिरहेको चुरोट फ्यात्त फालेर मैले त्यता हेरें ।मसँगै हाँस्दै गफ गरिरहेका रोचक घिमिरे, भैरव अर्याल र सँगै उभिएका अरू एकदुईजनाले पनि झ्वाट्ट त्यता हेरे । रोचकले भने, खै राँचीबाट उपचार गराएर फर्केको भन्ने सुनेको थिएँ । निको भएर आएका होलान् भन्ने लागेको थियो, उस्तै देख्छु । भैरव अर्यालले आफ्नो चुरोट नफालीकन घाँटी बसेको स्वरमा थपे, यहाँ आएपछि फेरि बहुलाएका होलान् । त्यहाँ सबैले ठीक भइसके भने होलान् । सुनेको कुरा खै के ? खै के ? आँखैअगाडि होचोहोचो, पुरानो झल्लु कालो कोट लगाएको एउटा पुरोहितजस्तो मान्छे केके फत्फताउँदै नयाँ सडकको ढोकातिर दौडेजस्तो गरेर छिटोछिटो हिँडिरहेछ । के हिँडिरहेछ भन्नु अनियन्त्रित चाल छ । तर, रक्सी खाएर हिँडेको जस्तो भने लाग्दैन । सबै पछाडि हट्दै छन् । पछाडि हट, पछाडि हट, एक जना कराउँछ । यसले कोटभित्र खुकुरी पनि बोकेको हुन सक्छ । अस्ति झन्डै एक जनालाई छप्काइदिएको, अर्को व्यक्ति कराउँछ । पछाडि हटपछाडि सबै एकै स्वरमा हामीलाई भन्दै छन् । त्यो व्यक्ति कतै नहेरी केके गुन्गुनाउँदै अघि बढ्दै छ । तर, त्यो गीत भने होइन, कानमा आइपुग्दा त्यस्तो लाग्दैन । रोचक भन्छन्, यसलाई चिन्यौ साकार ? उनी नै हुन् गद्य कविताका प्रणेता कवि गोपालप्रसाद रिमाल । मलाई भाउन्न होलाजस्तो हुन्छ । मैले अत्यधिक मन पराएका क्रान्तिकारी कवि त यिनै रहेछन् ! यिनको हालत किन यस्तो ? म उनको पछिपछि दौडिन्छु । उनी नयाँ सडकको पुरानोपुरानो ढल्लाजस्तो ढोकाबाट देब्रे लाग्छन् । ठ्याक्कै अगाडि पर्न पनि डर छ । झ्वाट्ट खुकुरी निकाले भने ?उनी अगाडिअगाडि, म पछाडि अलिअलि काम्दै । उनी नजिकै रहेको महांकालस्थानमा रहेको देवीको मूर्तिअगाडि ठिङ्ग उभिन्छन् । देवीको अगाडि उभ्भिएर विनीत भावमा दुवै हात जोड्छन् र प्रार्थना सुरु हुन्छ आफैंले बनाएको देवीको स्तोत्र । गुनगुन आवाज आइरहेछ, तर केही बुझिँदैन । म पनि त्यसबेला १५१६ को अल्लारे ठिटो ! साहित्यिक रुचि प्रशस्तै छ । त्यस समयका सम्पूर्ण नेपाली कविलेखकहरूलाई श्रद्धा गर्ने, गाउँबाट राजधानी आएर आफैं कवि भएर हिँडिरहेको ठिटो ! देवीको स्तोत्र पाठ गरिरहेका कवि झट्ट पश्चिम म भएतिर फर्कन्छन् । म भाग्छु । मलाई नै लखेटेजसरी ती फोहरी, सनकी कवि त्यही बाटो पहिलेकै जस्तो हिँडाइमा फर्कंदै छन् । म पनि स्वाँस्वाँ गर्दै दौडेर पहिलेकै समूहमा हाजिर जनाउन आइपुग्छु पीपलको बोटमुनि । मानिसहरू फेरि गफ गर्न थाल्छन्, कहिल्यै नटुंगिने गफ बीचमा त उनलाई ठीकै भएको थियो । प्रति जस्तो उत्कृष्ट कविता त्यसै कहाँ जन्मन्छ ? त्यो कविता कति शक्तिशाली छ तिमीलाई थाहा छ साकार ?अहँ छैन त!सप्पै त आउँदैन तैपनि केही हरफ सुन!यहाँ लेनिन जन्मनुपर्छयहाँ बुद्ध जन्मनुपर्छमैले तिमीलाई माया गर्छु भन्नुका सट्टाम तिमीलाई गर्भाधान गर्छु भन्न सक्नुपर्नेकस्तो सजग र सशक्त कविता !ओ युवती, ओ रूपवतीयहाँ माया मात्र पर्याप्त छैनअर्कोपल्ट भेट हुँदा यसरी नैमैले तिमीलाई भन्न सक्नुपर्छ म तिमीलाई माया गर्छु होइन म तिमीलाई गर्भधारण गर्छु ।आफूलाई देखिने आफ्नो सन्तानभन्दाअर्को कुनै ऐना छ ?ओ युवती ओ रूपवतीम तिमीलाई ! म कुरैकुरामा त्यही बोटमुनि अल्मलिएँ । हाम्रा बहुलाहा तर सशक्त नेपाली गद्य कविताका प्रणेता गोपालप्रसाद रिमाल भने नगरपालिका कार्यालयदेखि सिद्धिचरणको घरकै छेउबाट झोंछे हुँदै लगनटोलतिर लागे । कसैलाई सोधेँ, होइन यी कवि के झोंछेमा बस्छन् ?सँगै उभ्भिएका रहेछन् तुल्सीनाथ ढुंगेल । उनैले जवाफ दिए, होइन उनको घर नै छ लगनटोलमा । घर पुरानो भइसक्यो, आजभोलि नै ढल्लाजस्तो। तल छिँडी र माथि कोठा भएको घर । छिँडीमा दिसा बस्न मिल्ने र माथि भान्सा । त्यही घरमा समाजसेवी कृष्णप्रसाद रिमाल र गायक हरिप्रसाद रिमाल पनि सँगै बस्छन् । अंशबन्डा गर्ने हो भने एकएक कोठा पनि पुग्दैन ।कसैले सरकारप्रति गुनासो पोख्यो, यस्तो प्रसिद्ध कविको उपचारमा सरकारले ध्यान दिनुपर्दैन ? कस्तो सरकार ?अर्कोले भन्यो, भर्खर त राजाले कू गरेका छन् । कांग्रेसको दुईतिहाइ भोटवाला सरकारलाई हटाएर पञ्चायत सुरु भएको छ । संविधान पनि भर्खर आयो नि ! खै मैले त हेर्न पनि पाएको छैन । हृषिकेश शाहले ड्राफ्ट गरेका रे संविधान । शोषणरहित समाजको स्थापना मूल उद्देश्य रहेछ यो संविधानको । बिस्तारै साथीहरूको संगत छुट्दै गयो । आफ्नो पढाइ र जागिर खोज्ने कामतिर लागें म । पछि सुने, उनको अकस्मात मृत्यु भयो । आमाको सपना जस्तो कालजयी कृतिका स्रष्टा रिमालको साधारण मृत्यु भयो अकस्मात। त्यो तिमी नै हौला भन्नेमेरो जिन्दगीभरको सपना थियोतर, त्यो जिन्दगीभरको सपनाले तिमीलाई आफ्नो बाँसुरी बनाएनछ ।विक्रम संवत् २०३१३२ तिर निर्वासित अपदस्थ प्रधानमन्त्री विश्वेश्वरप्रसाद कोइराला भारतबाट मेलमिलापको नीति लिएर काठमाडौं आइपुगे । राजनीतिका साथै आफ्ना पुराना संस्मरणलाई लिपिबद्ध गर्नतिर लागे उनी । बीपीले जेल जर्नल आफैं लेखे र आत्मवृत्तान्त भने वरिष्ठ वकिल गणेशराज शर्मालाई बोलेरै लेखाए । पछि त्यो छापियो । यी दुई संस्मरणको पुस्तकमध्ये एउटामा कतै उनले भनेका रहेछन् अत्यन्त प्रतिभाशाली, इमानदार र क्रान्तिका संवाहक कवि थिए गोपालप्रसाद रिमाल । उनलाई नेपाल राजकीय प्रज्ञा प्रतिष्ठानमा राख्ने मेरो ठूलो इच्छा थियो । म प्रधानमन्त्री भएको बेला यो कुरा मैले सोचेको पनि हुँ । तर, मेरा केही मित्रहरूले मलाई त्यसो गर्न रोके । उनीहरूको नजरमा रिमाल राणाहरूका हितैषी र चाकरीदार हुन् । उनी बबरमहलमा मृगेन्द्रशमशेरलाई भेट्न गइरहन्थे । मलाई पनि उनीहरूको कुरा ठीकै लाग्यो । उनी नियुक्त भएनन् । बीपीको त्यो कुरा सत्य थिएन, अर्धसत्यचाहिँ थियो । उनी मृगेन्द्रशमशेरलाई भन्दा पनि उनका भाइ प्रसिद्ध साहित्यकार कवि जगदीशशमशेरलाई भेट्न त्यहाँ गइरहन्थे । जगदीशशमशेर राणा उनलाई निकै सम्मान गर्थे, माया पनि गर्थे । उनको घरको खाँचो पनि बेलामौकामा टारिदिन्थे । हामीले पछि भेट्दा पनि जगदीशशमशेरलाई निकै उदार हृदयका भएको पाएका हौं । केदारमान व्यथितले प्रत्येकपल्ट हामीसँग भेटैपिच्छे एउटै कुरा गरिरहन्थे । त्यो कुराको पनि मलाई अहिले सम्झना भयो । २००४ सालमा सरस्वती सदनको एउटा ठूलो कक्षमा एउटा बृहत् कविगोष्ठीको आयोजना भएको थियो । त्यो कविगोष्ठीमा संयोजक र प्रेरणा स्रोत नै जगदीशशमशेर थिए । सभापति पनि उनैलाई बनाइएको थियो । मैले नै राणाका छोरा, भाइ भएकाले जगदीशमशेरलाई सभापति बनाउन लगाएको थिएँ राणाहरूको कोपभाजनबाट बच्न । त्यस बृहत् कविगोष्ठीमा उपस्थित राणाका केही नोकरचाकरहरूले गोपालप्रसाद रिमाललाई कवितावाचन गर्न दिन हुन्न भनेर हुटिङ गरे । तर, जगदीशशमशेर राणाले उनीहरूको कुरा मानेनन् । उनकै सहमतिमा रिमालले बोल्न माथि उभ्भिएर जोसिलो शैलीमा एउटा ऐतिहासिक कालजयी कविता पाठ गरेका थिए । त्यो कविता थियो आमाको सपना । त्यसैले पनि राणापुत्र कवि जगदीशशमेशर राणासँग र एक किसिमले उनका सम्पूर्ण परिवारसित कवि रिमालको सद्भावपूर्ण सम्बन्ध थियो । प्रसिद्ध साहित्यकार निबन्धकार शंकर लामिछानेले भवानी भिक्षुको सम्पादनमा प्रकाशित साहित्यिक पत्रिका धरती मा लेखेका छन्, रिमाल र म फुर्सदको समयमा कविताको खोजी गर्दै काठमाडौं उपत्यकाको काँठतिर घुमिरहन्थ्यौं । एक ठाउँ एउटी राम्री तरुनी कठिनीलाई देखेर रिमाल विषयासक्त भएका थिए । तर, त्यो कठिनीले हामीलाई वास्तै गरिनँ । त्यही परिस्थितिको मृष्ठभूमिमा रिमालले एउटा कविता लेखेका थिए पालेकी छोरी रहिछन्, पालेसितै बोलिनन्, हामीलाई वास्तै गरिनन्, हाम्रो रवाफ सहनै सकिनन् । प्रगतिशील समालोचकहरूले उनको यो कवितालाई प्रेम वर्गीय हुन्छ भन्दै प्रस्तुत कवितामा त्यो चेत देखियो भनेर रिमाललाई प्रगतिशील कवि थिए भनेर निकै व्याख्या गरेका छन् । रिमाल वास्तवमा कटुयथार्थवादी स्वप्नशील कवि थिए । भोगेको यथार्थलाई प्रस्टसित मनको चास्नीमा डुबाएर लेख्न सिद्धहस्त कवि थिए रिमाल । आफूसँग गाँसिएको एउटा सानो अतीतलाई आज यसरी सम्झने कोसिस गरेको हुँ मैले । एसएलसीमा प्रथम श्रेणीमा प्रथम (बोर्ड फर्स्ट) उत्तीर्ण कवि गोपालप्रसाद रिमालको दुःखान्त कथाले मलाई बारम्बार झस्काइरहन्छ । मेरो विचारमा साहित्य र विरोध एकअर्कासँग गाँसिएको हुन्छ । ती एकअर्काका पूरक हुन् फरक छैनन् । गोपालप्रसाद रिमालका ती युगीन कालजयी कृतिहरू जहिले पढे पनि त्यसले हाम्रो मनमा एउटा अव्यक्त र गहिरो विरोधको भाव उत्पन्न गर्छ । त्यो संवेदनशील उद्वेलनको स्वर नै आजको कविता हो र दिवंगत रिमाल प्रत्येक युगका लागि जीवित छन् हाम्रो अव्यक्त हृदयको गहिराइमा ।"
इजरायली युद्धको विरूद्धमा,"किनकि,मन्दिरमा ओइलाएको फूल देख्नुभन्दायुद्धमा रोइरहेका नानीहरु देख्नुभन्दायो चलिरहेको संसार ठप्प रोक्नुकम अपराध लाग्छ मलाई ।"
"नयाँ भर्ना बन्द, उपचाररतलाई डिस्चार्ज","(मोरङ)  अक्सिजनको सहज आपूर्ति नभएको भन्दै विराट मेडिकल शिक्षण अस्पतालले शुक्रबारदेखि कोरोना संक्रमित बिरामी भर्ना लिन बन्द गरेको छ । उपचाररत संक्रमितलाई पनि डिस्चार्ज गरेको छ । अस्पतालका कोभिड इन्चार्ज डा सुनिल देवले आवश्यकताअनुसार अक्सिजनको आपूर्ति नभएकाले यस्तो गर्नु परेको बताए । संक्रमितलाई अत्यधिक अक्सिजन चाहिन्छ तर उद्योगले थोरै दिने गरेकाले समस्या भयो, उनले भने, उपचाररत बिरामी पनि डिस्चार्ज गर्न बाध्य भएका छौं । अस्पतालले विनायक र हिमाल अक्सिजन उद्योगबाट दैनिक ३ सय १० सिलिन्डिर अक्सिजन आपूर्तिको सम्झौता गरेको थियो । २ सय ५० शय्याको अस्पतालमा अक्सिजन अभाव हुन थालेपछि संख्या घटाएर १ सय २० जना मात्रै संक्रमितलाई उपचारमा राखिएको छ । कोसी अस्पतालको कोभिड१९ उपचार केन्द्रमा पनि अक्सिजन आपूर्तिमा समस्या भएको छ । अस्पताल संयोजक बैजनाथ साहले दैनिक ५ सय सिलिन्डर अक्सिजन आवश्यक भए पनि उद्याोगहरूले पूरा नदिदा गाह्रो भएको बताए । केन्द्रमा विनायक र हिमाल अक्सिजन उद्योगले अक्सिजन दिन्छन् । झापाको मेची अस्पतालमा पनि अक्सिजनको अभाव भएको मेडिकल सुपरिन्टेन्डेन्ट डा पीताम्बर ठाकुरले बताए । ताप्लेजुङ, इलाम, पाँचथर र झापाका संक्रमितको चाप भए पनि अक्सिजन पर्याप्त नभएर बिरामी भर्ना लिनै समस्या हुने गरेको उनले गुनासो गरे । उनले भने, ६ देखि ८ घण्टा लाइनमा बसी सिलिन्डर ल्याउनुपर्छ ।नोबेल अस्पतालमा ३ सय शय्यामा पुग्ने आफ्नै अक्सिजन प्लान्ट भए पनि नपुगेर थप ३ सय सिलिन्डरका लागि तीन उद्योगसँग सम्झौता भएको छ । आपूर्ति पर्याप्त नहुँदा समस्या रहेको अस्पताल प्रबन्धक नारायण दाहालले बताए ।"
को हुन् रावत ?,नेपालगन्जस्थित भेरी अस्पतालमा बिहीबार राति स्वास्थ्यकर्मी कुटपिटमा संलग्न मुख्य आरोपी तुलसीपुर११ उरहरीका ४३ वर्षीय मानबहादुर रावत एमाले लुम्बिनी प्रदेश कमिटी सदस्य हुन् । उनले आफूलाई लुम्बिनी प्रदेशका मुख्यमन्त्री शंकर पोखरेलनिकट बताउँदै स्वास्थ्यकर्मीलाई धम्क्याउने गरेको पनि आरोप लागेको छ । पारिवारिक स्रोतका अनुसार यसअघि उनी तुलसीपुर उपमहानगरपालिकामा सुब्बा थिए । उरहरी गाविस सचिव हुँदै उनले नगर प्रमुख घनश्याम पाण्डेको सचिवालयमा काम गरेका थिए । त्यतिबेला उनले जनप्रतिनिधि महिलालाई सताएको गुनासो आएको थियो । महिला जनप्रतिनिधिमाथि यौन दुर्व्यवहार गरेको भन्दै पटकपटक उजुरी परेपछि नगर प्रमुख पाण्डेले सचिवालयबाट वडा कार्यालयमा जान आग्रह गरेका थिए । वडा कार्यालयमा शक्तिको अभ्यास गर्न सकिने स्थिति नभएपछि उनले ६ महिनाअघि जागिरबाटै राजीनामा दिएका थिए । रावतमाथि सात वर्षअघि लमहीकी एक महिला कार्यकर्तालाई बलात्कार गरेको आरोप पनि लागेको थियो । पार्टीको कार्यक्रम सकेर मोटरसाइकलमा घरमा पुर्याउन गएका रावतले जबर्जस्ती करणी गरेको भन्दै महिलाले प्रहरीमा उजुरी दिएकी थिइन् । त्यसपछि उनी लामो समय फरार भएका थिए । पछि अदालतबाट सफाइ पाएपछि उनले फेरि राजनीति र जागिर सँगसँगै गरिरहेका थिए ।
सरकारमा ओलीको नेतृत्वपछि ७ खर्ब बढ्यो ऋण,"(काठमाडौं)  चालु आर्थिक वर्षको आठ महिनामा मात्रै मुलुकले तिर्न बाँकी खुद सार्वजनिक ऋण करिब पौने २ खर्ब रुपैयाँ बढेको छ । गत असारदेखि फागुनसम्म संघीय सरकारले तिर्न बाँकी सार्वजनिक ऋण करिब १२ प्रतिशत बढेको छ । शुक्रबार अर्थमन्त्री विष्णु पौडेलले सार्वजनिक गरेको आर्थिक वर्ष २०७७७८ को आर्थिक सर्वेक्षणले यस्तो देखाएको हो । गत फागुनसम्म तिर्न बाँकी खुद सार्वजनिक ऋण १५ खर्ब ८९ अर्ब ४६ करोड रुपैयाँ पुगेको छ, अर्थमन्त्री पौडेलले भने, यो सोही अवधिको कुल गार्हस्थ्य उत्पादनको ३७३ प्रतिशत हो । कुल गार्हस्थ्य उत्पादन (जीडीपी) का हिसाबले ३७३ प्रतिशत हालसम्मकै उच्च हो । विगतको आँकडाअनुसार केपी शर्मा ओलीले सरकारको नेतृत्व गरेपछि सार्वजनिक ऋण करिब ७ खर्ब रुपैयाँ बढेको छ । यो सरकार आउनुपूर्व ९ खर्ब १६ अर्ब रुपैयाँ मात्रै सार्वजनिक ऋण थियो । आगामी असार मसान्तसम्म यो रकम दोब्बर हुने निश्चित छ ।गत असारसम्म सरकारले तिर्न बाँकी सार्वजनिक ऋण १४ खर्ब १९ अर्ब ८८ करोड रुपैयाँ थियो । यो सोही अवधिको जीडीपीको अनुपातमा ३६३ प्रतिशत हो । आर्थिक वर्ष २०७५७६ मा सरकारले तिर्न बाँकी खुद सार्वजनिक ऋण जीडीपीको अनुपातमा २७२ प्रतिशत थियो । दुई आर्थिक वर्षमा तिर्नुपर्ने खुद आन्तरिक ऋण करिब १० प्रतिशत विन्दुले बढेको देखिन्छ । चालु आर्थिक वर्षको गत फागुनसम्म १ खर्ब १२ अर्ब ५२ करोड रुपैयाँ बराबर आन्तरिक ऋण परिचालन भएको पनि अर्थमन्त्री पौडेलले बताए । तर, चालु आर्थिक वर्षमा सरकारले २ खर्ब २५ अर्ब रुपैयाँ आन्तरिक ऋण परिचालन गर्ने लक्ष्य तय गरेको थियो । यसमध्ये बाँकी ऋण उठाउन राष्ट्र बैंकले तालिका सार्वजनिक गरिसकेको छ । आर्थिक वर्ष २०७६७७ मा १ खर्ब ९४ अर्ब ९० करोड रुपैयाँ आन्तरिक ऋण परिचालन गरेको थियो ।चाल आर्थिक वर्षमा मुलुकमा लक्षित आर्थिक वृद्धिदर हासिल गर्नु चुनौतीपूर्ण रहेको अर्थमन्त्री पौडेलले बताए । यसअघि स्वास्थ्य संकटको अवस्थामा सुधार आउने अपेक्षासहित नेपालको आर्थिक वृद्धिदर चालु आर्थिक वर्षमा ४०१ प्रतिशत अनुमान गरिएको थियो । तर, कोभिडको दोस्रो लहरको संक्रमण तीव्र बनिरहेकाले अनुमानित आर्थिक वृद्धिदर हासिल गर्ने काम चुनौतीपूर्ण रहेको उनको भनाइ छ । सरकारले यो वर्ष ७ प्रतिशत आर्थिक वृद्धिदरको लक्ष्य राखेको थियो । पछि केन्द्रीय तथ्यांक विभागले त्यसलाई संशोधन गरी ४०१ प्रतिशत तय गरेको थियो ।आर्थिक वर्ष २०७७७८ मा अर्थतन्त्रको आकार (जीडीपी) बढेर ४२ खर्ब ७६ अर्ब ३२ करोड रुपैयाँ पुग्ने सरकारको प्रक्षेपण छ । चालु आर्थिक वर्षको ८ महिनाको तथ्यांकमा आधारित भएर उत्पादकको मूल्यका आधारमा उक्त प्रक्षेपण गरिएको हो । यसअनुसार वाग्मती प्रदेशको अंश सबैभन्दा बढी ३७७ प्रतिशत र कर्णाली प्रदेशको सबैभन्दा कम ४ प्रतिशत रहने सर्वेक्षणमा उल्लेख छ ।चालु आर्थिक वर्ष मुलुकको कुल लगानी करिब १८ प्रतिशत बढेर १३ खर्ब १२ अर्ब ७१ करोड रुपैयाँ पुगे पनि बाँकी अवधिमा घट्न सक्ने सरकारको अनुमान छ । गत आर्थिक वर्षमा यस्तो लगानी ३०४ प्रतिशतले खुम्चिएको थियो । कोरोना रोकथाम तथा नियन्त्रणका लागि चालिएका कदमबाट गत आर्थिक वर्षमा सार्वजनिक एवं निजी क्षेत्रको खर्चमा कमी आएकाले कुल लगानीमा कमी आएको बताइएको छ । चालु आर्थिक वर्षको दोस्रो चौमाससम्म परिस्थिति सहज बनेकाले आर्थिक गतिविधि पुनः सामान्य अवस्थामा फर्किंदै थियो । सोही आधारमा गत आर्थिक वर्षको तुलनामा चालु आर्थिक वर्षमा कुल लगानी बढ्ने अनुमान गरिएको हो, सर्वेक्षणमा भनिएको छ, हाल कोभिडको संक्रमण उल्लेख्य रूपमा बढ्दै गएको हुँदा चालु आर्थिक वर्षको बाँकी अवधिमा कुल लगानी घट्न सक्ने जोखिम यथावत् छ । चालु आर्थिक वर्षमा प्रतिव्यक्ति कुल गार्हस्थ्य उत्पादन (प्रचलित मूल्यमा) ५८ प्रतिशत बढेर १ हजार १ सय ९१ अमेरिकी डलर पुग्ने अनुमान छ । यसैगरी प्रतिव्यक्ति कुल राष्ट्रिय आय प्रचलित मूल्यमा ५ प्रतिशतले वृद्धि भई अमेरिकी डलर १ हजार १ सय १६ पुगेको अनुमान छ । सोही अवधिमा प्रतिव्यक्ति कुल राष्ट्रिय खर्चयोग्य आम्दानी प्रचलित मूल्यमा ४५ प्रतिशतले बढेर अमेरिकी डलर १ हजार ४ सय ८६ पुग्ने अनुमान छ ।चालु आर्थिक वर्षको जीडीपीसँगको अनुपातमा कुल राष्ट्रिय बचत ३१४ प्रतिशत रहने अनुमान छ । आर्थिक वर्ष २०७६७७ मा यस्तो अनुपात ३२६ प्रतिशत थियो । आर्थिक वर्ष २०७६७७ मा लगानी बचतको अन्तर २११ प्रतिशत रहेकोमा चालु आर्थिक वर्षमा यस्तो अन्तरमा वृद्धि भई २४२ प्रतिशत पुग्ने सरकारको दाबी छ । गत आर्थिक वर्षको तुलनामा चालु आर्थिक वर्षमा कुल गार्हस्थ्य बचतमा केही वृद्धि भए पनि कुल लगानीको वृद्धि उच्च रहेकाले बचत लगानी अन्तरमा वृद्धि हुने बताइएको छ । चालु आर्थिक वर्षको फागुनसम्म संघीय सरकारको राजस्व ५ खर्ब १ अर्ब ९७ करोड रुपैयाँ पुगेको छ । गत आर्थिक वर्षको तुलनामा यो करिब साढे ७ प्रतिशतको वृद्धि हो, सर्वेक्षणमा भनिएको छ, सोही अवधिमा संघीय सरकारको खर्च ६४ प्रतिशतले घटेर ५ खर्ब ७१ अर्ब ७७ करोड रुपैयाँ छ । चालु आर्थिक वर्षमा संघ, प्रदेश र स्थानीय तहको एकीकृत खर्च ११ खर्ब ९१ अर्ब ६ करोड रुपैयाँ थियो । एकीकृत खर्चमध्ये चालु खर्च ५६ प्रतिशत, पुँजीगत खर्च ३४१ प्रतिशत र वित्त व्यवस्था ९९ प्रतिशत रहेको बताइएको छ ।चालु आर्थिक वर्षको गत फागुनसम्म संघीय सरकारको बजेट घाटा गत आर्थिकको सोही अवधिको तुलनामा ६५५ प्रतिशतले सुधार भएर २९ अर्ब १६ करोड रुपैयाँ रहेको छ, सर्वेक्षणमा उल्लेख छ, गत आर्थिक वर्षमा संघीय सरकारको बजेट घाटा जीडीपीको ८१ प्रतिशत थियो । चालु आर्थिक वर्षको ८ महिनासम्म कुल ९२ अर्ब ५० करोड रुपैयाँ अन्तर्राष्ट्रिय विकास सहायता परिचालन भएको बताइएको छ । यसमध्ये ७ अर्ब ४८ करोड रुपैयाँ अनुदान र ८५ अर्ब २ करोड रुपैयाँ ऋण छ । कोभिड महामारी रोकथाम, नियन्त्रण र उपचारमा प्रयोग हुने औषधोपचार सामग्री तथा पूर्वाधारका लागि तीनै तहमा निर्माण गरिएको कोषमा गत वैशाखसम्म ३४ अर्ब ११ करोड रुपैयाँ जम्मा भएको छ । त्यसमध्ये १० अर्ब ९५ करोड खर्ब हुन बाँकी रहेको सरकारी तथ्यांक छ । चालु आर्थिक वर्षको फागुनसम्म रोजगार तथा सेवा केन्द्रमा सूचीकृत ७ लाख ४३ हजार ५ सय बेरोजगारमध्ये ३३ हजार ७ सयले रोजगारी प्राप्त गरेको सरकारको दाबी छ ।विश्वभर फैलिएको कोभिडको महामारीको अवस्थामा पनि मुलुकमा समग्र मूल्यवृद्धिदर वाञ्छित सीमाभित्र रहेको, भुक्तानी सन्तुलन र विदेशी विनिमय सञ्चिति सुविधाजनक अवस्थामा सर्वेक्षणमा उल्लेख छ । वित्तीय क्षेत्र सबल रहेको, पुनर्निर्माणमा भएको प्रगति तथा पूर्वाधार विकास क्षेत्रमा भएको विस्तारले आगामी दिनमा आर्थिक स्थिति सबल हुँदै अर्थतन्त्रमा भी आकारको आर्थिक वृद्धि हुने अनुमान यसअघि गरिएको थियो । तर नयाँ वर्षको सुरुवातसँगै फैलिएको दोस्रो लहरको कोरोना संक्रमणले गतिशील बन्दै गएको अर्थतन्त्रमा पुनः चुनौती र जोखिम बढाइदिएको छ, आर्थिक सर्वेक्षणमा भनिएको छ ।चालु आर्थिक वर्षको ८ महिनासम्म तीन वटा ठूला पूर्वाधार परियोजनामा ३८ अर्ब ६७ करोड ९१ लाख रुपैयाँ र १ सय ३३ उद्योगमा २५ अर्ब ५१ करोड गरी जम्मा ६४ अर्ब १९ करोड रुपैयाँ बराबरको विदेशी लगानी स्वीकृत भएको बताइएको छ ।"
नाफामा जाने संस्थानको संख्या र खुद मुनाफा घट्यो,"(काठमाडौं)  सरकारका २४ सार्वजनिक संस्थानले ४८ अर्ब २९ करोड ८२ लाख रुपैयाँ नाफा कमाएका छन् । मुलुकमा ४४ सार्वजनिक संस्थान छन् । तीमध्ये २४ संस्थानले नाफा कमाएका हुन् । आर्थिक वर्ष २०७५७६ को तुलनामा भने खुद नाफा १२१ प्रतिशत घटेको छ । अर्थ मन्त्रालयले शुक्रबार सार्वजनिक गरेको आर्थिक सर्वेक्षणअनुसार २०७५७६ मा संस्थानहरूको खुद नाफा ४८ अर्ब ८९ करोड १६ लाख रुपैयाँ थियो । २०७५७६ मा २७ संस्थानले नाफा कमाएका थिए । अहिले नाफा कमाउने संस्थानको संख्या र खुद नाफा पनि घटेको छ ।तर लाभांश भने ४८८७ प्रतिशत बढेको जनाइएको छ । सर्वेक्षणअनुसार नाफामा सञ्चालित संस्थानबाट आर्थिक वर्ष २०७६७७ मा १४ अर्ब ९९ करोड ९५ लाख लाभांश प्राप्त भएको छ । जब कि आर्थिक वर्ष २०७५७६ मा ९ अर्ब ४७ करोड ८० लाख लाभांश प्राप्त भएको थियो । संस्थानका अनुसार २०७६७७ मा १८ संस्थान नोक्सानीमै छन् । २०७५७६ मा १३ संस्थान मात्रै नोक्सानमा थिए । सर्वेक्षणअनुसार २०७६७७ मा २ संस्थानको कारोबार शून्य छ ।२०७६७७ मा नाफामा सञ्चालित २४ संस्थानको खुद नाफा ४२८ प्रतिशत र नोक्सानीमा सञ्चालित १८ संस्थानको खुद नोक्सानी ९९४६ प्रतिशतले बढेको छ । हाल औद्योगिक क्षेत्रमा १०, व्यापारिक क्षेत्रमा ४, सेवा क्षेत्रमा ११, सामाजिक क्षेत्रमा ५, जनोपयोगी क्षेत्रमा ५ र वित्तीय क्षेत्रमा ९ गरी ४४ सार्वजनिक संस्थान अस्तित्वमा छन् । नोक्सानीमा चलिरहेका संस्थानमध्ये नेपाल ओरियन्ड म्याग्नासाइट प्रालि र बुटवल धागो कारखानाको व्यावसायिक कारोबार भएको छैन । नेपाल रेलवे कम्पनीको व्यवसाय सञ्चालन प्रक्रियामा रहे पनि तीन कम्पनीको प्रशासनिक खर्च भइरहेको छ । जसले गर्दा नोक्सानी थपिएको छ । मन्त्रालयले शुक्रबार नै सार्वजनिक गरेको वार्षिक स्थिति समीक्षा (पहेंलो किताब) का अनुसार हाल जनकपुर चुरोट कारखाना बन्द छ । विद्युत् उत्पादन कम्पनी र राष्ट्रिय प्रसारण ग्रिड कम्पनीको व्यवसाय सुरुवाती अवस्थामा छ । संस्थान मुख्यतः घाटामा जानुको कारण प्रतिस्पर्धा गर्न नसक्नु नै हो । घाटामा भएका र शून्य कारोबार भएका संस्थानलाई पुनःसंरचना गरी व्यावसायिक रूपमा चलाउनुपर्ने देखिन्छ । संस्थानलाई कर्मचारी भर्ती केन्द्र बनाएकाले पनि नोक्सानीमा गएका हुन् । समीक्षाअनुसार खुद नाफा कमाउने मुख्य ५ संस्थानमा पहिलो नम्बरमा नेपाल आयल निगम छ । आर्थिक वर्ष २०७६७७ मा निगमले १२ अर्ब ९१ करोड ४८ लाख रुपैयाँ नाफा कमाएको छ । त्यसपछि क्रमशः नेपाल विद्युत् प्राधिकरणले ११ अर्ब ३ करोड ८५ लाख, नेपाल दूरसञ्चार कम्पनी लिमिटेडले ९ अर्ब ७४ करोड ९० लाख, राष्ट्रिय वाणिज्य बैंकले ४ अर्ब ३७ करोड ७३ लाख र कृषि विकास बैंकले ३ अर्ब ३३ करोड १८ लाख रुपैयाँ नाफा आर्जन गरेको समीक्षामा उल्लेख छ ।समीक्षाअनुसार संस्थानको सञ्चालन आय पनि ९३ प्रतिशत घटेको छ । आर्थिक वर्ष २०७५७६ मा सञ्चालन आय ४ खर्ब ७१ अर्ब २४ करोड ४६ लाख रहेकामा आर्थिक वर्ष २०७६७७ मा ४ खर्ब २८ अर्ब ७१ करोड ३४ लाख रुपैयाँ पुगेको छ । सञ्चित नाफामा भने १८१९ प्रतिशतले वृद्धि भएर १ खर्ब ९ अर्ब ७४ करोड रुपैयाँ पुगेको उल्लेख छ । सञ्चित नोक्सानी ०९३ प्रतिशत घटेर ३४ अर्ब २३ करोड ६१ लाख रुपैयाँ कायम भएको छ । संस्थानमा सरकारको लगानी एक वर्षमै ५५ अर्ब रुपैयाँ थपिएको छ । समीक्षाअनुसार २०७५७६ को तुलनामा ११८२ प्रतिशत बढेर ५ खर्ब १९ अर्ब ५५ करोड ३६ लाख रुपैयाँ पुगेको हो । २०७६७७ मा सार्वजनिक संस्थानबाट १ खर्ब १३ अर्ब ८८ करोड ९० लाख राजस्व संकलन भएको छ । साथै संकलित संघीय सरकारको कुल राजस्वमा सार्वजनिक संस्थानबाट संकलित राजस्वको योगदान १४३ प्रतिशत रहेको जनाइएको छ ।"
तुइन बोलीमा मात्र हट्यो,"(काठमाडौं)  प्रधानमन्त्री केपी शर्मा ओलीले २०७२ असोजमा पहिलो पटक प्रधानमन्त्री भएलगत्तै जहाँजहाँ तुइन छन्, ती ठाउँमा झोलुंगे पुलमार्फत तुइन विस्थापन गर्ने पहिलो निर्णय गरे । त्यसपछिका भाषणमा उनले विस्थापन भएका तुइनको संख्या भन्न प्रायः छुटाउन्नन् । तर विस्थापन गर्ने निर्णय गरेको ६ वर्ष बितिसक्दा पनि तुइन हटेका छैनन् । अझै विकट बस्तीका स्थानीय जोखिम मोलेर तुइनबाटै नदी वारपार गर्न बाध्य छन् ।आर्थिक वर्ष २०७६७७ को आर्थिक सर्वेक्षणमा मुलुकका विभिन्न स्थानमा रहेका १ सय २६ तुइन हटाएर झोलुंगे पुल बनाइएको उल्लेख थियो । तर अर्थ मन्त्रालयले शुक्रबार सार्वजनिक गरेको आर्थिक सर्वेक्षणमा तुइन अझै विस्थापन भइनसकेको उल्लेख छ । सर्वेक्षणअनुसार पहिचान भएका १ सय ४३ तुइनमध्ये २०७७ फागुनसम्म १ सय २९ तुइन मात्र झोलुंगे पुलबाट विस्थापत भएका छन् । तथ्यांकले अझै १४ वटा तुइन छन् । सर्वेक्षणअनुसार चालु आर्थिक वर्षको फागुनसम्म ३३ हजार ५ सय ८२ किलोमिटर सडक निर्माण भएको छ । यो गत आर्थिक वर्षको सोही अवधिको तुलनामा ८ सय १९ किमि कम हो । आर्थिक वर्ष २०७६७७ को फागुनसम्म मात्र ३४ हजार ३ सय ४७ किमि सडक निर्माण भएको थियो । २०७७ फागुनसम्म मुलुकभर रणनीतिक र स्थानीय सडक सञ्जाल गरी १५ हजार ९ सय ७४ किमि कालोपत्रे सडक निर्माण भएको छ । ८ हजार ५ सय ८२ किमि ग्राभेल सडक र कच्ची सडक ८ हजार ९ सय ७२ किमि छ । गत आर्थिक वर्षको सोही अवधिमा रणनीतिक र स्थानीय सडक सञ्जाल गरी कालोपत्रे १५ हजार २ सय ५४ किमि निर्माण भएको थियो । यो चालु आर्थिक वर्षको फागुनसम्मको तुलनामा ७ सय २० किमि बढी हो । गत आर्थिक वर्षमा ३ सय ६० किमि सडकको आवधिक मर्मत भएको थियो । २०७७ फागुनसम्म प्रादेशिक तथा स्थानीयस्तरबाट कच्ची, ग्राभेल र कालोपत्रे गरी ६३ हजार ५ सय ७७ किमि सडक निर्माण भएको छ । निर्माण भएका सडकमध्ये वाग्मतीमा सबैभन्दा बढी २४ दशमलव ७ प्रतिशत र कर्णालीमा सबैभन्दा कम ५ दशमलव १ प्रतिशत छ । वाग्मतीमा १५ हजार ६ सय ९२ किमि र कर्णालीमा ३ हजार २ सय ६६ किमि सडक निर्माण भएको हो ।"
प्रतिव्यक्ति ऊर्जा खपत उस्तै,काठमाडौं (कास) सरकारले आर्थिक वर्ष २०७६७७ को नीति तथा कार्यक्रममार्फत चार वर्षभित्र प्रतिव्यक्ति विद्युत् खपत ७ सय किलोवाट प्रतिघण्टा पुर्याउने लक्ष्य राखे पनि प्रतिव्यक्ति विद्युत् खपत दुई वर्षमा नबढेको तथ्यांकले देखाएको छ ।अर्थ मन्त्रालयले शुक्रबार सार्वजनिक गरेको आर्थिक वर्ष २०७७७८ को आर्थिक सर्वेक्षणमा चालु आर्थिक वर्षको नौ महिनामा प्रतिव्यक्ति विद्युत् खपत औसत २६० किलोवाट प्रतिघण्टा रहेको देखाएको छ । गत आर्थिक वर्षको अन्त्यमा पनि प्रतिव्यक्ति विद्युत् खपतको तथ्यांक यही थियो । सरकारले आन्तरिक रूपमा विद्युत् उत्पादन बढेसँगै विभिन्न प्रयोजनका लागि ऊर्जा खपत बढाउने लक्ष्य लिएको थियो । ऊर्जामार्फत खाना पकाउने ग्यासको विस्थापन गर्ने र विद्युतीय सवारीलाई प्रवर्द्धन गर्ने नीति लिने भनिए पनि गत वर्ष विद्युतीय सवारीमा लाग्ने भन्सार शुल्क बढाइएको थियो । भन्सार शुल्क बढेसँगै विद्युतीय सवारी भित्रिने दर निकै कम भएको छ ।सरकारको तथ्यांकअनुसार प्रतिव्यक्ति विद्युत् खपत पछिल्ला वर्षमा निकै कमले बढेको देखिन्छ । पछिल्लो ५ वर्षको तथ्यांक केलाउँदा प्रतिव्यक्ति विद्युत् खपत दोब्बर भएको छ । आर्थिक वर्ष २०७२७३ मा प्रतिव्यक्ति विद्युत् खपत १ सय ३० किलोवाट प्रतिघण्टा थियो । आर्थिक वर्ष २०७४७५ मा प्रतिव्यक्ति विद्युत् खपत् १ सय ९० किलोवाट आवर प्रतिघण्टा पुगेको थियो । गत वर्षदेखि प्रतिव्यक्ति विद्युत् खपत नबढेको सरकारी तथ्यांकले देखाउँछ ।सरकारले चालु आर्थिक वर्ष ४ सय ५६ मेगावाटको माथिल्लो तामाकोसीसहित ठूला आयोजना निर्माण सकिने भन्दै एक हजार मेगावाट राष्ट्रिय प्रणालीमा जोडिने अनुमान गरेको थियो । तर समयमै आयोजना सम्पन्न नहुँदा आर्थिक वर्षको ९ महिनासम्म ५६ मेगावाट विद्युत् मात्रै राष्ट्रिय प्रणालीमा जोडिएको छ ।
इराकमा पहिलो परीक्षा,"पुरानै प्रतिद्वन्द्वीनेपालले एसियाली खेलकुद (सन् १९८२) बाट अन्तर्राष्ट्रिय फुटबलको औपचारिक यात्रा थालेको थियो । दिल्लीमा नेपालले समूह चरणमा कुवेत, इराक र बर्मासँग खेल्यो । भर्खरै विश्वकप खेलेको कुवेतविरुद्ध ३१ ले हार्यो, जसमा वाइबी घलेले ऐतिहासिक गोल गरे । दोस्रो खेल इराकविरुद्ध ३० ले गुमायो । नेपाललाई सुरुका दुई खेलमा पराजित गरेका यिनै दुई खाडी देशले नवौं एसियाडको फाइनल खेलेका थिए, जहाँ इराकले स्वर्ण जित्यो ।दिल्ली भेटको १९ वर्षपछि विश्वकप छनोटमा नेपालले इराकको सामना गरेको थियो । एन्फाका कारण स्वदेशमा खेल्ने अवसर गुमाएको नेपालले इराकी राजधानी बगदादमा ९१ को हार बेहोरेको थियो । त्यो खेल नीराजन रायमाझीको गोललाई लिएर बारम्बार चर्चा गरिन्छ । त्यसै छनोटको अल्माटी (कजाकस्तान) मा भएको खेल पनि इराकले जित्यो । तर, नेपालले गोल अन्तर भने छोट्यायो । त्यो हार ४२ को थियो । महादेशकै शक्तिशाली टिमविरुद्ध यस्तो नतिजा प्रसंशनीय नै थियो । अल्माटीमा नीराजन र हरि खड्काले गोल गरेका थिए । नेपालका लागि सबैभन्दा बढी गोलको कीर्तिमान यिनै दुईको नाममा छ । उनीहरूले १३१३ गोल गरेका छन् । दुई दशकपछि इराकसँगको चौथो भेटलाई पनि महत्त्वका साथ हेरिएको छ ।स्लोभेनिया, मेसेडोनिया र यूएईको राष्ट्रिय टिम सम्हालिसकेका प्रशिक्षक काटनेकसँग कुवेती अब्दुल्लाहलाई दाँज्न मिल्दैन । अब्दुल्लाह अन्तर्राष्ट्रिय फुटबलमा नयाँ हुन् । उनले राष्ट्रिय टिमको पहिलो जिम्मेवारी पाएको नै नेपालको हो । क्लबको अनुभवको आधारमा पनि उनको तुलना काटनेकसँग हुँदैन । जसरी एसियन जितेको र विश्वकप खेलेको इराकसँग नेपाली टिमलाई एउटै तराजुमा जोखेर हेर्न मिल्दैन । तर, अब्दुल्लाह खुबै जोसिएका छन् । नयाँ स्वरुपमा नेपाली टिम निर्माणको क्रममा निकै उत्साही छन् । त्यसको पहिलो पाठ इराकविरुद्धको खेल हुनेछ ।"
इंग्लिस भिडन्तभन्दा बढी,"लन्डन (रोयटर्स)  यो सिजन पारम्परिक युरोपेली महाशक्ति क्लबहरूले धेरै राम्रो गर्न सकेनन् । त्यसैले त शनिबार हुने युरोपेली च्याम्पियन्स लिग फुटबलको फाइनल दुई इंग्लिस प्रिमियर लिग क्लबबीचको भिडन्त हुनेछ । यसलाई च्याम्पियन्स लिगमा प्रिमियर लिगको वर्चस्वको रूपमा लिन सकिन्छ । तर यो यिनै दुई इंग्लिस क्लबको भिडन्तमात्र रहेको छैन, यी क्लबसँग आबद्ध विश्वका चारै कुनाका खेलाडीबीचको प्रतिस्पर्धा हुनेछ । भलै यी दुवै क्लबको च्याम्पियन्स लिगमा बलियो इतिहास छैन । जस्तो सिटीले पहिलोपल्ट फाइनल खेल्दै छ । टोलीका लागि फाइनल डेब्यू अवसर हो । चेल्सीले भने तेस्रोपल्ट फाइनल खेल्दै छ । यसमा सन् २०१२ मा टिम च्याम्पियन रहेको थियो । यी दुई इंग्लिस क्लबले बोकेका समान विषेशता हो, दुवै धनी क्लब भएको हैसियतले विश्व फुटबलकै सबैभन्दा राम्रा राम्रा प्रशिक्षक नियुक्त गर्न सक्छ । सबै महादेशबाट सबैभन्दा राम्रा राम्रा प्रतिभाशाली खेलाडी छानी छानी अनुबन्ध गर्न सक्छ । सिटीका प्रशिक्षक हुन् स्पेनी पेप ग्वार्डिओला । उनले बार्सिलोनाका लागि दुई अवसरमा च्याम्पियन्स लिग जितिसकेका छन् । चेल्सीका जर्मन प्रशिक्षक थोमस टचेल पोहोर पेरिस सेन्ट जर्मेन (पीएसजी) मा थिए । उनको त्यो टिमले च्याम्पियन्स लिग फाइनल खेलेको थियो । त्यसमा पीएसजी बायर्न म्युनिकसँग पराजित रह्यो । दुवै टिमका मालिक विदेशी हुन् । यी मालिक मन खुलेर खर्च गर्न सक्षम छन्, तयार छन् अनि यस्तै काम गरिरहेका छन् । शेख मन्सुर बिन जायेद उल नहायान हुन् सिटीमा मालिक । उनी अबुधाबीका हुन् । चेल्सीका मालिक भने रुसी हुन्, धनाढ्य रोमन एब्राहिमोभिच । यी एब्राहिमोभिच क्लबलाई जति चाहियो, त्यति धन खन्याउन लोभ गर्दैनन् । खासमा पछिल्ला तीन वर्षमा फाइनल दुई इंग्लिस क्लबबीच हुन लागेको यो दोस्रोपल्ट हो । दुई वर्षअगाडि लिभरपुल र टोटेनहमले फाइनल खेलेका थिए । यो प्रवृत्तिले ऋणमा डुबेका दुई स्पेनी महारथी रियल म्याड्रिड र बार्सिलोना पनि पछाडि परेको भान पर्न थालेको छ । यो इंग्लिस प्रिमियर लिगको सफलता पनि हो । यसका लागि केही तथ्यांक नै पर्याप्त छ । जस्तो, यूईएफएले केही समयअगाडि जारी गरेको प्रतिवदेनमा विश्व फुटबल बजारमा भएका ४३ प्रतिशत सरुवाको व्यापार इंग्लिस क्लबले नै धानेका थिए । यहाँनिर म्यानचेस्टर युनाइटेड अपवाद नरहेको होइन । सिटीले पछिल्ला चार सिजनमध्ये तीनमा इंग्लिस प्रिमियर लिग जितेको छ । यसको सबैभन्दा ठूलो श्रेय त तिनै प्रशिक्षक ग्वार्डिओलाको श्रेष्ठता र अचुक रणनीतिलाई जान्छ । उनको नेतृत्वमा क्लबले नयाँ खेलाडीमा सटिक लगानी गरेको छ । ग्वार्डिओला आएयता सिटीले उत्कृष्ट पास शृंखलाको फुटबल खेलेको छ । त्यसमाथि सिटीले आफ्नो रक्षापंक्तिमा उत्कृष्ट पोर्चुगाली खेलाडी रुबेन डायसलाई अनुबन्ध गरेको छ । त्यसैले उनी आएपछि सिटीको डिफेन्स ठोस र बलियो देखिएको छ । यसअघिका च्याम्पियन्स लिगमा सिटीले धोका खाएको भनेकै डिफेन्समा हो, जहाँ निर्णायक मोडमा उसको रक्षापंक्तिले काम गर्न सकेको थिएन । तर यस सिजनको कथा बेग्लै छ । चेल्सीको रक्षापंक्ति भने ब्राजिली भेट्रान थिएगो सिल्भामा टिकेको छ । सिल्भा आएपछि चेल्सीको डिफेन्स वास्तवमै बलियो भएको छ । खासमा यी दुवै टिम गोल गर्न र अवसर सिर्जना गर्नमा माहिर छन् । अझ ग्वार्डिओलासँग त यति धेरै अवसर र उपाय छ कि उनले आफ्ना दुई प्रमुख खेलाडी अर्जेन्टिनी सर्जियो अगुइरो र ब्राजिली ग्याब्रियल जेससलाई समेत नियमित खेलाउन आवश्यक परेको छैन । दायाँतर्फ विंगर भएर खेल्ने अल्जेरियाली रियाद महारेजले १४ गोल गरेका छन् । उनको नाममा सबैखाले प्रतियोगितामा नौपल्ट गोलमा सहयोगी भूमिका खेलेको तथ्यांक पनि छ । यस्तै उनकै बायाँतर्फ खेल्दै फिल फोडेनले १६ गोल गरेका छन् अनि १० गोलमा अवसर सिर्जना । मध्यपंक्तिमा जर्मन खेलाडी इल्काये गुन्डोगनको प्रभाव पनि कम्ती छैन, उनले १७ गोल गरेका छन् । यस्तै मिडफिल्डमै बेल्जियमका केभिन डी ब्रुयनले १८ गोलमा सहयोगी भूमिका खेलेका छन् । सिटीका यी सबै तथ्यांकबीच चेल्सी पनि कम्तीको छैन । त्यसैले टोलीले पछिल्ला दुई खेलमा सिटीलाई हराएको छ । एफए कप सेमिफाइनल र इतिहादमा भएको एक महिनाअघिको लिग खेल । चेल्सीका इंग्लिस खेलाडी मेसन माउन्ट र उनका अमेरिकी साथी क्रिस्टियन पुलिसिच तीव्र गतिमा खेल्न माहिर छन् । जर्मन टिमो वार्नर, केइ हाभर्टेज पनि चुनौती हुन सक्छन् ।"

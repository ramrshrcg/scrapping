शीर्षक,विवरण
सर्वाधिक संक्रमण र मृत्यु,"कोभिडको पहिलो लहर आउँदाको संक्रमणमा कोमर्बिडिटीले मृत्यु हुने बढी हुन्थे । अहिले यो मात्र मृत्युको कारण भइरहेको छैन । कुनै पनि स्वास्थ्य जटिलता नभएका मानिसमा पनि संक्रमण भएर मृत्यु भएको छ । अस्पतालमा जटिल स्वास्थ्य स्थिति भएर भर्ना हुनेहरूको निको हुने दरसमेत एकदमै कम छ । देशभरिमा मंगलबार कोभिडले जटिल स्वास्थ्य स्थिति भई आईसीयूमा ६ सय १६ र भेन्टिलेटरमा १ सय ७९ जना गरी सघन उपचारमा ७ सय ९५ जना छन् । भेन्टिलेटरमा पुगेका ९० प्रतिशतभन्दा बढीको मृत्यु भइरहेको डा अधिकारीले बताए । आईसीयू, भेन्टिलेटरमा रहेकामध्ये निको हुने प्रतिशत तुलनात्मक रूपमा एकदमै कम देखिएको छ, उनले भने । आउँदा दिनमा कोभिडले हुने मृत्युको संख्या अझ बढ्ने संकेत देखिएको औंल्याउँदै स्वास्थ्य मन्त्रालयका एक उच्च अधिकारीले भने, ठूलाबडा र पहुँच भएकाहरू पहिल्यै आत्तिएर आईसीयूमा बस्ने अवस्था देखिएको छ । आवश्यकता भएकालाई अस्पतालमा भर्ना गर्नै समस्या भएको छ । ती अधिकारीका अनुसार अब विस्तारै बेड नपाएर, आत्तिएर र डराएर अझ बढी मृत्यु हुने जोखिमसमेत बढेको छ । अस्पतालमा चिकित्सकीय निर्णयका आधारमा भन्दा पनि सोर्स र पहुँचका आधारमा भर्ना हुने अवस्थाले गर्दा वास्तविक जटिल उपचारको खाँचो रहेकाहरूले उचित उपचार, बेड नपाएर मृत्युवरण गरिरहेको दाबीसमेत स्वास्थ्य मन्त्रालयका अर्का एक उच्च अधिकारीले गरे । हाल पहिलाको दाँजोमा सबै उमेर समूहकाको कोभिडले मृत्यु भइरहेको जनाउँदै सेती अञ्चल अस्पतालका डा शेरबहादुर कमर भन्छन्, यस पटक हाम्रो क्षेत्रमा मृत्यु हुनेमा ३० देखि ५० वर्ष उमेर समूहका बढी देखिएका छन् । यस पटक कोभिडले उत्पन्न निमोनियाका बिरामी बढी भर्ना भइरहेको समेत उनले बताए । त्रिवि शिक्षण अस्पतालका कोभिड व्यवस्थापन समितिका संयोजक डा सन्तकुमार दासका अनुसार अत्यन्त गम्भीर अवस्थाका बिरामी अस्पताल आएका छन् । अस्पताल आउने सबैलाई अक्सिजन आवश्यक देखिएको छ भने अधिकांश बिरामी निमोनिया लिएर अस्पताल पुग्ने गरेका छन् । निमोनिया जटिल भएर ढिलो गरी अस्पताल पुग्नेहरूको संख्या बढी हुँदा मृत्यु हुनेहरूको प्रतिशतसमेत यस पटक बढी देखिएको डा दासले बताए । अन्य कुनै कोमर्बिडिटी पहिचान नभएको बाहिरबाट स्वस्थ देखिने युवाको समेत उल्लेख्य मृत्यु भइरहेको छ ।"
साँघुरिँदै विकल्प,"यो साथीहरूको मत मात्रै हो । के गर्ने अझै स्पष्ट भइसकेको छैन, एकदुई दिन हेरौं, उपमहासचिव भुसालले भने, हाम्रो पहिलो सर्त र विकल्प त एकीकृत एमाले नै हो, त्यसका लागि ओलीजी निःसर्त २०७५ जेठ २ को अवस्थामा फर्किन राजी हुनुपर्छ । तर ओलीजीले हामीलाई असाध्यै धेरै अपमान गर्नुभयो, हामी, पार्टी र लोकतन्त्रलाई नै सिध्याउने बाटोमा हिँड्नुभयो ।सर्वोच्च अदालतले फागुन २३ गते नेकपाको अस्तित्व नरहने गरी एमाले र माओवादी केन्द्रलाई अलगअलग गरिदिएको थियो । त्यसपछि एमाले र माओवादी केन्द्र आआफ्नै पुरानो अस्तित्वमा फर्किएका थिए । तर फागुन २८ गते प्रधानमन्त्री एवम् एमाले अध्यक्ष ओलीले आफ्नो गुटका मात्रै केन्द्रीय सदस्यहरूको बैठक बोलाएर निर्णय गरेपछि नेपाल पक्षले पनि समानान्तार गतिविधि सुरु गरेको थियो । त्यसपछि दुई पक्षबीच भएका बैठकमा पार्टीलाई २०७५ जेठ २ अघिकै अवस्थामा फर्काउने कि ओलीले निर्णय गरेअनुसार नयाँ हिसाबले अघि बढाउने भन्नेमा कुरा मिलेन । त्यसपछि नेताहरूले आआफ्नो ढंगले गतिविधि सुरु गरेका थिए । यसबीचमा अध्यक्ष ओलीले नेता नेपालसहित चार नेतालाई ६ महिनाका लागि पार्टीको साधारण सदस्य पनि नरहने गरी निलम्बन गरे भने ३० जना सांसदलाई स्पष्टीकरण सोधे । कर्णालीमा एमालेका नेताहरूले फ्लोर क्रस गर्दा आफ्नो हातमा आउन लागेको प्रदेश सरकार गुम्यो । यी घटनाक्रमले एमालेका दुई समूहबीच थप दूरी बढायो । पार्टीभित्रको यस्तो परिस्थितिका बीच प्रधानमन्त्री ओलीले विश्वासको मत लिने निर्णय गरेपछि मत दिएर या फ्लोर क्रस गरेर कारबाही भोग्नुभन्दा पहिले नै राजीनामा दिए कार्यकर्ताका बीचमा जाने आधार बच्ने नेपाल पक्षीय नेताहरूको भनाइ छ । ओलीले भने विश्वासको मत पाउन त्यति धेरै मिहिनेत नगरेको उनीनिकट नेताहरूको भनाइ छ । अब प्रधानमन्त्रीलाई सरकार टिकाउन त्यति रुचि छैन । बाहिर बसेर पनि गर्न सकिन्छ नि भन्ने छ । त्यसैले उहाँले त्यसका लागि मरिहत्ते गर्नुभएको छैन, एमाले मुख्य सचेतक विशाल भट्टराईले भने, तर एमालेका साथीहरूले पहिल्यै राजीनामा दिने या फ्लोर क्रस गर्ने विषयमा त्यति धेरै विश्वास लागेको छैन । उनले एकताबद्ध एमाले बनाउन आफूहरूले प्रयास गरिरहेको बताए । अब एमालेभित्रको लामो झगडाको छिनोफानो भने आउँदो २७ गते हुने देखिएको छ । संविधान र फागुन ११ गते सर्वोच्चले गरेको फैसलाअनुसार पनि दुई वा दुईभन्दा बढी दलको समर्थनमा प्रतिनिधिसभा सदस्य प्रधानमन्त्री बन्न पाउने व्यवस्था रहँदासम्म संविधानको धारा ७६(२) अनुसार नै सरकार गठनका लागि राष्ट्रपतिले आह्वान गर्नुपर्छ । त्यसका लागि राष्ट्रपति विद्यादेवी भण्डारीले सरकार बनाउन समयसीमा निर्धारण गर्नेछिन् । तर उक्त समयभित्र अर्को सरकार बन्ला भन्नेमा गठबन्धनको सरकार बनाउन तम्सिएका स्वयम् दलहरूको समेत विश्वास छैन । हामीले भनेर मात्रै भएन, कांग्रेस अहिलेसम्म अघि सरेको छैन, जसपाको के हो कुनै ठेगान छैन, माओवादी केन्द्रका स्थायी कमिटी सदस्य जनार्दन शर्माले भने, त्यसैले पनि फेरि प्रतिनिधिसभा विघटन बाटोमा मुलुकलाई लैजान खोजेकै देखिन्छ । राष्ट्रपतिले निर्धारण गरेको समयसीमाभित्र गठबन्धन सरकार बन्न सकेन भने संविधानको धारा ७६(३) बमोजिम संसद्को सबैभन्दा ठूलो दलको संसदीय दल नेताको हैसियतमा फेरि ओली नै प्रधानमन्त्री बन्नेछन् । यसरी प्रधानमन्त्री बनेलगत्तै उहाँले चाल्ने दुई कदम हुन सक्छन्, स्रोतले कान्तिपुरसित भन्यो, सुरुमा स्वास्थ्य संकटकाल लगाउने र अध्यादेशमार्फत चुनाव केन्द्रित बजेट ल्याउने । संविधानमा जेठ १५ अघि नै नयाँ आर्थिक वर्षको बजेट ल्याउनुपर्ने प्रावधान छ । चुनावमात्रै हेरेका ओलीले ठूलो राजनीतिक दलको नेताका हैसियतमा प्रधानमन्त्री बनेपछि त्यो अभीष्ट पूरा गर्ने योजना बनाएका हुन् । त्यसपछि महिना दिनमा ओली फेरि विश्वासको मत लिन जान्छन्, त्यो प्राप्त नभएपछि धारा ७६(५) अन्तर्गत सरकार बनाउने बाटो खुल्छ । यो धारामा आफूसँग बहुमत भएको आधार प्रस्तुत गरेर सरकार बनाउन सकिने र १ महिनाभित्र विश्वासको मत लिनुपर्ने व्यवस्था छ । यसमा पनि ओलीको पल्ला भारी हुन सक्ने स्रोतको भनाइ छ । प्रधानमन्त्री र राष्ट्रपति मिलेका छन्, ओलीले मसित बहुमतको सरकार बनाउने आधार छ भनेर निवेदन दिनेबित्तिकै राष्ट्रपतिले उनलाई प्रधानमन्त्री नियुक्त गर्न सक्छिन्, ओलीको रणनीतिबारे जानकार एक नेताले भने, त्यो सरकारले पनि एक महिनामा विश्वासको मत लिँदैन । प्रतिनिधिसभा संविधानअनुसार नै विघटन हुन्छ, राष्ट्रपतिले ६ महिनापछि चुनावको घोषणा गर्छिन् । तर, यसो नहोस् भन्नका लागि ओलीको यो चालबाजी बुझेका कांग्रेस, माओवादी केन्द्र र जसपाको एक खेमाले अर्को कोणबाट पनि संवाद अघि बढाएका छन् तर त्यो निष्कर्षमा पुगिसकेको छैन । त्यो के हो भने, २७ गतेअघि नै ओलीविरुद्ध अविश्वासको प्रस्ताव ल्याउने । संविधानको धारा १००(४) अनुसार अविश्वासको प्रस्ताव दर्ता गर्न संसद्मा तत्काल कायम सदस्यको एक चौथाइको हस्ताक्षर भए पुग्छ । सांसदहरूले माग गरेको १५ दिनभित्र राष्ट्रपतिले संसद्को अधिवेशन आह्वान गर्नुपर्ने हुन्छ । यो बेला फ्लोर क्रस गर्न नेपाल पक्षीय नेताहरूलाई सजिलो हुने विश्वास यो समूहको छ । तर दलहरूबीच यो विषय छलफलकै चरणमा मात्रै छ ।"
स्वास्थ्यकर्मी अभाव चर्किंदै,"सन्जु पौडेल (रूपन्देही), ठाकुरसिंह थारू (नेपालगन्ज) र मनोज पौडेल (कपिलवस्तु)"
अक्सिजन नपाएपछि छटपटिएरै मृत्यु,"(जनकपुर)  धनुषा, बटेश्वर गाउँपालिका४ का ४५ वर्षीय लोकबहादुर परियारलाई चार दिनअघि ज्वरोले च्याप्यो । सामान्य ठानेर सिटामोल खाए । लगत्तै, रुघाखोकी थपियो । दुखाइले जीउ कटकटी बनायो । सोमबार बेलुका श्वास फेर्न सारो पर्न थालेपछि आफैं चोकको आरपी मेडिकल पसलमा गए । आफ्नो स्वास्थ्य अवस्था बताए र निको हुने औषधि मागे । उनमा कोरोना भाइरसको लक्षण हुनुका साथै स्वास्थ्य अवस्था गम्भीर देखेपछि उपचारका लागि जनकपुर जान पसलका सञ्चालक सुबोध साहले सल्लाह दिए । मैले नै एम्बुलेन्स मगाइदिएर जनकपुर पठाइदिएँ, साहले कान्तिपुरलाई भने । पीपीई लगाएका एम्बुलेन्सका चालक रामबाबु महतो परियारलाई बोकेर राति करिब ७ बजे जनकपुरतिर हिँडे । बाटोमै परियार असहज महसुस गर्दै थिए । उनले चालकलाई श्वासै फेर्न गाह्रो भयो, अक्सिजन लगाइदेउ भनेर अनुरोध गरे । चालक महतोले एम्बुलेन्समा रहेको अक्सिजनको सिलिन्डर जोडिदिए । करिब ८ बजेतिर परियारलाई लिएर एम्बुलेन्स चालक महतो जनकपुरस्थित प्रादेशिक अस्पताल आइपुगेका थिए । प्रादेशिक अस्पतालमा पुग्दा परियारको अक्सिजन लेबल ४८ थियो । परियारलाई तुरुन्तै सघन उपचारको खाँचो थियो । अस्पतालका चिकित्सकले सामान्य हेरेपछि आईसीयू खाली नरहेको उल्लेख गर्दै अन्तै लैजानू भनेर फर्काइदिए । परियारलाई चालक महतोले फेरि एम्बुलेन्समा बोके । अक्सिजन लगाइदिए । जनकपुरको जानकी हेल्थ केयर अस्पताल पुर्याए । त्यहाँ आईसीयू खाली थियो । परियारले बल्ल राहत महसुस गरे । तर भर्ना गर्नुअघि अस्पतालले आईसीयूको महँगो दर सुनाइदियो । एक दिनको १३ हजार । निम्न आर्थिक अवस्थाका परियार तर्सिए । उनले अर्को अस्पताल लैजान एम्बुलेन्स चालकलाई आग्रह गरे । परियार त्यसपछि रामजानकी हस्पिटल पुगे । त्यो हस्पिटल पनि आईसीयू खाली हुँदाहुँदै महँगो पर्छ भनेर उपचार गर्नबाट पन्छियो । परियारले हरेश खाए । जे पर्लापर्ला भनेर उनले घर फर्किने निधो गरे । राति करिब १० बजेतिर एम्बुलेन्स चालक महतोले परियारलाई बटेश्वर चोकमा छाडे । रात छटपटिएरै बित्यो । मंगलबार बिहान झन् असह्य भयो । उनी बिहान करिब ७ बजे एक जना सहयोगीसँगै फेरि आरपी मेडिकल पसलमा पुगे । सञ्चालक साह छक्क परे । उनलाई परियारले अनुनय गरे, जनकपुरमा भर्ना गर्न मानेनन् । औषधि दिनुस् । मलाई निको पार्नुस् । श्वास फेर्न समस्या भइरहेको छ । यति भन्दै परियार मेडिकल पसलकै बरन्डामा थचक्क बसे । र, निमेषभरमा त्यहीं ढले । उपचारै नपाएरै उनको मृत्यु भयो, साहले भने । प्रादेशिक अस्पतालका मेडिकल सुपरिन्टेन्डेन्ट डा प्रमोद यादवले १२ वटा आईसीयू बेड रहेको र सोमबार रातिसम्म १० जनालाई मात्र भर्ना गरिएको जानकारी दिए । बिरामी आए र बेड खाली छ भने भर्ना लिनैपर्छ, उनले भने, तर परियारको केसमा के भएको हो, उनी आएका बेला आईसीयू खाली थियो कि थिएन्, यी सबै कुरा बुझ्दै छु । परियार बटेश्वरको ससुराली घरमा बस्थे । प्रहरी चौकी बटेश्वरका अनुसार उनी बजारमा होटल चलाउँथे । उनका श्रीमतीसहित परिवारका अरू सदस्य भारतमा बस्छन् । एम्बुलेन्स नपाउँदा बाटोमै संक्रमितको मृत्युपूर्वी नवलपरासी देवचुली नगरपालिकामा बेलैमा एम्बुलेन्स नभएर अस्पताल पुग्न नसक्दा एक जना कोरोना संक्रमितको मृत्यु भएको छ । देवचुली१३ का ६८ वर्षीय पुरुषलाई सोमबार सास फेर्न गाह्रो भएपछि अस्पताल लैजान एम्बुलेन्स खोज्दा नपाइएपछि ट्र्याक्टरमा लैजाँदै गर्दा दिउँसो साढे २ बजे उनको मृत्यु भएको हो ।काठमाडौंको स्टार अस्पतालमा वैशाख २० गते जँचाउँदा कोरोना संक्रमण देखिएपछि उनी घरमै आइसोलेसनमा थिए । उनको घरबाट दुम्कौली नगर अस्पतालको दूरी ५ सय मिटर छ । संक्रमित हुनाले बोक्न छिमेकी पनि तयार नभएपछि ट्र्याक्टरमा बिरामीलाई लानुपरेको परिवारजनले बताएका छन् । वृद्धको सोही अस्पताल परिसरमा मृत्यु भएको हो । देवचुली नगरमा ८ वटा एम्बुलेन्स छन् । मेयर पूर्णकुमार श्रेष्ठले नगरपालिकाका सबै एम्बुलेन्स अन्यत्रका बिरामी बोक्न गएका बेला उनले सुविधा नपाएको जनाए ।"
उच्च ज्वरोले एकै गाउँका चारको मृत्यु,"सर्लाही बलरा नगरपालिकामा कोरोनासँग मिल्दोजुल्दो लक्षण भएका चार जनाको मृत्यु भएको छ । मृतकको सम्पर्कमा आएकाको जाँच गर्दा १० जनामा कोरोना पोजिटिभ आएको छ । भारतसँगको सीमा जोडिएको सर्लाहीको बलरा६ मिर्जापुरमा आइतबार र सोमबार ८० वर्षभन्दा माथिका दुई वृद्ध र ४०४५ वर्षका दुई पुरुषको उच्च ज्वरोले मृत्यु भएको नगरपालिकाका प्रमुख अभयकुमार सिंहले बताए । मेयर सिंहका अनुसार तीन जनाको आइतबार गाउँमै र एक जनाको सोमबार वीरगन्जमा उपचारका क्रममा मृत्यु भएको हो । उनीहरू उच्च ज्वरो आएर घरमै थलिएका थिए । एक जनालाई भने अन्तिम समयमा अस्पताल लगिएको थियो । उनको कोरोनाको रिपोर्ट भने आएको छैन । गाउँमै मृत्यु भएकाको शव आफन्तले अन्तिम संस्कार गरिसकेका छन् । नगरका विभिन्न बस्तीमा कोरोनासँग मिल्दोजुल्दो लक्षण भएका दर्जनौं बिरामी घरमा बसिरहेको मेयर सिंहको भनाइ छ । कोरोनाको संक्रमण समुदायमा फैलिइसकेको अनुमान छ, उनले भने ।"
शव बोकेको जिप खस्दा ६ जनाको मृत्यु,"बैतडी (कास) पोस्टमार्टम गर्नुपर्ने शव बोकेको जिप मोडमा ब्याक गर्ने क्रममा ५ सय मिटर तल खस्दा चालकसहित ६ जनाको मृत्यु भएको छ । चार जना घाइते छन् । पञ्चेश्वर गाउँपालिका६ गणमेश्वरमा मंगलबार दिउँसो से१ज १८३ नम्बरको जिप सडकबाट खसेको हो ।चट्याङ लागेर सोमबार मृत्यु भएका वडासदस्य गोविन्दसिंह भण्डारीको शव पोस्टमार्टमका लागि जिल्ला अस्पताल लैजाने क्रममा जिप दुर्घटनामा परेको हो । दुर्घटनामा पञ्चेश्वर६ रोडीदेवलका ५० वर्षीय जितसिंह भण्डारी, ३० वर्षीय डम्मरसिंह भण्डारी, २७ वर्षीय हिक्मत भण्डारी, ४० वर्षीय दीपक भण्डारी, ५० वर्षीय खेमसिंह भण्डारी र दशरथचन्द नगरपालिका४ बाडिलेक घर भएका जिप चालक ४५ वर्षीय पदमबहादुर बोहराको मृत्यु भएको प्रहरीले जनाएको छ । चार जनाको घटनास्थलमै मृत्यु भएको हो भने चालक बोहरा र खेमसिंह भण्डारीको उपचारका लागि जिल्ला अस्पताल ल्याउँदै गर्दा बाटोमा मृत्यु भएको हो । चालक बोहराबाहेक सबै मृतक र घाइते एकै गाउँका हुन् । दुर्घटनामा घाइते ४ जनामध्ये मदनसिंह भण्डारीको अवस्था गम्भीर रहेको जिल्ला अस्पतालको भनाइ उद्धृत गर्दै जिल्ला प्रहरी प्रवक्ता प्रहरी निरीक्षक दर्शन खड्काले बताए । जिपमा १० जना सवार थिए ।"
कोरोनासँग जुध्न राजदूतहरूबीच सहकार्य,"काठमाडौं (कास) कोरोना भाइरसको दोस्रो लहरका बेला खाडीसहित करिब एक दर्जन मुलुकमा रहेका राजदूतले नेपाली कामदारको सुरक्षा र हेरचाहमा सहकार्य गर्ने प्रतिबद्धता व्यक्त गरेका छन् । ओमानका लागि नेपाली राजदूत शर्मिला पराजुली ढकालले मंगलबार दिउँसो गरेको वेबिनारमा राजदूतहरूले अन्तर्राष्ट्रिय उडान बन्दका कारण नेपाली कामदारलाई पर्ने समस्या, कोभिड१९ ले पार्ने असर र त्यसको प्रतिकार्यमा दूतावासको भूमिका तथा सहकार्यका विषयमा छलफल गरेका थिए । वेबिनारमा राजदूतहरू साउदी अरेबियाका महेन्द्रप्रसाद सिंह राजपुत, बहराइनका पदम सुन्दास, कुवेतका दुर्गाप्रसाद भण्डारी, कतारका नारदनाथ भारद्वाज, यूएईका कृष्णप्रसाद ढकाल, इजरायलका अञ्जान शाक्य, मलेसियाका उदयराज पाण्डे, पाकिस्तानका तापस अधिकारी, दक्षिण अफ्रिकाका निर्मलकुमार विश्वकर्मालगायतको सहभागिता थियो ।"
होला रातो मत्स्येन्द्रनाथको जात्रा ?,"(काठमाडौं)  वर्षा र सहकालका देवता मानिने रातो मत्स्येन्द्रनाथको रथ निर्माण थालिएको मंगलबार ७ दिन पुग्यो । ललितपुरको पुल्चोकमा पाटन यावाल गुठीका १२ जना र बाराही गुठीका २३ जनाले धमाधम रथ निर्माण गरिरहेका छन् । अगामी वैशाख २९ मा रथारोहण र जेठ १ मा रथयात्राको साइत परेको छ । तर काठमाडौं उपत्यकामा वैशाख मसान्तसम्म निषेधज्ञा जारी छ । सरकारले संक्रमणको जोखिम भन्दै अत्यावश्यकबाहेक घरबाहिर ननिस्कन सर्वसाधारणलाई आग्रह गरिरहेको छ । यस्तोमा बाजागाजासहित हजारौंको उपस्थितिमा सम्पन्न हुने रथयात्रा होला त ? भइहाले पनि कसरी गरिएला भन्ने अहिले आमचासो छ ।गत चैत २६ मा ललितपुर प्रशासनमा सरोकारवालासहित बसेको बैठकले रथ निर्माण र जात्रा गर्ने निर्णय भने गरिसकेको छ । गतवर्ष रथारोहणपछि मत्स्येन्द्रनाथलाई अनिर्णयको बन्दी बनाएर बिचल्ली बनाएको भन्दै स्थानीय रथ तान्न बाहिर निस्कँदा झडप भएको थियो । जात्रा व्यवस्थापन गर्ने मुख्य जिम्मेवारी गुठी संस्थान र ललितपुर महानगरको हो । शान्ति सुरक्षा र रथ तान्न प्रशासन कार्यालय र स्थानीय २१ जातीय खलक जिम्मेवारीमा छन् । गुठी संस्थान ललितपुर शाखा प्रमुख खिमा वली भन्छन्, जात्रा व्यवस्थित बनाउने बारे पटकपटक छलफल भइरहेको छ । स्वास्थ्य मापदण्ड अपनाएर परम्परालाई निरन्तरता दिने भन्ने छ । तर अहिले नै यस्तै गर्ने भन्ने पूरा टुंगो भने लागिनसकेको उनले बताए । रथ तयार भइसकेपछि कति जनाको उपस्थितिमा कसरी तान्ने भन्ने विषयमा स्थानीय जातीय खलकलगायत सरोकारवालासँग छलफल थालेर निष्कर्ष निकाल्नेछौं, उनले भनिन् । ललितपुरका प्रमुख जिल्ला अधिकारी ढुण्डीप्रसाद निरौलाले वैज्ञानिक प्रक्रिया अपनाई रथयात्रा गर्न सरोकारवालासँग छलफल गरेर अगाडि बढ्ने बताए । महानगरले पनि रथयात्रा न्यून सहभागितामा गर्न ज्यापू समाजका प्रतिनिधिसँग छलफल थालेको जनाएको छ ।यात्राको पहिलो दिन रथ पुल्चोकबाट पाटन गाःबहाल पुर्याइन्छ । त्यहाँ ९ वटा धिमे बाजा खलक उपस्थित हुन्छन् । लगनखेलमा १९ वटा धिमे बाजा थपिन्छन् । सुन्धारा, चक्रवाहल, जावलाखेलमा पनि छुट्टाछुट्टै बाजा उपस्थित हुने प्रचलन छ । तर यसपटक सीमित बाजा मात्र उपस्थित गराइने महानगर प्रवक्ता राजु महर्जनले बताए । जात्रा व्यवस्थित बनाउन रथ तान्ने, बाजा बजाउनेलाई छुट्टाछुट्टै टिसर्ट र क्यापको व्यवस्था गर्छौं । सेनिटाइजर, मास्क, ग्लोब्स, थर्मल गन उपलब्ध गराउँछौं, उनले भने । पाटनमा गाःबहाल, वछु त्वाः, लगः याः र पुचः गरेर चारवटा जात्रा व्यवस्थापन समिति छन् । यी समितिमार्फत रथ तान्न पालो पर्नेलाई मात्र उपस्थित गराउन भनिएको महर्जनले बताए । महानगर प्रमुख चिरीबाबु महर्जनले रथयात्रा सम्पन्न गर्न महानगरको तर्फबाट कुनै पनि कमीकमजोरी हुन नदिने प्रतिबद्धता जनाए ।ज्यापू समाजका अध्यक्ष चन्द्र महर्जनले न्यून जनसहभागितामा स्वास्थ्य मापदण्ड अपनाएर जात्रा सम्पन्न गरिने बताए । मत्स्येन्द्रनाथ सूर्य दक्षिणायन हुँदा ६ महिना बुङमती र उत्तरायण हुँदा ६ महिना पाटन मत्स्येन्द्रबहालस्थित मन्दिरमा राखिन्छ । भारत असमको कामरुप कामाक्ष पर्वतबाट मत्स्येन्द्रनाथ नेपाल ल्याउन भूमिका खेलेका भक्तपुरका तत्कालीन राजा नरेन्द्रदेव मल्ल, कान्तिपुरका तान्त्रिक बन्धुदत्त आचाजुको पालादेखि चल्दै आएको परम्परा हो । रातो मत्स्येन्द्रनाथका ज्योतिषी कीर्तिमदन जोशी भन्छन्, मत्स्येन्द्रनाथ र मीननाथको रथयात्रा गर्न कम्तीमा एक सय जनशक्ति चाहिन्छ । यस पटक सीमित व्यक्ति र रथको अगाडिपछाडि दुईवटा उपकरणमार्फत गन्तव्यमा पुर्याउन सकिन्छ । उनले ६६ महिना बुङमती र पाटनमा रात बसाल्ने परम्परा कुनै पनि हालतमा तोड्न नमिल्ने बताए ।गत भदौ १८ मा स्थानीय रथ तान्न पुल्चोक पुगेपछि भएको प्रहरीसँगको झडपमा २४ जना पक्राउ परेका थिए । झडपपछि भदौ २१ मा क्षमापूजा गरी बाँकी प्रक्रियालाई औपचारिकता मात्रै दिइयो । नरिवल खसाल्ने र भोटो पनि देखाइएन । स्थानीय पृथविन्दु महर्जन भन्छन्, गत वर्षको जस्तो घटना नदोहोरियोस् । सबैको बेलैमा ध्यान जाओस् ।"
कांग्रेसले ओलीलाई विश्वासको मत नदिने,"(काठमाडौं)  प्रमुख प्रतिपक्ष कांग्रेसले प्रधानमन्त्री केपी शर्मा ओलीले प्रतिनिधिसभामा राख्ने विश्वासको मतको प्रस्तावको विपक्षमा मतदान गर्ने निर्णय गरेको छ । सभापति शेरबहादुर देउवाको निवास बूढानीलकण्ठमा मंगलबार बसेको पदाधिकारी र पूर्वपदाधिकारी सम्मिलित बैठकले प्रधानमन्त्री ओलीलाई विश्वासको मत नदिने निर्णय गरेको हो ।प्रधानमन्त्रीले वैशाख २७ गते संसद्मा विश्वासको मत लिने गरी प्रतिनिधिसभाको अधिवेशन आह्वान भइसकेको छ । अर्को विपक्षी जनता समाजवादी पार्टी (जसपा) मा भने प्रधानमन्त्रीलाई विश्वासको मत दिनेनदिने भन्नेमा विवाद चर्केको छ । अध्यक्ष महन्थ ठाकुरसहितको पूर्वराजपा धारले प्रधानमन्त्रीलाई सहयोग गर्ने बचन दिएको छ । उनीहरूले आफ्नो पक्षमा बहुमत पुर्याउन हस्ताक्षर अभियानसमेत थालेका छन् । पार्टीको केन्द्रीय कार्यकारिणी समिति र संसदीय दलमा बहुमत पुर्याएर ओली नेतृत्वकै सरकारलाई समर्थन दिने अध्यक्ष ठाकुरको प्रयत्न छ । उनले सोमबार र मंगलबार आफ्ना पक्षका सदस्य र सांसदको हस्ताक्षरसमेत गराएका थिए । अध्यक्ष यादवको पक्षमा लागेका पूर्वराजपा धारका नेताहरूलाई आफूतिरै ल्याउन ठाकुरको प्रयास जारी रहेको एक नेताले बताए । पूर्वराजपा अध्यक्षमण्डलका सदस्यसमेत रहेका नेता महेन्द्र राय यादवसहित केन्द्रीय कार्यकारिणी समितिका तीन जनाले कित्ता बदल्दा ठाकुर पक्ष पार्टी र संसदीय दलमा अल्पमतमा परेको छ ।यादवले भने पूर्वराजपा पक्ष नमाने पनि बहुमतको आधारमा विश्वासको प्रस्तावको विपक्षमा मतदान गर्ने निर्णय लिने तयारी गरेको छ । यादव पक्षले पार्टी केन्द्रीय कार्यकारिणी समितिको बहुमतबाट निर्णय गरेमा ठाकुर पक्षलाई अप्ठ्यारो पर्ने देखिन्छ । त्यतिबेला पाटी विभाजनसमेत हुन सक्ने बुझाइ पूर्वराजपा पक्षका कतिपय नेताहरूले गरेका छन् । त्यसका लागि ठाकुरले अहिले गरेको हस्ताक्षर प्रयोग हुन सक्ने भन्दै पूर्वराजपा धारका केही सदस्यले हस्ताक्षर गर्न मानेका छैनन् । पूर्वराजपाका नेतासमेत रहेका राष्ट्रिय सभाका सांसद एवं जसपाको केन्द्रीय कार्यकारिणी समितिका सदस्य मृगेन्द्रकुमार सिंह यादवले जस्तोसुकै अवस्था आए पनि पार्टी विभाजन गर्नु ठूलो दुर्घटना हुने बताएका छन् ।जसपा नेपालको दुई अध्यक्षबीचमा आएको दरारलाई मिलाएर अघि बढ्न सम्पूर्ण केन्द्रीय नेतृत्वलाई आग्रह गर्दछु, जस्तोसुकै अवस्था आए पनि पार्टी फुटाउनु ठूलो दुर्घटना हुन्छ, हामी एक हो । जस्तोसुकै निर्णय गरे पनि केन्द्रीय कार्यकारिणी समितिको बैठक डाकी त्यहाँबाट आएको बहुमत सदस्यको निर्णयलाई कदर गरी अध्यक्षज्यूहरू अघि बढ्नुहुन्छ भन्नेमा हामी आशावादी छौं, उनले मंगलबार फेसबुकमा स्टाटस लेख्दै भनेका छन् ।प्रधानमन्त्री ओलीले विश्वासको मत लिन नसकी पदमुक्त भए प्रमुख प्रतिपक्ष कांग्रेसले आफ्नो नेतृत्वमा सरकार निर्माणको पहल अघि बढाउने भएको छ । कांग्रेस सहमहामन्त्री प्रकाशशरण महतले निर्णय नभए पनि जसपा तयार भए सरकार निर्माणको प्रयास हुने बताए । प्रधानमन्त्रीले विश्वासको मत लिन सकेनन् भने संविधानको धारा ७६ (२) अन्तर्गत कांग्रेस, माओवादी केन्द्र र जसपा मिलेर सरकार बनाउन सकिन्छ, त्यसका लागि जसपा तयार हुनुपर्छ, उनले भने, हाम्रो तत्कालको निर्णय भनेको प्रधानमन्त्रीलाई विश्वासको मत नदिने भन्ने हो ।राष्ट्रपति विद्यादेवी भण्डारीले संवैधानिक परिषद्लगायत सातवटा अध्यादेश जारी गरेकामा कांग्रेसले भर्त्सना गरेको छ । कांग्रेसले अध्यादेश जारीपश्चात् हुने संवैधानिक निकायका पदाधिकारी नियुक्तिको विरोध गर्ने र नमान्ने निर्णय गरेको छ । संसद्को बजेट अधिवेशन बोलाउन ढिला भइरहेको अवस्थामा संसद्लाई छलेर अध्यादेशमार्फत शासन चलाउने सरकारको कार्यशैली घोर आपत्तिजनक छ, कांग्रेसद्वारा जारी विज्ञप्तिमा उल्लेख छ । कांग्रेसले कोरोना महामारीका बीचमा पनि पार्टी महाधिवेशनको तयारी अघि बढाउने निर्णय गरेको छ । आगामी भदौ पहिलो साता निर्धारित मितिमा महाधिवेशन गर्नुपर्ने बाध्यात्मक अवस्थामा पुगेपछि कांग्रेसले स्वास्थ्य मापदण्ड कायम राख्दै तयारी अघि बढाउने निर्णय लिएको हो ।"
लुम्बिनी प्रदेशमा ३ मन्त्री थपिए,"बुटवल (कास) मुख्यमन्त्री शंकर पोखरेलले मंगलबार मन्त्रिपरिषद् विस्तार गरेका छन् । एमालेका दुई र स्वतन्त्र एक जना मन्त्री बनेका हुन् । अब पोखरेलको मन्त्रिपरिषद् १० सदस्यीय बनेको छ । अर्घाखाँची १ (क) बाट निर्वाचित सांसद चेतनारायण आचार्य आन्तरिक मामिला तथा कानुन मन्त्री बनेका छन् । रूपन्देही २ (ख) का सांसद भोजप्रसाद श्रेष्ठले स्वास्थ्य तथा जनसंख्या मन्त्रालय पाएका छन् । सूर्य चिह्नबाट स्वतन्त्र उम्मेदवार बनेका धर्मबहादुर लाल श्रीवास्तवलाई शिक्षा तथा सामाजिक विकास मन्त्रालयको जिम्मा दिइएको छ । उनी कपिलवस्तु २ (ख) बाट निर्वाचित हुन् । मुख्यमन्त्री पोखरेलले यसअघि मन्त्री बनेकाको मन्त्रालयसमेत हेरफेर गरेका छन् । यसअघि स्वास्थ्य तथा जनसंख्या मन्त्रालय पाएका हरिप्रसाद रिजाललाई ग्रामीण तथा सहरी विकास मन्त्रालयको जिम्मा दिइएको छ । शिक्षा तथा सामाजिक विकास मन्त्रालय पाएकी जसपाकी कल्पना पाण्डेलाई उद्योग, वन तथा वातावरण मन्त्रालयको जिम्मा दिइएको छ । मुख्यमन्त्रीको पुनर्नियुक्तिपछि पोखरेलले यसअघि सात सदस्यीय मन्त्रिपरिषद् गठन गरेका थिए ।"
अस्ट्रेलियास्थित राजदूत फिर्ता,"काठमाडौं (कास) सरकारले अस्ट्रेलियाका लागि नेपाली राजदूत महेश दाहाललाई फिर्ता बोलाउने निर्णय गरेको छ । मन्त्रिपरिषद्ले आइतबार दाहाललाई फिर्ता बोलाउने निर्णय गरेको हो । राजदूत दाहालले आफूलाई फिर्ता बोलाइएको पुष्टि गरे । दाहालका अनुसार उनलाई मंगलबार कार्यालय समय सकिनु केही समयअघि पत्र पठाइएको हो । पत्रमा २१ दिनभित्र स्वदेश फर्कन निर्देशन दिइएको छ । दाहालले सरकारको निर्णयअनुसार नै समयभित्रै फर्किने बताएका छन् । उनले कोरोना भाइरसको महामारीका कारण अस्ट्रेलियाबाट नेपाल फर्कन त्यति सहज नभएको भए पनि निर्देशनअनुसार नै फर्कन प्रयास गर्ने बताए । कोरोना महामारीले विश्व संकटमा परिरहेको अवस्थामा राजदूत फिर्ता बोलाउने निर्णयले समग्र देशको राजनीतिक र कूटनीतिक सम्बन्धमा असर पर्न सक्छ, उनले भने । दाहाललाई एमाले र माओवादी मिलेर बनेको तत्कालीन नेकपाको सरकारले २०७६ जेठमा राजदूतमा सिफारिस गरेको थियो । तत्कालीन राजदूत लक्की शेर्पा विवादित भएपछि फिर्ता बोलाएर पुष्पकमल दाहालको सिफारिसमा उनलाई राजदूत बनाइएको थियो । परराष्ट्र स्रोतका अनुसार, जापानस्थित राजदूत प्रतिभा राणा र ओमानस्थित राजदूत शर्मिला पराजुली ढकालको पदावधि पूरा भएको भए पनि अनिश्चितकालका लागि म्याद थप गरिएको छ । फरक राजनीतिक पृष्ठभूमि र सिफारिसमा नियुक्ति पाएका भए पनि जापानस्थित राजदूत राणा (राप्रपा) र ओमानस्थित ढकाल (तत्कालीन लोकतान्त्रिक फोरम) को म्याद थप गरिएको हो । राजनीतिक नेतृत्वले मनलाग्दी राजदूत नियुक्त गर्ने र फिर्ता बोलाउने कदमले कूटनीतिक तहमा देशको साख गिर्ने जानकारहरूको भनाइ छ । राजनीतिमा जस्तै कूटनीतिमा पनि प्रतिशोधको व्यवहार देखापर्न थालेको छ, अमेरिकाका लागि एक पूर्वराजदूतले भने ।"
नागरिक एपका तीन सवाल,"सरकारले एउटै डिजिटल प्ल्याटर्फममार्फत अधिकांश सार्वजनिक सेवा दिने गरी नागरिक एप सुरु गर्नु आफैंमा सकारात्मक थालनी हो । झन्डै तीन वर्षदेखि तयारी थालिएको यस एपलाई सूचना प्रविधि दिवसको अवसर पारेर आइतबार प्रधानमन्त्री केपी शर्मा ओलीले सार्वजनिक गरेका हुन् । सेवा लिन निकै झन्झट र भीडभाड हुने कार्यालयसँग सम्बन्धित काम यही एपबाट उपलब्ध गराउने भनिएकाले पनि यो प्रयास सराहनीय छ । प्रविधिको माध्यमबाट हुने सार्वजनिक सेवाप्रवाहले पक्कै पनि ढिलासुस्ती कम हुने र सेवाग्राहीकर्मचारीबीचको अनुचित लेनदेनको समस्यालाई समेत समाधान गर्ने विश्वास गर्न सकिन्छ ।यो एपको सेवा प्रभावकारी बनाउन सरकारले मुख्य गरी तीन सवालमा ध्यान दिनु वाञ्छनीय देखिन्छ । पहिलो, यसभित्र कुनकुन कार्यालयका केकति सेवा उपलब्ध छन् भन्ने नै मुख्य प्रश्न हो । जुन लक्ष्यका साथ एप सञ्चालन गर्ने भनिएको थियो, त्यसको १० प्रतिशत सेवा पनि यसमा समावेश भैसकेका छैनन् । हालसम्म प्यान नम्बर लिनेÙ प्रहरी रिपोर्ट लिनेÙ नेपाल बैंक, राष्ट्रिय वाणिज्य बैंक र सिद्धार्थ बैंक गरी तीनवटा बैंकमा खाता खोल्नेÙ मालपोत कार्यालयमा रहेको आफ्नो जग्गाको नक्साको फोटो डाउनलोड गर्न सकिनेजस्ता सुविधा मात्रै नागरिक एपमा उपलब्ध छन् । चार महिनाअघि एपको परीक्षण संस्करण सार्वजनिक गर्दाको बखतभन्दा केही सामान्य सुविधा थपेर अहिले एपको औपचारिक शुभारम्भ गरिएको हो । अहिले एपमा नागरिक लगानी कोष र कर्मचारी सञ्चय कोषको विवरण, स्वास्थ्य बिमाको विवरण, नागरिक र राहदानीको विवरणसहित एसईई र प्लस टुको शैक्षिक प्रमाणपत्रको विवरण पनि हेर्न सकिन्छ । यसमा आगामी ६ महिनाभित्र स्थानीय निकायले दिने करिब ४० वटा र सरकारले दिने थप ४० वटा सेवालाई एकीकरण गर्ने लक्ष्य राखिएको छ । यो प्रतिबद्धताअनुसार ढिलाइ नगरी काम भएमा त्यसलाई सकारात्मक नै मान्नुपर्छ । उद्देश्यअनुसार काम हुने हो भने नागरिक एपले मुलुकको सरकारी सेवामा एउटा नयाँ युगको सुरुआत गर्नेछ । दैनिक हजारौं सेवाग्राहीको भीडभाड हुने यातायात व्यवस्था कार्यालयदेखि मालपोतसम्मका सबै सेवा एपमा एकीकृत गर्ने बताइए पनि यसका लागि कति समय लाग्छ टुंगो छैन । सेवाग्राहीको भीडभाड हुने यस्ता कार्यालयको सेवा एपबाटै लिन सकिने हो भने यसले सार्वजनिक सेवालाई चुस्त बनाई विद्यमान ढिलासुस्ती र चुहावटको विषयलाई पनि समाधान गर्नेछ । त्यसैले, नागरिकलाई सरकारी सेवा लिनका लागि उपयोगी हुने यो एपमा चाँडोभन्दा चाँडो सम्भव भएसम्मका सेवाहरू एकीकृत गर्न ढिलाइ गरिनु हुन्न ।दोस्रो, नागरिकका सबै विवरणको सुरक्षणको विषय महत्त्वपूर्ण सवाल हो । सरकारी कार्यालयका काम नागरिक एपमा जोडिएपछि यसअघि अतिरिक्त आम्दानी गरिरहेकाहरूले विभिन्न प्राविधिक कारण देखाउँदै गडबडी गर्न सक्ने सम्भावनाप्रति पनि सरकार अहिल्यै सजग हुनुपर्छ । त्यसो हुन नदिन अहिलेदेखि नै प्रभावकारी अनुगमन संयन्त्र र प्राविधिक पक्ष चुस्तदुरुस्त राख्नुपर्छ । सबै नागरिक र सरकारी सेवालाई एकै स्थानमा राख्दा यसको तथ्यांकको सुरक्षाको पाटोलाई गम्भीरताका साथ लिनुपर्छ । साइबर आक्रमण र तथ्यांकको सुरक्षा पछिल्ला वर्षका नवीन चुनौतीहरू हुन् । नागरिकका व्यक्तिगत विवरण भएका र सरकारी तथ्यांकमा पहुँच दिन मिल्ने खालको एपको प्राविधिक सुरक्षाको पाटो संवेदनशील भएकाले सरकारले यसतर्फ पनि उचित दृष्टि पुर्याउनुपर्छ ।एपमा आम नागरिकको पहुँच यसको तेस्रो सवाल हो । नागरिकले एकै एपबाट धेरै सरकारी सेवा पाउने र अत्यावश्यक नपरेसम्म सरकारी कार्यालय जानु नपर्ने अवस्था आउनु सुखद कुरा भए पनि डिजिटल प्ल्याटफर्ममा सेवा एकीकृत गर्दैमा सरकारको दायित्व पूरा हुँदैन । सेवा लिनका लागि नागरिकलाई प्रोत्साहन गर्नु र त्यसमा अभ्यस्त बनाउनु पनि सरकारको दायित्वभित्र पर्छ । डिजिटल प्रविधिमा अभ्यस्त नभएका वा विभिन्न कारणले पहुँच नभएका नागरिकलाई पनि यस्तो खालको सेवाका लागि अभिमुखीकरण गर्न उत्तिकै आवश्यक छ । किनभने, यो एपबाट सेवा लिन इन्टरनेट अनिवार्य चाहिन्छ । सरकारकै आँकडाअनुसार हाल इन्टरनेटको पहुँच पुगेको जनसंख्या ८० प्रतिशत मात्रै हो । त्यसकारण यो एपमा सबैको पहुँच पुगोस् भन्ने हेतुले केकस्ता अन्य काम गर्नुपर्छ भन्ने कुरा सरकारले बेलैमा ख्याल राख्न जरुरी छ । नत्र यसले पहुँच हुने र नहुने नागरिकबीच सार्वजनिक सेवामा भेदभावको अवस्था सिर्जना गर्छ । जिम्मेवार अधिकारीहरूले सम्झनुपर्छ सबै नागरिकलाई सार्वजनिक सेवाको समान अवसर सृजना गर्नु सरकारको दायित्व हो ।यो एपलाई सरकारले भनेबमोजिम नै सफलतापूर्वक सञ्चालन गर्न सकियो भने यसबाट प्रदान हुने सेवाले भीडभाड हुने सरकारी कार्यालयमा जनशक्ति कम परिचालन गरे पनि पुग्छ । सेवाग्राहीको खर्च पनि कम हुने निश्चित छ । हाम्रा ससाना सरकारी सेवामा संलग्न हुने बिचौलिया प्रवृत्तिलाई समेत यसले निरुत्साहित गर्नेछ । समग्रमा सरकार र नागरिककै समयको बचतदेखि अतिरिक्त पैसासम्म कम खर्च हुने र भ्रष्टाचार निवारणमा समेत सहयोग पुर्याउने भएकाले यसलाई प्राथमिकताका साथ कार्यान्वयन गरिनुपर्छ ।"
संक्रमण बढ्नुमा दलहरू जिम्मेवार,"एकै दिन ३७ जना कोरोना संक्रमितको मृत्यु हुनु र शव व्यवस्थापनमा समस्या देखिन थाल्नु अरू भयावह स्थितिको संकेत हो । वाग्मती किनारमा शवदाह हुँदाको तस्बिरले त्यही बोल्छ । संक्रमितको संख्या दिनानुदिन बढ्दै गएको र अस्पतालहरूमा बेड अभावले अलपत्र परेर मृत्यु भएको समाचार बढिरहेको छ । महामारी यो हदसम्म विस्तार हुनुमा सरकारसरकारी संयन्त्र र राजनीतिक दल नै मुख्य रूपमा जिम्मेवार छन् । बहालवाला र पूर्वप्रधानमन्त्रीको नेतृत्वमा हजारौंहजार मानिस भेला गराएर भाषण गर्ने होडको नतिजा अहिले मुलुकले भोग्नुपरेको छ । नेताहरूको यस्तो गैरजिम्मेवारपनालाई गौण मानेर सर्वसाधारणको लापरबाहीअघि सार्नु न्यायोचित ठहर्दैन । सर्वसाधारण जनता सरकारको हरआदेश पालना गर्न बाध्य हुन्छ । आज जुन अवस्थामा मुलुक पुगेको छ, त्यसको आकलन महिनौं पहिलेदेखि सुरक्षा निकाय तथा विज्ञहरूबाट नभएको होइन । स्वास्थ्य तथा जनसंख्या मन्त्रालयभन्दा माथि सीसीएमसी थोपरिनु र ऊ पनि मन्त्रिपरिषद्मै पुग्नुपर्ने व्यवस्था हुनुले अन्योल सृजना गरेको देखिन्छ । उपत्यकामा निषेधाज्ञा लागू गर्न तीन प्रमुख जिल्ला अधिकारीको बैठक बसेकै दिन मन्त्रिपरिषद् बैठकले उसै विषयमा थप निर्णय गर्नु, शुक्रबार स्वास्थ्य मन्त्रालयको आत्मसमर्पणको अपिल आउनु र सोमबार प्रधानमन्त्रीले देशवासीका नाममा त्यति लामो भाषण गरेर जनतालाई आश्वस्त पार्नु अन्योलपूर्ण स्थितिका उदाहरण हुन् । महेशप्रसाद ढुंगाना, नयाँ वानेश्वर, काठमाडौं"
नेताको परिभाषामा परिवर्तन,"गुन्डा नाइके दीपक मनाङे मन्त्री भएसँगै राजनीति र राजनीतिज्ञदेखि आमजनतासम्म लज्जित भएका छन् । अपहरण, फिरौती, तस्करी, लुट र हत्याजस्ता जघन्य अपराधमा बारम्बार जेल गएका र अहिले पनि धरौटीमा छुटेर मुद्दा खेपिरहेको व्यक्ति मन्त्री हुँदा जनतामा कस्तो सन्देश जान्छ ? अब घरमा बा, आमाले र स्कुल, कलेजमा गुरुहरूले छोराछोरी र विद्यार्थीहरूलाई कस्तो शिक्षा र संस्कार दिने ? पढेर असल मान्छे बनेर शिक्षक, बैंकर, प्रहरी, सैनिक, कर्मचारी, डाक्टर, इन्जिनियर र समाजसेवी बन्न प्रेरित गर्ने कि गुन्डा, डन र अपराधी बनेर कहल्यै अवकाश नहुने नेता, मन्त्री हुन घचघच्याउने ? रातदिन नभनी अपराध न्यूनीकरण गर्न र समाजमा शान्तिसुरक्षा कायम राख्न प्रहरीले हतकडी लाउनुपर्ने अपराधीलाई शिर निहुर्याएर स्यालुट ठोक्नुपर्दा पूरै संगठन हीनताबोधले ग्रस्त हुनुका साथै निराश छ । पहिलेका घैंटे र चरीदेखि अहिलेका चक्रे मिलन, गणेश लामा, रमेश बाहुन र दीपक मनाङेसम्म क वर्गका गुन्डा र टोले दादासम्मले राजनीतिक संरक्षक पाउनु र सांसद, मन्त्री नै बन्नु कानुनी राज्यको उपहास हो । भूमिगत कालदेखि पार्टी र संगठनका लागि परिवार, समाज र हुँदाखाँदाको जागिर त्यागेर जीवन अर्पेका कार्यकर्तालाई थाङ्नामा सुताएर अपराधीहरूलाई राज्यसत्तामा अवसर दिँदा कार्यकर्ताहरूको मन मात्र खुम्चेको छैन, भित्रभित्रै विद्रोहको ज्वाला दन्किरहेको छ । यसबाट इमानदारी, असल चरित्र र स्वाभिमानको भाषण गरेर नथाक्ने नेताहरूको विचलित मनोदशा, दुष्ट्याइँ र अनैतिकता उदांगो भएको छ । यस्तो आत्मकेन्द्रित र व्यक्तिवादी हैकमले केही दिन सत्ता लम्बाउन सहयोग गर्ला तर पार्टीमा पर्ने दूरगामी क्षयलाई रोक्न सक्दैन । सत्ता ढलाउन र टिकाउन भन्दा कोरोना महामारीबाट नागरिकहरूलाई बचाउनतर्फ ध्यान दिने हो कि ? रोशन भट्टराई, इनरुवा३, सुनसरी"
कक्षा १० र १२ को परीक्षाबारे तुरुन्त वैकल्पिक निर्णय गर,"१ हाल कोभिडको बढ्दो महामारीका बीच परीक्षा पहिलो प्राथमिकता होइन । त्यसमाथि राष्ट्रिय परीक्षा बोर्डले भनेजस्तो केन्द्रीय नियन्त्रणमा सबै जिल्लामा परीक्षा हुन सक्ने सम्भावना अर्को ६ महिना नहुन सक्ने संकेत संक्रमित विद्यार्थी, शिक्षक र अन्य नागरिकको डरलाग्दो तथ्यांकले पुष्टि गर्छ ।२ हामीले भन्दै आएका छौं कक्षा १० को केन्द्रीय परीक्षा नौटंकी मात्रै हो । कक्षा १ देखि १२ सम्म विद्यालय शिक्षा भैसकेपछि कक्षा १० को परीक्षामा राष्ट्रिय परीक्षा बोर्डले टाउको दुखाइरहन पर्दैन । यो विद्यालयस्तरकै परीक्षा हो र हुनुपर्छ ।३ जेठ १३ देखि तय गरिएको कक्षा १० को परीक्षा र जेठ २६ देखि तय गरिएको कक्षा १२ को परीक्षा अझै पनि गर्न सकिन्छ कि भनेर कुर्नु समयको बर्बादी हो, विद्यार्थीको मनोसामाजिक अवस्थामाथिको खेलबाड हो र राष्ट्रिय परीक्षा बोर्डको दिवास्वप्न मात्रै हो ।४ जति ढिलो निर्णय गर्छौं उति परीक्षाका लागि गर्नुपर्ने तयारी कम हुँदै जान्छ र विकृतिले जन्म लिने ठाउँ पाउँछ । पोहोरको उदाहरण यसका लागि काफी छ ।५ वैकल्पिक विधिबाट परीक्षा लिने सोच नबनाउने हो भने परम्परागत परीक्षाको प्रलोभनमा विद्यार्थीको शैक्षिक सत्र धरापमा पर्ने पक्का छ ।६ गत वर्षको पाठ सिकेर आन्तरिक मूल्यांकनमा समयोचित सुधार गर्नेतर्फ शिक्षा मन्त्रालय र राष्ट्रिय परीक्षा बोर्ड लागेको भए अहिले पुर्पुरोमा हात राखेर खुइय्य गर्नुपर्ने अवस्था आउने थिएन । जहिले पनि जब पर्यो राति उखान चरितार्थ गर्नैपर्ने यी निकायको जति आलोचना गरे पनि पुग्दैन ।७ वैकल्पिक व्यवस्था के हुन सक्छ भन्नेबारे गत वर्ष नै अधिक चर्चा भैसकेकाले राष्ट्रिय परीक्षा बोर्डलाई फेरि पनि सिकाइरहन पर्ला जस्तो लाग्दैन ।८ तर पनि प्रविधिको उच्चतम उपाय अवलम्बन गर्न नेपाल खुला विश्वविद्यालयसँग समन्वय गर्ने हो भने नवीनतम विकल्प आजै निस्कन सक्छ । किनभने परीक्षाका वैकल्पिक विधिबारे अनुसन्धान गरी सोहीअनुरूप खुला विश्वविद्यालय अगाडि बढेको छ र कहिल्यै परीक्षामा समस्या आएको छैन । यो त एउटा उदाहरण मात्रै हो ।९ एकअर्काबाट सिक्ने संस्कार बसाल, अरू शैक्षिक संस्थाले अपनाएका वैकल्पिक विधिको अध्ययन गर र जेठ महिनामा परीक्षा हुनै नसक्ने परिस्थिति भैसक्दा पनि विकल्प दिन नसक्ने हुतीहाराको भूमिका निर्वाह नगर ।१०छिटो निर्णय देऊ ताकि कोभिडको त्रासमा थपिएको परीक्षाको सन्त्रासले विद्यार्थीको मानसिक र शैक्षिक भविष्य अन्धकारतर्फ नधकेलियोस् । मनप्रसाद वाग्ले, मीनभवन, काठमाडौं"
संघीयताअनुकूल बजेटको अपरिहार्यता,"बजेट कार्यान्वयन तालिकाहामीकहाँ योजना तथा बजेटहरू कागजी भाषामा राम्रा छन् तर कार्यान्वयन पक्ष साह्रै फितलो छ । आवधिक योजना, नीति तथा कार्यक्रम र बजेटबीच तादात्म्य छैन । आर्थिक वर्ष सुरु हुनुभन्दा डेढ महिनाअगाडि नै बजेट ल्याउँदा पनि खर्चको पाटो साह्रै कमजोर छ । चालु आवको ६ महिनाको खर्च जम्मा २८१९ प्रतिशत छ । अघिल्ला दुई आवको पहिलो ६ महिनाको खर्च प्रतिशत पनि यस्तै थियो (आव २०७५७६ मा २८६ प्रतिशत र आव २०७६७७ मा २७६ प्रतिशत) । संघीय सरकारको खर्च प्रतिशत न्यून रहेको अवस्थामा प्रदेशमा चाहिँ छलाङ मार्ने अवस्थै रहेन । प्रदेशको जम्मा १५ प्रतिशत छ । प्रदेशमा कर्मचारी र कानुनलगायतको समस्या छ । तर पनि खर्च गर्ने क्षमतामा अभिवृद्धि हुनु आवश्यक छ । अन्तमा, बजेट कार्यान्वयनसँग सम्बन्धित मापदण्डहरू, कार्यविधि र निर्देशिका असार महिनाभित्रै स्वीकृत गरी बजेट कार्यान्वयन तालिकाका आधारमा अगाडि बढ्न जरुरी छ । यसै गरी हरेक निकायले असार मसान्तभित्रै वार्षिक खरिद योजना स्वीकृत गरी कडाइका साथ लागू गर्ने प्रणालीको सुरुआत गर्नसमेत आवश्यक छ । मुलुक संघीयतामा गएकाले सरकारका असफलता शासन प्रणालीको असफलतासँग दाँज्ने आमप्रवृत्ति छ । यसलाई चिर्ने गरी तीन तहकै सरकारका नीति तथा कार्यक्रम र बजेट तर्जुमा गरी सतहमा देखिएका समस्याहरू समाधानार्थ लाग्न जरुरी छ ।"
"प्रश्न गरौं, गरिरहौं","भोलिका नेता, कर्मचारी र बौद्धिक वर्गवर्तमान समाजको प्रतिविम्ब सामाजिक सञ्जालहरूमा प्रस्ट देखिन्छ । विभिन्न दलका नेता, उच्च कर्मचारी तथा बौद्धिक वर्गको पक्ष र विपक्षमा भिड्नेहरू देख्दा लाग्छ उनीहरूको छुट्टै अस्तित्व नै छैन । उनीहरू तिनै नेता, कर्मचारी तथा बौद्धिक वर्गका छुट्टाछुट्टै क्लोनिङ हुन् । मानव विकासक्रममा स्वाभाविक र सित्तैंमा पाएको न्यूनतम विवेक पनि स्थायी बन्धकीमा राखेर एकअर्काका पक्षविपक्षमा भिड्नेहरू भोलिका नेता, कर्मचारी र बौद्धिक हुन् । र भोलिका हामी पनि यिनैबाट शासित हुन अभिशप्त हुनेछौं । सर्वसाधारण र भोलिको समाजमाथि उल्लिखित पात्र र प्रवृत्ति प्रभावका हिसाबले यत्रतत्रसर्वत्र छाएका छन् । तर देश उनीहरूको बपौती होइन, अनधिकृत कब्जा जमाएका मात्र हुन् । उनीहरूबाट शासित र प्रताडित जनसंख्याको ठूलो हिस्सा असन्तुष्ट तर मौन छ । सानो हिस्सा नै सही, राजनीति, कर्मचारीतन्त्र तथा बौद्धिक वृत्तमा आम मान्छेको भावनाको प्रतिनिधित्व गर्नेहरू छन् । आममानिसको अबको कार्यभार अनुचित प्रभावमा नपर्नु हो । भाषणबाजीमा होइन, व्यवहारमा राजनीतिकर्मीको परख गर्नु हो । त्यसैले प्रश्न सोधौं र चित्त बुझ्ने उत्तर नपाउन्जेल सोधिराखौं । महामारीका कारण भोकले मलर सदा मर्दै गर्दा सत्तानजिकका व्यापारीले कसरी अर्बौं रुपैयाँ कमाउन सके ? एउटै देशको सीमाभित्र जन्मेहुर्केर पनि कसैको उपचारका लागि देशैभरका विशेषज्ञ डाक्टर एकै ठाउँमा जम्मा हुने तर कसैले अस्पतालमा बेडसम्म नपाएर मर्न पर्नुको कारण सोधौं । कुनै मनकारीले भोकभोकै मर्दै गरेकाहरूलाई खुलामञ्चमा निःशुल्क खाना बाँड्दै गर्दा, छेवैमा हेलिकप्टरबाट पुष्पवृष्टि गर्दै उत्सव मनाउने नैतिकताबारे प्रश्न गरौं । महामारीले रोजगारी गुमाएर भोकभोकै सडकमा भौंतारिएका मजदुरहरूलाई पचास वर्षअघिको ऐनअनुसार कारबाही गर्ने तर वर्षौं लामो संघर्षपछि जनताका प्रतिनिधिले बनाएको संविधान उल्लंघन गर्ने नेतालाई कारबाही नहुनुको कारण सोधौं । आमसभामा शक्ति देखाउन दर्जनौं बस रिजर्भ गर्न सक्नेहरूले सयौं किलोमिटर पैदल घर फर्कन अभिशप्त जनताका लागि यातायातको व्यवस्था गर्न किन रुचि देखाएनन्, सोधौं । अस्पताल निर्माणको सट्टा सीतारामको मन्दिर निर्माण राज्यको प्राथमिकतामा किन पर्यो, सोधौं । यी र यस्ता अनगिन्ती प्रश्नको उत्तर नपाएसम्म प्रश्न गरिरहौं र उत्तरमा चित्त नबुझेमा उनीहरूलाई बहिष्कार गरौं । यति गर्ने हो भने आम अपेक्षाअनुसारको देश बन्न अनन्त प्रतीक्षा गर्नुपर्दैन ।"
सहज छैन भारतमा संक्रमित नेपालीको उपचार,"(काठमाडौं)  आधार कार्डको अभावमा भारतमा रहेका नेपालीलाई कोरोनाको उपचारका लागि अस्पताल भर्ना र औषधि खरिदमा समस्या देखिएको छ । प्रतिनिधिसभाको महिला तथा सामाजिक समितिले मंगलबार आयोजना गरेको भर्चुअल बैठकका सहभागीले भारतका लागि नेपाली राजदूत नीलाम्बर आचार्यसँग यसबारे गुनासो राखेका थिए ।भारतस्थित प्रवासी नेपाली संगठनका प्रतिनिधिहरूले पैसा हुनेले आफैंले उपचारको व्यवस्था मिलाउन सके पनि विपन्नका लागि कठिन भएको गुनासो गरे । नेपाली नागरिकताको आधारमा औषधि र अक्सिजन खरिद, अस्पताल भर्नालगायत उपचार सेवा पाउने व्यवस्था मिलाउन उनीहरूले दूतावाससँग आग्रह गरे । दूतावासले कोरोनामा मात्र केन्द्रित भई हेल्प डेस्कको व्यवस्था गर्नुपर्ने, सम्पर्क व्यक्ति तोक्नुपर्ने, अस्पताल भर्ना, नागरिकताको आधारमा औषधि तथा अक्सिजन खरिद एवं अस्पताल भर्नालगायतका विषयमा पनि उनीहरूले राजदूत आचार्यको ध्यानाकर्षण गराए । प्रवासी नेपाली संघकी सीता शर्माले उपचार र अस्पताल भर्नाका लागि भारतले नेपालीसँग आधार कार्ड माग्ने गरेको बताइन् । बैठकमा राजदूत आचार्यले आफूले भारत सरकारलाई नेपालीको उपचार सहज बनाउन पहल गरिदन आग्रह गरिरहेको जानकारी गराए । हरेक प्रान्तमा नेपालीको बसोबास रहे पनि कोरोनाबाट कति प्रताडित छन् र कतिले ज्यान गुमाए भन्ने यकिन तथ्यांक नभएको जानकारी राजदूत आचार्यले गराए । उनले भारतबाट दैनिक करिब ४५ सयको संख्यामा नेपालीहरू स्वदेश फर्कने गरेको जानकारी दिए ।समिति सभापति नीरुदेवी पालले भारतमा रहेका नेपालीको अवस्थाबारे राजदूत आचार्यसँग जानकारी मागेकी थिइन् । सांसद अमृता थापा, दुर्गा विक, संविधानसभाकी पूर्वसदस्य भगवती चौधरीले कोरोना संक्रमणबाट आक्रान्त नेपालीलाई बचाउन दूतावासले नेतृत्वदायी भूमिका निर्वाह गर्नुपर्नेमा जोड दिए । सांसद थापाले भारतलाई आफ्ना नागरिक बचाउन कठिन भएका बेला नेपालीको उपचारमा दूतावासको सक्रियता जरुरी रहेको बताइन् ।प्रवासी नेपाली संगठनका नारायण हुमागाईंले पश्चिम बंगाल, झारखण्डलगायतका क्षेत्रमा ६ जना नेपालीले ज्यान गुमाएको विवरण पेस गरे । उनका अनुसार त्यहाँ ३५ जनाभन्दा बढी नेपाली संक्रमित छन् । तामिलनाडु, हरियाना, महाराष्ट्रमा सबैभन्दा बढी समस्या भएको बैठकमा सहभागीले जानकारी दिए । विगतमा जसरी सबै स्थानमा लकडाउन नरहेको र यातायातका साधन पनि सञ्चालन भएकाले धेरैजसो नेपाली मजदुर स्वदेश फर्केको अनुमान दूतावासको छ । आफ्नो मुलुक फर्कन दिइएकाले धेरै नेपाली स्वदेश फर्केका छन्, दूतावासका एक अधिकारीले भने, लामो समयदेखि भारतमा व्यवसाय गरिरहेका नेपालीहरू भने फर्केका छैनन् ।दूतावासका अनुसार कतिपय नेपाली अहिले पनि काममा जाने गरेका छन् । भारत सरकारले सातामा केही दिन कलकारखाना सञ्चालन गर्न दिने निर्णय गरेको छ । दूतावास स्रोतका अनुसार हाल भारतमा रहेका नेपालीले खानेकुराभन्दा पनि अस्पताल भर्ना र अक्सिजनको माग गर्न थालेका छन् । संक्रमणको पहिलो लहरका बेला खाने कुरा नभएको गुनासो आउँथ्यो, अहिले अस्पताल भर्ना र उपचारको विषय बढी आउने गरेको छ, दूतावासका ती कर्मचारीले बताए ।बैठकमा पालले दूतावासलाई नेपालीको समस्या र उपचारमा बढी ख्याल राख्न सुझाइन् । उनले आपत्मा परेका नेपालीलाई सहयोग पुर्याउन दूतावासले समन्वयकारी भूमिका निर्वाह गर्नुपर्ने बताइन् । बैठकमा महिला बालबालिका तथा ज्येष्ठ नगारिक मन्त्रालयकी सचिव यमकुमारी खतिवडाले भारतमा रहेका नेपालीलाई सहयोग पर्याउन मन्त्रालय तयार रहेको भन्दै यसका लागि दूतावासको भूमिका प्रभावकारी हुनुपर्नेमा जोड दिइन् । उनले आधार कार्ड नभएको अवस्थामा पनि उपचार पाउने व्यवस्था मिलाउनुपर्ने बताइन् ।राजदूत आचार्यले नागरिकताकै भरमा उपचारको व्यवस्था र औषधि खरिदका लागि आफूले पहल गरिरहेको बताए । उनले हटलाइन फोन र हेल्प डेस्कको व्यवस्था गरिएको पनि सुनाए ।"
ऐना फुटाएको निहुँमा बालकको हत्या,"लमजुङ (कास) आमाले छाडेर हिँडेपछि ७ वर्षीय युकेश गुरुङ बुबा राजकुमार र हजुरआमासँगै बस्थे । घरमा अरू कोही छैनन् । दूधपोखरी गाउँपालिका३ फुलिङगिरीका युकेश गाउँकै फुलिङगिरी प्रावि कक्षा २ मा पढ्थे । चैत ३० मा विद्यालय छुट्टी भएपछि उनी खेल्दै छिमेकीको घरमा पुगेका थिए । खेल्दाखेल्दै साथीकी आमा ४८ वर्षीय फूलमाया विकले प्रयोग गर्ने ऐना भुइँमा झरेर फुटेको थियो । त्यही कारण फूलमायाले कुटपिट गर्दा युकेश बेहोस भएका थिए । त्यसपछि बेपत्ता युकेशलाई स्थानीयले वैशाख १ गते साँझ ५ बजेतिर घरदेखि अन्दाजी ३ सय मिटर टाढा रहेको खोल्सामा मृत अवस्थामा फेला पारे । सानै उमेरमा भवितव्य हुन नसक्ने र उक्त ठाउँमा आउने कुनै कारण देखेनौं । कर्तव्य नै हुनुपर्छ भन्ने कोणबाट अनुसन्धान थाल्यौं । केही घाउचोट पनि थियो, जिल्ला प्रहरी कार्यालयका प्रमुख डीएसपी गंगाबहादुर थापाले भने, घाँटीमा केही चिजले प्रहार गरेको जस्तो देखिएपछि शवलाई पोस्टमार्टमका लागि पोखरा स्वास्थ्य विज्ञान प्रतिष्ठान पठायौं । उनका अनुसार मृतकका आफन्त, परिवारलगायत मृतक जान सक्ने सम्भावित ठाउँका मानिसमाथि सूक्ष्म अनुसन्धान थालिएको थियो । सोधपुछका क्रममा फूलमायाकै छोराले आमाका कारण घटना भएको बताएका थिए । प्रमाण नहुँदा प्रहरीले पक्राउ गर्न सकेको थिएन । फूलमायाले होइन भन्दै छोरालाई चुप लाग्न भनेकी थिइन् ।हामीले प्रमाण जुटाउँदै गयौं । १२ गते घरबाटै पक्राउ गर्यौं, डीएसपी थापाले भने । अदालतबाट म्याद थपेर थप अनुसन्धानका क्रममा फूलमायाले घटना स्वीकार गरेपछि प्रहरीले विस्तृत बयान लिएको थियो । कर्तव्य ज्यान अभियोगमा मुद्दा अगाडि बढाएका छौं, डीएसपी थापाले भने ।"
भेरीमा ४१ स्वास्थ्यकर्मी थपिए,"(नेपालगन्ज)  भेरी अस्पतालमा ४१ स्वास्थ्यकर्मी थप गरिएको छ । स्वास्थ्य सहायक, स्टाफ नर्स, पारामेडिक्स र नर्सिङ भर्ना गरिएको हो । संक्रमितले बेड नपाउने अवस्था आएपछि नेपालगन्ज उपमहानगरपालिकाले अस्थायी अस्पताल निर्माण गरेरसमेत उपचार थालेको छ ।रामलीला मैदानमा अक्सिजन सहितको ५० बेडको कोभिड आइसोलेसन निर्माण गरिएको छ । बिरामीको अक्सिजन लेभल मेन्टेनका लागि आइसोलेसनमा राख्ने गर्छौं, उपप्रमुख उमा थापामगरले भनिन्, सुरुमा अक्सिजन आइसोलेसनको मापदण्डका आधारमा सञ्चालन गरिए पनि अहिले गम्भीर प्रकृतिका कोभिड संक्रमित आउँदा समस्या थपिएको छ । आइसोलेसनमा २५ बेड सञ्चालनमा छ ।गत वर्ष नै यहाँको ह्वाइट हाउस होटलमा सञ्चालनमा ल्याइएको आइसोलेसनलाई यस पटक पनि निरन्तरता दिइएको छ । होटल आइसोलेसन उपमहानगरभित्रका संक्रमितलाई राख्न बनाइएको हो, उपप्रमुख मगरले भनिन्, अहिले ह्वाइट हाउसमा रहेका १ सय २० जनामध्ये उपमहानगरका १८ जना मात्रै छन् । उपमहानगरले भेरी अस्पतालमा उपचाररत संक्रमित र अन्य बिरामीका कुरुवालाई खाना खुवाउने अञ्जनी माता रसोईलाई मासिक एक लाख रुपैयाँ सहयोग गर्न थालेको छ । कार्यपालिका बैठकले मासिक एक लाखको दरले तीन महिना सहयोग गर्ने निर्णय गरेको हो । यो संकटमा गरिएको मानवीय सेवा हो, सुन्दर काण्ड मित्रमण्डलका सदस्य जितेन्द्र सिंहले भने, जेनतेन मिलाइरहेका थियौं, त्यसैमा उपमहानगरको साथ पाएका छौं ।सोमबार उपमहानगर प्रमुख धवलशमशेर राणाको अध्यक्षतामा बसेको बैठकले एउटा एम्बुलेन्ससमेत थप गर्ने निर्णय गरेको छ । उपमहानगरमा संक्रमित बढी देखिएकाले यो निर्णय गरेका हौं, उपमहानगरका प्रवक्ता तथा वडा १ का अध्यक्ष प्रमोद रिजालले भने, धेरै संक्रमित घरकै आइसोलेसनमा छन्, त्यसैले अर्को एम्बुलेन्स भयो भने संक्रमितलाई सजिलो हुन्छ । उपमहानगरले भेरी अस्पतालको प्रत्यक्ष निगरानीमा बाल मन्दिरमा तत्काल थप आइसोलेसन सञ्चालन गर्ने निर्णयसमेत गरेको प्रवक्ता रिजालले बताए ।स्वास्थ्य शाखा प्रमुख रामबहादुर चन्दका अनुसार जिल्लामा १० हजार ५ सय ८० जना संक्रमित छन् । ३ हजार ४ सय २३ जना होम आइसोलेसनमा छन् । उपमहानगरपालिकामा कोभिडबाट १९ महिला र २४ पुरुष गरी ४३ जनाको मृत्यु भइसकेको छ ।"
आठ महिनादेखि खुलेन रेलको घुम्टो,"(काठमाडौं)  भारतबाट ल्याएको ८ महिना बित्न लाग्दा पनि पालले छोपिएका दुई वटा रेल सेटले अझै घुम्टो खोल्न पाएका छैनन् । कहिले कानुन त कहिले कर्मचारी अभाव देखाएर सञ्चालन रोकिएको बताइए पनि कोरोनाको दोस्रो लहर तीव्र बनेसँगै रेल सञ्चालनमा झन् अन्योल थपिएको छ । जयनगरजनकपुर खण्डमा अब कहिले रेल सञ्चालनमा आउने हो, टुंगो नभएको भौतिक पूर्वाधार तथा यातायात मन्त्रालयले जनाएको छ ।केही समयअघिसम्म रेलमा काम गर्ने कर्मचारीलाई तालिम दिने काम भइरहेको मन्त्रालयका सचिव रवीन्द्रनाथ श्रेष्ठले बताए । १० दिन जति तालिम भएको थियो, उनले भने, जनकपुरमा पनि लकडाउन हुने भएपछि तालिम रोकेका छौं । रेलमै काम गर्ने भारतीय प्राविधिक कर्मचारी आएर तालिम दिएका हुन् । जीवनभन्दा ठूलो केही पनि होइन, उनले भने, त्यसैले अहिलेको अवस्थामा रेल चलाउने कुरै भएन । उनका अनुसार कर्मचारी तयार भए पनि कानुनबिना रेल चलाउन सकिन्न । हामीलाई रेल चलाउने ऐन चाहिएको छ, उनले भने, अध्यादेश ल्याएर भए पनि रेल चलाउन सकिन्छ, त्यसका लागि गत फागुनमै मन्त्रिपरिषद्मा पठाएका हौं, अहिलेसम्म स्वीकृत हुन सकेको छैन ।रेल सञ्चालनसम्बन्धी ऐन नहुँदा समस्या भएको उनको भनाइ छ । रेलवेसम्बन्धी विधेयक राष्ट्रिय सभामा पेस भएको एक वर्षभन्दा बढी भयो । प्रतिनिधिसभा विघटन भएपछि विधेयक पास नहुने देखेपछि मन्त्रालयले अध्यादेशमार्फत कानुन ल्याएर रेल चलाउने तयारी गरेको थियो । प्रतिनिधिसभा विघटन बदर भएपछि विधेयक पास हुने आसमा मन्त्रालय थियो । तर संसद् चले पनि विधेयक पास भएन । जसले गर्दा अध्यादेशको विकल्प नभएको मन्त्रालयको भनाइ छ ।संसद्बाट विधेयक पास हुन सकेन, श्रेष्ठले भने, त्यसैले कसरी हुन्छ हामीलाई ऐन चाहिएको छ । वैशाखभित्रै रेल चलाउने गरी काम अघि बढाइएको थियो । तर कोरोनाले गर्दा सबै रोकियो, उनले भने, अब अहिलेको अवस्थामा कानुन नै आए पनि चलाउन सक्ने अवस्था छैन ।भारतको कोंकण रेलवे कर्पोरेसन लिमिटेडका प्राविधिक कर्मचारीले नेपाली कर्मचारीलाई रेल सञ्चालनसम्बन्धी तालिम दिएको नेपाल रेलवे कम्पनीका महाप्रबन्धक गुरु भट्टराईले पनि बताए । मंगलबारबाट जनकपुरमा लकडाउन हुने भएपछि तालिम बन्द गरिएको उनले सुनाए । तालिम तीन महिनाको हो । तर चाँडो रेल चलाउन भन्दै एक महिनामा झारेर तालिम दिइरहेका थियौं, भट्टराईले भने, अझै १५ दिनको तालिम बाँकी थियो । अब केही समयका लागि बन्द गरेका छौं ।सकेसम्म वैशाख अन्तिम, नभए जेठ पहिलो साताबाट रेल चलाउने गरी तयारी गरिएको थियो । तयारीको अन्तिम चरणमै थियौं, उनले भने, यही बेला फेरि कोरोनाको जोखिम बढ्यो । २६ जना भारतीय प्राविधिक कर्मचारी तयारी अवस्थामा रहेको भट्टराईले जानकारी दिए । नेपाली कर्मचारी पनि तयारीमै रहेको उनले बताए । निषेधाज्ञा खुल्नासाथ पहिला बाँकी रहेको तालिम सक्नेतर्फ लाग्छौं, उनले भने, तालिम सकिनासाथ रेल सञ्चालनमा ल्याउँछौं । अहिले करिब ७० जना कर्मचारी तालिममा सहभागी थिए । फेरि थप कर्मचारीलाई तालिम दिइने उनको भनाइ छ । यसअघि कानुन नआउँंदै रेल सञ्चालनका कैयौं मिति तय गरिए । त्यति बेला कानुनलाई आवश्यकता ठानिएन । तर त्यो बेला कर्मचारी अभावमा रेल सञ्चालन हुन सकेन । कानुन र कर्मचारीको तयारीबिनै हतारमा रेल ल्याइँदा समस्या भएको हो । करोडौं रुपैयाँ मूल्यका रेल लामो समयदेखि यत्तिकै थन्क्याउँदा बिग्रने खतरा बढ्दै गएको छ ।"
संकटमा अघि सरेन निजी क्षेत्र,"(काठमाडौं)  हरेक विपत्तिलगत्तै अग्रपंक्तिमा देखिने निजी क्षेत्र यसपटक भने चुपचाप देखिन्छ । झन्डै ५० जिल्लामा संक्रमण फैलिएर निषेधाज्ञासहित सर्वसाधारणले स्वास्थ्य सामग्रीहरूको अभाव सामना गरिरहनुपरे पनि त्यसका लागि सहयोग जुटाउने काम शून्यप्रायः छ ।सरकारले कुनै आह्वान गरेको छैन भने निजी क्षेत्रबाट हुने गतिविधि देखिँदैन । बाढीपहिरो, भूकम्प, नाकाबन्दी तथा अन्य संकटमा निजी क्षेत्रबाट हुने गतिविधिमा यस्तो मौनता भने थिएन । यसपटक किन यस्तो ? निषेधाज्ञाका कारण हामीलाई बाहिर निस्कनै समस्या छ । हामी आइसोलेसन सेन्टर बनाउने योजनामा छौं, नेपाल उद्योग वाणिज्य महासंघका अध्यक्ष शेखर गोल्छाले भने, त्यसका लागि आवश्यक सामग्री कसरी जुटाउने ? सबै बन्द छ ।महासंघ जस्तै निजी क्षेत्रका प्रतिनिधिमूलक संस्थाले मात्रै होइन, कर्पोरेट हाउसहरूसमेत यसपटकको संकटमा सहयोगको भावले अघि बढेको देखिँदैन । नेपालमा ठूला व्यावसायिक घरानाहरू करिब एक दर्जन छन् । पारिवारिक तथा अन्य विभिन्न साझेदारबीचका व्यावसायिक ग्रुपको संख्या करिब ५० छ । आन्तरिक राजस्व विभागको गत वर्षको तथ्यांकअनुसार वार्षिक एक अर्ब रुपैयाँ कारोबार गर्ने व्यावसायिक संस्थाको संख्या साढे पाँच सय छ । ५० करोडदेखि एक अर्ब रुपैयाँसम्मको वार्षिक कारोबार गर्नेको संख्या साढे ६ सय छ ।यस हिसाबले करिब १२ सय व्यावसायिक संस्थाले यस्तो संकटमा कुनै न कुनै रूपमा सघाउन सक्ने हैसियत राख्छन् । कर्पोरेट हाउस सम्बद्ध अधिकारीहरूसँगको कुराकानीअनुसार यसपटकको संकट अन्य समयको भन्दा फरक छ । अन्य विपत्तिमा तल्लो वर्गका व्यक्ति बढी प्रभावित हुन्थे । व्यापार व्यवसाय लामो समय प्रभावित हुँदैनथ्यो । सरकारले गरेको निषेधाज्ञाका कारण यसपटक सबैजसो व्यापार व्यवसाय ठप्प हुने गरेका छन् । व्यवसाय सम्बद्ध कामदार, कर्मचारी तथा व्यवसायीसमेत कोभिड१९ को संक्रमणबाट टाढा रहन सकेका छैनन् । योसहित दुई कारणले निजी क्षेत्र सहयोगका लागि अगाडि नआएको नेपाल उद्योग परिसंघ (सीएनआई) का वरिष्ठ उपाध्यक्ष विष्णुकुमार अग्रवाल बताउँछन् । हाम्रो कर कानुनले नै सहयोगलाई प्रोत्साहन गरेको छैन, उनले भने । औद्योगिक व्यवसाय ऐन २०७६ अनुसार मझौला, ठूला वा वार्षिक १५ करोड रुपैयाँभन्दा बढी कारोबार हुने उद्योगले व्यावसायिक सामाजिक जिम्मेवारी (सीएसआर) प्रयोजनका लागि प्रत्येक आर्थिक वर्षको वार्षिक खुद मुनाफाको कम्तीमा एक प्रतिशत रकम छुट्याउनुपर्छ । यो रकम सरकारले तोकिदिएको क्षेत्रमा खर्च गर्नुपर्छ । आयकर तिर्दा हुने गणनामा उक्त रकम कट्टा गरेर कर बुझाए हुन्छ । यसबाहेक आन्तरिक राजस्व विभागबाट स्वीकृति प्राप्त कर छुट पाउने संस्थाहरूलाई चन्दा, उपहारस्वरूप दिएको एक लाख रुपैयाँसम्म कट्टा गरी आयकर बुझाउन पाइन्छ । अन्य सहयोग गरेको रकममा समेत सरकारले कर लिन्छ, अग्रवालले भने, मानौं, कुनै कर्पोरेट हाउसले नेपालगन्जको एक अस्पताललाई पाँच करोड रुपैयाँ सहयोग गर्यो भने त्यसको पनि आयकर तिर्नैपर्छ । कट्टा गर्न पाइँदैन । यस्ता संकटको समयमा यो व्यवस्था लागू नहुने भनेर सरकारले घोषणा गरिदिए सहयोगको ओइरो लाग्ने उनको दाबी छ । आजको दिनमा केके सामग्रीको आवश्यकता छ भन्ने सूची बनाउने र त्यसमा गरेको खर्च आयकरमा गणना नहुने व्यवस्था सरकारले गरिदेओस् भनेर हामीले भनिरहेका छौं, उनले भने, तर कहिल्यै सुनुवाइ हुँदैन । यस्तै व्यवस्थाका बीच २०७२ सालको भूकम्पमा निजी क्षेत्रले सहयोग गरेको उनले बताए । नेपाल उद्योग वाणिज्य महासंघले मात्रै भूकम्पलगत्तै १६ करोड रुपैयाँ बराबरको राहत तथा औषधोपचार सहयोग गरेको जनाएको थियो । नेपाल उद्योग परिसंघ, नेपाल चेम्बर अफ कमर्सदेखि विभिन्न विषयगत संघसंस्थाले जिल्लाजिल्लामा गएर राहत तथा उद्धारको काम गरेका थिए ।त्यति बेला सहयोग नगर्ने कर्पोरेट हाउस कोही पनि थिएनन् । यसपटक सबै डराइरहेका छन्, अग्रवालले भने, सरकारले खडा गरेको कोषमा सोझै रकम जम्मा गर्न त्यति उत्साहित छैनन् । आफैं उपस्थित भएर मान्छेको अगाडि उभिएर सहयोग गर्न पाउँदा खुसी हुन्छन् । त्यसका लागि यसपटक बाहिर निस्कने वातावरण नै नभएर चुपचाप जस्तो देखिएको उनको भनाइ छ । संक्रमण सर्ने डरले हुन सक्छ, एक वर्षअघि कोभिड१९ फैलिँदा निजी क्षेत्रले सरसामान सहयोग गर्नेभन्दा पनि सरकारी कोषमा नगद जम्मा गर्ने कामलाई नै प्राथमिकता दिएको थियो । एक वर्षअघिको कुरा गर्ने हो भने निजी क्षेत्रबाट सहयोग भएको हो, महासंघ अध्यक्ष गोल्छाले भने । कोभिड१९ को संक्रमण रोकथाम, नियन्त्रण तथा उपचारका लागि सहयोग पुर्याउन सरकारले स्थापना गरेको कोषमा निजी क्षेत्रका विभिन्न संस्थाले सहयोग रकम जम्मा गरेका थिए । सरकारी कर्मचारी, गैरसकारी संस्था तथा कर्मचारी र निजी क्षेत्रहरूबाट सहयोगस्वरूप करिब २ अर्ब ७७ करोड रुपैयाँ जम्मा भइसकेको छ । हाल यो कोषसमेत निष्क्रिय जस्तै छ । गत वर्ष स्वस्फूर्त रूपमा बैंकहरूले मात्रै ३० करोड रुपैयाँ जम्मा गरेको नेपाल बैंकर्स एसोसिएसनका अध्यक्ष भुवन दाहाल बताउँछन् । कोरोना संक्रमण फैलिएपछि बैंकहरूले सीएसआर शीर्षकमा खर्च गर्न बाँकी रकमसमेत यही कोषमा जम्मा गर्नुपर्ने निर्णय सरकारले गरिदिएको थियो । पछि करिब ४० करोड रुपैयाँ जम्मा भयो । दुवै गरेर करिब ७० करोड रुपैयाँ बैंकहरूले जम्मा गरेका थिए, दाहालले भने, तर यसपटक बैंकहरूले मात्र होइन, कसैले पनि सहयोग गरिहालौं भनेर सोचेको देखिएन । कोभिड१९ का कारण कतिपय व्यावसायिक संस्थाको आम्दानी गुमेको, घाटामा गएको भए पनि बैंकहरू भने तुलनात्मक रूपमा सुरक्षित जस्तो देखिन्छन् । अघिल्ला वर्षहरूको तुलनामा नाफा घटे पनि बैंकहरू घाटामा भने गइसकेका छैनन् । यसकारण पनि अहिलेको संकटमा बैंकहरू सहयोग गर्नुको साटो चुपचाप रहेको भन्दै सामाजिक सञ्जालमा समेत बहस हुन थालेको छ । तर यसबारे सरकार र निजी क्षेत्र दुवै चुपचाप देखिन्छन् । यसपटक कसैले पनि एक्लाएक्लै नसोचेको कुरा ठीक हो । तर माहोल बनाउन सरकारले नै आह्वान गरिदिए राम्रो हुन्थ्यो, बैंकर्स संघका अध्यक्ष दाहालले भने, संक्रमणबाट जोगिँदै भर्चुअल छलफल गरेर भए पनि सहयोग गर्न सोच्ने बेला आएको छ । हाल बैंकहरू आफ्नो सेवा कसरी राम्रो गरी र सुरक्षित रूपमा दिने भन्नेमै केन्द्रित रहेको उनले बताए । सेवा दिने काम कुनै पनि बैंकले रोकेका छैनन्, उनले भने ।"
कर तिर्ने समय थप्न विज्ञप्तिको ओइरो,"काठमाडौं (कास) व्यवसायीहरूले सरकारसँग कर भुक्तानीको समय थपिदिन माग गर्दै पत्राचार गरेका छन् । निजी क्षेत्रका प्रतिनिधिमूलक छाता संस्थाहरूले हिजोआज दिनहुँजसो सरकारलाई पत्राचार गर्ने र विज्ञप्ति जारी गर्ने गरेका छन् । मंगलबार मात्रै नेपाल उद्योग वाणिज्य महासंघ, नेपाल उद्योग परिसंघ र नेपाल चेम्बर अफ कमर्सले छुट्टाछुट्टै विज्ञप्ति जारी गर्दै कर बुझाउनुपर्ने म्याद थपिदिन भने ।सरकारले तय गरेको समय तालिकाअनुसार हरेक महिनाको २५ गतेभित्र अघिल्लो महिनामा संकलित मूल्य अभिवृद्धि कर (भ्याट), अन्तःशुल्क र आयकरको अग्रिम कर कट्टीबापतको रकम बुझाउनुपर्छ । उक्त मिति पर सारिदिन व्यवसायीहरूको अनुरोध हो । कोभिड१९ को नयाँ भेरिएन्टको संक्रमण रोकथामका लागि मुलुकको झन्डै दुई तिहाइ भूभागमा निषेधाज्ञा जारी छ, महासंघले जारी गरेको विज्ञप्तिमा भनिएको छ, यसका कारण सरकारलाई बुझाउनुपर्ने राजस्वको विवरण तथा कर रकम भुक्तानीको समय थप गर्न माग गर्दछौं । महासंघले सरकारका सम्बन्धित निकायमा पत्राचार गर्दै अहिलेको विषम परिस्थितिलाई मनन गरी मूल्य अभिवृद्धि, अन्तःशुल्क, आयकरको अग्रिम कर कट्टीलगायत करको विवरण बुझाउनुपर्ने म्याद र कर रकम भुक्तानीको समय थप गरिदिन अनुरोध गरेको हो । परिसंघले निषेधाज्ञाको समयमा उद्योग व्यवसाय सञ्चालन गर्न पाउनुपर्ने मागसमेत गरेको छ । साथै उद्योग परिसरभित्र व्यवस्थित आवास तथा क्वारेन्टाइनको व्यवस्था गर्न पर्याप्त स्थान नहुने भएकाले उद्योगले सञ्चालन गरेका सवारीसाधनमा कर्मचारी तथा श्रमिकलाई सहज आवतजावतको व्यवस्था गर्नसमेत माग गरेको छ ।आवश्यक स्वास्थ्य सुरक्षा मापदण्ड पालना गरी कर्मचारी तथा श्रमिकलाई सहज आवतजावतका लागि पासको व्यवस्था गर्न परिसंघको माग छ । साथै निषेधाज्ञाको समयमा व्यवसायीलाई कर दाखिला गर्ने र विवरण बुझाउने समय आवश्यक रहेको उल्लेख गरेको छ । निषेधाज्ञाको समयमा कर विवरण बुझाउन र चुक्ता गर्न सरकारसँग समय थप गर्न माग गरेका छौं, परिसंघको विज्ञप्तिमा उल्लेख छ, महामारीले सिर्जना गरेको कठिन परिस्थितिमा कर दाखिला गर्न समस्या हुने भएकाले यसमा कुनै थप शुल्क तथा जरिवाना नलिन माग गर्दछौं । उद्योग, व्यवसाय तथा कार्यालय बन्द छन् । यस्तो अवस्थामा व्यवसायी तथा कर्मचारी आफ्ना कार्यालयमा जान सक्ने अवस्था नभएको चेम्बरको विज्ञप्तिमा भनिएको छ ।"
धनाढ्य दम्पतीको सम्बन्धविच्छेद,"(काठमाडौं)  व्यापार, प्रविधि र समाज सेवामा विश्वभर नाम कहलिएको दम्पती बिल गेट्स र मेलिन्डा गेट्सले विवाहको २७ वर्षपछि सम्बन्धविच्छेदको घोषणा गरेका छन् । आफ्नो सम्बन्धविच्छेदबारे सामाजिक सञ्जालमार्फत जानकारी गराउँदै उनीहरूले भनेका छन्, हामी दम्पतीका रूपमा अब सँगै अघि बढ्न सक्दैनौं ।माइक्रोसफ्ट स्थापना गरी कैयौं वर्षसम्म विश्वको सबैभन्दा धनाढ्यको सूचीमा रहेका बिल गेट्स अहिले पनि फोर्ब्सको धनाढ्यको सूचीमा विश्वको चौथो स्थानमा छन् । पछिल्लो समय उनले आफ्नो व्यवसायबाट हात झिकेर दम्पतीसहित समाज सेवामा सक्रिय थिए । सन् १९८० को दशकमा आफ्नै कम्पनी माइक्रोसफ्टमा कार्यरत मेलिन्डासँग बिल गेट्सको विवाह भएको थियो । बिल र मेलिन्डाका तीन सन्तान छन् । उनीहरू पछिल्ला वर्षमा बिल एन्ड मेलिन्डा गेट्स फाउन्डेसनमार्फत विश्वभर समाज सेवामा सक्रिय छन् ।फाउन्डेसनले विश्वभर संक्रामक रोग नियन्त्रण र बालबालिकाका लागि भ्याक्सिनको उपयोगका लागि अर्बौं रुपैयाँ खर्च गरिसकेको छ । दुवैले फाउन्डेसनको कामलाई निरन्तरता दिने बताएका छन् । गेट्सले आफ्ना अर्का धनाढ्य व्यवसायी वारेन बफेटसँगै मिलेर आफ्नो अर्बौंको सम्पत्तिको अधिकांश हिस्सा समाज सेवामा लगाउने घोषणा गरेका थिए । ६५ वर्षीय बिल गेट्स १ सय २४ अर्ब डलरसहित धनाढ्को सूचीमा छन् । सन् १९७० ताका बिल गेट्सले स्थापना गरेको माइक्रोसफ्ट अहिले विश्वको सबैभन्दा ठूलो सफ्टवेयर कम्पनी हो । पछिल्लो २७ वर्षमा हामीले तीन जना अत्यन्तै योग्य सन्तान हुर्कायौं भने विश्वभरका मानिसलाई स्वस्थ जीवनका लागि प्रेरित गर्ने फाउन्डेसन पनि निर्माण गर्यौं, डिभोर्सबारे जानकारी दिन बिल र मेलिन्डाले गरेको ट्वीटमा भनिएको छ । हाम्रो साझा उद्देश्यमा हामीलाई निरन्तर विश्वास छ । र, हामी फाउन्डेसनको कामलाई निरन्तरता दिनेछौं । तर हाम्रो जीवनको आगामी चरणमा हामी दम्पतीका रूपमा अघि बढ्न सक्दैनौं भन्ने हामीलाई लागेको छ, ट्वीटमा भनिएको छ, हामी हाम्रो गोपनीयता र निजी जीवनमा हस्तक्षेप नगर्न सबैलाई आग्रह गर्न चाहन्छौं । हामी हाम्रो नयाँ जीवनको यात्रातर्फ अघि बढ्दै छौं ।५६ वर्षीया मेलिन्डाले सन् १९८७ मा प्रडक्ट म्यानेजरका रूपमा माइक्रोसफ्टमा काम थालेकी थिइन् । सोही वर्ष न्युयोर्कमा भएको बिजनेस डिनरमा दुवैले एकअर्कालाई भेट गरेका थिए । सोही वर्ष उनीहरूको प्रेम सम्बन्ध कायम भएको थियो ।"
खाली रंगशालामा उत्कृष्ट गोल,"(काठमाडौं)  अक्सन मा लिइएका खेलाडीमा आधारित नेपाल सुपर लिग (एनएसएल) मा पहिलो चरणका खेल खासै गतिला थिएनन् । सातवटै फ्रेन्चाइज टिमले पूरा टिम (अक्सनबाट लिएका १४, मार्की १, विदेशी ३ (विदेशमा खेलिरहेका नेपालीसहित) र स्थानीय २ खेलाडी) एक साता पनि अभ्यास गर्न पाएका थिएनन् । दशरथ रंगशालाको प्यारापिट खाली भए पनि मैदानमा प्रतिस्पर्धाले दोस्रो चरणबाट गति लिन थाल्यो ।अधिकांश टिमलाई आजको पर्सि नै खेल्नुपर्ने बाध्यता छ । त्यसैले धेरै टिमलाई चोटले नराम्रैसँग पिरोलेको छ । चोटका कारण लिगमा फर्किन नसक्ने खेलाडीको स्थानमा अर्को खेलाडी ल्याउन पाइने प्रावधान पनि छ । जसअनुसार एक टिमलाई चार खेलाडीसम्मै परिवर्तन गरेका छन् । चौथो चरणको अन्तिम खेलमा मंगलबार काठमाडौं रेजर्सले बुटवल लुम्बिनी एफसीलाई १० ले हरायो । क्यामरुनी फरवार्ड स्टेफेन समिरले पाँचौं मिनेटमा गरेको गोलले बुटवल लुम्बिनीको अपराजित यात्रामा पूर्णविराम लगाइदियो ।दोस्रो जित हात पारेको काठमाडौं रेजर्सले चार खेलमा दुई गोल गरेको छ र दुवै गोल अफ्रिकी खेलाडीले गरेका छन् । विराटनगर सिटी एफसीका स्पेनी फरवार्ड पेड्रो मान्जीले पनि एनएसएलमा दुई गोल गरेका छन् । धनगढी एफसीका फरवार्ड ओलावाले आफिजले सर्वाधिक चार गोल गरेका छन् । यसको मतलब देशकै पहिलो फ्रेन्चाइज फुटबल प्रतियोगितामा विदेशी खेलाडी हाबी भएको भने होइन । हरेक खेलमा विदेशी खेलाडी निर्णायक भएका छैनन् । स्वदेशी खेलाडीको प्रदर्शन पनि उत्तिकै दमदार छ ।चौथो चरणसम्म प्रतिखेल दुई गोलको औसतमा २८ गोल भएका छन् । सबैभन्दा फराकिलो अन्तर ३० को रह्यो । यति ठूलो जित दुईपल्ट हात पारेको धनगढीले एकपल्ट उस्तै अन्तरको हार पनि बेहोर्यो । पोखरा थन्डर्सले काठमाडौं र ललितपुर सिटीविरुद्ध गोलरहित खेल्यो । यिनै गोलरहित खेल निकै निरस थिए । विराटनगर सिटीले दुईपल्ट पछाडि परेर पनि बुटवल लुम्बिनीविरुद्ध २२ को बराबरी खेल्यो । यस खेलमा तेस्रो चरणको उक्त खेलमा फुटबलमा पाइने सबै खालको रोमाञ्च अनुभव गर्न सकिन्थ्यो ।लिगमा तीन चरण अर्थात् सात खेल बाँकी छन् । शीर्ष तीनमा रहेका धनगढी, विराटनगर सिटी र काठमाडौंको समान ७ अंक छ । बुटवल लुम्बिनी र पोखरा थन्डर्स ५५ अंकमा छन् । शीर्ष चारमा रहेर प्लेअफमा पुग्ने होडमा प्रतिस्पर्धा उनीहरू नै हुने देखिएको छ । पुछारका दुई टिम ललितपुर सिटी (३ अंक) र एफसी चितवन (२ अंक) को पनि प्लेअफमा पुग्ने गणितीय सम्भावना कायमै छ । तर, उनीहरूको भाग्य अरु टिमकै नतिजामा निर्भर हुनेछ । फाइनल प्रवेशका लागि शीर्ष दुई स्थानमा रहने टिमलाई सजिलो हुनेछ । त्यसैले, एनएसएलमा लिगका बाँकी खेल अझै रोमाञ्चक हुनसक्छ ।चौथो चरणको समाप्तिमा एनएसएलका सात विशेषता ः आफिजको फिनिसिङएनएसएलमा हरेक टिमले एक करोड रुपैयाँ बढी लगानी गरेका छन् । लाखौं खर्च गरेर विदेशी खेलाडी ल्याएका छन् । भारतको आई लिग खेलेका मात्र होइन, युरोपका लिग र एएफसी च्याम्पियन लिगका अनुभवी खेलाडीलाई पनि ल्याएका छन् । केही टिम भने खेलेरै कमाउने बहानामा नेपाल आएका अफ्रिकी खेलाडीमै भर परेको छ । केही क्लबले भने यहाँको सहिद स्मारक ए डिभिजन लिग खेलिसकेका खेलाडीलाई विश्वास गरेका छन् ।कुनै पनि टिमलाई एकसाथ तयारी गर्ने अवसर एक साता पनि थिएन । यसै बेला कोरोना भाइरसको महामारीले दक्षिण एसियालाई नै संकटमा पारिरहेको थियो । त्यसैले खाली प्यारापिटमा एनएसएलका खेल भइरहेका छन् । यस्तो बेला नयाँ खेलाडीलाई दशरथ रंगशालामा जम्न गाह्रै हुन्छ । त्यो पनि अक्सनबाट लिइएका मिश्रित खेलाडीको टिममा । यसमा अलि चलाख धनगढी देखियो । किनभने टोलीले जेठ १ सम्म हुने एनएसएलका लागि नेपाली फुटबल बुझेका नाइजेरियन फरवार्ड ओलावाले आफिजलाई ल्यायो ।तर, धनगढी पहिलो खेलमै विराटनगर सिटीविरुद्ध ३० ले हार्यो । निकै खराब हार थियो त्यो । किनभने धनगढीले गोलका दस अवसर खेर फालेको थियो र त्यसमा आधा मौका त आफिजले नै गुमाएका थिए । त्यसपछि भने आफिजसँगै धनगढी लयमा फर्कियो । ए डिभिजन लिगमा आरसीटी, संकटा, थ्रीस्टार र मनाङ मर्स्याङ्दीबाट खेलिसकेका आफिजले धनगढीका लागि बालगोपाल महर्जनको टिम काठमाडौंविरुद्ध ३० को जितमा दुई गोल गरे । उनले ललितपुर र चितवनविरुद्ध पनि एकएक गोल गरेर आफ्नो गोल संख्या चार खेलमा चार पुर्याए । सर्वाधिक गोलकर्तामा सन्तोष (३ गोल) भन्दा अगाडि रहेका उनी अझै आरसीटी र संकटामा छँदाजस्तो उत्कृष्ट लयमा भने छैनन् । पहिलाभन्दा अलि सुस्त भएका छन् । थुप्रै अवसर पनि गुमाइरहेका छन् । तैपनि गोल गरेकै छन् । चार पेनाल्टी, तीनमा चुक्योएनएसएलमा चौथो चरणको समाप्तिसम्म चारपल्ट पेनाल्टी भएको छ । तर, तीन पेनाल्टीमा गोल भएन । जबकि खेलमा गोल गर्न सबैभन्दा सहज अवसरमा पर्छ पेनाल्टी । तर, यो १२ यार्डको प्रहारमा खेलाडीहरू लगातार असफल भइरहेका छन् । प्रहार नै कमजोर वा गोलकिपर उत्कृष्ट हुन् ? छुट्याउनै गाह्रो छ ।ललितपुर सिटीले सबैभन्दा बढी दुईपल्ट पेनाल्टी पायो । तर, दुईपल्टै चुक्यो । कप्तान एवं मार्की अञ्जन विष्टले चितवनविरुद्ध २१ औं मिनेटमा प्रहार गरेको पेनाल्टीमा बल गोलकिपर विशाल सुनारले रोकिदिए । त्यो खेलमा युवा गोलकिपर विशालको प्रदर्शन उत्कृष्ट थियो । दोस्रो हाफमा कमल श्रेष्ठको नसोचिएको गोलमा ललितपुर सिटीले अग्रता लिएको थियो । तर, इन्ज्युरी समयमा पाएको पेनाल्टीमा अमित तामाङ भने चुकेनन् र ललितपुर ११ मा रोकियो ।लगत्तै अर्को खेलमा पनि ललितपुर सिटीले पेनाल्टी पायो । धनगढीका कप्तान किरण चेम्जोङको गल्तीमा पाएको पेनाल्टी अजरबैजानी मिडफिल्डर नुर्लान जाहिदले प्रहार गरे । तर, उनको प्रहार फितलो रह्यो र बल किरणले समाते । दोस्रो हाफमा दुवै टिमले गोल गरे र खेल ११ मा सकियो । दुई पेनाल्टी चुकाइकै कारण पनि हो, भाटभटेनी सुपरमार्केट स्वामित्वको क्लब अझै जितविहीन छ ।पेनाल्टीमा चुक्ने अर्का खेलाडी हुन् विलियम ओपोकु । बुटवल लुम्बिनीका यी मिडफिल्डरले मंगलबार काठमाडौंविरुद्ध छैटौं मिनेटमा प्रहार गरेको बल गोलकिपर विकेश कुथुले रोकिदिए । बुटवल लुम्बिनी एक गोलले पछाडि परेको अर्को मिनेटमै पाएको बराबरी गर्ने अवसर उपयोग गरेको भए अपराजित एक्लो टिम हुने थियो । पट्टी बाँधेरै खेलिरहेदोस्रो हाफ चलिरहेको थियो । चितवनका मिडफिल्डर शिशिर लेखी र विराटनगर सिटीका डिफेन्डर सरोज दाहाल हेडद्वारा बल प्रहार गर्न क्रममा जुध्न पुगे । सरोजको दाँतले शिशिरको टाउको चोट लाग्यो । रगत बग्यो । प्राथमिक उपचारपछि टाउकोमा पट्टी बाँधेरै शिशिर खेल्न थाले । त्यसरी खेल्दा अप्ठ्यारो महसुस गरेपछि उनले पट्टी खोलेर फालिदिए । तर, हेडिङ गर्ने क्रममा उनको टाउकोबाट फेरि रगत बग्न थाल्यो । उनले फेरि पट्टी बाँधेर खेल्न थाले । उनलाई प्रशिक्षकले यसरी नै पूरा समय खेलाए । विराटनगरले २० ले जितेको खेलपछि उनी सिधै हस्पिटल गए । उनको टाउकोमा तीन टाँका लगाइएको छ । उत्कृष्ट गोलदोस्रो चरणको सुरुआतसँगै एनएसएलमा उत्कृष्ट गोलहरू भइरहेका छन् । बुटवल लुम्बिनीका फरवार्ड आशिष लामाले चितवनविरुद्ध गरेको गोल निकै उत्कृष्ट थियो । उनले करिब २५ यार्डबाट प्रहार गरेको बल गोलकिपर विशाल सुनारले रोक्ने अवसर नै पाएनन् ।विराटनगर सिटीका स्पेनी फरवार्ड पेड्रो मान्जी दुई गोल गरेका छन्, बुटवल लुम्बिनी र चितवतविरुद्ध । दुवै गोल उत्कृष्ट रहे । उनले दुवै गोल उस्तै गरी पेनाल्टी क्षेत्रको ठीकबाहिरबाट प्रहार गरेका थिए । विराटनगरकै आक्रामक मिडफिल्डर सन्तोष तामाङले तीन गोल गरेका छन् । इन्ज्युरी समयमा बुटवल लुम्बिनीविरुद्ध सुनिल खड्काले गरेको भनिएको बराबरी गोल पनि पछि रेफ्रीले सन्तोषकै नाममा गरिदिएका छन् । त्यसमा उनले फ्रिकिक प्रहारमा निकै चलाखी गरेका गरेका थिए ।सन्तोषले धनगढीविद्ध हात पारेको ३० को जितमा पनि गोलकिपर किरणलाई मौका दिएका थिएनन् । विशष्ोगरी उनले चितवनविरुद्ध २० ले जितेको खेलमा ८९ औं मिनटमा गरेको गोल निक्कै उत्कृष्ट थियो । उनले पाएको बललाई विपक्षीका दुई खेलाडीलाई उछिन्दै पेनाल्टी क्षेत्रको ठीकबाहिरबाट प्रहार गरे, जसले विराटनगरको दोस्रो जित पक्का गरेको थियो । विवादमा रेफ्रीविराटनगर सिटीविरुद्ध २० ले हारेपछि चितवनका सहायक प्रशिक्षक शैलेश कर्माचार्यले रेफ्रीले अन्याय गरेको दाबी गर्दै भनेका थिए, पहिलो गोल हातमा लागेपछि भएको थियो । त्यसैले खेलमा फरक पार्यो । तर, पेड्रो मान्जीले दायाँ खुट्टाले रोकेपछि बल सूक्ष्मरूपमा हेर्दा हातमा होइन, छातीमा लागेको देखिन्छ । त्यसपछि उनले आकर्षक गोलमा परिणत गरिदिएका थिए ।विराटनगर सिटीका प्रशिक्षक यान लले पनि बुटवल लुम्बिनीविरुद्ध २२ मा टुंगिएको खेलमा रेफ्रीको खुबै आलोचना गरेका थिए । उनले नेपालको जस्तो खराब रेफ्री कहिल्यै नदेखेको दाबी गर्दै देशको फुटबलको स्तर उकास्ने एनएसएलमा विदेशी रेफ्री ल्याउनुपर्ने जिकिर पनि गरेका थिए । अरु टिमका प्रशिक्षकले पनि रेफ्रीको धेरथोर आलोचना गरेका छन् । खासमा पेनाल्टी प्रहार गर्ने बेला गोलकिपर अगाडि बढेको अवस्थालाई रेफ्री र सहायक रेफ्रीले त बिर्सिएका छन् नै, टिमका प्रशिक्षकहरूले पनि याद गरेका छैनन् । प्रशिक्षक नै बर्खास्तलगातार चार खेलसम्म जितविहीन रहेपछि ललितपुर सिटीले मुख्य प्रशिक्षक प्रदीप हुमागाईंलाई बर्खास्त गर्यो । टिमका मालिकमध्येका एक कल्याण गुरुङले आइतबार चितवनविरुद्धको खेल गोलरहित सकिएलगत्तै हुमागाईंलाई बर्खास्त गरेको बताए । त्यसको कारण टिमको खराब नतिजा भएको पनि उनले बताए । पछि हुमागाईंले राजीनामा दिएको दाबी गरे । तर, त्यसअघि नै टिमबाट बर्खास्त गरिएको समाचार छ्याप्छ्याप्ती आइसकेको थियो । व्यावसायिक फुटबलमा टिमको असफलतामा प्रशिक्षकलाई हटाउने परम्परा नै छ र एनएसएलमा यसरी बर्खास्त हुने पहिलो प्रशिक्षक भए हुमागाईं । अमेरिकाबाट आएका उनलाई हटाइएपछि सहायक प्रशिक्षक राजु तामाङलाई कार्यबाहकको जिम्मेवारी दिइएको छ । मनीषको ॅकिलर हेडरदक्षिण कोरियाको फुटबल एकेडेमीमा प्रशिक्षण गरिरहेका फरवार्ड मनीष डाँगी निकै मिहिनेती छन् । भलै उनको खेल शैली बुझ्ने खेलाडी टिममै कमै देखिन्छन् । उनलाई एनएसएलमा विराटनगर सिटीले स्थानीय खेलाडीको रूपमा भित्र्याएको हो । सब्स्टिच्युटको रूपमा नियमित खेलिरहेका उनी पनि चितवनविरुद्ध सन्तोषले गरेको गोलमा मुख्यपात्र हुन् । कप्तान रजिन धिमालको फ्रिकिकमा लगभग बाहिर गइसकेको बललाई उनले मुस्किलले हेड गर्दै लाइनबाट भित्र ल्याएका थिए । अशोक थापाले नियन्त्रण गरेको त्यो बललाई चितवनका डिफेन्डर जोनाथन रुडीले हेडद्वारा क्लियर गर्ने प्रयास गरे । त्यही बल पाएपछि सन्तोषले सुन्दर गोल गरेका थिए ।"
आईपीएल स्थगित,"मुम्बई (एएफपी) विश्व क्रिकेटको सबैभन्दा धनाढ्य प्रतियोगिता इन्डियन प्रिमियर लिग (आईपीएल) २०२१ मंगलबार स्थगित गरिएको छ । पूरा भारत कोरोना भाइरस महामारी प्रकोपबाट गुज्रिइरहेका बेला यो निर्णय आएको हो । मानवीय संवेदनशीलता नबुझेर प्रतियोगिता आयोजना भइरहेकामा पनि आलोचना भइरहेको थियो । प्रतियोगितामा सहभागी खेलाडी कोरोना भाइरसबाट संक्रमित हुन थालेपछि प्रतियोगिता रोक्न बाध्य भएको हो । सनराइजर्स हैदराबाद र मुम्बई इन्डियन्सबीच मंगलबार खेल रहेको थियो । त्यसअगाडि हैदराबादका एक खेलाडी संक्रमित भएको पुष्टि भएको थियो । यसअघि सोमबार कोलकाता नाइट राइडर्स र रोयल च्यालेन्जर्स बेंग्लोरको खेल पनि रद्द गरिएको थियो । त्यो खेलअगाडि वरुण चक्रवर्ती र सन्दीप वारियरलाई संक्रमण पुष्टि भएको थियो । यस्तै चेन्नई सुपर किंग्सले पनि आफ्ना बलिङ प्रशिक्षक एल बालाजी र एक सहयोगी कर्मचारीलाई पनि संक्रमण भएको बताएको थियो । प्रतियोगिता आयोजकले प्रेस विज्ञप्ति जारी गर्दै भनेको छ, इन्डियन प्रिमियर लिग आयोजक कमिटी र भारतीय क्रिकेट बोर्डबीचको छलफलपछि यसपालिको प्रतियोगिता तत्काल लागू हुने गरेर रोक्ने निर्णय भएको छ । भारतीय क्रिकेट बोर्ड खेलाडी, सहयोगी कर्मचारी र प्रतियोगितासँग सम्बन्धित सबैको सुरक्षाका लागि कुनै प्रकारको सम्झौता गर्न तयार छैन । भारतमा अहिलेसम्म दुई करोडभन्दा बढी कोरोनाबाट संक्रमित भइसकेका छन् । यसक्रममा २ लाख २० हजारभन्दा बढीको मृत्यु पनि भएको छ । भारतले नै अक्टोबरनोभेम्बरमा ट्वान्टी२० विश्वकप आयोजना गर्दै छ । यो प्रतियोगिता पनि अन्यत्र सर्ने वा स्थगित हुने अनुमान गरिएको छ । प्रतियोगिताले अस्ट्रेलिया, इंग्ल्यान्ड तथा दक्षिण अफ्रिकाका प्रमुख खेलाडीलाई आकर्षित गर्ने गरेको छ । यसपल्ट सहभागी सबै खेलाडी, प्रशिक्षकदेखि सहयोगी कर्मचारीलाई कडा सुरक्षाघेरामा राख्दै आएको थियो । भारतीय क्रिकेट बोर्डका उपाध्यक्ष राजीव शुक्लले एएफपीसँगको कुराकानीमा प्रतियोगिता खेलिरहेको विदेशी खेलाडीलाई आफ्नो देश फर्काउन प्रयास भइरहेको बताएका छन् । उनले भनेका छन्, विदेशी खेलाडीलाई सकुशल घर फर्काउन प्रयास भइरहेको छ । अस्ट्रेलियाली क्रिकेट बोर्डले आफू भारतीय समकक्षीसँग लगातार सम्पर्कमा रहेको जनाएको छ । अस्ट्रेलियाली बोर्ड खेलाडीसँगै प्रशिक्षक, पदाधिकारी र कमेन्टेटरलाई फर्काउन प्रयासरत छ । अप्रिलबाट सुरु भएको यसपालिको आईपीएलकै क्रममा कोरोना भाइरस संक्रमणको दोस्रो लहर सुरु भएको हो । प्रतियोगितामा सहभागी आठ टिममध्ये दिल्ली र मुम्बईका टिम प्रमुख छन् । यिनै दुई सहर दिल्ली र मुम्बई दोस्रो लहरबाट सबैभन्दा नराम्रोसँग प्रभावित रहेको छ । उपाध्यक्ष शुक्लले प्रतियोगिताका बाँकी खेल कहिले गर्ने हो भनेर निर्णय गर्न बाँकी रहेको बताए । उनले नयाँ मिति घोषणा गर्नु अगाडि स्थिति पूर्णतः अनुकूल हुनुपर्ने पनि बताए ।"
कोरोनाबाट वरिष्ठ कराते प्रशिक्षकको निधन,"(काठमाडौं)  नेपाली फुलकन्ट्याक्ट करातेका पहिलो पुस्ताका खेलाडी तथा वरिष्ठ प्रशिक्षक रामजीप्रसाद वज्राचार्यको कोरोना भाइरस संक्रमणका कारण निधन भएको छ । कोरोना संक्रमण देखिएपछि बलम्बुस्थित एपीएफ अस्पतालमा उपचाररत वज्राचार्यको मंगलबार बिहान ११ बजेर ५५ मिनेटमा चिकित्सकले मृत घोषणा गरेका थिए ।६५ वर्षीय वज्राचार्यलाई एक साताअघि घाँटी दुख्ने र ज्वरो आउने समस्या भएपछि गणेशमान स्मृति अस्पतालमा भर्ना गरिएको थियो । उक्त अस्पतालमा परीक्षणपछि कोरोना संक्रमण भएको पत्ता लागेपछि उनको आईसीयूमा उपचार भइरहेको थियो ।निमोनियासमेत देखिएपछि उहाँलाई भेन्टिलेटरमा राख्नुपर्ने भयो । गणेशमान अस्पतालमा भएको दुवै भेन्टिलेटर खाली नभएका कारण हिजो (सोमबार) एपीएफ अस्पताल लगिएको हो, राष्ट्रिय खेलकुद परिषद (राखेप) का पूर्व कोषाध्यक्ष तथा वज्राचार्यका चेला मीनकृष्ण महर्जनले कान्तिपुरसँग भने । वज्राचार्यका श्रीमती र छोरासमेत कोरोना संक्रमण देखिएपछि होम आइसोलेसनमा छन् ।सितोरियो करातेका पूर्व प्रशिक्षक महर्जनले स्व वज्राचार्यलाई नेपाली क्योकुसिन करातेले पाएको सबैभन्दा उत्कृष्ट खेलाडीका रूपमा चित्रण गरे । नेपालमा क्योकुसिन करातेको सुरुआतकर्ता जगत गौचनका पहिलो र उत्कृष्ट चेलाका रूपमा वज्राचार्यले २०३८ सालदेखि राष्ट्रिय प्रतियोगिता खेल्न थालेका हुन् । २०३९ सालमा क्योकुसिन कराते राखेपमा दर्ता भएपछि उनको अन्तर्राष्ट्रिय सहभागिताको बाटो खुलेको थियो ।धरानमा जन्मिएका वज्राचार्यले सन् १९८६ (२०४२) मा जापानमा भएको एसियाली क्योकुसिन करातेमा कांस्य पदक जितेका थिए । अन्य थुप्रै अन्तर्राष्ट्रिय प्रतियोगितामा पनि उनले सफलता पाएका छन् । राष्ट्रियस्तरमा उनलाई क्योकुसिन करातेका सर्वकालीन महान खेलाडीका रूपमा चिनिन्छ ।राष्ट्रिय प्रतियोगितामा उनी आफ्नो तौल समूहमा दुईपल्ट राष्ट्रिय च्याम्पियन बनेका थिए । खेलाडी जीवनपछि उनले क्योकुसिन कराते प्रशिक्षकका रूपमा सक्रिय थिए ।राष्ट्रिय खेलकुद परिषदमा क्योकुसिन करातेका वरिष्ठ प्रशिक्षकका रूपमा करार नियुक्ति पाएका वज्राचार्य सात वर्षअघि उमेरहदका कारण अनिवार्य अवकाशमा परेका थिए । शारीरिक सुगठनका राष्ट्रिय खेलाडीसमेत रहेका उनी नेपाल फुलकन्ट्याक्ट कराते महासंघका वरिष्ठ उपाध्यक्षसमेत हुन् । उनका श्रीमती, एक छोरा र दुई छोरी छन् ।यसअघि आइतबार एक राष्ट्रिय बुद्धिचाल खेलाडीको कोरोना संक्रमणपछि निधन भएको थियो । राष्ट्रिय खेलाडी तथा ताप्लेजुङ जिल्ला बृद्धिचाल संघका सदस्य प्रेमराज लिम्बूको मृत्यु भएको हो ।३२ वर्षीय लिम्बू वैशाख १० मा कोरोना संक्रमण पुष्टि भएपछि होम आइसोलेसनमा थिए । १७ गतेदेखि गम्भीर भएका उनलाई जिल्ला अस्पताल लगिएको थियो । त्यहाँ उपचार हुन नसकेपछि झापाको बिर्तामोड लाँदै गर्दा बाटोमै निधन भएको नेपाल बुद्धिचाल संघका महासचिव हेराकाजी महर्जनले जानकारी दिए । लिम्बूकै अगुवाइमा ताप्लेजुङमा चारवटा अन्तर्राष्ट्रिय प्रतियोगिता आयोजना भएको थियो ।"
च्याम्पियन इन्टरका नायक लुकाकु,इटालीमिलान इटालीको माथिल्लो डिभिजनमा पार्माको तीन वर्षको बसाइमा सोमबार पूर्णविराम लागेको छ । इटालीको सिरी ए मा पार्मा टुरिनोसँग १० ले पराजित भएपछि रेलिगेसनमा पर्यो । खेलको एकमात्र गोल मार्गिम भाजभोडाले ६३ औं मिनेटमा गरे । यो जितपछि टुरिनोको रेलिगेसनबाट बच्ने सम्भावना भने बढेको छ । टुरिनो रेलिगेसन क्षेत्रबाट ३ अंकले अगाडि रह्यो । क्रोटोन यसअघि नै रेलिगेसनमा परिसकेको छ ।

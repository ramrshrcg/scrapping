शीर्षक,विवरण
"ओलीको अर्को असंवैधानिक कदम, राष्ट्रपतिको साथ","उनले राष्ट्रपतिलाई पत्र लेखेझैं राजनीतिक परिस्थिति गत वैशाख २७ गते विश्वासको प्रस्ताव राख्दाको जस्तो छ कि छैन भनेर थाहा पाउने थलो पनि प्रतिनिधिसभा मात्रै हो । तर ठोकुवाका भरमा ओलीले आाफूले विश्वासको मत लिन सक्दिनँ भन्नु र राष्ट्रपतिले त्यसलाई सदर गर्नु संविधानको धारा ७६(५) अन्तर्गत पनि आफैं प्रधानमन्त्री बनेर चुनावसम्मको बाटो तय गर्नु हो । उसो त ओलीले अहिले पनि राजीनामा नदिएकाले यही हैसियतमा उनले सरकार बन्न नसकेको भन्दै प्रतिनिधिसभा विघटन गरिदिन सक्छन् ।ओली र उनी निकटस्थ नेताहरूले बारम्बार आफूहरूको एक मात्रै लक्ष्य चुनाव रहेको बताउँदै आएका छन् । एमालेका स्थायी कमिटी सदस्य सुवास नेम्वाङले नयाँ प्रक्रियाअन्तर्गत पनि ओली नै प्रधानमन्त्री बन्ने सम्भावना प्रबल रहेको बताए । संविधानको धारा ७६(५) ले प्रतिनिधिसभाका कुनै सदस्यले विश्वासको मत प्राप्त गर्न सक्ने आधार प्रस्तुत गरे राष्ट्रपतिले उनलाई प्रधानमन्त्री नियुक्त गर्न सक्ने व्यवस्था छ, नेम्वाङले कान्तिपुरसित भने, त्यसैले उपधारा ५ बमोजिम पनि ओलीजी नै प्रधानमन्त्री बन्ने सम्भावना छ किनभने संसद्मा सबैभन्दा धेरै संख्या एमालेकै छ, योभन्दा बलियो आधार के हुन्छ ? अल्पमतको प्रधानमन्त्रीले विश्वासको मत लिने आधार नभएपछि लोकतान्त्रिक विधि पद्धति र मूल्य मान्यताअनुसार नै वैकल्पिक सरकार गठनका लागि मार्गप्रशस्त गरिदिएको नेम्वाङको भनाइ छ । तर मार्गप्रशस्त भन्ने शब्दले राजीनामाको मर्म नबोकेकाले नयाँ सरकार गठनको आह्वान नै असंवैधानिक भएको कानुनविद् एवं राष्ट्रिय सभा सदस्य राधेश्याम अधिकारीले बताए । प्रधानमन्त्रीले राजीनामा नगरी पदमा बसेर ७६(५) मा जाऔं भन्न पाइँदैन । उहाँले भनेको मार्गप्रशस्त भन्ने शब्दले राजीनामाको मर्म बुझिँदैन, स्पष्ट रूपमा राजीनामा गर्छु भन्नुपर्छ, उनले भने, त्यसपछि बल्ल संसद्का सबै दलले खेल्ने मैदान बराबर हुन्छ । अहिले जे निर्णय भएको छ, यो पूर्णतः असंवैधानिक हो ।बिहीबार मन्त्रिपरिषद् बैठक बस्नुभन्दा केहीअघि मात्रै सर्वोच्च अदालतले गैरसांसद मन्त्रीहरूको नियुक्ति बदर गरेको थियो । बैठकमा अलि तनावमा देखिएका ओलीले आफ्नो मुड खासै ठीक नभएको र अब उपधारा ५ अन्तर्गत अघि बढ्नुपर्ने बताएका थिए । बैठकले शपथ, कोभिड१९ संकट व्यवस्थापन र नागरिकतासम्बन्धी तीनवटा अध्यादेश जारी गर्ने निर्णय गरेको थियो । अरू दुइटा अध्यादेश राष्ट्रपति कार्यालयबाट जारी भए पनि नागरिकतासम्बन्धी अध्यादेश भने रोकिएको छ । मन्त्रिपरिषद् बैठकलगत्तै ओलीसित जनता समाजवादी पार्टीका अध्यक्ष महन्थ ठाकुर र वरिष्ठ नेता राजेन्द्र महतोका बीच संवाद भएको थियो । संवादमा जसपाले समर्थन गरे नागरिकतासम्बन्धी अध्यादेश आउने र राष्ट्रपति कार्यालयबाट जारी गर्ने विषयमा कुराकानी भएको थियो । अध्यादेशमा अंगीकृत नागरिकताधारीका सन्तानले वंशजको नागरिकता पाउने विषय उल्लेख भएको बालुवाटारसम्बद्ध स्रोतले जनाएको छ । संसद्मा विचाराधीन नागरिकता विधेयकमा यो व्यवस्था नभएकाले मधेसकेन्द्रित दलहरूले असहमति जनाउँदै आएका थिए । ओली र जसपाको महन्थमहतो धारबीच सहमति भयो भने बिहीबार बेलुकीसम्म ओलीले प्रधानमन्त्री बन्ने आधार प्रस्तुत गर्दै राष्ट्रपतिसमक्ष निवेदन दिनेछन् । हुन त अर्को पनि सम्भावना छ, त्यो भनेको कांग्रेस, माओवादी केन्द्र र जसपाका सांसदहरूको संयुक्त हस्ताक्षरमा नयाँ प्रधानमन्त्रीको प्रस्ताव गर्ने । जसपाले यसअघि नै महन्थ ठाकुरको नेतृत्व पाए सरकार बनाउने निर्णय गरिसकेको छ । कांग्रेस ठाकुरको नेतृत्वमा सरकार बनाउन त्यति इच्छुक छैन । त्यसैले नेम्वाङले भनेजस्तो नयाँ प्रावधानअनुसार पनि ओली नै प्रधानमन्त्री बन्ने सम्भावना प्रबल देखिन्छ । ओलीले यसरी पनि नियुक्ति पाए भने प्रधानमन्त्री बन्न सक्ने संविधानको धारा ७६ का सबै उपधाराअनुसार प्रधानमन्त्री भएको रेकर्ड ओलीले राख्नेछन् । यसअघि उनले उपधारा १, २ र ३ बमोजिम सरकारको नेतृत्व गरिसकेका छन् । उपधारा ३ बमोजिम प्रधानमन्त्री बनेका ओली एकैचोटि उपधारा ५ मा पुग्नु नै असंवैधानिक कदम भएको तर्क संविधानविद् टीकाराम भट्टराईको छ । उपधारा ४ अन्तर्गत विश्वासको मत लिन्छु भन्ने आधारमा उहाँलाई ७६ (३) को प्रधानमन्त्री नियुक्त गरिएको हो, उनले भने, उपधारा ४ को प्रक्रिया पूरा गर्नु उहाँको संवैधानिक दायित्व हो । त्यो पूरा नगरी उपधारा ५ मा जानु र राजीनामा नगर्नु संवैधानिक प्रक्रिया छल्ने कुरा हो, यो स्वस्थ राजनीति होइन । सरकारले भने ओलीको यो कदमलाई लोकतान्त्रिक पद्धति भनी दाबी गरेको छ । सरकारका प्रवक्तासमेत रहेका सञ्चारमन्त्री पार्वत गुरुङले प्रधानमन्त्रीले संविधानको प्रावधानअनुसार नै नयाँ सरकार गठनको ढोका खोलिदिएको उल्लेख गरे । मार्गप्रशस्त भनेको राजीनामा हो ? गुरुङले कान्तिपुरसँग भने, मार्गप्रशस्त भनेको मार्गप्रशस्त हो, राजीनामा होइन, नयाँ सरकार आयो भने यो सरकार स्वतः विस्थापित हुन्छ, अर्को सरकार बन्नका लागि बाटो अवरुद्ध भएको छैन, मुलुकलाई नयाँ दिशा दिन अत्यन्तै लोकतान्त्रिक तरिकाले उदार मन र खुला दिलले मन्त्रिपरिषद्ले ऐतिहासिक निर्णय गरेको हो । उनले अहिले सरकार बनाउने प्रक्रियामै रहेको र संसद् बैठक तत्काल आह्वान नगरिएको बताए । संविधानअनुसार जेठ १५ गते आगामी आर्थिक वर्षको बजेट ल्याउनुपर्ने भए पनि सरकारको गति निर्धारण नभएसम्म संसद् अधिवेशन आह्वान नहुने बालुवाटार स्रोतको भनाइ छ । ओलीनिकट अर्का एक स्थायी कमिटी सदस्यले भनेअनुसार ओलीले जसपाको ठाकुर धारबाट समर्थन पाए भने नियमित अधिवेशनबाटै सरकारले बजेट ल्याउनेछन् र त्यही समूहको समर्थनमा पास हुनेछ । सहमति जुटेन भने प्रतिनिधिसभामा विश्वासको मत लिन जाने र प्राप्त भएन भने संविधानको धारा ७६(७) बमोजिम प्रतिनिधिसभा विघटन गरेर अध्यादेशमार्फत चुनावी बजेट ल्याउने र चुनावमै जाने ओलीको ध्येय हो । ओली यही लक्ष्यको सन्निकट पुगिसकेको विश्लेषण उनीनिकट ती स्थायी कमिटी सदस्यले गरे ।"
जसपालाई मनाउन नागरिकता अध्यादेश,"कानुन, न्याय तथा संसदीय मामिलामन्त्री लीलानाथ श्रेष्ठले मन्त्रिपरिषद्बाट तीनवटा अध्यादेश स्वीकृत भई राष्ट्रपति कार्यालय पठाइएको बताए । मन्त्रिपरिषद्बाट तीनवटा अध्यादेश स्वीकृत भएका छन्, दुईवटा त राष्ट्रपतिबाटै जारी पनि भइसके, मन्त्री श्रेष्ठले बिहीबार राति कान्तिपुरसँग भने, सायद नागरिकतासम्बन्धी अध्यादेश अध्ययनका क्रममा भएका कारण जारी नभएको हुन सक्छ ।प्रधानमन्त्री ओलीनिकट मानिएका एक मन्त्रीले अध्यादेश स्वाभाविक भन्दै मधेसका मागलाई सम्बोधन गर्न ल्याइएको टिप्पणी गरे । उनले यसलाई राजनीतिक घाटानाफाका रूपमा नहेर्न पनि आग्रह गरे । संविधानले नै जन्मसिद्धका सन्तानलाई वंशजका आधारमा नागरिकता दिने भनेको छ, नागरिकता विधेयक प्रतिनिधिसभामै विचाराधीन भएका कारण संविधानले प्रत्याभूत गरेका अधिकारबाट नागरिकलाई वञ्चित गर्नु हुँदैन भनेर अध्यादेश ल्याइएको हो, ती मन्त्रीले भने, बुझाइ र व्याख्या हरेकका आआफ्ना हुन सक्छन्, जसरी बुझे पनि संविधानको पालना गर्न अध्यादेश ल्याइएको हो । जसपाले उठाउँदै आएका मागलाई पनि अध्यादेशले सम्बोधन गरेको ती मन्त्रीले बताए । यसअघि २०७५ साउन २२ मा सरकारले नागरिकता ऐन २०६३ लाई संशोधन गर्न ल्याएको विधेयक प्रतिनिधिसभा सचिवालयमा दर्ता भएको थियो । त्यसको भोलिपल्ट २३ गते सांसदहरूलाई विधेयक दिइयो । २८ गते प्रतिनिधिसभामा विधेयक पेस गरियो । २९ गते सामान्य छलफल गरेर विधेयक राज्य व्यवस्था समितिमा पठाइयो । समितिमा भदौ ५ बाट दफावार छलफल भयो । समितिले दफावार छलफल सकेर प्रतिवेदन २०७७ असार ९ मा प्रतिनिधिसभामा पठाएको थियो । तर, प्रतिनिधिसभाबाट विधेयक अघि बढेन । सत्ता हानथापका कारण बन्धक विधेयकलाई बाइपास गरेर हाल अध्यादेश आएको हो । कानुनमन्त्री श्रेष्ठले संसद् चल्ने अवस्था नदेखेर नै समस्या समाधान गर्न अध्यादेश ल्याउनुपरेको बताए । संसद् चल्न सक्ने अवस्था देखिँदैन, हामी मानसिक विभाजनमा छौं, यसमा राष्ट्रियताको पनि सवाल उठेको छ, श्रेष्ठले भने, एकातिर यस्तो छ, अर्कातिर संविधानमै जन्मसिद्धका छोराछोरीले वंशजको नागरिकता पाउने व्यवस्था छ तर नागरिकता नहुँदा उनीहरू जग्गाजमिनको स्वामित्व, विदेश भ्रमण, बैंकमा खाता खोल्नेलगायतका सुविधाबाट वञ्चित छन्, यी कारणले गर्दा अध्यादेशबाट सम्बोधन गर्नुपरेको हो । सरकारले बाबुको पहिचान नभएका नेपाली महिलाका सन्तान र जन्मसिद्धका छोराछोरीलाई वंशजको नागरिकता दिनेसम्बन्धी अध्यादेश स्वीकृत गरेर राष्ट्रपति कार्यालय पठाइएको उनले बताए । संविधानको धारा ११ को उपधारा ३ मा यो संविधान प्रारम्भ हुनुभन्दा अघि जन्मको आधारमा नेपाली नागरिकता प्राप्त गरेको नागरिकको सन्तानले बाबु र आमा दुवै नेपालको नागरिक रहेछन् भने निज बालिग भएपछि वंशजको आधारमा नेपालको नागरिकता प्राप्त गर्न सक्छ भन्ने लेखिएको छ । त्यस्तै, उपधारा ४ मा आमा र बाबुको पहिचान नभएको तर नेपालमा फेला परेको नाबालक बाबुआमाको पहिचान नखुलेसम्म वंशज र उपधारा ५ मा बाबुको ठेगान नभएको तर नेपाली आमाबाट जन्मेको सन्तानलाई पनि वंशजकै आधारमा नागरिकता दिइने उल्लेख छ । अरू विषयमा राष्ट्रिय सहमति हुनुपर्ने, सर्वोच्च अदालतबाट पनि यससम्बन्धी आदेश आएका विधेयकका विषय पछि टुंगो लाग्ने मन्त्री श्रेष्ठले बताए । खासगरी सरकारले प्रतिपक्षी जनता समाजवादी पार्टीको राजपा समूहका महन्थ ठाकुर र राजेन्द्र महतोलगायतलाई खुसी पार्न नागरिकतासम्बन्धी अध्यादेश ल्याएको कतिपय नेताको बुझाइ छ । अध्यादेशका प्रावधानले ठाकुर र महतो पक्षलाई आफ्नोविरुद्धमा जानबाट रोक्ने रणनीति प्रधानमन्त्री ओलीको हुन सक्छ । बिहीबार नै राष्ट्रपति विद्यादवी भण्डारीले संविधानको धारा ७६ को उपधारा ५ अनुसार सरकार गठनका लागि प्रतिनिधिसभाका सदस्यहरूलाई शुक्रबार बेलुका ५ बजेसम्मको समय दिएकी छन् । जुन समयभित्र प्रतिनिधिसभाका जुनसुकै सदस्यले आफू बहुमत सदस्यको सिफारिसमा प्रधानमन्त्री बन्छु भनेर राष्ट्रपतिसमक्ष प्रस्ताव पेस गर्नु हो । यस्तो बेला कांग्रेस र माओवादीले जसपाका नेताहरूलाई नै प्रधानमन्त्री बनाउन सक्नेसमेत सम्भावना जीवित छ । त्यो विकल्पमा जान नदिन अध्यादेशमार्फत जसपाका नेतालाई रोक्ने दाउपेचमा प्रधानमन्त्री ओलीले मन्त्रिपरिषद्बाट अध्यादेश ल्याएर रिझाउन खोजेको हुन सक्ने जानकार बताउँछन् ।"
"८३०५ थपिए, १९० को मृत्यु",काठमाडौं (कास) पछिल्लो २४ घण्टामा २२ हजार ८७ नमुना परीक्षण गर्दा ८ हजार ३ सय ५ जनामा संक्रमण देखिएको छ । यही अवधिमा १ सय ९० जनाको मृत्यु भएको र ६ हजार ५ सय ४३ जना कोरोनामुक्त भएका स्वास्थ्य मन्त्रालयले जनाएको छ । हालसम्म सक्रिय संक्रमितको संख्या १ लाख १५ हजार ८ सय ५२ रहेको छ ।
स्वास्थ्य आपत्काल घोषणा गर्न सक्ने व्यवस्थासहित अध्यादेश,"(काठमाडौं)  सरकारले कोरोना भाइरस रोकथाम र नियन्त्रणका लागि स्वास्थ्य तथा जनसंख्या मन्त्रालयको नेतृत्वमा एकीकृत उपचार प्रणाली अघि बढाउने भएको छ । यसबारेको निर्णय बिहीबार मन्त्रिपरिषद् बैठकले पारित गरेलगत्तै राष्ट्रपति विद्यादेवी भण्डारीले कोभिड१९ संकट व्यवस्थापन अध्यादेश२०७८ जारी गरेकी छन् । अध्यादेशअनुसार कोरोना उपचारका लागि युनिफाइड अस्पताल सञ्चालन गरी एकीकृत उपचार प्रणाली लागू गर्न लागिएको छ । नेपालमा ५ हजारभन्दा बढी मान्छेको ज्यान गएपछि सरकारले विगतको कानुनी संरचना प्रभावकारी नभएको भन्दै नयाँ कानुनी प्रबन्धका लागि अध्यादेश जारी गरेको जनाएको छ । अहिले केन्द्रदेखि स्थानीय तहसम्म अस्पतालबीच समन्वय नभएको र यसले गर्दा संक्रमितलाई उपचार गर्न गाह्रो भएको निष्कर्ष निकाल्दै सरकारले कोभिड१९ लाई नै नियन्त्रण गर्ने अध्यादेश ल्याउनुपरेको बताएको छ । कानुन, न्याय तथा संसदीय मामिलामन्त्री लीलानाथ श्रेष्ठले अध्यादेशमा आवश्यक परे स्वास्थ्य आपत्काल घोषणा गर्न सक्ने, कोरोना भाइरस संक्रमणका बेला आंशिक बन्द, नियन्त्रण वा आदेश दिन सक्ने जस्ता व्यवस्था एकीकृत रूपमा गर्न खोजिएको पनि जानकारी दिए । सम्पूर्ण व्यवस्थाको नेतृत्व प्रधानमन्त्रीको अध्यक्षतामा हुनेछ भने स्वास्थ्य क्षेत्रमा अस्पतालहरूलाई कन्ट्रोल गरेर काम गर्ने जिम्मा स्वास्थ्य मन्त्रालयको हुनेछ, मन्त्री श्रेष्ठले भने, यो अध्यादेशले अब द्रुत गतिमा कोरोना भाइरस नियन्त्रणका लागि टोलीको परिचालन गर्ने, आवश्यकता पर्दा प्रहरीसहित अन्य सुरक्षा निकायलाई परिचालन गर्ने व्यवस्था पनि छ ।मन्त्री श्रेष्ठका अनुसार अध्यादेशमा कोही बिरामी भएर एक अस्पतालमा गएमा र उक्त अस्पतालमा उपचार हुन नसके त्योभन्दा राम्रो अस्पतालमा आफैं लाने प्रबन्ध पनि रहेको छ । अटोमेटिक रूपमा काम हुने गरी कानुन बनाएका छौं, उनले भने । बिरामीहरूलाई उपचारका लागि सम्पर्क गर्न हटलाइनको व्यवस्था गर्ने र कहाँ के समस्या छ, त्यसलाई सुनेर समाधान गर्ने व्यवस्था अध्यादेशमा गरिएको छ । जनताको जीवन बचाउन तत्काल गर्नुपर्ने कामलाई मध्यनजर गरेर अध्यादेश ल्याएको मन्त्री श्रेष्ठले प्रस्ट पारे । स्रोतका अनुसार अब कोरोनाविरुद्धको खोपसहित आवश्यक स्वास्थ्य सामग्री खरिदका लागि पनि छिटोछरितो होस् भनेर यही अध्यादेशमा टेकेर ल्याउन सकिन्छ । सार्वजनिक खरिद ऐनमार्फत खरिद प्रक्रिया अघि बढाउँदा ढिलो हुने भएकाले यसमा नै खरिद प्रक्रियालाई पनि समेटिएको हो । प्रधानमन्त्री केपी शर्मा ओलीसहित अन्य ५ मन्त्रीबीच गत आइतबार भएको छलफलले नेपालमा कोरोना भाइरस नियन्त्रणका लागि छुट्टै नियम चाहिने निचोड निकालेको थियो । त्यसपछि प्रधानमन्त्री ओलीले कानुन मन्त्रालयलाई नयाँ कानुन निर्माणका लागि निर्देशन दिएका थिए । त्यसपछि कानुन मन्त्रालयले स्वास्थ्य र अन्य मन्त्रालयका प्रतिनिधिसँग छलफल गरेर अध्यादेशको तयारी गरेका हुन् । यसअघि सरकारले कोरोना भाइरस नियन्त्रण र रोकथामका लागि संक्रामक रोग ऐन२०२० सहित अन्य कानुन प्रयोग गर्दै आइरहेको थियो ।"
राष्ट्रपति र प्रधानमन्त्रीको कदमप्रति आपत्ति,"(काठमाडौं)  राष्ट्रपति कार्यालयले बिहीबार संविधानको धारा ७६ को उपधारा ५ अनुसारको सरकार गठनका लागि सूचना निकाल्यो । सूचनामा संविधानको धारा ७६ को उपधारा ३ अनुसार नियुक्त प्रधानमन्त्री केपी शर्मा ओलीले विश्वासको मत पाउने अवस्था नदेखिएको भन्दै उनकै नेतृत्वको मन्त्रिपरिषद्को सिफारिसमा उपधारा ५ अनुसार सरकार गठन प्रक्रिया आरम्भ गरेको उल्लेख छ । उपधारा ५ मा जो कोही प्रतिनिधिसभा सदस्यले आधार र कारण प्रस्तुत गरे राष्ट्रपतिले प्रधानमन्त्री नियुक्त गर्न सक्ने व्यवस्था छ । यो प्रक्रियामा आइपुग्न कुनै पनि दलले स्पष्ट बहुमत प्राप्त नगरेको (उपधारा १), दुई वा दुईभन्दा बढी दल मिलेर सरकार बनाउन नसकेको (उपधारा २) र प्रतिनिधिसभामा सबैभन्दा बढी सदस्य रहेको दलको नेताले समेत विश्वासको मत पाउन नसकेको (उपधारा ३) अवस्था हुनुपर्छ । उपधारा ३ अनुसार गठन भएको सरकारले विश्वासको मत पाउन नसके वैकल्पिक सरकार गठनको अन्तिम विकल्प प्रयोग गर्नुपर्नेमा राष्ट्रपति कार्यालयले त्यसअघि नै सोझै उपधारा ५ अनुसार सरकार गठन प्रक्रिया चालेको हो ।राष्ट्रपति कार्यालयले यसरी सरकार गठनका लागि आह्वान गर्नुका पछाडि तीनवटा आधार देखाइएको छ । एक, गत वैशाख २७ गते प्रधानमन्त्री ओलीले विश्वासको मत पाउन नसक्नुको स्थितिभन्दा अहिलेको अवस्थामा तात्विक अन्तर देखिएको छैन, त्यसैले अहिले पनि विश्वासको मत पाउन नसक्ने निश्चितजस्तै छ । दुई, मुलुकलाई अन्योलमा राख्न उचित नभएकाले वैकल्पिक सरकार गठनका लागि मार्ग प्रशस्त गर्न उपयुक्त देखिएको हो । तीन, यही विषयलाई मन्त्रिपरिषद्ले निर्णय गरेर अर्को सरकार गठनको प्रक्रिया गर्न सिफारिस गरेकाले राष्ट्रपतिले यस्तो सूचना निकाल्नुपरेको हो । कति उचितअनुचित ? सिद्धान्ततः संसदीय व्यवस्था भएको मुलुकमा प्रधानमन्त्री चयन गर्ने काम प्रतिनिधिसभाको हो । गत पुस ५ गतेको बहुचर्चित प्रतिनिधिसभा विघटनको मुद्दाको संक्षिप्त निर्णयमा पनि सर्वोच्च अदालतको संवैधानिक इजलासले प्रतिनिधिसभाको प्रमुख काम भनेकै सरकार गठन गर्ने भएकाले वैकल्पिक सरकार गठनको सम्भावना हुँदासम्म विघटन गर्न नमिल्ने भनी व्याख्या गरेको थियो । प्रधानमन्त्री ओलीले भने सोझै आफैंले राष्ट्रपतिलाई संविधानको धाराउपधारा किटान गरेर विघटनको बाटोमा पठाइदिए । करिब २४ घण्टाको छोटो अवधिमा एक त वैकल्पिक सरकार गठनका लागि दलहरूबीच समीकरण बन्ने सम्भावना निकै कम हुन्छ । अर्कोतर्फ कुनै पनि सांसदले आफूले विश्वासको मत पाउँछु भन्ने आधार प्रस्तुत गर्न पनि २४ घण्टाको समय निकै छोटो हो । वैकल्पिक सरकार गठनको सम्भावना नहुनासाथ सरकारको सिफारिसमा शुक्रबार अपराह्न नै राष्ट्रपतिले प्रतिनिधिसभा विघटन गर्ने सम्भावना उत्तिकै छ । संसद्मा प्रतिनिधित्व गर्नेमध्ये ठूलो दलले विश्वासको मत लिने सम्भावना नभए राजीनामा दिने हो वा राष्ट्रपतिलाई यसरी चल्नु भनेर निर्देशित गर्ने हो ? प्रधानमन्त्री ओलीले राजीनामा दिनुपर्थ्यो र राष्ट्रपतिलाई बाँकी कामका लागि छाडिदिनुपर्थ्यो । त्यसपछि सरकार बनाउने टाउको दुखाइ राष्ट्रपतिको हो । निर्देशन गरेर प्रधानमन्त्रीले गलत गर्नुभयो, पूर्वन्यायाधीश बलराम केसीले कान्तिपुरसित भने, फलानालाई देऊ भनेर बहिर्गमनमा परेको प्रधानमन्त्रीले भन्ने होइन । कुन धारा र उपधारा प्रयोग गर्ने, त्यो त राष्ट्रपतिको कुरा हो । अब बहुमत र मिलिजुली नआएपछि जसले नेतृत्व गर्न सक्छ, उसैलाई राष्ट्रपतिले दिने हो । प्रधानमन्त्रीले सिकाउने होइन । सरकारको कामकारबाही, निर्णय र सिफारिस अनि त्यसका आधारमा राष्ट्रपतिले चालेको कदम हेर्दा प्रधानमन्त्री ओलीले जसरी हुन्छ, वैकल्पिक सरकार गठनको सम्भावनालाई पूर्णविराम लगाउँदै मुलुकलाई निर्वाचनतर्फ धकेल्न खोजेको देखिन्छ । विश्वासको मत लिएर त्यसमा सफल नभए अर्को सरकार गठनको प्रयास गर्नुपर्नेमा प्रधानमन्त्री ओलीले सोझै वैकल्पिक सरकार गठनतर्फ राष्ट्रपतिलाई निर्देशित गरेका छन् ।राजीनामा वा विश्वासको मत नपाएर प्रधानमन्त्री पदमुक्त नभएसम्म अर्को सरकार गठनको सिफारिस हुन सक्दैन, अधिवक्ता एवं संवैधानिक कानुनविद् भीमार्जुन आचार्यले ट्वीटमार्फत भनेका छन्, विश्वासको मत लिने प्रक्रिया सुरु हुनुपूर्व नयाँ सरकार गठनको आह्वान गर्न सक्ने संवैधानिक व्यवस्था छैन । नियत नै उपधारा ३ (अल्पमतको सरकार) को प्रधानमन्त्रीले संसद् विघटन गर्न खोजेजस्तो देखियो ।मन्त्रिपरिषद्को बिहीबारको निर्णय हेर्दा सरकार यथावत् रहेको देखिन्छ । न सरकार विश्वासको मतको सामना गरेर त्यसमा असफल भएको छ, न राजीनामा नै दिएको छ । एउटा सरकार यथावत् रहेको अवस्थामा राष्ट्रपतिले अर्को सरकारका लागि सूचना निकाल्नु गलत भएको कतिपय कानुनविद्को तर्क छ । विश्वासको मत नपाएपछि यसरी गएको भए ठीकै हुन्थ्यो, विश्वासको मत पाउने अवस्था नै छैन भने कि त राजीनामा दिनुपर्थ्यो, अधिवक्ता दीनमणि पोखरेलले कान्तिपुरसित भने, पदमा रहिरहने अनि अर्को सरकार बन्ने अवस्था देखिएन भनेर प्रतिनिधिसभा विघटनमा जाने र लामो समय अनिश्चयमा खेल्ने चाहना देखियो । राष्ट्रपतिको भूमिका यो पटक पनि विवादमा तानिने निश्चित देखिएको छ । प्रधानमन्त्रीको सिफारिस हुबहु पालना गरेर पदीय मर्यादा र ओज क्षयीकरण गरेको आरोप राष्ट्रपति विद्यादेवी भण्डारीमाथि छ । यसपटक पनि एउटा सरकार अस्तित्वमै रहेका बेला अर्को सरकार गठनका लागि आह्वान गरिएको छ । प्रधानमन्त्रीलाई विश्वासको मत लिने सर्तमा राष्ट्रपतिले नियुक्त गर्नुभएको हो । कि प्रधानमन्त्रीले विश्वासको मत लिनुपर्छ नभए राजीनामा दिनुपर्छ, त्यसपछि मात्रै नयाँ सरकारको कुरा आउँछ, वरिष्ठ अधिवक्ता सतिशकृष्ण खरेलले कान्तिपुरसित भने, प्रधानमन्त्रीले जेजे भन्नुभयो, राष्ट्रपतिले त्यहीत्यही मानेको देखियो । राष्ट्रपतिको मर्यादा समाप्त भएको देखियो । पदको गरिमा सिध्याउने काम राष्ट्रपतिबाट धेरै भएको छ । त्योमध्ये आजको सूचना पनि हो ।"
७ मन्त्री पदमुक्त,"काठमाडौं (कास) संघीय संसद्को सदस्य नभई दुई पटकसम्म मन्त्री भएका सात जनालाई काम नगर्न, नगराउन सर्वोच्च अदालतले अन्तरिम आदेश जारी गरेको छ । प्रधानन्यायाधीश चोलेन्द्रशमशेर जबराको इजलासले उनीहरूको दोस्रो पटकको नियुक्ति संविधानको मूल मर्म र भावनाविपरीत देखिएको उल्लेख गर्दै अन्तरिम आदेश दिएको हो । सर्वोच्च अदालतको आदेशमा भनिएको छ, यो निवेदनको अन्तिम टुंगो नलागेसम्म मन्त्री बनाउन सिफारिस गरी नियुक्त गरिएको र शपथग्रहणलगायतका कार्यहरू संविधानअनुकूल नरहेकाले मन्त्रीको हैसियतमा कुनै पनि कामकारबाही नगर्न, गर्न नदिनू । यो आदेशपछि गृहमन्त्री रामबहादुर थापा, ऊर्जामन्त्री टोपबहादुर रायमाझी, उद्योगमन्त्री लेखराज भट्ट, सहरी विकासमन्त्री प्रभु साह, श्रममन्त्री गौरीशंकर चौधरी, खानेपानी मन्त्री मणिचन्द्र थापा र युवा तथा खेलकुदमन्त्री दावा लामा तामाङ पदमुक्त भएसरह हो । आदेश चित्त नबुझे उनीहरू त्यसको खारेजीको निवेदन लिएर सर्वोच्च अदालत जान भने पाउँछन् ।संविधानको धारा ७६ (९) मा मन्त्री हुन संघीय संसद्को सदस्य हुनुपर्ने भनिएको छ । तर धारा ७८ मा संघीय सांसद नभएको व्यक्ति पनि मन्त्री हुन सक्ने, त्यसरी मन्त्री भएको व्यक्ति ६ महिनाभित्र सांसद भइसक्नुपर्ने व्यवस्था छ । धारा ७८ (३) मा एकपटक मन्त्री भएर ६ महिनाभित्र सांसद हुन नसकेको व्यक्ति पुनः मन्त्री बन्न नपाउने भन्ने व्यवस्था छ । गृहमन्त्री थापा, ऊर्जामन्त्री रायमाझी, उद्योगमन्त्री भट्ट, सहरी विकासमन्त्री साह र श्रममन्त्री चौधरी माओवादी केन्द्रबाट मन्त्री भएका थिए । त्यतिबेला थापा राष्ट्रिय सभा सदस्य र अरू प्रतिनिधिसभा सदस्य थिए । गत फागुन २३ गतेको सर्वोच्च अदालतको फैसलाले नेकपालाई एकतापूर्वको अवस्थामा पुर्याएर एमाले र माओवादी केन्द्र ब्युँतिएपछि आफ्नो पुरानो पार्टी नफर्किई उनीहरू एमालेमा प्रवेश गरेका थिए । राजनीतिक दलसम्बन्धी ऐनअनुसार, माओवादी केन्द्रले उनीहरूलाई सांसदबाट हटाउने पत्र पठाएपछि संसद् सदस्यबाट पदमुक्त भएका थिए । प्रधानमन्त्री केपी शर्मा ओलीले उनीहरूलाई नै गत चैत २७ गते फेरि मन्त्री पदमा नियुक्त गरेका थिए । खानेपानी मन्त्री थापा र युवा तथा खेलकुदमन्त्री तामाङलाई भने ओलीले नेकपा विवाद उत्कर्षमा पुगेका बेला गत पुस ११ गते नियुक्त गरेका थिए । माओवादी केन्द्र पृष्ठभूमिका उनीहरू दुवै त्यतिबेला सांसद थिएनन् । उनीहरूले ६ महिनाभित्र सांसद नबन्दै दोस्रो पटक पनि नियुक्ति पाएका थिए । तामाङ त प्रदेशसभा सदस्यको निर्वाचनमा पराजित भएका उम्मेदवारसमेत हुन् । गत वैशाख २७ गते प्रतिनिधिसभामा विश्वासको मत लिन नसकेपछि ओलीसँगै सबै मन्त्री पदमुक्त भएका थिए । तीन दिनपछि सबैभन्दा ठूलो दलको हैसियतले फेरि प्रधानमन्त्री बनेका ओलीले उनीहरू सात जनालाई पुरानै मन्त्रालय दिएर मन्त्री बनाएका थिए । सांसद नै नभएको व्यक्तिलाई दोहोर्याएर मन्त्री बनाएपछि रिट दिइएकामा गत मंगलबार सर्वोच्च अदालतले अन्तरिम आदेश दिन अस्वीकार गरेको थियो । वरिष्ठ अधिवक्ता चन्द्रकान्त ज्ञवालीलगायतले फेरि शपथ गराउनुपर्ने माग राखेर दिएको निवेदनमा मंगलबार प्रधानन्यायाधीश जबराकै इजलासले निवेदनमा मागदाबी नै नभएको आधार देखाएर अन्तरिम आदेश दिन अस्वीकार गरेको थियो । दुई दिनपछि भने उस्तै रिट निवेदनलाई उनले आफ्नै इजलासमा राखेर अन्तरिम आदेश जारी गरे ।"
राष्ट्रिय सभामा देवकोटा विजयी,थापालाई ॅदोहोरो झट्कागृहमन्त्रीको हैसियतमा हेटौंडा आएका राष्ट्रिय सभाका उम्मेदवार थापालाई दोहोरो झट्का लागेको छ । उपनिर्वाचनको मतपरिणाम नआउँदै थापाको मन्त्री पदसमेत गएको छ । सर्वोच्च अदालतले गैरसांसद मन्त्रीको पुनर्नियुक्ति संविधानविपरीत भन्दै थापासहित ७ मन्त्रीको नियुक्ति बदर गरिदिएको हो । मन्त्री पद गुमेको खबरपछि थापा हेटौंडा४ स्थित भुटनदेवी माविको मतदानस्थलबाट नजिकको एक होटलमा खाजा खान भन्दै गएका थिए । त्यसपछि उनी मतदानस्थल फर्केनन् ।
शव व्यवस्थापनमा समस्या,"सिन्धुली (कास) कोरोना संक्रमणबाट मृत्यु भएकाको शव व्यवस्थापन व्यवस्थित नहुँदा समस्या भएको छ । कमलामाई नगरपालिका६ स्थित कोभिड अस्पतालमा मृत्यु भएका संक्रमितको शव पूरा नजलाएको भन्दै विरोध भएपछि मंगलबार कोभिड संकट व्यवस्थापन केन्द्रले नियम पालना नगर्नेलाई कारबाही गर्ने चेतावनी दिएको छ । सोमबार कोभिड अस्पतालमा मृत्यु भएका दुई शव दाहसंस्कार गर्ने क्रममा पूरा नजलाएर हिँडेको भन्दै घाट नजिकका बासिन्दाले विरोध गरेका थिए । मलामी र सुरक्षाकर्मी शव पूरै नजलाई हिँडेकाले स्थानीयमा त्रास छाएको वडा ६ का अध्यक्ष उज्वल थापाले बताए । चराचुरुंगी तथा कुकुर, स्याल लगायतले समेत स्थानीयका घरघरमा पुर्याउने भएकाले विरोध भएको उनको भनाइ थियो । प्रमुख जिल्ला अधिकारी सुरेश न्यौपानेले शवको पूर्ण व्यवस्थापन गरेपछि निर्मलीकरण (सेनिटाइज) गरेर मात्र मलामीहरू फर्कन पाउने नियम बनाइएको बताए । शव जलाउने वा गाड्ने जे गरे पनि आफन्त वा स्थानीय तहको समन्वयमा सेनाले गर्ने निर्णय भएको प्रजिअ न्यौपानेले जनाए ।"
संक्रमितलाई घरमै पौष्टिक आहार,"(सिन्धुपाल्चोक)  भोटेकोसी गाउँपालिकामा होम आइसोलेसन बसेका कोरोना संक्रमितलाई दैलोमै पौष्टिक आहार र परामर्श दिन थालिएको छ । होम आइसोलेसनमा बसेका संक्रमितकहाँ स्वास्थ्यकर्मीहरू दिनहुँजसो पुग्ने गरेका छन् । भोटेकोसी गाउँपालिका स्वास्थ्य शाखा संयोजक भूपेन्द्रलाल श्रेष्ठका अनुसार पालिकाभर २१ संक्रमितमध्ये दुई जना चाकुस्थित आइसोलेसनमा र अरू सबै होम आइसोलेसनमा छन् । सबैको स्वास्थ्य अवस्था सामान्य छ, संक्रमितलाई रोगसँग लड्ने क्षमता बढोस् भनेर परामर्श र आवश्यक पौष्टिक आहार दिने गरेका छौं, उनले भने । संक्रमित बसेको वरिपरि संक्रमित जोन छुट्याएर सबैका घरमा चामल, दाल, नुनतेल, अण्डा, सागपात र परामर्श दिएर स्वास्थ्य परीक्षण गर्दै सावधानी अपनाउन लगाएको उनले सुनाए । हेलम्बु, इन्द्रावती भोटेकोसी, पाँचपोखरीसहित सबै स्थानीय तहले स्वास्थ्यकर्मीलाई गाउँगाउँमा पुगेर औषधि वितरण र स्वास्थ्य परीक्षणमा खटाएका छन् । भोटेकोसीमा ६ स्वास्थ्यकर्मी संक्रमित र कन्ट्याक्ट ट्रेसिङमा परेकाको स्वाब संकलनमा खटिएको गाउँपालिका अध्यक्ष राजकुमार पौडेलले बताए । संक्रमित, सुत्केरी, दीर्घ रोगीलाई अस्पताल लैजानुपरे दुई वटा एम्बुलेन्स निःशुल्क तयार राखेका छौं, उनले भने । पालिकामा १३ अक्सिजन सिलिन्डर र काङलाङमा ४, तातोपानीमा ५ र नारायणथानमा ४ गरी १३ बेडको आइसोलेसन थपिसकेको उनले बताए । यसअघि भोटेकोसी ३ दुगुना, फुल्पिङकट्टी र चाकुमा गरी २३ बेडको आइसोलेसन बनाएको थियो । जिल्लामा बिहीबार ३ सय २ संक्रमित थपिएका छन् ।"
जमघटले फैलियो कोरोना,पालिकाबाट १० हजार किरिया खर्चधादिङ नीलकण्ठ नगरपालिकाले पालिकाभित्र मृतकका परिवारलाई किरिया खर्चबापत १० हजार रुपैयाँ दिँदै आएको छ । गत वैशाखदेखि लागू उक्त कार्यक्रममा हालसम्म १५ परिवारलाई १० हजार रुपैयाँका दरले रकम हस्तान्तरण गरिएको मेयर भीम ढुंगानाले बताए । कोरोना संक्रमण वा कालगतिले मृत्यु भएका परिवारलाई सहानुभूति स्वरूप उक्त रकम दिने निर्णय गरिएको नगरपालिकाले जनाएको छ ।
स्वास्थ्यचौकी बन्द,सिन्धुली (कास) स्वास्थ्यचौकीमा कार्यरत सबै स्वास्थ्यकर्मी कोरोना संक्रमित भएपछि सिन्धुलीको घ्याङलेक गाउँपालिका५ रामपुरस्थित स्वास्थ्यचौकी बन्द गरिएको छ ।स्वास्थ्यचौकी प्रमुख वासु सुवालसहित पाँचै स्वास्थ्यकर्मी संक्रमित भएपछि स्थानीयले बजारसमेत सिल गरेको हो । स्वास्थ्यचौकी बजार नजिकै छ । स्थानीय राज कर्माचार्यका अनुसार स्वाब संकलनपछि पनि स्वास्थ्यकर्मीहरू स्थानीयसँग घुलमिल गरेको पाइएकाले बजार सिल गरिएको हो । गाउँपालिका स्वास्थ्य संयोजक महेन्द्र यादवका अनुसार संक्रमित स्वास्थ्यकर्मीहरू आइसोलेसनमा बसेका छन् । उनले स्वास्थ्यचौकी सञ्चालन गर्न वैकल्पिक व्यवस्था गरिने बताए । स्वास्थ्यकर्मीसहित घ्याङलेकमा २४ संक्रमित भएका छन् । गाउँपालिकाकै वडा ४ को नेत्रकाली स्वास्थ्यचौकीका सिनियर अहेव रामनाथ मण्डल संक्रमित भएका छन् । स्वास्थ्यकर्मीहरू नै संक्रमित भएपछि त्रास छाएको स्थानीय टीकाराम गोलेले बताए ।
फोहोरले कारागार दुर्गन्धित,"सिन्धुली (कास) कमलामाई नगरपालिकाले एक साताअघिदेखि फोहोर नउठाउँदा सिन्धुली कारागार दुर्गन्धित बनेको छ । कारगार परिसरमै बोरामा थुपारिएको फोहोरले दुर्गन्ध फैलिएको जेलर मात्रिकाप्रसाद पहाडीले बताए । नजिकको खोल्सामा थुपारिने फोहोर स्थानीयको विरोधपछि कारागारले बोरामा हालेर राख्ने गरेको थियो । दुर्गन्धले कैदीबन्दी र कर्मचारीलाई गाह्रो भएको जेलर पहाडीले गुनासो गरे । अर्को महामारी नै फैलिएला जस्तो भइसकेको छ । दैनिक पाँचदेखि १० बोरा फोहोर निस्कन्छ, उनले भने, ठाउँ नभएर प्रहरीको भान्सा कोठा नजिकै राख्दा थप समस्या भएको छ । कारागारमा क्षमताभन्दा तीनगुना बढी कैदीबन्दी छन् ।"
रिपोर्ट आउनै एक साता,"माधव अर्याल (पाल्पा), हरि गौतम (रुकुम पूर्व), काशीराम डाँगी (रोल्पा), कमल पन्थी (बर्दिया) र वीरेन्द्र केसी (अर्घाखाँची)"
खोप तत्काल ल्याऊ : कांग्रेस,"काठमाडौं (कास) कोरोनाविरुद्धको खोप खरिदमा ढिलासुस्ती नगर्न कांग्रेसले प्रधानमन्त्री केपी शर्मा ओलीको ध्यानाकर्षण गराएको छ । कांग्रेस सभापति शेरबहादुर देउवासहित शीर्ष नेताहरूको प्रतिनिधिमण्डलले प्रधानमन्त्री ओलीलाई बिहीबार बिहान सिंहदरबारमा भेटेरै खोपका विषयमा भइरहेको राजनीति र कमिसन तत्काल बन्द गर्नसमेत चेतावनी दिएको छ । नागरिकको जीउज्यान जोगाउन जुन मुलुकबाट भए पनि फास्ट ट्र्याक बाट खोप ल्याउन कांग्रेसले जोड दिएको छ । हालको संक्रमण र भविष्यमा नयाँ भेरियन्टबाट हुन सक्ने तेस्रो चरणको संक्रमणबाट नेपाली जनतालाई सुरक्षित राख्न तत्काल खोप सुनिश्चित गरियोस्, प्रधानमन्त्री ओलीलाई बुझाइएको ध्यानाकर्षण पत्रमा कांग्रेसले भनेको छ, यसका लागि कूटनीतिक पहल तीव्र पारियोस् । खोप आपूर्ति गर्ने व्यवस्था बिचौलियारहित र पारदर्शी ढंगबाट गरियोस् ।"
महामारीको जोखिममा सुत्केरी,"(काठमाडौं)  सोमबार राति कालीकोटको रास्कोट नगरपालिका६ की १९ वर्षीया सुत्केरी निता फर्सालको अत्यधिक रक्तस्रावबाट मृत्यु भयो । उनलाई डेढ सातादेखि रक्तस्राव सुरु भएपछि परिवारले नजिकैको स्वास्थ्यचौकी लगेका थिए । अवस्था जटिल भएकाले स्वास्थ्यचौकीले जिल्ला अस्पताल रेफर गर्यो । कोरोनाको डरले परिवारले घरैमा राखे । सुत्केरी बेथाले च्यापेपछि फेरी स्वास्थ्यचौकी पुर्याए । स्वास्थ्यचौकीमा बच्चा जन्माएको एक घण्टापछि उनको ज्यान गुमाइन् । रगत धेरै बगेका कारण बेहोस भएर शौचालयमा लडेकी उनलाई बचाउन नसकेको नगरपालिकाकी उपप्रमुख मिमसरा बमले बताइन् । बच्चा पाउनुअघि नै रगत बग्न थालेपछि चेक गराउन आएका रहेछन्, परिवारले कोरोनाका डरले जिल्ला अस्पताल नलगी घरैमा राखेछन्, उनले भनिन्, रेफर गरेकै बेला जिल्ला अस्पताल गएका थिए भने बचाउन सकिन्थ्यो होला ।जोखिममा परेका आमाहरूलाई मृत्युको मुखबाट जोगाउन सरकारले आपत्कालीन निःशुल्क हवाई उद्धार गर्दै आएको छ । महिला, बालबालिका तथा जेष्ठ नागरिक मन्त्रालयले राष्ट्रपति महिला उत्थान कार्यक्रमअन्तर्गत सडकको पहुँच नपुगेका पहाडी तथा हिमाली जिल्लाबाट निःशुल्क हवाई उद्धार गर्छ । उपप्रमुख बमले सीडीओलाई फोन गर्दा नउठेपछि उद्धार सम्भव नभएको बताइन् । तर कालीकोटका सीडीओ कृष्णप्रसाद आचार्यले उनको भनाइलाई अस्वीकार गरे । उनले भने, फोन नउठ्ने कुरै छैन, राति पनि उठ्छ, मलाई उहाँहरूले सम्पर्क गरेजस्तो लागेन ।गतवर्ष लकडाउनमा समयमै उपचारका लागि अस्पतालमा पुग्न नपाएर कोरोना संक्रमणको पहिलो पाँच महिनामा देशभर ८० जना सुत्केरीले ज्यान गुमाएका थिए । जेठ, असार र साउन तीन महिनामा मात्रै ४९ सुत्केरीको ज्यान गएको थियो । त्यसअघि २९ सुत्केरीको अस्पतालमा मृत्यु भएको थियो भने दुई गर्भवतीको अस्पताल लैजाँदा बाटोमै मृत्यु भयो । यी घटनापश्चात् मन्त्रालयले कार्यविधि नै संशोधन गर्यो । दुर्गम क्षेत्रका ज्यान जोखिममा परेका गर्भवती तथा सुत्केरी महिलाहरूका लागि हवाई उद्धार कार्यविधि २०७७ मा प्राकृतिक विपद् र महामारीको समयमा देशभरिको जुनसुकै स्थानबाट जोखिम अवस्थाका गर्भवती तथा सुत्केरी उद्धार गर्ने भनिएको छ । तर कोरोनाको दोस्रो लहरमा पनि आमाहरूले ज्यान गुमाउने क्रम रोकिएको छैन । कोरोना संक्रमणको बढ्दो त्रास र निषेधाज्ञाले गर्दा स्वास्थ्य संस्था पुगेर सेवा लिने गर्भवती तथा सुत्केरीको संख्यामा कमी आएको छ । थापाथलीस्थित परोपकार प्रसूति तथा स्त्रीरोग अस्पतालमा दैनिक ८ सय जतिले ओपीडी सेवा लिँदै आएकोमा निषेधाज्ञायता एक सयदेखि डेढ सयमा झरेको अस्पतालकी प्रशासन प्रमुख रानु थापाले बताइन् । यो संख्या झन्डै पाँच गुणा बढीले कम हो । कोरोना सर्ने डर र यातायातको असुविधाले ओपीडी सेवा लिनेको संख्या घटेको छ, उनले भनिन्, हामीले पनि इमर्जेन्सीबाहेक अस्पताल नआउनु भनेका छौँ । सेवाग्राहीलाई पेट दुख्ने, बच्चा नचल्ने, रगत बग्नेजस्ता समस्या देखिए मात्रै अस्पताल आउन भनिएको छ । उनका अनुसार हाल प्रसूति गृहमा सेवा लिन आउनेहरू इमर्जेन्सी समस्या भएका, निजी सवारीसाधन भएका, नजिक र पायक पर्ने ठाउँका सेवाग्राही मात्रै हुन् । नेपालमा नियमित गर्भ जाँच गराउनेको संख्या यसै पनि न्यून छ । जनसांख्यिक तथा स्वास्थ्य सर्वेक्षण सन् २०१६ का अनुसार नेपालमा ८४ प्रतिशतले मात्रै गर्भ जाँच गराउँछन् । कोरोना महामारीपछि यातायात सहज नहुँदा गर्भवती तथा सुत्केरी स्वास्थ्य संस्था पुगेर गर्भ जाँच गराउनबाट वञ्चित भएका छन् । विशेषगरी इँटाभट्टालगायत ठाउँमा दैनिक मजदुरी गर्ने र सुकुम्बासी गर्भवती बढी मारमा पर्ने स्वास्थ्य सेवा विभागको परिवार कल्याण महाशाखाकी चिकित्सक डापुण्या पौडेलले बताइन् । गर्भावस्थादेखि सुत्केरी भएको ४२ दिनसम्मको अवधिमा हुने मृत्युलाई मातृ मृत्युदर भनिन्छ । विश्व स्वास्थ्य संगठनका अनुसार नेपाल दक्षिण एसियामा अफगानिस्तानपछि उच्च मातृ मृत्युदर हुने मुलुकमा पर्छ । सर्वेक्षणअनुसार नेपालमा मातृ मृत्युदर प्रतिलाख २ सय ३९ छ । असुरक्षित गर्भपतन, बालविवाह, कलिलो उमेरमा हुने गर्भाधारणलगायत सुत्केरी जटिलताका कारण नेपालमा मातृ मृत्युदर घट्न सकेको छैन । अझै पनि ४३ प्रतिशत महिला घरमै सुत्केरी भइरहेका छन् । एक प्रतिशत घरबाट अस्पताल जाने क्रममा बाटोमै सुत्केरी हुने गरेका छन् । कोरोना महामारीले गर्भ जाँच र स्वास्थ्य सेवाका लागि स्वास्थ्य संस्थासम्म पुग्न असहजता हुने र यो अवधि लम्बिँदै जाने हो भने मातृ मृत्यु र शिशु मृत्यको जोखिम हुने डा पौडेलले बताइन् । यस्तो बेला यातायातको असहजताले समयमा स्वास्थ्य जाँच गराउन आउन पाउँदैनन्, निम्नवर्ग, ज्याला मजदुरी गरेर जीविका चलाउने परिवारका गर्भवती र सुत्केरी मारमा पर्छन्, उनले भनिन्, यो समय लम्बिँदै गएमा मातृ मृत्युदर, शिशु मृत्युदर बढ्न थाल्छ । गत वर्षको कोरोना महामारीमा पनि सेवाग्राहीलाई सकभर स्वास्थ्य संस्थामा नआउन आग्रह गरिएको थियो । जसले गर्दा अस्पतालमा पुग्न नपाएर कोरोना संक्रमणको पहिलो पाँच महिनामा देशभर ८० जना सुत्केरीले ज्यान गुमाएका थिए । डा अरुणा उप्रेती राज्यको नेतृत्वसँग जिम्मेवारी बहन गर्ने संयन्त्र नहुनुले आमाहरूले उपचार नपाएरै ज्यान गुमाउनु परिरहेको बताउँछिन् । राज्यको नेतृत्वले संवेदनशीलताका साथ काम गरेको भए यति धेरैले ज्यान गुमाउनुपर्थेन, यसै पनि नेपालको जनस्वास्थ्य पहिलेदेखि नै कमजोर छ, लकडाउनमा स्थिति नाजुक भएको मात्रै हो, उनले भनिन्, यसपालि पनि पहिलो हप्तामै ओपीडी सेवा लिने ह्वात्तै घटेका छन्, गतवर्षकै स्थिति नदोहोरिएला भन्न सकिन्न, राज्यले बेलैमा ध्यान दिओस् ताकि फेरि पनि आमा र शिशुहरूले अकालमा मर्न नपरोस् । गत वर्षको स्थिति दोहोरिन नदिन टेकुस्थित स्वास्थ्य सेवा विभागले ०७७ वैशाखमा ल्याएको कोरोना भाइरस रोग (कोभिड१९) विश्व महामारीको समयमा प्रजनन, मातृ, नवजात शिशु तथा बाल स्वास्थ्य सेवाका लागि अन्तरिम मार्गनिर्देशन अनुसार देशभरिका स्वास्थ्य संस्थामा सेवा प्रवाह गरिरहेको विभागको परिवार कल्याण महाशाखाकी चिकित्सक डा पौडेलले बताइन् । गतवर्ष कसरी उपचार गर्ने, कोभिड पोजिटिभ भयो भने के गर्ने भन्ने अलमल थियो, उनले भनिन्, यसपटक त्यो समस्या छैन, पोहोरकै प्रोटोकल लागू गरेका छौं, स्वास्थ्यकर्मीहरूले पीपीई प्रयोग गरेर काम गरिरहेका छन् ।"
संक्रमितबाहेकले पाएनन् उपचार,"(लुम्बिनी)  रूपन्देहीका प्रमुख अस्पताललाई कोरोना विशेष बनाएपछि कोरोना संक्रमितबाहेक अन्य बिरामीले उपचार पाउन नसक्ने अवस्था सिर्जना भएको छ । यतिसम्म कि उपचार गराउँदा निको हुने अवस्थाका बिरामीले पनि उपचार नपाएर मृत्युवरण गर्न थालेका छन् ।यहाँका अस्पताल परिसर र आकस्मिक कक्षका भुइँमा पनि संक्रमितको उपचार भइरहेको छ । धेरै अस्पतालले बहिरंग सेवा स्थगित गरेका छन् । जसले नियमित स्वास्थ्य परीक्षण गर्नुपर्ने दीर्घरोगी घरमै छन् । पछिल्लो समय दुर्घटनामा गम्भीर घाइतेले समेत उपचार पाएका छैनन् । यस्ता घाइतेलाई अस्पताल खोज्दै दौडाउनुपर्ने अवस्था छ । एक साताअघि रूखबाट लडेर घाइते कपिलस्तुको वाणगंगा५ कोपवाका २४ वर्षीय सञ्जय थारूको समयमै उपचार नपाएर मृत्यु भयो । आँप टिप्न रूख चढेका उनको टाउको र छातीमा गम्भीर चोट लागेर अचेत थिए । घटनालगत्तै उनलाई भैरहवास्थित युनिभर्सल शिक्षण अस्पताल पुर्याइयो । अस्पतालले अक्सिजन आवश्यक पर्ने जनाउँदै उपचार गर्न नसक्ने जनायो । त्यहाँबाट बुटवल लैजाने क्रममा उनको बाटोमै मृत्यु भएको उनकी आफन्त सरिता थारूले बताइन् । अक्सिजनको लेबल एकदमै कम भएको थियो, सरिताले भनिन्, डाक्टरले यस्ता बिरामीलाई अक्सिजन सपोर्ट चाहिने बताएका थिए । भर्ना भएका संक्रमितलाई अक्सिजन अभाव भएका बेला परेकाले उपचार गर्न नसकिएको अस्पतालले जनाएको छ । सैनामैना७ की ४९ वर्षीयालाई गत वैशाख २१ को साँझ लगातार खोकी लागेपछि परिवारले राति साढे १२ बजे एम्बुलेन्समा बुटवलसम्म ल्याए । बुटवलका तीनवटा निजी अस्पताल लगे पनि भर्ना लिएनन् । अन्तिममा लुम्बिनी प्रादेशिक अस्पताल पुर्याए । त्यहाँ एम्बुलेन्सबाट आकस्मिक कक्षमा लैजानेबित्तिकै उनको मृत्यु भयो । त्यहाँ पुर्याउनुअघि अन्य अस्पतालले भर्ना गरेको भए बाँच्नुहुन्थ्यो कि, मृतकका छोराले भने, बिराम नै पत्ता नलागेर आमा बित्नुभो । भर्नाका लागि निजी अस्पतालले कोरोनाको रिपोर्ट मागेको उनले बताए । आमा निक्कै आत्तिनु भएको थियो, उनले भने, मध्यरातमा कहाँ जँचाएर पीसीआर रिपोर्ट ल्याउनू ?तौलिहवाजितपुर सडक खण्डमा बुधबार राति माओवादी केन्द्रका जिल्ला कमिटी सदस्य दीपक पाण्डेमाथि गोली प्रहार भयो । उनको पेट र कम्मरमा दुईवटा गोली लाग्यो । गम्भीर घाइते उनलाई उपचारका लागि कपिलवस्तुका डीएसपी धर्मराज भण्डारीले रूपन्देहीको बुटवल ल्याए । बुटवलका कुनै अस्पतालमा भर्ना नलिएपछि उनलाई बिहीबार बिहान भैरहवास्थित युनिभर्सल शिक्षण अस्पताल पुर्याएको भण्डारीले बताए । सैनामैना३ की ५० वर्षीया एक महिलालाई शरीर दुख्ने, ज्वरो आउने भइरह्यो । दुई साताअघि उनी उपचारका लागि बुटवल आइन् । आफूमा कोरोनासँग मिल्ने लक्षण भएकाले अस्पतालले उपचारमा आलटाल गरेपछि उनले फर्किएर घर नजिकैको मेडिकलबाट औषधि ल्याएर खाई निको भएको उनले बताइन् ।"
इन्धनको अचाक्ली कर हटाऊ,"इन्धनको मूल्य सस्तो हुँदा कर लगाउने तर महँगो हुँदा नघटाउने प्रवृत्ति हेर्दा लाग्छ सरकार पनि नाफाखोर व्यापारीजस्तै हो । मूल्य बढाएपछि सकेसम्म घटाउँदै नघटाउने । अन्तर्राष्ट्रिय बजारमा इन्धन सस्तो हुँदा एकै वर्षमा प्रतिलिटर १५ रुपैयाँ थपिएको कर घटाउने सुरसार सरकारले अझै गरेको छैन । यसको प्रत्यक्ष मारमा आम उपभोक्ता परिरहेका छन् । हाल नेपाल आयल निगमले इन्डियन आयल कर्पोरेसन (आईओसी) बाट ६३९९ रुपैयाँमा खरिद गरेको पेट्रोल नेपाली उपभोक्ताले ५९१ रुपैयाँ थपेर १ सय २३ रुपैयाँमा खरिद गरिरहेका छन् । सरकारले ६२८९ रुपैयाँमा खरिद गरेको डिजेललाई पनि ४३११ रुपैयाँ थपी १०६ रुपैयाँमा किन्न बाध्य छन् उपभोक्ता । यसभित्र गत आर्थिक वर्षमा १५ रुपैयाँका दरले थोपरिएको कर पनि पर्छ । भारतमा भन्दा नेपालमा इन्धन सस्तो भएको र तस्करी हुने बहानामा बढाइएको यो करबारे आसन्न बजेटमार्फत सम्बोधन गरेर सरकारले उपभोक्तालाई राहत दिनुपर्छ । खरिद मूल्य बराबार नै उपभोक्ताबाट कर असुलेको सरकारले त्यसको सदुपयोग गर्न पनि सकेको छैन । अहिले इन्धनमा भन्सार महसुल, प्रस्तावित बूढीगण्डकी जलविद्युत् परियोजनाका नाममा पूर्वाधार कर, सडक मर्मतसम्भार शुल्क, प्रदूषण शुल्क, मूल्य अभिवृद्धि कर, मूल्य स्थिरीकरण कोषलगायतका शीर्षकमा शुल्क उठाइन्छ । यीमध्ये भन्सार महसुल र मूल्य अभिवृद्धि करले राज्य सञ्चालन र केही विकास निर्माणको कार्यलाई सघाउ पुगे पनि अन्य शीर्षकमा उठाइएको कर त्यही क्षेत्रमा सदुपयोग हुन सकेको छैन । जुन शीर्षकमा उपभोक्ताले शुल्क तिर्छन्, त्यसमा कुनै प्रगति हुँदैन वा लक्षित वर्गले सेवाको अनुभूति गर्दैनन् भने त्यस्तो कर लिनुको औचित्य के हुन्छ ? यसकारण पनि उपयोग हुन नसकिरहेका शीर्षकमा उठाइएको करबारे सरकारले पुनरवलोकन गर्न जरुरी छ ।निश्चय पनि, हाम्रोजस्तो अधिक आयातमा निर्भर अर्थतन्त्रमा कतिपय वस्तु तथा सेवामा उच्च कर लगाउनुपर्छ, जसले आयातलाई निरुत्साहित गर्न सक्छ । सवारीसाधन र इन्धनलाई पनि कतिपयले त्यस्तै विलासी वस्तुको सूचीमा राख्दै बढी कर लगाउनुपर्ने धारणा राख्ने गरेका छन् । विलासिताको साधन भन्दैमा पनि जतिबेला जति मन लाग्यो त्यति कर थोपर्नु मनासिब हुँदैन । समग्रमा इन्धनको मूल्यवृद्धिले उच्च वर्गकालाई भन्दा मध्यम र निम्नवर्गकै व्यक्तिहरूलाई बढी असर पार्ने हुँदा अत्यधिक कर अनावश्यक छ ।अर्कोतर्फ, पेट्रोललाई विलासिताको वस्तु माने पनि डिजेललाई अत्यावश्यक नै मानिन्छ । डिजेलको मूल्य बढ्नासाथ बजारमा चौतर्फी असर पर्छ । डिजेलमा मूल्यवृद्धि भएसँगै यससित जोडिने हरेक वस्तुको मूल्य बढ्छ । इन्धनको मूल्य बढेसँगै यातायात व्यवसायीहरूले ढुवानी भाडा बढाउँछन् । ढुवानी र सार्वजनिक यातायातको भाडा बढेसँगै दैनिक उपभोग्य सामग्रीहरूको भाउ बढाइन्छ । यसले औद्योगिक उत्पादनको लागतसमेत वृद्धि गर्छ । यस हिसाबले इन्धन महँगो हुनु भनेको धेरै सामग्रीको भाउ बढ्नु हो, जसबाट न्यून वर्गका सर्वसाधारण नै बढी मारमा पर्ने गर्छन् । त्यसैले सवारीसाधनको प्रयोग गरेर घाँसदाउरादेखि, खेतीकिसानीको काम र औद्योगिक उत्पादनसम्म सघाउ पुग्ने कुरालाई हेक्का राखेर सरकारले विविध शीर्षकमा थपिएको कर घटाउनुपर्छ । अन्तर्राष्ट्रिय बजारमा इन्धनको मूल्य हेर्दा अझै भाउ उकालो लाग्ने निश्चित छ । एक महिनाको अवधिमा कच्चा तेलको मूल्य प्रतिब्यारेल करिब ६५ डलरबाट बढेर करिब ६९ डलर पुगेको छ अमेरिकी डलर बलियो हुँदा इन्धनको भाउ थप बढ्ने हुन्छ । कर नघटाइए नेपालमै पेट्रोलको मूल्य १४० रुपैयाँ नाघ्ने आयल निगमको प्रक्षेपण छ । आईओसीले अन्तर्राष्ट्रिय मूल्य घटबढका आधारमा निगमलाई हरेक महिना १ र १५ तारिख नयाँ मूल्यसूची पठाउँछ । त्यसकै आधारमा निगमले पनि इन्धनको नयाँ खुद्रा मूल्य निर्धारण गर्छ । निगमले हाल सार्वजनिक गरेको विवरणअनुसार अहिले खुद्रा मूल्य जति लिनुपर्ने हो, त्यति लिएको छैन । अर्थात् एक्कासि धेरै मूल्यवृद्धि गर्दा बजारमा थप समस्या हुन्छ भन्दै पेट्रोलमा प्रतिलिटर ८ रुपैयाँ ५६ पैसा, डिजेलमा प्रतिलिटर ४ रुपैयाँ ५६ पैसा घाटा सहेर खुद्रा मूल्य तोकिएको निगमको दाबी छ । यसकारण पनि इन्धनको मूल्य बढ्नुको प्रमुख कारक सरकारकै कर हो । यस्तो अवस्थामा पाँचदस रुपैयाँ मात्रै सरकारले कर कम गर्ने हो भने पनि उपभोक्ता र निगम दुवैलाई राहत पुग्ने देखिन्छ । भारतमा तस्करी हुने भनेर यहाँ मूल्यवृद्धि हुने गरी कर बढाउनुको सट्टा सरकारले तस्करी नियन्त्रण, शान्ति सुरक्षा, सुशासन कायम गर्ने हो । एकातिर समस्या अर्कोतिर उपचार गर्नु हुँदैन । कर थप्दा सरकारले जनताको क्रयशक्ति र आवश्यकतालाई पनि अनिवार्य रूपमा विचार गर्नुपर्छ । तसर्थ, कोभिड१९ को संक्रमणले सर्वत्र आक्रान्त पारिरहेको यसबेला सबै क्षेत्रले राहत महसुस गर्न सक्ने इन्धन करमा सरकारले पुनर्विचार गर्नुपर्छ ।"
नेताहरूको वास्तविकता,"चन्द्रकिशोरको बयलगाडीमा मधेसी राजनीति लेखले मधेसको भूराजनीति तथा मधेसी नेताहरूको वास्तविकता जनमानसमा ल्याएको छ । मधेसको राजनीति नेपालका केही ठूला दलमा अडिएको छ । जब ती दलबीच विवाद बढ्छ तब राष्ट्रिय राजनीतिमा मेधसी दलको भूमिका बढ्छ । ठूला दलले आफ्ना स्वार्थ पूरा गर्न मधेसी दलहरूले उठाएका मागहरूलाई किस्ताकिस्तामा सम्बोधन गर्दै आएका छन् तर कार्यान्वयन भने न्यून नै छ । चन्द्रकिशोरले भनेझैं मधेसी दलहरू आन्दोलन गर्दा एकजुट हुन्छन्, आन्दोलनपछि पनि एकै ढिक्का हुने प्रतिबद्धता गर्छन् तर सत्ता पाउने भएपछि तिनीहरू चिराचिरा हुन्छन्, आफ्नो अस्तित्व नै मेटिने गरी । एकअर्कालाई भरोसा गर्दैनन् । प्रधानमन्त्री ओलीले विश्वासको मत लिँदा जसपामा विश्वासको खडेरी परेको देखियो । जसपाका अध्यक्षद्वय महन्थ ठाकुर र उपेन्द्र यादवबीचको जुंगाको लडाइँमा सत्तापक्षले राम्रै फाइदा लियो । दुई चिरा भएका अध्यक्षद्वय आगामी दिनमा एक ढिक्का भई मधेसको विकासका लागि प्रतिबद्धता देखाउँछन् कि सत्ताको गुलियो स्वादमा भुल्ने हुन्, अहिलेलाई अनिश्चत छ । प्रमोद पौडेल, श्रीपुर, वीरगन्ज११,"
विज्ञहरूको बेवास्ता र सिसिएमसी,"पहिलो लहरको कोरोना संक्रमणबाट सिकेर सरकारले पूर्व तयारी नगरेकाले नै अहिलेको स्थिति भयावह भएको हो । अब पनि ठोस योजना बनाएर तीव्र गतिमा काम नगर्ने हो भने, स्थिति झनै नियन्त्रण बाहिर जान्छ । विज्ञहरूले पहिल्यै कोरोनाको दोस्रो लहर आउँछ भनेका थिए । उनीहरूको कुरालाई सरकारले गम्भीरतापूर्वक लिएन । विज्ञहरूको कुरालाई बेवास्ता गर्दै प्रधानमन्त्री केपी शर्मा ओलीले बेसार र तातोपानीले कोरोना भाग्छ भन्दै हिँडे । प्रधानमन्त्री ओलीले यसरी सार्वजनिक मञ्चबाट हावादारी गफ गर्न नमिल्ने भनेर आलोचना गर्नेहरूको ठूलो भिड खडा भयो । तैपनि उनले त्यस्ता आवाजलाई वास्तै गरेनन् । प्रधानमन्त्री सबै विषयमा पोख्त हुन्छन् भन्ने छैन । उनले सम्बन्धित विज्ञहरूको सुझावलाई गम्भीरतपूर्वक सुनेर सोहीअनुसार राज्यका संयन्त्रहरू परिचालन गरेको भए उत्तम हुन्थ्यो । संक्रमण र मृत्यु दर बढ्नुमा विज्ञहरूलाई सुन्नै नचाहने प्रवृत्ति दोषी छ । अहिले विज्ञहरूले तेस्रो लहरको संक्रमण आउन सक्ने बताइरहेका छन् तर यस चेतावनीलाई पनि सरकारले गम्भीर रूपमा लिएको छैन । स्वास्थ्य मन्त्रालय र त्यहाँका विज्ञहरूको क्षमतालाई नजरअन्दाज गरी आफ्नै गुटका नेता ईश्वर पोखरेलको नेतृत्त्वमा कोभिड१९ संकट व्यवस्थापन केन्द्र (सिसिएमसी) गठन गरेर सबै आफैं चाहेअनुसार गर्छु भन्नु नै प्रधानमन्त्रीको उल्टो बुझाइ थियो । कहिले गृह मन्त्रालय, कहिले आपुर्ति मन्त्रालय त कहिले सिसिएमसी भन्दै अलमलिएका थिए, प्रधानमन्त्री ओली । पशुको डाक्टरलाई मान्छेको अप्रेसन गर्न लगाउनु र सिसिएमसीलाई कोरोना नियन्त्रणको नेतृत्त्व दिनु एउटै हो भन्ने कुरा प्रधानमन्त्री ओलीले मनन गरेका भए, आज आमनागारिकले अक्सिजन नपाएर छटपटाउँदै मनुपर्ने थिएन । अब प्रधानमन्त्री ओलीले कोरोना नियन्त्रणका लागि स्वास्थ्य मन्त्रालयकै नेतृत्त्वमा समिति बनाएर तत्काल ठोस योजना बनाउनु पर्छ । साथै देशभरिका अक्जिन प्लान्टहरूको बारेमा बुझेर अहिलेको दैनिक उत्पादन कति हो, यसलाई बढाउन अक्सिजन कम्पनीहरूलाई सरकारको के सहयोग चाहिन्छ भन्नेमा ध्यान दिनुपर्छ । गोविन्द विक, बूढानीलकण्ठ१२, काठमाडौं"
सरकारी उदासीनता र श्रमिकको सहयोग,"खाडीमा काम गर्दै आएका नेपाली श्रमिक यताको कोरोना महामारी देखेर चिन्तित बनेका छन् । मरुभूमिमा दस नंग्रा खियाएर सकी नसकी जोहो गरेको रकमले नेपालका कोरोना संक्रमितलाई सहयोग गर्ने विचारमा सबै सहमत भएपछि चन्दा संकलन गरेर अक्सिजन सिलिन्डरहरू पठाएका छन् । अहिले कोरोना संक्रमणबाट मुलुक आक्रान्त बनेको बेला विदेशमा बस्ने कामदारको सदाशय, दया, सहयोग, करुणा, संवेदनशीलता, एउटा नेपालीले अर्को नेपालीप्रति देखाएको भाइचाराको ज्वलन्त उदाहरूण योभन्दा अर्को हुनै सक्दैन, मुलुकवासीप्रतिको निःस्वार्थ सेवाभावको प्रतीक अर्को देखिँदैन । उच्च शिक्षाबाट वञ्चित श्रमिकको हृदय यति उचो देखिएको बेला विद्यावारिधिसम्मका डिग्री च्यापेर अमेरिका, भारत, चीन, कोरिया, जापानलगायत देशमा राजदूतको कुर्सी ओगट्नेहरूबाट यस्तो महामारीको बेला सिन्को भाँचेको पाइएन । महामारीको आकलन गरेर संयुक्त राष्ट्रसंघ, विश्व स्वास्थ्य संगठन लगायत विभिन्न दाता राष्ट्रहरू नेपालको दुर्दशाप्रति चिन्तित देखिँदा पनि नेपाल सरकार र खासगरी परराष्ट्र मन्त्रालयले चासो नदेखाउनु चिन्ताको विषय हो । सरकार जनताप्रति संवेदनशील, जवाफदेह, उत्तरदायी हुने हो भने अहिलेको विकसित सञ्चारको युगमा चौबीस४ घण्टाभित्र विश्वका जुनसुकै कुनाबाट अक्सिजन सिलिन्डर एवं स्वास्थ्य उपकरणले मुलुक भरिन सक्थ्यो । यता आफ्नो स्वार्थसिद्धिका लागि जति पनि रकम खर्च गर्न सक्ने प्रतिपक्षी दलका शीर्ष नेताहरू अकाल मृत्युबाट मुलुक कोलाहलमय बन्दा पनि मानवीय गुण बिर्संदै जुँगामा ताउ लगाएर बसेका छन् । पछिल्लो पटक भ्याक्सिन खरिदबारे चर्चामा आएको कमिसन प्रकरणको सन्दर्भलाई तमाम गतिविधिसँग जोडेर हेर्दा अर्को कमिसन गुटमुट्याउने चक्करमा वस्तुगतभन्दा अन्तर्राष्ट्रिय क्षेत्रबाट सरकारले नगद सहयोगको अपेक्षा गरेको त होइन भन्ने शंका पनि उब्जेको छ । सरकारी उदासीनताबीच अभावै अभावले घेरिएका स्वास्थ्यकर्मीले पुर्याएको सेवाबाट भने बिरामीलाई उल्लेख्य सहयोग पुगेको छ । ठूलो छाती बोकेर खाडीमा रगत, पसिना बगाउने श्रमिकको जति प्रशंसा गरे पनि कमै हन्छ । भुवनेश्वर शर्मा, चन्द्रागिरि२, काठमाडौं"
मजदुरहरूलाई राहत प्याकेज खोइ ?,"निषेधाज्ञा लागू गरिएको एक महिना पुग्न लागिसक्यो । यसको प्रभाव देशका सबै क्षेत्रमा परिरहेको छ । हाम्रो समाजमा फरकफरक वर्ग छ । एकथरी वर्गको महामारीका कारण रोजगारी छिनिएको छैन । उनीहरूलाई निषेधाज्ञाले पनि खासै असर गरेको छैन । तर, मजदुरी गरेर जीवनयावन गर्नेहरू अहिले निकै समस्यामा छन् । सरकारले यस्ता वर्गलाई निषेधाज्ञाले के प्रभाव पार्यो भनेर खासै बुझ्न खोजेको छैन न उनीहरूको मागलाई नै सम्बोधन गर्न कुनै पहल गरेको छ । यातायात तथा होटल क्षेत्रमा काम गर्ने मजदुरहरूको परिवार अहिले कस्तो अवस्थामा छ भन्नेबारे सञ्चारमाध्यममा पनि आउन सकेको छैन । सहरमा धेरै ठूलो जमात गाउँबाट मजदुरी गर्न आएका थिए, छन् । निषेधाज्ञा जारी भएसँगै ठूलो संख्यामा उनीहरू गाउँ लागे । तर, गाउँ पुगे पनि समस्या उही रह्यो रोजीरोटीको । सरकारले अझै उनीहरूका लागि ठोस कार्यक्रम बनाउन सकेको छैन । किन यसो भइरहेको छ, यसको जिम्मेवार को हो ? अघिल्लो वर्ष बरु मजदुरहरूको आवश्यकता मनन गरी सरकारले केही तदारुकता देखाएको थियो । यसपालि त कतैबाट केही सुनिँदैन । यतिखेर सरकारी संयन्त्रमा रहेका हरेक व्यक्ति कोभिडको उपचार तथा रोकथाम भन्दै दैनिकजसो दर्जनौं मिटिङ गर्छन् । उनीहरूको तलब सुविधा यथावतै छ । अझ अतिरिक्त काम गरेको भनेर आफ्नै सहकर्मीसँग गरेको छलफलको समेत भत्ता लिन्छन् । यस्ता सरकारी व्यक्तिहरूले मजदुरहरूको समस्या किन नबुझेको ? खोइ मजदुरहरूलाई राहत प्याकेज ? सरकारले रोकथामका प्रभावकारी काम नगरेकाले महामारी अझै लम्बिने निश्चित छ । अरूलाई देखाउन र भाषण गर्नका लागि मात्र सरकारले काम गरिरहेको जस्तो देखिन्छ । निषेधाज्ञाबाहेक, परीक्षण, क्वारेन्टिन, भ्याक्सिनलगायतका क्षेत्रमा सरकारले के काम गर्यो, त्यो कत्तिको प्रभावकारी भयो भन्नेबारे पनि छलफल हुनुपर्छ । अहिलेलाई जनस्वास्थ्यसँग सम्बन्धित यस्ता कामभन्दा महत्त्वपूर्ण हो मजदुरहरूलाई खाना । भोकका कारण कसैले जीवन गुमाउनु नपरोस् । रामकृष्ण बराल, जोरपाटी५, काठमाडौं"
खोप खरिदमा आनाकानी,"खोप खरिदमा आलटाल समाचारले निराश बनायो । केही दिनअघि प्रधानमन्त्री ओलीले नवगठित मन्त्रिपरिषद् बैठकमा कोरोना नियन्त्रणमा दत्तचित्त भै लाग्न मन्त्रीहरूलाई दिएको निर्देशन पटक्कै कार्यान्वयनमा आएको देखिएन । सञ्चारमाध्यममा यस्ता समाचार आइरहँदा पनि स्वास्थ्य मन्त्रालयले खासै केही पहल गरेको जस्तो लागेन । कोरोना महाविपत्तिसम्बन्धी तालुकवाला मन्त्रालयका मन्त्री हृदयेश त्रिपाठी पनि खटालु र इमानदार नेतामै गनिएका थिए तर अहिले उनको निरन्तर आलोचना भइरहेको छ । सरकार कतै माफियाको महाजालोमा त फसेको त हैन ? होइन भने, इतिहासमै सर्वाधिक बलियो भनिएको ओली सरकार किन निरन्तर आलोचित भइरहेको छ ? कृष्ण कुम्पुरे, आदमटार, धादिङ"
कसले पुछिदेला आँसु !,"हरेक शनिबारझैं त्यो दिन पनि म ढिलो उठें । भान्छाको काम सकें । महामारीले फुर्सदिलो र एक्लो बनाएकी म, अलिकति लेख्ने काम सकेपछि फेसबुकको भित्तातिर हेर्न थालें । एकपछि अर्को श्रद्धाञ्जलीका तस्बिर थिए भित्तैभरि ! मनै कुँडियो, आफ्नै साथीका श्रीमान्को तस्बिर पनि त्यहीँ देख्दा । हुन त पछिल्लो हप्तादेखि यही दिनचर्या बनेको थियो मेरो । धेरै चिनजानका व्यक्तिहरू गुमाएकी थिएँ । विचलित मनलाई थोरै खिच्ने कोसिस गरें मैले अन्य समाचारतर्फ । अनि भेटियो एउटा भिडियो, चर्चित कलाकार सन्दीप क्षेत्रीको । त्यसलगत्तै अक्सिजन नहुँदा आँसु अनि एकपछि अर्को थुप्रै निराशाका गह्रौं शीर्षक बोकेका समाचारहरू ! कुनै बिरामीका, कुनै स्वास्थ्यकर्मीका त कुनै अस्पताल प्रशासनका । यी सबै समाचारमा एउटा कुरा भने साझा थियो अक्सिजन, जुन नहुँदा साँच्चिकै आँसु थियो जताततै ।मलाई भने यी सब देखेर पोलिरहेको थियो । त्यसो त म आजका दिनसम्म आरामले नै बाँचिरहेकी छु । म यो सबै भोगिरहेका मानिसहरूको पीडा कल्पना पनि गर्न सक्दिनँ । अफसोस, त्यो पोलाइ निभाउन सजिलो छैन, आँसु पुछ्न सजिलो छैन । म पनि हरेक सर्वसाधारणजस्तै लाचार छु, विवश छु । अब बस, हात जोडेर बिन्ती गर्दै छुÙ प्रार्थना गर्दै छुÙ केहि सहयोगी हातहरूलाई साथ दिँदै छु । भनिन्छ, सास रहुन्जेल आस हुन्छÙ त्यही आस गर्दै छु ।मध्याह्नतिर फोनको घण्टी बज्यो, उठाएँ । सँगै कार्यरत एउटा साथीका आफन्तलाई सास लिन गाह्रो भएछ । उसको आवाज निकै मलिन थियो । सानो सहयोग माग्यो उसले, एम्बुलेन्स खोज्न सहयोग गरिदेऊ न । मैले ए हुन्छ, म कोसिस गर्छु भनें । कोसिस गरें पनि, अन्य साथीलाई समेत भनें । तर, स्थिति साह्रै जटिल बनिसकेको रहेछ । यसअघि म यो जटिलताप्रति त्यति सचेत थिइनँ । धेरै प्रयास गरियो । अस्पतालको सिफारिस नआएसम्म एउटा एम्बुलेन्स पनि नपाइने अवस्था रहेछ ! मलाई दुईचार दिनअघि यस्तै क्रममा ज्यान गुमाउनुहुने आफन्तको याद आइरहेको थियो । फेरि फोन गरें । मैले कुरा गरेर भएन, आखिरमा घण्टौंको प्रयासपछि बिरामीकै परिवार सदस्यले कुनै अस्पतालको स्टाफडाक्टरसँग सिफारिस मागेपछि एम्बुलेन्स सेवाप्रदायकले सेवा उपलब्ध गराएछन् । सोच्नुस्, यति समयमा बिरामीको अवस्था निकै नाजुक भएको भए के गर्न सक्थ्यौं होला हामी ? अस्पतालमा यसपश्चात्का आवश्यक स्वास्थ्य सुविधा पाउनु पनि सोचेजत्तिकै सजिलो रहेनछ । यो त एक राजधानीभित्रकै घटना हो, देशका अन्य ठाउँको अवस्था त अझ विकराल छ । दुर्भाग्यवश, यस्तो विषम परिस्थितिमा मूकदर्शक बनिरहेका, हामीले नै बनाएका, नेताहरूलाई आज प्रश्न सोध्न चाहन्नँ र आलोचना पनि गर्न चाहन्नँÙ मात्र बिन्ती गर्न चाहन्छु म । नेतागण, परिस्थितिको संवेदनशीलता बुझिदेओ । यो कुनै आर्थिक, राजनीतिक वा वित्तीय संकट होइनÙ सामाजिक संकट हो, मानवीय संकट हो । हामी विकासको कुनै परियोजना बनाइरहेका छैनौं, कुनै चुनावको तयारी गरिरहेका पनि होइनौं, हामी जीवनरक्षाको लडाइँमा छौं । हामीसँग समयको विलासिता छैन आज ।कसैको जीवनको समय बचाउन यति धेरै समय नलिइदेऊ तिमी । जाऊ, ती अस्पतालहरूमाÙ भेट ती निरीह जनतालाईÙ हात देऊ ती असहायहरूलाई अनि हौसलाका दुई शब्द बाँडिदेऊ । एकचोटि आँसु पुछिदेऊ, एकचोटि नेता बनिदेऊ !"
हारबर्ट सरकार र नेकपा एमाले,"अब कस्तो हारबर्ट ?समता र प्रगतिका सपनालाई अर्थहीन तुल्याउने खेलका यी क्रूर र अकलगुम विदूषकहरू अखबारी व्यंग्यका लायक पनि छैनन् । सत्तामा एमाले छ र ऊ अर्थहीन तमासा मञ्चन गर्न निमग्न छ । एमाले प्रकरण जारी रहेकै बेला विषाणुको आक्रमणबाट बचाउन सकिने सयौं मान्छे मरे । कस्ता शब्दमा व्यंग्य लेख्नु ? खोप लगाएर जोगाउन सकिने लाखौं नागरिकलाई जानाजान धरापमा धकेलियो । विरोधको स्वर कति उँचो बनाउनु ? एउटा खोप लगाइसकेर अर्को खोपको पर्खाइमा बसेका ज्येष्ठ नागरिकहरू प्रत्येक दिन खोपसँग जोडिएका रहस्यमयी लेनदेनका खबर पढेर निराश हुन थालेका छन् । बालबालिका जोगाउन नसकेर निसासिएका छन् अभिभावक । भोकै मर्दै छन् मजदुर । रुँदै कति कराउनु ? कराउँदै कति रुनु ? यी हजारौं मान्छेका सुस्केरा, आँसु, आर्तनाद केपी ओली प्रवृत्तिले परिभाषित गर्ने नेपाली राजनीतिको असफलताको दसीका रूपमा रहलान् ।बंगालको कम्युनिस्ट आन्दोलनको असफलता हारबर्ट बन्यो । नवरुणले हारबर्टलाई नायक बनाएर नायक बन्न नसकेका कम्युनिस्टहरूलाई व्यंग्य गरेका हुन् । नेपाली कम्युनिस्ट आन्दोलन स्वयंलाई हारबर्ट बनाइरहेका एमाले र माओवादीका कथा के बन्लान् ? चिन्तन, मूल्य र इमानदारीको दारिद्र्यको विदारक कथालाई आख्यानको रोचकता प्रदान गर्न असाध्यै मुस्किल पर्न सक्छ ।"
विश्वविद्यालयलाई थाहै नदिई नाम परिवर्तन,"सुर्खेत (कास) मध्यपश्चिमाञ्चल विश्वविद्यालयको नाम विश्वविद्यालयलाई नै थाहा नदिई परिवर्तन गरिएको छ । नेपाल कानुन संशोधन आयोगले विश्वविद्यालयको नाम मध्यपश्चिम विश्वविद्यालय राखेको हो । अंग्रेजीमा मिडवेस्टर्न युनिभर्सिटी रहेकोमा अब मिडवेस्ट युनिभर्सिटी भएको छ ।शिक्षासम्बन्धी ऐन संशोधन गर्न बनेको ऐन२०७७ (तेस्रो संशोधन) अनुसार मध्यपश्चिमाञ्चल विश्वविद्यालय ऐन२०६७ संशोधन गरी नाम परिवर्तन गरिएको हो । विश्वविद्यालयका उपकुलपति प्रा डा नन्दबहादुर सिंहले सम्बन्धित विश्वविद्यालयसँग सामान्य समन्वय र परामर्शबिनै नाम परिवर्तन गरिँदा आश्चर्य लागेको बताए । नाम परिवर्तन अहिलेको हाम्रो प्राथमिकता होइन, यो विश्वविद्यालयको नामसँग जनताको भावना जोडिएको छ, उनले भने, जनताले संघर्षबाट स्थापना गरेको विश्वविद्यालयको नाम हचुवाका भरमा परिवर्तन गर्दा त्यसबाट पर्ने प्रभाव र दीर्घकालीन असरबारे एक पटक सोचिनुपर्थ्यो । आयोगले नाम परिवर्तनजस्तो गम्भीर विषयमा केटाकेटीपन देखाएको उनले बताए ।उपकुलपति सिंहका अनुसार विश्वविद्यालयको नाम परिवर्तन गर्नै पर्दा कान्जिरोवा विश्वविद्यालय, रारा विश्वविद्यालय वा कर्णाली विश्वविद्यालय राख्नेबारे सोच बनेको थियो । त्यो पनि विश्वविद्यालय सभा, नागरिक समाज र सरोकारवालासँग छलफल गरेर मात्र नाम परिवर्तन गर्ने योजना बनाइएको उनले बताए ।"
सत्ता लम्ब्याउन बन्धकमा बजेट,"(काठमाडौं)  आगामी आर्थिक वर्षको बजेट निर्माणमा जुटेको अर्थ मन्त्रालयको टोली यतिबेला के लेख्ने, के नलेख्ने ? र कति आकारको बजेट बनाउने ? भन्ने अलमलमा छ । अर्थका अधिकारीहरूका अनुसार यस्तो अलमल हुनुमा दुई कारण छन् । पहिलो, कोभिड१९ को महामारीले सुस्ताएको आर्थिक क्षेत्रमार्फत कति राजस्व संकलन होला भन्ने अनुमान गर्न कठिन छ । जसले कुन आकारको बजेट बनाउने भन्ने निर्धारण गर्छ । सरकार बनाउने र गिराउने खेलले बजेट अधिवेशन नै सुरु नहुनु अलमलमा पर्नुको अर्को मुख्य कारण हो । अर्थमन्त्री विष्णु पौडेल नै कहिले उत्साहित हुँदै मन्त्रालय आइपुग्नु हुन्छ, कहिले मुड अफमा, बजेट निर्माणमा संलग्न एक अधिकारी भन्छन्, यसपटक बजेट भाषणमा समावेश गर्ने विषयमा धेरै दुविधा छ । यस्ता राजनीतिक तथा स्वास्थ्य संकटका बेला अर्थका अधिकारीलाई विगतमा केही समस्या परे पनि यति धेरै अन्योल हुने गरेको थिएन । किनकि विनियोजन विधेयक पेस गर्नु करिब एक महिना अगाडिदेखि नै नीति तथा कार्यक्रम संसद्मा पेस हुने, बजेटका सिद्धान्त तथा प्राथमिकतामाथि छलफल हुने र त्यसका आधारमा अर्थका अधिकारीले भाषणको रूपरेखा कोरिरहन्थे ।नर्मल कोर्स नदेखिएपछि बजेट कसरी र कता जान्छ भन्ने एकखालको अन्योल छ, अर्थमन्त्रीका आर्थिक सल्लाहकार प्रकाश श्रेष्ठले भने, बजेटको नियमित मेकानिकल प्रकृतिको काम सकिइसकेको छ । बजेट भाषणलाई अन्तिम रूप दिने, मुख्य आयोजना, नयाँ नीतिबारे अबको चरणमा काम हुने हो । त्यसमा अब प्रवेश तयारीमा अर्थमन्त्री र मन्त्रालयका अधिकारीहरू जुटेका छन् । अर्थमन्त्रीको मुड हेर्दा अब निर्वाचन लक्षित बजेट बन्छ, अर्थ स्रोत भन्छ । सरकारी तयारीअनुसार बजेट लक्षित संसद् बैठक बोलाउने सुरसार छैन ।बिहीबारको मन्त्रिपरिषद् बैठकले बजेट अधिवेशन बोलाउने अपेक्षा गरे पनि त्यो निर्णय भएन । राजनीतिक खिचातानीकै कारण सरकारले नै बजेटसँग सम्बद्ध विषयमा यही संसद्ले बनाएको आर्थिक कार्यविधि तथा वित्तीय उत्तरदायित्व ऐन २०७६ को उल्लंघन गरिसकेको छ । ऐनको दफा ११ मा प्रत्येक आर्थिक वर्षको विनियोजन विधेयक पेस गर्नुभन्दा कम्तीमा १५ दिनअगावै अर्थमन्त्रीले विनियोजन विधेयकमा समावेश हुने सरकारका बजेट तथा कार्यक्रमका सिद्धान्त र आयोजना वा कार्यक्रमको प्राथमिकताको विवरण संघीय संसद्मा प्रस्तुत गर्नुपर्ने उल्लेख छ । संविधानले जेठ १५ मै बजेट पेस गर्नुपर्ने बाध्यकारी व्यवस्था गरेको र त्यो दिन आउन अब ८ दिन मात्रै बाँकी रहेकाले उक्त ऐनको बर्खिलाप हुने काम सरकारले गरिसकेको हो । हामी ठिक्क परेर बसेका छौं, अर्थमन्त्रीका सल्लाहकार श्रेष्ठले भने, आशा राख्छौं, यो पेस गर्न पाइनेछ । यो हाम्रो नियमित काम हो । तर अब नीति तथा कार्यक्रम र बजेटका सिद्धान्त तथा प्राथमिकता संसद्मा पेस नहुने निश्चित भइसकेको छ । हालको राजनीतिक ध्रुवीकरणअनुसार संसद्मा पेस गरेको नीति तथा कार्यक्रम नै फेल हुने र त्यसपछि सत्ता गुम्ने सम्भावना देखेर सरकारले संसद् बैठक बोलाएको छैन । यही भयले अब बजेटबारे सरकारले संवैधानिक व्यवस्था नै उल्लंघनको सम्भावना बढेको छ । संविधानको धारा ११९ अनुसार नेपाल सरकारको अर्थमन्त्रीले आर्थिक वर्षको सम्बन्धमा संघीय संसद्का दुवै सदनको संयुक्त बैठकमा बजेटसँग सम्बद्ध विधेयकहरू पेस गर्नुपर्नेछ । संविधानको आर्थिक कार्य प्रणालीका मस्यौदाकारहरूका अनुसार बजेट ल्याउने बेला संसद् बैठक नहुने, जेठ १५ मा ल्याउन नसके कहिले ल्याउने ? र संसद्बाहिर वा अध्यादेशबाट बजेट ल्याउने कल्पना गरिएको छैन ।संविधानको आर्थिक कार्य प्रणालीका मस्यौदाकारहरूको भनाइअनुसार जेठ १५ मै संसद्मा बजेट पेस गर्ने मिति तोक्नुका दुई उद्देश्य हुन् । एक आफ्नो सत्ता स्वार्थका लागि राजनीतिक दलहरूले विगतमा संसद्भित्र नै लफडा गरेर बजेटलाई सिकार बनाएपछि मिति नै तोकिएर बाध्यकारी बनाउन खोजिएको हो । दोस्रो नयाँ आर्थिक वर्ष सुरु हुनुभन्दा डेढ महिनाअगावै बजेट पेस भएपछि संसद्मा पर्याप्त छलफल हुने र ढिलोमा असार मसान्तसम्म बजेट पास गरी साउन १ बाट कार्यक्रम कार्यान्वयन गरुन् भन्ने हो । यसले खर्च क्षमता सुधार हुने अनुमान थियो । संविधान जारी भइसकेपछिका प्रायः आर्थिक वर्षको बजेट कार्यान्वयन अवस्था हेर्दा खर्च बढेन । अब बजेटसम्बन्धी संवैधानिक र कानुनी व्यवस्थाविरुद्ध यो सरकारले कानुनविपरीतको अभ्यास गरिरहेकाले बजेटमाथि खिचातानीको बीजारोपणसमेत भएको छ ।जेठ १५ मै दुवै सदनको संयुक्त बैठकमा बजेट पेस गर्नुको विकल्प छैन, योजना आयोगका पूर्वउपाध्यक्ष तथा संविधानको आर्थिक कार्य प्रणालीका मस्यौदाकार शंकर शर्माले भने, जेठ १५ मा संसद्मै बजेट पेस भएन भने यो विषय सर्वोच्च पुग्छ । संवैधानिक व्याख्यातिर लाग्नुभन्दा असल मनसायले ल्याइएको व्यवस्था सरकारले कार्यान्वयन गर्नुपर्ने उनको सुझाव छ । जेठ १५ मै दुवै सदनको बैठकमा पेस गर्नुपर्ने भन्ने संविधानको मस्यौदामाथि छलफल गर्दा कुनै पनि राजनीतिक दलका नेताले केही भनेनन् । प्रस्ताव पेस गर्नेबित्तिकै सर्वसम्मत रूपमा सहमति जनाए, शर्मा सम्झन्छन्, जनतामाझ संविधानको व्यवस्थाका विषयमा सुझाव संकलन गर्दा पनि यसबारे केही नयाँ धारणा आएन । अब जनता र नेताहरू सबैले सर्वसम्मत रूपमा ल्याएको व्यवस्था कार्यान्वयन गर्नुपर्छ ।सरकारनिकट अधिकारीहरूले संवैधानिक व्यवस्थाअनुसार सरकारले संविधानका विभिन्न धाराको प्रक्रिया पूरा गरी नयाँ सरकार गठन गर्ने र त्यो नभएपछि संसद् विघटन हुने, संसद् नै नभएपछि स्वतः अध्यादेशबाट बजेट ल्याउन मिल्ने तर्क गर्न थालेका छन् । त्यसको संकेत बिहीबार राष्ट्रपति विद्यादेवी भण्डारीले जारी गरेको आदेश हो । यसो हो भने सरकारले पहिल्यै संसद्को अस्तित्व सखाप पार्ने र कुप्रशासनको योजनासाथ काम गरिरहेको संविधानविद्को टिप्पणी छ ।संसद् बोलाउने औपचारिक प्रक्रियाको काम मन्त्रिपरिषद्ले निर्णय गर्ने र त्यसका आधारमा राष्ट्रपतिले बैठक आह्वान गर्ने हो, संविधानविद् विपिन अधिकारीले भने, अहिले संसद् जीवित छ । सांसद सदस्यहरू बैठक बस्न तयारी अवस्थामा छन् । यस्तो अवस्थामा प्रतिनिधिसभा नियमावली, विद्यमान ऐन र संविधानले तोकेको समय तालिकाअनुसारका काम नगर्नु भनेको सरकारले नै असंवैधानिक र कुशासनको पक्षमा कार्य गरेको बुझ्नुपर्छ । बजेट अधिवेशन बोलाउने, बजेटका सिद्धान्त र प्राथमिकता पेस गर्न संसद् बैठक नबोलाएर अहिले नै संसद्को अधिकार च्युत गरिएको उनको भनाइ छ । संविधानमा उल्लेख गरिसकेका कार्यहरू कसरी प्राप्त गर्ने भनेर सरकारले काम गर्नुपर्छ, उनले भने, भविष्यमा यस्तो होला भनेर अहिल्यै त्यसैअनुसारका योजना बनाएर बस्नु हुँदैन । तर बिहीबारको आदेशअनुसार संसद् नै भंग गर्ने योजनासाथ सरकार अघि बढेको अर्का संविधानविद् भीमार्जुन आचायले ट्वीटरमा उल्लेख गरेका छन् ।"
बर्खाअघि सक्नैपर्ने निर्माणका काम रोकिए,"(काठमाडौं)  डिभिजन सडक कार्यालय काठमाडौंले गत वर्ष उपत्यकामा लकडाउनका बेला ४२ किलोमिटर सडक ओभरले (कालोपत्रमाथि कालोपत्र) गरेको थियो । अघिपछि सवारी चाप हुने हुँदा रातको समयमा, कि सडक नै बन्द गरेर नै काम गर्नुको विकल्प हुन्नथ्यो । सडक खाली भएकै समयमा गत वर्ष नै १५ किमि थप नयाँ सडक कालोपत्र गरियो ।यो पटक भने सवारी पासमा समस्या हुँदा सोचेअनुसार काम हुन सकेको छैन । ३२ किमि सडक ओभरले गर्ने योजना छ । तर आयोजना, प्रशासन र प्रहरीबीच समन्वय नहुँदा समस्या भएको छ । गत वर्ष निर्माण सामग्रीको समस्या थियो । अरू समस्या खासै भएन । सोचेभन्दा सडक राम्रा र चिल्ला बनाउन सकियो, डिभिजन सडक कार्यालय काठमाडौंका प्रमुख कुवेर नेपालीले भने, यो पटक कोभिडको जोखिम उच्च भए पनि आवश्यक स्वास्थ्य सावधानी अपनाएर काम गर्न सकिन्थ्यो । तर गर्न सकिएन । सडक मार्किङको काम भने हुँदै छ । थोरै जनशक्तिमा पनि हुने यो काम अहिले तीनकुने, लैनचौर, जमल, अनामनगर, दरबारमार्गलगायत क्षेत्रमा भइरहेको छ । तर ओभरलेका लागि तयारी गरिए पनि काम गर्न समस्या भएको उनको भनाइ छ ।चक्रपथको कलंकीबाट चाबहिलसम्म विभिन्न खण्डमा ओभरलेको काम गर्न लागिएको छ । पेप्सीकोला, पुरोनो बानेश्वर, नयाँ बानेश्वर, शंखमूल, चप्पल कारखानाबाट मण्डिखाटार जानेलगायत सडकखण्डमा पनि ओभरले गरिँदै छ । बल्लतल्ल कष्ट सहेर ५ किमि ओभरलेको काम सकिएको छ, उनले भने, मुख्य रूपमा रिङरोडमा गर्नुपर्ने हो, प्रहरीले त्यहीँ रोक्ने गरेकाले काम गर्न सकिएको छैन । मौज्दात निर्माण सामग्री सकिँदा पनि समस्या थपिएको छ । बर्खाअघि नै यी काम सक्न पाए पानी जम्ने, सडक बिग्रिने समस्या कम हुने उनको भनाइ छ ।अहिले निर्माणको काम हुने समय हो । यही बेला कोभिडका कारण काम ठप्प छ । उपत्यकामा निर्माणका काम ठप्पप्रायः रहेको नेपालीले बताए । निर्माणका लागि पास पाउन सकिएको छैन, उनले भने, त्यसैले थोरै र सीमित ठाउँमा मात्र फाटफुट काम भएको छ । डिभिजनअन्तर्गत करिब १ सय ५० वटा आयोजना सञ्चालनमा छन् । सबैजसो आयोजना ठप्प रहेको उनको भनाइ छ । उत्यकामा मात्र करिब १५ प्रतिशत आयोजना निर्माणको अन्तिम चरणमा रहेकाले काम नरोकिएको भए चालु आर्थिक वर्षमा सकिन्थे, उनले भने । सडक विभागका महानिर्देशक अर्जुनजंग थापा पनि निर्माणका काम सबै रोकिएको बताउँछन् । निर्माणका काम सबै बन्द गर्ने भनेपछि कतै समन्वय गर्न आवश्यक रहेन, उनले भने, प्रशासनबाट सहयोग र समन्वय नहुँदा यस्तो भएको हो । स्वास्थ्य सावधानी अपनाएर काम गर्छौं भन्दासमेत प्रशासनले सहयोग नगरेको उनको भनाइ छ । बर्खाअघि सक्नुपर्ने काम अहिले रोकिएका छन् । अहिले निर्माण भइरहेका पक्की पुल बीचैमा छाड्दा बर्खामा टेका बगाउने र ढल्ने खतरा हुन्छ, विगतमा यस्ता समस्या देखिएका छन्, उनले भने, त्यसमा पनि अहिले निर्माणको पिक समय हो, बर्खा लागेपछि सबै काम ठप्प हुन्छ । अहिले काम गर्न नपाए बर्खामा धेरै आयोजना ठप्प हुने उनले बताए ।कम्तीमा आयोजनाको प्रगतिका आधारमा स्थानीय प्रशासनले काम गर्ने वातावरण मिलाइदिए हुने हो, थापाले भने, निर्माण सक्नैपर्ने आयोजनामा मात्र आवश्यक स्वास्थ्य मापदण्ड अपनाएर काम गर्न तयार छौं । आयोजनाको काम रोकिँदा निर्माणको समय र लागत बढ्ने उनको भनाइ छ । आयोजना क्रिटिकल अवस्थामा छैनन भने हामी काम रोक्न तयार छौं, सबै आयोजनामा काम गर्न पाउनुपर्छ भन्ने पनि होइन, उनले भने, निर्माणको अन्तिम चरणमा रहेका र बर्खाअघि सक्नैपर्ने आयोजना करिब १५ प्रतिशत छन् । काठमाडौंका प्रमुख जिल्ला अधिकारी कालीप्रसाद पराजुलीले भने सडक टालटुलका काममा रोकावट नगरिएको बताए । खानेपानीका पाइप फुटेर सडक बिग्रिएलान्, त्यस्ता काम भइरहन्छन्, उनले भने, सार्वजनिक सडक मर्मतमा कुनै रोकावट छैन । सडक, खानेपानी र विद्युत्का काम अत्यावश्यकभित्र पर्ने भएकाले आवश्यक समन्वय गरेर अगाडि बढाउन दिइएको उनले प्रस्ट्याए । कोभिडको बढ्दो संक्रमणसँगै राजधानीसहित विभिन्न जिल्लामा जारी निषेधाज्ञाका कारण सरकारले तोकेको मापदण्डमा रही निर्माण कार्य सञ्चालन गर्न कठिन भएको नेपाल निर्माण व्यवसायी महासंघको भनाइ छ । निर्माण सामग्री ढुवानीलगायतमा प्रयोग भएका गाडीलाई ठाउँठाउँमा रोक्ने र सहज रूपमा पाससमेत नदिँदा उपलब्ध नगराउँदा समस्या भएको महासंघले जनाएको छ ।"
२० करोड दिँदै तीन फाउन्डेसन,"काठमाडौं (कास) सिंगापुरस्थित तीन वटा फाउन्डेसनले स्वास्थ्य तथा जनसंख्या मन्त्रालयलाई कोभिड१९ संक्रमितहरूको उपचारका लागि २० करोड रुपैयाँ बराबरका स्वास्थ्य सामग्री सहयोग गर्ने भएका छन् । सिंगापुरस्थित तामासेक फाउन्डेसन, लोटस लाइफ फाउन्डेसन र गोर्खा ब्रुअरीको संयुक्त सहकार्यमा उक्त रकम बराबरको स्वास्थ्य सामग्री सहयोग आउने जनाइएको छ । यी तीन फाउन्डेसनले कोभिड बिरामीको उपचार गर्न प्रयोगमा आउने भेन्टिलेटर, पल्स अक्सिमिटर र स्वाब किटलगायत स्वास्थ्य सामग्री सहयोगस्वरूप उपलब्ध गराउने भएका हुन् ।"
संक्रमण रोक्न सूचना प्रविधिको उपयोग,"काठमाडौं (कास) कोभिड१९ को संक्रमण रोक्न सूचना प्रविधिको अधिकतम प्रयोग गर्न क्यान महासंघले सरकारलाई आग्रह गरेको छ । महासंघले बिहीबार जारी गरेको विज्ञप्तिमा वास्तविक समयमा आधारित सूचना प्रणाली बनाउन पनि सरकारसमक्ष ध्यानाकर्षण गराएको छ । यसका लागि आवश्यक प्राविधिक सहयोगका लागि पनि क्यान महासंघ सदैव तयार छ, विज्ञप्तिमा भनिएको छ, वास्तविक समयमा आधारित सूचना प्रणालीमा आधारित रहेर सेयर बजारलगायत अन्य क्षेत्रबाट सरोकारवालाले फाइदा लिइरहेको अवस्थामा स्वस्थ्य क्षेत्र अछुतो रहनु सुखद कुरा पक्कै पनि होइन ।सरकारसँग बारम्बार अनुरोध गर्दा पनि सूचना तथा सञ्चार प्रविधि क्षेत्र अत्यावश्यक सेवामा पर्न नसकेको विषयमा पनि क्यान महासंघको गम्भीर ध्यानाकर्षण भएको महासंघले जनाएको छ । सरकारले वैशाख १६ देखि लागू गरेको निषेधाज्ञाका समयमा अहिले अत्यावश्यक खाद्यान्नबाहेक अन्य वस्तुको बिक्रीवितरण रोक लगाइएको छ । दूरसञ्चार क्षेत्रलाई सरकारले अत्यावश्यक सेवामा राखे पनि कम्प्युटरजन्य सामग्रीको बिक्रीवितरण तथा मर्मत बन्द छ ।निषेधाज्ञाका बेला अनलाइन माध्यमबाटै पठनपाठन सञ्चालनमा रहे पनि त्यसका लागि आवश्यक हुने कम्प्युटर तथा मोबाइलका बिक्रीवितरण तथा मर्मत सेवा बन्द हुँदा निषेधाज्ञाको प्रभावकारी कार्यान्वयनमा कठिनाइ हुने भन्दै महासंघले ध्यानाकर्षण गराएको छ । निषेधाज्ञाका बेला अत्यावश्यक सामग्रीको किनमेल गर्न घरबाहिर निस्कनुभन्दा होम डेलिभरी गराउनु सुरक्षित भएको र यसका लागि आवश्यक प्रबन्ध मिलाउन पनि क्यान महासंघले माग गरेको छ ।"
युभेन्ट्सलाई कोपा इटालिया,"लिभरपुलको जित सेमिफाइनल जस्तोलन्डन लिभरपुल व्यवस्थापक योर्गन क्लोपले इंग्लिस प्रिमियर लिगमा बुधबार बर्नलीमाथि प्राप्त जितलाई सेमिफाइनल सफलताको संज्ञा दिएका छन् । उनले अब आइतबार क्रिस्टल प्यालेसविरुद्ध हुने खेललाई फाइनलको प्रतीक माने । लिभरपुलले बर्नलीलाई ३० ले सजिलै हराएर अंकतालिकाको शीर्ष चारमा स्थान बनाएको हो । जितपछि लिभरपुलको अर्को सिजन युरोपेली च्याम्पियन्स लिग खेल्ने सम्भावना जीवित रह्यो । टोलीका लागि रोबर्टो फिर्मिनो, नथाएल फिलिप्स र एलेक्स अक्सलेड च्याम्बरलिनले गोल गरेका थिए । जितपछि लिभरपुलको ६६ अंक भएको छ । लेस्टर सिटीको पनि समान ६६ अंक छ, तर गोलभिन्नतामा टोली पाँचौं स्थानमा झरेको छ । चेल्सी भने ६७ अंकसहित तेस्रो स्थानमा छ । लिभरपुलले आइतबार एनफिल्डमा प्यालेसको स्वागत गर्दा १० हजार घरेलु समर्थक हुनेछन् । यो प्यालेस व्यवस्थापक रोय हडसनको अन्तिम खेल हुनेछ । हडसन लिभरपुलका पूर्व व्यवस्थापकसमेत हुन् । लिगको अन्तिम दिन लेस्टरले घरमा टोटेनहमको सामना गर्नेछ भने चेल्सीको यात्रा एस्टन भिल्लामा हुनेछ । क्लोपले भने, यो खेल सेमिफाइलन जस्तै रह्यो, त्यसमा हामीलाई निश्चित जित आवश्यक थियो, हामीले प्राप्त गर्न सफल रह्यौं । तर अहिलेसम्म केही ठोस निर्णय भएको छैन । फाइनल खेलेपछि मात्र सबथोक थाहा हुनेछ । त्यसैले हामी अन्तिम खेलका प्रतीक्षामा छौं । हामी आफ्ना १० हजार समर्थकलाई स्वागत गर्न आतुर छौं ।क्लोपले प्यालेस निकै बलियो प्रतिद्वन्द्वी रहेको माने । बुधबारकै अर्को खेलमा एस्टन भिल्लाले टोटेनहमलाई २१ ले हराएर अर्को सिजन युरोपा लिग खेल्ने स्पर्सको सम्भावना कमजोर पार्यो । प्यालेस आफैं भने आर्सनलको हातबाट ३१ ले पराजित रह्यो । यो प्यालेसको घरेलु मैदानमा हडसनको अन्तिम खेल रह्यो । अन्य खेलमा एभरटनले उल्भसलाई १०, न्युकासलले सेफिल्डलाई १० र वेस्ट ह्यामले वेस्ट ब्रुमलाई ३१ ले हराए ।"
पीएसजीलाई फ्रेन्च कप,पेरिस पेरिस सेन्ट जर्मेन (पीएसजी) ले बुधबार पछिल्लो सात वर्षमा छैटौंपल्ट फ्रेन्च कप जितेको छ । टोलीले फाइनलमा मोनाकोलाई २० ले पराजित गरी उक्त सफलता हात पारेको हो । माउरो इकार्डीले १९ औं मिनेटमा पीएसजीबाट पहिलो गोल गरे भने केलियन एमबाप्पेले खेल सकिन नौ मिनेटअगाडि गोल गरे टिमको जित सुनिश्चित बनाएका थिए । सिजनमा एमबाप्पेको यो ४१ औं गोल हो ।फ्रेन्च कपमा पीएसजी र मोनाकोको यो तेस्रो भेट हो । यसअघि पीएसजीले २०१० मा मोनाकोलाई १० ले हराएर उपाधि जितेको थियो । सन् १९८५ मा त्यही स्कोरमा मोनाकोले पीएसजीलाई हराएर उपाधि उचालेको थियो । पीएसजीले यो सिजन अर्जेन्टिनी प्रशिक्षक माउरिसियो पोचेटिनोको नेतृत्वमा जितेको यो दोस्रो उपाधि हो । यसअघि पीएसजीले जनवरीमा ट्रफी डेस च्याम्पियन्स जितेको थियो । फ्रान्सेली लिग वानमा भने पीएसजी दोस्रो स्थानमा छ । टोलीसामु अझै लिग उपाधि जित्ने सम्भावना कामय छ । लिगमा एक चरणको खेल मात्र बाँकी रहेका बेला लिले ८० अंकसहित शीर्षस्थानमा छ भने दोस्रोमा पीएसजी एक अंकको दूरीमा मात्र छ । तेस्रो स्थानको मोनाकोको पनि लिग उपाधिलाई झिनो सम्भावना बाँकी नै छ । टोलीको ७७ अंक छ । लियोन भने ७६ अंकसहित चौथो स्थानमा छ ।

शीर्षक,विवरण
नेताहरूको दिनभर दौडादौड,"उनले बैठकमै प्रधानमन्त्रीले बिहीबारमात्रै आफूसँग बहुमत नभएको भनेर सरकार निर्माणका लागि राष्ट्रपतिलाई पत्र पठाएको र राष्ट्रपतिले त्यसैलाई आधार मानेर सरकार निर्माणका लागि आह्वान गरेको उल्लेख गर्दै अहिले एकाएक कसरी बहुमत आयो त भनेर राष्ट्रपतिलाई प्रश्न गरेका थिए । जसपा अध्यक्ष यादवले पनि आफू र नेता महेन्द्रराय यादव यहीं भएको र हस्ताक्षरसहित आएको भन्दै प्रधानमन्त्री ओलीको दाबी सही नभएको बताएका थिए । सरकारको पक्षमा बहुमत नरहेको भनेर संविधानको धारा ७६ (५) अनुसारको सरकार निर्माणका लागि प्रक्रिया अघि बढाउन बिहीबार सिफारिस गरेका प्रधानमन्त्री ओलीले शुक्रबार एमालेका १ सय २१ र जनता समाजवादी पार्टी (जसपा) का ३२ गरी १ सय ५३ सांसदको समर्थन देखाएर आफ्नै दाबी पेस गरेका थिए । उनले हस्ताक्षरबिना पार्टीको समर्थनको पत्र राखेर दाबी प्रस्तुत गरेका हुन् । आफ्नै निरन्तरताका लागि ओलीले विभिन्न दाउपेच जारी राखेकाले विपक्षी गठबन्धनका नेता ढुक्क भने थिएनन् ।संविधानविद्हरू भने संविधानको ७६ (५) अनुसार ओलीले प्रधानमन्त्रीको दाबी गर्ने हकदैया नै नहुने दाबी गर्छन् । संविधानविद् चन्द्रकान्त ज्ञवालीले प्रधानमन्त्रीको पदमै कायम रहेर संविधानको उक्त धाराबमोजिम सरकारको नेतृत्वमा दाबी गर्नु संविधानको क्षेत्राधिकार बाहिरको विषय भएको बताए । उनका अनुसार संविधानको धारा ७६ (५) ले प्रतिनिधिसभा सदस्यले मात्रै प्रधानमन्त्रीका लागि हकदाबी गर्न मिल्छ । अहिले ओली प्रधानमन्त्री हुनुहुन्छ, प्रतिनिधिसभाको सदस्य मात्रै हुनका लागि कि त उहाँले विश्वासको मत लिन असफल भएको हुनुपर्थ्यो कि त राजीनामा दिनुपर्थ्यो । प्रधानमन्त्रीमै रहेर उहाँले संविधानको धारा ७६ (५) अनुसारको त्यही पद दाबी गर्न मिल्दैन, ज्ञवालीले भने, उहाँले १ सय ५१ सांसदको समर्थन भनेर गरेको दाबी संविधानको क्षेत्राधिकार बाहिर छ । ज्ञवालीले प्रधानमन्त्री ओलीको दाबी संविधानको धारा ७६ (५) अनुसारको नभई संविधानको धारा ७६ (२) अनुसारको भएको बताए । उहाँलाई संसदीय दलको नेताको मात्रै समर्थन हो । धारा ७६ (५) को प्रक्रियामा पार्टी र दलको नेताको नभएर प्रतिनिधिसभाका सदस्यहरूको समर्थन हुनुपर्छ, उनले भने । राष्ट्रपति भण्डारीले दुइटा दाबी आएको भन्दै कानुनी परामर्शमा जाने उल्लेख गरेपछि नै विपक्षी गठबन्धनका नेताहरूले शंका गबरेका थिए । राष्ट्रपतिलाई संविधान बाहिर गएर निर्णय गर्ने अधिकार नभएको कांग्रेसका वरिष्ठ नेता रामचन्द्र पौडेलको भनाइ थियो । बिहानसम्म बहुमत नपुगेर विश्वासको मत नलिई सरकार गठनको अर्को प्रक्रियाका लागि मार्ग प्रशस्त गरेको हूँ भन्ने प्रधानमन्त्रीलाई कसरी एकाएक बहुमत पुग्यो ? बहुमतमा पुग्ने प्रधानमन्त्रीले किन मार्गप्रशस्त गर्नुभयो ? पौडेलले कान्तिपुरसँग भनेका थिए, संविधानको व्यवस्थाअनुसार प्रतिनिधिसभाका बहुमत सांसदको हस्ताक्षर हामीले बुझाएका हौं । ओलीजीले हस्ताक्षर बुझाउनुभएको होइन । कांग्रेस उपसभापति विमलेन्द्र निधिले पनि राष्ट्रपतिले प्रधानमन्त्री नियुक्तिका लागि गरिरहेको ढिलाइलाई लिएर असन्तुष्टि जनाएका थिए । प्रधानमन्त्री ओलीले बिहीबार नै आफूसँग बहुमत नभएको र बहुमत जुट्ने आधारसमेत नदेखेको भन्दै संविधानको धारा ७६ (५) अन्तर्गतको सरकार निर्माणका लागि मार्गप्रशस्त गरेको पत्र राष्ट्रपतिलाई बुझाएका थिए ।"
कोरोनाले मृत्यु हुने ६ हजारभन्दा बढी,काठमाडौं (कास) कोरोना संक्रमणबाट मृत्यु हुनेको संख्या शुक्रबार ६ हजार नाघेको छ । पछिल्लो २४ घन्टामा १ सय ७७ जना थपिएपछि मृत्यु हुनेको संख्या ६ हजार २४ पुगेको हो । यस्तै २३ हजार २ सय २६ नमुना परीक्षण गर्दा ८ हजार ६ सय ७ जनामा संक्रमण पुष्टि भएको स्वास्थ्य मन्त्रालयले जनाएको छ । सक्रिय संक्रमित संख्या १ लाख १६ हजार १ सय ९२ रहेको छ । शुक्रबारै ७ हजार ८ सय ९० जना कोरोनामुक्त भएका छन् ।
शपथबाट हट्यो प्रतिज्ञा,"काठमाडौं (कास) सार्वजनिक पद तथा गोपनीयताको शपथ लिँदा र गराउँदा औपचारिक पोसाक लगाउनुपर्ने भएको छ । शपथ लिँदाको व्यहोरामा यसअघि कायम रहेको प्रतिज्ञा शब्द पनि हटाइएको छ । राजपत्रमा शुक्रबार प्रकाशित शपथसम्बन्धी अध्यादेशअनुसार शपथग्रहण मातृभाषामा पनि गर्न पाइनेछ । तर शपथ लिनुअगावै त्यसको जानकारी शपथ गराउने निकायमा गराउनुपर्नेछ । शपथग्रहणका बेला उच्चारण गरिने अन्य केही वाक्य पनि हेरफेर गरिएको छ ।प्रधानमन्त्री केपी शर्मा ओलीले वैशाख ३१ मा राष्ट्रपति विद्यादेवी भण्डारीबाट पद तथा गोपनीयताको शपथ लिँदा प्रतिज्ञा शब्द उच्चारण गरेका थिएनन् । दोहोर्याएर राष्ट्रपति भण्डारीले प्रतिज्ञा उच्चारण गर्न लगाए पनि ओली त्यो पर्दैन भनेर पन्छिएका थिए । जुन विषय सामाजिक सञ्जालमा ट्रोल बनेको छ । त्यसपछि शपथग्रहण नै विवादमा तानिएको थियो । कतिपयले प्रधानमन्त्रीले राष्ट्रपतिबाट पुनः शपथ लिनुपर्ने पनि सुझाव दिएका थिए । त्यसको एक सातापछि बिहीबार मन्त्रिपरिषद्ले शपथसम्बन्धी अध्यादेश स्वीकृत गरी राष्ट्रपति कार्यालय पठाएको थियो । जसमा यसअघि ग्रहण गरिएका शपथको व्यहोरा यसै अध्यादेशबमोजिम भएको मानिने उल्लेख छ । राष्ट्रपतिबाट बिहीबार नै अध्यादेश प्रमाणीकरण भए पनि शुक्रबार मात्रै राजपत्रमा प्रकाशित भएको हो । अध्यादेशअनुसार शपथ लिँदा र गराउँदा नेपाली भाषाका अलावा मातृभाषामा पनि लिन पाइनेछ । शपथ लिने र गराउनेका लागि औपचारिक पोसाक अनिवार्य गरिए पनि संस्कृति, परम्परा वा पहिचान झल्किने मर्यादित वेशभूषा वा पोसाक पनि लगाउन पाइनेछ । अध्यादेशमा औपचारिक पोसाकको परिभाषा भने गरिएको छैन । यसअघि वैशाख १ गते विभूषण समारोहमा उपस्थित हुनका लागि गृह मन्त्रालयले जारी गरेको सूचनामा औपचारिक पोसाक का रूपमा पुरुषको हकमा लवेदासुरुवाल र महिलालाई सारीचोलो भनेर व्याख्या गरिएको छ । शपथसम्बन्धी अध्यादेशमा उल्लिखित औपचारिक पोसाक भनेर पुरुषका लागि लवेदासुरुवाल, टोपी र महिलाका लागि सारीचोलोलाई नै भनिएको एक मन्त्रीले बताए । यसमा कोही अलमलिनु पर्दैन, उनले भने, तर नेपाल बहुजाति, बहुधार्मिक र बहुसांस्कृतिक मुलुक भएका कारण संस्कृति, परम्परा वा पहिचान झल्किने पोसाकलाई पनि शपथग्रहणका बेला लगाउन पाइनेछ । शपथको व्यहोरामा यसअघि सम्बन्धित पदको कामकाज प्रचलित कानुनको अधीनमा रही भन्ने थियो । अध्यादेशमा अधीनमा रही भन्ने शब्दावली हटाएर प्रचलित कानुनको पालना गरी भन्ने शब्दावली राखिएको छ । त्यस्तै मुलुक र जनताको सोझो चिताई भन्ने शब्दावली हटाएर मुलुक र जनताको भलो चिताई भन्ने व्यहोरा उल्लेख गरिएको छ ।"
अब बिरामी फर्काउँदैनन् अस्पताल,"(काठमाडौं)  काठमाडौंका ठूला सरकारी अस्पतालहरूले उपचारका लागि आएका बिरामी बेड नभए पनि आकस्मिक व्यवस्था गरेर उपचार गर्न थालेका छन् । यसबाट उपचार पाउनेमा बिरामीको भरोसा बढेको छ । काठमाडौं महानगरपालिका१५ मिलनचोककी सुकुमाया तामाङलाई बुधबार अचानक जीउ काम्ने र लगातार खोकी लाग्ने भइरह्यो । बिहीबार बिहान औषधि लिन नजिकको मेडिकलमा पुगेकी थिइन् । त्यहाँबाट अस्पताल नै जान सल्लाह पाइन् । आफन्तले उनलाई बिहान १० बजे टेकुस्थित सहिद शुक्रराज ट्रपिकल तथा सरुवा रोग अस्पतालमा पुर्याए । अस्पतालमा शय्या खाली थिएनन् तर उनले निराश भएर फर्कनुपरेन । अस्पतालले टहरामै राखेर भए पनि उपचार सुरु गर्यो । ओढ्नेओछ्याउने नभएर के भयो, घरबाटै भए पनि सिरकडसना ल्याउँला । यस्तो महामारीमा आश्रय दिनु नै ठूलो कुरा भयो, सुकुमायाकी बहिनीले भनिन्, दिदीको छातीमा समस्या देखिएको छ रे । डाक्टरले एक्सरे लिनुपर्छ भनेको छ । त्यसैको पर्खाइमा छु ।सास फेर्न गाह्रो भएर आएका टेकुका राम कार्कीलाई बेड खाली नभएकाले अस्पतालको इमर्जेन्सी वार्ड छिर्ने गेटमा राखेर अक्सिजन दिइयो । इमर्जेन्सीमा बेड खाली भएपछि भित्र लाने भएको छ, उनका छोराले भने । तीन दिनअघि ज्वरोले थला परेका कोभिड बिरामी कीर्तिपुरका अर्जुन महर्जन पनि टहरामा बसेर उपचार गराइरहेका छन् । महर्जन जस्तै टहरामा उपचार गराउने अन्य पनि छन् । उपचारका लागि आएका बिरामीलाई नफर्काएको अस्पतालका सूचना अधिकारी नवराज गौतमले बताए । बिरामी डिस्चार्ज भएपछि बाहिरका बिरामी बिस्तारै भित्र सार्ने गरिएको छ । टहरामा पहिला पार्किङ थियो, बिरामीको चाप बढेपछि त्यहाँ १० बेड राखेका छौं, उनले भने, कतिपयलाई अस्पतालको प्रांगणमा त कतिपयलाई इमर्जेन्सी वार्डको बाटैमा राखेर भए पनि उपचार गरिएको छ । बिरामी भने फिर्ता पठाएको छैन ।उनका अनुसार कोभिडका बिरामी आउने क्रम हिजोअस्तिको तुलनामा केही कम भएको छ । पहिला प्रांगणमै उपचार गराउने १०१५ जना हुन्थे, अहिले घटेका छन्, उनले भने, अहिले अस्पतालमा अक्सिजनको पनि अभाव छैन । टेकुमा अहिले उपचारार्थ भर्ना रहेका कोभिड बिरामी १ सय १६ जना छन् । वीर अस्पतालमा ओपीडी र ज्वरो क्लिनिक सञ्चालनमा छ । आकस्मिक वार्डमा २५ जना उपचारार्थ भर्ना छन् । ३ सय बेडको जनरल वार्ड चलिरहेको छ । अस्पतालले अहिले भर्ना हुन आएका कोभिडका बिरामीलाई अन्त जानुस् भन्दैन, डा सुशील मोहन भट्टराईले भने, अरू अस्पतालबाट हारगुहार गरेर सिलिन्डर ल्याएर भए पनि बिरामीको उपचार गरिरहेका छौं । वीरलाई आफ्नो प्लान्टबाट उत्पादन हुनेबाहेक पनि दैनिक करिब डेढदेखि दुई सय सिलिन्डर अक्सिजन खाँचो हुने गरेको छ । यसका लागि स्वास्थ्य मन्त्रालयसँग माग गरिएको उनले बताए । वीरमा २१ वटा आईसीयू बेड सबैमा बिरामी छन् । २३ वटा भेन्टिलेटरमध्ये ५ वटा मात्र सञ्चालनमा छन् । वीर अस्पतालकी निर्देशक डा शान्ता सापकोटाले कुनै पनि सेवा नरोक्ने हिसाबले अन्य रोगका बिरामीको पनि उपचार सुचारु गरिरहेको बताइन् । खाली भेन्टिलेटरमा बाहिरका बिरामीभन्दा पनि अस्पतालमा उपचारार्थ बिरामीहरूलाई सारिनेछ, उनले भनिन् ।पाटन अस्पतालले आउने बिरामीलाई वार्ड खाली नभए इमर्जेन्सीमा राखेर भए पनि उपचार गरिरहेको अस्पताल निर्देशक डा रवि शाक्यले बताए । यहाँ कोभिडबाहेक अन्य रोगका बिरामीको पनि उपचार भइरहेको छ । ललितपुरको किस्ट मेडिकल कलेजले उपचारार्थ आउने बिरामीलाई रेफर गर्न छाडेको जनाएको छ । जसरी भए पनि अक्सिजनसहित अस्थायी व्यवस्थापन गरेर पनि उपचार गरिरहेका छौं, निर्देशक डा सुरज वज्राचार्यले भने, सुरुमा इमर्जेन्सीमा राख्छौं, वार्ड खाली भएपछि सार्ने गरेका छौं । आईसीयू र भेन्टिलेटरमा पालो मिलाएका छौं ।"
राजनीतिक तानातानमा प्रदेश अस्पताल,"(सुर्खेत)  संघीयता कार्यान्वयनका क्रममा २०७५ मा तत्कालीन मध्यपश्चिम क्षेत्रीय अस्पताललाई संघीय सरकार मातहतमै राख्ने कि प्रदेश सरकारलाई हस्तान्तरण गर्ने भन्नेबारे दुई थरी मत देखियो । सत्ताधारी एमालेकै जिल्ला नेताहरू पनि विभाजित भए । सुर्खेत निर्वाचन क्षेत्र नम्बर २ बाट प्रतिनिधिसभा सदस्य नवराज रावतले संघीय सरकार मातहत राख्नुपर्ने अडान लिए भने सोही दलको सुर्खेत निर्वाचन क्षेत्र नम्बर २ (क) बाट कर्णाली प्रदेशसभा सदस्य यामलाल कँडेलले भने प्रदेश सरकारको जिम्मामा छाड्नुपर्ने भने । वादविवादकै बीच संघले २०७५ कात्तिक १३ मा क्षेत्रीय अस्पताल प्रदेश सरकारलाई हस्तान्तरण गर्यो ।रावतकै भनाइमा उनले प्रदेश अस्पताललाई संघ सरकारको मातहत ल्याउन आग्रह गर्दै दुई पटक प्रधानमन्त्री केपी शर्मा ओलीलाई भेटेका थिए । तीन पटक त संसद्मै बोले पनि । मेरो उद्देश्य कर्णालीमा संघीय सरकार मातहत एउटा ठूलो अस्पताल हुनुपर्छ भन्ने थियो, हाल स्वास्थ्य तथा जनसंख्या राज्यमन्त्री रहेका रावतले भने, तर उतिबेला मेरो कुरा सुनुवाइ भएन, ढिलै भए पनि अहिले प्रक्रिया सुरु भएको छ ।अस्पताल प्रदेश सरकार मातहत गएपछि त्यसलाई हेर्ने विभागीय मन्त्रालय (सामाजिक विकास मन्त्रालय) को नेतृत्वमा एमालेकै दल रावल गए । सांसद कँडेलका दाइ श्यामलाल कँडेल अस्पताल विकास समितिको अध्यक्ष भए । दुई वर्षपछि गत पुस १७ मा उनको कार्यकाल सकियो । रावलले पनि पार्टीभित्रको विवादका कारण चैत २४ मा मन्त्रीबाट राजीनामा दिए । यस्तोमा सांसद कँडेलले मंगलबार स्वास्थ्य तथा जनसंख्या मन्त्रालयको निर्णयपत्र सार्वजनिक गर्दै फेसबुकमा लेखे, संघअन्तर्गत रहेको क्षेत्रीय अस्पताललाई प्रदेश सरकार मातहत ल्याउन हामी सबैले मिहिनेत गरियो, हाल संघीय सरकारले आफ्नो मातहत लिने प्रक्रिया सुरु गरेको जानकारी हुँदाहुँदै पनि विरोध गर्न सकिएन । उनले प्रदेश सरकारले अस्पतालप्रति देखाएको उदासीनता र महामारीबीच अस्पतालले देखाएको गैरजिम्मेवार गतिविधिलाई यसको कारकका रूपमा उल्लेख गरेका छन् ।के सांसद कँडेलले भनेझैं यी दुई कारणले प्रदेश अस्पताललाई संघीय सरकार मातहत लिन खोजिएको हो त ? सामाजिक विकास मन्त्रालयका एक कर्मचारी भने यसमा राजनीतिक कारण बढी देख्छन् । आफ्नो पार्टी प्रदेश सरकारमा, आफ्नो दलको सांसद मन्त्री र दाइ अस्पतालको अध्यक्ष हुँदा उदासीनता र गैरजिम्मेवारीपनको कुरा नउठ्ने अनि सरकारबाट बाहिरिएको एक महिनामै यो प्रश्न कसरी जायज हुन सक्छ ?, उनी भन्छन्, कोरोना महामारीका बेला अस्पतालजस्तो संवेदनशील क्षेत्रमा यस्तो राजनीति हुनु राम्रो होइन ।स्वास्थ्य मन्त्रालय मातहतको स्वास्थ्य आपत्कालीन कार्य सञ्चालन केन्द्रले आइतबार प्रदेश अस्पताललाई संघअन्तर्गत बनाउन मन्त्रिपरिषद्लाई सिफारिस गरेको पत्र बाहिरिएको थियो । यद्यपि पत्रमा वैशाख ३ को मिति उल्लेख छ । सामाजिक सञ्जालमा यसलाई संघीयताविरोधी कदम भन्दै विरोध भए पनि निर्णयको खास चुरो भने रावत र कँडेलको स्वार्थ मिल्नु हो । डेढ वर्षअघि स्वास्थ्य तथा जनसंख्या राज्यमन्त्रीमा नियुक्त भए पनि कँडेलकै कारण रावतले प्रदेश अस्पताललाई संघ मातहत ल्याउन पहल गरेका थिएनन् । पछिल्लो समय प्रदेश सरकारबाट बाहिरिएसँगै कँडेल पनि रावतको स्वार्थसँग सहमत भए । उनले आइतबार मन्त्रालयमै गएर राज्यमन्त्री रावत र मन्त्री हृदयेश त्रिपाठीलाई प्रदेश अस्पताललाई ५ सय शय्याको बनाउनुपर्ने, दैनिक ५ सय सिलिन्डर भर्ने क्षमताको अक्सिजन प्लान्ट बनाउनुपर्नेलगायत ४ बुँदे माग राख्दै ज्ञापनपत्र दिए । राज्यमन्त्री रावतको भनाइमा सोही दिन केन्द्रले प्रदेश अस्पताललाई संघीय सरकार मातहत ल्याउनका लागि मन्त्रिपरिषद्मा सिफारिस गर्ने निर्णय गरेको हो ।अहिले कर्णालीमा माओवादी केन्द्रको नेतृत्वमा सरकार छ । फ्लोर क्रस गरेर मुख्यमन्त्रीको सत्ता जोगाएका एमालेका तीनजना पनि मन्त्री छन् । मुख्यमन्त्री शाहीले कांग्रेसका लागि सामाजिक विकास मन्त्रालय र जलस्रोत तथा ऊर्जा विकास मन्त्रालय छाडेका छन् । सामाजिक विकास मन्त्रालयअन्तर्गत रहेको प्रदेश अस्पताल कर्णालीकै ठूलोमध्येको संरचनामा पर्छ । अस्पताल निर्देशक डा डम्बर खड्का संघीय सरकारले प्रदेश अस्पताललाई आफू मातहत लिएर वीर अस्पतालकै स्वरूपमा प्रतिष्ठान (शिक्षण अस्पताल) स्थापना गर्ने योजना हो भने त्यसलाई नकारात्मक रूपमा लिन नहुने बताउँछन् । अस्पतालकै रूपमा विकास गर्न खोजिएको हो भने त बजेट, जनशक्ति र व्यवस्थापकीय रेखदेखको हिसाबले संघमा भन्दा प्रदेशमै राख्दा उपयुक्त हुन्छ, उनले भने, प्रदेशको मातहत आएको साढे दुई वर्षको अनुभवले अस्पताल सञ्चालनमा निकै सहजता भएको छ । दलहरूद्वारा विरोधकर्णाली प्रदेशसभाका कांग्रेस संसदीय दलका नेता जीवनबहादुर शाही प्रदेश अस्पतालको अवस्था र सञ्चालनबारे भएका व्यवहार केलाउँदा देशको सत्ताधारी दलबाटै स्वास्थ्य क्षेत्रमाथि गम्भीर राजनीतिक खेलवाड भएको बताउँछन् । उनले बिहीबार विज्ञप्ति जारी गर्दै भनेका छन्, हाम्रो देशमा सहकारितामा आधारित संघीय मोडलको अभ्यास भइरहेको वर्तमान परिवेशमा प्रदेश सरकारको स्वामित्वमा हस्तान्तरण भएर सञ्चालमा रहेका संरचनाहरू प्रदेश सरकारको सल्लाह, सहमति र सहकार्यबिना आफू मातहत लिने निर्णय संघीयताको मर्म र भावनाविपरीत हो । विज्ञप्तिमा उक्त निर्णयले संघीय सरकार र प्रदेश सरकारबीच दूरी बढाउने तल्लो स्तरको हर्कत गरेको भन्दै खेद प्रकट गरिएको छ ।विवेकशील साझा पार्टीका कर्णाली प्रदेश संयोजक गेहेन्द्रप्रसाद दाहालले विज्ञप्ति जारी गर्दै स्वास्थ्य संकटका बेला आफ्नो स्वार्थ अनुकूल अस्पतालजस्तो संरचनालाई कहिले प्रदेश त कहिले केन्द्र मातहत भनेर हदैसम्मको निकृष्टता प्रकट गरिएको बताएका छन् । एमालेका सुर्खेत जिल्ला सचिव मोहन बडुवालले पनि प्रदेशले सञ्चालन गरिरहेको अस्पताललाई फेरि संघमा लिन खोज्नु उपयुक्त नहुने धारणा राखेका छन् ।अस्पतालमा कार्यरत स्वास्थ्यकर्मीले अस्पतालजस्तो क्षेत्रमा राजनीतिक स्वार्थ हावी भएको भन्दै चिन्ता व्यक्त गरेका छन् । त्यहाँ कार्यरत स्वास्थ्यकर्मी शकुन्तला गौलीले फेसबुकमा लेखेकी छन्, आफ्नो राजनीतिक स्वार्थको लागि सानो कुरालाई ठूलो गराएर प्रदेश अस्पताललाई संघमा गाभ्दा के प्रदेशलाई साँच्चिकै फाइदा होला त ? प्रदेश सरकारको ध्यानाकर्षण पत्रयसैबीच, कर्णाली प्रदेश सरकारले बुधबार संघ सरकारलाई यसबारे ध्यानाकर्षण पत्र पठाएको छ । मुख्यमन्त्री महेन्द्रबहादुर शाहीले बिहीबार पत्रकार सम्मेलनसमेत गरेर प्रदेश अस्पताल संघीय सरकार मातहत जान नसक्ने बताएका छन् । प्रदेश सरकार संघीयता कार्यान्वयनमा कटिबद्ध छ, यो हामीले लडेर ल्याएको व्यवस्था हो, उनले भने, यसलाई प्रदेश सरकार तलमाथि हुन दिँदैन । प्रदेश सरकार मातहत आएपछि विगत आर्थिक वर्षहरू र चालु आर्थिक वर्षमा चालु र पुँजीगत गरी १ अर्ब ९५ करोड रुपैयाँ प्रदेश अस्पतालको लागि विनियोजन गरिएको उनले बताए ।"
मध्यावधिको सपना महँगो पर्नेछ : विपक्षी,"(काठमाडौं)  राष्ट्रपति र प्रधानमन्त्रीको कदमप्रति प्रमुख प्रतिपक्षी नेपाली कांग्रेस, माओवादी केन्द्रलगायतले आपत्ति जनाउँदै मध्यावधि निर्वाचनको सपना महँगो पर्ने चेतावनी दिएका छन् । कांग्रेसका प्रवक्ता विश्वप्रकाश शर्माले ट्वीटरमा लेखेका छन्, अहंकारको वृक्षमा विनाशको फल लाग्छ, सिंगो महाभारतको संक्षिप्त सार यत्ति हो । बुझिराख्नु राष्ट्रपति महोदय र कमरेड प्रधानमन्त्रीजी, महाव्याधिका बेला मध्यावधिको रंगीन सपना महँगो पर्नेछ । संविधानको सामूहिक बलात्कारको दुष्परिणाम महँगो पर्नेछ । यस्तै, कांग्रेस नेता रमेश लेखकले राष्ट्रपति विद्यादेवी भण्डारीले आफ्नो पदको मर्यादा समाप्त गर्दै संविधान च्यात्ने काम गरेको प्रतिक्रिया जनाएका छन् । राष्ट्रपति भण्डारीले संविधानको धारा ७६(५) बमोजिम सरकार गठनका लागि दुवै पक्षका दाबी नपुगेको भन्दै प्रधानमन्त्री नियुक्त गर्न मिल्ने नदेखिएको विज्ञप्ति जारी गरेलगत्तै नेता लेखकले सामाजिक सञ्जालमार्फत आपत्ति जनाएका हुन् । राष्ट्रपतिजीले फेरि आफ्नो पदको सम्मान, मर्यादा र गरिमा समाप्त गर्दै संविधान च्यात्ने काम गरिन् । यिनबाट गणतन्त्र र लोकतन्त्रको संरक्षण हुन सक्दैन, उनले लेखेका छन् ।नेकपा माओवादी केन्द्रका स्थायी कमिटी सदस्य वर्षमान पुनले प्रधानमन्त्रीका लागि दाबी पुगेन भनेर राष्ट्रपतिबाट आएको निर्णयलाई मध्यरातको डकैती को संज्ञा दिएका छन् । राष्ट्रपति विद्यादेवी भण्डारीले सरकार गठनका लागि नेपाली कांग्रेसका सभापति शेरबहादुर देउवा र एमाले अध्यक्ष केपी शर्मा ओलीको दाबी नपुगेको भन्दै प्रधानमन्त्री नियुक्त गर्न नमिल्ने निर्णय गरेपछि पुनले सामाजिक सञ्जालमा लेखेका छन्, मध्यरातमा डकैती गरियो । ज्ञानेन्द्र शाहले पनि शुक्रबार र मध्यरात नै रोज्ने गर्थे ।"
'हामी भने त्यही गीत गाइरहन्छौं,"गत पुस ५ मा प्रतिनिधिसभा विघटन गरी राज्यका सबै अंगमा कब्जा जमाउँदै अघि बढेका तत्कालीन डबल नेकपाका अध्यक्ष केपी शर्मा ओलीको राजीनामा माग्दै सडकमा निस्केको नागरिक जुलुस र स्रष्टासभामा प्रायः वामफलककै सर्जकहरूका गीत र कविताहरू गाइएका थिए । पारिजातको मानुषी, कृष्ण सेन इच्छुकको प्रतिबन्ध, जीवन शर्माको झरनाको चिसो पानी र आहुतिको गहुँगोरो अफ्रिका कविता प्रतिगमनविरोधी आन्दोलनका सडकप्रदर्शनहरूमा धेरैपटक दोहोर्याइए । लोकतन्त्र मार्च का दिन फागुन ७ गते टुँडिखेल परिक्रमा गर्ने बेला भृकुटीमण्डप छेउमै पुग्दा युवाहरूले इच्छुकको गीत अझ जोडजोडका साथ गुन्जाएका थिए तिमी भन्छौ, गाऊ न त गाऊ, तर यो गीत नगाऊ ! हामी भने त्यही गीत गाइरहन्छौं !भृकुटीमण्डप छेउमै इच्छुकको यो गीत रन्काउनुसँग एउटा ऐतिहासिकस्मृतिको सम्बन्ध छ । त्यो त्यही ठाउँ हो, जहाँ दुई दशकअघि (२०५९ जेठ १३) कवि कृष्ण सेन इच्छुकलाई प्रहरी थानाभित्रै चरम यातना दिएर राज्यले हत्या गरेको थियो । त्यसको कारण थियो उनी विद्रोही विचार राख्ने पत्रकार थिए, क्रान्तिकारी कवि थिए र प्रतिबद्ध संस्कृतिकर्मी थिए । भृकुटीमण्डपको पल्लोपट्टि रहेको महेन्द्र पुलिस क्लबभित्र हिरासतमै कुटीकुटी बेहोस पारेपछि छातीमा दुईवटा गोली ठोकेर उनको हत्या गरिएको थियो । देशमा प्रजातान्त्रिक भनिएको सरकार त थियो, मानवअधिकारको रक्षा र विचारअभिव्यक्ति स्वतन्त्रताको प्रत्याभूति गर्ने भनिएको संविधान पनि थियो, तर त्यही प्रजातान्त्रिक व्यवस्था ले विचार राखेकै कारण र सिर्जना गरेकै कारण आस्थाका आधारमा कवि पूर्णविराम, कथाकार नवीन विभासलगायतलाई बेपत्ता बनाएको थियो । अनि, कवि इच्छुकको क्रूरतापूर्वक हत्या गरेको थियो ।त्यो प्रजातान्त्रिक व्यवस्था लाई साँच्चिकै जनमुखी व्यवस्था बनाउने र गरिखाने वर्गको हित गर्ने नयाँ थिति बसाउने सपना देखेर इच्छुकले झैं हजारौं जिन्दगीले विद्रोहको बाटो रोजेका थिए । आज प्रजातान्त्रिक व्यवस्थालाई लोकतान्त्रिक वा गणतान्त्रिक शब्दले मात्रै विस्थापन गरेको छ । हिजोका क्रान्तिकारी नेताहरूलाई आन्दोलनले आजको शासन व्यवस्थाका हर्ताकर्ता पनि बनाएको छ । कम्युनिस्ट वा समाजवादी नामका अनेक विशेषणधारी पार्टी र शक्तिहरू राजनीतिक दृश्यमा सक्रिय नै देखिन्छन् । तर, इच्छुकका सपनाहरू हत्या गर्ने महेन्द्र पुलिस क्लब हरू आज भृकुटीमण्डपमा मात्रै छैनन्, हरेक पार्टीका मुख्यालयभित्र जबर्जस्त स्थापित छन् । फरक विचार राख्ने र लेखपढ गर्ने सर्जकलाई बहुलाहा सिद्ध गर्ने शासकदृष्टिले मुख्य भनिएका पार्टीका मुखियाहरूकै दिमागमा घर गरेको छ । इच्छुकका कविताले संवर्द्धन गरेको क्रान्तिको आदर्श र उत्पीडित मानवजातिको साझा संसार निर्माण गर्ने सुन्दर सपनालाई क्रान्ति प्रक्रिया बाटै निस्केका अगुवागणले हत्या गरिदिएका छन् । यस्तो वैचारिक विचलनको विकट हालमा आज कवि इच्छुक लाई उनको रचनाधर्म र जीवनव्यवहारको आलोकमा स्मरण गर्नुपरेको छ, जतिबेला उनका संगातीकमरेडहरू नै प्रतिगमन र निरंकुशताका नाइकेहरूलाई ब्याड बनाइदिने काममा होमिएको स्थिति छ । उनका हिजोका मित्रहरूको ठूलो ताँती नै बालुवाटारतिर मुन्टो र जनताको बेहालीप्रति पिठ्यूँ फर्काएर अनन्त म्युजिकल चेयर मा कुदिरहेको बेला छ । इच्छुक सामान्य श्रमजीवी परिवारमा जन्मेहुर्केका थिए । पिता भारतीय सेनामा कार्यरत छँदा सपरिवार नै उतै भएकाले उनको जन्म (२०१३ कात्तिक १३) भारतको देहरादूनमा भएको थियो । रोजीरोटीको बाध्यताले विदेशी सेनामा काम गर्नुपर्ने आफ्ना बाबुको बाध्यता र आफ्नो निम्नमध्यमवर्गीय पारिवारिक पृष्ठभूमिले उनलाई बालादिनबाटै नेपालको अर्थसामाजिक यथार्थको अनुभूति र वर्गभेदको बोध भएको देखिन्छ । २०३२ सालदेखि कविताकर्म थालेका उनी जीवनको अन्तिम कालसम्म पनि सिर्जना र विचारमा अविच्छिन्न कायम रहे । तत्कालीन नेकपा (चौम) निकट विद्यार्थी संगठनबाट आफ्नो राजनीतिक यात्रा थालेका उनी विद्यार्थी संगठनकै केन्द्रीय संयोजक, अखिल नेपाल जनसांस्कृतिक संघका अध्यक्ष र प्रगतिशील लेखक संघका केन्द्रीय पार्षदसम्म रहे । पत्रकारिता क्षेत्रमा विचारप्रतिबद्ध पत्रिकाहरू जनादेश साप्ताहिक, जनदिशा दैनिक, कलम साहित्यिक प्रकाशनको सम्पादक रहिसकेका उनी पत्रकारहरूको साझा संगठन नेपाल पत्रकार महासंघको केन्द्रीय पार्षद पनि चुनिएका थिए । इच्छुकका लागि पत्रकारिता जागिर वा करिअर निर्माणको भर्याङ थिएन, त्यो उनका लागि वैचारिकसांगठनिक उद्देश्य प्राप्तिको सेतु मात्रै थियो ।राजनीतिक नेतृत्व हत्याउन, नेता कहलिन वा शीर्ष नेतृत्वको दाहिना सावित हुन भागदौड गरिरहेको अहिलेको करिअरमुखी युवापिँढी र अविचल क्रान्तिकर्मी इच्छुकको आदर्शबीच आकाशपातालको भिन्नता पाइन्छ । पार्टीले पटकपटक केन्द्रीय समितिमा रहन आग्रह गर्दा पनि इच्छुकले आफूलाई साहित्यिकसांस्कृतिक फाँटमै सीमित राख्न रुचाएको उनका निकटतम साथीहरू बारम्बार सुनाउँछन् । उनले तत्कालीन माओवादी पार्टीको क्षेत्रीय ब्युरो र तत्कालीन संयुक्त जनमोर्चा नेपालको केन्द्रीय सदस्यको भूमिकामा रहेर भने काम गरिसकेका थिए । इच्छुकको यस्तो रुचिलाई कतिले उनको कमजोरीका रूपमा चर्चा गर्ने गरेको पाइन्छ । तर, उनी प्रतिबद्ध जीवन र संगठित आन्दोलनका विरुद्धमा कहिल्यै गएनन् । अराजक र व्यक्तिवादी प्रवृत्तिको प्रतिवादमा उनको जीवन र लेखन दुवै समानान्तर रूपमा अघि बढिरह्यो । आन्दोलनमा संगठित भएकै कारण उनले जीवनको झन्डै एक दशक समय जेल र हिरासतमा बन्दी भएर व्यतीत गरे । जेल जीवनको अनुभव सँगालेका इच्छुकले जेल शीर्षकमै कालजयी कविता पनि सिर्जना गरेका छन् । भूपी शेरचनको शैलीको लोककाव्यमय गद्य ढाँचामा लेखिएको उक्त कविताले विभेदकारी राजनीतिक व्यवस्थामा जेलभित्रको जीवन र जेलबाहिरको जीवनमा केही भेद नहुने भावोद्घाटन गरेको छ । कविता भन्छजहाँ जीवन बन्धनहरूभित्र कैद हुन्छ जहाँ सुन्दर सपना सधैं अवैध हुन्छ जहाँ मुक्त आकाङ्क्षाहरू बन्देज हुन्छन् जहाँ हार्दिक भावहरूमा ठेस लाग्छ अनि जहाँ बासी हावा बहने दुर्गन्धमा पनि निर्धक्क सास फेर्न प्रतिबन्ध हुन्छ बन्दुकको पहरा होस् अथवा त्यो कानुनको घेरा होस् के फरक पर्यो र ? मित्र, भयभीत परिवेशमा त्रसित जिन्दगी जहाँ बाँच्नुपरे पनि त्यो जेल हुन्छ !क्रान्ति अभियानले हरेक पूर्णकालीन क्रान्तिकारीसँग दुईवटा क्षमता विकास गर्ने प्रणाली संस्थागत गर्न सक्नुपर्छ । पहिलो उत्पादन, उद्यम र श्रमसँग सम्बन्धित सीप ! दोस्रो अभिव्यक्तिको सिर्जनात्मक कलासँग सम्बन्धित ज्ञान ! नेपाली राजनीतिले आफ्ना पेसेवर नेताकार्यकर्ताहरूलाई यसरी सीप र सिर्जनासँग जोड्ने संस्थागत प्रणाली बनाएको त देखिन्नँ । तर, इच्छुक यी दुवै क्षमता निर्माणका लागि निरन्तर समर्पित क्रान्तिकारी थिए । उनको श्रम गर्ने थलो थियो, पत्रकारिता र सम्पादन । उनको सिर्जना र चिन्तन गर्ने क्षेत्र थियो, कविताकर्म ! यो दुवै क्षमता विकासमा उनले कति व्यक्तिगत तहमा कोसिस गरेका थिए वा कति तत्कालीन पार्टीको योजना र जिम्मेवारीका कारण त्यो निर्माण भएको थियो, यो अलग्गै अध्ययनको विषय हो । तर, आफ्नो राजनीतिक जीवनलाई उनले असामाजिक, अनुत्पादनशील र असिर्जनशील हुन कहिल्यै दिएनन् । सिर्जनयात्रा थालेको साढे दुई दशकमा उनका तीनवटा काव्यकृति शोकाञ्जली (२०४८), इतिहासको यस घडीमा (२०५५) र बन्दी र चन्द्रागिरि (२०५७) प्रकाशित भए र थुप्रै निबन्ध, संस्मरण, समीक्षा पनि फुटकर रूपमा पत्रपत्रिकामा छापिइरहे । माओवादी आन्दोलनले शान्तिपूर्ण बाटो लिएपछि गठित इच्छुक सांस्कृतिक प्रतिष्ठानले उनका गद्य लेखनसहितका सम्पूर्ण रचनालाई तीन खण्डमा इच्छुक रचनावली का रूपमा पुनर्प्रकाशन गरेको छ । जनसांस्कृतिक आन्दोलनमा संगाती रहेका, संगठनहरूमा सँगै काम गरेका र राजनीतिक काममा सँगसँगै जेलनेल खपेका इच्छुकका समकालीनहरूले उनीबारे धेरै ठाउँमा चर्चा गर्ने गरेका छन् । जनयुद्ध अन्त्यपछिको कालमा यसरी इच्छुकसंस्मरण लेख्ने लहरै चलेको थियो भन्न सकिन्छ । तर, इच्छुक समकालीन र अनुयायीहरूका मात्रै प्रिय थिएनन्, उनको योगदानलाई राजनीतिक क्षेत्रको अघिल्लो पुस्ताले पनि त्यति नै सम्मान र उच्च मूल्याङ्कन गरेको छ । साहित्यिकसांस्कृतिक आन्दोलनमा इच्छुकका अभिभावक तथा अग्रणी रहेका समालोचक चैतन्यले एउटा संस्मरणमा लेखेका छन्, पार्टी कमरेड र शुभचिन्तकहरूदेखि लिएर विरोधीहरूसम्मले पनि उहाँलाई मन पराउने गर्थे । यसो हुनुको मूल कारण उहाँमा मृदुभाषी स्वभाव, सर्वहारावर्गीय शिष्टता, शालीनता तथा भद्रताजस्ता विशिष्ट गुणहरू सन्निहित हुनु नै हो । सारमा उहाँमा दुश्मनहरूप्रति अपार घृणा र मित्रहरूप्रति अगाध स्नेहको भाव प्रचुर मात्रामा विद्यमान थियो ।अर्का अग्रणी समालोचक निनु चापागाईंले पनि इच्छुकको प्रतिबद्धता र इमानदार व्यक्तित्वको विशेष प्रशंसा गरेका छन् । प्रगतिवादीहरूका बीच प्रगतिवादी हुँ भनेर देखाउने, दाबी पनि गर्ने तर प्रगतिवादी विचारलाई जस्ताको तस्तै मान्दिन भनेर छाती पिटेर हिँड्न पनि कत्ति नहिचकिचाउने अवसरवादी साहित्यकारहरूजस्ता थिएनन् उनी, एउटा संस्मरणमा चापागाईंले लेखेका छन्, मार्क्सवादीहरूका बीच एक खालको र अरूअरूका बीच अर्कै खालको छवि देखाउने अनौठो प्रवृत्ति एकथरी साहित्यकारमा अहिले पनि पाइन्छ । उनी त्यस्ता पटक्कै थिएनन् । प्रतिबद्धताले लेखनमा अवरोध पुर्याउँछ भनेर गुड्डी हाँक्नेहरूलाई त्यस्तो होइन भनेर एक खालको नमुना नै स्थापित गरेर देखाएका छन् उनले ।वाग्मती नदीले यो दुई दशकमा कष्टपूर्वक धेरै गन्धे ढल बगाइसकेको छ । इच्छुकको हत्या कसले गरेको थियो ? गणतन्त्र आइसक्दा पनि त्यसको कुनै खोजखन्तर कहिल्यै भएन । हजारौं इच्छुकहरूको बलिदानीको ब्याज असुल्ने राजनीतिक धन्दा अहिले पनि चलिरहेकै छ, त्यसको लेखा भविष्यले त पक्कै माग्नेछ । हिजो विद्रोही धाराको अगुवाइ गर्ने नेतृत्व र त्यही धारालाई दमन गर्ने राजनीतिक समूहबीच संसदीय लुकामारी अहिले पनि उसरी नै चलिरहेको छ कहिले ऐतिहासिक एकता, कहिले ऐतिहासिक विभाजनको अभिनय प्रदर्शन भइरहेकै छ । यस्तो बेलामा कृष्ण सेन इच्छुकका क्रान्तिचेती कविताहरूको विरासतले नयाँ बाटो खोजिरहेको छ । इच्छुक र हजारौं इच्छुकहरूको बलिदानको मूल्य जहाँनिर आज अलपत्र छ, त्यहीँनिरबाट नयाँ पिँढी फेरि हामी भने त्यही गीत गाइरहन्छौं भन्दै सांस्कृतिक पदचाप पछ्याउन पक्कै आइपुग्ने छ । पछिल्ला सडक आन्दोलनहरूमा लहडमा इच्छुकका गीत पक्कै गाइएका थिएनन् । आजको राजनीतिक संकटको निकास अर्को राजनीतिले मात्रै गर्नेछ भन्ने विश्वास गर्ने कवि, संस्कृतिकर्मी र राजनीतिकर्मीले ती गीतलाई युगानुकूल नवार्थ दिनुपर्नेछ । समय झन् क्रूर बन्दै गएको छ भन्ने उदाहरण देशभित्र मात्रै छैन । संसारैभरि एकाधिकार जमाइरहेको प्रभुत्वशाली राजनीति झन्झन् क्रूर बन्दो छ । त्यसका लागि आजको कश्मीर हेरे पुग्छ, आजको बर्मा हेरे पुग्छ, आजको प्यालेस्टाइन हेरे पुग्छ । प्यालेस्टाइनलाई पश्चिमा शक्तिको आडमा निरन्तर ध्वंस गरिरहेको इजरायली प्रशासनको रवैया अहिले पनि उस्तै छ, जस्तो दुई दशकअघि इच्छुकले कविता लेख्ने समयमा थियो । त्यही प्यालेस्टाइनी सहर जेरुसेलमलाई सम्बोधन गर्दै इच्छुकले २१ वर्षअघि समवेदनापूर्ण सम्बोधनसहित जेरुसेलम कविता लेखेका थिए । लेखको बिट मार्नुअघि सहिद कृष्ण सेन इच्छुकका सम्मानमा र घाइते सहर जेरुसेलमका सम्झनामा, त्यही कवितांशअहिलेदेखिन् होइन तिम्रो छाती करौंतीले जस्तै चिरिएर रक्तमुछेल भएको दुई सहस्राब्दीभन्दा पनि जेठो तिम्रो जीर्ण घाउ कति दर्दमय छ त्यो म जान्दछु तिम्रो अतुल पीडाको असीम गहिराइ तिमीमाथि भएको क्रूर जुलुमको युगीन चाप र, तिम्रो अनन्त वेदना म चरम संवेदनाका साथ महसुस गर्दछु ।"
सन्चै छ तिमीलाई ?,"म,वर्षौंपछि तिम्रो घरको बाटो भएर आएासायद यसो हुनु पनि मैले नसोचेको जीवनको सुन्दर जोग हो ।"
अंग्रेजी साहित्य र प्रिन्स फिलिप,"अहिलेको कोरोना महामारीले आक्रान्त भएको बेला विश्वविद्यालयमा अध्ययनअध्यापन गरिने विषयमाथि केही लेख्नुको खासै अर्थ छैन । तर, अहिले पनि भर्चुअलदानीको माध्यमले अंग्रेजी विभागको कक्षा लिने, पीएचडीका शोधार्थीको सुपरिवेक्षण गर्ने काम जारी राख्ने आदि गरिरहेकाले हाल छलफलमा उठेका विषयमाथि केही लेख्नु यो छोटो लेखको उद्देश्य रहेको छ । अर्को कुरा तपाईंहरू कस्तो अंग्रेजी साहित्य पढाउनुहुन्छ भन्ने मलाई धेरै सोधिने प्रश्न हो, जसको उत्तर लेखेर प्रकाशित गर्ने अवसर मिलेको छैन । हामीले अंग्रेजी भनेर अंग्रजी साहित्य नै पढाएको शताब्दी नाघिसक्यो । नेपाली साहित्यकारहरूले सेक्सपियर, रोमान्टिक कविदेखि आधुनिक कालसम्मका साहित्य पढे अनि प्रभावित पनि भए । अहिले उत्तरऔपनिवेशिक कालमा आएर अंग्रेजी साहित्यकै अध्ययनअध्यापन गराउँदाको सन्दर्भमा भन्दा यसको पुनर्मूल्याङ्कन भएको छैन । मैले अंग्रेजी पढाएको आधी शताब्दी नाघ्यो । अंग्रेजी साहित्यको छपन्नसन्ताउन्न सालतिर विज्ञ प्राध्यापक र विद्वान्हरू भएर पुनर्मँल्याङ्कन गर्दै व्यापक पाठ्यक्रम परिवर्तन गरेको बेला केन्द्रीय अंग्रेजी विभागको अध्यक्ष पनि आफू भएकाले यी प्रश्नको उत्तर लेख्नलाई म एक दायित्व सम्झिन्छु । हामीले अंग्रेजी साहित्य लाई औपनिवेशिक कालको संरचनाबाट झिकेर परिवर्तन गर्यौं र यसको पाठ्यक्रमलाई अन्तर्विषयक (इन्टर्डिसिप्लिनरी) र अन्तर्सांस्कृतिक बनायौं । यसको प्रभाव सम्बन्धित अरू साहित्य विभागका पाठ्यक्रमहरूमा परेको हाम्रो अध्ययनले देखाएको छ । अंग्रेजी साहित्य भनेपछि ब्रिटिस साम्राज्यको विस्तारसँग जोडिएको साहित्य हो भनेर मान्ने गरिन्छ । ब्रिटिस वैचारिकीमा अंग्रेजी साहित्यलाई अंग्रेजी प्रभाव र साहित्यसँग जोडेर हेर्ने गरिन्छ । एउटा सानो, तर वाचाल उदाहरणबाट विषयभित्र पस्न चाहन्छु । सन् २००० को नोभेम्बर तेस्रो सातातिर महारानी एलिजाबेथका पति (अस्ति दिवंगत भएका) राजकुमार फिलिप भक्तपुरमा आयोजित कुनै हरित वातावरणको पुरस्कार ग्रहण गर्न नेपाल आएका थिए । उनको साथमा रहन राजकुमार ज्ञानेन्द्रलाई मिलाइएको देखिन्थ्यो । लैनचौरको एउटा घरमा सायद नेपाल ब्रिटेन सोसाइटीले उनका निम्ति गरेको कार्यक्रम थियो । त्यहाँ हामी सदस्यहरू उभिएर उनले भेट्ने कार्यक्रम मिलाइएको थियो । सबैसँग एकाध कुरा गर्दै फिलिप अघि बढे । मेरो पालोमा मैले भने, म अंग्रेजी साहित्य पढाउँछु । फिलिप उत्साहित भएर कुरा गर्न थाले । उनले कुन कुन लेखकहरू पढाउनुहुन्छ, केके पढाउनुहुन्छ ? भनेर सोधे । सेक्सपियरदेखि आधुनिक कालमा टीएस एलिअटसम्मका नाम एकसरो भने मैले । ड्युकले सोधे, अनि, खोइ त किप्लिङको नामै आएन ? सबभन्दा पढाउनुपर्ने लेखक नै तिनै हुन् । काम बितेछ नि जस्तो गरि उनले भने । मैले भने, उनको उपन्यास किम समालोचनाको अध्ययनमा पर्छ । तिनी फेरि पनि किप्लिङको नाम लिएर अघि बढे । रुडयार्ड किप्लिङ (१८६५१९३६) औपनिवेशिक भारतमा जन्मेका उपन्यासकार, कवि, बाल कथाकार नोबेल पुरस्कार विजेता अंग्रेजी लेखक हुन् । तिनका विषय अनि तिनको परिवेशमा उपनिवेशकालको भारत छ । ब्रिटिसहरू यिनका कविता र लेखनलाई उननिवेशसँग जोडेर महत्त्व दिन्छन् । यिनलाई लिएर होमी के भाभाजस्ता उत्तरऔपनिवेशिक साहित्यशास्त्रीले गरेका अध्ययनहरूलाई हाम्रा विद्यार्थीहरू खुब प्रयोग गर्छन् । तर, राजकुमार फिलिपले किप्लिङमा जोड दिएको कुराले हामी कस्तो अंग्रेजी साहित्य पढाउँछौं भन्ने प्रश्न फेरि उठाउँछ । अंग्रेजी साहित्यलाई उच्च अध्ययनको विषय मानेर पढाउन किङ्ग्स कलेज लन्डनबाट सन् १८३१ मा थालिएको, तर भारतमा पनि त्यसपछि यो छिट्टै सुरु गरिएको इतिहास छ । अंग्रेजी उपनिवेशसँग जोडिएका विषयहरूमध्ये अंग्रेजी साहित्यलाई पनि लिने राजकुमार फिलिपको धारणा उनको निजी विशेषता होइन । अंग्रेजी उपनिवेशसँग जोडिएका अनेकौं विषयमध्ये अंग्रेजी साहित्य त्यसमा पनि यो भेकमा चिनिने किप्लिङका नाम जोडिएका छन् । उनीहरूका निम्ति नेपाल भनेको सिकारसँग अनि, समस्याहरू निकै बाँकी रहे पनि ब्रिटिस गोर्खाजस्ता विषयसँग पनि जोडिएको छ । अंग्रेजी साहित्य राजकुमार फिलिपले भनेजस्तो गरी अध्ययनमा लिइँदैन । राम्रा र प्रभावशाली अंग्रेजी साहित्यकारहरू विश्वभरि पढिन्छन्, हामी पनि पढ्ने र पढाउने अहिलेसम्म गरिरहेकै छौं । तर, यसको व्यापकता अंग्रेजी भाषाको व्यापकतासँग पनि जोडिएकाले अंग्रेजी उपनिवेशकाल र त्यो चेतनासँग जोड्नेहरूले यसलाई त्यही अर्थमा लिएका हुन् । त्यसैले राजकुमार फिलिपको प्रसङ्ग ल्याएको हुँ ।राजकुमार फिलिपको सिकारको प्रसङ्ग आएकाले यहाँ एउटा कुरा जोड्न चाहन्छु । माथि उल्लेख भएझैं राजकुमार फिलिप २००० मा नेपाल आएका बेला भक्तपुरमा जीवन्त ग्रहका २६ पवित्र उपहार यी एडिनबराका ड्युकले ग्रहण गरेका थिए । साथमा राजकुमार ज्ञानेन्द्र पनि थिए । यो वातावरण जोगाउन दिइने सम्मान हो । बार्बरा आदम्स भन्ने लेखक र हाम्री मित्रले अंग्रेजीनेपाली पत्रिका एक्रस् (वर्ष ४, अङ्क ३) मा एउटा लेख प्रकाशित गरिन् । त्यसको अंग्रेजी शीर्षकको नेपाली अनुवाद यस्तो हुन्छ संरक्षणवादीमा परिवर्तन भएका पुराना सिकारीहरू । राजकुमार फिलिप ठूला सिकारी थिए । ज्ञानेन्द्रले महेन्द्र प्रकृति संरक्षण कोषमा अघिल्लो दिन दिएको भाषण सुन्दा ती साना हुँदा नै सिकारी भएको कुरा सम्झना भएर बार्बराले बयान गरेकी छन् । राजकुमार फिलिपबारेको संस्मरण निकै रोचक छ । सन् १९६१ मा महारानी एलिजावेथसँग नेपाल आएका बेला जीवनमा सबैभन्दा ठूलो बाघ ढाल्ने चाहना राखेका थिए राजकुमार फिलिपले । त्यही बेला ब्रिटेनमा जनावरमाथिको निर्ममताको विरोध गर्ने रोयल सोसाइटीको आयोजनामा सर्वत्र विशाल विरोधहरू भइरहेको समाचार आयो । राजा महेन्द्र र नेपालीसामु फेस सेभ गर्न राजकुमार फिलिपले सिकार गर्ने बन्दुकको छुसी तान्ने औंलोमा नै चोट लागेकाले नसक्ने भनेर सूचना दिए । यसलाई कूटनीतिक घाउ पनि भनियो ।राजकुमार फिलिपजस्ता व्यक्तिहरूको महत्त्व एकताको प्रतीकात्मकतामा छ भनेर १९ अप्रिल २०२१ को इकोनोमिस्ट पत्रिकाले लेख्यो । अनि गार्जियन पत्रिकाले तन्ना टापुका वानुआतु जातिले राजकुमार फिलिपको मृत्युमा शोक मनाएको रोचक कथा लेख्यो । वानुआतुहरू राजकुमार फिलिपलाई बेलायतमा रानी फकाउन गएको उनीहरूको राजकुमारको रूपमा लिंदै तिनको फोटो बोकेर शोक गरिरहेका कथा छन् त्यसमा ।सारांशमा भन्दा अंग्रेजी औपनिवेशिक ऐक्यका विम्बहरू सूक्ष्म र मानिसका विश्वासमा गहिरिएर बसेका हुन्छन् । ब्रिटिसहरूले अंग्रेजी साहित्य र भाषालाई त्यही रूपमा लिन चाहे पनि, अथवा किप्लिङचाहनाले काम गरे पनि ती दुवै कुरा अब अंग्रेजी साम्राज्य वा कमनवेल्थका अंग छैनन् । हामीले अंग्रेजी साहित्य अध्ययनमा परिवर्तन गर्दा त्यही अंग्रेजी साम्राज्य परिकल्पनाका मूल तत्त्वमा परिवर्तन गर्यौं । हामीले अंग्रेजी सिलेबसको नाम अंग्रेजी साहित्य नभनेर अंग्रेजीमा लेखिएको साहित्य बनायौं । त्यसमा अंग्रेजीमा राम्ररी लेखिएको साहित्य छ भने भारतीय, अफ्रिकी र नेपाली लेखकका कृति पनि अध्ययन गर्न सकिने बनायौं । अंग्रेजी भाषा पनि अब अंग्रेजको मात्र रहेन । त्यसैले त्यसका पनि विविधताहरूको प्रयोग गर्यौं । अर्को कुरा अंग्रेजी साहित्य पढ्नेले बहुल, तर सम्बन्धित विषयका पनि अध्ययन गर्ने पद्धति बनायौं । अहिले हाम्रा अंग्रेजीका विद्यार्थीहरू यतैका विषय, साहित्य र कल्चरल स्टडिज लाई पनि पढ्छन् र पीएचडी पनि गर्छन् । त्यसो त अंग्रेजी र अमेरिकी लेखकका कृतिमाथि पनि काम गर्छन् । यसले अंग्रेजी अध्ययनको विस्तार भएको देखाउँछ । हामीले जुन अंग्रेजी साहित्य पढ्यौं, त्यसलाई परिवर्तन गरेर व्यापक बनायौं । अहिलेको अंग्रेजी साहित्य अध्ययन त्यही हो । भाषाको विषयमा काठमाडौ पोस्ट मा निकै लेखिसकेको छु । अंग्रेजी साहित्यलाई राजकुमार फिलिपसँग जोड्ने यो अनौठो सन्दर्भको प्रसङ्ग वाचाल छ । अमुक देशको साहित्य त्यो देशको राजनीति र व्यवस्थाको अङ्ग हुँदैन । व्याख्याको कुरा हो । अहिले पनि मेरा अति प्रिय लेखकहरूमध्येमा सेक्सपियर एक छँदै छन् । साहित्य अध्ययन र साम्राज्यका सपनाहरूको सोझो सम्वन्ध हुँदैन । ती स्वतन्त्र गतिका नाम हुन् ।"
मागको ८३ प्रतिशत सिमेन्ट मात्र स्वदेशी उद्योगबाट,"(काठमाडौं)  नेपालमा कुल मागको करिब ८३ प्रतिशत सिमेन्ट आन्तरिक उत्पादनले धान्दै आएको राष्ट्र बैंकको अध्ययन प्रतिवेदनले देखाएको छ । राष्ट्र बैंकले शुक्रबार सार्वजनिक गरेको नेपालमा सिमेन्ट उद्योगमा वैदेशिक लगानी ः आर्थिकसामाजिक प्रभाव सम्बन्धी अध्ययन प्रतिवेदनले यस्तो देखाएको हो ।नेपालमा सञ्चालित सिमेन्ट उद्योगको कुल जडित उत्पादन क्षमता वार्षिक १ करोड ५० लाख टन रहे पनि हाल ७४ लाख ९० हजार टन मात्र उत्पादन हुँदै आएको प्रतिवेदनमा उल्लेख छ । यो नेपालको कुल मागको करिब ८३ प्रतिशत मात्र हो । हाल आन्तरिक बजारमा सिमेन्टको वार्षिक माग ९० लाख ५० हजार टन रहेको प्रतिवेदनले औंल्याएको छ । अपुग करिब १७ प्रतिशत सिमेन्ट बाहिरबाट आयात हुने गरेको छ । अध्ययनअनुसार मुलुकभर ५५ सिमेन्ट उद्योग सञ्चालनमा छन् । यसमध्ये ३ वटा उद्योग प्रत्यक्ष विदेशी लगानी (एफडीआई), २ वटा सरकारी स्वामित्व र ५० निजी स्वामित्वमा सञ्चालित छन् । लगानी र उत्पादन क्षमताका आधारमा मुलुकमा प्रत्यक्ष विदेशी लगानी रहेका सिमेन्ट उद्योगको बाहुल्य छ । तर उत्पादन क्षमता उपयोगका हिसाबले भने निजी र सरकारी स्वामित्वका उद्योग अघि रहेको अध्ययनले देखाएको छ । प्रत्यक्ष विदेशी लगानी रहेको उद्योगको औसत क्षमता उपयोग ४५८१ प्रतिशत छ, प्रतिवेदनमा उल्लेख छ, सरकारी उद्योगको क्षमता उपयोग ५०१२ प्रतिशत र निजी स्वामित्वका उद्योगको ६३७८ प्रतिशत छ ।क्षमता उपयोगका हिसाबले सरकारी र निजी क्षेत्रबाट सञ्चालित उद्योग अघि देखिए पनि विदेशी लगानीमा सञ्चालित उद्योगको नाफा आर्जन राम्रो रहेको प्रतिवेदनले देखाएको छ । विदेशी लगानीमा स्थापित सिमेन्ट उद्योगको उत्पादन क्षमता उच्च र उत्पादन लागत न्यून छ, प्रतिवेदनमा उल्लेख छ । मुलुकभित्रै सिमेन्ट उत्पादन बढ्दो क्रममा रहेका कारण केही वर्षदेखि सिमेन्टको आयात घट्दै गएको छ । स्थापित उद्योग पूर्ण क्षमतामा सञ्चालनमा आउन सके सिमेन्ट आयातमा थप कटौती आउने अध्ययनको निष्कर्ष छ । नेपालमा विदेशी लगानीका थप उद्योग सञ्चालनमा ल्याउन उपयुक्त हुने सुझाव पनि अध्ययन प्रतिवेदनको छ । नेपालमा उपलब्ध चुनढुंगा खानीलाई समुचित उपयोगमा ल्याई सिमेन्टको बढ्दो आन्तरिक माग परिपूर्ति गर्न र आयात कटौती तथा निर्यात प्रवर्द्धन गर्न वैदेशिक लगानीमा थप सिमेन्ट उद्योग खोल्न दिन उपयुक्त हुने देखिन्छ, प्रतिवेदनमा उल्लेख छ ।कच्चापदार्थको उपयोग र उत्पादन लागतका हिसाबले पनि विदेशी लगानी रहेका उद्योग अघि रहेको प्रतिवेदनले देखाएको छ । यसअनुसार विदेशी लगानी रहेका सिमेन्ट उद्योगले एक मेट्रिक टन सिमेन्ट उत्पादनका लागि ०९९ टन चुनढुंगा उपयोग गरेको देखिन्छ । तर त्यत्तिकै मात्रामा सिमेन्ट उत्पादन गर्न सरकारी लगानी रहेका सिमेन्ट उद्योगले १४५ टन चुनढुंगा उपयोग गर्दै आएको देखिएको छ । विदेशी लगानी रहेका सिमेन्ट उद्योगमा कुल बिक्रीबाट प्राप्त आयको ४६६३ खर्च, सरकारीमा ८२१८ र निजी क्षेत्रबाट सञ्चालित उद्योगमा ४८९५ प्रतिशत लागत लाग्दै आएको अध्ययनले देखाएको छ ।आर्थिक वर्ष २०७५७६ सम्म नेपालका सिमेन्ट उद्योगमा कुल १ खर्ब २२ अर्ब ३३ करोड पुँजी लगानी भएको छ । विदेशी लगानीको अंश करिब ५७ अर्ब रुपैयाँ छ । सिमेन्ट उद्योगको सञ्चालनबाट व्यापारिक र रोजगारीका अवसर सिर्जना भए पनि वातावरणीय प्रदूषण पनि बढेको अध्ययनले देखाएको छ । उद्योग वरिपरि रहेका जमिनको मूल्य वृद्धिका कारण वेल्थ इफेक्ट लगायतका सकारात्मक प्रभाव परेको छ, प्रतिवेदनले भनेको छ, वातावरणीय प्रदूषणसम्बन्धी नकारात्मक असर पनि परेको छ । अतः सिमेन्ट उद्योगलाई आवासीय क्षेत्रमा स्थापना गर्न निरुत्साहित गरिनुपर्छ । अध्ययनमा संकलित तथ्यांकमा करिब ९२ प्रतिशत उत्तरदाताले सिमेन्ट उद्योगले वातावरण (हावा, पानी, माटो, ध्वनि आदि) प्रदूषण गरेको उत्तर दिएका छन् । तर यस्तो प्रदूषण विदेशी लगानीमा सञ्चालित उद्योगबाट कम भएको भेटिएको छ । ती उद्योगले उपयोग गर्दै आएको उत्कृष्ट प्रविधिका कारण वातावरण प्रदूषण कम भएको प्रतिवेदनले औंल्याएको छ ।"
१३ अस्पताललाई १७ करोड ८७ लाख,"काठमाडौं (कास) अर्थ मन्त्रालयले अक्सिजन प्लान्ट स्थापना तथा एचडीयू जडान गर्न १३ अस्पतालका लागि थप १७ करोड ८७ लाख ७० हजार रुपैयाँको सहमति दिएको छ । यसमा भक्तपुर क्यान्सर अस्पतालका लागि २ करोड, कर्णाली स्वास्थ्य विज्ञान प्रतिष्ठान जुम्लाका लागि ५ करोड १२ लाख ७० हजार, चरिकोट अस्पतालका लागि १ करोड ५५ लाख, जिरी अस्पतालका लागि ८० लाख, बाजुरा अस्पतालका लागि ७५ लाख र बझाङ अस्पतालका लागि १ करोड ५५ लाख रुपैयाँ छ । डोटी अस्पतालका लागि ८० लाख, अछाम अस्पतालका लागि ७५ लाख, सोलुखुम्बु अस्पतालका लागि ७५ लाख, खोटाङ अस्पतालका लागि ७५ लाख, ताप्लेजुङ अस्पतालका लागि ७५ लाख, सूर्यविनायक अस्पतालका लागि ७५ लाख र मदन भण्डारी अस्पताल तथा ट्रमा सेन्टरका लागि १ करोड ५५ लाख रुपैयाँ छ । यसअघि मन्त्रालयले २६ वटा केन्द्रीय अस्पताल र ९ वटा प्रादेशिक अस्पतालमा भेन्टिलेटर, अक्सिजन प्लान्ट र अक्सिजन ट्यांकका लागि २ अर्ब ९५ करोड २० लाख रुपैयाँको सहमति दिएको थियो । केन्द्रीय र प्रादेशिक गरी २५ अस्पताललाई एचडीयू स्थापना गर्न १ अर्ब ३६ करोड ६५ लाख ६० हजार रुपैयाँको सहमति दिएको थियो ।विभिन्न जिल्लाका १२ वटा अस्पतालमा अक्सिजन पाइप लाइन तथा प्लान्ट निर्माण गर्न १६ करोड ८० लाख रुपैयाँको सहमति दिएको थियो ।"
एनसेलले दियो अक्सिजन कन्सन्ट्रेटर,काठमाडौं (कास) एनसेल आजियाटाले स्वास्थ्य तथा जनसंख्या मन्त्रालयलाई एक सय ५० थान अक्सिजन कन्सन्ट्रेटर सहयोग गरेको छ । एनसेलले शुक्रबार काठमाडौंमा आयोजना गरेको कार्यक्रममा स्वास्थ्य मन्त्रालयका प्रमुख विशेषज्ञ महेन्द्रप्रसाद श्रेष्ठलाई अक्सिजन कन्सन्ट्रेटर हस्तान्तरण गरेको हो । कोभिड१९ विरुद्ध लड्न सहयोगस्वरूप सरकारलाई उक्त स्वास्थ्य सामग्री हस्तान्तरण गरिएको एनसेलले जानकारी दिएको छ । कम्पनीले प्रदान गर्ने अक्सिजन कन्सन्ट्रेटरको पहिलो लटअन्तर्गतका कन्सन्ट्रेटर सरकारलाई सहयोग गरिएको एनसेलका प्रमुख कार्यकारी अधिकृत एन्डी चोङले बताए । यी अक्सिजन कन्सन्ट्रेटर कोभिड बिरामीको उपचारका लागि अक्सिजन अभाव खेपिरहेका जिल्लास्तरीय अस्पतालमा हस्तान्तरण गरिनेछ । अक्सिजनको चरम अभाव रहेको अहिलेको विषम परिस्थितिमा यी कन्सन्ट्रेटर्सले जीवन बचाउन ठूलो महत्त्व राख्ने स्वास्थ्य मन्त्रालयका प्रवक्ता डा जागेश्वर गौतमले बताए ।
सेयरको अनलाइन कारोबार गर्ने लगानीकर्ता ६ लाख नाघे,"(काठमाडौं)  दोस्रो बजारमा अनलाइनमार्फत सेयर कारोबार गर्ने लगानीकर्ताको संख्या ६ लाखभन्दा बढी पुगेको छ । यो गत मंगलबारसम्मको तथ्यांक हो । कोभिड१९ को दोस्रो लहरको संक्रमणबाट बच्न गरिएको निषेधाज्ञापछि अनलाइन कारोबार गर्ने लगानीकर्ताको संख्या ह्वात्तै बढेको नेप्सेले जनाएको छ । हालसम्म अनलाइनमार्फत कारोबार गर्न ६ लाखभन्दा बढी लगानीकर्ताले युजरनेम र पासवर्ड लिएका छन्, नेप्सेको तथ्यांकमा उल्लेख छ, पछिल्ला दिनमा युजरनेम र पासवर्ड लिनेको संख्या बढ्दो छ ।निषेधाज्ञाका कारण सर्वसाधारणलाई हिँडडुलमा अवरोध भएको, लगानीका अन्य क्षेत्र सञ्चालन हुन नसकेको, धितोपत्र बोर्ड र नेपाल स्टक एक्सचेन्ज (नेप्से) ले अनलाइन कारोबारका लागि प्रोत्साहन गरेकोलगायत कारण अनलाइन कारोबारका लागि युजरनेम र पासवर्ड लिने संख्या बढेको नेप्सेले जनाएको छ । खासगरी अघिल्लो लकडाउनयता अनलाइन कारोबार गर्ने लगानीकर्ताको संख्या तीव्र रूपले बढ्न थालेको थियो । लकडाउन खुकुलो भएपछि पनि अनलाइन कारोबारका लागि युजरनेम र पासवर्ड लिने लगानीकर्ताको संख्या बढिरहयो । यसैबीच कोभिडको दोस्रो लहरको संक्रमण बढेपछि पुनः निषेधाज्ञा भएको छ । यो अवधिमा अनलाइनमार्फत कारोबार गर्ने लगानीकर्ताको संख्या पनि बढेको नेप्सेले जनाएको हो । हाल दैनिक कुल कारोबारमध्ये ९० प्रतिशत बढी अनलाइनमार्फत हुँदै आएको छ, नेप्से स्रोतले भन्यो, यो क्रम बढ्दो छ ।कोभिडको संक्रमणबढेसँगै नियामक निकाय धितोपत्र बोर्डले पनि ब्रोकरलाई सम्भव भएसम्म अनलाइनमार्फत कारोबारको व्यवस्था मिलाउन, बढीमा ३ जना कर्मचारी मात्र कार्यालयमा उपस्थित गराउन र लगानीकर्तालाई अनलाइनमार्फत कारोबार गर्न निर्देशन दिएको छ । यसले पनि अनलाइन कारोबारलाई थप प्रोत्साहन मिलेको जानकारहरू बताउँछन् ।निषेधाज्ञाका कारण अर्थतन्त्रका धेरै क्षेत्र ठप्प छन् । तर सेयर बजार भने खुला छ । बाहिर निस्कन नपर्ने, आफू रहेकै स्थानबाट अनलाइनमार्फत कारोबार गर्न सकिने भएकाले पनि अहिले सेयर बजारमा सकारात्मक प्रभाव परेको बताइएको छ । यही कारण नेप्सेले हरेक दिनजसो नयाँ रेकर्ड बनाउँदै आएको छ । यसअनुसार गत मंगलबारसम्म नेप्से परिसूचक हालसम्मकै उच्च २ हजार ७ सय ९३८९ विन्दुमा पुगेको थियो । यो साता बुधबारबाहेक बाँकी ४ दिन नेप्से परिसूचक बढेको छ । सो अवधिमा नेप्से करिब १ सय १६ अंक बढेको थियो । बुधबार भने नेप्से १३ अंकले घट्यो । सोही कारण बिहीबार नेप्से २ हजार ७ सय ८७ विन्दुमा पुगेर साप्ताहिक कारोबार बन्द भएको थियो । नेप्सेका अनुसार यही जेठ ४ (गत मंगलबार) मा हालसम्मकै उच्च १ लाख १५ हजार कारोबारमा ११ अर्ब ३५ करोड ९३ लाख ६० हजार रुपैयाँ बराबरका २ करोड ३१ लाख ३१ हजार ६ सय १५ कित्ता सेयर किनबेच भए । सो दिन कारोबार रकम, कारोबार संख्या तथा बजार परिसूचकका आधारमा धितोपत्रको दोस्रो बजारमा कायम भएको नयाँ कीर्तिमान हो, नेप्सेको विज्ञप्तिमा उल्लेख छ ।नेप्सेले २०७५ कात्तिक २० गतेबाट पूर्ण स्वचालित अनलाइन कारोबार प्रणाली सञ्चालनमा ल्याएको हो । त्यसपछि दोस्रो बजारका प्रमुख सूचकमा क्रमिक सुधार हँदै आएको नेप्सेले जनाएको छ । दोस्रो बजारमा लगानीकर्ताको संख्या बढेसँगै जोखिम पनि बढ्ने भएकाले संयमित हुने नेप्सेले आग्रह गरेको छ ।"
मान्जीको नेपाल मोह,"उत्कृष्ट विदेशीमेसुकेकै गोलमा काठमाडौं फाइनलमा धनगढी एफसीलाई १० ले हराएर एनएसएलको पहिलो संस्करणको च्याम्पियन भयो । गत सिजन संकटाबाट ए डिभिजन लिग खेलेका यी क्यामरुनी विंगरफरवार्ड आठ गोलसहित प्रतियोगिताकै सर्वाधिक गोलकर्ता भए । बढी गोल गर्नेमा मान्जी र धनगढीका ओलावाले आफिज (४४ गोल) रहे ।ए डिभिजन लिगमा विदेशी खेलाडीको कोटामा प्रायजसो अफ्रिकी नै हुन्थे । एनएसएलमा भने युरोपमा लिग खेलिसकेका क्रोएसिया, फ्रान्स, अजरबैजानका खेलाडी पनि आए । एएफसी च्याम्पियन्स लिगका अनुभवी पनि आइपुगे । तर, उनीहरूको खेल नामअनुसार भएन । प्रदर्शनका हिसाबले एनएसएलकै एक उत्कृष्ट विदेशी खेलाडी हुन् मान्जी । उनी आफैं भने आफिजलाई उत्कृष्ट विदेशी मान्छन् ।लिगमा आफिजले उत्कृष्ट प्रदर्शन गरे, गोलहरू गरे । एक्लैले खेल परिवर्तन गरे, खेल्ने शैलीका कारण बार्सिलोनाप्रति मोहित रहेका मान्जीले भने, पछि भने उनलाई चोटले सतायो । त्यसैले खेल्न सक्ने अवस्थामा थिएनन् । उनी एनएसलमा सबैभन्दा सन्तुलित टिम धनगढीलाई मान्छन् । ट्रान्सफर मार्केट डटकम का अनुसार एनएसएलमा सबैभन्दा बढी स्थानान्तरण मूल्य भएका खेलाडी हुन् मान्जी । उनको मूल्य २ लाख ७५ हजार युरो (करिब ३ करोड ८७ लाख रुपैयाँ) उल्लेख छ ।"
एनएसएल र आई लिगको स्तर,"स्पेनी राजधानी म्याड्रिडबाट हवाईजहाजमा ३ घण्टा टाढा पर्दछ मान्जीको गृहनगर लास पाल्मास । उत्तरपश्चिम अफ्रिकासँगै रहेको द्वीप हो यो । उनले स्पेनमै पनि व्यावसायिक फुटबल खेल्ने प्रयास गरेका थिए ।सेगुन्डा डिभिजन बी (स्पेनी फुटबलमा तेस्रो श्रेणीको लिग) सम्म खेले, जापानको दोस्रो डिभिजन (जे २) पनि खेलेका ३२ वर्षीय मान्जीले भने, स्पेनको फुटबल धेरै माथि छ । मेरो स्तरभन्दा धेरै माथि । त्यहाँ खेल्न मेरो कौशलले पुग्दैन । जापानको लिग पनि धेरै माथिल्लो स्तरको रहेछ, युरोपको जस्तै । त्यहाँ दोस्रो डिभिजन पनि सजिलो छैन ।युनिभर्सिडाड डे लास पाल्मासबाट सन् २००९१० मा करिअर सुरु गरेका उनले युडी टिजारेफ, एट्लेटिको ग्रानडिला, मार्बेला, टेनिस्का, इबारा, होस्पिटालेटमा गरी ९ सिजन स्पेनी लिग खेले । सुरुमै सेगुन्डा बी खेलेका उनको त्यहाँ अधिकांश सिजन चौथो श्रेणी (टेरेसा डिभिजन) मै बित्यो । अनि उनी भारत आइपुगे आई लिग खेल्न । उनको टिम चेन्नई सिटी च्याम्पियन भयो । सर्वाधिक चार ह्याट्रिकसहित २१ गोल गरेका उनले गोल्डेन बुट जिते । अर्को वर्ष अल्बिरेक्स निगाता पुगे । जापानको दोस्रो श्रेणीको अनुभवपछि आई लिगमै फर्किए ।कोभिड१९ ले प्रभावित सिजनको अन्त्यतिर भारत आएका मान्जीले नेपाली गोलकिपर किरण चेम्जोङ (राउन्डग्लास पन्जाब) लाई मोहम्मडन स्पोर्टिङले ३३ मा रोकेको खेलमा एक गोल गरेका थिए । उनले यो सिजन आई लिगका ८ खेलमा ६ गोल गरे अनि फर्किए स्पेन । त्यसपछि एनसएएल क्लब विराटनगर सिटीमा आइपुगे । उनले यहाँ ३० ले जिते पनि किरणविरुद्ध गोल गर्न सकेनन् ।नेपाली फुटबललाई जापान वा स्पेनिस लिगसँग तुलना गर्ने अवस्था छैन । भारतमा आई लिगको आकर्षण घटिसकेको छ, इन्डियन सुपर लिग (आईएसएल) सुरु भएदेखि । यही आईएसएलसाग पनि नेपाली फुटबलको तुलना हुँदैन । अब आयो आई लिगसँग । के फरक छ त ? स्वदेश फर्किनुअघिको भेटमा मान्जीले भने, खासै फरक देख्दिनँ । एनएसएल र आई लिग उस्तै छन् । खेलाडीको कौशल र प्रदर्शनका हिसाबले दुवै लिग समान स्तरका छन् ।नेपाली खेलाडीहरू युरोपमा लिग खेल्न सक्षम छन् भनेर चर्चा भइरहन्छ । विमल घर्तीमगरसहित केही खेलाडीले युरोपमा ट्रेनिङ र ट्रायलको अवसर पनि पाएका थिए । तर, हालसम्म नेपाली फुटबलर युरोपेली क्लबमा व्यावसायिक खेलाडीको रूपमा अनुबन्ध भएका छैनन् । एनएसएलको प्रदर्शनको आधारमा नेपाली खेलाडीमा युरोप वा एसियाकै राम्रो लिग खेल्ने सम्भावना कस्तो त ? स्पेनी लिग धेरै माथि छ, जापानको लिग पनि युरोपकै स्तरमा छ, ५ फिट ८ इन्च अग्ला मान्जीले भने, नेपाली खेलाडीहरू कुशल छन्, योभन्दा माथिल्लो वा राम्रो लिग खेल्न सक्छन् । उनी आफैंचाहिँ अब कहाँ खेल्नेछन् ? केही प्रस्ताव आइरहेका छन् तर यही खेल्छु भनेर निर्णय लिइसकेको छैन, उनले भने, जहाँ मलाई चित्त बुझ्छ, राम्रो हुन्छ, त्यही खेल्नेछु ।"

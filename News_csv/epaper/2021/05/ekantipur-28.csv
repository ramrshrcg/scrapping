शीर्षक,विवरण
"ब्ल्याक फंगस बढ्दो, औषधि अभाव","बिरामीलाई बचाउन र दिमागसम्म नफैलियोस् भन्न आँखाको शल्यक्रिया जरुरी पर्छ, डा थापाले भने ।कपिलवस्तुमा भने बल्ल यसको सोधीखोजी सुरु भएको छ । जिल्लामा ब्ल्याक फंगसका बिरामी देखिएका छैनन्, कपिलवस्तु जिल्ला अस्पतालका मेडिकल सुपरिन्टेन्डेन्ट डा किशोर बन्जाडेले भने, ब्ल्याक फंगसबारे बुझ्न थालेका छौं । उनका अनुसार अस्पतालमा एक महिनायता २ सय ४० संक्रमितको उपचार भएको छ । तर कसैमा पनि ब्ल्याक फंगसको लक्षण भेटिएको छैन । अहिले भने सतर्कता अपनाउँदै बिरामीसँग हिस्ट्री लिन थालेका छौं, उनले भने । बर्दियामा पनि यसको उपचारबारे कुनै तयारी छैन । जिल्लामा आँखासम्बन्धी चिकित्सक नभएकाले पनि यसको उपचार सम्भव नभएको जिल्ला अस्पतालका मेसु डा सुभाष पाण्डेयले बताए । हालसम्म जिल्लामा ब्ल्याक फंगसका बिरामी फेला नपरे पनि देखिइहालेमा यसको उपचार गर्न तयार भने रहनुपर्ने स्वास्थ्य कार्यालय प्रमुख गोकर्ण गिरीले जोड दिए ।"
१२ हजार भाइल तत्काल आवश्यक,"बिरामीलाई ४ देखि ८ सातासम्म औषधि दिनुपर्छ, उनले भने, एक बिरामीलाई सयदेखि एक सय २० भाइलसम्म आवश्यक पर्न सक्छ । केही दिनअघि वीरगन्जमा देखिएका म्युकोमाइकोसिसका ८ बिरामीमध्ये २ जनाको मृत्यु भइसकेको छ । ती सबैमा कोभिड भइसकेको थियो भने दुई जनामा मात्र मधुमेह थिएन । नारायणी अस्पतालका डा निरज सिंह भन्छन्, बिरामीको नाक, साइनस र आँखा प्रभावित भएको थियो । यहाँ औषधि नपाएकाहरू बाध्य भएर भारतीय सीमावर्ती सहर पटनालखनउ जानुपरेको थियो । राजधानीमा समेत यो औषधिको केही सातायता अभाव छ । नेपालमा भारतको सिरम एन्ड भ्याक्सिन लिमिटेडको एम्फोटेरिसिनबी को एउटा भाइलको मूल्य ६ हजार ७ सय ३४ रुपैयाँ पर्थ्यो । हामीकहाँ त यो औषधि अहिले छँदै छैन, बाहिर पनि अभावै देखिएको छ, वीर अस्पतालका फार्मेसिस्ट निर्मल पोखरेलले भने, अरू फार्मेसीमा समेत नपाएको गुनासो गर्दै हिजो मात्र औषधि खोज्दै हिँडेका बिरामीका आफन्त हामीकहाँ आएका थिए । भारतमा केही सातादेखि कालो ढुसीको संक्रमण बढ्दा त्यहाँ एम्फोटेरिसिनबी अभाव थियो । त्यसपछि यो औषधि नेपालबाट भारततिर गएको फार्मेसी संघका केन्द्रीय अध्यक्ष अमृत खनालले दाबी गरे । हामीकहाँ यो औषधि आउने नै अत्यन्त कम मात्रामा हो, भएको औषधि पनि छिमेकमा संक्रमण व्यापक हुँदा उतातिर गएको अवस्था छ, उनले भने । कालो ढुसीको समस्या पहिलेदेखि नै भए पनि रोग प्रतिरोधक क्षमताले गर्दा शरीरमा नकारात्मक प्रभाव नपर्ने इपिडिमियोलोजी तथा रोग नियन्त्रण महाशाखाका पूर्वनिर्देशक डा जीडी ठाकुरले बताए । अनियन्त्रित मधुमेहका रोगी र स्टेरोइडको उपयोग गर्ने कोभिड व्यक्ति धेरै सावधान रहनुपर्छ, उनले भने । अमेरिकास्थित सेन्टर फर डिजिज कन्ट्रोल एन्ड प्रिभेन्सन (सीडीसी) का अनुसार म्युकोरमाइकोसिस एउटा गम्भीर तर दुर्लभ ढुसी (फंगस) को संक्रमण हो । यसलाई पहिले जाइगोमाइकोसिससमेत भनिन्थ्यो ।यो ढुसीले नाक, आँखा, आँखाको चारैतिरको कक्ष र मुखलाई संक्रमित गर्छ भने मस्तिष्कमा समेत फैलिन सक्छ । नाक बन्द हुनु, टाउको दुख्नु, नाकबाट हरियो पानी र रगत निस्कनु, पिनास दुख्नु, अनुहार सुन्निनुजस्ता यसका लक्षण हुन् ।"
"बारपाकमा दिनदिनै मृत्यु, छैन परीक्षण","सास फेर्न गाह्रो भएपछि उहाँलाई भरतपुर लगेको मंगलबार मृत्यु भयो, उतै संस्कार भयो, उनले भने । आइतबार मृत्यु भएका ५९ वर्षीय पुरुषको भने कोरोना परीक्षण भएको थिएन । स्थानीय स्वास्थ्य संस्थामा उपचारका लागि लगे पनि उनी बाँचेनन् । गाउँमा घरैपिच्छे रुघाखोकीका बिरामी भए पनि परीक्षण नभएको विकले बताए । उनका अनुसार गाउँमा दुई सय जनाभन्दा बढी रुघाखोकीका बिरामी छन् । जेठ १ गते स्वाब दिएकी बारपाककै ३८ वर्षीया महिलाको उपचारको क्रममा ६ गते मृत्यु भएको थियो । १२ दिनपछि आएको उनको रिपोर्टमा कोरोना पोजिटिभ पाइएको गाउँपालिकाको स्वास्थ्य शाखाले जनाएको छ ।मंगलबार मृत्यु भएका ७० वर्षीय वृद्ध र जेठ ७ गते मृत्यु भएका ८२ वर्षीय वृद्धको पनि कोरोना पोजिटिभ आएको गाउँपालिका स्वास्थ्य शाखाका सिअहेब अधिकृत मोदराज भट्टले बताए । एक सातामा ९ जनाको मृत्यु भएको छ, उनले भने, उहाँहरूमध्ये तीन जनामा कोरोना पाइएको छ । अरूको परीक्षण भएको छैन, रिपोर्ट नभएकाले आधिकारिक रूपमा कोरोना भन्न मिलेन । वैशाख दोस्रोबाट स्थानीयमा रुघाखोकीको लक्षण देखिन थालेको थियो । मौसम परिवर्तनका बेला पहिलेपहिले पनि रुघोखोकी लागिरहन्थ्यो, धेरैजसोले त्यस्तै हो, निको होला भनेर बसे तर दुई सातासम्म पनि निको भएन, उनले भने, कोरोना जँचाउनै नमानेकाले समस्या भयो ।गाउँमा रुघाखोकीका बिरामी बढेपछि गाउँपालिका स्वास्थ्यकर्मी जेठ ९ मा ३ सय बढीको एन्टिजेन परीक्षण गर्ने लक्ष्य साथ गाउँ पुगेका थिए । तर १८ जनाको मात्र एन्टिजेन परीक्षण गर्न सफल भएको भट्टले बताए । गाउँमा बस्न पाइँदैन, छुट्टै बस्नुपर्छ, पीसीआर गर्दा पैसा लाग्छ भन्ने भ्रम रहेछ, उनले भने, रोग लुकाउने, नदेखाउने गर्ने परिपाटीले समस्या पार्यो, हामीले निःशुल्क परीक्षण गर्ने हो, पोजिटिभ देखिए पनि आफ्नै घरमा बस्न पाइन्छ भनेर फकाइफुलाई १८ जनाको मात्र परीक्षण गर्यो, कोरोना पोजिटिभ देखिएका ८२ वर्षीय मृतकको घरमा पनि परीक्षण गर्न मान्नुभएन । १८ मध्ये ११ जनाको पोजिटिभ रिपोर्ट आएको छ । बारपाकमा वैशाख १५ यता २५ जनाको पीसीआर र ८८ जनाको एन्टिजेन परीक्षण गर्दा ६३ जनाको पोजिटिभ रिपोर्ट आएको छ । बारपाकमा तल्लो क्षेत्रमा जस्तो निषेधाज्ञामा कडाइ पनि छैन । रुघाखोकी देखिएकाले पनि गाउँ डुल्ने गरेको स्थानीय बताउँछन् । घना बस्ती भएकाले पनि निषेधाज्ञा पालना गराउन समस्या देखिएको भट्ट बताउँछन् । बारपाकमा बसाइ सहरको जस्तो छ, काम गाउँको छ, उनले भने, मेलापात गर्नै पर्यो, गाईबस्तुलाई घाँसपराल गर्नैपर्यो, बाटो एउटै छ, यसो हुँदा स्वास्थ्य सुरक्षा मापदण्ड अपनाउन पनि गाउँमा गाह्रो छ ।लगालग मृत्यु हुन थालेपछि स्थिति नियन्त्रणबाहिर पुगेको जनाउँदै बारपाक सुलीकोट गाउँपालिकाले सहयोगको अपिल गरेको छ । चिकित्सकसहितको टोली गाउँ ल्याएर स्थिति नियन्त्रणमा लिनुपर्ने अवस्था आएको गाउँपालिका अध्यक्ष विष्णु भट्टले बताए । घरघरै बिरामी छन्, पालिकाको मात्र क्षमताले भ्याउने स्थिति रहेन, संघ र प्रदेश सरकारसमक्ष पनि अनुरोध गरेका छौँ, उनले भने, प्रमुख जिल्ला अधिकारीलाई पनि भनेको छु । प्रदेश सरकारलाई पनि भनेको छु । स्वास्थ्यकर्मीसहितको टोली पठाएर स्वास्थ्य समस्या देखिएका स्थानीयलाई कोरोना परीक्षण गर्नुपर्ने उनले बताए । हामीसँग डाक्टर छैनन्, उनले भने, परीक्षण गर्न नमान्नेहरू छन्, काउन्सिलिङ गर्दै परीक्षण गर्नुपर्नेछ । शुक्रबार गण्डकी प्रदेश सरकार र गोरखा अस्पतालका चिकित्सकको टोली कोरोना परीक्षणका बारपाक जाने भएका छन् । प्रदेश सरकारबाट ३ डाक्टर, ३ नर्स र ३ ल्याब टेक्निसियनसहितको टोली आउने जानकारी प्राप्त भएको प्रमुख जिल्ला अधिकारी शालिग्राम शर्मा पौडेलले बताए । बिहीबार आकस्मिक रूपमा बसेको जिल्ला कोभिड१९ संकट व्यवस्थापन केन्द्रको बैठकले गोरखा अस्पतालका डा सन्दीप श्रेष्ठको नेतृत्वमा चार जनाको टोली खटाउने निर्णय गरेको छ ।"
कार्यनीति फेरेर निकुञ्जमा जलविद्युत्,"निकुञ्ज विभागले निकुञ्जबाहिरको मध्यवर्ती क्षेत्रमा जलविद्युत् उत्पादनको सहमति दिँदासमेत सुक्खा याममा हुने न्यून बहावलाई दृष्टिगत गरी जैविक विविधतालाई पर्न सक्ने असरहरूको विश्लेषण गर्नॅका साथै आयोजना प्रस्ताव गरेको खोलाको बाँधभन्दा तल कम्तीमा २५ प्रतिशत पानीको बहाव कायम रहने गरी अध्ययन गर्ने सर्त राख्ने गरेको थियो । अहिले निकुञ्जहरूको मध्यवर्ती क्षेत्रमा धेरै जलविद्युत् आयोजना सञ्चालनमा छन् । अहिले निकुञ्ज, आरक्षभित्रै १० प्रतिशत पानी छाडे पुग्ने गरी विद्युत् उत्पादनको सहमति दिन सक्ने गरी कार्यनीति संशोधन गरिएकामा विभागका अधिकारीहरू खुसी छैनन् तर खुलेर विरोध पनि गर्न सकेका छैनन् । विभागका महानिर्देशक दीपक खरालले कार्यनीतिलाई निकुञ्ज ऐननियमावलीले नचिन्ने भएकाले निकुञ्जभित्रको पूर्वाधारसम्बन्धी कार्यविधि बनाएर मात्र अघि बढ्न मन्त्रालयलाई राय दिए पनि त्यसअनुसार नभएको प्रतिक्रिया दिए । हामीले मन्त्रालयलाई राय दिने हो, दिएकै हो, उनले भने, ऐनकानुन कस्तो बनाउने मन्त्रालयको काम हो । हामी त कार्यान्वयन गर्ने निकाय हो । विभागका पूर्वमहानिर्देशक मनबहादुर खड्का विगतमा पनि निकुञ्जआरक्षभित्र जलविद्युत् आयोजना सञ्चालन गर्दा पानीको मात्रा थोरै छोडे हुने व्यवस्थाका लागि लगानीकर्ताहरूले दबाब दिने गरेको सम्झन्छन् । यस्तो विषय ऐनअनुसार कार्यविधि र निर्देशिका बनाएर क्लियर हुनुपर्छ भन्ने हाम्रो बुझाइ हो, उनले भने । यसैबीच, मन्त्रालयले वन संरक्षण क्षेत्र, संरक्षण क्षेत्र, मध्यवर्ती क्षेत्र, वातावरण संरक्षण क्षेत्र वा राससारमा सूचीकृत सिमसारमा १ मेगावाटभन्दा बढी २५ मेगावाट क्षमतासम्मको जलविद्युत् आयोजना निर्माण गर्दा प्रारम्भिक वातावरणीय परीक्षण (आईईई) गरे पुग्नेगरी वातावरण संरक्षण नियमावली २०७७ संशोधन गरेको छ । यसअघि १० मेगावाटभन्दा ठूला जलविद्युत् आयोजनाका लागि वातावरणीय प्रभाव मूल्यांकन (ईआईए) गर्नुपर्ने व्यवस्था थियो ।"
मुसहर बस्तीमा ज्वरोको प्रकोप,"दुई सातादेखि फैलिएको ज्वरोको प्रकोपबाट लहान नगरपालिका१५ लग्राहास्थित दलित मुसहर बस्ती प्रभावित बनेको छ । बस्तीमा काखे बालकदेखि वृद्धवृद्धासम्म थलिएका छन् । ज्वरोबाट एकै घरका ६ जनासम्म बिरामी परेका छन् ।लग्राहामा ३७ घरधुरी दलित मुसहर समुदायको बसोबास छ । ऐलानी जग्गामा बस्दै आएका उनीहरू दैनिक ज्याला मजदुरीबाट गुजारा चलाउँछन् । ज्वरोले थलिए पनि आर्थिक समस्या र कोरोना संक्रमणको डरले उपचार र परीक्षण गराउन सकेका छैनन् । आफूबाहेक घरका सबैलाई ज्वरो आएको छ । तर पैसा नहुँदा अस्पताल पुर्याउन सकेको छैन, स्थानीय मूर्तिदेवी सदायले भनिन्, गाउँकै औषधि पसलबाट सिटामोल ल्याएर खुवाएको छु, ज्वरो घटेको छैन ।बस्तीका अधिकांशमा हातगोडा, जीउ, टाउको, पेट दुख्ने, झाडापखाला लाग्ने र ज्वरो आउने भएको छ । रामे सदायका अनुसार बस्तीमा घरपिच्छे बिरामी छन् । कतिपयलाई ज्वरो निको हुँदै केही दिनपछि फेरि दोहोरिएर आएको छ, उनले भने । लहान अस्पताल यहाँबाट ९ किलोमिटर टाढा पर्छ । तर बस्तीमा अस्पताल पुर्याउने मानिससमेत नभएको ५० वर्षीया आशा सदायले दुःखेसो पोखिन् । उनीसमेत ज्वरोबाट पीडित छिन् । कसैका घरमा त पानी ल्याएर दिने मानिससमेत छैनन्, उनले सुनाइन् ।स्थानीय बस्तीमा कोरोना संक्रमण फैलिएको हो कि भन्ने त्रासमा छन् । ज्वरोको उपचार गर्न सकेका छैनौं, ९ दिनदेखि ज्वरोले थलिएकी सुर्जीदेवी सदायले भनिन्, यदि कोरोना लाग्यो भने हामी उपचार गर्न नसकेर मर्छौं होला । बस्ती पुगेका जोकोहीलाई उनीहरू उपचार गराइदिन आग्रह गर्दै आएका छन् । ज्वरोले काम गर्न सक्नेजति थलिएपछि गुजारा गर्न गाह्रो परिरहेको स्थानीय ५३ वर्षीया सुर्जीदेवी सदायले बताइन् । बजारमा मजदुरी गर्न जानेहरू निषेधाज्ञाले घरमै थुनिएर बस्नुपर्दा रोजीरोटी खोसिएको छ, सदायले भनिन्, गाउँमा अन्य काम पनि छैन ।बस्तीमा बिहीबार स्वास्थ्यकर्मीको टोली पुगेर स्थानीयको स्वास्थ्य जाँच गरेको छ । लहान१५ का वडाध्यक्ष तेजनारायण चौधरीले कोरोना संक्रमणको आशंका रहेकाले नगर स्वास्थ्य शाखासँग समन्वय गरी दुईतीन दिनभित्रै परीक्षणको समेत व्यवस्था गरिने बताए ।"
एमाले नेताको होटलको म्याद थप,"राराताल किनारमा रहेका भौतिक संरचना हटाउने निकुञ्ज विभागको योजनाविपरीत वन तथा वातावरणमन्त्री प्रेमबहादुर आलेले डाँफे होटलको म्याद ५ वर्ष थपिदिएका छन् । मुगुको हुटुस्थित उक्त होटल पूर्वसांसदसमेत रहेका एमाले नेता गोपाल बमको हो ।तीन महिनाअघि विभागले स्वीकृत गरेको रारातालको ५ वर्षे व्यवस्थापन योजना (सन् २०२१२०२५) मा तालछेउमा रहेका दुई होटल (डाँफे र हेरिटेज) सहित निकुञ्ज कार्यालय र नेपाली सेनाको गुल्म मध्यवर्ती क्षेत्रमा सार्ने उल्लेख छ । रामसार सूचीमा सूचीकृत रारातालको संरचना, जैविक विविधता र पारिस्थितिकीय प्रणाली जोगाउन कोर क्षेत्रमा रहेका सबै संरचनालाई बाहिरी क्षेत्र (मध्यवर्ती क्षेत्र) मा सार्नुपर्ने विज्ञहरूको सुझाव प्रतिवेदनमा छ । तर मन्त्री आलेले जेठ ७ मा डाँफे होटलको म्याद ५ वर्ष थप गरिदिएका हुन् । डेढ महिनाभन्दा बढी म्याद बाँकी छँदै ५ वर्षे म्याद थप गर्दा मन्त्री आलेले विभागसँग राय लिएका थिएनन् । म्याद थपका लागि मन्त्रीज्यूकोमा निवेदन परेको रहेछ, विभागका महानिर्देशक दीपक खरालले कान्तिपुरसँग भने, सचिवज्यूसँग छलफल गरेर मन्त्रीज्यूले म्याद थप गर्नुभएछ ।म्याद थपिएलगत्तै मन्त्री आले अनुगमन भन्दै हेलिकोप्टरमा रारा निकुञ्ज र खप्तड निकुञ्ज पुगेका थिए । रारा निकुञ्ज कार्यालय भने योपटक होटलको म्याद थप गर्न नहुने पक्षमा थियो । व्यवस्थापन योजना कार्यान्वयन गर्ने हो भने म्याद थप गर्नु हुन्थेन, निकुञ्जका प्रमुख संरक्षण अधिकृत बद्रीविनोद दाहालले फोनमा कान्तिपुरसँग भने, स्थानीयलगायत मध्यवर्ती क्षेत्रका बासिन्दाहरू यहाँका सबै संरचना बाहिर सानुपर्छ भन्नेमा छन्, जो जायज छ । विघटित प्रतिनिधिसभाको अन्तर्राष्ट्रिय सम्बन्ध समितिले समेत रामसार सूचीमा रहेको राराको जैविक विविधता जोगाउन कोर एरियाका सबै संरचना हटाउन एक महिनाअघि सरकारलाई निर्देशन दिएको थियो । समितिका १२ जना सदस्यहरूले स्थलगत अध्ययन गरी प्रतिवेदन तयार गरेका थिए । मुगुका तत्कालीन सांसद मोहन बानियाँले भने, तिनै सुझावका आधारमा समितिले सरकारलाई सुझाएको थियो, सुझाव कार्यान्वयन भएन ।गत फेब्रुअरीमा विभागले स्वीकृत गरेको राराको व्यवस्थापन योजनामा तालसँगै रहेका होटलमा दिनहुँ हुने भीड, निकुञ्ज कार्यालय र सेनाको गुल्मका कारण तालको संरचना र जैविक विविधतामा असर गरेकाले हटाउनुपर्ने उल्लेख छ । उक्त योजना प्रतिवेदनअनुसार सन् २०१९२० मा ८ हजार २ सय २३ आन्तरिक पर्यटक भित्रिएका थिए । पर्यटक आगमन वृद्धि हुन थालेका कारण तालको जैविक विविधतामा नकारात्मक असर परेकाले मानवीय चाप घटाउन सबै संरचना कोर क्षेत्रबाहिरको मध्यवर्ती क्षेत्रमा सार्नुपर्ने विज्ञहरूको सुझाव थियो ।रारा क्षेत्र जोगाउने भन्दै २०३४ मा तालछेउका गाउँहरू रारा र छाप्रुका करिब दुई सय परिवारलाई बर्दियाको ताराताल स्थानान्तरण गरिएको थियो । उनीहरूलाई पछि बाँकेको चिसापानी गाबरभ्याली सारिएको थियो । जिल्ला समन्वय समिति मुगुका संयोजक पूर्णबहादुर रोकायाले भने, तालछेउका होटलमा दिनहुँ दुईतीन सय जना मान्छे आएर बस्दा फोहोर हुँदैन भने पहिला किन यहाँको बस्ती हटाइयो ? महानिर्देशक खराल भने होटलको म्याद ५ वर्ष थपिए पनि त्यहाँस्थित निकुञ्ज कार्यालय र सेनाको गुल्म एकदुई वर्षभित्र निकुञ्जको कोर क्षेत्रभन्दा बाहिर सार्ने योजना रहेकाले त्यतिबेला होटल पनि स्वतः हट्ने दाबी गर्छन् ।"
संक्रमितको मृत्युपछि स्वास्थ्यकर्मीमाथि हातपात,"कोरोना संक्रमितको मृत्यु भएपछि उपचारमा लापरबाही गरेको भन्दै नेपालगन्जस्थित भेरी अस्पतालमा आफन्तले स्वास्थ्यकर्मीमाथि हातपात गरेका छन् । जेठ ४ देखि उपचाररत दाङका ५३ वर्षीय डिल्लीबहादुर रावतको उपचारका क्रममा बिहीबार राति ८ बजेतिर मृत्यु भएको थियो । उनको मृत्युपछि आक्रोशित आफन्तले स्वास्थ्यकर्मीमाथि आक्रमण गर्नुका साथै अस्पतालको आईसीयू कक्षमा तोडफोड गरेको प्रहरीले जनाएको छ । घटनामा चार नर्सिङ स्टाफ र एक जना चिकित्सक घाइते भएका छन् । ड्युटीमा खटिएका बेला आफूमाथि हातपात सुरु भएपछि अस्पतालभित्र स्वास्थ्यकर्मीको भागाभाग भएको नर्सिङ अधिकृत शिला शर्माले बताइन् । बिरामीलाई बचाउन हरसम्भव प्रयास गरेका हौं । आफ्नै ज्यान बचाउन शौचालयमा लुकेर बस्नुपर्ने घटना भयो, उनले भनिन् । परिवारलाई जानकारीबिना भेन्टिलेटरमा राखेर उपचार गराउँदा मृत्यु भएको भन्दै रावतका आफन्तले स्वास्थ्यकर्मीमाथि आक्रमण गरेको बाँकेका कोरोना फोकल पर्सन तेज वलीले बताए । स्वास्थ्यकर्मीहरूलाई लखेट्दै हातपात गर्न थालेपछि अस्पतालमा हल्लीखल्ली भएको थियो । आईसीयूमै छिरेर जाइलागेपछि चिकित्सकहरूले केहीबेर काम बन्द गरेका थिए । स्थिति तनावपूर्ण भएपछि अस्पतालमा प्रहरीले सुरक्षा दिएको थियो । घटनामा संलग्न तीन जनालाई नियन्त्रणमा लिइएको बाँकेका एसपी ओमबहादुर रानाले बताए । घटनालगत्तै अस्पताल पुगेका प्रमुख जिल्ला अधिकारी, प्रहरी प्रमुख, अस्पताल प्रशासन, अस्पताल विकास समिति प्रतिनिधिले छलफल गरेर दोषीलाई कारबाही गर्ने र अस्पतालमा भयरहित वातावरण बनाउने विषयमा परामर्श गरेका थिए ।"
राष्ट्रपति र प्रधानमन्त्रीबाट मुलुकमाथि अपराध गरियो,"सरकारले दूरगामी निर्णय गर्न पाउँदैन : देउवाकांग्रेस सभापति शेरबहादुर देउवाले न्यायपालिकामा मुद्दा विचाराधीन रहेको अवस्थामा संविधानविपरीत सत्तामा रहेको सरकारलाई कुनै पनि दूरगामी प्रकृतिका निर्णय लिने र कार्यान्वयन गर्ने अधिकार नभएको बताएका छन् । वर्तमान सरकार संविधानको मूल मर्म र भावनाविपरीत सत्तामा आसीन छ । संसदीय प्रणाालीलाई छलेर दूरगामी प्रकृतिका निर्णयहरू लिँदै छ, देउवाले बिहीबार विज्ञप्ति जारी गर्दै भनेका छन् । देउवाले सरकारको सम्पूर्ण ध्यान कोरोना रोकथाम र उपचारमा केन्द्रित गर्न र निषेधाज्ञाका कारण मर्कामा परेका निम्न आय भएका आमनागरिक, साना व्यवसायी, श्रमजीवीलाई राहत र सहयोगका लागि विशेष आर्थिक प्याकेज घोषणा गर्न पनि माग गरेका छन् । उनले यसअघि आफूले प्रधानमन्त्रीलाई भेटेर दिएको १५ बुँदे ध्यानाकर्षणपत्रलाई गम्भीरताका साथ लिन पनि भनेका छन् । कोरोनाविरुद्धको खोप तत्काल आपूर्ति, देशभर आवश्यकताअनुसार आईसीयू बेड र अक्सिजनको व्यवस्था र निम्न आय भएकालाई निःशुल्क उपचारको सुनिश्चित गर्न पनि उनले माग गरेका छन् । देउवाले विदेशी मित्रराष्ट्र र संघसंस्थाहरूबाट आएको सहयोगको दुरुपयोग र पार्टीकरण भएको आरोप लगाएका छन् । उनले असंवैधानिक बाटोबाट भए पनि सत्तामा टिकिराख्ने प्रधानमन्त्री ओलीको योजनालाई राष्ट्रपति भण्डारीले सहयोग गरेर संविधानको ठाडो उल्लंघन गरेको आरोप लगाएका छन् ।"
विघटन रिट संवैधानिक इजलासमा,काठमाडौं (कास) सर्वोच्च अदालतले प्रतिनिधिसभा विघटनसँग सम्बन्धित १९ वटा निवेदनलाई संवैधानिक इजलासमा पठाउन आदेश दिएको छ । प्रधानन्यायाधीश चोलेन्द्रशमशेर जबराको इजलासले गम्भीर संवैधानिक व्याख्याको विषय रहेको भन्दै ती निवेदनलाई संवैधानिक इजलासमा पठाउन आदेश दिएको हो । संविधानमा गम्भीर संवैधानिक व्याख्याको विषयलाई संवैधानिक इजलासले सुनुवाइ गर्ने व्यवस्था छ । प्रतिनिधिसभा विघटनसँग जोडिएका अरू निवेदन शुक्रबार संवैधानिक इजलासमा पेस हुँदै छ ।
प्रधानमन्त्रीलाई सुरक्षा प्रमुखको सुझाव चुनावअघि संक्रमणको चेनब्रेक र खोप,"चारवटै सुरक्षा निकायका प्रमुखले कोरोना महामारीको चेनब्रेक र समुदाय तहसम्मै खोपको व्यवस्था गर्न सके तोकिएकै मितिमा निर्वाचन सम्भव रहेको बताएका छन् । गृह र रक्षामन्त्रीको समेत जिम्मेवारी सम्हालेका प्रधानमन्त्री केपी शर्मा ओलीसँग भएको छलफलमा उनीहरूले चुनावका लागि महामारीबाहेक अरू खासै चुनौती नरहेको धारणा राखेका थिए । प्रधानमन्त्री ओलीले बिहीबार मुख्यसचिव शंकरदास बैरागी, गृहसचिव महेश्वर न्यौपाने र रक्षा मन्त्रालयका सचिव रेश्मीराज पाण्डेसहित प्रधानसेनापति पूर्णचन्द्र थापा, प्रहरी महानिरीक्षक शैलेश थापा क्षेत्री, सशस्त्र प्रहरी महानिरीक्षक शैलेन्द्र खनाल र राष्ट्रिय अनुसन्धान विभागका प्रमुख गणेशप्रसाद अधिकारीलाई बालुवाटारमै बोलाएर समसामयिक सुरक्षा, महामारी नियन्त्रणका लागि लिइएका प्रतिकार्य योजना कार्यान्वयन र निर्वाचन सुरक्षाका विषयमा छलफल गरेका थिए । स्वास्थ्य आपत्काल वा राजनीतिक गतिरोध बढ्दै जाँदा संकटकालसमेत घोषणा हुने अड्कलबाजीका बीच सुरक्षा प्रमुखसँग प्रधानमन्त्री ओलीले छलफल गरेका हुन् । स्रोतले भने छलफलमा संकटकाल वा स्वास्थ्य आपत्कालका विषयमा कुरा नउठेको दाबी गर्यो । छलफलमा गृहसचिव न्यौपाने र रक्षासचिव पाण्डेले मन्त्रालयगत ब्रिफिङ गरेपछि सुरक्षा प्रमुखहरूले बोलेका थिए । छलफलका विषयमा प्रधानमन्त्री कार्यालय, गृह मन्त्रालय र रक्षा मन्त्रालयलगायत कुनै निकायले औपचारिक धारणा बाहिर ल्याएका छैनन् । कोरोना महामारीको दोस्रो लहर चलिरहेका बेला सरकार निर्वाचनको तयारीमा जुटेको हो । अहिले कोरोना संक्रमण रोकथाम र नियन्त्रणका लागि ७१ जिल्लामा जिल्लाव्यापी र ४ जिल्लामा जोखिमयुक्त क्षेत्रमा निषेधाज्ञा लगाइएको छ । हाल खोटाङ र मनाङमा मात्रै निषेधाज्ञा छैन । बालुवाटारको छलफलमा प्रधानमन्त्री ओलीले संक्रमणको चेनब्रेक गर्न निषेधाज्ञालाई कडाइका साथ लागू गर्न पनि निर्देशन दिएका छन् । उनले सीमा व्यवस्थापन, निषेधाज्ञाको कार्यान्वयन र प्रतिकार्य योजनामा सुरक्षा निकायहरूले उल्लेखनीय योगदान गरेको भन्दै प्रशंसा पनि गरेका थिए । प्रधामनन्त्री ओलीले कोरोना संक्रमणविरुद्ध चालिएका निषेधाज्ञालगायतका प्रतिकार्य योजनाबारे सचिव र सुरक्षा प्रमुखहरूको धारणा लिएको स्रोतले जनाएको छ । उपप्रधानमन्त्री ईश्वर पोखरेलले सम्हाल्दै आएको रक्षा मन्त्रालय २०७७ असोज २८ मा ओलीले आफैंले लिएका थिए । त्यस्तै सर्वोच्च अदालतले गत ६ गते गैरसांसदलाई दोहोर्याएर मन्त्री नियुक्त गर्न नमिल्ने फैसला गरेसँगै गृहमन्त्री रामबहादुर थापा पदमुक्त भएपछि गृह मन्त्रालय पनि प्रधानमन्त्री ओलीले नै सम्हालेका छन् । यही मेसोमा पछिल्लो वस्तुस्थिति बुझ्न ओलीले सुरक्षा निकायका प्रमुखलाई बालुवाटारमै बोलाएर ब्रिफिङ लिएका हुन् । छलफलमा प्रधानसेनापति थापाले संक्रमणको चेनब्रेक गरेर निषेधाज्ञा घटाउँदै आमसर्वसाधारणलाई सहज तरिकाले खोप व्यवस्था गर्न सके चुनाव गराउन कुनै कठिन नभएको बताएका थिए । अन्य सुरक्षा निकायका प्रमुखको पनि त्यही किसिमको धारणा रहेको छलफलमा सहभागी स्रोतले जनाएको छ । उनीहरूले जतिसक्दो छिटो खोपको व्यवस्था मिलाउन आग्रह गरेका थिए । जवाफमा प्रधानमन्त्री ओलीले सरकार पर्याप्त खोप ल्याएर नागरिकलाई ढुक्कसँग बस्ने वातावरण निर्माण गर्न लागिपरेको बताएका थिए । उनले निर्वाचन आयोगसँग समन्वय गरेर तोकिएकै मितिमा चुनाव गराउने गरी तयारी थाल्न पनि निर्देशन दिएका थिए । सुरक्षा प्रमुखहरूसँगको छलफलबारे प्रधानमन्त्रीका प्रेस सल्लाहकार सूर्य थापा बोल्न चाहेनन् । त्यसबेला म अरू नै काममा थिएँ, त्यसैले मलाई जानकारी छैन, उनले भने । मन्त्रिपरिषद्को सिफारिसमा राष्ट्रपति विद्यादेवी भण्डारीले प्रतिनिधिसभा विघटन गरी आगामी कात्तिक २६ र मंसिर ३ गतेका लागि निर्वाचन मिति घोषणा गरेकी छन् । तर विघटनविरुद्ध सर्वोच्च अदालतमा मुद्दा परेको छ । जसलाई सर्वोच्चले अन्तरिम आदेश दिन अस्वीकार गर्दै संवैधानिक इजलासमा पठाएको छ । प्रमुख निर्वाचन आयुक्त दिनेश थपलियाले पनि मतदाताका लागि खोप व्यवस्था गरी संक्रमणको जालो तोड्न सके निर्वाचन गराउन कठिनाइ नहुने बताए । प्रधानमन्त्री ओलीले गएको शनिबार आयोगका पदाधिकारीसँग चुनावी तयारीबारे परामर्श गरिसकेका छन् । चुनावी वातावरण बनाउने काम सरकार र राजनीतिक दलहरूको हो, महामारी रोकथाम र नियन्त्रणका लागि सरकारले आवश्यक कदम चालेर खोपको सहज व्यवस्था गर्नुपर्यो र संक्रमणको चेनब्रेक हुनुपर्यो, थपलियाले कान्तिपुरसँग भने, निर्वाचनको तयारी हामीले थालिसकेका छौं, मतदाता नामावली अद्यावधिक पनि रोकिसकेका छौं । उनले गृह मन्त्रालयसँग चुनावी सुरक्षा तयारीबारे छिट्टै पत्र पठाउने जानकारी पनि दिए ।"
गोर्खा मुद्दामा वार्ता गर्न बेलायत तयार,"लन्डन (कास) बेलायतले भूतपूर्व ब्रिटिस गोर्खा सैनिकको समस्या समाधानका लागि नेपाल सरकारसँग वार्ता गर्न तयार रहेको जनाएको छ । बेलायती रक्षा मन्त्रालयले गैरआवासीय नेपाली संघ बेलायतका उपाध्यक्ष एवम् ब्रिटिस गोर्खा विभाग प्रमुख प्रेम गाहा मगरलाई दुई पृष्ठ लामो पत्र लेख्दै वार्ताका लागि तयार रहेको जनाएको हो । पत्रमा बेलायती रक्षा मन्त्रालयले पाँचवटा बुँदामा आफ्ना धारणा उल्लेख गरेको छ । ब्रिटिस गोर्खासम्बद्ध ५ वटा संस्थासहित एनआरएनएका तर्फबाट सन् २०२१ अप्रिल ६ मा बेलायती प्रधानमन्त्री बोरिस जोन्सनलाई पठाइएको ज्ञापनपत्रको जवाफ रक्षा मन्त्रालयले पठाएको हो । पत्रमा यसअघिका प्राविधिक समितिले गरेका काम, बेलायत नेपाल सरकारबीच भएका संवाद, नेपालमा लगानी, बेलायत बसोबास गर्न चाहने भूतपूर्व गोर्खा सैनिकको व्यवस्थापन र बैंकमार्फत पेन्सन भुक्तानीलगायत विषय उल्लेख छन् । तर, बेलायत सरकारले पूर्वगोर्खाको अधिकांश समस्या समाधान भइसकेको र आवश्यक परे नेपाल सरकारले काठमाडौंस्थित आफ्नो राजदूतमार्फत पनि संवाद गर्न सक्ने उल्लेख गरेको छ । बेलायती रक्षा मन्त्रालयले यसअघिको प्राविधिक समितिले तयार पारेको व्यवस्थाबारे सन् २०१९ मा दुवै देशका प्रधानमन्त्री तहमा समेत छलफल भइसकेको र सोहीअनुसार काम भइरहेको उल्लेख गर्दै पेन्सनबारे पुनरावलोकन नहुने प्रस्ट पारेको हो । त्यस्तै, बेलायतमा बसोबास गर्न चाहने पूर्वगोर्खा र तिनका आश्रित परिवारका लागि पटकपटक व्यवस्था गरिएको र छुटेकाहरूका लागि थप व्यवस्था गरिएको जनाइएको छ । बेलायत बस्न चाहने गोर्खालाई आवश्यक प्रावधान पछिल्लो पटक सन् २००४ मा बनाइएको र त्यसअघिका गोर्खाका लागि थप २ वर्ष दिइएको रक्षा मन्त्रालयले जनाएको छ । त्यस्तै, सन् २००९ मेमा १ जनवरी १९४८ देखि ३० जुन १९९७ सम्म सेवारतका लागि बेलायत बसोबासका लागि अनुमति दिइएको पनि मन्त्रालयले स्पष्ट पारेको छ । आश्रित परिवारको पहिचान र अनुमति दिन काठमाडौंमै कार्यालय स्थापना गरिएको पनि पत्रमा उल्लेख छ । त्यस्तै, गोर्खा कल्याणकारी कोष स्थापना गरी पहिलो पटक सेप्टेम्बर २०१९ मा २५ लाख पाउन्ड कोषमा भुक्तानी गरिएको र कोषअन्तर्गत आधारभूत उपचार खर्च पनि व्यवस्था गरिएको जनाइएको छ । पूर्वब्रिटिस गोर्खाका लागि नेपालस्थित स्ट्यान्डर्ड चार्टर्ड बैंकमा पाउन्ड स्टर्लिङमै पेन्सन उपलब्ध गराइएको र भारतीय बैंकमार्फत पेन्सन नदिइएको स्पष्ट पारिएको छ ।"
"राष्ट्रपतिको खोप कूटनीति : केही उत्साह, केही प्रश्न","आखिर, कहिल्यै नहुनुभन्दा त ढिलै भए पनि बेस । संवैधानिक राष्ट्रपतिमार्फतै सही, मुलुकले खोप कूटनीतिलाई अलि तीव्र बनाएको छनक मिलेको छ । राष्ट्रपति विद्यादेवी भण्डारीले टेलिफोन गरी खोप उपलब्ध गराउन आग्रह गरेपछि चिनियाँ राष्ट्रपति सी चिनफिङले नेपाललाई थप १० लाख खोप अनुदानमा दिने घोषणा गरेका छन् । खोप अभावमा तिर्खाएको काकाकुल जस्तो भैसकेको मुलुकका निम्ति यो सहयोग आफैंमा सराहनीय छ । परन्तु नेपालले खोपका निम्ति गर्ने प्रयत्न र चीनले गर्ने सहयोग यतिमा सीमित रहनु हुँदैन । र, नेपालले यस्तो पहल अरू सम्भाव्य मुलुकसित पनि जारी राख्नुपर्छ । यतिबेला समकालीन विश्व कूटनीतिकै एउटा अहम् मामिला कोभिडविरुद्धको खोप भएकाले यो दौडमा पछाडि नपर्न मुलुकले सबैखाले कूटनीति अपनाउनुपर्छ । यद्यपि, यस्तो अग्रसरता अक्सर मुलुकको कार्यकारी नेतृत्व तथा संयन्त्रहरूले नै लिनु बढी स्वाभाविक हुन्छ । राष्ट्रपति भण्डारीले कोभिड१९ रोकथाम र नियन्त्रणमा अति आवश्यक खोप ल्याउन दुवै छिमेकी चीन र भारतसँग खोप कूटनीति अघि बढाएकी हुन् । चिनियाँ समकक्षीसित बुधबार टेलिफोन संवाद गरेकी भण्डारीले मंगलबार भारतीय राष्ट्रपति रामनाथ कोविन्दलाई पनि पत्राचार गरेको जानकारी दिइएको छ । राष्ट्रपति भण्डारीसितको संवादमा चिनियाँ समकक्षी सीले नेपाललाई चाहिएको अरू खोप खरिद गर्ने सम्बन्धमा आफ्नोतर्फबाट सहजीकरण गरिदिने वचन पनि दिएको बताइएको छ । विश्वास गरौं, यसको कार्यान्वयन चाँडै गर्न दुवै पक्ष अग्रसर हुनेछन् । यसअघि चिनियाँ सरकारी कम्पनी सिनोफार्मसित खोप खरिद गर्न बेइजिङस्थित नेपाली दूतावासले तारतम्य मिलाउँदै गर्दा पनि यता स्वास्थ्य मन्त्रालयले पत्र पठाउन ठेगाना नभेटिएकोजस्तो हास्यास्पद बहानाबाजी गरेको थियो । जानीनजानी नेपाल पक्षबाट भएको यस्तो त्रुटि वा गैरजिम्मेवारी फेरि दोहोरिनु हुन्न । अहिले सिनोफार्मले नेपाललाई उपलब्ध गराउन सक्ने खोपको संख्या, लागत र समयावधिबारे नेपाली दूतावासमार्फत कुराकानी थालेको बताइएको छ । अब हाम्रोतर्फको कमजोरीका कारण खोप आपूर्तिमा थप विलम्ब हुनु हुँदैन । भारत र चीनका अतिरिक्त नेपालले खोपका निम्ति सबै उत्पादक मुलुकसित आग्रह गर्नुपर्छ । भारतले अहिले खोप निर्यात बन्द गरेको छ भने चीनबाट कति मात्रा ल्याउन सम्भव छ, टुंगो छैन, त्यसमाथि सिनोफार्मबाट उत्पादित भेरोसेल खोप १८ वर्षदेखि ५९ वर्षभित्रकालाई मात्र लगाउन मिल्ने भएकाले हामीले अन्यत्र पनि नजर लगाउनुपर्छ । भारतको सिरम इन्स्टिच्युटद्वारा उत्पादित कोभिसिल्ड खोपको पहिलो मात्रा लगाएका ६५ वर्षमाथिका साढे १४ लाखले दोस्रो मात्रा लगाउन पाएका छैनन् । जबकि सिरमसित किनिसकेको १० लाख मात्रा खोप उसले दिन बाँकी नै छ । त्यसैले दोस्रो मात्राका लागि कोभिसिल्ड उपलब्ध गराइदिन सरकारले भारतसित अझ प्रभावकारी कूटनीतिक लबिइङ गर्नुपर्छ । गाउँगाउँमा त यही उमेर समूहकाले पनि पहिलो मात्रा नै लगाउन पाएका छैनन् । तोकिएका केही पेसाकर्मीबाहेक ६० देखि ६५ वर्षकाले पनि पहिलो मात्रा लगाएका छैनन् । त्यसैले मुलुकलाई अरू उत्पादनका खोपको पनि उत्तिकै खाँचो छ । स्वास्थ्य सेवा विभागले जोन्सन एन्ड जोन्सनले तयार गरेको खोप र रुसको स्पुतनिकफाइभ खरिदका लागि गरेको प्रस्तावमा दुवै कम्पनीले सकारात्मक जवाफ पठाएको भनिएको छ, यो प्रक्रियालाई पनि छिटै टुंग्याइनुपर्छ । यस्तै, कोभिसिल्ड उपलब्ध नहुने भएपछि कोभ्याक्स सहयोगअन्तर्गतका दुई विकल्पमा अमेरिकाको जोन्सन एन्ड जोन्सन र अन्य देशमा उत्पादित कोभिसिल्ड खोप माग गर्न खोप सल्लाहकार समितिले सरकारलाई सिफारिस गरेको छ । नेपालले यो नाम जेठ १८ सम्म दिइसक्नुपर्नेछ । तसर्थ, सरकारले अविलम्ब कोभ्याक्सअन्तर्गत आउन बाँकी करिब सवा करोड मात्रा खोप छिटो ल्याउने वातावरण बनाउनुपर्छ । खोपका निम्ति देशको राष्ट्रप्रमुखले गरेको पहललाई अन्यथा रूपमा लिन त मिल्दैन तर पनि अघिल्लो दिन भारतीय समकक्षी कोविन्दलाई पत्र लेख्नु र भोलिपल्टै चिनियाँ समकक्षीसित टेलिफोन संवाद गर्नुले कताकता दुई छिमेकी मुलुकलाई आफैंले खोपको कूटनीतिक प्रतिस्पर्धामा सरिक गराउन खोजेजस्तो भान हुन्छ । यही कुरा स्थापित कूटनीतिक संयन्त्र र कार्यकारी तहबाट गरिएको हुन्थ्यो भने पक्कै यस्तो महसुस हुँदैनथ्यो होला । फेरि, चिनियाँ शासकीय संरचना, कार्यशैली र त्यहाँ राष्ट्रपति कार्यकारी प्रमुख रहेको सन्दर्भमा सीसित भण्डारीले संवाद गर्नुको कारण बुझ्न सकिन्छ, तर भारतमा त राष्ट्रपति केवल आलंकारिक पद मात्रै हो । त्यहाँ पनि कार्यकारीको साटो राष्ट्रपतिलाई आग्रह गर्नुले सांकेतिक सन्देशभन्दा बढी केही दिँदैन । यस्तो संवाद हाम्रा स्थापित कूटनीतिक संयन्त्र र कार्यकारी तहबाटै हुँदा बढी स्वाभाविक र उपलब्धिमूलक हुन सक्छ । यसै पनि त्यहाँ राष्ट्रपति कोविन्द स्वयंको निर्देशन चल्ने होइन, उनले त्यो पत्र भारतीय सरकारलाई नै पठाउने हुन् । तसर्थ, हामीले कार्यकारी प्रयोजनका निम्ति सकभर औपचारिक संयन्त्रकै प्रयोग गर्नुपर्छ । मैत्री सम्बन्ध मजबुत बनाउन तथा सहयोग जुटाउन सांकेतिक अर्थमा राष्ट्रपतिले संवाद गरे पनि यसको सम्पूर्ण पहल भनेको कूटनीति गर्नकै निम्ति स्थापित संयन्त्र र कार्यकारी तहबाटै हुनुपर्छ । जहाँ पनि कार्यकारीकै भूमिकाजसरी सीमित संवैधानिक भूमिका रहेको राष्ट्रपति अघि सर्दा त्यसले दिने सम्पूर्ण सन्देश सही हुँदैन । यसबाट राष्ट्रपतिले राजकाजमा आफ्नो भूमिका खोजेजस्तो मात्र होइन, संविधानबमोजिमको कार्यकारी सरकारलाई उपेक्षा गरेको पनि अर्थ लाग्छ । त्यसैले खोप कूटनीतिका सबै ढोका खोलौं, जसरी हुन्छ मुलुकमा खोप भित्र्याऊँ, तर कसैको कुनै प्रयत्नप्रति कतैबाट कुनै सन्देह व्यक्त गर्ने परिस्थिति ननिम्तिने गरी अग्रसरता लिऊँ ।"
विश्वास गुमाएका प्रधानमन्त्री,"खड्गप्रसाद शर्मा ओलीलाई यसै वर्ष वैशाख २७ गते प्रतिनिधिसभाले देशको प्रधानमन्त्रीका रूपमा कार्यरत रहन अस्वीकार गरेको हो । स्मरण रहोस्, २०७४ सालमा यही सदनले उनलाई भव्य बहुमतसहित स्वागत गरेको थियो । विडम्बना हेर्नुहोस्, उनी यसपाला सदनसम्मुख आफैंले प्रस्ताव गरेको विश्वासको मत प्राप्त गर्न असमर्थ भए । तर, त्यसरी पदमुक्त भइसकेपछि पनि त्यसको बहत्तर घण्टापछि पुनः उनी नै प्रधानमन्त्री नियुक्त भए । नियुक्त भएका मात्र होइनन्, भईवरी पुनः प्रतिनिधिसभा विघटन गरेर देशको राजनीतिक भविष्य फेरि सर्वोच्च अदालतमा पुर्याइदिएका छन् । अनौठो के छ भने, विश्वासको मत गुमाएर पनि सदनको सबैभन्दा ठूलो दल एमालेका संसदीय दलको नेता आफैं भएका कारण उही शरीरमा फेरि ओली नै प्रधानमन्त्रीमा नियुक्त हुन पुगेका थिए । सभ्य र मर्यादित राजनीतिज्ञहरू शासनमा पुग्ने देशमा संसद्को फ्लोरमा पराजित नेता यस्तो परिस्थिति उपस्थित हुँदा दलको नेता पदमा किमार्थ बस्दैन, उसले संसदीय दललाई अर्को नेता चुन्ने मार्गप्रशस्त गरिदिने गर्छ । उही मान्छे लगत्तै प्रधानमन्त्रीमा नियुक्ति पाउने परिकल्पना लोकतन्त्रले गरेकै हुँदैन । ताजा जनादेश प्राप्तिपछि भने जायजै मानिन्छ किनभने त्यस अवस्थामा उसलाई नयाँ जनअनुमोदन प्राप्त भएको हुन्छ । तर बहालवाला सदनको फ्लोरमा पराजित भएपछि पराजित हुनुलाई नै प्रधानमन्त्रीका लागि पहिलाको जनादेशको अन्त्य भएको मानिन्छ र मान्नुपर्छ । सभ्य समाजमा त्यही सदनमा उही मान्छे लगत्तै नियुक्त हुने कल्पना नगरिने भएकाले हुनुपर्छ, संविधाननिर्माताहरूले सदनमा विश्वास गुमाएको मानिस संसदीय दलको नेता भएर ढसमस्स बसिरहन्छ भन्ने नै नसोचेका, त्यसैले संविधानमा त्यस्तो कार्य निषेध गर्ने प्रावधान नराखिएको हो । तर ओलीका सन्दर्भमा विचित्र भयो, न उनमा पराजित भएर छोड्नुपर्छ भन्ने चेत पलाएको पाइयो, न त आफैंलाई लोकतान्त्रिक भइसकेको भन्ने ओली समर्थित एमाले पंक्तिले संसदीय दलको नेता बदल्ने विमर्श गर्नुपर्छ भनेको नै सुनियो । शाब्दिक लोकतन्त्रको वाचन त गरियो तर आफूलाई प्रधानमन्त्री बनाउने सदनकै विश्वास गुमाएपछि छोड्नुपर्छ भन्ने विषयमा चाइँचुइँ केही सुनिएन ।फलस्वरूप सदनको विश्वास गुमाएका ओली नै पुनश्च प्रधानमन्त्रीमा नियुक्त भए, गरिए । आलंकारिक नै भए पनि राष्ट्रपति विद्यादेवी भण्डारीले ओलीलाई एक शुभचिन्तकका रूपमा सुझाव दिँदै, प्राविधिक रूपमा मिले पनि यो कार्य लोकतान्त्रिक मर्यादाअनुरूप नभएको भनेर सम्झाउनुपर्थ्यो । अझ शीतलनिवास नजाँदै ओली आसपासका वकालतपारंगत र विद्यावारिधिहरूले पदैका लागि यति मरिहत्ते गरेर आफ्नो इतिहासै बिगार्ने काम नगर्न परामर्श दिनुपर्थ्यो । (आफैं विचार गर्नुहोस्, त्यतिसम्मको संज्ञान नहुनेले विद्यावारिधि प्राप्त गर्नुको के अर्थ भयो ? अझ वकालतपारंगत हुनुको अर्थ के खोज्नु, पढाइ नै व्यर्थ भयो !) पूर्वसभामुख, झन् संविधानसभाकै अध्यक्ष सुवास नेम्बाङसँगै सोधौं न, त्यत्रो वकालती पढाइ व्यर्थ भयो कि भएन ? भएन भन्ने त प्रश्नै होइन । व्यर्थ भएकै हो । पछिल्ला घटनाक्रम हेर्दा अरूको त अरूको, स्वयं नेम्बाङकै अध्ययन र अनुभव दुवै व्यर्थ हुन पुगेका छन् । यी हरफ लेखिरहँदा मलाई र पाठकहरूलाई थाहा छ, मैले यहाँ उठाएको विषय प्रधानमन्त्रीका आसपासका सत्तान्धहरूलाई हास्यास्पद लाग्नेछ र त्यस्तैबाट घेरिएका कारण, कथं यी हरफ आफूसम्मुख पुगे ओलीले पनि यी हरफलाई सकारात्मक रूपमा लिनेछैनन् । यिनमा निहित आत्मिक भावलाई सस्नेह ग्रहण गर्नेछैनन् । तथापि, समय बलवान् हुन्छ । यसले कर्मानुसार पुरस्कार अथवा दण्ड दिन्छ । दण्डित हुनबाट जोगिऊन् भनेर कामना त गर्छु नै र गर्नुको कारण छ । ओलीको जस्तो लोकप्रियताको शिखरमा विरलै मात्र नेपाली पुगेका छन् र त्यो लोकप्रियता लोकका लागि प्रेरणा बन्छ, अझै पनि उनी सच्चिए भने । सच्चिएर मार्गप्रशस्त गरे भने । तर कामना गरिरहँदा पनि सच्चिने सम्भावना एकदमै कम छ किनभने सद्विवेक बालुवाटारबाट पूरै विस्थापित भएको प्रतीत हुन्छ । हुन त सद्विवेक बालुवाटारमा विरलै बस्छ तैपनि बेलाबेला आउनेजाने भने गर्थ्यो । अब भने पछिल्ला प्रकरणहरू देख्दा लाग्छ, यति घटिया दर्जाको कथित संसदीय अभ्यास भइरहेका ठाउँमा ऊ टिक्ने त ठाउँ नै छैन, त्यसैले सारा चक्र विवेकहीन तरिकाले चलिरहेको छ । त्यसैका फलस्वरूप त्यहाँबाट एकपछि अर्को संवैधानिक मर्यादा उल्लंघनको काम भइरहेको छ । सुन्नुहोस् त, प्रधानमन्त्रीका बोलीवचनमा तारतम्य छैन । उनी लय हराएका जस्ता भएका छन् । यसबाट संसदीय मर्यादाबारे कुनै परामर्श नै नदिने, लोकतान्त्रिक साक्षरता नै नभएका चरअनुचर कोटिका परामर्शदाताहरूबाट घेरिएका रहेछन् भन्ने मज्जाले देखिन्छ । त्यस्तो हुँदैनथ्यो भने झन्डै दुईतिहाइका प्रधानमन्त्री ९३ मतमा निश्चय नै झर्ने थिएनन् । हुन त ओली बारम्बार लोकतन्त्र भनिरहन्छन् तर भन्दैमा, बोल्दैमा लोकतन्त्रको मर्म आत्मस्थ भएको मानिँदैन । धेरैजसो छद्मवेशी नै उच्च स्वरमा लोकतन्त्रलोकतन्त्र भनेर चिच्याइरहेका हुन्छन् । धेरै चिच्याउनैपर्दैन, लोकतन्त्र व्यवहारमा देखिने हो । व्यक्ति कति लोकतान्त्रिक छ भन्ने विषय उसको प्रस्तुतिमा देखिने हो, शिष्टाचारमा देखिने हो । अन्यथा नलिनुहोला । लोकतान्त्रिक शिष्टताको ज्ञान हुन्थ्यो भने ओलीका आफ्नै सहयात्रीहरू माधवकुमार नेपाल र झलनाथ खनालविरुद्ध रातोदिन अपशब्द बोल्ने र उताबाट पनि उस्तै अशोभनीय उत्तर दिइने थिएन । लोकप्रियताको शिखर चुमेका ओली झर्दैझर्दै त्यसै रसातलैमा यसरी भासिन पुग्ने निश्चय नै थिएनन् । पतन पनि हेर्नुहोस् त कस्तो भयो ! यो दुर्दशा ओली र एमालेको मात्रै होइन, देशको छविको पनि हो । २०७४ सालमा उनै ओलीलाई तत्कालीन एमालेमाओवादी केन्द्र गठबन्धनको नेताका रूपमा देशले झन्डै दुईतिहाइ समर्थनप्राप्त प्रधानमन्त्री बनाएको र उनलाई प्रथम जननिर्वाचित प्रधानमन्त्री बीपी कोइरालाकै कक्षमा राखेर हेरिएको थियो । तर २०७४ सालमा २७५ मध्ये १७४ स्थानमा विजयप्राप्त गठबन्धन समर्थित र तुमुल जयजयकारद्वारा स्वागत गरिएका उनै व्यक्ति २०७८ सालको आरम्भ महिनामा साधारण बहुमत जुटाउनसम्म असमर्थ भएर पदमुक्त हुन पुगे । लोकतन्त्रका लागि चौध वर्ष जेलनेल सहेका स्वप्नद्रष्टा ले आफू विश्वासको मतबाट वञ्चित भएर पदमुक्त भएपछि लोकतान्त्रिक शालीनताको परिचय दिँदै दलको अर्को नेता चुन्न मार्गप्रशस्त गरिदिने अपेक्षा थियो । त्यो त परै, उनी उल्टै अरूअरू उपध्राहरू गर्दै गए ।२०४६ सालयताको राजनीतिक खातामा सबैभन्दा बढी मत जम्मा गर्न समर्थ व्यक्ति, उही शरीरमा के कारण मुख देखाउनै लाज हुने गरी अलोकप्रिय हुन पुगे, यो लरतरो असफलताको कहानी होइन । वास्तवमा विशद विवेचनाको विषय हो । सदनमा विश्वासको मतसम्म नपाएका उनी बिचरा आज प्रधानमन्त्री निवासमा आफ्ना अनुचरहरू बोलाउँदै कथा सुनाउँदै बस्ने अवस्थामा यत्तिकै पुगेका होइनन् । यसको कारण खोज्नु र उनलाई यस दुर्दान्त अवस्थामा पुर्याउने परिस्थिति र पात्रहरू चिन्नु झनै आवश्यक छ । यति विघ्न लोकप्रिय मत प्राप्त गर्ने ओलीसँग आज आफ्नै दलको पनि एक चिरा मात्र छ । छवि ध्वस्त, शुभचिन्तकहरूको मन कुँडिएको छ ।आज हिजोका दिग्विजयी ओली आफ्नै दलका लामो समयका दुःखसुखका साथीहरू निष्कासन गर्दै चरअनुचरहरूको ताली सुनेर देखावटी रूपमा सन्तुष्ट हुनुपर्ने अवस्थामा पुगेका छन् । उनी बिहान गरेको कुरा दिउँसो बिर्सन्छन् र दिउँसो गरेको साँझ भुल्छन् भने किन भुल्छन् ? किन यस्तो भइरहेको छ ? उनमा यस्तो विचलन र असन्तुलन किन आयो ? अकारण त आएको होइन । त्यसैले यसलाई गालीगलौजको विषय बनाउनु किमार्थ वाञ्छनीय छैन । बरु यस विषयमा सहानुभूतिपूर्वक विमर्श गरेर उनीसँग शेष रहेका शुभचिन्तकहरूले सहज निकास खोज्नुपर्छ । किनभने आफूले बहुमत जुटाउन नसक्ने आफैं घोषणा गरेका प्रधानमन्त्रीले राष्ट्रपति विद्यादेवी भण्डारीसमक्ष धारा ७६(५) आकर्षित भएको र सोहीअनुसार प्रक्रिया अघि बढाउन सिफारिस गरेको शतप्रतिशत साँचो हो । तर प्रक्रिया प्रारम्भ नहुँदै आफूलाई १५३ सांसदको समर्थन छ भन्दै शीतलनिवास पुगे । विगतका प्रचण्ड प्रत्युत्पन्नमति ओली यस अवस्थामा पुग्नुलाई सामान्य मान्नै मिल्दैन र यो सामान्य विचलन होइन । नैतिक, राजनीतिक र मनोवैज्ञानिक हरहिसाबले ।स्मरण रहोस्, प्रक्रियाअनुसारै र तोकिएको समयभित्रै नयाँ प्रधानमन्त्री बन्न शेरबहादुर देउवा तयार भएका र दाबी पनि पेस गरेका तर उनलाई उछिन्दै ओली स्वयं राष्ट्रपतिको कक्षमा उपस्थित भएका थिए । यसबाट के देखिन्छ भने, उनी आफूइतर पक्षले बहुमत जुटाएको थाहा पाएपछि अतालिएर शीतलनिवास पुगेका थिए । त्यहाँबाट आश्वस्त भएर फर्केका तथा मध्यरात ढल्किँदै गर्दा पुनः प्रतिनिधिसभा विघटन गराएका थिए । यो सामान्य किसिमको व्यवहार होइन । बडो चिन्ताजनक र भन्नै असहज हुने विचलन हो । स्वयं उनकै लागि, देश र लोकतन्त्रका लागि समेत । इच्छाशक्ति भएको भए प्रतिनिधिसभाको विश्वास गुमाएका र नयाँ विश्वासको मत नलिएका प्रधानमन्त्रीले गरेको सिफारिसमाथि राष्ट्रपतिले परामर्शका लागि समय लिन सक्थिन्, तर लिइनन् ।"
पूर्ण बजेट ल्याउनु अनुचित,"महामारी र राजनीतिक संकटबीच ओली सरकार बजेट ल्याउन तम्सिएको छ । प्रतिनिधिसभा नै नरहेको अहिलेको विषम परिस्थितिमा अध्यादेशमार्फत बजेट ल्याउने तयारीमा सरकार छ । संविधानले जेठ १५ मै बजेट ल्याउनुपर्ने बाध्यात्मक व्यवस्था गरिदिएकाले पनि यो हतारो भएको हो । तर, सरकारले बुझ्नुपर्ने कुरा के हो भने, यो मितिको व्यवस्था जनप्रतिनिधिहरूको संस्था नरहँदा स्वतः काम गर्दैन । जनताले आफ्नो प्रतिनिधिमार्फत, सबैको सल्लाह र सुझावमा बजेट ल्याउन पाउनुपर्ने कल्पना संविधानले गरेको छ । राज्य सञ्चालनका लागि बजेट आवश्यक पर्छ, तर त्यसो भन्दैमा प्रतिनिधिसभा नभएको बेला अल्पमतको सरकार, जसले जबरजस्ती चुनावै घोषणा गरिसक्यो, त्यसले त झन् बजेटको ब पनि उच्चारण गर्न मिल्दैन । यस्तो सरकारले आफ्ना राजनीतिक स्वार्थका लागि बजेट विनियोजन गर्छ । प्रतिनिधिसभा विघटनको मुद्दा सर्वोच्च अदालतमा छ, त्यसको सुनुवाइ छिटै हुने छाँटकाँट देखिँदै छ । सर्वोच्चको फौसला नआएसम्म बजेट रोकिनुपर्छ, यसो गर्न नसकेको अवस्थामा अति आवश्यक खर्चहरू छुट्याउन सर्वदलीय बैठकको सहमति खोजिनुपर्छ । उसै पनि, अघिल्लो बजेटले यो आर्थिक वर्षको अन्त्यसम्म धानिहाल्छ, त्यतिन्जेल बजेट भाषण नगरे पनि तात्त्विक फरक पर्दैन । प्रतिनिधिसभा भइदिएको भए र बहुमतको सरकारले शासन गरेको भए यस्तो अप्ठ्यारै पर्दैन थियो । कोरोनाको दोस्रो लहरका कारण संक्रमण दर झनै बढ्दो छ, मृत्यु हुनेहरूको संख्या पनि आकासिएको छ । मजदुरहरूले रोजगारी गुमाइरहेका छन् । व्यवसायीहरूको लगानी पनि संकटमा छ । कोरोनाले स्वास्थ्य मात्र होइन, अर्थतन्त्र पनि तहसनहस पारिसक्यो । यसले पुर्याएको क्षतिलाई कम गर्न तत्कालीन र दीर्घकालीन योजना बजेट तथा नीति कार्यक्रमले समेट्नुपर्ने चुनौती हामीसामु छ । यस अर्थमा अहिलेको बजेट निकै महत्त्वपूर्ण र संवेदनशील भएकाले बहुमतको सरकारले जनप्रतिनिधिका सुझावहरू समेटेर ल्याउनुपर्छ । तत्कालका लागि सर्वोच्चको फैसला कुरौं, त्यसपछि कसरी पूर्ण बजेट ल्याउने भन्नेबारे थप बहस गर्नुपर्छ । मधु भट्टराई, अनामनगर, काठमाडौं अल्पमतको कामचलाउ सरकारले पूर्ण बजेट ल्याउन नैतिक र कानुनी दुवै दृष्टिले मिल्दैन । महामारीमा आमनागरिक भने खान नपाएर प्रताडित छन् तर सरकार चुनावलक्षित बजेट बनाउन तल्लीन छ । सुनिन्छ, कर्मचारी र वृद्धवृद्धालाई खुसी पार्न भत्ता बढाइँदै छ रे ! अब सर्वोच्च अदालतले नै कामचलाउ सरकारलाई पूर्ण बजेट ल्याउनबाट रोक्नुपर्छ । यदि अध्यादेशबाट बजेट ल्याउने भए एकतिहाइको मात्र ल्याओस्, सरकारले । कुनै पनि बजेट समयसापेक्ष भए मात्र त्यो सार्थक र परिणाममुखी हुन्छ । परिस्थितिअनुरूप बजेट ल्याउन सके मात्र त्यो जनताका लागि हितकर मानिन्छ । महामारीमा पनि उही परम्परा धान्ने किसिमकै बजेट बनाउन खोज्नु हुन्न । यसपालि मुख्यतः स्वास्थ्य क्षेत्रलाई विशेष प्राथमिकता दिइनुपर्छ । अस्पतालहरू, अक्सिजन प्लान्टहरू, आईसीयू, भेन्टिलेटर अनि स्वास्थ्यकर्मीलाई बजेट छुट्याइनुपर्छ । यसपालि संसदीय विकास कोषको बजेट हटाइनुका साथै सामाजिक भत्ता र कर्मचारीको तलब वृद्धि यो वर्षका लागि यथावस्थामा राख्नु बुद्धिमानी हुन्छ । गोपाल देवकोटा, गौरीनगर, काठमाडौं विश्व नै कोभिडसँग संघर्ष गरिरहेको अहिलेको विषम परिस्थितिमा नेपाललाई बजेटको चटारो परेको छ । प्रतिनिधि सभा विघटन गरिएको छ, अल्पमतको सरकारले शासन चलाइरहेको छ । कोरोना नियन्त्रणका काम प्रभावकारी रुपमा हुन सकिरहेको छैन । निषेधाज्ञा जारी गरिएको लगभग एक महिना भइसक्यो । व्यवसायउद्योगहरू ठप्प छन् । कोरोनाले अर्थतन्त्रलाई निकै असर गरेको छ । मजदुरी गरेर जीवन धान्नेहरूको दैनिकी कष्टकर भइरहेको छ । नयाँ बजेटले व्यवसायी र श्रमिक दुवैलाई केही राहत दिन्छ कि भन्ने आस पनि छ । अबको बजेट कोभिड केन्द्रित हुनुपर्छ । अक्सिजन, भेन्टिलेटर, अस्पतालका लागि पर्याप्त पैसा छुट्याउनु पर्छ । रोजगारी र उत्पादन वृद्धिलाई बजेटले प्राथमिकतामा राख्नु पर्छ । देशैभरिका सरकारी अस्पताललाई साधन, स्रोत तथा जनशक्तियुक्त बनाएर महामारी नियन्त्रण गर्नु सबै राजनीतिक दलहरूको प्रमुख काम हो । कोभिडको मारमा परेका लघु तथा साना उद्यमीहरूलाई कसरी सहयोग गर्ने, उनीहरूको प्राथमिकता के हो भन्नेमा ध्यान दिनुपर्छ । निषेधाज्ञाका कारण आम्दानी नभएकाले कर तिर्न सक्ने अवस्थामा व्यवसायीहरू छैनन् । उनीहरूलाई करको दरमा केही सहुलियत दिन सकिन्छ । साथै बजेटले रोजगारी गुमाएकाहरूको सरोकारलाई सम्बोधन गर्नै पर्छ । विकास योजनाका कामहरूलाई थाति राखेर भए पनि सबै नागरिकलाई खोप लगाउन पुग्ने गरी रकम छुट्याउनु पनि अपरिहार्य छ । अर्थतन्त्रमा मानव जीवनभन्दा महत्त्वपूर्ण अरु केही हुँदैन । मुकुन्द अर्याल, स्याङ्जा"
आवश्यकताअनुरूपको खोप कूटनीति,"राष्ट्रपति भण्डारीको खोप कूटनीति समाचार महत्त्वपूर्ण छ । कोरोनाको दोस्रो लहर तीव्र भइरहेका बेला राष्ट्रपति विद्यादेवी भण्डारीले खोपका लागि गरेको पहल सकारात्मक छ । महाव्याधिले जनता त्रसित भइरहेका बेला खोप उपलब्ध गराउन राष्ट्रपतिले भारत र चीनसँग गरेको पहलले जनतामा केही आशा जागेको छ । सरकारको चौतर्फी आलोचना भइराखेको परिप्रेक्ष्यमा मुलुकका कार्यकारी प्रमुखले गर्नुपर्ने काम सेरेमोनियल राष्ट्रपतिबाट भयो भन्नेहरू पनि देखिँदै छन् तर अहिलेको समयमा कसले गर्नुपर्ने कसले गर्यो भन्नुभन्दा पनि जनताका लागि तत्कालको आवश्यकता के हो भन्नेमा ध्यान दिनु जरुरी छ । संविधान र कानुनअनुसार जिम्मेवारी वहन गरेका छिटफुट कामबाहेक प्रधानमन्त्री केपी शर्मा ओलीले प्रायः प्रक्रिया मिच्नै खोजेका छन् । यो कुरा पछिल्ला राजनीतिक घटनाक्रमहरूले पनि पुष्टि गर्छन् । सबै प्रक्रिया मिचेका उनका कामहरू उल्लेख गर्दा सूची निकै लामो हुन जान्छ । पीपीई अर्थ मन्त्रालयलाई किन्न भन्ने, अक्सिजन गृह मन्त्रालयलाई अनि मास्क र स्यानिटाइजर आपूर्ति मन्त्रालयलाई व्यवस्था गर भनेर निर्देशन दिने सरकारको उल्टोपाल्टो कामले जनतालाई खाल्डोमै पुरेको कसैबाट छिपेको छैन । ओलीले भर्खरै अन्तर्राष्ट्रिय समुदायसँगको कार्यक्रममा नेपालमा कोरोना नियन्त्रण भइसक्यो, यहाँ कुनै समस्या छैन भनेका थिए, उक्त भनाइ अझै सेलाएको छैन । भण्डारीले खोपका लागि अन्य देशका राष्ट्रप्रमुखसँग समन्वय गर्नुले कार्यकारी राष्ट्रपतिको अभ्यास थालेको हो या ओली सरकारको लोकप्रियता बढाउने प्रयासस्वरूप भएको हो भन्नेमा बहस हुन थालेको छ । तर, उनको यो कदमलाई शंकाको सुविधा भने पक्कै दिन मिल्छ । कुन राजनीतिक उद्देश्यका लागि यसो गरियो भन्ने बिस्तारै थाहै होला, तर एउटा कुरा पक्का हो, यसले जनतालाई राहत भने दिएको छ । तत्कालीन आवश्यकतालाई सम्बोधन हुने गरी गरिएको कार्यलाई स्वागतयोग्य नै मान्नुपर्छ । कम्तीमा खोपले केही हदसम्म संक्रमण रोक्न मद्दत गर्छ । चुनाव घोषणा त भई नै सक्यो कुनै न कुनै जनमुखी काम त गर्नैपर्यो, फेरि भोट माग्ने त यिनै जनतासँग हो भन्ने सोचाइबाट सरकार प्रेरित भएको पनि हुन सक्छ । जनताको आवश्यकतालाई प्राथमिकतामा राखेर गरिने कार्यलाई सबै क्षेत्रबाट साथ र सहयोग गर्नैपर्छ । राष्ट्रपतिले यस्ता सकारात्मक काम पहिल्यै गरेको भए अलि कम आलोचना हुन्थ्यो कि ! प्रतिनिधिसभा विघटनअघि नै राष्ट्रपतिले अक्सिजन, भेन्टिलेटर, खोपलगायत विषयमा चासो दिएको भए महामारी नियन्त्रणको कामकारबाही प्रभावकारी हुने थियो । राष्ट्रपतिले खोप ल्याउने प्रयास थाल्दा अब बाँचिन्छ कि भन्ने नागरिकहरू धेरै छन् । उनको यो कदमको राजनीतिक कोणबाट आलोचना हुने सम्भावना प्रबल छ तर जनता बाँचे भने त्यस्तो आलोचनाले त्यति फरक नपर्ला । गोविन्द विक, बूढानीलकण्ठ१२, काठमाडौंसरकारले भारतमा बनेको कोभिसिल्ड खोपको पहिलो डोज लगाइसकेका नागरिकलाई दोस्रो डोज दिन सकिरहेको छैन । समयमै दोस्रो डोज नलगाउँदा अघिल्लो डोजले पनि काम गर्दैन । यस्तो संवेदनशील विषयमा पनि सरकार किन गैरजिम्मेवार भएको ? यदि सरकारले चाहेको भए, कोरोनाको दोस्रो लहरले भारतलाई लपेट्नुअघि नै चाहिने मात्रामा कोभिसिल्ड खोप आयात गर्न सक्थ्यो । महामारीलाई नियन्त्रण गर्ने जिम्मा पाएको सरकारले समयमै काम नगरिदिँदा जनताको जीवन जोखिममा परेको छ । चिनियाँ राष्ट्रपति सी चिनफिङसँग राष्ट्रपति भण्डारीले बुधबार खोप माग गरिन्, मागबमोजिम चीनले हाललाई १० लाख खोप अनुदानमा दिन तयार भयो । यो समाचार सुखद भए पनि, महामारी नियन्त्रण गर्नुपर्ने महत्त्वपूर्ण समयमा सरकार कहिले भ्रष्टाचारमा लिप्त रह्यो त कहिले सत्ता जोगाउन । खोपको पहिलो डोज पाएकालाई दोस्रो डोज कसरी दिने भन्नेमा घोत्लिएन । कोभिसिल्डको पहिलो डोज लगाएकाहरूले दोस्रो डोज नपाउँदा स्वास्थ्यमा के असर गर्छ ? उनीहरूले अर्को कम्पनीको खोप लगाउन हुन्छ वा हुँदैन ? यस्ता प्रश्नको जवाफ दिन सरकारले आवश्यक ठानिरहेको छैन । कम से कम दोस्रो डोज नल्याए पनि जनताका यस्ता महत्त्वपूर्ण सवालहरूलाई सम्बोधन त गर्न सकिन्थ्यो ? ओली सरकार गठन भएदेखि नै नागरिकप्रति जवाफदेही भएन । तैपनि जनतासँग सरकारलाई नै गुहार्नुबाहेकको विकल्प छैन । सकिन्छ, स्वास्थ्य मन्त्रालयले कोभिसिल्डको पहिलो डोज लगाएकाहरूका लागि दोस्रो डोजको व्यवस्था गरी देओस्, सकिन्न भने दोस्रो डोज नपाएकाहरूमा कस्तो स्वास्थ्य समस्या आउँछ, खुलस्त पारोस् अनि अर्को कम्पनीको खोपको व्यवस्था गरिदेओस् । रामकृष्ण बराल, जोरपाटी५, काठमाडौं"
भर्चुअल पढाइ र परीक्षा,"कोरोनाले अन्य क्षेत्रको तुलनामा शिक्षा क्षेत्रलाई धेरै असर गरिरहेको छ । पोहोर लामो लकडाउनले लगभग पूरै शैक्षिक वर्ष ध्वस्त भयो । यसपालि पनि निषेधाज्ञाका कारण विद्यार्थी विद्यालय जानबाट वञ्चित छन् । सहरी क्षेत्रका केही विद्यालयले अनलाइन कक्षा लिँदै आए पनि त्यो प्रभावकारी नभएको गुनासो आइरहेको छ । निषेधाज्ञा जारी हुनुपूर्व गाउँ पुगेका विद्याथीहरूले इन्टरनेट सुविधा पाएका छैनन् । यस्तोमा सहरबजारमा स्थायी रूपमा बसोबास गर्ने विद्यार्थीहरूले मात्र अनलाइन कक्षाको लाभ उठाइरहेका छन् । गाउँघरमा त झनै भर्चुअल पढाइ सम्भव नै छैन । सहरकै विपन्न विद्यार्थीका लागि पनि इन्टरनेट, ल्यापटप वा मोबाइलको जोहो गर्न कठिन छ । यस्ता कारण अनलाइन कक्षा नामको मात्र हुन पुगेको छ । पढाइ गतिलो नभएपछि परीक्षा कसरी दिने भन्ने चिन्तामा विद्यार्थीहरू छन् । यसले उनीहरूको मनोविज्ञानलाई पनि असर गरिरहेको छ । साथै महामारीका कारण छोराछोरीको भविष्य अँध्यारो होला कि भन्ने डरमा छन्, अभिभावकहरू । परीक्षालाई कसरी सञ्चालन गर्ने, केका आधारमा परीक्षा लिने भन्नेबारे विद्यालयहरू चनाखो हुनुपर्छ । आन्तरिक मूल्यांकनकै आधारमा विद्यार्थीहरूलाई कक्षा उकाल्दा झनै राम्रो । सरिता तामाङ, गुन्डु, भक्तपुर"
प्रतिनिधिसभामा वैकल्पिक सरकार गठनको अभ्यासै हुन पाएन,"विपक्षी दलहरूले वैकल्पिक सरकारको सम्भावना थियो भनेका छन् । राष्ट्रपतिले त्यो सम्भावना देख्नुभएन । सम्भावना थियो कि थिएन, के आधारमा पहिल्याउने ? वैकल्पिक सरकार निर्माणको नेतृत्व, राष्ट्राध्यक्षको हातको प्रक्रिया हो । त्यो प्रक्रियामा वर्तमान प्रधानमन्त्रीको धारणा के हुन्छ भन्ने कुरा महत्त्वपूर्ण हुँदैन । प्रतिनिधिसभा र त्यसमा प्रतिनिधित्व गर्ने संसदीय दलहरू (खासगरी वैकल्पिक सरकार दिन चाहने जुन नेतृत्व वर्ग छ) त्यससँगको परामर्श महत्त्वपूर्ण हो । हामी अहिले संविधानको धारा ७६ को उपधारा १, २, ३ अन्तर्गतको सरकारको कुरा गरिरहेका छैनौं । उपधारा ५ अन्तर्गत बन्ने सरकार स्वभावैले कमजोर प्रकृतिको हुन्छ । कमजोर खालको भए पनि प्रतिनिधिसभालाई कायम राख्ने यो अन्तिम विकल्प हो । त्यसैले उपधारा ५ को प्रक्रियामा सामेल हुने र आधार दिनेले विश्वासको मत लिने प्रयासको परीक्षण गर्न पाउनुपर्छ । यस्तो बेला राष्ट्राध्यक्षले दुई कुरा हेर्नुपर्छ । एउटा, ७६ को उपधारा ५ अन्तर्गतको सरकार बन्न सक्छ कि सक्दैन ? त्यसरी सरकार बनाउन दाबी गर्नेमध्ये स्थिर सरकार कसले दिन सक्छ ? अहिलेको हाम्रो परिस्थिति हेर्दा त्यो प्रक्रियामा जान त गइयो । एकातिर त्यो प्रक्रिया छोटो भयो, अर्कोतर्फ पर्याप्त प्रयास पनि गरिएन । अघिल्लोपटक असंवैधानिक कदम चालेको आरोप खेपेको सरकारले यसपटक सबै प्रक्रिया पुर्याएर विघटनको निर्णयमा पुगेको भनी गरेको दाबीलाई कसरी हेर्ने ? संवैधानिक जिम्मेवारीअनुसार प्रधानमन्त्रीले विश्वासको मत लिनुपर्थ्यो । तर मौजुदा परिस्थितिमा विश्वासको मत लिन सक्दिनँ भन्ने उहाँलाई लाग्यो । विश्वासको मत पाउन नसक्ने भएपछि समय किन खर्च गर्ने भन्ने दृष्टिकोण प्रधानमन्त्रीको रह्यो । उहाँले पहिलोपटक पनि विश्वासको मत लिन नसक्नुभएको हो । दोस्रोपटक आफैंले हात उठाउनुभयो । यो अवस्थामा या त प्रधानमन्त्रीले मैले राजीनामा गरें वा त्यो सरह हो भन्नुपर्थ्यो । तर उहाँले राजीनामा शब्द उच्चारण गर्न चाहनुभएन । यस्तो अवस्थामा राष्ट्रपतिले नै प्रधानमन्त्रीले विश्वासको मत लिन नसक्ने बताउनुभयो, त्यसैले राजीनामासरह भएकाले अर्को सरकार गठन प्रक्रियामा जाऔं भन्नुपर्थ्यो । उहाँले त्यसो गर्नुभएन । धारा ७६ मा सरकार गठनका विभिन्न प्रक्रिया छन् । ती प्रक्रिया प्रतिनिधिसभामा अभ्यास गरिनुपर्छ कि प्रधानमन्त्रीको सिफारिसमा राष्ट्रपतिबाट पूरा हुन्छ ? प्रधानमन्त्रीले राजीनामा दिएको भए उहाँले विश्वासको मत नलिए पनि त्यो प्रक्रियामा आफू असफल भएको स्विकार्नुभएको छ भन्ने बुझिन्थ्यो । त्यसपछि विकल्पका रूपमा अरू सरकारको खोजी हुन्थ्यो । प्रधानमन्त्रीलाई उम्मेदवारका रूपमा लिनु पर्दैनथ्यो । हाम्रो संविधानमा संसदीय परम्पराका सबै कुरा उल्लेख छैनन् । बेलायतमा अलिखित परम्परालाई लिखित विषयवस्तुले स्पष्ट पार्छन् । हाम्रोमा त्यो कमीकमजोरी भयो । प्रधानमन्त्रीले जे गर्नुभयो, त्यो असंवैधानिक होइन होला । राष्ट्रपतिको पनि त्यही होला । संसदीय संस्कृतिअनुसार जुन कर्तव्य निर्वाह गर्नुपर्थ्यो, त्यो दुवैबाट भएन । त्यो संस्कृति रहेन भने संसदीय सरकार निर्माण हुन सक्दैन । राष्ट्रपतिले जहिले पनि बलियो र स्थिर सरकार निर्माणमा जोडबल गर्ने हो । बहुमतको सरकार बन्छ कि बन्दैन विचार पुर्याउने हो । राष्ट्रपतिले धारा ७६ (५) अनुसार सरकार बनाउने भनिदिनुभयो, त्यसमा पनि संयुक्त सरकारको दाबी आउन सक्थ्यो । बलियो र स्थिर सरकार जसरी बन्छ, त्यसरी बनाउने नै संसदीय संस्कार हो । उपधारा २ सम्भव हुँदैन भने ५ अनुसारको प्रयासबाट पनि बलियो र दिगो सरकार बनाउन प्रयास गर्ने हो ।संविधानको धारा ७६ (५) अनुसार जोकोही सांसदले दाबी गर्ने हो वा त्यसमा पनि दलीय अभ्यास हुनुपर्छ ? पार्टीको नेतृत्व वा संसदीय दलको नेताका रूपमा प्रधानमन्त्री नियुक्त गर्ने प्रयास असफल भयो अनि कुनै करिस्म्याटिक नेतृत्व छ भने उसबाट प्रयास गरिनुपर्छ भन्ने हो । क्षमता र चरित्र छ भने दाबी गर्न सक्ने आधार दिएको हो । सम्बन्धित पार्टीहरूको सहयोग लिएर म अगाडि आउन सक्छु भन्छ भने जोकोही सदस्यले त्यो अधिकार पाएको हुन्छ । नियुक्ति दिनुपर्ने पनि त्यत्तिका लागि हो, नत्र हामीले संविधानमा धारा ७६ (५) को प्रावधान राख्नुपर्ने थिएन । राष्ट्रपतिले धारा ७६ (५) मा भनिएको विश्वासको मत प्राप्त गर्न सक्ने आधार कसरी पहिल्याउने ? त्यसमा धेरै विधिप्रक्रियामा गएर अदालतमा प्रमाण पुर्याएजस्तो प्रमाण पुर्याउनुपर्छ भन्ने होइन । मानिलिऊँ म सानो दलको नेताले दाबी गरें । मलाई नियुक्त गर्नुहोस्, मलाई ठूला दलहरूको समर्थन छ भनेर दाबी गरेपछि राष्ट्रपतिले त्यो आश्वासन लिखित छ ? दिनुहुन्छ ? भनी माग्न सक्नुहुन्छ । त्यो अवस्थामा म ल्याइदिन्छु भन्ने र ल्याएर दिने हो । त्यो सुनिश्चितता अनि विश्वस्त पार्ने आधार मात्रै परिकल्पना गरिएको हो । यस्ता आधारहरू जसलाई राष्ट्रपतिले विश्वास गर्न सक्नुहुन्छ । विश्वास गर्ने भनेको न्यायाधीशका रूपमा फैसला गर्ने होइन । तत्कालको परिस्थितिमा मलाई यति कुराको विश्वास दिलाए म नियुक्त गर्छु भन्ने हो, बाँकी हेर्ने त प्रतिनिधिसभाले हो । मैले त नियुक्त गरेर सहजीकरण गरिदिने हो भनेर राष्ट्रपतिले भन्नुपर्छ । नियुक्तिको राजनीतिक वैधता हेर्ने अधिकार प्रतिनिधिसभाको हो । उपधारा ५ मा एकल सदस्यले दाबी मात्रै गर्ने हो, उसको पछाडि त अरू दलहरूको पक्कै समर्थन हुनुपर्छ भन्ने अनुमान गरिन्छ । नभए एउटा सांसदले बहुमत पाउने परिकल्पना उपधारा ५ को हो र ? दलको समर्थनबिना त ऊ एक्लैले विश्वासको मत जुटाउन सक्दैन ।विपक्षी दलका नेता एवं कांग्रेस सभापति शेरबहादुर देउवाले पेस गरेको दाबीमा संविधानअनुसारको आधार थियो भनी मान्न मिल्छ ? त्यो त आधार रह्यो किनभने नेपालमा हस्ताक्षर संकलन गरेर प्रदान गर्ने प्रचलन बसिसकेको छ । संविधानको धारा ७६ (३) अनुसारको सरकारले सरेन्डर गरिसकेपछि उपधारा ५ या २ लाई सम्भावनाका रूपमा त्यसै पनि हेर्न सकिने नै भयो । त्यो आधारलाई वस्तुगत रूपमा कसरी देखाउने भन्नेमा विभिन्न आधार हुन सक्छन् । त्यसमध्ये हस्ताक्षर देखाउने विधि पनि एउटा हो । तर राष्ट्रपतिले हस्ताक्षर गर्ने सांसदको वैधताको प्रश्न उठाइदिनुभयो, यहाँ त्यही कुरा समस्या देखिएको हो । उहाँको तहबाट त्यसरी वैधताको प्रश्न उठाउनुपर्ने थिएन । त्यसको हिसाबकिताब त प्रतिनिधिसभाले गरिहाल्ने थियो ।प्रधानमन्त्री ओलीले पनि त एमालेका सबै सांसदले आफूलाई मत दिन्छन् भन्ने अनुमानमा दाबी गर्नु स्वाभाविक होइन र ?अहिले प्रधानमन्त्रीको दाबी हो मेरा दलका सबै सांसदले मलाई नै समर्थन गर्छन् । तर हामीले के देख्यौं भने उहाँको पार्टीभित्र असन्तुष्ट समूह थियो र त्यसले उहाँलाई असहयोग गरेको हो । उनीहरूलाई कारबाही गर्ने र सदस्यताबाट मुक्त गर्ने काम पनि भएको थिएन । उनीहरूले मत व्यक्त गरेका कारण दलले के कारबाही गर्छ, त्यो उनीहरूको विषयवस्तु भयो । तर प्रधानमन्त्रीमा दाबी गर्नेले बहुमत सदस्यको समर्थन हुन्छ भन्ने आधार देखाएको छ कि छैन, त्यति हेर्ने हो । कुन दलले कसरी बहुमत ल्यायो, राष्ट्रपतिका लागि त्यो सान्दर्भिक होइन । प्रतिपक्षी दलका नेता देउवाले हस्ताक्षर लिएर जानुभयो । कुरा त्यहीं सकियो । उहाँ अर्को दलको असन्तुष्ट समूहको मत लिएर जानुभयो । उहाँले गर्न नपाउने कुरा गरेको होइन । एमालेको असन्तुष्ट समूहले विपक्षी दलको नेतालाई सहयोग गर्छ भने परिणाम तिनै असन्तुष्ट समूहका सांसदले नै भोग्ने हो । प्रधानमन्त्री पदमा दाबी गर्नेले भोग्नुपर्ने होइन । संविधानले सदस्यहरूको बहुमत देखाउनु भनेको छ, उहाँ (देउवा) ले जसरी हुन्छ, त्यो लिएर जानुभयो । बरु प्रधानमन्त्रीले फेरि पदमा गरेको दाबी यथार्थ हैसियतभन्दा ठूलो थियो । केपी शर्मा ओली संसदीय दलको नेता हो, त्यसमा कुनै शंका छैन । तर उहाँ असन्तुष्ट समूहको नेता बन्न सक्नुभएन । असन्तुष्ट समूहले उहाँलाई स्विकारेन भन्ने कुरा त हिजोको परिणामले देखाएकै थियो । अब प्रतिपक्षी नेताले आफूलाई प्रधानमन्त्रीका रूपमा उभ्याउन ती असन्तुष्ट सांसदहरूलाई प्रयोग गर्यो भने त हिजो प्रधानमन्त्रीले स्विकारेको तथ्यलाई नै उपयोग गरेको हो । राष्ट्रपतिले यो अवस्थामा देउवालाई तपाईंलाई म नियुक्ति त दिन्छु, तर विश्वासको मत लिन गाह्रो हुन्छ है भन्नुपर्ने थियो । किनभने यी सांसदहरूको सदस्यता बदर गर्ने अधिकार सम्बन्धित दललाई छ है भनेर ध्यानाकर्षणसम्म गर्न सक्नुहुन्छ, तर बहुमतको दाबी अस्वीकार गर्न सक्नुहुन्न ।केही सांसदलाई दुवै पक्षले दाबी गरे राष्ट्रपतिलाई त्यो विवाद निरूपण गर्न पनि त कठिनाइ नै थियो नि, हैन र ? ओभरल्याप भएका सांसदहरूका बारेमा राष्ट्रपतिले जिज्ञासा र चासो राख्न सक्नुहुन्थ्यो । उहाँले शेरबहादुर देउवालाई तपाईंलाई समर्थन गर्ने सांसदहरू उता पनि छन्, उनीहरू तपाईंकै समर्थक हुन् भनेर कसरी विश्वास गर्ने ? भन्न सक्नुहुन्थ्यो । प्रधानमन्त्री ओली दुईपटक संसदीय अभ्यासमा विश्वासको मत लिन असफल हुनुभयो । पहिलोपटक तथ्यगत रूपमा असफल हुनुभयो । दोस्रोपटक विश्वासको मत लिने साहस नै गर्नुभएन । उहाँको आफ्नो भाषामै मौजुदा परिस्थितिमा मेरो हैसियतमा कुनै अन्तर नआएकाले भन्ने व्यहोरा लेखिएको रहेछ । प्रधानमन्त्रीले त्यही लेखेकाले राष्ट्रपतिको कार्यालयको विज्ञप्तिमा त्यो भाषा परेको होला । जो व्यक्ति दुईपटक विश्वासको मत लिन असफल भएको छ, राष्ट्रपतिले उसैलाई विश्वास गर्ने कि विकल्प खोज्ने ?सांसदहरूको लाइन लगाएर सरजमिन गर्ने कुरा पनि आएको थियो । त्यसो गरेको भए राष्ट्रपति विवादबाट जोगिनुहुन्थ्यो ? न्यायाधीशले साक्षी प्रमाणमा केरकार गरेजस्तो राष्ट्रपतिले गर्न मिल्दैन । सरकार पहिलोपटक असफल भएको बहुमत पुर्याउन नसकेर हो । दोस्रोपटक सरेन्डर गरेको पनि बहुमत नभएरै हो । त्यो स्पष्ट छैन र ? उहाँ (ओली) ले दाबी गर्न नसकेपछि अर्को पक्षले बहुमत दाबी गरेको छ । त्यो पनि स्पष्ट छ, हैन र ? मानौं, देउवाले हस्ताक्षरबिना यो दाबी गरेको भए पनि यति कुरा स्पष्ट राख्न सक्नुहुन्थ्यो प्रधानमन्त्रीसँग बहुमत छैन, प्रतिपक्षको नेता मै हो, मलाई समय दिनुहोस्, म ३० दिनमा प्रतिनिधिसभाबाट विश्वासको मत ल्याएर देखाउँछु ।तर राष्ट्रपति न्यायाधीशको भूमिकामा जानुभयो । राष्ट्रपतिले हस्ताक्षरमा सामान्य जिज्ञासा राख्न सक्नुहुन्छ । त्यस्तोमा विपक्षी दलको नेताको तर्क पनि सुनिनुपर्थ्यो । विपक्षी नेताले प्रधानमन्त्री दुईपटक असफल भएकाले सरकार बनाउने परीक्षणमा मै जाने हो भनेर देखाउनुहुन्थ्यो । तर विपक्षी दलको त्यो अधिकारको सम्मान भएन । विघटनअघिको राष्ट्रपति कार्यालयको विज्ञप्तिमा ह्वीप को विषय पनि छ । त्यसको संवैधानिक धरातल कस्तो हुन्छ ? संसदीय अभ्यासमा ह्वीप एउटा बलियो पद्धति हो । राष्ट्रपतिले त्यो पद्धतिलाई इज्जत गर्नुपर्छ । तर यहाँको केस अलि फरक हो । पहिले नै ह्वीप लाग्थ्यो भने त्यसको प्रक्रिया अपनाएर सदस्यता खारेज गरेको भए सांसद पद पनि रहने थिएन । पार्टीले त्यो प्रक्रिया त अपनाएको थिएन । अर्कोतर्फ, एउटा सांसदलाई सरकार निर्माणका क्रममा मत व्यक्त गर्न कुनै पनि कानुनले छेक्दैन । ह्वीप लाग्छ भने पनि सांसदको मतबाट हुने परिणाम रोक्न सकिँदैन । कुनै सांसदले ह्वीप उल्लंघन गरेर भोट हाले दलले पछि कारबाही गर्न सक्छ । तर मत दिनबाट रोक्न सक्दैन । अनि सांसदले व्यक्त गरेको मत पनि मान्य नै हुन्छ ।संविधानको धारा ७६ को आशय सकेसम्म प्रतिनिधिसभाबाट सरकार गठन होस् भन्ने देखिन्छ । तर प्रधानमन्त्रीले किन बारम्बार यसको विघटनलाई नै गन्तव्य ठान्नुभएको होला ?प्रतिनिधिसभामा विश्वासको मत लिन नसकेको नेता बहिर्गमनमा जान्छ । संसदीय पद्धति भएका मुलुकहरूमा प्रधानमन्त्री चुन्ने तल्लो सदनमा यही अभ्यास छ । अब म तत्काल अर्को प्रक्रियामा प्रयास गर्दिनँ भनेर हिँडेको हुन्छ । बेलायतको उदाहरण यहाँ सान्दर्भिक हुन्छ । सन् १९७९ मा प्रधानमन्त्री जेम्स कालाघान विश्वासको मत लिने प्रयासमा पराजित हुनुभयो । त्यसपछि प्रधानमन्त्री पदबाट त बिदा हुनुभयो नै, आफ्नो दलको संसदीय दलको नेताबाट पनि राजीनामा दिनुभयो । र, दलले अर्को नेता चयन गर्यो । विश्वासको मतमा पराजित भएपछि ऊ फेरि नेतृत्वमा आउँदैन । हाम्रो संविधानमा त्यसरी लेखिएको छैन । उनीहरूसँग परम्परा छ, त्यो परम्पराले सरकार निर्माण पद्धतिमा नियन्त्रण गरिहाल्छ । हाम्रोमा परम्परा छैन । परम्परा मान्ने चलन त थियो तर त्यो बाटोमा गइएन । प्रधानमन्त्री ओली संविधानको धारा ७६ (३) अनुसार फेरि प्रस्तुत हुनुभयो । म एलएलसीको परीक्षा दिँदै छु, जाँच दिएर फेल हुने स्वतन्त्रता मलाई छ । तर मैले एसएलसी आयो, पढेको छैन भनेर जाँच छाडिदिएँ भने पनि म फेल नै भएको हुन्छु । दुईपटक विश्वासको मतको प्रक्रियामा असफल भएपछि उहाँ (ओली) लाई राष्ट्रपतिले तपाईं अब फेरि कसरी दाबी गर्नुहुन्छ ? अब त वैकल्पिक सरकारका लागि विपक्षीले पो दाबी गर्ने हो भन्नुपर्थ्यो । हरेकपटक तपाईं आउनुभयो भने विश्वासअविश्वासको मतको के अर्थ ? कसरी प्रतिनिधिसभा सार्वभौम भयो ? भन्नुपर्थ्यो । अघिल्लोपटक र यसपटक पनि प्रधानमन्त्रीले वैकल्पिक सरकार गठनको सम्भावना थिएन भन्ने पुष्टि गर्न खोज्नुभएको छ । विघटनलाई वैधता दिन त्यसो गर्नुभएको हो ?विपक्षी दलहरूले भन्ने गरेको वैकल्पिक प्रक्रिया अवरुद्ध भयो भन्ने मागदाबी आउने अवस्था नदिनुभएको भए प्रधानमन्त्रीले मध्यावधि निर्वाचनको घोषणा गर्न सक्नुहुन्थ्यो । अरू दलहरूले बहुमत जुटाउन नसकेको भए जाने त निर्वाचनमै हो । अर्कोतर्फ सरकार गठनका लागि २२ घण्टाको सीमित अवधि दिइयो । सरकार निर्माणका लागि पर्याप्त समय दिनुपर्छ । अघिल्ला तीनभन्दा कमजोर प्रकारको सरकार बन्ने भएकाले झनै समय दिनुपर्थ्यो । अहिले पनि प्रधानमन्त्री ओलीले प्रतिनिधिसभाले सरकार बनाउन नसकेका कारण विघटनको सिफारिस गर्छु भन्न सक्नुभएको छैन । त्यसको साटो अनुमानका आधारमा सिफारिस गर्नुभएको छ । संविधानको धारा ७६ (५) अनुसारको सरकार बनाउने र परीक्षणमा जाने अवसर नै दिइएन । देउवाले दाबी नगर्नुभएको भए निर्वाचनमा जान मिल्थ्यो होला तर दाबी परेपछि त्यसको परीक्षण हुनुपर्थ्यो ।"
आगामी बजेटका प्राथमिकता,"निजी क्षेत्रसँगको सहकार्य निजी क्षेत्र राष्ट्रिय अर्थतन्त्रको मेरुदण्ड हो । यसले सृजना गरेको रोजगारी, यस क्षेत्रबाट संकलन हुने कर तथा राजस्वले अर्थतन्त्रको ठूलो हिस्सा ओगट्छ । अहिलेको संकटमा पनि यस क्षेत्रले थेगेका अत्यावश्यक उद्योग तथा व्यवसायहरू राष्ट्रिय जीवनसञ्चारका सारथि बनेका छन् । साथसाथै वार्षिक ४ लाखभन्दा बढी नयाँ रोजगारी सृजना गर्ने, दुई अंकको आर्थिक वृद्धिदर हासिल गर्ने र नेपाललाई समुन्नत बनाउने राज्यको अभियानमा निजी क्षेत्र सहकार्य र हातेमालो गर्न तत्पर छ । यसका लागि राज्यले निजी क्षेत्रलाई लगानीको वातावरण मात्र बनाइदिए पुग्छ । नेपाल सरकारले जलविद्युत्मा दस वर्षसम्म पूर्ण कर छुट र त्यसपछिको पाँच वर्षसम्म ५० प्रतिशतसम्म आयकर छुटको व्यवस्था गरेको छ । यस्तो सुविधा कोरोना महामारीबाट पूर्ण रूपमा क्षतविक्षत भएको पर्यटन पूर्वाधारको विकासमा पनि दिने हो भने, तत्कालका लागि रोजगारी सृजना हुनेछ । दीर्घकालमा पनि यो पूर्वाधारले नेपालको पर्यटन व्यवसायमा उत्साहजनक योगदान गर्न सक्नेछ । ५० करोड रुपैयाँभन्दा बढी लागतका पर्यटन पूर्वाधारमा पनि अन्य क्षेत्रमा जस्तै सुविधा दिनु जरुरी देखिन्छ । ठूला होटल, रिसोर्ट, केबलकारका पूर्वाधार विकासमा पहिलो दस वर्षसम्म पूर्णतः आयकर छुट र त्यसपछिको पाँच वर्षसम्म ५० प्रतिशत मात्र कर लाग्ने व्यवस्था हुनुपर्छ । लोडसेडिङबाट मुलुकलाई मुक्त गर्न २०८० सालभित्र निर्माण सम्पन्न हुने जलविद्युत् आयोजनाका लागि सरकारले आयकरमा उपर्युक्त छुटको व्यवस्था गरे पनि कोरोना महामारीका ती आयोजनाहरू तोकिएको अवधिभित्र सम्पन्न हुने अवस्थामा छैनन् । यस्ता जलविद्युत् आयोजनाहरूका लागि कम्तीमा दुई वर्ष (२०८२ सम्म) म्याद थप गरिदिनुपर्छ । त्यस्तै, अहिले स्वदेशमा पुँजी अभाव भइरहेको छ । हामीले नेपालमा वैदेशिक लगानी भित्र्याउन विभिन्न पहल गरिरहेका छौं र हालै स्थापित गैरआवासीय नेपाली कोष यसको एउटा पक्ष हो । यसका साथै गैरआवासीय नेपालीहरूको परिचयपत्र कुनै कारणवश रद्द भएको अवस्थामा समेत निजले विदेशमा गरेको लगानी तथा मुनाफाहरू नेपाल भित्र्याउन प्रोत्साहन गर्न गैरआवासीय नेपालीसरह नै लगानी ल्याउने व्यवस्था गर्नु आवश्यक देखिन्छ । संस्थागत आयकरको दर हाम्रा छिमेकी तथा अन्य देशले घटाउँदै लगेका छन् । हामी उनीहरूसँग प्रतिस्पर्धी हुन र लगानी प्रवर्द्धन गर्न पनि यो दर घटाउनुपर्ने हुन्छ । हामीसँग प्रशस्त मात्रामा ढुंगा तथा खनिज पदार्थहरू छन् । पर्यावरणलाई प्रतिकूल असर नहुने गरी सम्पूर्ण मापदण्ड पूरा गरेर स्थापना गरिएका खानी तथा उद्योगबाट उत्खनन गरिएका ढुंगा, बालुवा, गिट्टी तथा खनिज पदार्थलाई यथाशीघ्र उचित मापदण्ड बनाएर निर्यात गर्ने व्यवस्था हुनुपर्छ । यसबाट निर्यात व्यापार बढाउन सकिन्छ, विशेष गरी भारतीय मुद्रा आर्जन हुन सक्छ । मुलुक संघीय संरचनामा गइसकेपछि संघ, प्रदेश तथा स्थानीय तहहरूले एउटै कर फरकफरक ढंगले उठाउँदा व्यवसाय गर्न थप जटिलता उत्पन्न भएको र कर तिर्ने लागत बढेको हुनाले एकीकृत कर कानुन लागू गर्नु आवश्यक छ । आफ्नो मुलुकमा वैदेशिक लगानी भित्र्याउन विभिन्न मुलुकले प्रतिस्पर्धा नै गर्ने गरेका छन् । हामी पनि यस्ता लगानी सहजीकरणका लागि एकद्वार प्रणालीको कुरा गर्छौं तर कार्यान्वयनमा ल्याउन सकिएको छैन । कुनै निश्चित अवधिसम्मका लागि आयकरमा छुट, भौतिक पूर्वाधार निर्माणमा सहजीकरण, मेसिन औजार तथा यन्त्रमा कर छुट तथा आयोजनास्थलसम्म पहुँचमार्ग निर्माणजस्ता सुविधाहरू आगामी बजेटको प्राथमिकतामा पर्ने अपेक्षा छ ।ढकाल नेपाल उद्योग वाणिज्य महासंघका वरिष्ठ उपाध्यक्ष हुन् ।"
कन्ट्याक्ट ट्रेसिङमा संक्रमित ६८ प्रतिशत,"सिन्धुली (कास) चार दिनअघि मरिण गाउँपालिकाका चार वडामा स्वाब परीक्षण गर्दा शतप्रतिशतमा संक्रमित भेटिए । तिनै व्यक्तिको कन्ट्याक ट्रेसिङका आधारमा परीक्षण गर्दा ६८ प्रतिशतमा संक्रमण पाइएको छ । संक्रमितसँगको हेलमेल, उठबसका आधारमा ६२ जनाको स्वाब परीक्षण गर्दा बुधबार ४२ जनामा कोरोना पुष्टि भएको हो । चार दिनअघि २१ जनाको परीक्षणमा शतप्रतिशतमा संक्रमण पाइएको थियो । गाउँपालिकाका स्वास्थ्य संयोजक मधु लाखेका अनुसार कोरोनाको लक्षणसहित उपचारका लागि आएकाको कन्ट्याक ट्रेसिङका आधारमा परीक्षण गर्दा शतप्रतिशतमा संक्रमण पाइएको थियो । पछिल्लो पटक मरिण ४, ५, ६ र ७ मा ती संक्रमित फेला परेका हुन् । कन्ट्याक्ट ट्रेसिङमा ६८ प्रतिशत संक्रमित भेटिएपछि परीक्षणको दायरा बढाउन लागेको स्वास्थ्य संयोजक लाखेले बताए । संक्रमित सबै होम आइसोलेसनमा छन् । संक्रमणको अवस्था भयावह छ, थप फैलिन नपाओस् भनेर ती वडा सिल गरी परीक्षणलाई बढाइएको छ, उनले भने । मरिणमा कोरोना संक्रमणबाट चार जनाको मृत्यु भइसकेको छ । सुरुमा स्वास्थ्यकर्मीमा कोरोना देखिएको थियो । डढेलो जसरी संक्रमण फैलिएकाले रोकथाम गर्न जिल्लाबाट टोली खटाउन माग गरिएको छ । संकलित स्वाबको नतिजा ढिलो आउने र संक्रमितहरू आइसोलेसनमा नबसिदिँदा संक्रमण फैलिएको संयोजक लाखेले बताए । कन्ट्याक ट्रेसिङमा परेकाहरू नै खुलेआम घुलमिल गर्ने र लक्षण देखिँदासमेत हेलचेक्र्याइँ गरिनाले संक्रमण फैलिँदै गएको घ्याङलेक गाउँपालिका स्वास्थ्य संयोजक महेन्द्र यादवको बुझाइ छ । घ्याङलेक ४ र ५ मा समेत अवस्था उस्तै छ । वडा नं ५ को शान्तेश्वरी स्वास्थ्य चौकीका प्रमुखसहित पूरै टोली संक्रमित भएपछि वडा नै सिल गरिएको छ ।"
नगरकोट क्षेत्र सिल,"भक्तपुर (कास) चाँगुनारायण नगरपालिकाले नगरकोट क्षेत्र एक साताका लागि सिल गर्ने भएको छ । कोरोना भाइरसको नयाँ भेरिएन्टको संक्रमण तीव्र भएपछि चाँगुनारायण नगरपालिका६ वडा कार्यालयले शुक्रबारदेखि २१ गतेसम्म एक साता नगरकोट सिल गर्ने निर्णय गरेको हो । चाँगुनारायण नगरपालिका६ का वडाध्यक्ष सन्ते वाइबाको हस्ताक्षरित सूचनामा साविक नगरकोट गाविस ७ र ८ को भट्टेडाँडा आसपास, बजार क्षेत्र र मण्डनदेउपुर सिमानामा पूर्ण रूपमा सिल गर्ने उल्लेख छ । उक्त अवधिमा औषधि, इन्धनबाहेकका सम्पूर्ण किसिमका पसल, व्यवसाय, पेसा तथा उद्योग बन्द गर्नगराउन भनिएको छ । स्वास्थ्यसँग सम्बन्धित आपत्कालीनबाहेकका अन्य जुनसुकै किसिमका आवागमन र मानवीय आवतजावत बन्द हुने सूचनामा छ । यो अवधिमा दूध संकलन तथा डेरीहरूसमेत पूर्ण रूपमा बन्द गर्ने सूचनामा उल्लेख छ । सिलको अवज्ञा गरेको पाइएमा संक्रमण रोक नियमअनसार कारबाही हुने सूचनामा छ ।"
गर्भवती जाँच तथा प्रसूति सेवा निरन्तरता दिनू,"काठमाडौं (कास) सरकारले गर्भवती जाँच तथा सुत्केरी सेवा, सुरक्षित गर्भपतन, खोप, परिवार नियोजन सेवालाई निरन्तरता दिन स्वास्थ्य संस्था, सरोकारवाला र व्यवस्थापकहरूलाई ध्यानाकर्षण गराएको छ । स्वास्थ्य सेवा विभाग, परिवार कल्याण महाशाखाले बिहीबार विज्ञप्तिमार्फत स्वास्थ्य संस्थाहरूबाट जनस्वास्थ्यको मापदण्डको पूर्णरूपमा पालना गरी सेवा प्रवाह गराउन भनेको छ । कोरोनामा मात्रै फोकस भएर अत्यावश्यक एवं आकस्मिक सेवा अवरुद्ध भएमा जनस्वास्थ्यमा तत्कालीन, अल्पकालीन र दीर्घकालीन असर पर्न गई मृत्युसमेत हुन सक्ने हुँदा स्वास्थ्य मापदण्ड पालना गरेर निरन्तरता दिन भनेका हौं, स्वास्थ्य सेवा विभागको परिवार कल्याण महाशाखाकी चिकित्सक डापुण्या पौडेलले भनिन् । सेवाग्राहीहरूले कोभिड१९ को रोकथाम मापदण्डको पालना गरी उपलब्ध भएसम्म आफ्नो पहिचान खुल्ने कागजात लिई पायक पर्ने स्वास्थ्य संस्थाबाट सेवा लिन भनिएको छ ।"
"सरकारको सक्रियता, विपक्षी मोर्चाबन्दीमा","वाग्मती प्रदेश सरकारले बजेट अधिवेशन सञ्चालन गर्न सक्रियता देखाएको छ । विपक्षीहरूको मोर्चाबन्दीका कारण लगातार रूपमा अवरोध भएसँगै सरकारले हतारोमा प्रदेशसभाको सातौं अधिवेशन अन्त्य गरेको थियो । सरकारले अहिले आगामी अधिवेशन बिनाअवरोध सञ्चालन गर्न सक्रियता देखाएको हो । विपक्षीका मागको विषय लामो समयसम्म बेवास्ता गरेको सरकारले असार १ गते बजेट ल्याउनुपर्ने बाध्यकारी व्यवस्था अनुसार प्रदेशसभाको बैठक आह्वान गरेको छ । प्रदेश सरकारको बजेट ल्याउनुभन्दा १५ दिन अगाडि प्रिबजेट सदनमा पेस गर्नुपर्ने व्यवस्थाअनुसार सरकारले प्रदेशसभाको बैठक जेठ १६ गतेका लागि आह्वान गरेको छ ।ललितपुरस्थित प्रदेश सुशासन केन्द्रमा सर्वदलीय बैठक राखेर सरकारलाई सहयोग गर्न मुख्यमन्त्री डोरमणि पौडेलले आग्रह गरेका छन् । मुख्यमन्त्री पौडेलले सदन र सरकारको काममा सहयोग माग्न आह्वान गरेको बैठकमा विपक्षी दलहरूले उल्टै सरकारको आलोचना गरेका थिए । बैठकमा प्रमुख प्रतिपक्ष माओवादी केन्द्र, विपक्षी दल कांग्रेस, विवेकशील साझा, नेपाल मजदुर किसान पार्टीका प्रतिनिधिहरू सरकारविरुद्ध एकजुट भएर खनिएका थिए ।मुख्यमन्त्री पौडेलले अब चल्ने अधिवेशनमा कुनै अवरोध सिर्जना नगरिदिन बैठकमा आग्रह गरेका थिए । बैठकमा सरकार कोरोना कहरमा जिम्मेवार नभएको र प्रतिपक्षी दलहरूको मागको विषयमा जिम्मेवार नभएको कुरा राखेको माओवादी केन्द्र संसदीय दलका नेता शालिकराम जम्मकट्टेल बताए । कांग्रेस संसदीय दलका नेता इन्द्रबहादुर बानियाँले सदन चलाउने विषय सभामुखको भएकाले सरकार अनावश्यक कुरामा नलागेर कोरोना नियन्त्रणमा ध्यान दिन सुझाए । नेमकिपा सांसद सुरेन्द्रराज गोसार्इंले सरकारले कार्यकर्तामुखी भएको र आम नागरिकको स्वास्थ्यको विषयमा चासो नदेखाएको आरोप लगाए । प्रदेश सरकारले कार्यविधिबिनै मदन भण्डारी फाउन्डेसनलाई ५० लाख रुपैयाँ दिएको विषय बैठकमा सबैभन्दा बढी कुरा उठेको पूर्वसामाजिक विकास मन्त्री युवराज दुलालले जानकारी दिए । केही समयको चर्काचर्की पछि सरकारले फाउन्डेसनका लागि दिएको पैसा फिर्ता लिने प्रतिबद्धता जनाएको छ, दुलालले भने ।कोरोना कहरमा स्वास्थ्यस्तर सुधार ल्याउन ऋण माग्नुपर्ने स्थितिमा कार्यकर्ता पोस्न फाउन्डेसनमा ५० लाख दिएको भन्दै बैठकमा आलोचना भएपछि सत्तापक्ष र प्रतिपक्षका नेताबीच बैठकमा केही समय विवादको सिर्जना भएको थियो ।बैठकमा माओवादी केन्द्रले विद्युतीय बस खरिद प्रक्रिया स्थगित गर्न माग गरेको थियो । दलका नेता जम्मकट्टेलले पूर्वाधारबिना विद्युतीय सवारी खरिद गर्ने विषयमा सहमत नभएसम्म सदन चल्न नदिने बताएका थिए । उनको कुरामा सत्तारूढ एमालेबाहेक सबै दल एकमत भएका थिए ।विद्युतीय बसको खरिद प्रक्रिया रोक्न, मदन भण्डारी फाउन्डेसनलाई ५० लाख दिने निर्णय फिर्ता लिन तथा जथाभावी रूपमा वितरण गरिएको बजेटलाई रोक्न माग गर्दै माओवादी, कांग्रेस, विवेकशील र नेमकिपाले मोर्चाबन्दी गरेका थिए । विपक्षीको मागको विषयमा मुख्यमन्त्री पौडेल र भौतिक पूर्वाधारमन्त्री रामेश्वर फुयालले जवाफ दिए पनि त्यसप्रति असन्तुष्टि जनाउँदै विपक्षी दलहरूले लगातार सदनमा अवरोध सिर्जना गरेका थिए ।अविश्वासको प्रस्ताव र विपक्षी दलहरूको मोर्चाबन्दीका कारण प्रदेशसभाको सातौं अधिवेशन लगातार अवरुद्ध भएको थियो । लगातार चार पटकसम्म विपक्षी दलहरूले सदनमा अवरोध सिर्जना गरेपछि प्रदेश सरकारले अधिवेशन अन्त्य गरेको थियो । विपक्षीको मोर्चाबन्दी र आफ्नै दलभित्रको विवादका कारण नीति तथा कार्यक्रम र बजेट सदनबाट पास नहुने डरले सरकारले सर्वदलीय बैठक आह्वान गरेको हो ।"
अक्सिजन प्लान्टलाई १ करोड ३४ लाख जुट्यो,"भक्तपुर (कास) भक्तपुर नगरपालिकाद्वारा सञ्चालित ख्वपः अस्पताल कोभिड युनिटमा अक्सिजन प्लान्ट निर्माणका लागि १ करोड ३४ लाख ६९ हजार ६ सय २५ रुपैयाँ सहयोग प्राप्त भएको छ । कोभिड युनिटमा अक्सिजन व्यवस्था गर्न अक्सिजन प्लान्ट र आवश्यक स्वास्थ्य उपकरणका लागि नगरपालिकाले आह्वान गरेको सहायतालाई स्विकार्दै विभिन्न सहकारी संस्था, संघसंस्था र दाताहरूले आर्थिक तथा भौतिक सहयोग गर्दै आएको छ । संक्रमित बिरामी थपिने क्रम बढेसँगै आइसोलेसन केन्द्र र आकस्मिक सेवामा अक्सिजनको माग बढ्न थाल्यो । नगरपालिकाले नेपाल सरकार स्वास्थ्य मन्त्रालयसँग अक्सिजन आपूर्तिका लागि पटकपटक आग्रह गर्यो । वैशाख २७ गते दैनिक ३० सिलिन्डर र २८ गते दैनिक ८० सिलिन्डर अक्सिजन ख्वप अस्पताललाई प्रदान गर्ने भनी सीसीएमसीले निर्णयसमेत गर्यो तर त्यो निर्णयअनुसार अक्सिजन पाएन । अक्सिजन अभावमा संक्रमितहरू मृत्यु हुने सम्भावना बढ्न थाल्यो, नगरपालिकाका कर्मचारीहरू विभिन्न अक्सिजन प्लान्टहरूमा रातभर ३४ वटा अक्सिजन प्लान्टमा बसेर अक्सिजन भर्यौं, नगर प्रमुख सुनील प्रजापतिले भने, तर, त्यो लामो समयसम्म सम्भव थिएन, हामीले आफैं अक्सिजन प्लान्ट निर्माण गर्ने निर्णय गर्यौं र सहयोगी हातहरूमाझ सहयोगको अपिल गर्यौं । भक्तपुर नगरपालिकाको प्रकोप व्यवस्थापन कोषमा २०७८ जेठ ५ गतेदेखि १३ गतेसम्ममा १ करोड ३४ लाख ६९ हजार ६ सय २५ सहयोग प्राप्त भएको छ । यसै क्रममा बिहीबार मात्र ७१ लाख ३१ हजार ९ सय २७ आर्थिक सहयोग प्राप्त भएको नगरपालिकाले जनाएको छ । संक्रमण फैलिएपछि नगरपालिकाले वैशाख १७ गतेबाट ५० शय्याको आइसोलेसन र २५ शय्याको एचडीयू सेवा दिँर्दै आएको छ ।"
बेड र अक्सिजन सहयोग,"सिन्धुपाल्चोक (कास) कांग्रेस नेता तथा पूर्वमन्त्री मोहनबहादुर बस्नेतले जिल्लाका पार्टीनिकट व्यवसायी र व्यक्तिगत लगानीबाट चार वटा अस्पतालमा अक्सिजन सिलिन्डर र बेड उपलब्ध गराएका छन् । जिल्लामा एक महिनाभित्र एक सय बेडको कोभिड उपचार केन्द्र सञ्चालन गर्ने कार्यक्रमअनुरूप बस्नेतले अस्पतालहरूमा बेड र अक्सिजनको व्यवस्था गरेका हुन् । उनले बिहीबार बलेफी गाउँपालिकाको जलबिरेस्थित जलबिरे अस्पताललाई ५ बेड र ४० लिटर क्षमताका ५ वटा अक्सिजन सिलिन्डर दिएका छन् । इन्द्रावती गाउँपालिका नवलपुरमा रहेको नवलपुर प्राथमिक स्वास्थ्य केन्द्रमा ५ बेड, ५ अक्सिजन सिलिन्डर र जिल्ला अस्पताल चौतारामा ४० लिटर क्षमताको १० वटा सिलिन्डर सहयोग गरेका छन् । यसअघि पूर्वमन्त्री बस्नेतले बलेफीको खाडीचौर बजारस्थित सिन्धुसदाबहार अस्पताल र भोटेकोसी गाउँपालिकाको चाकुमा ३७ बेड, अक्सिजन सिलिन्डर र विभिन्न स्वास्थ्य सामग्री उपलब्ध गराएका थिए । अब हेलम्बु स्वास्थ्य केन्द्र र मेलम्ची अस्पतालमा पनि बेड र अक्सिजन सिलिन्डर दिनेछौं, बस्नेतले भने । कोरोना संक्रमित र अन्य बिरामीलाई उपचार सहज बनाउन पूर्वमन्त्री बस्नेतले २४ घण्टा एम्बुलेन्सका रूपमा प्रयोग गर्न ५ वटा सवारीसाधन पनि तयारी अवस्थामा राखेका छन् । इन्द्रावती गाउँपालिका अध्यक्ष वंशलाल तामाङले स्वास्थ्य केन्द्रमा बेड र अक्सिजन सिलिन्डर उपलब्ध भएकाले बिरामीको उपचारमा सहज हुने बताए ।"
बजेटमाथि चौतर्फी खबरदारी,पूर्वप्रमुख निर्वाचन आयुक्त भन्छन् मतदाता प्रभावित पार्ने कार्यक्रम नल्याऊ
होम डेलिभरीमा निजीलाई रोकेर सरकारी अभ्यास,"खाद्य पसलमा भीडएक साता खाद्यान्नका पसल खोल्न नपाउने सरकारी निर्णयले बिहीबार उपत्यकाका खाद्यान्न पसलमा सर्वसाधारणको अचाक्ली भीड देखियो । सरकारले भीडभाड नगर्ने नीतिअनुसार निषेधाज्ञा कडा गरेको हो, वाणिज्य आपूर्ति तथा उपभोक्ता संरक्षण विभागका महानिर्देशक प्रकाश पौडेलले भने, तर, बिहीबार व्यापक भीड देखियो ।"
जलाशययुक्त आयोजना प्रोत्साहन प्रस्ताव,"काठमाडौं (कास) ऊर्जा, जलस्रोत तथा सिँचाइ मन्त्रालयले बजेटमार्फत निजी क्षेत्रलाई जलाशययुक्त आयोजनामा प्रोत्साहित गर्न विभिन्न उपाय प्रस्ताव गरेको छ । जलाशययुक्त आयोजनामा निजी क्षेत्रलाई आकर्षित गर्ने गरी कार्यक्रम प्रस्ताव गरिएको मन्त्रालयका प्रवक्ता मधु भेटवालले बताए ।बजेट निर्माणको अन्तिम अधिकार अर्थ मन्त्रालयलाई छ, उनले कान्तिपुरसँग भने, यो वर्षको बजेटमा जलाशययुक्त आयोजना निर्माणका लागि निजी क्षेत्रलाई प्रोत्साहन गर्ने कार्यक्रम प्रस्ताव गरिएको छ । नेपाल आर्थिक पत्रकार समाज (सेजन) ले बुधबार आयोजना गरेको स्वदेशी विद्युत् खपतसँगै विद्युत् व्यापार र आगामी बजेट विषयक अन्तर्क्रिया कार्यक्रममा पनि भेटवालले निजी क्षेत्रले राख्दै आएका विभिन्न माग सम्बोधनका लागि मन्त्रालयले छलफल अघि बढाएको टिप्पणी गरेका थिए । निजी क्षेत्रको मागअनुसार सरकारले विद्युत् आयोजनाको अनुमतिपत्र अवधि थप्ने र ठूला आयोजनालाई सरकारी सस्तो दरमा उपलब्ध गराउने तयारी भइरहेको उनको भनाइ छ । अन्तर्क्रियामा ऊर्जा क्षेत्रका सरोकारवालाहरूले ऊर्जा बजारमा निजी क्षेत्रलाई पनि सहभागी गराउन सरकारसँग माग गरे । निजी क्षेत्रको प्रवेशबिना ऊर्जा क्षेत्र प्रतिस्पर्धी नबन्ने उनीहरूको तर्क छ । सरोकारवालाहरूले आन्तरिक र बाह्य विद्युत् बजारमा निजी क्षेत्रको अपरिहार्यताबारे आफ्ना धारणा राखे ।निर्माणाधीन आयोजना सम्पन्न भएपछि आगामी वर्षदेखि वर्षायाममा विद्युत् खेर जाने चर्चा भइरहेका बेला सरोकारवालाहरूले पनि आन्तरिक रूपमा विद्युत् खपत पर्याप्त हुने तर्क प्रस्तुत गरे । जलविद्युत्लाई प्रवर्द्धन नगरी आर्थिक वृद्धि हासिल गर्न नसकिने भन्दै पेट्रोलियम आयातलाई विस्थापित गर्न सके आन्तरिक रूपमै विद्युत्को बजार ठूलो रहेको ऊर्जा प्रवर्द्धक ज्ञानेन्द्रलाल प्रधानले बताए । अझै विभिन्न उद्योगमा ३ सय मेगावाटभन्दा बढी विद्युत् माग रहेको र आन्तरिक रूपमा बिजुलीको सदुपयोग गर्न सके आर्थिक वृद्धिमा ठूलो योगदान हुने उनको भनाइ छ । आन्तरिक खपत बढाउन सके अझै वार्षिक ३० अर्ब रुपैयाँको विद्युत् बजार निर्माण हुने उनले बताए । विद्युत् मूल्य थोरै बढाउन पनि सरकारलाई सुझाए । समृद्धिका लागि ऊर्जाको भूमिका अहं हुने भए पनि विद्युत् बजारमा प्रतिस्पर्धा नहुँदा विद्युत् प्रणाली विश्वसनीय हुन नसकेको स्वतन्त्र ऊर्जा उत्पादकहरूको संस्था (इप्पान) अध्यक्ष कृष्ण आचार्यले टिप्पणी गरे । विद्युत् बजारमा प्रतिस्पर्धा भएन । नेपाल विद्युत् प्राधिकरणको मात्र एकाधिकार हुँदा विद्युत् प्रणाली विश्वसनीय भएन, उनले भने, विद्युत् व्यापारका लागि अन्य निकाय पनि आउनुपर्छ । लाओसको उदाहरण प्रस्तुत गर्दै उनले सन् २००८ मा ६ सय मेगावाट उत्पादन क्षमता भए पनि सन् २०१८ सम्म आइपुग्दा ७ हजार मेगावाट जडित क्षमता भएको जानकारी दिए । नेपालमा भने अनुमान गरिएअनुसार विद्युत् खपत नभएको र आन्तरिक उत्पादन बढाउनुपर्ने उनको धारणा छ ।प्राधिकरणको विश्लेषणअनुसार सन् २०२०२१ मा विद्युत् माग २ हजार ६ सय ३८ मेगावाट पुग्ने प्रक्षेपण गरिएको भए पनि हाल विद्युत्को उच्चतम् माग १५ सय मेगावाटभन्दा कम छ । आन्तरिक रूपमा विद्युत् माग बढाउन प्रसारण र वितरण लाइनको समस्या रहेको प्राधिकरणका कार्यकारी निर्देशक हितेन्द्रदेव शाक्यले बताए । उनले विद्युत् लागत बर्सेनि घट्दै गएको तथ्यांकसमेत प्रस्तुत गरे ।निजी क्षेत्र विद्युत् व्यापारमा आउनु स्वागतयोग्य भएको उनको टिप्पणी छ । यसले प्राधिकरणको भूमिकालाई कमजोर नपार्ने उनले बताए । सरकारले विभिन्न नीतिमार्फत विद्युत् खपत बढाउन सहुलियत दिनुपर्ने उनको भनाइ छ । ऊर्जाको मूल्यमा अहिले सहुलियत दिने बेला भएको छैन, उनले भने, तर खपत बढाउन अन्य तरिकाले सहुलियत दिन सकिन्छ । विद्युत् खेर जान्छ भनेर चिन्ता गर्न आवश्यक नभएको नेपाल उद्योग वाणिज्य महासंघका ऊर्जा समितिका सभापति गोपाल खनालले बताए । विद्युत् खपत बढाउनतिर लागौं, उनले भने, विद्युत् व्यापारमा निजी क्षेत्रलाई पनि संलग्न गराउनुपर्छ । नेपालको सन्दर्भमा निजी क्षेत्र संलग्न भएको जुनसुकै क्षेत्र सफल भएको उनको भनाइ छ ।सरकारको विद्युत् आयात र निर्यातको नीति नभएकाले आयोगले यसलाई प्राथमिकतामा राखेको विद्युत् नियमन आयोगका सदस्य रामप्रसाद धितालले बताए । ठूला विद्युत् व्यापारमा निजी क्षेत्रलाई पनि संलग्न गराउन सकिने उनको धारणा छ ।"
भिल्लारियलको गर्विलो सफलता,ट्रफी चुम्दै प्रशिक्षक उनाइ एमरी । तस्बिर : एपी
निकेन चेस च्याम्पियन,"काठमाडौं (कास) भक्तपुरका युवा खेलाडी निकेन कुस्थाले बिहीबार कृष्णप्रसाद स्मृति अनलाइन बुद्धिचाल प्रतियोगिताको उपाधि जितेका छन् । उनले एघारौं चरणको खेलमा फिडे मास्टर क्षितिज भण्डारीसँग बराबरी खेलेर उपाधि जिते । उनले साढे ९ अंक बटुलेका थिए ।धनुषाका सुशील चौधरीले झापाका राजन सुवेदीलाई अन्तिम चरणमा पराजित गरी ९ अंक जोड्दै दोस्रो स्थान हात पारे । क्षितिज साढे ८ अंक जोडेर तेस्रो भए । उनले बद्रीलाल नेपालीलाई प्रोग्रेसिभ अंकमा पछि पारेका थिए । एघारौं चरणमा दोलखाका आशिष फुयाललाई हराएका बद्रीलाल चौथो भए । ललितपुर स्पोर्ट्स क्लबद्वारा आयोजित प्रतियोगितामा राजन सुवेदी, पूर्व नेपाल च्याम्पियन केशव श्रेष्ठ, स्याङ्जाका युवराज पौडेल, झापाका अर्जुन घिमिरे, भक्तपुरका सुमन सुवाल र काठमाडौंका चमन गाहामगर पाँचौंदेखि दसौं स्थानमा रहे । महिलातर्फ वर्तमान नेपाल च्याम्पियन सुजना लोहनी भइन् । दोस्रो र तेस्रोमा काठमाडौंका रिया श्रेष्ठ र इन्दिरा वस्ती रहे । प्रतियोगितामा १८०० मुनि रेटेडमा केशव कार्की, १६५० मुनि मन्त आचार्य र भेट्रानमा हेराकाजी महर्जन उत्कृष्ट भए । नेपाल बुद्धिचाल संघका पूर्व कोषाध्यक्ष कृष्णप्रसाद श्रेष्ठको १३ औं दिनको पुण्यतिथिमा प्रतियोगिता भएको हो । १ सय ५१ खेलाडीले भाग लिएकामा ३१ खेलाडीलाई नगद पुरस्कार प्रदान गरिएको थियो ।"
चिउरी बगैंचामा खेल मैदान,"हेटौंडा (कास) मकवानपुरको भीमफेदी गाउँपालिका४, चिउरी बगैंचामा रंगाशाला निर्माण कार्य सुरु गरिएको छ । १० हजार दर्शक क्षमताको रंगशाला निर्माण थालिएको हो ।वाग्मती प्रदेश सरकारबाट ३० लाख र भीमफेदी गाउँपालिकाबाट २० लाख रुपैयासहित ५० लाख बजेटमा रंगशाला निर्माणको काम सुरु गरिएको हो । पहिलो चरणमा खेलमैदान बनाउने र दोस्रो चरणमा प्यारापिट बनाइने बताइएको छ । चालु आर्थिक वर्षमा प्राप्त ५० लाखले खेलमैदान सम्याउने, मेसिनरी वाल लगाउने, शौचालय र ढल निर्माण गर्ने कार्य गर्ने गाउँपालिकाका अध्यक्ष हिद्म लामाले बताए । रंगशाला निर्माण गर्न स्थानीयले उपभोक्ता समिति गठन गरेर निर्माण कार्य अगाडि बढाएका छन् । । आगामी वर्ष मैदानमा पर्खाल लगाउने र गोल्डकप प्रतियोगिता आयोजना गरेर रंगशालालाई क्रमशः निर्माण गर्दै जाने योजना रहेको स्थानीय सागर पाण्डेले बताए ।"
जिदानको निर्णयप्रति सम्मान,इन्टर मिलानका प्रशिक्षक एन्टोनियो कोन्टे ।

शीर्षक,विवरण
अक्सिजन नपाएर १४ को मृत्यु,"अस्पतालका प्रशासकीय अधिकृत गोविन्द ज्ञवालीले अक्सिजन सकिएको र अन्तबाट सापटी ल्याएर जडान गर्दागर्दै उनीहरूको मृत्यु भएको बताए । सकिनासाथ १० वटा सिलिन्डर युनिभर्सल शिक्षण अस्पतालबाट सापटी ल्याइएको उनले जानकारी दिए । बिहान २३ घण्टा विद्युत् आपूर्ति अवरुद्ध हुँदा अक्सिजन उत्पादन नभएपछि प्लान्टबाट ल्याउन सकिएन, ज्ञवालीले भने, यसबारेमा मन्त्रालय, प्रशासन सबैमा जानकारी गराइएको हो । प्लान्टबाट छिटोछिटो अक्सिजन ल्याउनुपर्ने भएपछि अस्पतालबाट ग्यास प्लान्टसम्म अक्सिजन ल्याउन, खाली सिलिन्डर भर्न, लोडअनलोड गर्न, प्लान्टमा अक्सिजन भर्न लगाउनका लागि मात्रै २०२५ जना कर्मचारी खटाउनुपरेको उनले बताए । रूपन्देहीको बुटवलस्थित कोरोना विशेष अस्पतालमा पनि बुधबार अपराह्न ४ बजे हल्लाखल्ला भयो । नर्सले आत्तिँदै फोन गर्न थाले, त्यहाँ भएका अक्सिजन सिलिन्डर हेर्न थाले । आत्तिँदै बिरामीको नजिक जाने, सबैलाई हेर्ने गरिरहेका थिए । अस्पतालका मेडिकल सुपरिन्टेन्डेन्ट डा राजेन्द्र खनालसहित अन्य चिकित्सक र कर्मचारी तुरुन्तै आईसीयू कक्षमा पुगे । अक्सिजन पाइपबाट अक्सिजनको फ्लो बन्द हुन थाल्यो । बिरामी छटपटिन र बेडमै उफ्रिन थाले । मुखमा आवाज नआए पनि पीडाले छटपटिरहेको देखेको उक्त अस्पतालमा कार्यरत एक नर्सले बताइन् । अक्सिजन ठप्प भएपछि स्याँस्याँ गर्दै एकपछि अर्का संक्रमितको सास थामियो । अस्पतालका अनुसार एकैछिनमा आईसीयूमा रहेका ५ जनाको मृत्यु भयो । आईसीयूमा खटिएकी ती नर्सका अनुसार उनीहरूको मृत्यु भएपछि छेउछाउमा उपचाररत पनि चिच्याउन थाले, आत्तिए, हारगुहार गरिरहे । नर्सहरू सम्झाइरहेका थिए तर उपाय केही थिएन । अक्सिजन सिलिन्डर समयमा जोड्न नपाएपछि बिरामीको एकपछि अर्को मृत्यु भएको ती नर्सले बताइन् । त्यसबेला अस्पतालका मेसु खनालसहित अन्य चिकित्सकले टुलुटुलु हेर्नेबाहेक केही गर्न सकेनन् । घटना सार्वजनिक भएपछि अस्पताल परिसरमा बिरामीका आफन्त जम्मा हुन थाले । भर्ना भएका अन्य बिरामीका आफन्तलाई पनि नर्सले अक्सिजन अभाव भइरहेको जानकारी गराउँदै केही भए जानकारी गराउँछौं भनिरहेका थिए । स्वास्थ्य मन्त्रालय, निर्देशनालय र उपमहानगरपालिकामा अक्सिजन सकिएर ५ जनाको ज्यान गएको जानकारी गराएँ, अस्पतालका सूचना अधिकारी डा विष्णु गौतमले भने, हाम्रो बसमा केही रहेन । आफन्तको रुवाबासी हेर्न सक्ने अवस्थामा नरहेको उनले बताए । एचडीयूमा रहेका ३२ बिरामीमध्ये १३ जनाका लागि अक्सिजन छ । त्यसबाहेकका बेडका लागि आफैं सिलिन्डर तयारी राखिएकाले केहीबेरलाई एचडीयूमा समस्या नहुने उनले बताए । बुधबार साँझसम्म आईसीयूका लागि ६ वटा सिलिन्डर आइसकेको र १५ वटा आउने तयारी रहेको उनले बताए । केहीबेरमा फेरि अक्सिजन सकिने, बिरामी आत्तिने, गुहार माग्ने स्थिति दोहोरिन सक्छ, उनले भने, त्यस्तो बेला निरीह भएर मृतकको संख्या गन्नेबाहेक अरू उपाय सबै सकिएको छ । पटकपटक सञ्चारमाध्यम, सामाजिक सञ्जाल, सम्बन्धित निकायमा अक्सिजन नभए बिरामीको ज्यान जोखिममा छ भन्ने खबर दिइरहँदा पीडाबोध भइरहेको गौतमले बताए । उनका अनुसार बुधबार साँझसम्म आपत्कालीन कक्षमा रहेका बिरामीलाई अक्सिजन चढाउन सक्ने अवस्था छैन । अक्सिजनका लागि हारगुहारभैरहवास्थित युनिभर्सल शिक्षण अस्पतालमा पनि अक्सिजन अभाव कायम छ । शिक्षण अस्पतालले मंगलबारै सूचना जारी गरेर अक्सिजन अभाव भएको र भर्ना भएका बिरामीको ज्यान जान सक्ने चेतावनी दिएको थियो । शिक्षण अस्पतालले चितवनबाट अक्सिजन मगाएर बुधबार दिउँसोसम्म अभाव टारेको थियो । उक्त अस्पतालले बुधबार दिउँसो पुनः सूचना जारी गरेर अपराह्न ४ बजेपछि अक्सिजन सकिने भएकाले व्यवस्थापन गर्न बिरामीका आफन्तलाई भनेको थियो । अस्पतालले अक्सिजन अभावले मृत्यु भएमा आफूहरू जिम्मेवार नहुने भन्दै बुधबार सबै बिरामीका आफन्तलाई मञ्जुरीनामामा सही गराएको छ । अस्पतालका जनसम्पर्क अधिकृत सुशील गुरुङले अक्सिजन सकिँदै गएकाले बिरामीका आफन्तलाई यसबारे जानकारी गराइएको र मञ्जुरी लिइएको बताए ।स्थानीय उद्योगले केही थान सिलिन्डर उपलब्ध गराएपछि साँझसम्म अक्सिजन आपूर्ति भएको शिक्षण अस्पतालले जनाएको छ । त्यहाँ मंगलबार सिलिन्डर रित्तिएपछि चिकित्सक र नर्सले आत्तिँदै अक्सिजन पाइपलाइन चेक गर्न पठाए । अक्सिजन सकिन थालेको संकेत देखेपछि अस्पताल प्रशासन, चिकित्सक र कर्मचारीले अक्सिजनको जोहो गर्न विभिन्न ठाउँमा फोन गरे । अस्पताललाई नियमित अक्सिजन सप्लाई गर्नुपर्ने जिल्लाका ३ अक्सिजन ग्यास उद्योगले सिलिन्डर आपूर्ति नगरिदिँदा अस्पतालमा समस्या सिर्जना भएको जनसम्पर्क अधिकृत गुरुङले बताए । हामीलाई यहाँको शंकर अक्सिजन प्रालिले १ सय २०, लुम्बिनी अक्सिजन प्रालिले १ सय ५० र एचओ अक्सिजन प्रालिले १ सय ५० सिलिन्डर दिने सम्झौता हो, उनले भने, मंगलबारदेखि आयात भएको छैन ।समस्या बढेपछि मंगलबार राति नै आफूहरू जिल्ला प्रशासन कार्यालय पुगेको तर केही प्रतिक्रिया नपाएपछि अस्पतालकै पहलमा चितवनबाट २ सय अक्सिजन सिलिन्डर जोहो गरेर मगाउन लागेको उनले बताए । चितवनमा प्रशासनले रोकेपछि झन् तनाव भएको जनाउँदै गुरुङले गृह मन्त्रालयमा फोन गरी गाडी पठाउन भनेपछि बिहान गाडीमा १ सय ९० सिलिन्डर आएको उनले जानकारी दिए । उनका अनुसार राति जिल्ला प्रशासन पुग्दा गेट नखोलिएको र प्रमुख जिल्ला अधिकारीले फोन उठाएका थिएनन् । त्यसपछि शंकर अक्सिजन उद्योग पुगेर ४० वटा सिलिन्डर ल्याएर अस्पताल फर्केको उनले बताए । भीम अस्पतालमा पनि सीमित अक्सिजन सिलिन्डर भएकाले बिरामीले आफैं जोहो गर्दै अक्सिजन व्यवस्थापन गरिरहेका छन् । बिरामीका आफन्तले जुटाउँदा पनि जेनतेन चलिरहेको र अभाव कायम रहेको अस्पतालकी मेडिकल सुपरिन्टेन्डेन्ट डा शकुन्तला गुप्ताले बताइन् । यसरी फाट्टफुट्ट व्यवस्थापनले कहिलेसम्म धान्ने, उनले भनिन्, अभाव भएका बेला बिरामीका आफन्तले हात जोड्दासमेत केही गर्न सकेका छैनौं । बुधबार साँझसम्म अस्पतालमा ४८ बिरामी उपचाररत थिए । उनीहरूका लागि २ सय ५० सिलिन्डर आवश्यक छ तर साँझसम्म ५१० वटा सिलिन्डर जम्मा हुने र त्यही बिरामीलाई दिने गरिरहेको उनले बताइन् । जिल्लामा बुधबार अहिलेसम्मकै धेरै ९ सय ७ जनामा कोरोना संक्रमण पुष्टि भएको छ । तीमध्ये बुटवल उपमहानगरपालिकाका ३ सय ९५, तिलोत्तमाका १ सय ७४, सिद्धार्थनगरका १ सय २, देवदहका ८७ जना रहेका छन् । पछिल्लो २४ घण्टामा जिल्लाका विभिन्न अस्पतालमा १६ जनाले ज्यान गुमाएका छन् । बुधबारसम्म जिल्लामा ७ हजार २ जना सक्रिय संक्रमित रहेका छन् ।हेलिकप्टरबाट ४० सिलिन्डर अक्सिजन हाहाकार भएर संक्रमितको मृत्यु हुन थालेपछि तत्काल राहत पुर्याउने उद्देश्यले बुधबार साँझ एयरलिफ्ट गरेर ४० थान सिलिन्डर ल्याइएको छ । सिमरा र भरतपुरबाट जम्मा गरेर साँझ साढे ७ बजे नेपाली सेनाको हेलिकप्टरमा सिलिन्डर ल्याइएको हो । केन्द्रीय कोभिड संकट व्यवस्थापन केन्द्रसमक्ष जिल्ला सुरक्षा समिति रूपन्देहीले अक्सिजन उपलब्ध गराइदिन माग गरिएपछि सिमरा र भरतपुरबाट अक्सिजन ल्याइएको प्रमुख जिल्ला अधिकारी तामाङले बताए । विराटनगरबाट ल्याउने भनिएको अक्सिजन राति भएकाले सम्भव नभएको उनले बताए । उनका अनुसार ती सिलिन्डरमध्ये अधिकांश बुटवलस्थित धागो कारखानामा रहेको कोरोना अस्पताल लगिएको छ । त्यहाँ बुधबार बिहान र अपराह्न गरी ११ जनाको अक्सिजन अभावमा मृत्यु भएको थियो । त्यहाँ अहिले पनि १ सय १६ जना अक्सिजन चढाउनुपर्ने बिरामी छन् । भैरहवाको भीम अस्पतालमा पनि ७० भन्दा धेरै बिरामीले अक्सिजन लिइरहेका छन् । प्रमुख जिल्ला अधिकारी तामाङले अक्सिजन अभाव हुन नदिन भारतबाट लिक्विड अक्सिजन आयात गर्न लागिएको र बिहीबार जिल्लामा आइपुग्ने बताए ।"
निजी अस्पताललाई १५ दिनभित्र प्लान्ट जडान गर्न निर्देशन,"अफिनका उपाध्यक्ष थापाले सरकारले तोकेको समयसीमाभित्र अक्सिजन प्लान्ट राख्न सम्भव नभएको थापाले बताए । सरकार आफैंले अक्सिजन व्यवस्था गर्न नसकेपछि हामीलाई दोष थोपर्न प्लान्ट राख्नलाई १५ दिन समय दिएको छ, उनले भने, भारतमा कोरोना संक्रमण बढिरहेको छ । प्लान्टको सामान ल्याउने त्यहींबाट हो । अन्यत्रबाट ल्याउन अन्तर्राष्ट्रिय उडान बन्द छ । सरकारले नसकेको काम हामीले सक्छौं ? सय बेडका लागि आवश्यक पर्ने प्लान्ट जडान गर्न कम्तीमा १ करोड ३० लाखभन्दा बढी रकम जोहो गर्न पनि समस्या पर्ने उनले बताए । संकटका बेला काम गर्ने कर्मचारीलाई तलब खुवाउन त समस्या छ भने यो बेला प्लान्ट जडान गर्न त्यतिका रकम जोहो गर्न सम्भव पनि छैन, उनले भने, अस्पताल स्वीकृत दिँदा नै प्लान्ट अनिवार्य राख्नुपर्ने मापदण्ड भइदिएको भए यो समस्या नै पर्दैनथ्यो । अस्पताल सञ्चालनसम्बन्धी मापदण्डमा स्वीकृति दिँदा प्लान्ट जडान गर्नुपर्ने प्रावधान छैन । सरकारले सरकारी अस्पतालमा १५ दिनभित्र अक्सिजन प्लान्ट र ट्यांक ल्याउने भएकाले निजी अस्पतालले पनि ल्याउनुपर्ने बाध्यकारी निर्णय गरिएको मन्त्रालयका प्रवक्ता डा गौतमले बताए । आफ्नो व्यवस्थापन नगर्ने, गर्ने चाहना नराख्ने ? ठूलो अस्पताल खोल्दा २, ४ वटा प्लान्ट नराख्ने ? प्रसूति गृह, कान्ति बाल अस्पताल, गंगालाल, टेकु अस्पतालले अक्सिजन प्लान्ट राख्न सक्ने, ट्रमा सेन्टरले राख्न सक्ने तर उहाँहरूले राख्न नसक्ने ? उहाँहरू अहिलेसम्म के गरिरहनुभएको थियो ? उनले भने । उनले निजी अस्पतालले जतिसक्दो छिटो अक्सिजन प्लान्टको व्यवस्था गर्नुपर्ने उनले बताए । बरु त्यसका लागि सरकारले के गर्नुपर्छ ? त्यसमा सरकार सकारात्मक छ, उनले भने ।"
आँसु लुकाएर उपचार गर्दै छौं,"मनोज पौडेल (कपिलवस्तु), ठाकुरसिंह थारू र रूपा गहतराज (नेपालगन्ज)"
संक्रमण फैलिने दरमा नेपाल विश्वमै दोस्रो,"(काठमाडौं)  भारतको तुलनामा नेपालमा कोभिड१९ को लहर बढी खतरनाक देखिएको छ । यहाँ भारतभन्दा बढी अनुपातमा कोभिड पोजिटिभ देखिएसँगै दैनिक मृत्युको संख्यासमेत तुलनात्मक रूपमा धेरै छ ।एक साताअघि नेपालमा संक्रमण दर विश्वमै धेरै थियो । अहिले भने संक्रमण फैलिने दरमा भियतनामपछि नेपाल दोस्रो स्थानमा छ । हाल भियतनाममा संक्रमण फैलिने दर २४ छ भने नेपालमा १६ छ । अर्थात्, नेपालमा १० जना संक्रमितले १६ जनालाई रोग सार्छन् भने भियतनाममा १० संक्रमितले २४ जनालाई रोग सारिरहेका छन् । कोभिड सार्ने दरको हिसाबले भारत विश्वमा ३६ औं स्थानमा रहेको काठमाडौं विश्वविद्यालय स्कुल अफ मेडिकल साइन्सका महामारीविद् डा अर्चना श्रेष्ठले बताइन् । नेपालमा कोभिड पोजिटिभिटी दर ४५ प्रतिशत देखिनु डिजास्टर अवस्था रहेको उनको भनाइ छ ।भारतको दाँजोमा तुलनात्मक रूपमा नेपालमा दैनिक संक्रमितको संख्यासमेत उल्लेख्य रूपमा बढी छ । यो साता ५१ प्रतिशतले संक्रमितको संख्यामा वृद्घि देखिएको छ, जुन विश्वमै संक्रमण दरको हिसाबले दोस्रो हो । जनसंख्याको हिसाबले भारतसँग तुलना गर्दा हामीकहाँ बढी जटिल अवस्था देखिएको छ, डा श्रेष्ठले भनिन्, दैनिक नयाँ कोभिड संक्रमितको संख्या प्रति १० लाख जनसंख्यामा भारतमा २४० छ भने नेपालमा ३०४ । यस्तै, दैनिक कोभिडले हुने मृत्युको संख्या प्रति १० लाख जनसंख्यामा नेपालमा ३३ छ भने भारतमा २५ छ । कोभिड परीक्षण पोजिटिभ देखिने दरसमेत भारतको दाँजोमा नेपालमा दोब्बर देखिन्छ । हाल प्रति १० लाख जनसंख्यामा नेपालमा पोजिटिभ देखिने दर ४५१ प्रतिशत छ भने भारतमा मात्र २२६ प्रतिशत छ । जनसंख्याको आधारमा गत वर्षसमेत नेपालमा पोजिटिभ दर भारतभन्दा बढी थियो । सञ्चारमाध्यममा भारतको तथ्यांक हेर्दा अत्यन्त अत्यासलाग्दो देखिन्छ, त्यहाँभन्दा हामीकहाँ कोभिड बढी क्षति पुर्याउने गरी फैलिरहेको छ, डा श्रेष्ठले भनिन्, पोजिटिभ दर पनि भारतभन्दा हामीकहाँ दोब्बर छ ।प्रति १० लाख जनसंख्यामा कोभिडले गर्दा हुने मृत्युदरमा नेपाल विश्वमै १६ औं स्थानमा छ भने भारत ३८ औं स्थानमा छ । पहिलो स्थानमा बोस्निया हर्जगोविना छ । दैनिक संक्रमण दरमा नेपाल विश्वमा १५ औं स्थानमा देखिएको छ भने भारत २१ औं स्थानमा छ । कोभिड परीक्षणमा त नेपालको अवस्था अत्यन्त दयनीय छ । विश्वमा कोभिड परीक्षणअन्तर्गत नेपाल ७९ र भारत ६३ औं स्थानमा छ । नेपालमा प्रतिहजार जनसंख्यामा ०६४ परीक्षण भएको छ भने भारतमा प्रतिहजार जनसंख्यामा १२७ परीक्षण भएको छ ।देशभर १६८ को मृत्युपछिल्लो २४ घण्टामा नेपालमा कोभिडका कारण १ सय ६८ जनाको मृत्यु भएको छ । २० हजार ७ सय ८६ नमुनाको परीक्षण गर्दा ४४७६ प्रतिशत अर्थात् ९ हजार ३ सय ५ जना संक्रमित देखिएका छन् । हाल देशभर १ लाख १ हजार ६ सय ३४ जना सक्रिय संक्रमित छन् । देशभरका कुल सक्रिय संक्रमितमध्ये ४१२४ प्रतिशत काठमाडौं उपत्यकामा रहेको मन्त्रालयका सहप्रवक्ता डा समीरकुमार अधिकारीले बताए । हाल आईसीयूमा १ हजार २ सय ४१ जना र २ सय ८५ जना भेन्टिलेटरमा छन् । सुर्खेतमा एकै दिन १० को मृत्युसुर्खेत कर्णाली प्रदेश अस्पतालमा बुधबार १० जना संक्रमितको मृत्यु भएको छ । अस्पतालको कोरोना वार्डमा कार्यरत डा चन्द्रेश सिंहका अनुसार सिकिस्त अवस्थामा इमर्जेन्सी कक्षमा भर्ना भएकी १६ वर्षीया किशोरीको उपचार सुरु नहुँदै मृत्यु भएको छ । बुधबार मृत्यु हुनेमा २० वर्षीया युवती पनि छिन् । उनको कोभिड अस्पतालमा उपचार भइरहेको थियो । डा सिंहका अनुसार अन्य मृतकहरू ३३ वर्ष, ३५, ४१, ५८, ६०, ६१, ७० र ७८ वर्षका छन् । धेरैजसो बिरामी २ सातादेखि उपचारमा थिए ।"
उद्योगले धान्नै सकेनन् अक्सिजनको माग,"(काठमाडौं)  अक्सिजन उद्योगमा अक्सिजनको माग अचाक्ली बढेको छ । २० प्रतिशत क्षमतामा चल्ने उद्योग पूर्ण क्षमतामा सञ्चालन हुँदासमेत माग धान्न धौधौ परेको छ । कोभिड संक्रमण बढेसँगै उपत्यकाका उद्योग २४ सै घण्टा सञ्चालन भइरहे पनि अस्पतालको माग धान्न सकेका छैनन् । यसअघि करिब २० प्रतिशत क्षमतामा मात्रै सञ्चालन भइरहेका थिए तर पनि पर्याप्त थियो, उद्योग वाणिज्य तथा आपूर्ति मन्त्रालयका सहसचिव प्रेमकुमार श्रेष्ठले भने, अहिले उद्योग शतप्रतिशत चल्दा पनि माग पूरा गर्न सकिएन । मन्त्रालयका अनुसार उपत्यकामा दैनिक करिब ७ हजार सिलिन्डर अक्सिजन उत्पादन भइरहेको छ । कोभिडकै कारण दैनिक १४ देखि १५ हजार सिलिन्डरको माग रहेको सहसचिव श्रेष्ठले जानकारी दिए । उद्योग विभागको तथ्यांकअनुसार उपत्यका बाहिर १९ अक्सिजन उद्योग छन् । ती उद्योगमा ३१ हजार २ सय ५४ सिलिन्डर छन् । दैनिक उत्पादन क्षमता २८ सय ७५ क्युबिक मिटर रहेको विभागले जनाएको छ । विभागका अनुसार सुनसरीमा रहेको विनायक अक्सिजन प्रालिसँग १८ सय सिलिन्डर छ । उसले विराटनगर, धरान, इटहरीलगायतका अस्पतालमा सप्लाई गरिरहेको जनाएको छ । ५ सय सिलिन्डर रहेको विराटनगरको मारुती अक्सिजनले विराटनगर, दमकलगायतका अस्पतालमा अक्सिजन उपलब्ध गराइरहेको छ । विराटनगरकै दुर्गा अक्सिजनसँग ५ सय ८० सिलिन्डर छन् । मोरङको हिमाल अक्सिजनले ३ सय ४४ सिलिन्डर विराट मेडिकल, नोबेल मेडिकल, सञ्जीवनी, युनिक अस्पताललाई उपलब्ध गराएको छ । वीरगन्जको मधु अक्सिजनसँग रहेको ५ हजार सिलिन्डरले त्यहींकै अस्पतालमा खपत हुन्छ । उपत्यकाबाहिरका जय अम्बे, स्वर्गद्वारी, सिद्धिविनायक, पोखरा, कालीगण्डकी, शंकर, ढल्केवर, सूर्यशक्ति अक्सिजनलगायतले पनि जिल्लाकै अस्पतालमा उपलब्ध गराइरहेको विभागको विवरणमा उल्लेख छ । यी सबै उद्योगले उत्पादन गरे पनि माग पूरा हुन सकेको छैन । माग अत्यधिक बढेकाले पूरै क्षमतामा सञ्चालन भइरहेका छन् । २३ वटा उद्योगमा सामान्य समस्या देखिए पनि समाधान गरिरहेका छौं, उद्योग विभागका निर्देशक ज्ञानेन्द्र पराजुलीले भने, उत्पादनका क्रममा कहीं कतै १०२० मिनेट ढिलाइ हुने समस्या भए तत्काल सम्बोधन गरेका छौं । सिलिन्डर अभाव हुन नदिन र माग सम्बोधन गर्न अस्पतालबाहेक अन्य औद्योगिक क्षेत्रमा ४ हजार ८ सय १६ सिलिन्डर संकलन भइसकेको विभागले जनाएको छ । उपत्यकाका उद्योगले प्रतिघण्टा २ हजार ४६० क्युबिक मिटर अर्थात् ६ हजार ८ सय ५० सिलिन्डर अक्सिजन उत्पादन गरिरहेका छन् । कान्तिपुर अक्सिजनसँग ४ हजार ५ सय सिलिन्डर छ । उसले दैनिक ९ सय सिलिन्डरमा अक्सिजन भरेर पठाउने गरेको छ । शंकर अक्सिजनसँग १९ हजार सिलिन्डर छ । उसले दैनिक १३ सय सिलिन्डर भरेर पठाउँछ । यस्तै, हिमाल अक्सिजनसँग ६ हजार सिलिन्डर रहेकामा दैनिक ४ सय ५०, सगरमाथा अक्सिजनले दैनिक ९ सय, नवज्योति अक्सिजनले दैनिक १ सय सिलिन्डर भरेर पठाएको विभागले जनाएको छ । हाम्रो अक्सिजनले ७ सय, सोपनले ९ सय, सीताले ७ सय उत्पादन गरेर पठाउने गरेको छ । नेपाल अक्सिजन ग्यास उत्पादक संघका अनुसार सिलिन्डरहरू अस्पतालमै खपत भएका छन् । रोटेसनमा आएको सिलिन्डर दैनिक भरेर पठाउने गरिएको छ । उद्योगीहरूलाई अक्सिजन उत्पादन गर्न भ्याइनभ्याइ छ, संघका महासचिव नारायणदत्त तिमिल्सिनाले भने, २४ घण्टा उद्योगमा खटेर काम गरिरहेका छौं । पूर्ण क्षमता सञ्चालन भए पनि मागअनुसार पूर्ति गर्न सक्ने अवस्था भएन । मन्त्रालयका सहसचिव श्रेष्ठले सिलिन्डर अभाव हुन नदिन सुनचाँदी, ग्रिल, हाइड्रोपावर, मोटर वर्कसर्पलगायतबाट मगाइरहेको बताए । हाल मुलुकमा ५ अस्पतालसँग लिक्विड अक्सिजन रिफिल गर्ने प्लान्ट छ । ती उद्योगसँग ९३ टन क्षमता रहेको विभागले जनाएको छ । करिब ३ वर्षदेखि बन्द एभरेस्ट अक्सिजन प्रालिले बुधबारदेखि पुनः उत्पादन थालेको छ । चोभारमा रहेको उक्त अक्सिजन प्लान्ट पुनः मर्मत गरेर सञ्चालनमा ल्याएको सञ्चालक शिवप्रसाद घिमिरेले बताए । मुलुक संकटमा परेको छ । सर्वसाधारणको जीवन रक्षाका लागि पुनः सञ्चालन गर्ने निर्णय गरेका हौं, उनले भने, उद्योगमा करिब ४ सय सिलिन्डर छ ।"
चिनियाँ खोप खरिदमा उदासीन,"(काठमाडौं)  चिनियाँ इन्टरनेसनल डेभलपमेन्ट कोअपरेसन एजेन्सी (सिड्का) का पदाधिकारी र खोप उत्पादक सिनोफार्मका अधिकारीले नेपाललाई खोप उपलब्ध गराउने प्रतिबद्धता जनाएपछि त्यसअनुसारको प्रक्रिया अघि बढाउन चीनस्थित नेपाली दूतावासले पत्र पठाएको चार दिन भइसक्दा पनि स्वास्थ्य मन्त्रालय अनिर्णीत भएर बसिरहेको छ । कोभिड १९ महामारीबाट जीवनरक्षाका लागि आवश्यक सबै काममा तदारुकता दिनुपर्नेमा मन्त्रालयको नेतृत्व गरिरहेका स्वास्थ्यमन्त्री हृदयेश त्रिपाठीले चिनियाँ खोप खरिदमा खासै चासो दिएका छैनन् ।वैशाख २३ मा बेइजिङस्थित राजदूत महेन्द्रबहादुर पाण्डेको नेतृत्वको नेपाली टोलीले चीनको परराष्ट्र मन्त्रालयअन्तर्गतका सहयोग प्रस्तावहरू हेर्ने निकाय चिनियाँ इन्टरनेसनल डेभलपमेन्ट कोअपरेसन एजेन्सी (सिड्का) का पदाधिकारी र सिनोफार्मर्का अधिकारीसँग भेटेर महामारी नियन्त्रणका लागि खोप र अक्सिजन सिलिन्डर सहयोग गर्न आग्रह गरेको थियो । त्यही बेला सिनोफार्मका अधिकारीहरूले नेपाललाई २० लाख भेरोसेल खोप बेच्न सक्ने प्रतिबद्धता जनाएका थिए । त्यसमध्ये ५ लाख खोप नेपाललाई यही मे महिनाको अन्त्यसम्ममा उपलब्ध गराउन सक्ने र बाँकी १५ लाख दुई महिनाभित्र उपलब्ध गराउने उनीहरूले जनाएका थिए । त्यही आधारमा हामीले परराष्ट्र मन्त्रालयमार्फत स्वास्थ्य तथा जनसंख्या मन्त्रालयलाई खोप खरिदका लागि प्रक्रिया अघि बढाउन भनेका हौं, बेइजिङस्थित नेपाली दूतावासका उपप्रमुख सुशील लम्सालले भने, अहिलेसम्म नेपालबाट कुनै जवाफ पाएका छैनौं । सिनोफार्मका अधिकारीहरूसँग वार्ता भएकै भोलिपल्ट खोप खरिदको सम्पूर्ण विषय समेटेर परराष्ट्रमार्फत स्वास्थ्य मन्त्रालयलाई दूतावासले पत्र पठाएको थियो । बेइजिङबाट खोप खरिदका विषयमा पत्र आएसँगै हामीले सम्पूर्ण दस्तावेज स्वास्थ्य मन्त्रालयलाई पठाएका हौं, हाम्रो काम समन्वय गर्नु थियो, हामीले उक्त पत्र स्वास्थ्यमा पठाएको ४ दिनभन्दा बढी भइसक्यो, परराष्ट्रकी प्रवक्ता सेवा लम्सालले बताइन् । चीनमा खोप उपलब्ध पनि भएको र सिनोफार्मले उत्पादन गर्ने भेरोसेललाई विश्व स्वास्थ्य संगठनले आपत्कालीन प्रयोगका लागि स्वीकृति दिइसकेको छ । तर, चीनले खोप दिनेबारेको पत्र मन्त्रालयमा आएर थन्किएको चार दिनभन्दा बढी भइसक्दासमेत स्वास्थ्य मन्त्रालयले कुनै निर्णय गरेको छैन । मुलुकमा सामान्य अवस्था छ, केही भएको छैन भन्ने हिसाबमा मन्त्रीजी बसिरहनुभएको छ, स्वास्थ्यका एक पदाधिकारीले भने, उनको लक्ष्य जसरी भए पनि भारतबाटै कोरोनाको खोप ल्याउने हो । कान्तिपुरले खोपको बारेमा प्रश्न गर्दा त्रिपाठीले जवाफ दिन चाहेनन् । प्रवक्ता गौतमले चिनियाँ खोप ल्याउने विषयमा हालसम्म कुनै निर्णयमा नपुगेको प्रस्ट पारे । सरकारी स्रोतका अनुसार चीनले नेपाललाई अनुदानमा थप खोप दिने र त्यसबाट अपुग खोप सहुलियतमा उपलब्ध गराउन सक्ने जनाएको छ । ईयूले २० लाख युरोका सामग्री सहयोग गर्नेयुरोपियन युनियन (ईयू) ले नेपाललाई कोरोना भाइरस रोकथाम र नियन्त्रणका लागि २० लाख युरोका सामग्री सहयोग गर्ने वाचा गरेको छ । ईयूको वेबसाइटमा बुधबार जारी सूचनाअनुसार नेपाललाई घरमै आइसोलेसनमा बस्दासमेत अनुगमन गर्न सक्ने टेलिहेल्थ, टेलिऔषधि सेवा र अस्पतालका लागि छिटो रेफर गर्ने प्रविधिको सहयोग गर्न लागेको हो । यस्तै, राष्ट्रिय आपत्कालीन मेडिकल टिमको प्रयोग र अन्तर्राष्ट्रिय आपत्कालीन मेडिकल टिमको परिचालन सुविधा तथा स्वास्थ्य उपकरणको खरिद र आपूर्ति गर्ने पनि ईयूले जनाएको छ । मुख्य उपकरणहरूमा अक्सिजन उपकरण हुनेछन् ।"
गठबन्धन सरकार अझै अनिश्चित,"(काठमाडौं)  जनता समाजवादी पार्टी (जसपा) को पूर्ण समर्थन नहुने निश्चित भएपछि कांग्रेस सभापति शेरबहादुर देउवा आफ्नो नेतृत्वमा गठबन्धन सरकार बनाउन एमालेका झलनाथ खनाल र माधवकुमार नेपाल पक्षको भर परेका छन् । खनालनेपाल पक्षका कम्तीमा २० सांसदले राजीनामा दिए मात्र देउवाको नेतृत्वमा नयाँ गठबन्धन सरकार बन्ने ढोका खुल्छ । सरकार गठनका विषयमा कांग्रेस सभापति देउवासँग छलफल गर्न नेता नेपाल भीम रावलका साथ मंगलबार राति बूढानीलकण्ठ पुगेका थिए । स्रोतका अनुसार नेपालले बिहीबारसम्म सामूहिक राजीनामा आउने भन्दै आश्वस्त बनाएका थिए । जसपाका अध्यक्ष महन्थ ठाकुरजीलाई मनाउन सकिन्छ कि भनेर लागेका थियौं, उहाँहरू नआउने करिब निश्चित भएपछि माधवजीहरूले राजीनामा दिन्छौं भन्नुभएको छ, देउवानिकट स्रोतले भन्यो, उहाँहरूको राजीनामा आयो भने गठबन्धनको सरकार बन्छ ।देउवालाई सुरुमा ठाकुर पक्षले पनि साथ दिन्छ विश्वास थियो । तर प्रधानमन्त्री ओली विश्वासको मत नपाएर पदमुक्त भएलगत्तै सोमबारै कांग्रेस सभापति देउवा, माओवादी केन्द्रका अध्यक्ष पुष्पकमल दाहाल र जसपाका अर्का अध्यक्ष उपेन्द्र यादवले जारी गरेको विज्ञप्तिलाई लिएर ठाकुर आक्रोशित बनेको कांग्रेसका एक नेताले बताए । तीन नेताले विज्ञप्तिमार्फत सरकार निर्माणका लागि संविधानको धारा ७६ (२) को प्रक्रिया अघि बढाउन राष्ट्रपतिलाई अनुरोध गरेका थिए । विज्ञप्तिका कारण जसपामा आफ्नो अस्तित्व औपचारिक रूपमा कांग्रेसले स्वीकार नगरेको बुझाइ ठाकुरलाई परेको छ । त्यसै दिन राति उनले विज्ञप्ति जारी गर्दै जसपा नयाँ गठबन्धनको पक्षमा नरहेको बताएका थिए । त्यसपछि नै देउवा खनालनेपाल पक्षको भर पर्दै आएका छन् । जसपाका अध्यक्ष ठाकुर र वरिष्ठ नेता राजेन्द्र महतोले अर्का अध्यक्ष उपेन्द्र यादव समूहलाई गठबन्धनमा जानबाट रोक्न राष्ट्रपतिको सहारा खोजेका छन् । ३२ सांसद कायम रहेको जसपामा ठाकुर र यादव पक्षमा १६१६ सांसद छन् । ५१ सदस्यीय केन्द्रीय कार्यकारिणी समितिमा यादव पक्षमा २६ सदस्य खुलेका छन् । पार्टीको बहुमतको निर्णयबाट यादव पक्ष सरकार गठबन्धनमा लाग्ने भएपछि ठाकुर र महतोले बुधबार राष्ट्रपति विद्यादेवी भण्डारीलाई भेटेरै जसपा सत्ता गठबन्धनमा नरहेको भन्दै यादव पक्षबाट आउन सक्ने हस्ताक्षरलाई नस्वीकार्न आग्रह गरे । पार्टीको पहिलो अध्यक्ष ठाकुरको हस्ताक्षरबिनाको निर्णय वैधानिक नहुने लिखित र मौखिक जानकारी उनीहरूले राष्ट्रपतिलाई गराएका छन् । यादव पक्षका नेता राजेन्द्र श्रेष्ठले वैशाख १४ को केन्द्रीय कार्यकारिणी समितिको बहुमतबाटै देउवाको नेतृत्वमा गठबन्धन सरकार बनाउने निर्णय भइसकेको दाबी गरे । पार्टी नीतिविपरीत अघि बढेका लुम्बिनीका चार सांसदलाई पदमुक्त गर्ने र देउवाको नेतृत्वमा गठबन्धन सरकार बनाउने निर्णय त्यतिबेलै भइसकेको छ, उनले कान्तिपुरसँग भने, सकभर पार्टीमा सहमति खोज्ने हो । सहमति भएन भने पार्टीको विधानअनुसार चल्नुपर्ने हुन्छ । त्यही नै विधिको शासन हो । संविधानको धारा ७६ (२) मा दुई वा दुईभन्दा बढी दलको समर्थनमा बहुमत प्राप्त गर्ने प्रतिनिधिसभाको सदस्यलाई राष्ट्रपतिले प्रधानमन्त्री नियुक्त गर्ने व्यवस्था छ । पार्टीभित्रै गठबन्धनमा जाने वा नजाने विवाद उत्पन्न भई विभाजित भएको अवस्थामा पार्टीको वैधानिक निर्णयलाई आधार मान्नुपर्ने मनसाय संविधानको यो व्यवस्थाले गरेको छ । आलंकारिक राष्ट्रपतिले कुनै पनि राजनीतिक दलको पक्ष र विपक्षमा निर्णय गर्न मिल्दैन । आफ्नो पूर्वआबद्ध दलका आधारमा अघि बढ्ने होइन । राष्ट्रपतिले संविधानको व्यवस्था, मर्म र भावनालाई हेर्ने हो । विधि, विधान र प्रक्रियालाई समात्ने हो, नेता श्रेष्ठले भने, पार्टीको विधि, विधानअनुसार हुने निर्णयलाई नमान्ने कुरै हुन्न । ओलीले सोमबार प्रतिनिधिसभामा विश्वासको मत लिनुअघि नै खनालनेपाल पक्षका सांसदले राजीनामा दिने भनिएको थियो । तर उनीहरूले राजीनामा नदिई मतदान बहिष्कार गरेका थिए । राजीनामा नदिएसम्म बाहिर आएका चर्चामा गठबन्धन पक्षधर आश्वस्त हुन सकेको छैन । खनालनेपाल पक्षका सांसदले बिहीबार बिहानसम्म राजीनामा नदिए जसपाका अध्यक्ष ठाकुरकै नेतृत्वमा सरकार बनाउने विकल्पमा समेत जान सकिनेबारे छलफल हुन थालेको छ । जसपा दुई कित्तामा विभाजित हुँदा प्रधानमन्त्रीबाट ओलीलाई विस्थापन गर्न नसकिने भएकाले जसपा अध्यक्ष ठाकुरलाई नै नेतृत्वका लागि अघि सार्न सकिने संकेत संघीय परिषद् अध्यक्षसमेत रहेका पूर्वप्रधानमन्त्री बाबुराम भट्टराईले गरेका छन् । भट्टराईले बुधबार बिहान गरेको यस्तो आशयको ट्वीटले विपक्षी गठबन्धनमा तरंग ल्याएको छ । भट्टराईले कार्यकारी प्रमुख नभएका नयाँ अनुहारलाई प्रधानमन्त्री बनाउनुपर्ने विचार सामाजिक सञ्जाल ट्वीटरमा राखेका थिए । उनको विचार कतातिर लक्षित हो भन्ने प्रस्ट नभए पनि अपराह्न ठाकुरसँग उनले छुट्टै वार्ता गरेका थिए । देशको संकट हल गर्न यसो गरौं भन्दै भट्टराईले धारा ७६ (२) बमोजिम सबै दलको सहभागिता र वर्तमानपूर्वप्रधानमन्त्री बाहेकको नेतृत्वमा राष्ट्रिय सरकार बनाऔं भन्दै बिहान ७ बजेर ८ मिनेट जाँदा ट्वीट गरेका थिए । दलका प्रमुखपूर्वप्रमुख रहेको निर्देशन समिति, साझा न्यूनतम कार्यक्रम र एक वर्षभित्र चुनावको विषय पनि उनले त्यसमा उठाएका छन् । केही समयअघि प्रधानमन्त्री ओलीले आफू हट्नुपर्दा जसपाका अध्यक्ष ठाकुरलाई अघि बढाउने कार्ड फालेका थिए । माओवादी केन्द्रका अध्यक्ष दाहालले पनि सार्वजनिक रूपमै ठाकुरको नेतृत्वमा सरकार बनाउन आफू तयार भएको केही दिनअघि मात्रै बताएका थिए । आफ्नै पार्टीले नेतृत्व पाउँदा जसपा पनि एक ठाउँमा उभिने अवस्था हुने र कांग्रेस तयार हुनासाथ राष्ट्रिय सहमति बन्ने बुझाइ भट्टराईको देखिन्छ । भट्टराईले दिउँसो १ बजे आफैंले फोन गरेर कुराकानीका लागि ठाकुरलाई बालकुमारीस्थित जसपाको पार्टी कायालयमा बोलाएका थिए । पार्टीभित्र विवाद बढ्दै जाँदा ठाकुर नेतृत्वको पूर्वराजपा धारको बैठक भने बबरमहलस्थित पार्टी कार्यालयमा बस्ने गरेको छ । बुधबार ठाकुरजी भट्टराईजीसँग छलफल गर्न बालकुमारी जानुभयो । त्यहाँ दुई नेताबीच मात्रै छलफल भयो । छलफलमा केके भयो हामीलाई थाहा भएन, जसपा स्रोतले भन्यो, अनुमान राष्ट्रिय सहमतिकै सरकारको विषयमा हो कि भन्ने शंका छ । नेता श्रेष्ठले भने देउवा नेतृत्वमै गठबन्धनको सरकार बन्ने दाबी गरे । देउवाको नेतृत्वमा सरकार बन्न बहुमत पुग्छ । जे हुन्छ अन्तिममा हुन्छ । भोलिसम्ममा बहुमत पुग्छ, उनले भने । जसपा केन्द्रीय कार्यकारिणी समितिका सदस्यसमेत रहेका पूर्वराजपा धारका नेता मनीष सुमनले सादगी, इमानदार र अहिलेसम्म दाग नलागेका नेता ठाकुरको नेतृत्वमा सरकार बनाउने विषयमा छलफल हुनु सकारात्मक भएको बताए । कांग्रेसले स्वीकार गरे ठाकुरको नेतृत्वमा राष्ट्रिय सहमति नै बन्न सक्ने उनले बताए । ओलीजीले धेरै पटक तपार्इं बन्नुहोस् भन्नुभएको छ । माओवादी केन्द्रका अध्यक्ष प्रचण्डले डबलीमा नागरिक समाजको कार्यक्रममार्फत नै ठाकुरजीको नेतृत्वमा सरकार बनाउन तयार रहेको बताउनुभएको थियो । कांग्रेसमै पनि नेता रामचन्द्र पौडेलले घरमै भेटेर प्रस्ताव गर्नुभएको हो, उनले भने, ठाकुरजीलाई अघि बढाउँदा जसपा पनि एक हुन्छ । कांग्रेसका प्रमुख सचेतक बालकृष्ण खाँणले भने कांग्रेस सभापति देउवाकै नेतृत्वमा बहुमत पुर्याउन बिहीबार साँझसम्म प्रयत्न गरिने बताए । अन्तिम बेलासम्म जे पनि हुन सक्छ, उनले भने, हामीले विभिन्न माध्यमबाट कुराकानी गरिरहेका छौं । ढिलोचाँडो कामचलाउ प्रधानमन्त्रीले लिएको उल्टो यात्रा रोकिने खाँणको भनाइ थियो । घरको संरचना हल्लिसकेको छ । ओलीजीले टेको लगाएर घरलाई धानेका छन् । जुन दिन त्यो टेको झिकिन्छ, त्यसै दिन उनी घत्रक्कै ढल्नेछन्, खाँणले भने, हामीले नै मुलुकलाई सम्हाल्नुपर्ने अवस्था आइसकेको छ । संविधानको धारा ७६ (२) अन्तर्गत नै सम्हालिने कि त्यसपछि भन्ने मात्रै हो । सभापतिनिकट कांग्रेसकै एउटा धारले गठबन्धनको पक्षमा अहिले बहुमत नपुग्ने भन्दै संविधानको धारा ७६ (३) अन्तर्गत ओलीलाई अल्पमतको प्रधानमन्त्री हुन दिने र त्यसपछि धारा ७६ (५) को प्रक्रियामा जाँदा ओलीलाई हटाउनुपर्ने तर्क गर्न थालेका छन् । अहिले मुस्किलले सरकार बनाए पनि विश्वासको मत लिने बेला फुस्किन सक्छ र फेरि ठूलो दलको हैसियतमा ओली नै आउन सक्ने स्थिति रहन्छ, देउवानिकट एक नेताले भने, त्यस्तो जोखिम उठाउनुभन्दा संविधानको धारा ७६ (३) अनुसार ओलीलाई प्रधानमन्त्री हुन दिने र त्यसपछि हटाउने बाटो लिनुपर्छ । बिहीबार साँझ ९ बजेसम्म वैकल्पिक गठबन्धन सरकारको दाबी नपुगे राष्ट्रपति भण्डारीले ओलीलाई नै अल्पमतको प्रधानमन्त्री नियुक्ति गर्नेछिन् । त्यसपछि ३० दिनभित्र ओलीले फेरि विश्वासको मत लिनुपर्छ । विश्वासको मतमा असफल भएपछि सरकार निर्माणको अर्को चरण संविधानको धारा ७६ (५) मा पुग्छ । ७६ (५) अन्तर्गत सरकार बनेपछि विश्वासको मत नपाए पनि निर्वाचनमा जान सकिने भएकाले कांग्रेसले यसैमा जोड दिनुपर्ने ती नेताको भनाइ छ ।"
जसपाको निर्णय कुर्दै खनालनेपाल,"(काठमाडौं)  सत्ता समीकरणमा निर्णायक मानिएको एमालेको खनालनेपाल समूहमा सबैको ध्यान सोझिएका बेला उसले भने जसपाको निर्णय पर्खिने भएको छ । गठबन्धन सरकारका विषयमा जसपाले बिहीबार बैठक डाकेको छ । उक्त बैठकले गर्ने निर्णयका आधारमा सांसद पदबाट राजीनामा दिएर गठबन्धन सरकार निर्माणको गाँठो फुकाउने या अरू कुनै विकल्प सोच्ने भन्ने खनालनेपाल समूहका नेताले जनाएका छन् प्रतिनिधिसभा सदस्य रहेका स्थायी कमिटी सदस्यहरूको बुधबार भर्चुअल छलफल भएको थियो ।पार्टी अध्यक्ष केपी शर्मा ओलीसँग एकताको ढोका बन्द नगर्ने निष्कर्ष निकाल्दै गएको सोमबार खनालनेपाल समूहका सांसदले पदबाट राजीनामा दिएका थिएनन् । प्रधानमन्त्री ओलीले विश्वासको मत लिँदा प्रतिनिधिसभामा अनुपस्थित सांसदले ओलीले थप संवादको पहल गर्छन् कि भन्ने आस गरेका थिए । तर एकातिर गठबन्धन सरकार बनाउने समय घर्किंदै जाने र अर्कातिर प्रधानमन्त्री ओलीले वास्तै नगर्ने भएपछि यो समूहमा राजीनामाका लागि दबाब बढेको छ । बुधबार दिउँसो जनवर्गीय संगठनहरूले हामी अघि बढिसक्यौं, नेताहरू पछि नहट भनेर सामूहिक विज्ञप्ति निकाल्ने तयारी गरेका थिए । तर त्यो रोकेर बैठक बसेका नेताहरूले जसपाको परिपक्व निर्णय आएपछि मात्रै निर्णय गर्ने निष्कर्ष निकालेका हुन् । जसपामा पनि अलमल छ, उसको अलमल कायमै रहे हामीले राजीनामा दिएर मात्रै गठबन्धन सरकारका लागि सघाउ पुग्दैन, खनालनेपाल समूहका एक पदाधिकारीले भने, अहिले सबैको नजर हाम्रो समूहतिर छ, तर हाम्रो नजर जसपातिर छ । उसले भोलि (बिहीबार) दिनभरिमा गर्ने निर्णय नै हाम्रो निर्णयको आधार हो । सांसदहरूले भने ओली सरकारलाई जसरी पनि बर्खास्त गर्नुपर्ने भन्दै सामूहिक राजीनामाको माइन्युटमा हस्ताक्षर गरेर नेता नेपाललाई बुझाइसकेका छन् । आवश्यक पर्नेबित्तिकै सोही निर्णयबमोजिम राजीनामा बुझाइहाल्ने तयारी छ । २७ गते नै राजीनामा दिऔं भनेका थियौं तर केही साथीले राजीनामा दिए सिधै पार्टी विभाजनको उद्घोष हुने भएकाले केही समय पर्खिऔं भनेपछि हेरौं भनिएको हो, एक स्थायी कमिटी सदस्यले भने, तर उताबाट केही पहल भएन, अब राजीनामा दिनु नै एक मात्रै विकल्प हो भन्ने निष्कर्षमा पुगेका छौं । उपाध्यक्ष भीम रावलले पनि राजीनामा गर्नुपर्ने बेला आइसकेको बताएका छन् । असाधारण समस्याको समाधान गर्न असाधारण पाइला चाहिन्छ । थप राष्ट्रिय हित, पार्टी विधानविपरीत र अलोकतान्त्रिक कार्य गर्नबाट प्रधानमन्त्री केपीलाई पदमुक्त गर्नु आवश्यक छ, रावलले सामाजिक सञ्जाल ट्वीटरमा लेखेका छन्, त्यसका लागि हामीले सांसद पदबाट राजीनामा गरी स्थिति निर्माण गर्नुपर्छ । यो राजनीतिक नैतिकता र कानुनी दृष्टिले धेरै उचित छ । रावलको यो ट्वीटपछि स्थायी कमिटी सदस्यहरू फेरि छलफलमा जुटेका थिए । त्यसपछि उनीहरूले बिहीबार जसपाले गर्ने निर्णयपछि टुंगोमा पुग्नुपर्ने निष्कर्ष निकालेका हुन् । एमालेको खनालनेपाल समूहमा ओलीले आफूहरूलाई जसरी पनि लखेट्ने नीति बनाएको विषयमा एकमत भए पनि सांसद पदबाटै राजीनामा दिएर पार्टी विभाजनकै उद्घोष गर्ने या नगर्ने भन्नेमा मत बाझिएको छ । खनालनेपाल समूहमा निर्णायक मानिने नेताहरू घनश्याम भुसाल, सुरेन्द्र पाण्डे, योगेश भट्टराई र गोकर्ण विष्टले सकेसम्म पार्टी मिलाउनुपर्ने र अन्तिमसम्म कसरत जारी राख्नुपर्ने धारणा राखिरहेका छन् । सांसदहरूले भने पदाधिकारीले गर्ने निर्णय मान्य हुने भन्दै हस्ताक्षर बुझाइसकेका छन् । अरू स्थायी कमिटी सदस्यले पनि प्रतिनिधिसभामा रहेका स्थायी कमिटी सदस्यलाई निष्कर्ष निकाल्न म्यान्डेट दिएका छन् । प्रतिनिधिसभाका सांसदसमेत रहेका यो समूहका स्थायी कमिटी सदस्यमा खनाल, नेपाल, रावल, भुसाल, पाण्डे, भट्टराई र विष्ट छन् । नेता भुसालले ओलीसँग आत्मसमर्पण नगर्ने धारणा राखे । हिजो प्रचण्डलार्ई गाली गरेर पार्टी विभाजनको पाप ढाक्ने प्रयास भयो । आज झलनाथमाधवलार्ई गाली गरेर बाँकी रहेको एमालेलाई विभाजित गरिँदै छ, भुसालले भनेका छन्, विद्रोहले क्रान्तिमा योगदान गर्छ कि गर्दैन भन्ने विषयमा इतिहासमा ठूलो विवाद छ । तर आत्मसमर्पण क्रान्तिप्रति गद्दारी हो भन्ने हामीलाई राम्ररी थाहा छ । अहिले नै राजीनामा नदिए पनि संविधानको धारा ७६(३) अन्तर्गत बन्ने ओली सरकार धेरै नटिक्ने भएकाले धारा ७६(५) अन्तर्गतको सरकारका लागि लबिइङ गर्न सकिने राय पनि खनालनेपाल समूहमा आएको छ । धारा ७६ (५) मा प्रतिनिधिसभाका कुनै सदस्यले विश्वासको मत प्राप्त गर्न सक्ने आधार प्रस्तुत गरे राष्ट्रपतिले त्यस्तो सदस्यलाई प्रधानमन्त्रीमा नियुक्त गर्न सक्ने व्यवस्था छ । धारा ७६(२) अन्तर्गत प्रधानमन्त्री दाबी गर्दा दलीय आबद्धता खुल्नुपर्ने भए पनि धारा ७६(५) अनुसार जुनसुकै सदस्यको पनि हस्ताक्षरसहित दाबी गरे पुग्छ । त्यसैले अहिले अप्ठ्यारो र अलमल हुने स्थिति सिर्जना भयो भने उपधारा ५ मा पुगेर ओलीलाई विस्थापित गर्न सकिन्छ भनेर छलफल भएको एक स्थायी कमिटी सदस्यले बताए । त्यसरी बन्ने सरकारले विश्वासको मत लिएन भने पनि चुनाव गराउँछ । बिहीबार बहुमत जुटाउन नसके गठबन्धन दलहरूले उपधारा ५ अन्तर्गत सरकार बनाउने कोसिस जारी राख्ने बताएका छन् ।"
सार्थक वैदेशिक सहयोग खोज,"गत वर्ष जतिबेला इटाली कोभिड संकटबाट अतालिइरहेको थियो र स्थिति सरकारको काबुबाहिर थियो, त्यही बेला चीनले ८ हजार किलोमिटरभन्दा टाढाको रोममा कैयौं टन स्वास्थ्य सामग्रीसहितको विशेषज्ञ चिकित्सक टोलीलाई विमान चार्टर गरेरै पठायो, त्यो पनि पटकपटक । यस्तै सहयोग बेइजिङले अफ्रिकी र सुदूरका दक्षिण अमेरिकी मुलुकहरूलाई पनि गर्यो । यतिबेला नेपालको पनि स्वास्थ्य संकट कहालीलाग्दो क्षणमा पुगिसकेको छ । आज जुन हालत भारतले सामना गर्दै छ, नेपालको अवस्था पनि त्यस्तै छÙ कत्ति पनि तैबिसेक छैन, बरु अझ डरलाग्दो बन्दै छ । तापनि आफूसित डेढ हजार किलोमिटर सीमा जोडिएको उही उत्तरी मुलुक चीनबाट नेपालले भने उल्लेखनीय स्वास्थ्य सहयोग लिन खोजेकै देखिँदैन । यसमा चीनको अरुचिभन्दा पनि नेपाल स्वयंले आवश्यक कूटनीतिक पहल नगरेको बुझिन्छ । जबकि, आफ्नो एकल प्रयत्नले अहिलेको अवस्थाबाट सजिलै मुक्ति नपाउने देखिइसकेको छ । त्यसैले, यो महासंकटको घडीमा सरकारले चीनसहित अरू मित्र मुलुक र अन्तर्राष्ट्रिय समुदायसित सार्थक सहयोगको अपिल गर्नैपर्छ । हामीलाई थाहै छ यतिबेला अक्सिजन अर्थात् प्राण वायुको झन्झन् हाहाकार हुँदै छ । ठूला भनिएकै अस्पतालहरू बिरामी भर्ना गर्न नसकिने अवस्थामा पुगिसकेका छन् । अस्पताल सेवाको सामान्य भर पाउँदा मात्रै बाँच्न सक्ने बिरामी पनि शय्या खोज्दाखोज्दै ज्यान गुमाउन विवश छन् । सिकिस्त बिरामीले शय्या भेट्न कि उपचाररत कोही निको भएर घर फर्कनुपर्छ कि कसैको निधन हुनुपर्छ । मृत्युदर दिन दुईगुना रात चौगुना अकासिँदो छ । परिस्थिति सरकारी संयन्त्रको बुताबाहिर गैसकेको छ । स्रोतसाधनको कमीले मात्र यो अवस्था आएको पक्कै होइन, सरकारसित व्यवस्थापन कौशल नहुनु पनि यसमा जिम्मेवार छ । यो संकटबाट मुक्ति पाउन युद्धस्तरमा प्रतिकार्य गर्नुको विकल्प छैन । यसका निम्ति सरकारले आफ्नो बर्कतले भ्याएसम्म व्यवस्थापन त गर्नैपर्छÙ अन्तर्राष्ट्रिय समुदायबाट पनि सम्भव भएजति सहयोग खोज्न अब विलम्ब गर्नु हुँदैन । कोभिडसित जुध्न सरकारले मूलतः दुई कार्य गर्नुपरेको छ । एउटा, सिकिस्त संक्रमितहरूको ज्यान जोगाउन यथोचित उपचारको बन्दोबस्त युद्धस्तरमा गर्नुपरेको छ भने अर्को संक्रमणको अवस्था अझै भयावह नबनोस् भनेर सकेसम्म धेरै नागरिकलाई खोप पनि लगाउँदै जानुपर्नेछ । यी दुवै कार्यका लागि नेपालले सम्भावना बोकेका सबै मुलुकसित हात फैलाइहाल्नुपर्ने अवस्था छ । किनकिन सरकारको ध्यान भने भारतभन्दा अन्त खासै नगएको प्रतीत हुन्छ । खोपको मामिलामा मुख्य गरी भारतकै भर परेको जस्तो बुझिन्छ । निश्चय पनि भारतले सहयोग गर्न सक्दा अर्थात् त्यहाँको सिरम इन्स्टिच्युट अफ इन्डियाले खोप बेच्दा हाम्रा निम्ति धेरै सहज हुन सक्छ । तर, अहिले भारत आफैं ठूलो संकटबाट गुज्रिरहेका बेला यथासमयमै यो कार्य कति सम्भव हुन्छ, त्यो पनि नेपालले विचार पुर्याउनुपर्छ । फेरि यतिबेला हामीलाई उपचार सामग्रीलगायतका तत्कालीन सहयोगको पनि ठूलो खाँचो छ । तसर्थ, सरकारले सम्भव सबै मुलुक र अन्तर्राष्ट्रिय निकायबाट सहयोग बटुल्ने आतुरी देखाइहाल्नुपर्छ ।स्वास्थ्यजस्तो विशुद्ध मानवीय सहयोगका निम्ति हारगुहार गर्नु भनेको आन्तरिक राजनीतिमा हस्तक्षेपको निम्तो दिनु होइन । त्यसैले, हामीलाई आपत् परिसकेको यो घडीमा जुनसुकै मित्रराष्ट्र गुहार्न कुनै लाज मानिराख्नु पर्दैन । एउटा सार्वभौम मुलुकले मानवीय सहयोग माग्ने मामिलालाई भूराजनीतिको विषय बनाउनु पनि हुँदैन । यो महाव्याधिमा आफ्ना नागरिकको ज्यान जोगाउनका निमित्त सकेसम्म सबैको सहयोग लिनुपर्छ । र, यस्तो सहयोगलाई वैदेशिक मामिला र विश्व बजारमा प्रतिस्पर्धारत मुलुकहरूले पनि अन्यथा दृष्टिले हेर्नु हुँदैन, कथं उनीहरूले त्यसरी हेर्छन् कि भनेर नेपालले सार्थक सहयोग माग्नै हच्किने अवस्था त झनै हुनु हुँदैन । अभरमा परेको सरकारले यसमा उदार सोच राखेरै अघि बढ्नुपर्छ । विदेशस्थित नेपाली नियोगहरूले पनि उचित सक्रियता देखाउनुपर्छ । आखिर विश्व कूटनीतिक मञ्चमा नेपालको छवि अहिलेसम्म त्यति नराम्रो पनि छैन, न त कुनै मित्र मुलुकसित तिक्त सम्बन्ध छ । त्यसैले यसबखत मुलुकको राजनीतिक नेतृत्व र कूटनीतिक संयन्त्रहरूले उचित सुझबुझ देखाउन सकेमा हामीलाई चाहिएको सहयोग नआउने पक्कै हुँदैन । जस्तो, नेपालको कार्यकारी प्रमुखबाटै आग्रह हुन सकेमा कोभिड नियन्त्रणमा उल्लेखनीय सफलता हासिल गरेको छिमेककै चीनबाटै पनि धेरै सहयोग हुन सक्छ । चीनका विदेशमन्त्री वाङ यीले महामारी नियन्त्रणमा सहयोग गर्ने प्रतिबद्धता जनाएका पनि छन् । त्यसैले, अहिले ल्याउने भनिएको २० हजार खाली अक्सिजनसिलिन्डरका अलावा चीनबाट अरू पनि सहायताको ढोका खोलाउन सकिने अवस्था छ । केही दिनमै हजारौंका लागि अस्थायी अस्पताल बनाएको उसको सीपबाट पनि हामी लाभान्वित हुन सक्छौं । यसका निम्ति सहयोग चाहिएको मुलुक नेपालले यथोचित प्रयत्न भने अवश्य थाल्नुपर्छ । रुसबाट खोप ल्याउने मामिलामा पनि यही नियम लागू हुन्छ । अत्यन्त मानवीय संकट झेलिरहेको एउटा मुलुकलाई सहयोग गर्नु विश्व समुदायको आफ्नै दायित्व पनि हो । काठमाडौंस्थित विदेशी दूतावासहरूलाई प्रस्टै थाहा छ यतिबेला नेपाल कति वित्यासलाग्दो अवस्थाबाट गुज्रिरहेको छ । यहाँका एकएक राजनीतिकसामाजिक तरंग टिपेर आफ्नो विदेश मन्त्रालयमा प्रतिवेदन बुझाउने उनीहरूले यो बिजोगबारे पनि पक्कै बताएकै होलान् । त्यही भएर हामीले आफ्नो आवश्यकता दर्साउन धेरै मिहिनेत पनि गरिरहनु नपर्ला, केवल हामीलाई तपाईंहरूको सहयोगको खाँचो परिसकेको छ भनेर मुख्य मान्छेहरूले नै आग्रह गर्नुचाहिँ पक्कै पर्ला । त्यसो त, प्रधानमन्त्री केपी शर्मा ओलीले अमेरिकी टेलिभिजन च्यानल सीएनएन सित स्थिति नियन्त्रणमा छ भनेर अन्तर्वार्ता दिएको केहीपछि बेलायती पत्रिका गार्डियन मा लेख लेख्दै सहयोगको याचना गरेका छन् । प्रधानमन्त्रीले विश्व समुदायलाई मुलुकको अवस्थाबारे सत्यतथ्य बताउनु राम्रै कुरा हो, तर यतिले मात्र खासै सहयोग जुट्दैन । यस्तो अपिलले अन्तर्राष्ट्रिय गैरसरकारी संस्थाहरूलाई नेपालका नाममा चन्दा उठाउन त सघाउला, तर झट्टै विदेशी मुलुक तथा बहुराष्ट्रिय संस्थाबाट सहायता दिलाउन भने मद्दत गर्दैन । त्यसका निम्ति नेपालका प्रधानमन्त्रीलगायतका उच्च नेतृत्वले नै उचित कूटनीतिक पहल लिनुपर्छ । तसर्थ, अब भने कत्ति पनि ढिलाइ नगरी यस्तो अग्रसरता देखाइहाल्नुपर्छ ।"
सेनाको कमान्डको वास्तविकता,"सुरेन्द्रसिंह रावलको सेनाको तीनजोडएक कमान्डको औचित्य लेखबारे केही प्रस्ट्याउनु मैले आवश्यक ठानें । पहिलो कुरा, यो अपरेसनल कमान्डको अवधारणा भीम रावल रक्षामन्त्री हुँदा पूर्व रक्षा सचिवको संयोजकत्वमा गठन गरेको टास्क फोर्स (जसमा म पनि सदस्य थिएँ) ले दिएको सुझावको आधारमा आएको हो, न कि प्रधानसेनापति महारथी पूर्णचन्द्र थापाको सोच र स्वार्थमा । त्यसबेला प्रधानसेनापति महारथी राजेन्द्र क्षत्री हुनुहुन्थ्यो । लेखक रावल (अप्रा वरिष्ठ सैनिक अधिकृत) ले इंगित गर्नुभएको सुरक्षाका विविध आयाम र विश्लेषणभन्दा पनि बढी सोचेको थियो टास्क फोर्स ले र सैनिक तर्क विपरीत हरेक प्रदेशमा पृतना स्थापना गर्ने (राजनीतिक स्थिरताका लागि) अवधारणालाई प्रतिस्थापन गर्न र आन्तरिक तथा बाह्य सुरक्षा चुनौतीलाई प्रभावकारी ढंगबाट सामना गर्न कमान्ड अवधारणाका विभिन्न विकल्प सिफारिस गरेको थियो र सोहीमध्येको तीनजोडएक कमान्ड अवधारणाको अलि परिमार्जित रूप हो यो, अहिलेको । लेखकलाई जागिरको सिलसिलामा अन्याय परेकै भए पनि सोको उपचार खोज्ने वा जुध्ने विकल्पहरू थिए, छन् तर त्यसो नगरी वा नसकी सञ्चार माध्यममा पूर्वाग्रही बुद्धिविलास गर्न सैनिक नैतिकताले दिँदैन । केशरबहादुर भण्डारी, काठमाडौं"
प्रतिनिधिसभामा नेताहरूको अभिनय,"प्रतिनिधिसभाको बैठकमा हरेक दलका प्रमुख नेताले कोरोनाबाट मृत्यु भएकाहरूलाई श्रद्धाञ्जली दिए, संक्रमितलाई स्वास्थ्यलाभको कामना गरे । यसबाट प्रस्ट हुन्छ, हाम्रा नेताहरू निपुण अभिनेताभन्दा कम छैनन् । अबका दिनमा उनीहरूले राजनीतिक दल त्यागेर अभिनय क्षेत्रमा काम गर्दा हुन्छ । रोस्ट्रममा उभिएर कोरोना पीडितका समस्यालाई भट्याउनुभन्दा व्यक्तिगत रूपमा आफूले महामारी रोकथामका लागि केके काम गरेँ भनेर सूची पेस गरेको भए आमनागरिकले सलाम गर्ने थिए । जीवन र मृत्युको दोसाँधमा रहेका नागरिकहरूले अस्पतालको बेडबाटै धन्यवाद टक्य्राउने थिए, हाम्रा यी अभिनेता सांसदहरूलाई । तर कुनै नेताले पनि आफूले व्यक्तिगत रूपमा कोरोना नियन्त्रणका लागि यस्तो काम गरें भनेर जानकारी दिएनन् । किनकि उनीहरू कसैले केही गरेकै थिएनन् । यति बुझ्न आमनागरिक आजका दिनमा सक्षम छन् । यति भनिरहँदा फेरि पनि जनताको निकाय सरकारै हो । स्मरण रहोस्, आमनागरिकका लागि यो बाध्यता हो, रहर होइन । कोरोना संक्रमण डढेलो जतिकै फैलिरहेको छ । नेताहरू सत्ताको अंकगणितीयमा व्यस्त छन् । आमनागरिक कोरोना महामारीका अगाडि निरीह बन्न पुगिरहेका छन् । यसको नियन्त्रण कसले, कहिले गर्छ, अनिश्चित छ । रामकृष्ण बराल, जोरपाटी५, काठमाडौंयति बेला देशभरिका अस्पताल संक्रमितहरूले भरिएका छन् । प्रायः अस्पतालमा बेडको अभाव छ, अक्सिजन छैन । खोप लगाउने कहिले हो त्यो पनि थाहा छैन । उपचार नपाएर जनता छटपटिँदै मर्नुपरेको छ । अन्योलमा परिरहेका र स्वास्थ्य रक्षाका लागि घरमै बसिरहेका नागरिकलाई खोप आयात कमिसनका कारण रोकिएको भन्ने स्वास्थ्यमन्त्रीबाट थाहा पाएपछि झनै छटपटी बढेको छ । छिटोभन्दा छिटो अक्सिजन, खोप र औषधिहरूको व्यवस्था गर्न सरकारलाई केले छेकेको छ ? खोप बिचौलियाले ल्याउन सकेनन् भनेर सञ्चार माध्यममा भन्ने कि त्यस्ता व्यक्तिहरूलाई कारबाही गरेर जनताको जीवनरक्षा गर्नतिर लाग्ने ? यस बेलाको प्राथमिकता कुर्सी हो कि जनताको जीवन ? संक्रमितका लागि उपचारको व्यवस्था गर्न किन सकिएन, त्यसको जवाफ सरकारले दिनुपर्यो । बलराम थापा, क्षेत्रपाटी, काठमाडौंविशेष अधिवेशनको सन्देशस्वेच्छाचारी रूपमा शासन चलाउँदा कस्तो परिणाम भोग्नुपर्छ भन्ने सन्देश सरकारले विश्वासको मत लिन बोलाएको विशेष अधिवेशनले दिएको छ । आफूलाई विकल्पविहीन सम्झेर सत्ताको दुरुपयोग गर्दाको नतिजा अहिले देखिएको छ । शक्ति पृथकीकरणको सिद्धान्तअनुरूप संसद्ले सरकारको स्वेच्छाचारी कदमलाई लगाम लगाउन सक्छ भन्ने सन्देश पनि प्रवाह भएको छ । आखिर जननिर्वाचित संसद् अस्तित्वमा रहुन्जेल केही समय अध्यादेशमा सरकार रमाउन सक्ला, सधैं सक्दैन । सांसदहरूले सरकारको कार्यशैली र प्रवृत्तिको मूल्यांकन गरेरै यस्तो फैसला दिएका हुन् । त्यसै दुईतिहाइ बहुमतको सरकार यति चाँडै अलोकप्रिय भएर विश्वासको मत गुम्ने अवस्थामा आएको होइन । आफ्नै पार्टीको आन्तरिक विवादलाई देखाउँदै एमाले अध्यक्ष केपी शर्मा ओलीले गत वर्ष पुस ५ मा प्रतिनिधिसभा विघटन गर्दा वैशाख १७ र २७ का लागि मध्यावधि निर्वाचन घोषणा गरेका थिए । फागुन ११ को सर्वोच्च अदालतको फैसलाबाट प्रतिनिधिसभा पुनःस्थापना भई फागुन चौथो साताबाट संसद् अधिवेशन चल्यो तर प्रधानमन्त्री कहिल्यै उपस्थित भएनन् । सभामुखलाई झगडियाको संज्ञा दिँदै सार्वजनिक कार्यक्रममा भाषणबाजी गर्दै हिँडे । कोरोना महामारीको परवाह नगरी सडकमा कार्यकर्ता उतारेर ठूलाठूला आमसभा गर्न सरकारी साधनस्रोतको भरमग्दुर उपयोग गरे । यो सबै व्यवहारलाई हेर्दा प्रधानमन्त्री पद स्वघोषित शक्तिशाली पद हो, कसैले छुन हल्लाउन सकिँदैन भन्ने भ्रम सबैलाई परेको थियो । तर, संसद्को विशेष अधिवेशनले आफूलाई कानुनभन्दा माथि सम्झेर दम्भ र अहंकारले भरिनु भनेको राजनीतिमा ओरालो यात्रा तय गर्नु हो भन्ने सन्देश नेताहरूलाई दिएको छ । प्रधानमन्त्रीको ज्ञान, बोली, व्यवहार र आचरण अनुकरणीय हुनुपर्ने होइन र ? व्यक्ति जोकोही पनि हुन सक्छ, तर पदमा बसेपछि उसले पदीय आचरणमा शुद्धता प्रदर्शन गर्नु पर्दैन र ? सदाचार र शिष्टाचारको हेक्का प्रधानमन्त्रीजस्तो गरिमामय पदमा बस्ने महानुभावलाई हुनु पर्दैन र ? राज्यको शासनको बागडोर सम्हाल्ने प्रधानमन्त्री पदमा आसीन भएर स्वेच्छाचारिता, अहंकार, दम्भ, घमन्डजस्ता अवगुण प्रदर्शन गर्न सुहाउँछ र ? यी सबै गुणअवगुणहरूको समीक्षा गर्दै आगामी दिनमा प्रधानमन्त्री पदमा पुग्ने नेताले असल आचरण, शुद्ध व्यवहार, समन्वय, सहमति, सहकार्य र जनताको अधिक हित हुने गरी राज्य सञ्चालनमा अग्रसर हुन सकून् । अबका दिनमा राजनीतिलाई फोहोरी बनाउने प्रवृत्तिलाई कोही कसैले पनि प्रोत्साहन नगरौं । कानुनले नै सेवासुविधा तोकिदिएर सरकारी र सार्वजनिक पदहरूमा पुग्नेहरूका लागि देश र जनताको सेवा गर्ने मौका दिएको छ । देशमा विद्यमान व्यवस्थाका कारण आवधिक निर्वाचनमार्फत जनताको भोट लिएर जनताकै सेवा गर्ने मौका दोहोरिएर नआउन पनि सक्छ । त्यसैले देश र जनताको हित हुने गरी निरन्तर कर्म गरौं, सत्तामा पुग्नेहरूले जनताको गाँस खोसेर राज्यको ढिकुटी दोहन गर्ने गरी फलको आशा नगरौं । नीतिगत भ्रष्टाचारमा चुर्लुम्म डुबेको राजनीति र प्रशासनिक संरचनालाई सुधार्दै जाऔं । नोदनाथ त्रिताल, चौबिसे३, धनकुटा"
बैंकमा भीडभाड,"बैंक तथा वित्तीय संस्थालाई समय तथा कमचारी कटौती गरेर सञ्चालन गर्नु भनेको कोरोना संक्रमणलाई झन् बढाउनु हो । बैंक तथा वित्तीय संस्थाहरूमा धेरै जनताको पहुँच रहेकाले यस्तो असहज परिस्थितिमा सबै जना एकैचोटि जान खोज्छन् । त्यसमा पनि समय र कमचारीको कटौती गर्यो भने झन् बढी भीडभाड हुन्छ । त्यसैले यस्ता संस्थालाई स्वास्थ्य मापदण्डभित्र रहेर बिहान सात देखि बेलुका सात बजेसम्म कर्मचारी थपेर सञ्चालन गर्न सक्यो भने अनावश्यक भीडभाड हुँदैन र कोरोना सर्ने सम्भावना पनि त्यति रहँदैन । रामनारायान साह, औरही७, महोत्तरी"
बिरामीले अक्सिजन कहाँ खोज्ने ?,"कोरोनाको उर्लिंदो भेलले नयाँ रेकर्ड बनाइरहँदा राजनीतिक दलहरू भने विश्वासको मत लिनेदिने अनि सरकार ढलाउने वा बचाउने फोहोरी खेलमा अल्झेका छन् । विश्व स्वास्थ्य संगठनले एक वर्षअघि नै नेपाल उच्च जोखिममा रहेको जानकारी गराउँदै सतर्क रहन सुझाव दिएको थियो । त्यसलाई लापरबाही र बेवास्ता गर्नाले आज कोरोनाको आतंक र महामारीले आमनागरिक अकालमा मृत्युको मुखमा पुगिरहेका छन् । कोरोनाको दोस्रो लहर सुरु भएसँगै राज्यले निषेधाज्ञालाई उत्तम विकल्पका रूपमा लियो । तर, निषेधाज्ञा वा लकडाउन समस्याको समाधान नहुने अघिल्लो वर्षको अनुभवले देखाउँछ । कोरोनाको लक्षण देखिएर अस्पताल जाँदा बेड छैन भनेर भर्ना लिन मान्दैनन् । अस्पताल चहार्दाचहार्दै ज्यान गैसक्छ । केही गरी बेड पाए पनि अक्सिजन र ओषधिको चरम अभावका कारण काल कुर्नुबाहेक विकल्प छैन । अस्पतालले बिरामीका लागि रेम्डेसिभिर र अक्सिजन खोजेर ल्याउन भन्छन् । अस्पतालले नै उपलब्ध गराउन नसकेको रेम्डेसिभिर र अक्सिजन बिरामीका आफन्तले कहाँ खोज्ने ?कमजोर आर्थिक अवस्था भएका नागरिकका लागि राज्यले उपचारमा ध्यान दिनुपर्थ्यो । पैसाको अभावमा ज्यान गुमाउनेका लागि त राज्यले केही गर्न सकेन । तर, पैसा तिरेर उपचार पाऊँ भन्दा पनि उपचार छैन, यो कस्तो विडम्बना हो ? जेमा र जहाँ पनि सोर्स र चिनजान हुनुपर्ने अमानवीय प्रवृत्ति कहिलेसम्म रहन्छ ? संक्रमित बढिरहेका छन् र मृत्युदर पनि झन्झन् अकल्पनीय रूपमा बढ्दो छ । दैनिक ज्यालादारी गरेर मुस्किलले जीवन धान्नेहरूको अवस्था कहालीलाग्दो छ । निषेधाज्ञाको चपेटामा परेर रोजगारी गुमाएसँगै पैसाको अभावले कैयौं मजदुर भोकभोकै छटपटिनुपरेको छ । घर र पसलको भाडा कसरी तिर्ने भनेर उनीहरू चिन्तित छन् । महामारीले आक्रान्त भएका आमनागरिकहरूको जीवन रक्षा गर्न अग्रसर हुनुपर्नेमा जनताका देवदूत भनिने नेताहरू भने आआफ्नो दुनो सोझ्याउन तल्लीन छन् । कोरोनाको सन्त्रासले मुलुक नै ठप्प भएर कष्टकर बनिरहेको बेला औषधि खरिदमा व्यापक भ्रष्टाचार भएको समाचारले आमनागरिकलाई ऐंठन भइरहेको छ । औषधि र खोप उत्पादन गर्ने भारत आफैं समस्याग्रस्त छ र विभिन्न मुलुकसँग सहयोगको याचना गरिरहेको छ । एक वर्षअगाडि नै कोरोनाले दिएको पीडा र क्षतिलाई गम्भीर मनन गरेर राज्यले समयमै खोप, अक्सिजन र औषधिको व्यवस्थापन गरेको भए आज यस्तो दुर्दशा हुने थिएन । अहिलेको स्वास्थ्य सेवाले मात्र अब धान्न सक्ने अवस्था नरहेको स्वास्थ्यकर्मीहरू बताउँछन् । यस्तो विषम परिस्थितिमा स्कुल, कलेज आदिका भवनलाई आइसोलेसन केन्द्रका रूपमा प्रयोग गर्न सके र भूतपूर्व स्वास्थ्यकर्मीहरूसँग पनि सेवा लिन सके धेरै राहत मिल्ने थियो । अहिले कोरोनाले मच्चाइरहेको ताण्डव सरकारसाथै सम्पूर्ण राजनीतिक दलका स्वार्थ, अकर्मण्यता र लापरबाहीको दुष्परिणाम हो । आँखैअगाडिको जनताको वेदना र चीत्कारलाई बेवास्ता गर्दै बहुमत र अल्पमतको अंकगणितमा दलहरू लागिरहनु निर्लज्जता र गैरजिम्मेवारीको पराकाष्ठा हो । कोरोनाको त्रासैत्रासमा जनजीवन थलिएको बेला एकअर्कालाई गाली र दोषारोपण नगरी व्यक्तिगत र दलीय स्वार्थभन्दा माथि उठेर जनताको सर्वोपरि हितमा नेताहरूले आफ्नो क्षमता र योगदान प्रदर्शन गरे नेपालीहरू कृतज्ञ हुने थिए । रोशन भट्टराई, इनरुवा३, सुनसरी"
बजेटको अनुहारै बदल्ने हो कि ?,"सम्भव छ अर्थतन्त्रको आरोग्य ? तथ्यांक केलाएर हेर्दा, यो पटक पनि वृद्धि ऋणात्मक हुने सम्भावना छ । असरस्वरूप राजस्व संकलन अवरुद्ध हुनेछ । पुँजीगत लगानी कमजोर बन्नेछ भने व्यापार घाटा र वित्तीय घाटा अकासिनेछ । राष्ट्र असफल हुने खतरा झन् बढ्नेछ । आर्थिक मन्दी र बेरोजगारी अहिलेको यथार्थ हो । ११४ प्रतिशतको राष्ट्रिय बेरोजगारी दर नेपाली विदेश जान नपाउँदा र फर्किंदा झन् बढ्नेछ । ओली सरकारले यी तीन वर्षमा न्यूनतम आर्थिक अनुशासन तथा वित्तीय मितव्ययिता पालन गरेन । यो अवधिमा दर्जनौं परियोजनामा अर्बौं भ्रष्टाचार भएको अनुमान छ । बहुराष्ट्रिय कम्पनी, सुदखोर, कमिसनखोर, अन्तर्राष्ट्रिय भूमाफिया, अन्तर्राष्ट्रिय वित्तीय कम्पनी (हेजफन्ड्सलगायत) को हितअनुकूल कानुन बनाएर सर्वसाधारण नेपालीको हुर्मत लिइएको छ । कृषिको आधुनिकीकरण, रोजगारमूलक औद्योगिकीकरण, पहाडको स्थायित्व, उत्पादकत्व वृद्धि, वातावरण संरक्षण, शिक्षाको व्यवस्थापन यी सामान्य छलफलका विषयसम्म बनेनन् । लोकतन्त्रमा यस्तो भयानक रिक्तता, अस्तव्यस्तता र अन्धकारराजको कसैले कल्पनासम्म गर्न सक्तैन ।वर्तमान अर्थमन्त्रीले भीसेप आर्थिक पुनर्प्राप्ति हुने गफ दिइरहेको सुनिन्छ । तर हाल केसेप आर्थिक वृद्धिको गुन्जायस पनि छैन । विश्व स्वास्थ्य संगठनमा कार्यरत विज्ञहरूका अनुसार, कोरोनाको तेस्रो लहर पनि आउने सम्भावना प्रबल छ । महामारीको सबैभन्दा ठूलो प्रभाव त्यसै पनि कमजोर हुँदै गएको अर्थतन्त्रमा पर्छ नै । भोलि जसको नेतृत्वमा सरकार बने पनि असफलताको संघारमा पुगेको अर्थतन्त्रलाई सम्हाल्न आर्थिक संकट व्यवस्थापन टिम निर्माण गर्न जरुरी छ । हाललाई लोकप्रिय बन्ने होडबाजी गर्न हावादारी फुँदाहरूले भरिभराउ बजेट भाषण आवश्यक छैन । भाषण फुकेर प्रभावित हुने जाँगर पनि कसैलाई छैन ।यो पंक्तिकारको विचारमा, यथार्थमा आधारित निम्न बुँदा समेटिएको सानो आकारको बजेट बनाउँदा उपयुक्त हुन्छ (१) सम्पूर्ण अर्थतन्त्रलाई नै सञ्जीवनी प्याकेज को उद्देश्य राखेर अघि बढाउने ।(२) सबैभन्दा बढी कृषि क्षेत्रलाई नै प्राथमिकतामा राख्ने । विगतमा आवाद भएका जग्गा बाँझो नराख्ने उपाय खोज्ने । त्यसका लागि न्यून आयस्रोत भएका कृषक परिवारलाई बाँझो जग्गासहित खेती तथा जीविका गर्न नगद राहत र सहुलियत नै उपलब्ध गराउने । (३) सहर र सहर नजिक रहेका मध्यम तथा साना व्यापसायिक कृषि तथा घरेलु उद्यम (माइक्रो, स्मल एन्ड मिडियम इन्टरप्राइजेज) को उत्पादन तथा आपूर्ति सञ्जाल बिग्रन नदिन स्टिमुलस प्याकेज बन्दोबस्त गर्ने ।(४) उपभोग नघटोस् भन्नका लागि भ्याट कर घटाउने, सामान आपूर्ति अवरुद्ध नहोस् भनेर कम्तीमा सार्वजनिक ढुवानी यायातातमा डिजेलको मूल्य नबढाउने । (५) पुँजीगत खर्च हुने वातावरण तयार पार्ने, सार्वजनिक खर्च कानुन परिमार्जन गर्ने र खर्च गर्ने संस्थाहरू जिम्मेवार बनाउने । (६) सर्वसाधारणलाई उत्पादनमूलक कामका लागि सहज ढंगले नडराईकन ऋण उपलब्ध गराउने वातावरण तयार पार्ने । त्यसको नेतृत्व सार्वजनिक बैंकहरूले गर्नु वाञ्छनीय हुनेछ ।(७) अति आवश्यकीय सार्वजनिक वस्तु (शिक्षा तथा स्वास्थ्य, सञ्चार, यातायात, खानी) तथा सेवा उपलब्ध गराउन उल्लेखनीय रूपमा बजेट विनियोजन गर्ने अन्य सार्वजनिक वस्तु उत्पादनका उद्यमको रक्षा गर्ने । (८) कर्पोरेट तथा व्यक्तिगत आयकर वृद्धि गर्ने । योजना आयोग तथा वित्त आयोगजस्ता अनुगमन तथा नियमनकारी निकायहरूको आवश्यकता अनुरूप संस्थागत परिमार्जन गरी तिनलाई क्रियाशील बनाउन अधिकारयुक्त बनाउने ।उपर्युक्त बुँदाहरूमा छलफल गर्न आवश्यक परे यो पंक्तिकार जिम्मेवार नागरिकको हैसियतमा कहीँ पनि हाजिर हुन हरदम तयार रहनेछ ।"
स्वास्थ्यकर्मीमा संक्रमणले उपचार प्रभावित,"(काभ्रे)  कोरोना संक्रमित पहिचान र उपचारमा खटिनुपर्ने स्वास्थ्यकर्मी नै संक्रमणको चपेटामा परेपछि सेवा प्रभावित भएको छ । जिल्लाका विभिन्न स्थानीय तहका स्वास्थ्य संस्थामा कार्यरत स्वास्थ्यकर्मीमा धमाधम संक्रमण भएपछि त्यसको असर कोरोना संक्रमितको पहिचान, उपचारलगायतमा परेको हो ।रोशी गाउँपालिकाका प्रमुख प्रशासकीय अधिकृत डमरु दाहालले स्वास्थ्यकर्मी संक्रमित भएपछि कन्ट्याक्ट ट्रेसिङको काम प्रशासनिक कर्मचारीले सम्हालेको बताए । स्वास्थ्य शाखाका तीन जना संक्रमित भएपछि कन्ट्याक्ट ट्रेसिङमा म आफैं पनि लागेको छु, उनले भने, प्राविधिक कर्मचारी नहुँदा समस्या हुने रहेछ । भुम्लु स्वास्थ्य शाखा संयोजक सुदर्शन भट्टराईले मंगलबार मात्रै ६ जना स्वास्थ्यकर्मीमा संक्रमण पुष्टि भएकोले कन्ट्याक्ट ट्रेसिङ प्रभावित हुनसक्ने भन्दै चिन्ता प्रकट गरे । एउटै स्वास्थ्य संस्थाका २ सहित ६ जना स्वास्थ्यकर्मीमा संक्रमण देखिएको छ, भट्टराईले भने, आजसम्म त स्वाब संकलन गरेर पठाएका थियौं, अब सेवा प्रभावित होला भन्ने चिन्ता लागेको छ ।धुलिखेल नगरपालिकाका दुई स्वास्थ्य संस्थाका ६ जना र नमोबुद्धस्थित मेथिनकोट अस्पतालका २ स्वास्थ्यकर्मीमा संक्रमण पाइएपछि सेवा स्थगन गरिएको छ । मंगलबारसम्म बनेपाका १० जना, पनौतीका ३ र मण्डनदेउपुरका २ जना स्वास्थ्यकर्मीमा संक्रमण पुष्टि भएको छ । मंगलबार मात्रै जिल्लामा १९२ जना संक्रमित थपिएका छन् ।"
उम्मेदवारलाई चुनाव चिह्न,"मकवानपुर (कास) राष्ट्रिय सभाअन्तर्गत वाग्मती प्रदेशतर्फको रिक्त सदस्य पदका लागि हुने उपनिर्वाचनका उम्मेदवारले चुनाव चिह्न पाएका छन् । जेठ ६ मा मतदान हुने निर्वाचन कार्यतालिका अनुसार प्रदेश निर्वाचन आयोगको कार्यालयले उम्मेदवारलाई बुधबार चुनाव चिह्न प्रदान गरेको हो । राष्ट्रिय सभामा एमालेका उम्मेदवार गृहमन्त्री रामबहादुर थापाले सूर्य, नेपाल मजदुर किसान पार्टीका उम्मेदवार कृष्णबहादुर तामाङले मादल र स्वतन्त्र उम्मेदवार डा खिमलाल देवकोटाले कलम चिह्न पाएका छन् । स्वतन्त्र उम्मेदवार देवकोटालाई कांग्रेस, माओवादी केन्द्र, जनता समाजवादी पार्टी तथा एमालेको खनालनेपाल समूहको सहयोग रहेको छ । हामीले अन्तिम नामावलीसमेत प्रकाशित गरेका छौं, सहायक निर्वाचन अधिकृत गोविन्द पौडेलले भने, चुनाव चिह्न प्रदान गर्यौं र अन्तिम नामावली निर्वाचन आयोगको केन्द्रीय कार्यालयलाई पठाइसकेका छौं । मतपत्र भने काठमाडौंबाटै छापिएर आउने उनले बताए । उपनिर्वाचनमा प्रदेशसभाका १ सय १० र स्थानीय तहका २ सय ३८ गरी ३ सय ४८ मतदाता छन् । प्रदेशसभाका एक सदस्यको ४८ र स्थानीय तहका प्रतिनिधिको १८ मतभार गणना हुन्छ । प्रदेशसभामा एमाले ५७, माओवादी केन्द्र २३, कांग्रेस २२, विवेकशील साझा पार्टी २, राप्रपा २, नेमकिपा २ र स्वतन्त्र एक गरी १ सय १० मतदाता छन् । स्थानीय तहमा एमालेको १ सय ३३, कांग्रेस ६७, माओवादी ३३, नेमकिपा २, राप्रपा २ र जसपाको १ मत छ ।प्रदेशको अंकगणितमा कांग्रेस, माओवादी र जसपाको गठबन्धन भए पनि देवकोटा र थापा दुवैलाई जितका लागि एमालेको खनालनेपाल समूहको साथ आवश्यक देखिएको छ । उक्त समूहको मत जाने उम्मेदवारको जित हुनेछ । प्रदेशसभामा २३ जना र स्थानीय तहका ४५ जना प्रतिनिधिहरू आफ्नो समूहमा रहेको खनालनेपाल समूहको दाबी छ ।"
रातो मत्स्येन्द्रनाथको रथारोहण,"ललितपुर (कास) निषेधाज्ञाबीच बुधबार सीमित व्यक्तिको उपस्थितिमा रातो मत्स्येन्द्रनाथको रथारोहण गरिएको छ । यसका लागि मत्स्येन्द्रनाथलाई तःबहालदेखि खटमा राखी पुल्चोक पुर्याइएको थियो । त्यसपछि रथको टुप्पोमा स्वयम्भूबाट साधना गरी ल्याइएको अमिताभ बुद्धलाई राखियो । पाटनका तत्कालीन राजा सिद्धिनरसिंह मल्लको ऐतिहासिक खड्ग, इन्द्रबाजा पनि सहभागी गराइयो तर गुरुजु पल्टन भने उपस्थित भएनन् । कोरोना संक्रमणको जोखिम रहेकाले यो वर्ष आगामी जेठ १ मा रथलाई सांकेतिक रूपमा पुल्चोकबाट केही मिटर पर तानेर यात्रा सम्पन्न गरिने भएको छ ।"
३ दिनसम्म आएन पीसीआर रिपोर्ट,रामेछाप (कास) शंकास्पद व्यक्तिको स्वाब लिएको ३ दिन भइसक्दा पीसीआर परीक्षणको रिपोर्ट आएको छैन । जिल्लामा संकलित स्वाब परीक्षणका लागि धुलिखेल पठाउने गरिएको छ । स्वास्थ्य कार्यालयका अनुसार करिब ३ सय जनाको रिपोर्ट आउन बाँकी छ । छिमेकी जिल्लाहरू दोलखा र सिन्धुलीमा प्रयोगशाला स्थापना भए पनि रामेछापमा संकलित स्वाब धुलिखेल नै पठाउने गरिएको छ । दुवैतर्फ उत्तिकै समय लाग्ने भएकाले धुलिखेल पठाउने गरिएको स्वास्थ्य कार्यालयका अधिकृत भुवन थापाले बताए ।
संकटमा जन्मिँदै अन्वेषण,"(काठमाडौं)  कोभिड१९ को संक्रमण उकालो लाग्दै गर्दा देशभरका अस्पतालमा अक्सिजनको अभाव देखिएको छ । अक्सिजन अभाव भएको कारण देखाउँदै कतिपय अस्पतालले बिरामी भर्ना लिन छाडिसकेका छन् । अक्सिजन अभावलाई परिपूर्ति गर्न नेपाल विज्ञान तथा प्रविधि प्रतिष्ठान (नास्ट) ले अक्सिजन सिलिन्डर डिजाइनको काम सुरु गरेको छ । परीक्षण सफल भए नेपालका जुनसुकै उद्योगले पनि मापदण्ड पछ्याएर सिलिन्डर उत्पादन गर्न सक्ने नास्टका वैज्ञानिक शंकर ढकालले जानकारी दिए ।ढकालकै नेतृत्वमा नास्टले ग्यास सिलिन्डर निर्माण अघि बढाएको छ । ग्यास सिलिन्डर निर्माणमा नास्टका वैज्ञानिक र प्राविधिकसहित निजी क्षेत्रका उद्योगी पनि संलग्न भएको ढकालले बताए । सुरुमा ग्यास सिलिन्डरको प्रेसर मापनका लागि नेपालमा रहेका ग्यास उद्योग प्रयोग गर्ने भनिए पनि प्राविधिक रूपमा असम्भव भएपछि नास्टले आफ्नै ल्याब बनाउने तयारी गरिरहेको उनको भनाइ छ । अक्सिजन प्लान्टहरू पूर्ण क्षमतामा सञ्चालन भए पनि सिलिन्डरको अभाव भइरहेको छ, ढकालले भने, यो अभाव चिर्न नेपालमै उत्पादन प्रोटोटाइप तयार भइसकेको छ । नास्टले बनाएको अक्सिजन सिलिन्डरको प्रोटोटाइप दुई दिनभित्र परीक्षण गर्न प्रक्रिया अघि बढेको उनले जानकारी दिए । नेपालमै ग्यास सिलिन्डर दुई वटा उद्योगले उत्पादन गरिरहेका छन् । सुरुमा ग्यास सिलिन्डरमा अक्सिजन भर्न सकिने सम्भावनाको अध्ययन गरिए पनि प्राविधिक रूपमा त्यो सम्भव नभएको ढकालले बताए ।अक्सिजन सिलिन्डरको स्ट्यान्डर्ड मापदण्ड १ सय ५० केजी प्रतिसीएम स्क्वायर प्रेसर खप्ने हुनुपर्ने प्रावधान छ, ढकालले भने, तर एलपीजी ग्यास सिलिन्डरले १५ केजी प्रतिसीएम स्क्वयार मात्रै प्रेसर खप्न सक्ने भएकाले प्राविधिक रूपमा यो सम्भव भएन । नेपालमा आयात भइरहेको सिलिन्डरकै स्वरूपमा नास्टले ६ एमएम बाक्लो फलाम प्रयोग गरेर सिलिन्डरको प्रोटोटाइप तयार पारेको छ । यसलाई सकेसम्म १ सय ५० केजी प्रतिसीएम स्क्वायरको प्रेसर थाम्न सक्ने गरी डिजाइन संशोधन गर्ने र सम्भव नभए १२०१३० केजी प्रतिसीएम स्क्वायर चाप थेग्न सक्ने गरी डिजाइन गरिने ढकालको भनाइ छ । यो सिलिन्डर नास्टबाट परीक्षण भइसकेपछि अन्य उद्योगले पनि सोही मापदण्डमा बनाउन सक्ने गरी यसको स्पेसिफिकेसन खुला गर्ने तयारी भएको उनले बताए । हामीले परीक्षण गरिसकेपछि अन्य उद्योगले उत्पादन गर्न सक्ने गरी यसको डिजाइन स्पेसिफिकेसन उपलब्ध गराउँछौं, उनले भने, हाम्रो परीक्षण सम्भव भए केही सातामै सिलिन्डरको अभाव परिपूर्ति हुन्छ ।सिलिन्डर परीक्षणका लागि ल्याब तयार पार्न उद्योगहरूमा प्रयोग हुने हाइड्रोलिक पावर प्याकलाई भाडामा लिने प्रक्रिया अघि बढेको उनले बताए । नास्टका वैज्ञानिक ढकालसहित निजी क्षेत्रका प्रतिनिधि सुजन श्रेष्ठ, कृष्ण ढकाल, पूर्णराज सुवेदी, गौतम अर्यालको प्रत्यक्ष संलग्नतामा अक्सिजन सिलिन्डरको प्रोटोटाइप तयार पारिएको हो । नास्टले यसअघि पीपीएको गुणस्तर मापन गर्ने ल्याबसहित सुरक्षित तरिकाले स्वाब संकलन गर्न मोबाइल स्वाब संकलन भ्यान तयार पारेर विभिन्न निकायलाई उपलब्ध गराएको थियो । नास्टको टोलीले अक्सिजन प्लान्टलाई पूर्ण क्षमतामा सञ्चालन र मर्मत गर्न पनि आवश्यक परामर्श र सहयोग उपलब्ध गराइरहेको ढकालले जानकारी दिए ।नास्टले सिलिन्डर निर्माणको तयारी गरिरहँदा महावीर पुन नेतृत्वको राष्ट्रिय आविष्कार केन्द्रले देशभरका अक्सिजन प्लान्ट मर्मतका लागि इन्जिनियरको टोली परिचालन गर्ने भएको छ । अक्सिजन प्लान्ट मर्मतका लागि आवश्यक इन्जिनियरको टिम निर्माण भइरहेको केन्द्रका अध्यक्ष पुनले बताए । केन्द्रले अहिले पनि स्वास्थ्यकर्मीहरूका लागि पीपीई र स्वाब संकलनका लागि अस्पतालहरूलाई स्वाब स्टिक निःशुल्क उपलब्ध गराइरहेको छ । काठमाडौं युनिभर्सिटी डिजाइन ल्याबका इन्जिनियर र युवा मुभमेन्टका चिकित्सकको सहकार्यमा अक्सिजन कन्सन्ट्रेटर पनि तयार भएको छ । व्यावसायिक रूपमा उत्पादन गर्न सकिने अवस्थामा रहेको यसले प्रतिमिनेट ५ लिटर अक्सिजन सप्लाई गर्न सक्छ ।यसले हावालाई लिएर हावामै भएको नाइट्रोजनलाई हटाएर अक्सिजन उपलब्ध गराउने डिजाइनमा संलग्न अभिषेक काफ्लेले जानकारी दिए । यस्तो डिभाइस बजारमा किन्न पाइने भए पनि अहिले बजारमा अभाव छ, उनले भने, बजारमा अभाव भएपछि हामीले स्थानीयस्तरमै उपलब्ध सामग्रीको प्रयोग गरी यसको डिजाइन गरेका हौं । केही बजारमा र केही स्थानीयस्तरमै उपलब्ध सामग्री प्रयोग गरी अक्सिजन कन्सन्ट्रेटर तयार पारिएको उनले बताए । कसैले भन्छन् भने हामी मागेजति उपलब्ध गराउन सक्छौं, उनले भने, मध्यमस्तरमा अक्सिजन आवश्यक पर्ने बिरामीलाई यो उपयुक्त हुन्छ ।हामीले तयार पारेको अक्सिजन कन्सन्ट्रेटर ५० हजार रुपैयाँसम्म उपलब्ध गराउन सकिने अनुमान छ, उनले भने, अन्य देशबाट आयातित यस्तै कन्सन्ट्रेटरको मूल्य ७०८० हजारदेखि एक लाख रुपैयाँभन्दा बढी छ । यसलाई व्यावसायिक रूपमा प्रयोगमा ल्याउन सरकारी निकायबाट स्वीकृतिको प्रक्रिया अघि बढाइएको छ ।"
के कारणले बढिरहेछ रेमिट्यान्स ?,"(काठमाडौं)  विश्वव्यापी कोभिड१९ महामारीले रेमिट्यान्स घट्ने पूर्वआकलनविपरीत यो निरन्तर वृद्धि भइरहेको छ । विश्वका धेरै मुलुकमा कोभिड१९ को असरले व्यापार, व्यवसाय, उद्यम तथा रोजगारीमा असर परे पनि २०७७ का प्रायः महिना नेपालमा आउने रेमिट्यान्समा कुनै प्रभाव नपरेको राष्ट्र बैंकको तथ्यांकले देखाएको छ । २०७७ का तीन महिनाबाहेकमा रेमिट्यान्स अप्रवाह निरन्तर बढेको छ । राष्ट्र बैंकले बुधबार सार्वजनिक गरेको तथ्यांकअनुसार चैतसम्ममा विप्रेषण आप्रवाह १६५ प्रतिशत वृद्धि भई ७ खर्ब २९ अर्ब २ करोड पुगेको छ । यो तथ्यांकसित विरोधाभास हुने २०७७ का हरेक महिना श्रम स्वीकृति लिने र विदेशिनेको संख्या भने निरन्तर घटिरहेको छ । त्यसको असरले रेमिट्यान्स घट्नुपर्ने हो । तर घटिरहेको छैन, किन ? यस्तो हुनुमा सोझो कारण छैन, राष्ट्रिय योजना आयोगका पूर्वउपाध्यक्ष मीनबहादुर श्रेष्ठ भन्छन्, मिहिन तरिकाले तथ्यांक केलाउने हो भने साढे १६ प्रतिशतले रेमिट्यान्स बढे पनि प्रायः परिवारले पाउने रकम घटेको छ । यसलाई उनले राज्यले प्राप्त गरेको तथ्यांकमा मात्रै बढेको तर वास्तविक लाभकर्ताले भने कम पाइरहेको रूपमा अर्थ्याएका छन् । यसो हुनको पछाडि अनौपचारिक अर्थतन्त्रको प्रकृति र कारोबारसँग सम्बन्ध जोडिन्छ । अनौपचारिक माध्यमबाट हुने पुँजी पलायन, न्यून र अधिक बीजकीकरण, तस्करीसहितका अनौपचारिक कारोबारमा रेमिट्यान्सको रकम प्रयोग हुने गर्थ्यो । सामान्य अवस्थामा नेपाल आउने रेमिट्यान्सको केही अंश हुन्डीबाट आउँथ्यो । जुन सरकारी रेकर्डमा देखिँदैनथ्यो, श्रेष्ठ भन्छन्, तर अहिले विश्वमै पुँजी पलायन र अनौपचारिक कारोबार प्राथमिकतामा छैन । अर्थात् अनौपचारिक कार्यका लागि रेमिट्यान्सको माग घटेर गयो । र, विदेशमा हुनेहरूले पनि औपचारिक माध्यमबाटै रकम पठाइरहे । जसले सरकारी तथ्यांकमा वृद्धि भएको देखिएको श्रेष्ठको दाबी छ ।काम गर्न विदेश जाने मान्छे कम भएका छन् । जहाँ नेपाली श्रमिक बसिरहेका छन् त्यहाँ पनि समस्या छ, उनले भने, त्यसकारण कोभिड१९ ले विश्वभरि नै सबै प्रकारको आम्दानीमा असर गरिरहेको छ । सरकारी अधिकारी तथा सार्वजनिक समाचारका अनुसार अनौपचारिक अर्थतन्त्रको शैथिल्य रेमिट्यान्स वृद्धिको एक मात्र कारण भने होइन । कोभिड१९ को संक्रमण फैलिनुपूर्व भएका आकलनविपरीत कतिपय मुलुकमा रोजगारीको अवसर खुम्चिएन, बरु बढेको छ । हाल संस्थागत रूपमा वैदेशिक रोजगारीका लागि १ सय १० देशमा नेपाली जान्छन् । यसमध्ये करिब एक दर्जन मुलुकसँग द्विपक्षीय श्रम सम्झौता भएकाले ठूलो संख्यामा नेपाली काम गर्न विदेशिएका छन् । नेपालमा सबैभन्दा बढी रेमिट्यान्स भित्र्याउने मुलुकहरूमा कतार, भारत, यूएई, साउदी अरेबिया, मलेसियालगायत पर्छन् । यसमध्ये कतिपय मुलुकमा कोभिड१९ को असर शून्यप्रायः छ भने कतिपय मुलुकले उच्च सतर्कता अपनाएर कामलाई जारी राखेका छन् ।सरकारका अनुसार यी मुलुकमा रहेका कामदार धेरै फर्कने अनुमान गरिए पनि हालसम्म करिब १ लाख ८० हजार मात्रै नेपाल आएका छन् । यीमध्ये केही पुनः र केही नयाँ गरी २०७७ मा करिब ४० हजार कामदार श्रम गन्तव्य मुलुकमा गइसकेका छन् । अर्कोतर्फ नेपालीको प्रमुख श्रम गन्तव्य कतारमा त पछिल्लो समय तलब नै वृद्धि भएको छ । त्यहाँ मासिक न्यूनतम एक हजार रियाल बनाइएको छ । मलेसियामा पछिल्लो समय श्रमिक आपूर्ति कम भएसँगै त्यहाँका कम्पनीहरूले बढी तलब दिएर काममा लगाइरहेका छन् । नेपालको प्रमुख श्रम गन्तव्यमध्ये दुबईमा अलि बढी असर गरेको हो । त्यहाँ रहेका होटल तथा सेवा क्षेत्रमा कार्यरत केहीले रोजगारी गुमाएका छन् । अन्य मुलुकमा यस्तो असर धेरै परेन ।यसकारण नेपाली रुपैयाँ तथा अमेरिकी डलर दुवैमा रेमिट्यान्स आप्रवाह बढिरहेको देखिन्छ । अघिल्लो वर्षको सोही अवधिमा विप्रेषण आप्रवाह ४२ प्रतिशतले घटेको थियो, राष्ट्र बैंकको तथ्यांकमा भनिएको छ । गत वर्षकै अमेरिकी डलरका आधारमा विप्रेषण आप्रवाह १३० प्रतिशतले वृद्धि भई ६ अर्ब १९ करोड डलर पुगेको जनाइएको छ । अघिल्लो वर्ष यस्तो आप्रवाह ४९ प्रतिशतले घटेको थियो, राष्ट्र बैंकले भनेको छ । खासगरी नेपालीले श्रम गर्ने मुलुकहरूमा कोभिड१९ को असरले ठूलो असर नपारेको र रेमिट्यान्य औपचारिक माध्यमबाट आउने क्रम बढेकाले नघटेको सरकारी अधिकारीहरूको अनुमान छ । रेमिट्यान्स आप्रवाहसँग सम्बद्ध नीतिनियममा सुधारसँगै कडाइ गरे पनि अनौपचारिक माध्यमबाट आउने प्रवृत्ति कम भएको दाबी गरिएको छ, जसले गर्दा औपचारिक माध्यमबाट आउँदा विगतको वर्षको तुलनामा वृद्धि भएको आँकडा निस्किएको हो ।२०७६ को चैतमा रेमिट्यान्सको वृद्धिदर ऋणात्मक रहेको जगमा यसपटक वृद्धि अलि बढी देखिएको राष्ट्र बैंककी डेपुटी गभर्नर नीलम ढुंगानाले बताइन् । २०७६ को चैतमा ४२ प्रतिशतले रेमिट्यान्स घटेको थियो । अघिल्लो चैतमा मात्रै ३४५ अर्ब रुपैयाँ मात्रै आएको थियो । यसपटक ८७ अर्ब रुपैयाँ आएको हो, उनले भनिन्, कोभिड१९ को दोस्रो लहर सुरु भएसँगै घरपरिवारलाई पैसा अलि बढी नै पठाएका हुन सक्छन् ।राष्ट्र बैंकको प्रतिवेदनअनुसार वैदेशिक रोजगारीमा जान श्रम स्वीकृति लिनेहरूको संख्यामा ठूलो गिरावट आएको छ । वैदेशिक रोजगारीका लागि अन्तिम श्रम स्वीकृति (संस्थागत तथा व्यक्तिगतनयाँ र वैधानिकीकरण) लिने नेपालीको संख्या ६६७ प्रतिशतले घटेको छ, राष्ट्र बैंकले भनेको छ, अघिल्लो वर्षको सोही अवधिमा यस्तो संख्या १०२ प्रतिशतले बढेको थियो । वैदेशिक रोजगारीका लागि पुनः श्रम स्वीकृति लिने नेपालीको संख्या पनि घटेको छ । चैतसम्ममा ५५७ प्रतिशतले घटेको जनाइएको छ । अघिल्लो वर्षको सोही अवधिमा यस्तो संख्या १५० प्रतिशतले घटेको थियो, प्रतिवेदनमा भनिएको छ । रेमिट्यान्य वृद्धि हुनुका पछाडि हुन्डी कारोबारमा आएको कमीसँगै अन्य कारण पनि देखिएको नेपाल रेमिटर्स एसोसिएनका अध्यक्ष सुमन पोखरेल बताउँछन् । एक देशबाट अर्को देशमा आवतजावत गर्ने क्रम कम भएपछि पनि रेमिट्यान्स आप्रवाह बढ्दो रहेछ । मान्छेले आफैंले सुनदेखि विभिन्न घरायसी सामान बोकेर ल्याउन पाउँदैनन् । सामानको सट्टा पैसा नै पठाउँछन्, उनले भने, अर्कोतर्फ विकसित मुलुक कोरिया, जापानामा विगतका वर्षमा धेरै नेपाली गएका छन् । उनीहरूले अहिले आम्दानी बढाउन थाले । उनका अनुसार अमेरिकाबाट आउने रकम पनि बढिरहेको छ । नेपालीहरूले पनि आफ्नो आम्दानी यहाँ ल्याएर घरजग्गा तथा आफूलाई मन लागेको क्षेत्रमा लगानी बढाउन थालेका हुन् कि भन्ने लागेको छ, उनले भने । हाल नेपालमा ५२ रेमिट्यान्स कम्पनी छन् । कुल रेमिट्यान्समध्ये ५५ प्रतिशत यी कम्पनीमार्फत नेपाल भित्रन्छ । बाँकी ४५ प्रतिशत बैंकहरूमार्फत आउने गरेको छ । रेमिट्यान्स पठाउँदा औसतमा प्रतिकारोबार सेवा शुल्कका रूपमा ५६ अमेरिकी डलर सम्बद्ध व्यक्तिले खर्च गर्नुपर्ने हुन्छ । हुन्डीबाट रकम पठाउँदा यो सेवा शुल्क नलाग्ने, उस्तै परे ठूलो परिणाममा कारोबार गर्दा अतिरिक्त रकमसमेत पाइने भएकाले आफ्नो कमाइ नेपाल पठाउन अनौपचारिक माध्यम रोज्ने गरेका छन् ।"
कोभिड नियन्त्रण गर्न सिद्धार्थको १ करोड ४ लाख सहयोग,"काठमाडौं (कास) सिद्धार्थ बैंकले कोभिड१९ रोकथाम तथा नियन्त्रणका लागि १ करोड ४ लाख रुपैयाँ सहयोग गरेको छ । बैंकले सरकारको कोरोना भाइरस (कोभिड१९) संक्रमण रोकथाम, नियन्त्रण तथा उपचार कोषमा बुधबार उक्त रकम सहयोग गरेको जानकारी दिएको छ । सातै प्रदेश सरकारको कोरोना भाइरस संक्रमण रोकथाम, नियन्त्रण तथा उपचार कोषमा १० लाखका दरले ७० लाख र बैंकका शाखा रहेका १७ वटा गाउँपालिकाका कोरोना कोषमा २ लाखका दरले ३४ लाख गरी एक करोड ४ लाख रुपैयाँ सहयोग गरेको हो ।"
खाली हुँदै डिपोर्टेसन सेन्टर,"(काठमाडौं)  घरफिर्ती टिकटको अभावले मलेसियाको डिपोर्टेसन सेन्टर (घरफिर्ती केन्द्र) मा महिनौं दिनसम्म बस्नुपर्ने बाध्यता हटेको छ । क्वालालम्पुरस्थित नेपाली दूतावासले डिपोर्टेसन सेन्टरमा रहेका नेपाली श्रमिकका लागि टिकटको व्यवस्था गरेपछि यस्तो समस्या हटेको हो । हामीले अन्तर्राष्ट्रिय आप्रवासन संगठन (आईओएम) लगायत संस्था, रोजगारदाता संस्था, नेपाली संघसंस्थासँग समन्वय गरी डिपोर्टेसन सेन्टरमा रहेका श्रमिकलाई टिकट उपलब्ध गराइरहेका छौं । यसले गर्दा डिपोर्टेसन सेन्टरमा आउनेबित्तिकै नेपाल पठाइरहेका छौं, मलेसियाका लागि नेपाली राजदूत उदयराज पाण्डेले कान्तिपुरसँग भने, अहिले सेन्टरमा नेपाली छैनन् ।गैरकानुनी हैसियतमा काम गरिरहेका बेला स्थानीय प्रहरीको पक्राउमा परेका नेपाली श्रमिक टिकट नहुँदा झन्डै ७ महिनासम्म डिपोर्टेसन सेन्टरमा बस्न बाध्य थिए । दूतावासका अनुसार दुई वर्षभित्र १४ सय २५ जना नेपालीलाई डिपोर्टेसन सेन्टरमार्फत स्वदेश पठाइएको छ । यसमध्ये ५ सय ६० जनालाई दूतावासले टिकटको व्यवस्थापन गरिदिएको थियो । ३ सय २१ जनालाई वैदेशिक रोजगार बोर्ड, ८५ जनालाई आईओएम, ७० जनालाई रोजगारदाता कम्पनी, ६५ जनालाई ट्राभल एजेन्सी, ९ जनालाई एनआरएनए, ७ जनालाई जनउद्धार केन्द्र र ३ जनालाई प्रवासी नेपाली समन्वय समितिमार्फत व्यवस्थापन गरिएको हो । रोजगारदाता कम्पनीसँग करारअनुसार नियमित तलब नपाएका र उचित बासस्थान नभएपछि कम्पनी छाडेर गैरकानुनी हैसियतमा मलेसियामा बस्ने नेपालीको संख्या कम्तीमा २० हजार छ । मलेसिया सरकारले हरेक वर्षजसो घरफिर्तीको अवसर दिँदा पनि स्वदेश नफिर्नेहरूलाई पक्राउ गरी तोकिएको जेल सजाय काटेपछि डिपोर्टेसन सेन्टरमा ल्याउने गरिएको छ । हामीले गैरकानुनी हैसियतमा नबस्न नेपाली श्रमिकलाई अनुरोध गर्दै आएका छौं । कानुनी उपचार खोज्न नेपाली दूतावास वा सम्बन्धित निकायमा जान प्रोत्साहन गरिरहेका छौं, पाण्डेले भने, गैरकानुनी हैसियतमा बसेपछि श्रमिकहरू कानुनी सेवा पाउनबाट वञ्चित हुनुपरेको छ ।पछिल्लो समय आईओएमले घरपरिवारले टिकट उपलब्ध गराउन नसक्नेलाई टिकट उपलब्ध गराउन हात बढाएपछि थप सहज भएको पाण्डेले बताए । कतिपय श्रमिकको परिवारसँग सम्पर्क नै हुँदैन । सम्पर्क भएका परिवारले पनि टिकट उपलब्ध गराउन कठिन छ । यस्तो अवस्थामा श्रमिकलाई राहत हुने गरी अन्तर्राष्ट्रिय दातृ निकायको सहभागिता स्वागतयोग्य छ, उनले भने ।"
अञ्जन फेरि हिरो नेपाल सुपर लिग,"'आयो लाखे, जाग्यो लाखेलाखेलाई लोगो बनाएको ललितपुरले फुटबल दुनियाँमै स्तरीय प्रतियोगितामा नदेखिने दृश्यको सामना विहीबार गर्दैछ, जहाँ उसले फाइनल प्रवेशका कागि काठमाडौंविरुद्ध निर्णायक प्रतिस्पर्धा गर्दैछ । दुई घण्टा चलेको प्लेअफमा धनगढीविरुद्ध २१ ले हारेको काठमाडौंले एक दिन आराम पायो । फिफाकै नियम बेवास्ता गर्दै आजको भोलि नै मैदानमा उत्रिनुपर्ने बाध्यता ललितपुरलाई आइपर्यो । अञ्जनले भने, आराम त पुग्दैन तर खेल्नैपर्ने बाध्यता छ, लाखेको जोसमा खेल्छौं ।खेलतालिका यस्तै छ । आयो लाखे, जाग्यो लाखेको मनसायले खेल्नेछौं, काठमाडौंविरुद्ध हुने प्रतिस्पर्धाबारे प्रशिक्षक राजुले भने, खेलाडी कतिको रिकोभरी हुन्छ, हेर्नैपर्छ । गम्भीर घाइते कोही छैनन् । बेन्च राम्रो छ । नीरज पनि फर्केपछि टिम बलियो हुन्छ । जितसँगै टिममा नयाँ उर्जा पनि थपिएको छ । पहिलो खेल (हार) को बदला लिने र फाइनल पुग्ने हिसाबले खेल्नेछौं । एनएसएलको उद्घाटन खेलमा काठमाडौंले ललितपुरलाई १० ले हराएको थियो ।"
यसपल्टको ईपीएल सबैभन्दा कठिन,बार्सिलोनाको चुनौती कमजोरम्याड्रिड बार्सिलोनाले दुई गोलको अग्रता गुमाएर स्पेनी ला लिगामा मंगलबार लेभान्टेसँग २२ को बराबरी खेलेको छ । योसँगै बार्सिलोनाको लिग उपाधिमा चुनौती कमजोर भएको छ । बार्सिलोनाका लियोनल मेसी र पेड्रोले गोल गरेयता लेभान्टेका तर्फबाट गोन्जालो मेलेरो र जोसे लुइस मारालेसले गोल फर्काए ।ओस्मन डेम्बलेको गोलमा बार्सिलोनाले फेरि अग्रता लिए पनि सर्जियो लियोनले बराबरी गोल गरे । यो नतिजापछि बार्सिलोना ७६ अंकसहित दोस्रो स्थानमा उक्लिए पनि एक खेल कम खेलेर शीर्षस्थानमा रहेको एट्लेटिको म्याड्रिडसँग एक अंकको दूरीमा रह्यो ।

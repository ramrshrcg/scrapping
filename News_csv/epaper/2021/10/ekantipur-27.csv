शीर्षक,विवरण
सर्वोच्चमा बहस रोक्दै कानुन व्यवसायी,"फैसला विवादमा परेका कारण आफूले राजीनामा दिनुपर्ने हो भने बाँकी न्यायाधीशहरूले पनि त्यसकै आधारमा राजीनामा दिनुपर्ने जबराको तर्क थियो । अर्का एक न्यायाधीशका अनुसार जबराले बाँकी कोको न्यायाधीशले कुन फैसला विवादित भएका कारण राजीनामा दिनुपर्छ भन्ने नखुलाए पनि उनको संकेत तत्कालीन प्रधानमन्त्री केपी शर्मा ओलीको सिफारिसमा राष्ट्रपति विद्यादेवी भण्डारीले गरेको प्रतिनिधिसभा विघटनलाई बदर गर्ने गत असार २८ को फैसलाप्रति लक्षित थियो । जबरा न्यायपालिकाको नेतृत्वका लागि अनुपयुक्त छन् भन्नलाई यही एउटा प्रमाण काफी छ । आफ्नै नेतृत्वको इजलासले गरेको फैसलाको स्वामित्व लिने र परिआए प्रतिरक्षा गर्नुपर्ने व्यक्तिले त्यही फैसलाका कारण सहकर्मी न्यायाधीशहरूले समेत राजीनामा दिनुपर्छ भन्छन् भने योभन्दा ठूलो अयोग्यता अरू के हुन्छ ? सर्वोच्च अदालतका एक न्यायाधीशले भने । सर्वोच्च अदालतमा प्रधानन्यायाधीशसहित २१ जना न्यायाधीश रहनेमा अहिले एक रिक्त रहेकाले २० न्यायाधीश कार्यरत छन् । तीमध्ये सर्वोच्चमा केही दिनदेखि अनुपस्थित न्यायाधीश तेजबहादुर केसी कता खुलेका छन् भन्ने थाहा हुन सकेको छैन । बाँकी १८ न्यायाधीश जबरालाई न्यायिक नेतृत्वमा निरन्तरता दिन नहुने पक्षमा उभिएका छन् । मंगलबार १५ जना न्यायाधीशले अदालतमा उपस्थित भएरै जबरालाई राजीनामा दिन सुझाउँदा अमेरिका भ्रमणमा रहेका ईश्वरप्रसाद खतिवडा र काठमाडौं बाहिर रहेका अनिलकुमार सिन्हा तथा सपना प्रधान मल्लले अरू न्यायाधीशको पहलमा ऐक्यबद्धता रहेको सूचना पठाएका थिए । प्रधानन्यायाधीश जबराले तत्काल राजीनामा नदिए कसरी अगाडि बढ्ने भन्नेबारे निर्णय लिन न्यायाधीशहरूले बुधबार बिहान साढे ११ बजे पनि छलफल गर्दै छन् । अहिलेको मुख्य विषय प्रधानन्यायाधीशले कार्यकारीसँग सौदाबाजी गरेको, पेसी सूची र इजलास गठनमा मनपरी गरेको र त्यसले न्यायपालिकाको स्वतन्त्रता धरापमा पारेको भन्ने हो । तर, प्रधानन्यायाधीश जबराले आफ्नै नेतृत्वमा भएको फैसलाका कारण अन्य न्यायाधीशले पनि राजीनामा दिनुपर्ने सर्त तेर्स्याएर आफूमाथिको संकटलाई बदनियतपूर्वक विषयान्तर गर्न खोजेका छन्, सर्वोच्चका एक न्यायाधीशले भने, आफूले गरेको कसुरमा बाँकी सबैलाई जवाफदेही बनाउन खोज्ने ? यो त फेयर भएन । के बाँकी न्यायाधीशले संवैधानिक अंग, मन्त्री, राजदूतमा भाग मागेका छन् र उनीहरूले राजीनामा दिनुपर्ने ?"
राजीनामाको अपेक्षामा गठबन्धन,देउवा र दाहाल : निष्ठामा कमजोर व्यक्तिबाट शक्ति सन्तुलन आफ्नो पक्षमा पार्न उद्यतओली : जबरासँगै अध्यादेशका आधारमा भएका संवैधानिक नियुक्ति पनि जोगाउने पक्षमाभट्टराई र नेपाल : बालुवाटार जग्गा प्रकरणमा विचाराधीन मुद्दा आफ्नो विपक्षमा नजाओस् भन्नेमा सतर्क
"यात्रु अलपत्र, जहाज रित्तै उड्दै","(बझाङ)  स्थानीयले धनगढीबझाङ नियमित उडान गर्नुपर्ने माग गरिरहेका बेला यात्रु नपाइएको भन्दै खाली जहाज उडाउन थालिएको छ । आइतबारदेखि धनगढीबझाङमा उद्धार उडान थालेको नेपाल वायु सेवा निगमको जहाजले यात्रु नै नल्याएर खाली जहाज उडाउन थालेको हो । टिकटको खोजीमा रहेका यात्रुले निगम कर्मचारीसँग सम्पर्क हुन नसकेको बताएका छन् भने निगमले धनगढीमा यात्रु अभाव भएको दाबी गर्दै उडान नियमित नहुने जनाएको छ । धनगढीको एक रेडियोलाई सोमबार अन्तवार्ता दिँदै निगमका नायव महाप्रबन्धक गणेश चन्दले भने, धनगढीबाट बझाङ जाने यात्रु दुई जना मात्रै भए भन्ने रिपोर्ट आएको छ । यस्तो अवस्थामा कसरी उडाउन सकिन्छ ? कान्तिपुरसँगको कुराकानीमा पनि उनले धनगढीमा यात्रु अभाव रहेको जानकारी आएको बताए । यद्यपि सयौं यात्रुले धनगढीबाट बझाङ आउन चाहेको बताइरहेका छन् । हामीले दुई दिनदेखि टिकट काट्न निगमका कर्मचारी खोज्यौं तर नभेटेपछि भनसुन गरेर बुधबारका लागि निजी एयरलाइन्सको टिकट लिएका छौं, भारतबाट १२ जनाको समूहमा आएका मस्टा गाउँपालिकाका कलक बोहराले भने, अहिले निगमको जहाज ९ जना मात्रै यात्रु लिएर गयो भन्ने खबर सुनियो । यहाँ मान्छे भने टिकट नपाएर भौंतारिएका छन् । उनले आफ्नो सम्पर्कमा रहेका धनगढीबाट बझाङ आउन चाहने ७० जनाभन्दा बढीले टिकट नपाएको बताए । नायब महाप्रबन्धक चन्दले गिरी थरका एक कर्मचारीलाई धनगढीमा टिकट व्यवस्थापनका लागि नेपालगन्जबाट खटाइएको बताएका छन् । बझाङका स्थानीयले भने धनगढीमा यात्रुको चाप हुँदाहुँदै जहाज खाली उडाएर नियमित उडान रोक्ने निगमका कर्मचारीको चालबाजी भएको आरोप लगाएका छन् । मेरा १५२० जना आफन्त धनगढीबाट बझाङ आउने टिकट नपाएर एक सातादेखि होटलमा छन्, सुर्मा गाउँपालिकाका दीपक बोहराले भने, यहाँ खाली जहाज आयो भन्दा अचम्म लागेको छ । निगमको उद्धार उडानको आसमा रहेका सयौं यात्रु निराश बनेका छन् । जयपृथ्वी नगरपालिका९ की ६७ वर्षीया रमा खड्का त एक सातादेखि जहाजको टिकट खोज्न भौंतारिएकी छन् । बझाङमा नियमित उडान गरिरहेको एक मात्रै निजी विमान कम्पनी समिट एयरको टिकटका लागि धाएकी उनी टिकट पाउन नसकेपछि निराश थिइन् । निगमको जहाजको समेत टिकट नपाएपछि उनी अलपत्र परेकी छन् । निगमले उद्धार उडान गर्ने जानकारी पाएपछि दसैं बिदामा घर आएका नातिनातिनालाई धनगढी पठाउन उनी सोमबार सदरमुकाम चैनपुर पुगेर टिकटको लाइनमा बसिन् । बिहान १० बजे पुगेकी उनलाई मंगलबारको उडानको टिकट सकिएकाले अर्को दिन आउन भनियो । मंगलबार बिहान ८ बजे खाना नखाई उनी लाइन बस्न पुगिन् । तर दिउँसो ४ बजेसम्म पनि टिकट काट्ने कर्मचारी आइपुगेनन् । यतिन्जेल लाइनमा बस्नेको संख्या ७६ पुगिसकेको थियो । दिउँसो ३ बजे जो पहिला आयो उसैले मात्रै टिकट पाउने उर्दी जारी गरेका निगमका कर्मचारी ४ बजेसम्म पनि सम्पर्कमा आएनन् । फोनसमेत अफ भएपछि यात्रु आक्रोशित भए । बिरामी मान्छे सकिनसकी भोकभोकै बिहानदेखि लाइन लागें । टिकट काट्ने मान्छे नै आएन, रमाले आक्रोश पोख्दै भनिन्, गाडीबाट पठाऊँ भने गाडी चल्दैन । प्लेनको टिकटको हालत यस्तो छ । साँझसम्म पनि कर्मचारी सम्पर्कमा नआएपछि लाइन बसेकाहरू नाराजुलुस गर्दै जिल्ला प्रशासनमा पुगे । सहायक प्रमुख जिल्ला अधिकारीलाई भेटेका उनीहरूले सन्तोषजनक जवाफ पाएनन् । सहायक सीडीओले पनि भोलिपर्सि निगमको कर्मचारीलाई बोलाएर सोधपुछ गर्छु भने । पावर हुने मान्छेलाई मात्रै उडाइरहेका छन् । सर्वसाधारणले टिकटै पाएनन्, बिहान ८ बजेदेखि नै लाइन बसेका तेज कठायतले भने, अब त सरकारी जहाज आयो सुविधा होला भनेको त सास्ती मात्रै पायौं । पर्यटनमन्त्री प्रेम आलेको आदेशमा आइतबारबाट उद्धार उडान थालेको निगमको जहाजमा टिकट वितरणमा मनपरी हुँदा विपद्मा परेका यात्रुले सुविधा पाउनुको साटो सास्ती पाउन थालेका छन् । मंगलबार मात्रै कतिपय यात्रु टिकट पाउने हल्ला सुनेर चैनपुरबाट चार किलोमिटर टाढा रहेको देवल विमानस्थलसम्म दौडादौड गरेर पुगेका थिए । निगमले टिकट व्यवस्थापनका लागि भनेर घर बिदामा आएका कर्मचारी अमृत ओखेडा र प्रमोद च्वानलाई जिम्मेवारी दिइएको बताएको भए पनि अमृत ओखेडाले मंगलबार दिउँसो फेसबुकमा स्टाटस लेख्दै आफू टिकट व्यवस्थापनको जिम्मेवारीमा नरहेको र प्रमोद च्वानलाई सम्पर्क गर्न भनेका थिए । यद्यपि मंगलबार दिनभरि दुवै जनाको फोन अफ गरिएको थियो । प्रमुख जिल्ला अधिकारी मोहन अधिकारीले आइतबार मात्रै निगमका कर्मचारीलाई जहाजको सिट संख्याअनुसारको सबै टिकट पारदर्शी तरिकाले बाँड्न निर्देशन दिए पनि सोमबार ९ सिटको टिकट मात्रै सर्वसाधारणलाई वितरण गरिएको थियो । दिनभर लाइन लगाएर ९ जनालाई मात्रै टिकट दियो, अर्की यात्रु सुशीला थापाले भनिन्, बाँकी सिटमा आफ्नै आसेपासेलाई पठाए । दिनभर लाइन बस्नेहरू चिल्लै भए । सहायक प्रमुख जिल्ला अधिकारी राजाराम गौतमले पारदर्शी तरिकाले टिकट वितरण गर्न प्रमुख जिल्ला अधिकारीले स्पष्ट निर्देशन दिएको बताउँदै निर्देशन नमाने निगमका कर्मचारीलाई बोलाएर कारबाही गर्ने बताए । विपतद्का बेलामा समस्या परेकाहरूलाई सहज हुने गरी टिकट नदिएर सास्ती कसैले दिन पाउँदैन, उनले भने, यस्तो बेलामा जनतालाई दुःख दिने काम भएको रहेछ भने हामी बुझेर कारबाही गर्छौं ।"
मलेसियाको रोजगारी खुल्यो,"(काठमाडौं)  मलेसियाले कोरोना महामारी सुरु भएपछि रोकेको नेपाल र इन्डोनेसियाबाट नयाँ श्रमिक भर्ना गर्ने प्रक्रिया मंगलबारबाट आंशिक रूपमा खुला गरेको छ । जसअनुसार नयाँ श्रमिक लैजाने रोजगारदाताले पीसीआर परीक्षण, कोरोना संक्रमण भए उपचार खर्च, क्वारेन्टाइनसहित सम्पूर्ण लागत खर्च बेहोर्नुपर्नेछ । जो रोजगारदाताहरू विदेशबाट श्रमिक ल्याउन इच्छुक छन्, उनीहरूले नै सबै खर्च बेहोर्नुपर्छ, मंगलबार मलेसियाको प्रशासनिक केन्द्र पुत्रजायमा गृह र मानव संसाधन मन्त्रालयद्वारा आयोजित पत्रकार सम्मेलनमा गृहमन्त्री हमजाह जैनउद्धिनले भने, यो खर्चमा लेबी भुक्तानी र क्वारेन्टाइनको खर्चसमेत जोडिएको छ । यो प्रावधानपछि कामदारको नभए सञ्चालन गाह्रो परेका कम्पनीले मात्रै श्रमिक भर्ना गर्ने बुझाइ मलेसिया सरकारको छ ।काठमाडौंस्थित मलेसियाली दूतावासले पनि डेढ वर्षपछि नेपाली श्रमिक लैजान बाटो खुलेको जनाएको छ । नेपालका लागि मलेसियाली कार्यवाहक राजदूत मोहम्मद फाजिल अबु हसनले मलेसियाको गृह मन्त्रालयबाट श्रमिक भर्ना गर्न अनुमति पाएका रोजगारदाताहरूले तोकिएका सबै प्रक्रिया पूरा गरी नेपाली श्रमिक लैजान पाउने स्पष्ट पारे । पहिलाजसरी सबै रोजगारदाताले श्रमिक भर्ना गर्न पाउने अवस्था भने छैन । गृह मन्त्रालयबाट अनुमति लिनुपर्छ, उनले कान्तिपुरसँग भने ।मलेसियाले २०७६ चैत पहिलो साताबाट नेपाली श्रमिक लैजान रोकेको थियो । केही समययता श्रमिक अभाव भएपछि मलेसियाका सबै क्षेत्रका रोजगारदाताहरूले नयाँ श्रमिक भर्नाको अनुमति दिन त्यहाँको सरकारलाई दबाब दिइरहेका थिए । जसअनुसार प्लान्टेसन (रबर र पाम आयल उद्योग) क्षेत्रलाई पहिलो प्राथमिकता दिइएको छ । पहिलो चरणमा प्लान्टेसन क्षेत्रमा ३० हजार श्रमिकलाई भित्र्याउने तयारी छ । त्यसपछि उत्पादन र सुरक्षा गार्डमा समेत रोजगारी खुला हुनेछ, उनले भने । मलेसियाले सुरक्षा गार्डमा नेपालीलाई मात्रै भित्र्याउने गरेको छ ।नयाँ व्यवस्थाअनुसार मलेसिया पुगेपछि श्रमिकहरू सरकारी अनुमति प्राप्त क्वारेन्टाइनमा ७ दिन बस्नुपर्नेछ । श्रमिकलाई क्वालालम्पुरस्थित अन्तर्राष्ट्रिय विमानस्थलबाट मात्रै प्रवेशको अनुमति दिइएको छ । गृहमन्त्री जैनउद्दिनका अनुसार यी सबै प्रक्रियाका लागि लाग्ने खर्चको जिम्मेवारी रोजगारदाताकै हुनेछ । नेपाल र मलेसियाको श्रम सम्झौताअनुसार भिसा प्रक्रियामा लागेको सबै खर्च रोजगारदाताले नै बेहोर्ने उल्लेख छ । सम्झौताअनुसार स्वास्थ्य परीक्षण र सुरक्षा जाँचमा लागेको खर्च मात्रै श्रमिकले नेपालमा बुझाउनुपर्नेछ । त्यो शुल्क पहिलो महिनाको तलबमार्फत रोजगारदाताले भुक्तानी गर्नुपर्ने सम्झौतामा उल्लेख छ ।मलेसियाले तुरुन्तै स्रोत देशबाट श्रमिक ल्याउन नसक्ने भएपछि गत जनवरीदेखि नै आन्तरिक श्रम बजारबाट श्रमिक पुनर्प्राप्ति कार्यक्रमलाई कार्यान्वयन गरिरहेको छ । यो कार्यक्रमअन्तर्गत गैरकानुनी हैसियत (अलेखबद्ध) भएका श्रमिकलाई भिसा लगाइदिएर वैध बनाउन वा ५ सय रिंगेट जरिवाना तिरेर स्वदेश फर्किन डिसेम्बरसम्मको समय दिइएको छ । मलेसियामा झन्डै २५ हजार नेपाली श्रमिक अलेखबद्ध हैसियतमा छन् । गृहमन्त्री जैनउद्दिनले मंगलबार पनि आफ्नो मातहत कार्यरत अलेखबद्ध श्रमिकलाई वैध बनाउन रोजगारदातालाई निर्देशन दिएका छन् । तोकिएको समयभित्र वैधता र स्वैच्छिक घर फिर्ताका लागि निवेदन दर्ता नगर्ने श्रमिकलाई आउँदो जनवरी १ देखि जरिवानासहित डिपोर्ट गर्न थाल्ने उनले बताएका छन् । उनले भनेका छन्, अलेखबद्ध श्रमिकबाट समस्याहरू छन् । यस्ता श्रमिकलाई कोरोनाविरुद्धको खोप लगाउन निकै कठिन भयो । जसले गर्दा कोरोनाबाट धेरैको ज्यान गएको छ, उनले भने । कोरोनाका कारण मलेसियामा हालसम्म कम्तीमा २ सय ३७ नेपाली कामदारको मृत्यु भएको छ । जसमध्ये अधिकांश अलेखबद्ध कामदार थिए । यो कार्यक्रममार्फत वैधता पाएकाले निर्माण, उत्पादन, कृषि क्षेत्रमा काम गर्न पाउनेछन् । मलेसियामा एक लाख ६७ हजार नेपाली कानुनी हैसियतमा कार्यरत छन् ।"
कांग्रेस महाधिवेशन चौथो पटक पनि सर्यो,"९६ दिनदेखि रिले अनशनमंसिरभित्र महाधिवेशन गर्ने तयारी भइरहँदा रौतहटका नेताकार्यकर्ता भने ९६ दिनदेखि सानेपास्थित केन्द्रीय कार्यालयमा रिले अनशन बसिरहेका छन् । क्रियाशील सदस्यता वितरण र नवीकरणमा अन्याय भएको भन्दै उनीहरू अनशनमा छन् । रौतहट१ का नेता सज्जन साहले क्षेत्रीय सभापति र जिल्ला सभापतिको मिलेमतोमा क्रियाशील सदस्यतामा धाँधली भएको र केन्द्रले पनि त्यसैलाई सदर गर्दा अन्याय भएको बताए । हामी निरन्तर अनशनमा छौं, तर पार्टी नेतृत्व हाम्रो आवाज सुन्न तयार छैन, उनले भने, सदस्यतामा भएको धाँधली बदर नहुँदासम्म अनशन जारी रहन्छ । अनशनमा जिल्ला कार्यसमितिका कोषाध्यक्ष रामश्रेष्ठ प्रसाद साह, नेताहरू बज्रकिशोर सिंह, देवचन्द्र मिश्रलगायत छन् ।"
महामन्त्री कोइराला दिल्लीमा,"नयाँदिल्ली (कास) कांग्रेस महामन्त्री शशांक कोइराला निजी भ्रमणमा दिल्ली आइपुगेका छन् । मुम्बई हुँदै उनी दिल्ली आएका हुन् । कोइराला पार्टीका केही नेताका साथ शनिबार मुम्बई पुगेका थिए । त्यहाँ उनले क्यान्सरको उपचार गराइरहेका कांग्रेस सांसद कर्मा घलेको स्वास्थ्य अवस्था बुझेका थिए । त्यहाँबाट दिल्ली आइपुगेका उनले मंगलबार नेता प्रदीप गिरिलाई भेटेका छन् । कांग्रेस नेता गिरि तीन महिनादेखि दिल्लीमा स्वास्थ्य उपचार गराइरहेका छन् । कोइरालाले भारतमा उपचाररत दुई नेताको स्वास्थ्य जानकारी लिन र उनीहरूलाई भेट्न मात्रै यता आएको कान्तिपुरलाई बताए । उनले मंगलबार भारतीय जनता पार्टीका विदेश विभाग प्रमुख विजय चौथाइवालेसँग भने भेटेका छन् । कोइरालाका साथमा कांग्रेस नेता दीपक गिरी, दीपक खड्का, लमजुङ मध्यनेपाल नगरपालिकाका मेयर रमेशकुमार पाण्डे, निजी सचिव भरत तिवारी छन् ।"
नेपालभारत सुरक्षा बैठक बैंगलुरुमा,काठमाडौं (कास) नेपालभारत सुरक्षासम्बन्धी द्विपक्षीय परामर्श समूहको १४ औं बैंठक बैंगलुरुमा हुने भएको छ । कोरोनाका कारण रोकिएको नियमित बैठक कात्तिक ११ र १२ मा हुन लागेको नेपाली सेनाले जनाएको छ । सुरक्षासम्बन्धी विषयमा नियमित छलफल गर्ने उद्देश्यका साथ नेपालभारत द्विपक्षीय परामर्श समूह सन् २००३ मा गठन गरिएको थियो । समूहको सन् २००३ देखि सन् २०१८ सम्म गरी १३ वटा बैठक सम्पन्न भइसकेका छन् । परामर्श समूहको १४ औं बैठक २०७६ चैतमा भारतको नयाँदिल्लीमा आयोजना गर्ने योजना भए पनि कोरोना महामारीका कारण स्थगित भएको थियो । १४ औं बैठकमा सहभागी हुने टोली बुधबार भारत प्रस्थान गर्नेछ ।
दर्ता नभए निजी हात्ती जफत,"(चितवन)  निजी हात्ती सरकारी निकायमा दर्ता नभए जफत हुने भएको छ । सर्वोच्च अदालतको आदेशअनुसार दर्ता हुने मिति सकिन केही दिन बाँकी रहेकाले त्यस अवधिभित्र दर्ता नभए जफत हुने चितवन राष्ट्रिय निकुञ्जले जनाएको हो ।सर्वोच्चले गत भदौ ३० मा हात्तीको अन्तरदेशीय तस्करी, बिक्री, हस्तान्तरण तत्काल रोक्न अन्तरिम आदेश दिएको थियो । साथै दर्ता अभिलेखीकरण नभएका हात्ती पत्र बुझेको मितिले एक महिनाभित्र दर्ता गर्न र दर्ता नभए जफत गर्न निर्देशन दिएको थियो । व्यवसायीले गत असोज १४ मा पत्र बुझेका थिए । चितवनमा मुख्य गरेर सौराहा क्षेत्रमा सफारीमा प्रयोग हुने हात्तीहरू युनाइटेड हात्ती सञ्चालक सहकारी संस्था लिमिटेडमार्फत सञ्चालित छन् । सो सहकारीलाई नै तोकेर अन्तरिम आदेशबमोजिम गर्नूगराउनू भनेर सर्वोच्च अदालतले पत्र पठाएको छ । जनहित संरक्षण मञ्चका तर्फबाट अधिवक्ता सञ्जय अधिकारीले रिट निवेदन दायर गरेपछि अदालतले अन्तरिम आदेश दिएको थियो । अदालतले असोज ६ मा काटेको पत्र असोज १४ मा बुझेका छौं । विवरण पठाउन थालिसकेका छौं, सहकारीका अध्यक्ष ऋषि तिवारीले भने ।निजी हात्ती तराईका जिल्लाहरूमा छन् । सफारीमा प्रयोग हुने भएका कारण चितवनमा अलि धेरै छन् । निकुञ्ज क्षेत्रमा प्रयोग हुने निजी हात्ती सम्बन्धित निकुञ्ज कार्यालय र निकुञ्ज नभएका जिल्लामा विभागमा दर्ता गर्नुपर्ने निकुञ्जका प्रमुख संरक्षण अधिकृत हरिभद्र आचार्यले बताए । कोरोनाका कारण पर्यटक नआउँदा सफारीमा प्रयोग भएका निजी हात्तीहरू राष्ट्रिय तथा अन्तर्राष्ट्रिय कानुनविपरीत भारतमा बिक्री हुन थालेका थिए । अध्यक्ष तिवारीका अनुसार चितवनमा सफारीमा प्रयोग हुने हात्तीहरूको विवरण पहिल्यैदेखि नै व्यवस्थित भएका कारण सम्बन्धित निकायमा ढाँचाअनुरूपको विवरण पठाउन गाह्रो छैन । हामीले हात्तीमा माइक्रोचिप्स राखेका छौं । कुन हात्तीको मालिक को हो भनेर चिप्सको रेकर्डअनुसारको विवरण हाम्रो संस्था र चितवन निकुञ्जको भेटनरी शाखामा एकएक प्रति विवरण राख्दै आएका छौं, अध्यक्ष तिवारीले भने । हात्तीको मालिक र उसको हात्तीको उमेर, लिंगको विवरणलाई निकुञ्जका पशु चिकित्सकले प्रमाणित गरेपछि सहकारीले सफारीमा लैजाने गरेको उनले बताए ।तर संकटापन्न वन्यजन्तु र वनस्पतिको अन्तर्राष्ट्रिय व्यापार नियन्त्रणसम्बन्धी ऐन तथा नियमावली २०७६ अनुसार निजी हात्तीहरू वर्ष दिन पहिल्यै दर्ता हुनुपर्थ्यो । म्यादभित्र दर्ता नभए जफत गर्ने नियम भए पनि कार्यान्वयनमा कसैले वास्ता गरेनन् । नियमावली आएसँगै लकडाउन भएका कारण कार्यान्वयनमा कठिनाइ परेको आचार्य बताउँछन् । त्यति नै बेला हात्तीको अन्तर्राष्ट्रिय व्यापार फस्टाएपछि चितवनका हात्तीहरू धमाधम भारतीय व्यापारीहरूले किनेका थिए । युनाइटेड हात्ती सञ्चालक सहकारी संस्थाले यो पटक चितवन निकुञ्ज कार्यालयलाई ३३ वटा हात्तीको मात्रै विवरण उपलब्ध गरायो । जबकि लकडाउनअघि सहकारीमा ५५ वटा हात्ती थिए । एक करोड रुपैयाँको हाराहारीमा हात्तीहरू भारतीयले किनेर लगेको सौराहाका व्यवसायीहरू बताउँछन् । सहकारी बाहिर पनि चितवनमा निजी हात्ती छन् । चितवन निकुञ्ज आसपासमा सफारीमा प्रयोग गर्न होटलहरूले राखेका र सहकारीका समेत गरेर करिब ६५ को हाराहारीमा निजी हात्ती छन् । ऐनबारे थाहा नहुँदा दर्ता गर्न ढिलाइ भएको अध्यक्ष तिवारीले बताए ।"
गोरेलाई थप १० वर्ष कैद,"विराटनगर (कास) सनम शाक्य हत्या प्रकरणमा जन्मकैदको सजाय पाइसकेका मुख्य आरोपी चूडामणि उप्रेती (गोरे) लाई जिल्ला अदालत मोरङले थप १० वर्ष कैद सजाय तोकेको छ । शाक्यलाई अपहरण तथा शरीर बन्धक बनाएको कसुरमा सोमबार अदालतले कैद सजाय सुनाएको हो । यसअघि जिल्ला अदालतका मुख्य न्यायाधीश भरत लम्सालको इजलासले असोज १९ मा शाक्यको हत्यामा गोरेसहित ६ जनालाई जन्मकैद, एकलाई तीन वर्ष र एकलाई ६ महिना कैद सजाय तोकेको थियो । त्यतिबेलै गोरेले शाक्यको अपहरण र शरीर बन्धक बनाएको अदालतले ठहर गरे पनि सजाय तोकेको थिएन । जिल्ला अदालतका स्रेस्तेदार टिकेन्द्रवीजंग राणाका अनुसार गोरेलाई एक लाख जरिवाना र मृतकका परिवारका नजिकका नातेदारलाई १३ लाख ११ हजार क्षतिपूर्ति भराउने फैसला पनि भएको छ । ३३ किलो सुन तस्करी र शाक्य हत्या प्रकरणमा मुख्य आरोपी गोरेसहित ७७ जनालाई प्रतिवादी बनाएर मोरङ प्रहरीले २०७५ वैशाख १९ गते आपराधिक समूह स्थापना गरी सञ्चालन गरेको, सुनको अवैध कारोबार गरेको, अपहरण, शरीर बन्धक र कर्तव्य ज्यान मुद्दामा जिल्ला अदालत मोरङमा अभियोग पत्र दर्ता गरेको थियो । अभियोग पत्रमा १७ अर्ब १ करोड ८० लाख ७१ हजार ४ सय १३ रुपैयाँ ९० पैसा बिगो माग गरिएको थियो । असोज १९ गतेको इजलासले मुद्दाका मुख्य आरोपी उप्रेतीसहित टेकराज मल्ल ठकुरी, लाक्पा शेर्पा, मोहन काफ्ले, नरेन्द्र कार्की र भोजराज भण्डारीलाई जन्मकैद, राजन कुमारलाई तीन वर्ष र मदनप्रसाद घिमिरेलाई ६ महिना कैद तोकेको थियो । सम्पर्कमा नआएका प्रतिवादीमध्ये २१ जनाको मुद्दालाई मुलतबीमा राखेको थियो । मुद्दाका प्रतिवादीमध्ये सुरेन्द्र गौतम, रुस्तम मियाँ, रोहित आचार्य, टुकबहादुर मगर, मरिन तामाङ, मोहनकुमार अग्रवाल, सुनिलकुमार अग्रवाल, कृष्णगोपाल अग्रवाल, रमेश उप्रेती, कमल कार्की, मणिराज चौलागाईं, शिवकुमार गुवाजु, अर्जुनप्रसाद खरेललगायत फरार रहेको अदालतले जनाएको छ ।"
श्रीमती र छोरीको हत्या आरोपमा पक्राउ,"इलाम (कास) झारफुक गर्ने क्रममा श्रीमती र छोरीको हत्या गरेको आरोपमा इलामको देउमाई५ बारुङका एक जना पक्राउ परेका छन् । ३४ वर्षीय कमल भनिने पूर्णचन्द्र तामाङले मंगलबार बिहान आफ्नै घरमा ३५ वर्षीया श्रीमती सीता र १६ वर्षीया छोरी दीक्षाको हत्या गरेको प्रहरीले जनाएको हो । पछिल्लो एक महिनादेखि धामी बस्दै आएका तामाङले पहिला श्रीमती र पछि छोरीको हत्या गरेको इलाम प्रहरी प्रमुख एसपी महेन्द्रकुमार श्रेष्ठले जानकारी दिए । उनका अनुसार धामी बस्न घरभित्र बनाइएको थानमा टोकेर र थिचेर हत्या गरेको प्रारम्भिक अनुसन्धानबाट खुलेको छ । प्रहरीले अभियुक्त पूर्णचन्द्रसहित उनका बुबा, आमा र दुई दिदीबहिनीलाई पक्राउ गरेको छ ।"
बलात्कार मुद्दामा पालिका अध्यक्षलाई सफाइ,रामेछाप (कास) जबर्जस्ती करणी र शरीर बन्धक मुद्दामा रामेछापको लिखु तामाकोसी गाउँपालिकाका अध्यक्ष गोविन्दबहादुर खड्काले सफाइ पाएका छन् । रामेछाप जिल्ला अदालतका न्यायाधीश बद्रीप्रसाद ओलीको मंगलबारको इजलासले खड्कालाई सफाइ दिएको हो । दुवै मुद्दामा सरकारी दाबी प्रमाण नपुग्ने अदालतले फैसला गरेको छ । खड्कामाथि करिब डेढ वर्षअघि मुद्दा चलाइएको थियो । उपभोक्ता समितिका पदाधिकारी दर्पण घिसिङलाई पालिकाको कोठामा थुनेर योजनाको भुक्तानीबारे दबाब दिएको र पालिकाकै एक स्वास्थ्यकर्मीलाई बलात्कार गरेको आरोप उनीमाथि थियो ।
मन्त्रालय थप्दा प्रदेशमा व्ययभार बढ्दै,"(काठमाडौं)  सत्ता गठबन्धन टिकाउन राजनीतिक दलहरूले आवश्यकता र औचित्यबिनै प्रदेश मन्त्रालयको संख्या बढाएर राज्य दोहनको शृंखला सुरु गरेका छन् । सरकार जोगाउन र नयाँ सरकार बनाउन जथाभावी मन्त्रालय फुटाउँदै मन्त्री थप्दा राज्यलाई आर्थिक भार बढेको छ । दलहरूबीच भागबन्डा मिलाउन मन्त्री थप्ने २०५२ पछिको प्रवृत्ति प्रदेशमा पनि सुरु भएको राजनीतिक विश्लेषकहरूको टिप्पणी छ । जथाभावी राजनीतिक निर्णय गर्दै जाने प्रवृत्ति बढेपछि मुख्यमन्त्री कार्यालयसहित सात प्रदेशमा सुरुमा ४९ मन्त्रालय रहेकामा अहिले मन्त्रालयको संख्या ६५ पुर्याइएको छ । लुम्बिनी प्रदेशले मात्र मन्त्रालय संख्या १३ बनाएको छ । राज्यमन्त्रीसहित १७ जना मन्त्री छन् । संविधानतः उक्त प्रदेशमा अब मन्त्रालय बढाउन मिल्दैन । लुम्बिनी प्रदेश उदाहरण मात्र हो । प्रदेश २ मा गठबन्धन टिकाउन ७ बाट ११ वटा मन्त्रालय बनाइएको छ । अहिले पनि दुई वटा मन्त्रालय नेकपा एकीकृत समाजवादीलाई दिने गरी मुख्यमन्त्री लालबाबु राउतले सम्हाल्दै आएका छन् । वाग्मती प्रदेशको मन्त्रालय सातबाट आठ बनाइएको छ । अष्टलक्ष्मी शाक्यले आफू मुख्यमन्त्री बन्न प्रदेशसभा सदस्यको समर्थनका लागि एउटा मन्त्रालय बढाएकी हुन् । गण्डकी प्रदेशका मुख्यमन्त्री पृथ्बीसुब्बा गुरुङले आफू सत्तामा रहिरहन सात वटा मन्त्रालय फुटाएर ११ बनाएका थिए । उनले विश्वासको मत प्राप्त गर्न दीपक मनांगेसहितलाई मन्त्री बनाए । तर गुरुङ दुई सातामै मुख्यमन्त्रीबाट हट्नुपरेको थियो । तत्कालीन मुख्यमन्त्री शंकर पोखरेलले विश्वासको मतका लागि संख्या पुर्याउन मन्त्रीको आश्वासन दिएर मन्त्रालय फुटाए र ९ वटा बनाए । उनलाई हटाएर लुम्बिनीको मुख्यमन्त्री बनेका कुलप्रसाद केसीले कांग्रेस, माओवादी र नेकपा एकीकृत समाजवादीलगायतको गठबन्धनलाई चित्त बुझाउन फेरि मन्त्रालय संख्या बढाएर १३ पुर्याए । लुम्बिनीमा मुख्यमन्त्रीसहित मन्त्री, राज्यमन्त्री गरी १७ जना छन् । कर्णालीमा मन्त्रालय आठ वटा बनाइएको छ । प्रदेश १ र सुदूरपश्चिम प्रदेशमा भने ७ मन्त्रालयको संख्या बढाइएको छैन । तर मुख्यमन्त्री भीम आचार्यविरुद्धको अविश्वास प्रस्ताव पारित गराउन प्रदेश १ मा मन्त्रालय बढाउने चलखेल सुरु भएको छ । प्रदेशसभाका एक सदस्यले भने, सकभर मन्त्रालय नबढाऔं भन्ने सल्लाह भइरहेको छ । आश्वासन दिएर मत दिन लगाएपछि मन्त्री बनाउनुपर्ने राजनीतिक बाध्यतालाई बुझ्नुपर्छ ।प्रदेशको आवश्यकता, साविक मन्त्रालयमा परेको कामको बोझ र राजस्व संकलनको अवस्थालाई पन्छाएर राज्यको स्रोतले धान्नै नसक्ने आर्थिक भार थपिए पनि कोही जवाफदेही छैनन् । प्रधानमन्त्री तथा मन्त्रिपरिषद् कार्यालयमा रहेको प्रादेशिक समन्वय तथा योजना महाशाखाका अधिकारीहरूका अनुसार प्रदेश सरकारले आफैं प्रदेशमन्त्री परिषद्सम्बन्धी कार्यविधि बनाएर लागू गर्न सक्ने भएकाले यसको नियन्त्रणको जिम्मेवारी प्रदेशकै रहन्छ । सरकारले २०७४ सालमा सामान्य प्रशासनमन्त्री टेकबहादुर बस्नेतको संयोजनमा गठित अधिकार सम्पन्न उच्चस्तरीय प्रशासनिक संघीय पुनःसंरचना समितिको सिफारिसमा ७ वटा मन्त्रालय बनाउने निर्णय भएको थियो । हामीले प्रदेश मन्त्रालय बढाउन निश्चित मापदण्ड तोकेका हौं, बस्नेत भन्छन्, कसैलाई मन लाग्यो कि बढाउने भन्ने हुँदैन । कर्णाली प्रदेश लेखा नियन्त्रक कार्यालयका अनुसार एउटा मन्त्रालय थप्दा आवास र मन्त्रीको सचिवालयको खर्चबाहेकको संरचना तयार गर्न मात्र करिव चार करोड खर्च हुने गरेको छ । उक्त कार्यालयका अनुसार मन्त्रीहरूको भ्रमण भत्ताबापत चालु आर्थिक वर्षको पछिल्लो चार महिनामा २५ लाख खर्च भएको छ । यही अनुपातमा सबैजसो प्रदेशमा खर्च हुने गरेको अनुमान छ । २०५२ सालमा सत्ता टिकाउन ५२ जनाको मन्त्रिपरिषद् बनाएको घटनाको पुनरावृत्ति हुने सम्भावना अहिले देखिएको राजनीतिक विश्लेषकको भनाइ छ । त्यतिबेला प्रधानमन्त्री शेरबहादुर देउवाले बनाएको मन्त्रीमण्डलको आकार अहिलेसम्मकै ठूलो हो । नागरिकले संघीयताप्रति नै प्रश्न उठाएका बेला राजनीतिक नेतृत्वले जुन ढंगले सत्ता स्वार्थका लागि प्रदेश मन्त्रालय बढाइरहेका छन्, त्यसको दीर्घकालीन असर देखिन्छ, सार्वजनिक खर्च पुनरावलोकन आयोगका तत्कालीन अध्यक्ष डिल्लीराज खनालले भने । सत्ता टिकाउन वित्तीय जोखिम बढाएर भए पनि मन्त्री बनाउन थालेको भन्दै उनले चिन्ता व्यक्त गरे । यस्तै अवस्था जारी रहे राज्यको सिस्टम ट्र्याकबाहिर जान सक्छ, उनले भने । मन्त्रालय किन थपिन्छ भन्नेबारे मुख्यमन्त्री कार्यालयको स्पष्ट जवाफ पाइँदैन । न त निर्णय गर्नुअघि सरेकारवालाबीच छलफल नै गरिएको छ । संविधानको धारा १६८ को उपधारा ९ मा प्रदेशसभा सदस्य संख्याको आधारमा २० प्रतिशतसम्म मन्त्री बनाउन पाइने प्रावधान छ । प्रदेशहरूले त्यही धारामा टेकेर मन्त्रालय फुटाउँदै थप्दै गरिरहेका छन् । लुम्बिनी प्रदेश मुख्यमन्त्री कार्यालयका एक उच्च अधिकारीले व्यंग्य गरे, ८७ जना प्रदेशसभा रहेकामा मन्त्री बनाउन मिल्ने संख्या १७ दशमलव ४ हो । अब दशमलव ४ बाँकी रहेकाले एक जना मन्त्री थपेर १८ बनाउने हो कि ? संघीयताका विज्ञसमेत रहेका राष्ट्रिय सभा सदस्य खिमलाल देवकोटा प्रदेशले बिनाआधार मन्त्रालयको संख्या थप्दै जानु गलत भएको बताउँछन् । व्यक्तिहरूलाई खुसी बनाउने नाममा संविधानमा राखेको छिद्र खोजेर गरिने यस्ता निर्णयले संघीयता बलियो बनाउन नसक्ने उनको भनाइ छ । हामी अरू किसिमले नियन्त्रण गर्न सक्दैनौं, देवकोटाले भने, संविधानमा व्यवस्था भएको २० लाई १० प्रतिशतमा झार्नुपर्छ । यसका लागि संविधान संशोधनबाहेक उपाय हुन सक्दैन । विगतमा दुई तिहाइ नजिकको सरकारले संविधान र संघीयता कार्यान्वयन गर्ने अवसर गुमाएकाले अराजक अवस्था सिर्जना भएको उनको बुझाइ छ । संसद्को विषयगत समितिहरू आवश्यकताभन्दा व्यक्तिको व्यवस्थापन गर्न बढाउने गरिएको देवकोटा बताउँछन् । गाउँपालिकानगरपालिका संख्या र सिमाना निर्धारण आयोगका पूर्वअध्यक्ष बालानन्द पौडेलले आवश्यकता र औचित्य पुष्टि नभई मन्त्रालय बढाउन नहुने बताए । वित्त आयोगको अध्यक्षसमेत रहेका पौडेलले भने, राजनीतिक बाध्यता एउटा पाटो होला तर मुलुकले थेग्न सक्छ कि सक्दैन हेर्नुपर्यो । उनले आफूले स्थानीय तह ५ सय बनाउन चाहेको बताए । यो संख्या फाइनल हुने गरी लगभग अन्तिम चरणमा पुगेको अवस्थामा दलहरूले विद्रोह गर्ने अवस्था आयो । त्यसपछि ७ सय ५३ बनाइयो, उनले भने ।मुख्यमन्त्रीहरूको सुविधा सबै प्रदेशमा एउटै छैन । कति सुविधा लिने वा कति तलब लिने त्यसको ऐन आफैंले बनाएर लागू गर्न सक्ने भएकाले प्रदेशले आआफ्नै ढंगले सुविधा तय गरेका छन् । तर ५९ हजारदेखि करिब ७२ हजारसम्म मासिक तलब रहेको छ । भत्ता, इन्धन, सञ्चार सुविधा सबै प्रदेशको मिल्दोजुल्दो छ । मुख्यमन्त्री तथा मन्त्रीको पारिश्रमिक तथा सुविधासम्बन्धी ऐन २०७५ को प्रावधानलाई लुम्बिनी प्रदेश सरकारले संशोधन गरेको छ । मुख्यमन्त्री तथा मन्त्रीको पारिश्रमिक तथा सेवा सुविधासम्बन्धी ऐन २०७५ को अनुसूची १ परिवर्तन गरिएको हो । भदौ १३ गते प्रकाशित प्रदेश राजपत्रअनुसार मुख्यमन्त्रीको आवास सुविधा शीर्षकमा ३० हजार र मन्त्री एवं सहायकमन्त्रीको २५ हजार बनाइएको छ । २०७५ को ऐनमा फर्निचरको रकम नतोके पनि २०७८ भदौमा परिवर्तन गरेर मासिक ७५ हजार बनाइएको छ । मुख्यमन्त्रीले आवश्यकताअनुसार सवारीसाधनको प्रयोग गर्न सक्छन् । मन्त्री, राज्यमन्त्री र सहायकमन्त्रीका लागि ११ वटा सवारीसाधन तोकिएको छ । मुख्यमन्त्रीले मासिक २५० लिटर इन्धन सुविधा पाउँछन् भने मन्त्री, राज्यमन्त्री र सहायकमन्त्रीले २ सय लिटर पाउँछन् । मुख्यमन्त्रीको अतिथि सत्कार खर्च मासिक १५ हजार, मन्त्रीको १० हजार र राज्य र सहायकमन्त्रीले ५ सय पाउने व्यवस्था ऐनमा छ । अतिथि सरकारको खर्चको बिल बुझाउनुपर्दैन । मुख्यमन्त्रीले स्वदेशको दैनिक भ्रमण भत्ता २ हजार ५ सय र विदेशको २ सय २५ अमेरिकी डलर पाउँछन् । मन्त्री, राज्यमन्त्री र सहायकमन्त्रीले २ हजार पाउँछन् । सञ्चार, धारा, बिजुलीको रकम सबै राज्य कोषबाट बेहोरिने व्यवस्था छ । मुख्यमन्त्रीको सचिवालयमा एक जना उपसचिव, प्रेस संयोजक, सवारी चालक, स्वकीय कार्यालय सहयोगी, कम्प्युटर अपरेटरलगायतका ७ कर्मचारी रहने व्यवस्था छ । मन्त्रीको सचिवालयमा ४ जना र राज्य एवं सहायकमन्त्रीको सचिवालयमा ३३ जना कर्मचारी रहने व्यवस्था ऐनमा गरिएको छ । सरकारी वा सामुदायिक अस्पतालमा उपचार गरे मुख्यमन्त्रीसहित सबै मन्त्रीको उपचार खर्च प्रदेश सरकारले नै बेहोर्नेछ ।"
वाग्मतीमा मतविभाजन आज,"(मकवानपुर)  वाग्मती प्रदेशकी मुख्यमन्त्री अष्टलक्ष्मी शाक्यको विश्वासको प्रस्तावमा बुधबार प्रदेशसभामा मतविभाजन गरिने भएको छ । दिउँसो १ बजे बस्ने प्रदेशसभा बैठकमा विश्वासको मत विभाजनका गर्न सबै तयारी पूरा गरिएको प्रदेशसभा सचिवालयले जनाएको छ । मतदानका लागि सत्तापक्ष र प्रतिपक्षलाई छुट्टाछुट्टै कक्षको व्यवस्था मिलाइएको र अधिकृतसहितका कर्मचारी खटाइने प्रदेशसभा सचिवालयका प्रमुख सचिव कृष्णहरि खड्काले जानकारी दिए ।मुख्यमन्त्री शाक्यले राखेको विश्वासको प्रस्ताव गत ४ मा प्रदेशसभामा टेबुल गरिएको थियो । सत्तारूढ एमाले र विपक्षी गठबन्धनको आन्तरिक विवादका कारण सभामुख सानुकुमार श्रेष्ठले मत विभाजन प्रक्रिया दुई पटक सारेका थिए । प्रदेशसभामा हाल सत्तापक्ष एमालेका ४३ सांसद छन् । विपक्षी गठबन्धनमा रहेका माओवादी केन्द्रका २३, कांग्रेसका २२, एकीकृत समाजवादीका १३ र जनता समाजवादी पार्टीका १ सांसद छन् । त्यसबाहेक विवेकशील साझाका ३, नेपाल किसान मजदुर पार्टी (नेमकिपा) र राप्रपाका २ जना छन् । विश्वासको मतका लागि ५५ सांसद चाहिन्छ । विवेकशील साझाले शाक्यलाई विश्वासको मत नदिने बताइसकेको छ । नेपाल मजदुर किसान पार्टी र राप्रपाले कुनै प्रतिक्रिया दिएका छैनन् ।विपक्षी गठबन्धनले एकीकृत समाजवादीका संसदीय दल नेता राजेन्द्र पाण्डेलाई मुख्यमन्त्रीका रूपमा अगाडि बनाउने निर्णय गरिसकेको छ । वाग्मतीमा एकीकृत समाजवादी र कांग्रेसले आधाआधा कार्यकाल सरकारको नेतृत्व गर्ने सहमति पनि भएको छ । एमालेका १३ सांसदले नवगठित एकीकृत समाजवादी रोजेपछि मुख्यमन्त्री शाक्य अल्पमतमा परेकी थिइन् । मुख्यमन्त्री शाक्य भदौ २ मा नेपालकै पहिलो महिला मुख्यमन्त्री बनेकी थिइन् । आफ्नो सरकार ढल्ने निश्चित भएसँगै कसरी अगाडि बढ्ने भनेर शाक्यले आफू निकट सांसदहरूसँग छलफल गरिरहेकी छन् । केही सांसदले राजीनामा दिएर मार्ग प्रशस्त गर्न सुझाएका छन् भने केहीले विश्वासको मत सामना गर्नुपर्ने औंल्याएका छन् । मुख्यमन्त्रीले राजीनामा दिनुहुन्न । गठबन्धनलाई बहुमत पुर्याएर देखाउन हामी चुनौती दिन्छौं, एमाले मुख्य सचेतक दीपक निरौलाले भने ।विपक्षी गठबन्धन भने सत्तापक्षले प्रदेशसभा वैठक सार्न चलखेल गरिरहेको भन्दै सांसदको हस्ताक्षर संकलन गरिसकेको छ । प्रदेशसभाको वैठकमा मतविभाजन नगरेर सार्ने कोसिस भयो भने हामी प्रदेश प्रमुख समक्ष नयाँ सरकार गठनका लागि आग्रह गरेर जान्छौं । सरकार स्पष्ट रुपमा अल्पमतमा परिसकेको छ । हामीसँग बहुमत छ, माओवादी केन्द्रका नेता शालिकराम जम्म्कट्टेलले भने ।प्रदेशसभाले अविश्वासको मत विभाजनका लागि कार्यविधि तयार गरेको छ । कार्यव्यवस्था तथा परामर्श समितिअन्तर्गत रहेर गठन गरिएको उपसमितिले दस्तखतसहितको मत विभाजन सम्बन्धि कार्यविधि२०७८ तयार गरेको संयोजक छिरिङदोर्जे लामाले जानकारी दिए । उनका अनुसार उक्त कार्यविधि बुधबार सभामुख सानुकुमार श्रेष्ठलाई हस्तान्तरण गरिनेछ । हामीले प्रदेशसभामा दीर्घकालिन रुपमा प्रयोग हुने गरी कार्यविधि तयार गरेका छौं, लामाले भने । उनका अनुसार कार्यविधिमा पक्ष, विपक्ष र नो भोटको व्यवस्था गरिएको छ ।"
६ सय पालिकामा एमालेको एकै दिन अधिवेशन,"काठमाडौं (कास) करिब ६ हजार वडामा अधिवेशन गरेको तीन दिनपछि मंगलबार एमालेले पालिका अधिवेशन सुरु गरेको छ । केन्द्रीय कार्यालय सचिव शेरबहादुर तामाङका अनुसार मंगलबार करिब ६ सय पालिकामा अधिवेशनको प्रक्रिया सुरु भएको छ । तीमध्ये केही ठाउँमा सर्वसम्मत नेतृत्व चयन भइसकेको छ ।एमाले अध्यक्ष केपी शर्मा ओलीले पार्टी केन्द्रीय कार्यालय थापाथलीबाट देशैभरका पालिका अधिवेशनको भर्चुअल उद्घाटन गरेका थिए । त्यस क्रममा उनले उन्नतस्तरको समझदारीका साथ अधिवेशन हुने विश्वास व्यक्त गरेका थिए । कार्यालय सचिव तामाङले बाढीबाट प्रभावित करिब डेढ सय पालिकामा अधिवेशन हुन नसकेको जानकारी दिए । अधिवेशन हुन नसकेका वडा र पालिकामा छिट्टै अधिवेशन हुने उनले बताए । मंगलबार साँझसम्मको रिपोर्टअनुसार करिब एक सय पालिकाले नेतृत्व सर्वसम्मत चयन गरेको छ । केही ठाउँमा सर्वसम्मत गराउने प्रयास भइरहेको छ । अन्यमा मतदान नै हुने भएको छ ।एमालेको विधानअनुसार महानगरमा १ सय १ सदस्यीय, उपमहानगरमा ८५ सदस्यीय तथा गाउपालिका र नगरपालिकामा ७५ सदस्यीय कमिटी रहनेछन् । एमालेले मंसिर १०१२ मा चितवनमा १० औं महाधिवेशन गर्ने निर्णय गरेको छ । एमालेले महाधिवेशनका लागि प्रतिनिधि चयन गर्न २०७७ चैत मसान्तसम्म संगठित सदस्य बनेका र नवीकरण गरेका सदस्यहरू योग्य रहने मापदण्ड बनाएको छ । प्रतिनिधि चयनसम्बन्धी मापदण्ड तय गर्नेलगायतका विषयमा छलफल गर्न कात्तिक ११ मा स्थायी कमिटी र कात्तिक १२ मा केन्द्रीय कमिटी बैठक बोलाइएको छ ।"
अन्तरदेशीय धर्मसन्तानबारे अनुसन्धान गर,"अभिभावकहरू परिबन्दमा परेर होस् या आर्थिक प्रलोभनमा अथवा उचित शिक्षादीक्षाको आसमा होस् या करकापमा, कति नेपाली बालबालिका धर्मसन्तानका रूपमा विदेश पुगेका छन् । गरिबी र अभावमाझ भ्रममा परेर आफ्नो सर्वस्वसमान छोराछोरीलाई धर्मसन्तान बनाएर पठाएका अभिभावकमध्ये कतिलाई उनीहरूको अवस्थाबारे केही पत्तो छैन । केहीले वर्षौंको अत्यास र प्रयासपछि भर्चुअल कुराकानी गर्न पाएका छन्, त्यो पनि सन्तानले मातृभाषा भुलिसकेपछि । आफ्ना सन्तानसितको बिछोडको यो पीडा आफैंमा हृदयविदारक छ । यसमाथि, बिदेसिएका यस्ता धर्मसन्तानबारे राज्य नै बेखबर छ, जुन झनै चिन्ताको विषय हो । यस्तो अवस्थामा पनि अन्तरदेशीय धर्मसन्तानको बाटो खुलाउन विभिन्न पक्षबाट थप लबिइङ भइरहनु त्यत्तिकै आपत्तिजनक छ । सन् २०१० यता अमेरिका र युरोपका देशहरूमा मात्रै १ सय ५७ नेपाली बालबालिकालाई धर्मसन्तान बनाएर लगेको पाइएको छ । हेग कन्फ्रेन्स अन प्राइभेट इन्टरनेसनल ल (एचसीसीएच) मा अमेरिका र युरोपेली देशहरूले बुझाएको सूचीअनुसार उक्त अवधिमा फ्रान्समा मात्र २१ बालिकालाई धर्मपुत्री बनाएर लगिएको छ । तैपनि नेपालसित यो तथ्यांक छैन, सरकारको अभिलेखमा भने फ्रान्समा एक बालिका मात्रै पुगेको भेटिन्छ । यसबाट एकातिर, सरकारी प्रक्रिया पुर्याएर पठाइएका भन्दा धेरै बालबालिका विदेश पुगेका रहेछन् भन्ने पुष्टि हुन्छ भने अर्कातिर, सरकारले नेपाली बालबालिका बाहिरिएपछि आफ्नो कुनै दायित्वबोध गर्न नसकेको पनि देखिन्छ ।नेपाली बालबालिकालाई धर्मसन्तान बनाएर लैजाने क्रममा विदेशीहरूले नेपाली एजेन्टमार्फत केहीका बाबुआमालाई फकाइफुल्याइ गरेको देखिन्छ । केही बाबुआमालाई आफ्नो सन्तान विदेश पुगेको पनि थाहा छैन । यस्ता अभिभावकहरू आफ्ना छोराछोरी सम्पर्कविहीन भए, भेटाइदिनुपर्यो भन्दै राष्ट्रिय बालअधिकार परिषद् धाउनेसमेत गरेका छन् । अभिभावकहरूलाई धर्मसन्तानका रूपमा बिदेसिएका आफ्ना छोराछोरी कुन देशमा छन्, कसले र कुन प्रक्रियाबाट त्यता लगेका हुन् भन्नेबारे केही थाहा नहुनु सम्बन्धित परिवारभन्दा बढी सरकारको निरिहताको सूचक हो । सरकार तथा सम्बन्धित महिला, बालबालिका तथा ज्येष्ठ नागरिक मन्त्रालयले कुन देशमा कति नेपाली धर्मसन्तान बनेर पुगेका छन् भन्नेबारे यकिन तथ्यांक राख्नु तथा अद्यावधिक गर्नु अति जरुरी छ । मुलुकी देवानी संहिता२०७४ लागू भएपछि विदेशी नागरिकका निम्ति धर्मपुत्रपुत्री ग्रहणमा प्रतिबन्ध लाग्यो तर त्यसअगावै धर्मसन्तान बनाएर विदेश पुर्याइएका बालबालिकाबारे सरकारले यकिन जानकारी अनिवार्य रूपमा राख्नुपर्छ । सन् २०१० मा तत्कालीन महिला, बालबालिका तथा समाज कल्याण मन्त्रालयले अन्तरदेशीय धर्मपुत्रधर्मपुत्री व्यवस्थापन समिति गठन गरेर औपचारिक रूपमै बालबालिका विदेश पठाउने बाटो खोलेको थियो, त्यसअघि पनि नियम, प्रक्रिया छलेर वा फर्जी कागजी प्रक्रियाको भरमा धर्मसन्तान विदेश पठाउने कार्य भइरहेकै थियो । अब उक्त व्यवस्थापन समितिमार्फत त्यतिबेला भएगरेका कार्यहरूको पनि उचित अध्ययन गरिनुपर्छ । सरकारी तवरमै अन्तरदेशीय धर्मसन्तानको बाटो बन्द गरिए पनि बेलाबखत विदेशी नागरिक अवैध रूपमा नेपाली बालबालिकालाई धर्मसन्तान बनाएर लैजान प्रयत्न गरिरहेका छन्, जुन पनि सम्पूर्ण रूपमा रोकिनुपर्छ । धर्मसन्तान लैजानेहरूले खासगरी एकल महिला वा आर्थिक पृष्ठभूमि कमजोर भएका अभिभावकलाई लक्ष्य बनाएको देखिन्छ । जबर्जस्ती बाबुआमाको फर्जी मृत्युदर्ताको कागजात तयार पारेर अनाथ बनाएको पनि पाइन्छ । यसबाट यो कार्यका लागि नियोजित र संगठित समूह नै परिचालित रहेको अनुमान गर्न सकिन्छ । पछिल्लो समय थममाया थापामगर महिला, बालबालिका तथा ज्येष्ठ नागरिकमन्त्री भएका बेला अन्तरदेशीय धर्मपुत्रपुत्रीको रोकिएको बाटो खुलाउन केही व्यक्तिले जोडबल गर्नु पनि यसको एउटा दृष्टान्त हो । यी सबै घटनामाथि सरकारले उचित अनुसन्धान गर्नुपर्छ । र, दोषीहरूमाथि कानुनी कारबाहीको प्रक्रिया अगाडि बढाउनुपर्छ । यस क्रममा हुर्किसकेका बालबालिकामा पर्न सक्ने मनोसामाजिक असरबारे पनि सचेत रहनुपर्छ । धर्मसन्तान बनेर विदेश पुगेकाप्रति उदासीन र बेखबर बन्दा राज्य उनीहरूको मानवअधिकार र आफ्नो अभिभावकीय धर्म दुवैबाट च्युत भएको देखिन्छ, जसबारे सरकार गम्भीर हुनुपर्छ । प्रक्रिया पुर्याएर विदेश लगिएका धर्मसन्तानको हकमा त त्यसबापत विभिन्न नाममा राज्यले दस्तुरसम्म उठाएको छ । यसबाट पनि उनीहरूको हरहालतबारे जानकारी राख्नु अर्थात् उनीहरूसित सम्पर्कमा रहनु राज्यको दायित्व हुन आउँछ । त्यसैले उनीहरू जो जहाँ भए पनि सरकारलाई त्यसबारे थाहा हुनुपर्छ । यस्ता धर्मसन्तानबारे राज्य त्यसै मौन रहिरहे भोलि अन्तर्राष्ट्रियजगत्ले नेपाललाई नागरिक बेच्ने मुलुकका रूपमा नबुझ्ला भन्न सकिन्न, यसबारे पनि सरकार चिन्तित र सतर्क रहनुपर्छ । पछिल्लो समय विश्वभरकै अन्तरदेशीय धर्मसन्तानहरूमा आफ्नो पहिचानको खोजी गर्ने प्रचलन सुरु हुन थालेको छ । यस क्रममा नेपालबाट बिदेसिएकाहरू आफ्ना वास्तविक बाबुआमा, जातिभाषा र थातथलो खोज्दै भोलि आफैं नेपाल आउलान्, त्यतिबेला उनीहरूलाई सघाउने तथा समन्वय गरिदिने दायित्व पनि राज्यले निर्वाह गर्नुपर्छ । सरकारले यसबारे पनि सोच्नुपर्छ, र ख्याल राख्नुपर्छ बिदेसिनेहरूबारे सही तथ्यांक भएमा मात्रै यस्तो कार्य गर्न सहज हुन्छ । समग्रमा, नेपाली बालबालिका धर्मसन्तानका रूपमा बिदेसिँदैमा नेपालको दायित्व सकिँदैन, थप सुरु पनि हुन्छ, यसबारे सरकार जिम्मेवार हुनुपर्छ ।"
न्यायालयको संकट र महाअभियोग,"अहिले प्रधानन्यायधिश चोलेन्द्रशमशेर जबराविरुद्ध जोडदार रूपमा महाअभियोगको कुरा उठिरहेको छ । उनले आफैं राजीनामा नदिए संसद्ले महाअभियोग लगाएर भए पनि हटाउनुपर्ने भन्ने धारणा न्यायालयबाटै बाहिर आइरहेको छ । उनीभन्दा अघि सभामुख अग्नि सापकोटालाई पनि महाअभियोग लगाएर हटाउनुपर्ने सबाल एमाले वृत्तमा उठेको थियो । त्यसभन्दा अघि राष्ट्रपति विद्यादेवी भण्डारीमाथि ओली सरकारले ल्याएका अध्यादेशहरू मनपरी सदर गरेको भन्दै महाअभियोग लगाउनुपर्ने चर्चा कांग्रेस र माओवादी वृत्तमा नचलेको होइन । यसभन्दा अघि शेरबहादुर देउवा प्रधानमन्त्री हुँदा आईजीपी नियुक्तिमा सहयोग नगरेको भनेर तत्कालीन प्रधानन्यायाधीश शुशीला कार्कीविरुद्ध संसद्मा विधिवत् महाअभियोग प्रस्ताव नै दर्ता गरिएको थियो । उक्त प्रस्ताव पास गर्ने संसदीय संख्या कांग्रेससँग थिएन तैपनि त्यसको गलत प्रयोग देउवाले गरेका थिए । जसलाई अहिलेकै प्रधानन्यायाधीश जबराले खारेज गरेर कार्कीलाई न्याय दिलाएका थिए । महाअभियोग प्रस्ताव सामान्य अस्त्र होइन । यसले कुनै पनि पदाधिकारीको व्यावसायिक जीवन छिनभरमै भष्म गरिदिन्छ । तैपनि मुलुकलाई अपूरणीय क्षति पुग्ने अवस्थामा भने यो अस्त्रको प्रयोग अनिवार्य बन्छ, बनाइनुपर्छ । प्रधानन्यायाधीश जबराको अहिलेका गतिविधि हेर्दा निश्चय नै उनी अब पदमा बस्न लायक छैनन् । अब कि उनी आफैं हट्नुपर्छ नभए हटाइनुपर्छ । र, त्यसैका लागि हो यो महाअभियोगको व्यवस्था । जुन स्तरमा जबरालाई आरोप लगाइएको छ, त्यो स्तरमा राष्ट्रपति र सभामुखको देखिएको थिएन, छैन । कुनै एक दललाई मन लाग्यो भन्दैमा महाअभियोगको विषय उठाउनु औचित्यपूर्ण हुँदैन । यस्तो विषयमा सबै दल सहमत हुनुपर्छ । यस प्रस्ताव पास हुन संसदीय संख्या पनि आवश्यक हुन्छ । अहिलेको अवस्थामा कुनै एक पार्टीले चाहँदैमा कसैका विरुद्ध पनि महाअभियोग पास हुने अवस्था छैन । यो पास हुन संसद्को दुईतिहाइ मत आवश्यक पर्छ । त्यसका लागि सबै पार्टीको सामूहिक छलफल र सहमति अनिवार्य छ । अहिले नेपालका दलहरू तीनतिर फर्केका छन् । हालै प्रधानमन्त्री र सभामुखले बोलाएको सर्वदलीय बैठक प्रमुख प्रतिपक्षी एमालेले बहिष्कार गर्यो । यस्तोमा दलहरूभित्र सहमति हुन्छ र सहजै महाअभियोग प्रस्ताव पास हुन्छ भनेर कल्पना गर्न सकिन्न । राष्ट्रिय समस्या र विपत्तिहरूमा सबै दल एक भएर हिँड्न सके मात्र यस्ता विकृतिविसंगति अन्त्य भएर जान्छन् । उसको काम मैले किन गर्ने भनेर पन्छिने हो भने सबै क्षेत्र क्रमशः शिथिल हुँदै जानेछन् । र, एक दिन मुलुकै असफल राष्ट्रमा परिणत हुनेछ । अहिलेको नेपालको अवस्था त्यसै दिशातर्फ उन्मूख छ । यसलाई बचाउने हो भने, सबै जिम्मेवार दलहरू गम्भीर भएर अघि बढ्नुपर्छ । जनभावना एकातिर राजनीतिक दलहरू अर्कातिर हिँडे देशको भविष्य अन्धकार बन्छ । गोपाल देवकोटा, गोकर्णेश्वर८ काठमाडौं"
भूमि पाउन पुस्तौंको संघर्ष,"मेरा हजुरबा एक टुक्रा जमिनको आशा गर्दागर्दै सुकुम्बासी नै भएर बित्नुभयो । सुकुम्बासी भएरै जन्मनुभएका मेरा बा ६१ वर्ष पुग्नुभो । हजुरबा, बा नै सुकुम्बासी भएपछि म पनि जन्मजात सुकुम्बासी हुने नै भएँ । म जन्मिएपछि, हामीजस्ता सुकुम्बासीलाई जमिन दिने भन्दै १० भन्दा बढी विभिन्न नामका आयोगहरू बनेछन् ।२०७६ सालमा पनि भूमिसम्बन्धी समस्या समाधान आयोग ७७ वटै जिल्लामै बनाउने भनियो । मेरा बाले हालसम्म ७८ आयोगमा जग्गा पाउने आशामा निवेदन हाल्नुभयो । यसपटकको आयोगमा निवेदन हाल्न त म आफैं पनि बासँगै वडा कार्यालय गएको थिएँ । संविधानमा समेत दलित भूमिहीनलाई घर र खेतीका लागि जग्गा दिने व्यवस्था भएकाले पनि यसपटक त पक्कै जग्गा पाइन्छ कि भन्ने ठूलो आस थियो । काम सुरु भएको केही समयमै आयोग विघटन भयो । मेरो सपना त पहिलोपटक भत्कियो । तर, मेरा बाको सपना त यसैगरी धेरैपटक भत्किसकेको छ । जीवन भनेकै आशा र संघर्ष त रहेछ । अहिलेको सरकारले आयोग विघटनपछि तत्कालै राष्ट्रिय भूमि आयोग भनेर गठन गरेको सुनेर फेरि अलिअलि आस पलाएको थियो । तर आयोगको काम गराइ हेर्न नपाउँदै दिन हुँदै महिना बितेको देख्दा विस्तारै आशा मर्न थालेको छु । अहिलेको सरकारले कांग्रेस नेता केशव निरौला अध्यक्ष र माओवादी नेता नहेन्द्र खड्का उपाध्यक्ष बनाएर २०७८ भदौ २९ गते राष्ट्रिय भूमि आयोग गठन गरेको सुनियो । यस्तो खबर सुनेको पनि महिना दिनभन्दा बढी भइसकेको छ । तर हालसम्म केन्द्रमा समेत सिंगो टिम बनाउन नसकेको देखियो । यस्तो कछुवा गतिले कहिले ७७ जिल्लासम्म आयोग पुग्ला ? कहिले काम सुरु होला र सकिएला ? देशका राजनीतिक अवस्था यही हो । मौसमभन्दा छिटो बदलिँदै छ । त्यसैले शंका र डर बढिरहेको छ । आयोग बनाउनुस् । पदाधिकारी राख्नुस्, काम गर्नेलाई सेवा र सुविधा पनि दिनुहोस् । हामीलाई कुनै गुनासो छैन तर पुस्तौंदेखि सुकुम्बासी जन्मेर सुकुम्बासी नै मर्नुपर्ने हामीजस्ता लाखौंको सपना पूरा गर्न लागिदिनुस् । हामीलाई राजनीति गर्ने थलो र कार्यकर्ता जोगाउने खेल नबनाइदिनुस् । सानो झुपडी बनाउने घडेरी र खेती गर्ने जमिन उपलब्ध गराइदिनुस् । हामीलाई सिंहदरबार र टुँडिखेल चाहिँदैन । कुर्सी र तलबभत्ता चाहिँदैन । हामी बसेकै वरिपरि सानो टुक्रा जमिन दिनुस् । वास्तविक रूपमा यो देशको नागरिक बन्ने वातावरण गरिदिनुस् । चाँडै संघ र जिल्ला जिल्लामा आयोग गठन गरेर बिनाझन्झट दलित भूमिहीनबाट सुरुवात गरी सबै सुकुम्बासीलाई जमिन दिन सुरु गर्नुस् । मलाई मेरा बा र आमाको नाममा रातो पुर्जा नबन्दै बा, आमा गुमाउन नपरोस् भन्ने ठूलो रहर छ । प्रकृति नेपाली, सुर्खेत"
जलवायु सम्मेलनमा नेपालका मुद्दा,"कोरोना भाइरसको संकटकै बीच मानवजातिले जलवायु परिवर्तनको अभूतपूर्व चुनौतीको पनि सामना गरिरहेको छ । स्कटल्यान्डको ग्लास्गोमा हुन लागेको जलवायु परिवर्तनको २६औं विश्व सम्मेलनमा नेपालबाट प्रधानमन्त्रीस्तरीय प्रतिनिधिमण्डलले भाग लिँदै छ । तर उच्चस्तरको सहभागिताको सफलता उक्त सम्मेलनमा नेपालले उठाउने विषयवस्तु र निर्वाह गर्ने भूमिकामा भर पर्नेछ । यसअघिका सम्मेलनहरूमा नेपालले भाग नलिएको होइन, तर जलवायु परिवर्तनले ल्याएको संकट र पीडालाई सशक्त रूपमा उठाउन सकेको देखिँदैन । यस कारण जलवायु परिवर्तनको असर कम गर्न स्थापना गरिएका वित्तीय कोष, साधन र स्रोतमा नेपालले आफ्नो क्षतिअनुरूपको पहुँच पाउन सकेको छैन ।विश्वका जल्दाबल्दा समस्याबारे कुनै देशले बलियो दृष्टिकोण राख्न सकेन भने त्यसप्रति अरूको नजरमा ओज हुँदैन । कुनै देशको अन्तर्राष्ट्रिय अडानलाई अक्सर तीन पक्षको सम्मिश्रण मानिन्छ देशको नेतृत्वको विशिष्ट गुण र मानसिकता, राज्यको राजनीतिक व्यवस्था र संरचना, अन्तर्राष्ट्रिय राजनीतिक परिस्थिति । नेपालले वर्षौंदेखि असंलग्न परराष्ट्र नीति अवलम्बन गरिआएको भनिन्छ तर संलग्नता वा असंलग्नता अन्तर्राष्ट्रिय मुद्दाको सान्दर्भिकता (मेरिट) र त्यसले आफ्नो देशलाई पार्ने असरसम्बन्धी विश्लेषणमा भर पर्छ । जलवायु परिवर्तन विश्व सम्मेलनमा नेपालले कस्तो भूमिका खेल्नुपर्छ भन्नेबारे चर्चा गर्दा, सन् १९६० मा बीपी कोइरालाले प्रधानमन्त्रीका रूपमा संयुक्त राष्ट्रसंघको साधारणसभामा उठाएको साना देशको पनि ठूलो भूमिका हुन्छ भन्ने सम्बोधनलाई जलवायु परिवर्तनको मुद्दामा मार्गदर्शकका रूपमा लिन जरुरी छ । जस्तो कि, संयुक्त राष्ट्रसंघको रिपोर्टअनुसार कुल ७५ देशमा ४० अल्पविकसित र साना टापु देशहरू पर्छन्, जसले जलवायु परिवर्तनसम्बन्धी आफ्नो राष्ट्रिय कार्यक्रमको प्रभावकारी नेतृत्व गरिराखेका छन् तर जलवायु परिवर्तनको सबैभन्दा धेरै क्षति यिनै देशहरूले भोगिरहेका छन् । बीपीले भनेझैं धेरै साना राष्ट्रहरू एक ठाउँमा उभिएर लगातार दबाब दिने हो भने ठूला र शक्तिशाली राष्ट्रहरू जिम्मेवार बन्न बाध्य हुनेछन् । नेपालले कुनै निहित स्वार्थ नभएको राष्ट्रका हैसियतले जलवायु परिवर्तनको मुद्दामा भइरहेको पर्यावरणीय र सामाजिक अन्यायबारे कुरा राख्ने हो किनकि विश्वलाई विनाश र ध्वंशतिर लाने जलवायु परिवर्तनको मुद्दाका अगाडि ठूला र शक्तिशाली राष्ट्रका निहित स्वार्थहरू समय र इतिहासको कदमभन्दा ठूला हुन सक्दैनन् ।जलवायु परिवर्तन सम्पूर्ण मानवजातिका लागि चुनौती हो भने नेपालको भौगोलिक बनोट, विकासमा पछौटेपन र छोटो दूरीमा समेत देखिने तापक्रम भिन्नताले जलवायु परिवर्तनले नेपाललाई झन् ठूलो चुनौती थपिदिएको छ । नेपाल जलवायु परिवर्तनको असरका आधारमा धेरै असर पर्ने र हरितगृह ग्यास सबैभन्दा कम उत्सर्जनका गर्ने देशमा पर्छ । ग्लोबल क्लाइमेट रिस्क इन्डेक्स का अनुसार, नेपाल विश्वमा चौथो जोखिममा पर्छ । अरू तीन वटामा पोर्टो रिको, श्रीलंका र डोमिनिका पर्छन् । नेपालको चुनौती के भने, जलवायु परिवर्तनको असर अरू देशमा भन्दा बढी छ तर क्षतिको निराकरण गर्ने क्षमता र स्रोत अत्यन्त न्यून ।पृथ्वीको तापक्रम बढेर १५ डिग्री सेन्टिग्रेटको थ्रेसहोल्ड पार गर्यो भने यसको असर विनाशकारी हुने पक्का छ । बढ्दो तापक्रमले मनसुनजस्ता मौसम प्रणाली खलबलिँदै जानेछÙ समुद्रनजिकका बस्तीहरू डुब्दै जाने र अरू बस्ती मौसममा आउने अधिक परिवर्तनका कारण आगलागी, डढेलो, खडेरी, बाढीपहिरो, अतिवृष्टि, हावाहुरी, हिमताल विस्फोटन आदि प्राकृतिक विपत्तिको सिकार बन्नेछन् । बेमौसमी वर्षाले गत हप्ता नेपालमा वितण्डा मच्चायो । सय जनाभन्दा बढी मानिसको ज्यान गयो भने कैयौं बेपत्ता भए । कतिका घरखेत बाढीले बगायो, पूर्वदेखि पश्चिमसम्म घरमा भित्र्याउन मात्र बाँकी अर्बौं रुपैयाँको धानलगायतका अन्नबाली नष्ट गर्यो । हरेक वर्ष सुक्खायामको सुक्खा पहिरो होस् वा वर्षात्का बेलाको बाढीपहिरोका कारण नेपालका सयौं बस्ती जोखिममा छन् । हिमताल विस्फोट हुँदा वा भारी वर्षा हुँदा बाढीपहिरो निम्त्याउने, पहिरोले खोला थुन्ने र तल्लो तटीय ठाउँहरूमा ठूलो बाढी र डुबान ल्याउने घटनाहरू बढेका छन् । कम वर्षा वा भारी वर्षाले कृषि उत्पादनदेखि सडक, बिजुली, सिँचाइ, खानेपानी आदिसम्ममा परेको छ । विशेषगरी गरिब, सीमान्तकृत र कम आम्दानी हुनेहरू जलवायु परिवर्तनबाट बढी पीडित हुने देखिन्छन् । आर्थिक क्षतिका हिसाबले नेपाल सरकारकै आकलनअनुसार हरेक वर्ष कुल गार्हस्थ्य उत्पादनको २ प्रतिशतसम्म जलवायु परिवर्तनको प्रत्यक्ष असर पर्ने देखिन्छ । चरम असर परेको वर्षमा त कुल गार्हस्थ्य उत्पादनको ५ प्रतिशतसम्म क्षति पुग्नेछ, जुन धेरै देशका तुलनामा कैयौं गुणा बढी हो । विश्वका सबै देश आआफ्नो हिस्साको हरितगृह ग्यास उत्सर्जन कम गर्ने प्रयासमा प्रभावकारी रूपले लाग्न नसके हरेक वर्ष झन् ठूला चुनौतीहरू थपिँदै जानेछन् । जलवायु परिवर्तनसम्बन्धी अन्तरसरकारी प्यानलले तयार गरेको हालसालैको प्रतिवेदनले मानवीय गतिविधि (हरितगृह ग्यास उत्सर्जन कार्बनडाइअक्साइड, मिथेन र अन्य हरितगृह ग्यास) का कारण वायुमण्डल, समुद्र र जमिनमा विश्वव्यापी रूपले तापक्रम बढ्दै जाँदा प्रचण्ड गर्मी, अतिवृष्टि, अनावृष्टि, खडेरी र चक्रवातजस्ता चरम वातावरणीय असर विश्वभरि नै देखिन थालेको र समुद्र एवं यसको सतह बढ्दै गएको औंल्याइएको छ । यो प्रतिवेदनलाई संयुक्त राष्ट्रसंघले मानवजातिका लागि उच्च खतराको घण्टी भनेको छ । एकातिर कोइला, पेट्रोल, डिजेललगायतका इन्धनले जनजीविकालाई सजिलो बनाएको जस्तो लाग्छ, अर्कातिर यिनै जीवाश्म इन्धनले विस्तारै पृथ्वीलाई ध्वस्त पार्दै गएका छन् ।कोइलाको घरेलु उत्पादनमा कमी आउँदा र आयातसमेत घट्दा छिमेकी भारतमा हालसालै बिजुली उत्पादनलगायतको ऊर्जा क्षेत्रमा संकट आउने आकलन गरियो । अर्कातिर भारत जलवायु परिवर्तनका कारण बाढीपहिरो, डुबान, खडेरी, पानीको अभावजस्ता समस्या भोगिरहेको छ । भारतलाई एकातिर जलवायु परिवर्तका कारण आउने संकट कम गर्न कोइलाको प्रयोग नगर्न राष्ट्रिय र अन्तर्राष्ट्रिय दबाब छ, अर्कातिर कोइलाको प्रयोग अहिले नै घटाउँदा ऊर्जाको संकट आए कोभिड१९ पछिको आर्थिक पुनरुत्थानमा प्रत्यक्ष असर पर्ने देखिन्छ । नेपालमा अहिले नै ३००४०० मेगावाट बिजुली खेर गइरहेको पृष्ठभूमिमा, अबका पाँच वर्षमा नयाँ उत्पादित बिजुलीका लागि बजार खोजिएन वा खपत बढाउने उपाय गरिएन भने वर्षात्का बेला २३ हजार मेगावाटसम्म खेर जाने अवस्था आउन सक्छ । तसर्थ जलवायु परिवर्तनसम्बन्धी सम्मेलनमा नेपालसँग भएको जलविद्युत्को ठूलो सम्भावनाले भारत र बंगलादेशजस्ता हाम्रा छिमेकीलाई कोइलाबाट सफा ऊर्जामा जान मद्दत मिल्ने कुरा उठाउन जरुरी छ । छिमेकीहरूले नेपालको जलविद्युत्मा गरेको लगानीको सराहना गर्दै साइड लाइन का भेटघाटमा भारत, बंगलादेश र नेपालबीच विद्युत् उत्पादन, प्रसारण र उपयोगबारे छलफल हुनु आवश्यक छ ।समग्रमा नेपालले उठाउनुपर्ने प्रमुख पाँच मुद्दा छन् । पहिलो, नेपालले जलवायु परिवर्तनको असरबाट धेरै प्रभावित भएको देशका हिसाबले विश्वका सबै देशले सन् २०३० भित्रै हरितगृह ग्यास उत्सर्जन ४५ प्रतिशतले घटाउने लक्ष्यका लागि कडा आवाज उठाउनुपर्छ । होइन भने, तापक्रमको वृद्धिलाई १५ डिग्री सेन्टिग्रेटभित्र राख्न सकिने छैन । जलवायु परिवर्तनसम्बन्धी संयुक्त राष्ट्रसंघको संस्था (यूएनएफसीसीसी) लाई ११२ देशले बुझाएका राष्ट्रिय योजनाहरू हेर्दा ग्यास उत्सर्जन केवल १२ प्रतिशत मात्रै घट्ने अनुमान छ । जलवायु परिवर्तनको मुख्य पीडितमध्येको एकका हिसाबले नेपालले न्याय र समानताको सिद्धान्त जोडतोडका साथ उठाउन जरुरी छ । विश्वका ठूला अर्थतन्त्रहरूको समूह जी२० को विश्वको सबै हरितगृह ग्यास उत्सर्जनको ७५ प्रतिशतमा हात छ । ग्लोबल कार्बन प्रोजेक्टका अनुसार सन् १७५१ देखि २०१७ सम्म कुल कार्बनडाइअक्साइड उत्सर्जनमा अमेरिकाको हिस्सा २५ प्रतिशत, युरोपेली युनियनको २२ प्रतिशत, चीनको १२७ प्रतिशत, रुसको ६ प्रतिशत, जापानको ४ प्रतिशत, भारतको ३ प्रतिशत र क्यानडाको २ प्रतिशत एवं बाँकी अन्य देशको रहेको आकलन छ । ग्यास, तेल र कोइला उत्पादन गर्ने देशहरूÙ कोइला धेरै प्रयोग गर्ने चीन र भारतजस्ता देशहरू अनि धेरै ग्यास उत्सर्जन गर्ने माथि उल्लिखित देशहरूले जलवायु परिवर्तनको मुद्दालाई बोल्ने मात्र होइन कि काम गरेर देखाऊ र बढी ग्यास उत्सर्जन गर्ने देशहरूले त्यसलाई घटाएर देखाऊ भन्न सक्नुपर्छ नेपालले । दोस्रो, धनी देशहरू विकासशील देशहरूका लागि वित्तीय सहयोगको वाचा पूरा गर्न हिचकिचाइरहेका छन् । १२ वर्षअगाडि २००९ मा डेनमार्कको कोपेनहेगनमा भएको सम्मेलनमा धनी देशहरूले जलवायु परिवर्तनको समस्या सम्बोधन गर्न हरेक वर्ष १०० अर्ब डलर विकासशील देशहरूलाई दिने वाचा गरेका थिए, जुन २०२१ सम्म आइपुग्दा पनि पूरा नभएकाले नेपालले कडा रूपमा उठाउन जरुरी छ । विशेष गरी अमेरिका, अस्ट्रेलिया, क्यानडा र ग्रिस आदि देशहरूले आफ्नो हिस्सा तिर्न सकेका छैनन् भने युरोपेली युनियन, बेलायत, डेनमार्क, जर्मनी, जापान र फ्रान्सले आफ्नो हिस्साको योगदान गरेका छन् । तेस्रो, यस्ता सम्मेलनहरूमा अक्सर जलवायु परिवर्तनका कारक तत्त्वको न्यूनीकरणले प्राथमिकता पाउँछ भने जलवायु परिवर्तनको असरलाई न्यूनीकरण गर्ने मुद्दा ओझेलमा पर्छ । असर न्यूनीकरणका लागि विकसित देशबाट विकासशील देशमा कुल स्रोतको २५ प्रतिशत मात्रै परिचालन भइरहेको छ । सन् २०१३ को जलवायुसम्बन्धी विश्व सम्मेलनले हानि र क्षतिका लागि वार्सा इन्टरनेसनल मेकानिज्म स्थापना गर्यो भने, २०१५ को पेरिस सम्झौताले यसलाई अनुमोदन गर्यो । तर विकसित देशहरू हानि र क्षति बेहोर्ने पर्याप्त आर्थिक कोषको स्थापना गर्न हिचकिचाइरहेका छन् ।विश्वले जलवायु परिवर्तनको असरलाई कोरोना भाइरसको क्षतिजसरी नै लिन जरुरी छ । हालसालैको बेमौसमी वर्षाले नेपालको कुल गार्हस्थ्य उत्पादनको ०६ प्रतिशतजति नोक्सान गर्यो भनिन्छ । बेलायत, डेनमार्क, नेदरल्यान्ड, स्विडेन आदि देशले जलवायु परिवर्तनको असरलाई सम्बोधन गर्न आफ्नो जलवायु परिवर्तन वित्तीय सहयोगको ५० प्रतिशत छुट्याउनुलाई स्वागत गर्दै नेपालले आफ्नो क्षति र असरप्रति खुला रूपले विश्वको ध्यानाकर्षण गर्न जरुरी छ । नेपालको क्षमताले धान्नै नसक्नेस्तरमा हानिनोक्सानी भइरहेको छ र यो अवस्था अझै कहालीलाग्दो हुने देखिन्छ । नेपालले जलवायु परिवर्तनबाट हुने हानि र क्षतिको मुद्दालाई संयुक्त राष्ट्रसंघको हरेक सम्झौता वार्ताको मुख्य एजेन्डा बनाउनका लागि आवाज उठाउन जरुरी छ, ताकि यी सम्मेलनहरू समाधानमुखी बहसमा केन्द्रित हुन सकून् । जलवायु परिवर्तनसम्बन्धी प्रभावकारी कार्यान्वयनको संयन्त्र बनाउने हो भने धनी देशहरूले आफ्नो हिस्साअनुसारको वित्तीय स्रोत जुटाउन अनि असर र क्षति धेरै व्यहोरिरहेका देशहरूलाई सक्दो सहयोग गर्न आवश्यक छ । चौथो, सन् २०१५ मा भएको जलवायु परिवर्तनसम्बन्धी पेरिस सम्झौताको प्रभावकारी कार्यान्वयन गर्ने दिशानिर्देशहरूलाई अहिलेसम्म पनि अन्तिम रूप दिइएको छैन । यो सम्मेलनले नियमहरूको किताब (रुलबुक) लाई अन्तिम रूप दिएर अनुमोदन गर्न सक्नुपर्छ । हरेक देशले वाचा गर्ने तर कार्यान्वयनमा जवाफदेह नहुने कुराको अन्त्य गरिनुपर्छ । हरेक देशलाई जवाफदेह बनाउने संयन्त्रका लागि नेपालले आवाज उठाउनुपर्छ । जस्तो कि, चीन, अस्ट्रेलिया, रुस र भारतले प्रदूषण घटाउने नयाँ संकल्प गर्नसमेत अझै बाँकी छ । सन् २०३० सम्मका लागि नेपाललाई जलवायु परिवर्तनसंग सामञ्जस्य स्थापित गर्न २४ अर्ब डलर र असर कम गर्ने उपायका लागि २५ अर्ब डलर लाग्छ भनिएको छ । हरेक वर्ष साढे ५ अर्ब डलर जुटाउनु भनेको बजेटको ३६ प्रतिशतभन्दा बढी जुटाउनु हो । यसका लागि नेपालको जलवायु परिवर्तनमा खेल्ने अन्तर्राष्ट्रिय भूमिकाका अलावा विश्वसनीय राष्ट्रिय योगदान पनि चाहिन्छ किनकि जलवायु परिवर्तनको पीडित राष्ट्र भनेर मात्रै सक्दो स्रोत जुटाउन सकिँदैन । प्रदूषण घटाउन, पर्यावरण र जंगल बचाउन, पेट्रोल र डिजेलबाट विद्युतीय वाहनमा छिटो फड्को मार्न, बढ्दो सहरीकरणलाई व्यवस्थित गर्न, मौसमसम्बन्धी पूर्वचेतावनी र प्राकृतिक विपत्को जोखिम न्यूनीकरणलाई प्रभावकारी बनाउन, जोखिममा रहेका बस्तीहरू सार्न, क्षतिपूर्तिका निम्ति बिमाको व्यवस्था गर्न जरुरी छ ।पाँचौं, हिमालय क्षेत्रमा जलवायु परिवर्तनले पारेको असर र क्षतिबारे क्षेत्रीय एवं अरू उच्च हिमाली र पहाडी भूभाग हुने देशहरूको नेतृत्व गर्दै नेपालले कडा आवाज उठाउनुपर्छ । हिन्दूकुश हिमालय क्षेत्रको ३,५०० किमि लामो भूभाग जो अफ्गानिस्तान, पाकिस्तान, चीन, भारत, नेपाल, भुटान, बंगलादेश र म्यान्मारमा पर्छ मा जलवायु परिवर्तनको धेरै असर पर्ने कुरा इसिमोडको अनुसन्धानले देखाएको छ । विश्वको तापक्रम वृद्धिलाई औसतमा यो शताब्दीको अन्त्यसम्म १५ डिग्री सेन्टिग्रेटको सीमामा राख्न नसकिए हिन्दूकुश क्षेत्रका एकतिहाइ हिमनदी पग्लिनेछन् । हिमालय को मुद्दामा नेपालको नेतृत्व, क्षेत्रीय र अन्तर्राष्ट्रिय गठबन्धन महत्त्वपूर्ण छ ।"
खुसी हुन कति पैसा चाहिन्छ ?,"राज्यको लगानी जनताको खुसी बढाउन सरकार र नीतिनिर्माताले पनि ध्यान दिन जरुरी छ । खास गरी जनताको भावनात्मक, शारीरिक, मानसिक र सामाजिक स्वास्थ्यका लागि लगानी हुनुपर्छ । थ्राइभग्लोबलडटकममा ३० मार्च २०१८ मा प्रकाशित केली गिभन्सको लेख अनुसार, संयुक्त राष्ट्रसंघमा १ सय ९३ सरकारमध्ये २२ मुलुकले मात्रै खुसीसम्बन्धी नीति कार्यान्वयनमा ल्याएका छन् । नेपालले पनि यतातिर ध्यान दिन आवश्यक छ । खास गरी भ्रष्टाचार न्यूनीकरण, सामाजिक समावेशीकरण, स्वास्थ्य र शिक्षाजस्ता सार्वजनिक सेवामा जनताको पहुँच, कानुनमा समान व्यवहारका लागि सरकारको लगानी केन्द्रित हुनुपर्छ । परिवार र कामबीच सन्तुलन ल्याउन खास गरी काम गर्ने अवधि र समयमा लचकता, पारिवारिक तलबी बिदाजस्ता कुरा पनि यसमा महत्त्वपूर्ण छन् । यसले कर्मचारीमा खुसी बढ्ने मात्रै हैन, उसले गर्ने कामको उत्पादकत्व र प्रतिफल पनि बढाउँछ ।"
निकासीकर्तालाई चाहिएको प्रोत्साहन,"उपभोक्ताको क्रयशक्ति घटेका बेला नेपालको व्यापारघाटा भने बढ्दो छ । आर्थिक वर्ष २०७६७७ को तुलनामा २०७७७८ मा व्यापार घाटा साढे २ खर्ब रुपैयाँले बढेको छ, २४६१ प्रतिशतले । प्रजातन्त्र पुनःस्थापनाकालमा वस्तु व्यापारको जीडीपीसँगको अनुपात २२७ प्रतिशत रहेकामा २०७७७८ मा आइपुग्दा त्यो दोब्बरभन्दा बढी पुगेको छ । वस्तु व्यापारघाटा भने बढ्दो छ । कोरोना महामारीले दुईअढाइ वर्षदेखि अर्थतन्त्रलाई असर गरिआएको छ । आर्थिक वर्ष २०७७७८ मा आर्थिक वृद्धिदर ऋणात्मक हुन गयो, त्यसको असर २०७८७९ मा पनि कायम छ । २०३० को दशकमा नेपालको वस्तु निर्यातको जीडीपीसँग रहेको ५४ प्रतिशतको अनुपात २०७० को दशकमा घट्दै २०७५७६ मा आइपुग्दा २८ प्रतिशत कायम हुन पुग्नुले हाम्रो वैदेशिक व्यापारको प्रवृत्ति घट्दो क्रममा रहेको देखिन्छ । त्यस्तै, २०३९४० मा आयात जीडीपीको १८७ प्रतिशत र २०३० को दशकमा औसतमा १३ प्रतिशत थियो । विगतका वर्षहरूमा आयातमा केही प्रतिशत तलमाथि भए पनि २०७५७६ मा आइपुग्दा आयाततर्फ उल्लेख्य वृद्धि भई करिब ४०९ प्रतिशत पुगेको छ । नेपालका निर्यातजन्य वस्तुहरूमा भटमासको तेल, पाम आयाल, जुट र जुटका सामान, वनस्पति, पस्मिना, दाल, अदुवा, अलैंची, धागो, तामा तार, आयुर्वेद औषधिलगायत छन्, जुन भारतमा निकासी हुने गरेका छन् । तयारी पोसाक, पस्मिना, उनी गलैंचा, प्रशोधित छाला, हस्तकलाका सामान, नेपाली कागज, चाँदीका गरगहना, चियालगायत अन्य देशतर्फ निर्यात हुने गरेका छन् । नेपालमा प्रमुख आयात वस्तुहरूमा चाहिँ पेट्रोलियम पदार्थ, सवारीसाधनका पुर्जालगायत छन्, जुन भारत र अन्य देशबाट आउँछन् । २०५० को दशकमा नेपालबाट अधिक निर्यात हुने वस्तुमा उनी गलैंचा र तयारी पोसाकको हिस्सा कुल निर्यातको ८० प्रतिशतभन्दा बढी थियो । आर्थिक वर्ष २०७५७६ मा यी वस्तुको निर्यात घटेर १२ प्रतिशत हाराहारी आएको छ । अघिल्ला दशकमा अग्रस्थानमा रहेको गलैंचा, तयारी पोसाक, ऊनी धागो, पाम तेल, सुपारीको निर्यातमा हिस्सा उल्लेख्य रूपमा घटेको छ । २०७७७८ मा नेपालको १५ खर्ब ४ अर्ब ३७ करोडको व्यापार भएको थियो । यसमध्ये १३ खर्ब ८३ अर्ब ३७ करोडको वस्तु आयात भएको थियो । आयात प्रतिशत ९१५० र निर्यात ८५० प्रतिशत थियो ।नेपालको सबभन्दा ठूलो व्यापारिक साझेदार भारत रहिआएको छ । व्यापारिक सम्झौता भएका देशहरूमध्ये लगभग ६५ प्रतिशत व्यापार भारतसँग मात्र रहिआएको छ । अहिले पनि भारतसँग ८ खर्बभन्दा बढीको व्यापारघाटा छ । नेपालको कुल निर्यात पेट्रोलियम पदार्थको आयात धान्न सक्ने अवस्थामा पनि छैन । नेपालको तुलनात्मक रूपमा सन्तुलित वैदेशिक व्यापार अमेरिकासँग छ । आर्थिक वर्ष २०७७७८ मा नेपालबाट अमेरिकामा १२ अर्ब १७ करोडको २७ लाख रुपैयाँको वस्तु निर्यात भएको छ । अमेरिकाबाट नेपालले १७ अर्बभन्दा बढी रुपैयाँको सामान आयात गरेको छ । निकासी व्यापारलाई अर्थतन्त्रमा ठूलो महत्त्वले हेरिनुपर्छ । तर अद्यावधिक उचित रणनीतिक नीतिनियमको अभावमा निकासी व्यापारमा विस्तार हुन सकेको छैन । निकासी प्रवर्द्धनमा अल्पकालीन र दीर्घकालीन कार्यक्रम ल्याइनुपर्छ । निकासी व्यापार प्रवर्द्धनमा अपेक्षित प्रोत्साहन हुन नसकेकाले नेपाली वस्तुहरूको निकासीमा कमी हुँदै आएको छ । आर्थिक वर्ष २०७५७६ यता पाम आयल, भटमासको तेल, धागोलगायत नेपालका प्रमुख निर्यातक वस्तुका रूपमा देखा परेका छन् । कुनै बेला उच्चतम बिन्दुमा रही धेरै तल झरेका गलैंचा, तयारी पोसाक, पस्मिना, हस्तकलालगायतको निकासी उकासिन सकेको छैन । नेपालको व्यापारघाटाको अहम् कारण यो पनि हो । नेपालमा सम्भव र विस्तारित निकासी क्षेत्र बढाउन दीर्घकालीन प्रतिबद्धता आवश्यक छ । दीर्घकालीन परिप्रेक्ष्यमा सबै क्षेत्रमा राष्ट्रिय प्राथमिकतामा निकासीलाई समेटिनुपर्छ । सरकारी र निजी क्षेत्रमा निकासीलाई यथेष्ट ध्यान नदिँदा व्यापार प्रभावित भएको छ । सरकारी निकाय र निजी क्षेत्रबाट निकासी नीति घोषणा गरिए पनि राष्ट्रिय व्यापार नीति समन्वयपूर्ण, एकीकृत र स्थायी हुन सकेको छैन । विनिमय दर, आर्थिक प्रावधान, भन्सार शुल्क छुट र अरू प्रोत्साहनमा पनि समस्या छन् । निकासी प्रक्रिया र अभिलेख सरल नहुँदा व्यवसायीहरूले धेरै समस्या बेहोरिरहेका छन् । स्थापितबाहेक अरू निकासीकर्तालाई माल चलानीपश्चात् मात्र निकासी कर्जा दिइने व्यवस्था गरिएको छ, जसमा समयोचित सुधार अपेक्षित छ । नेपालमा निकासी विस्तारका लागि सामान चलानी पूर्व र पश्चात् निकासी कर्जा आवश्यक देखिन्छ । रेग्मी व्यापार तथा निकासी प्रवर्द्धन केन्द्रका पूर्वनायब कार्यकारी निर्देशक हुन् ।"
"अपहेलित सार्वजनिक अस्पताल, मारमा सर्वसाधारण","पूर्वप्रधानमन्त्री केपी शर्मा ओलीको मिर्गौला प्रत्यारोपण हुँदा, उनको भोगाइ र यसको उपचार पद्धतिका बारेमा विभिन्न कोणबाट समाचार बने । अन्य नेताभन्दा ओलीको उपचार अवधि लामो र व्यय पनि धेरै भएकाले बढी महत्त्व पाएको हुन सक्छ । ओलीको मात्र होइन, धेरै राजनीतिज्ञको उपचार राज्यकोषबाट हुने गरेको छ । स्वदेशमा उपचार सम्भव नहुँदा, सम्बन्धित चिकित्सकीय प्रेषण पद्धतिबाट विदेशमा उपचार हुनु अस्वाभाविक होइन तर सम्भव हुँदाहुँदै प्रायः नेता बाहिरै जानु विडम्बनापूर्ण छ । राज्यकोष भरिदिने स्वदेशी तथा विदेशी श्रमिक र तिनमा आश्रित परिवार भने राज्यबाट पाउनुपर्ने न्यूनतम सेवाबाटै वञ्चित छन् ।स्वदेशमा सार्वजनिक अस्पतालहरूको स्तरवृद्धितिर ध्यान नदिने तर नेताहरू सरकारी खर्चमा उपचारार्थ विदेश जाने क्रम गणतन्त्र स्थापना भएपछि पनि बढ्दै जानु दुःखद छ । संघीय एवं सार्वजनिक अस्पतालहरू अभाव ग्रस्त हुनु, अव्यवस्था र राजनीतिक हस्तक्षेपका कारण स्थिति झन्झन् खस्किँदै जानु अनि विदेशमा उपचाररत नेताहरूको हेरचाहको नाममा परिवारका सदस्यहरूको किनमेलसमेत राज्यकोषबाट हुनु गरिब नागरिकको शोषण नै हो । हाल स्वास्थ्य तथा जनसंख्या मन्त्रालयले स्वास्थ्य सेवा सुधारका लागि पाँच अर्ब वैदेशिक सहयोगको मागेको छ । तर, सेवा सुधार हुन नसक्नुको मूल कारण रकम अभाव हो कि त्यसको सदुपयोग हुन नसक्नु ?बर्सेनि सामान्य निजी अस्पतालमा भन्दा पनि कम शल्यक्रिया हुने र एक दर्जन जति मात्रै आईसीयू सेवा (हाल केही वृद्धि भएको) उपलब्ध हुने वीर अस्पतालमा वार्षिक दुई अर्बभन्दा बढी खर्च हुन्छ, जबकि सोही रकमले निजी क्षेत्रमा कैयौं गुणा बढी सेवा दिन सकिन्छ । दुर्भाग्य, त्रिभुवन विश्वविद्यालयको शिक्षण अस्पताल, धरानको स्वास्थ्य विज्ञान प्रतिष्ठानजस्तै वीर अस्पताल पनि आर्थिक अनियमितताको केन्द्र बनेको छ । यसमा अस्पताल व्यवस्थापन पक्ष, उच्च राजनीतिक नेतृत्व र नियमनकारी निकायका व्यक्तिबीच मिलेमतो हुने गरेको छ । महँगा उपकरणहरू खरिदमा व्यापक आर्थिक चलखेल हुने गरेको तथ्य सञ्चारमाध्यमले नै बेलाबेला प्रकाश पारिरहन्छ ।सेवा प्रवाहमा मुख्य समस्या उपलब्ध जनशक्तिको अधिकतम परिचालन हुन र कार्यसम्पादन पारिश्रमिक र मूल्यांकनका आधार बनाउन नसक्नु नै हो । चिकित्सकहरूले बिहान र बेलुका बायोमेट्रिक्समा अनुहार देखाउनुलाई नै नियमित रूपमा जिम्मेवारी निर्वाह गरेको मानिनु हुन्न । सार्वजनिक अस्पतालहरूको व्यवस्थापनको जिम्मेवारी क्षमता, वरिष्ठता एवं सम्बन्धित विषयमा दक्षता हासिल गरेका व्यक्तिलाई अधिकार र पारिश्रमिकसहित निश्चित अवधि तोकेरै दिनुपर्छ । भारतको एपोलो अस्पतालमा हालै मिर्गौला प्रत्यारोपण गरेका पूर्वप्रधानमन्त्री झलनाथ खनालको उपचार खर्च पनि सरकारले बेहोरेको छ । खनालले दाबी गरे जस्तो के उनी वास्तवमै मिर्गौला प्रत्यारोपण गर्न आर्थिक रूपमै अक्षम हुन् त ? निजी सम्पत्ति उनले दाबी गरे जत्तिकै मात्र हो त ? यहाँ खनालको मात्र होइन, अन्य नेताको जीवनशैली र उनीहरूले दाबी गरेको सम्पत्तिको परिमाण मेल खान्न । त्यसो त, कर एवं नियमनकारी निकाय छल्ने नियतले सम्पत्ति लुकाउने, अरूका नाममा थुपार्ने या लगानी गर्ने र चुनाव या पद प्राप्तिका लागि खर्च गर्ने प्रवृत्ति छिपेको छैन । मुलुकको राजनीतिक परीवर्तनमा योगदान पुर्याएका, जेलनेल बसेका नेताहरूप्रति राज्यको पनि जिम्मेवारी छ तर उनीहरू विदेशमा उपचार गर्न जाँदा अन्य व्यक्तिमा पनि स्वदेशमै उपलब्ध उपचार सेवा लिनुको सट्टा सकीनसकी विदेश जाने मनोविज्ञान हाबी हुन्छ । साथै यसले स्वदेशी सार्वजनिक अस्पतालहरूको स्तरवृद्धिलाई बाधा पुर्याइरहेको छ । नागरिकलाई निःशुल्क आकस्मिक एवं अत्यावश्यक सेवा उपलब्ध गराउन, राज्यलाई जिम्मेवार बनाउन नेपालका प्रभावशाली चिकित्सकहरूको पनि जिम्मेवारी उत्तिकै हुन्छ । नेपाल मेडिकल काउन्सिलका वर्तमान अध्यक्ष एवं प्रभावशाली चिकित्सकले मूत्रनलीको पत्थरलाई आधुनिक प्रविधिबाट तत्कालै निकाल्न नसकेको भए, मिर्गौला नै गुमाउनुपर्ने कुरा सामाजिक सञ्जालमा लेखे । तर, उनीलगायत अन्य प्रभावशाली चिकित्सकहरूले नागरिकलाई बिनासर्त र निःशुल्क आकस्मिक सेवाको सुनिश्चितताका लागि आफ्नो पहुँचको उपयोग गरेनन् भन्ने गुनासो छ । नेपाल चिकित्सक संघले पनि यसतर्फ प्रभावकारी भूमिका खेल्न सकेको छैन । निजी क्षेत्रसँग आबद्ध भए पनि वरिष्ठ चिकित्सकहरूले सार्वजनिक एवं निजी क्षेत्रमार्फत पनि आकस्मिक सेवालाई आवश्यकताअनुसार राज्यबाट शोधभर्ना हुने गरी निःशुल्क हुने व्यवस्थाका लागि कम्तीमा आवाज उठाउनुपर्थ्यो ।केही महिनाअघि भारतीय विज्ञलाई समेत निम्त्याएर त्रिवि शिक्षण अस्पतालमा आधा करोड रुपैयाँभन्दा बढी सरकारी खर्चमा एक बालकको सफलतापूर्वक कलेजो प्रत्यारोपण भएको थियो । चितवनको निजी मेडिकल कलेजमा पनि भारतमा उच्च तालिमप्राप्त नेपाली र यहीँका उत्साही प्रत्यारोपण विशेषज्ञहरूको संयुक्त प्रयास र बिरामी स्वयंको खर्चमा सफलतापूर्वक कलेजो प्रत्यारोपण भएको थियो । तर, यस्ता गम्भीर स्वास्थ्य समस्याबाट गरिब नागरिक पनि ग्रस्त हुने गरेका छन् । समयमै आकस्मिक शल्यक्रिया उपलब्ध नहुँदा मिर्गौला गुमाउनेहरूको संख्या वार्षिक एक हजारभन्दा बढी छ । केही महिनाअघि पंक्तिकार कार्यरत कोहलपुर मेडिकल कलेजको नाककानघाँटी विभागमा घाँटीभित्र गहिरो सुजन पैदा भएको, सामान्य परिवारका दस वर्षीय बालकलाई उपचारार्थ दैलेखबाट ल्याइयो । स्नायुको नसाबाट उत्पन्न भएको डल्लोको निदान गर्न अभिभावकको समेत अनुरोधमा उनलाई राजधानीस्थित सरकारी अस्पताल प्रेषित गरियो ।केही हप्ताअघि बिरामीका अभिभावकसँग बुझ्दा राजधानीकै कुनै क्यान्सर अस्पतालमा सेकाइसहितको उपचार भइरहेको र त्यसका लागि करिब १२ लाख रुपैयाँ खर्च हुने भएकाले खाडी मुलुकका श्रमिकहरूबाट चन्दा उठाइरहेको थाहा पाइयो । त्यसको केहीपछि फोन गर्दा बालकको उपचार नभएको जानकारी पाएँ । यदि वीर अस्पतालमा लिनियाक रेडियोथेरापी मात्रै नियमित रूपमा उपलब्ध गराउन सकेको भए, न्यून आर्थिक अवस्था भएका क्यान्सरका यस्ता बिरामीलाई राहत पुग्ने थियो । गम्भीर प्रकारका संक्रमण या आकस्मिक सर्जिकल समस्याबाट प्रभावित भएकाहरूले समयमै स्तरीय उपचार नपाएर अकालमा मृत्यु हुने तथा मिर्गौलालगायतका अंग गुमाउनुपर्नेहरूको संख्या नेपालमा ठूलो छ ।हुनेखानेहरूदेखि मध्यम आर्थिक अवस्था भएकाहरूसमेत ऋणधन गरी भारतका मेदान्त, एपोलो, राजीव गान्धी आदि अस्पतालमा गई उपचार गरिरहेछन् । केहीअघि मलाई मेदान्तका एक कर्मचारीले भनेका थिए, दिनहुँजसो काठमाडौंबाट एयर एम्बुलेन्सहरू उतारिन्छन्, यो क्रममा कमिसनको ठूलै चलखेल पनि हुने गर्छ । एउटा जटिल केस रेफर गर्दा कमिसनबापत मोटो रकम दिइन्छ, यहाँ दसौं लाखमा हुने अंग प्रत्यारोपण गराउन दलाली गर्नेहरू उता टन्नै छन् । तथ्यतथ्यांक बटुल्दै व्यवस्थित अनुसन्धान गर्ने हो भने जटिल शल्यक्रिया, क्यान्सर, मुटु आदिका बिरामीको उपचारमा यो भन्दा उदेकलाग्दो प्रवृत्ति उजागर हुनेछ ।वीर अस्पतालले २०५० सालतिरै बर्सेनि सयौंको संख्यामा मिर्गौलासहित कलेजो, फोक्सो एवं मुटुको समेत प्रत्यारोपण सेवा सञ्चालन गर्नुपर्ने थियो । तर अहिले पूर्वप्रधानमन्त्रीको पेटको ननम्यालिग्नेन्ट न्योप्लासियाको सामान्य शल्यचिकित्सा गर्दा पनि गर्व गर्नुपर्ने स्थिति छ । दलगत राजनीतिले गाँजेको वीर अस्पतालमा अनुशासनहिनता, गैरजिम्मेवारीपन र अनुत्तरदायित्व व्याप्त छ । सरकारबाट करिब दुई अर्ब जति खर्च हुने अस्पतालमा वार्षिक जम्मा चार हजार जतिको सल्यक्रिया हुन्छ, जुन सामान्य निजी अस्पतालको भन्दा पनि कम हो । प्रतिकारात्मक सेवा गाउँगाउँबाट सुदृढ गराउँदै जान आवश्यक छ भने उपचारात्मक सेवाको प्रवर्द्धन वीरलगायतका उपत्यका एवं मोफसलका केन्द्रीय एवं संघीय अस्पतालहरूबाट सुरु हुनु वाञ्छनीय हुन्छ । सम्पूर्ण संघीय, केन्द्रीय अस्पताल एवं प्रतिष्ठानहरू एउटै छानाभित्र समेटेर प्रतिस्पर्धा, वरिष्ठता, योग्यता र सक्षमताका आधारमा निश्चित अवधि तोकेरै जिम्मेवारी दिनुपर्छ ।कहीँ नभएको जात्रा हाँडी गाउँमा भनेजस्तै छ नेपालको स्वास्थ्य क्षेत्र । सार्वजनिक अस्पतालहरूको स्तरोन्नति गर्दै तिनलाई क्रमशः चिकित्सा शिक्षा र सेवामा संलग्न गराउनुको सट्टा आफ्नै नीतिविपरीत आफ्नाहरूलाई भीसी, रेक्टर, रजिस्ट्रार आदि पदमा नियुक्ति दिलाउने प्रतिष्ठानमा परिणत गराइँदै छ । राप्तिको उपक्षेत्रीय, राजविराजको प्रादेशिक, हेटौंडाको तात्कालिक क्षेत्रीय, पोखराको तात्कालिक क्षेत्रीय, जुम्लाको तात्कालिक अञ्चल आदि अस्पताल अहिले उपकुलपति, रेक्टर, रजिस्ट्रार आदि पदाधिकारीहरूले ओगटेका छन् । अस्पतालपिच्छे यस्ता पदाधिकारीहरू राख्नुभन्दा चिकित्सा शिक्षा ऐनमा व्यवस्था भएको केन्द्रीय चिकित्सा विश्वविद्यालयको व्यवस्था गरी ती अस्पतालहरूमा एक निर्देशक र शैक्षिक कार्यका लागि एक प्राचार्य नियुक्ति गर्नु उपयुक्त हुन्छ । नागरिकलाई स्तरीय सेवाको सुनिश्चितताका लागि सेवाको सांगोपांग नियमन गर्न सक्ने एक नियमनकारी निकायको आवश्यकता छ । अधिकार सम्पन्न आयोगद्वारा चिकित्सा शिक्षाको व्यवस्थापन सुरु भइसकेको अवस्थामा नेपाल मेडिकल काउन्सिललाई पनि अधिकार सम्पन्न संस्थाको रूपमा स्थापित गर्न कानुनमा संशोधन गर्ने सुझावहरू प्रस्तुत भएका छन् । यसमा काउन्सिलका वर्तमान पदाधिकारीहरूको पहल र सक्रियताको खाँचो छ । पौडेल नेपाल मेडिकल काउन्सिलका निवर्तमान सदस्य हुन् ।"
निर्मलाको जग्गा हडप्न भूमाफिया र छिमेकीको षड्यन्त्र,"छिमेकीसमेत लागेछिमेकी निजामुद्दिन इद्रिसीले निर्मलाको घरसहित ६ सय २० वर्गमिटर (लगभग दुई कट्ठा) जग्गा आफ्नो नाममा गराएका छन् । निजामुद्दिनले पत्नी जुवेदा इद्रिसीका नाममा जग्गा अदालती प्रक्रियाबाट नामसारी गरेको देखिन्छ । निजामुद्दिनका अनुसार औषधि उपचार गर्न भनेर ३ लाख रुपैयाँ निर्मलाले ऋण लिएकी थिइन् । निर्मलालाई ऋण दिएको मिति भने उनले बताउन सकेनन् । बोलीका आधारमा ऋण दिएको हुँ, उनले भने, पैसा तिर्न सकिन भने जग्गा दिन्छु भनेकी थिइन् ।निर्मलाले ऋण तिर्न नसकेपछि मुद्दा हालेको र अदालतको फैसलाअनुसार २०७२ मा उक्त जग्गाको लालपुर्जा आफूले प्राप्त गरेको निजामुद्दिनको भनाइ छ । उक्त जग्गा इद्रिसीले तीन वर्षअघि सन्तोष बर्मालाई बिक्री गरेका छन् । कागजी प्रमाणमा निर्मला आफैं उपस्थित भएर २०६९ देखि २०७६ सम्म जग्गा बिक्री गरेको देखिन्छ । प्रहरीले भने निर्मला २०६८ सालदेखि नै भारतमा बस्दै आएको बताएको छ । निर्मलाका श्रीमान् भन्दै आएका अर्जुन कुर्मीको बयानका आधारमा प्रहरीले यस्तो दाबी गरेको हो । बेपत्ता भनिएकी निर्मलाका विषयमा भने प्रहरीले लामो समयदेखि कुनै खोजतलास गरेको देखिँदैन । उनलाई भूमाफियाले आवश्यक पर्दा ल्याउने र जग्गा नामसारी गराई फेरि भारत पठाउने गरेको अनुमान एक थरीको छ ।२०७७ मा बाँकेस्थित महिला अधिकार मञ्चकी केन्द्रीय सदस्य मनकुमारी गुरतालको नामबाट धनसम्पत्तिका लागि निर्मलाको अपरहण गरी हत्या गरेको आरोपमा बादशाह कुर्मी, रमेश थापा, रत्न थापा, पार्वती विष्ट, कृष्णमुरारी सिंह, कुँवर बबनसिंह, उर्मिला कनौजिया, अमरलाल कुर्मी र धीरेन्द्रसिंह गरी ९ जनाका नाममा जाहेरी दिइएको छ । तर, निर्मलाको घरबार हडपेका छिमेकी निजामुद्दिन इद्रिसीको भने उजुरीमा नाम छैन ।निर्मलाको जग्गा भूमाफियाले आँखा लगाएको चाल पाएपछि बादशाहले जग्गा संरक्षण गर्ने हेतुले जिल्ला प्रशासन कार्यालयसम्म पुगेर लालपुर्जा बुझाएका थिए । यसबीचमा निर्मलाको जग्गा कहाँकहाँ बिक्री भयो भन्ने जानकारी नभएको उनले बताए । मैले जग्गा संरक्षण गर्न खोजें, उनले भने, उल्टै मलाई जग्गा खाएको आरोप लगाइयो । बादशाहका नाममा निर्मलाको कुनै पनि जग्गा नामसारी वा पास भएको देखिँदैन ।"
बयान लिँदै सरकारी टोली,"(नेपालगन्ज)  बाँके परस्पुरकी निर्मला कुर्मी बेपत्ता र नवाजी गाउँकी नन्कुन्नी धोबीको मृत्युबारे अनुसन्धान गर्न सरकारले गठन गरेको छानबिन समितिले बयान लिन थालेको छ । करोडौंको जग्गा हडप्न निर्मलालाई १२ वर्षदेखि बेपत्ता पारिएको र घरेलु हिंसाकी सिकार भएकी नन्कुन्नीको मृत्यु नभई हत्या भएको आरोप छ । समितिका पदाधिकारीहरूले सुरक्षा अधिकारी र घटनासँग सम्बन्धित व्यक्तिहरूसँग बयान लिइरहेका छन् । निर्मला र नन्कुन्नीको गाउँमै पुगेर स्थानीयहरूसँग बयान लिइरहेको छानबिन समितिका संयोजक गृह मन्त्रालयका सहसचिव हीरालाल रेग्मीले बताए । दुई महिलाका बारेमा प्रहरीमा दर्ता भएको मुद्दा हेर्ने सुरक्षाकर्मीसँग पनि बयान लिइरहेका छौं । सुरक्षा अधिकारीहरूसँग पनि छलफल भइरहेको छ, उनले भने । समितिका सदस्यहरु अनुसन्धानका लागि ५ दिनअघि नेपालगन्ज आएको हो । निर्मला बेपत्ता घटना गम्भीर रहेको भन्दै समितिले छानबिन गर्न सीआईबीलाई सिफारिस गर्न सक्ने बताइएको छ । छानबिन समिति सदस्य मोहम्मद शेर बागवानले तत्कालीन सुरक्षा अधिकारी, जग्गा पास गर्ने मालपोत कर्मचारीलगायतको मिलेमतो हुन सक्ने भन्दै सीआईबीलाई छानबिनका लागि सिफारिस गर्ने बताए । घटना निकै संवेदनशील छ । त्यसैले सीआईबीलाई घटनाको छानबिन गर्न दिनुपर्छ, उनले भने, समितिले बिहीबार सरकारलाई प्रतिवेदन बुझाउनेछ । नेपालगन्ज१७ परस्पुरमा रहेको ४ बिघाभन्दा बढी जग्गा हडप्न १२ वर्षअघि निर्मलाको हत्या भएको दाबी अधिकारकर्मीको छ । उनका श्रीमान्को मृत्यु भएपछि २ छोराको पनि मृत्यु भएको थियो । त्यसलगत्तै तत्कालीन सांसद बादशाह कुर्मी, जग्गा कारोबारी रमेश थापालगायत ८ जनाले उक्त जग्गा हडप्न निर्मलालाई अपहरण गरेको जाहेरी प्रहरीमा दर्ता छ । तर प्रहरीले भरपर्दो अनुसन्धान नगरेको भन्दै अधिकारकर्मीहरू आन्दोलनमा उत्रिएका थिए । गत साउनमा नवाजी गाउँस्थित आफ्नै घरमा मृत भेटिएकी नन्कुन्नी र निर्मलाको न्यायका लागि अधिकारकर्मी रुबी खानको नेतृत्वमा संघर्ष सुरु भएको थियो । तर सुनुवाइ नभएपछि नेपालगन्जबाट २० दिन पैदल हिँडेर उनीहरू काठमाडौं पुगी माइतीघरमा दैनिक धर्ना दिएका थिए । चर्को दबाबपछि सरकारले छानबिन समिति गठन गरेको हो ।"
किसानलाई राहत छिट्टै,"(काठमाडौं)  बेमौसमी वर्षापछिको बाढीबाट पीडित किसानलाई राहत दिन सातै प्रदेश सरकार सहमत भएका छन् । संघीय कृषि तथा पशुपन्छी विकासमन्त्री महिन्द्र राय यादवको अध्यक्षतामा मंगलबार सातै प्रदेशका कृषिमन्त्री र सचिव सहभागी संघ तथा प्रदेशस्तरीय समन्वय बैठकमा राहत दिनेबारे उनीहरूले सहमति जनाएका हुन् । पूर्ण, आंशिक र सामान्य क्षतिका आधारमा मापदण्ड बनाएर राहत दिने सहमति भए पनि कहिलेबाट वितरण गर्ने यकिन छैन । पीडित किसानलाई सक्दो छिटो राहत दिनेमा सबै मन्त्रीको एउटै स्वर छ । किसानलाई राहत दिन्छौं, वाग्मती प्रदेश, भूमि व्यवस्था, कृषि तथा सहकारी सचिव शरणकुमार पाण्डेले भने । वर्षाले मुलुकभर ८ अर्ब २६ करोड ८० लाख रुपैयाँको धान क्षति भएको प्रारम्भिक अध्ययनले देखाएको छ । प्रदेशस्तरबाट प्राप्त धानबालीको क्षति विवरणअनुसार ७ प्रदेशमा २ लाख ८५ हजार ५ सय ९ हेक्टरमा रोपेको धानबालीमा असर पुगेको छ । यसमध्ये ८५ हजार ५ सय ८० हेक्टर क्षेत्रफलमा लगाइएको धानमा क्षति पुगेको प्रारम्भिक अध्ययनले देखाएको छ । वर्षाले पशुपन्छी क्षेत्रमा पनि क्षति पुर्याएको छ । थप विवरण संकलनका लागि केन्द्रबाट सात वटा टोली पठाइसकिएको छ । मन्त्रिपरिषद् बैठकले पनि सोमबार धान बालीमा भएको क्षतिको अध्ययन गरी तीन दिनभित्र प्रतिवेदन बुझाउन कार्यदल गठन गरेको छ । गृह मन्त्रालयका सचिवको संयोजकत्वमा गठित कार्यदलमा कृषि तथा पशुपन्छी विकास मन्त्रालयका सचिव, अर्थ मन्त्रालयका सचिव, उद्योग वाणिज्य मन्त्रालयका सचिव, संघीय मामिला तथा सामान्य मन्त्रालयका सचिव र राष्ट्रिय योजनाका सचिव सदस्य छन् । क्षतिको यकिन भएपछि सरकारले राहत दिने जनाइएको छ । केन्द्रसँगै केही प्रदेश सरकारले पनि राहतका लागि बजेट विनियोजन गरेका छन् । मंगलबारको बैठक राहत कसरी र कुन विधिबाट वितरण गर्नेमा केन्द्रित भएको बताइएको छ । राहत दिनेबारे विभिन्न मोडलमा छलफल भएको संघीय कृषि तथा पशुपन्छी विकास मन्त्रालयका पशुपन्छी विकास सचिव गोविन्दप्रसाद शर्माले बताए । धान, केरा, पशुपन्छीलगायतमा क्षति पुगेको छ । पहिलो प्राथमिकता क्षतिको यकिन गर्ने र त्यसपछि कुन तहमा कसरी जान सकिन्छ (बैंक ब्याज, ऋण, राहत) भन्ने हो । क्षतिको पूर्ण विवरण आएपछि राहतको प्रस्ताव गृह र संघीय मामिला मन्त्रालयमा पठाउँछौं, शर्माले भने । बैठकमा किसान, मुक्त कमैयाका लागि एउटा र सम्पन्न वर्गका लागि सामाजिक न्यायिकका हिसाबले राहत वितरण गर्नेबारे पनि छलफल भएको थियो । मन्त्रालयले प्रस्ताव गरेपछि किसानलाई दिइने राहतबारे मन्त्रिपरिषद्ले नै निर्णय गर्छ । त्यसपछि किसानले पाउनेछन् ।विपद्मा किसानलाई राहत दिनकै लागि संघीय कृषि तथा पशुपन्छी विकास मन्त्रालयले यसअघि नै ४ करोड रुपैयाँ छुट्याएको थियो । प्रदेश सरकारहरूले पनि यसैगरी रकम विनियोजन गरेको सचिव शर्माले जानकारी दिए । छलफलमा सुदूरपश्चिमले २५ करोड र वाग्मती प्रदेशले एक करोड रुपैयाँ विनियोजन गरिसकेको जनाएका छन् । छलफलमा पूर्ण, आंशिक र सामान्य क्षतिका आधारमा मापदण्ड बनाएर राहत दिने निर्णय भएको संघीय कृषि मन्त्रालयका प्रवक्ता प्रकाशकुमार सञ्जेलले बताए । पालिकाहरूको समन्वयमा क्षतिको विवरण संकलन गरी एक साताभित्र मन्त्रालयमा पेस गर्ने निर्णय भएको छ, सञ्जेलले भने, पूर्ण, आंशिक र सामान्य क्षति पुगेको क्षेत्रफलका आधारमा पीडित किसानलाई राहत उपलब्ध गराउन निश्चित मापदण्ड बनाउने र प्रतिइकाइ क्षेत्रफलमा निश्चित राहत दिने निर्णय भएको छ । बैठकले आगामी सिजनका लागि मल, बीउबिजन तथा सिँचाइ सामग्री निःशुल्क दिने र किसानको वर्गीकरणका आधारमा ऋण तथा ब्याज मिनाहाछुटको व्यवस्थाका लागि पहल गर्नेसमेत निर्णय गरेको उनले बताए । क्षतिको विवरण प्राप्त भएपछि कृषि तथा पशुपन्छी विकास मन्त्रालयको राहतका लागि आवश्यक बजेट अनुमान तयार गरी बजेट व्यवस्थाका लागि प्रस्ताव पेस गर्ने निर्णय भएको उनले जनाए । प्रारम्भिक अध्ययनले सबैभन्दा बढी क्षति लुम्बिनी प्रदेशमा पुगेको देखाएको छ ।"
३ दिनमा १९४ अंक बढ्यो नेप्से,काठमाडौं (कास) सेयर कारोबार मापक नेप्से परिसूचक पछिल्ला तीन दिनमा १ सय ९३९६ अंक बढेको छ । गत आइतबारदेखि लगातार बढेको नेप्से मंगलबारसम्म उक्त अंक बढेको हो । गत आइतबार साढे २७ अंक बढेको नेप्से सोमबार ८७६३ र मंगलबार ७८८२ अंकले उकालो लागेको थियो । यससँगै मंगलबार समग्र नेप्से २ हजार ७ सय ५१०७ बिन्दुमा पुगेको छ । उक्त दिन कारोबारमा आएकामध्ये १३ वटा उपसमूहकै परिसूचक धेरैले बढेपछि समग्र नेप्से राम्रो सुधार भएको हो ।खासगरी पछिल्लो एक सातायता धेरैजसो दिन सेयर बजार बढेको छ । बैंकको ब्याजदर वृद्धिमा राष्ट्र बैंकले हस्तक्षेप गरेपछि सेयर बजारमा सकारात्मक प्रभाव परेको जानकारहरू बताउँछन् ।
"प्रधानमन्त्री तथा मन्त्री आवास निर्माण म्याद सकियो, काम सकिएन","(काठमाडौं)  प्रधानमन्त्री, मन्त्री, राष्ट्रियसभाका अध्यक्ष, उपाध्यक्ष, प्रदेश प्रमुखलगायत सरकारी उच्चपदस्थ अधिकारी बस्ने आवास निर्माणको ठेक्का सम्झौता समय सकिए पनि काम अझै सम्पन्न हुन सकेको छैन । तिनको भौतिक प्रगति कम छ । मन्त्री, उपसभामुख, राष्ट्रिय सभा अध्यक्ष र उपाध्यक्षको आवास निर्माणको ठेक्का सम्झौता समय सकिनै लाग्दा तिनको प्रगति भने ६५ प्रतिशत मात्र छ । यी भवन निर्माणको ठेक्का श्रीकोहनुमान जेभीले २०७६ कात्तिकमा लिएको हो । सम्झौताअनुसार २०७८ कात्तिक २६ मा काम सकिसक्नुपर्नेछ । तर प्रगति कम रहेकाले १७ दिनभित्र तिनको निर्माण सकिने अवस्था छैन । ललितपुरको भैंसेपाटीमा करिब ९६ रोपनीमा मन्त्री आवासका लागि २४ र प्रतिनिधिसभाका उपसभामुख, राष्ट्रिय सभाका अध्यक्ष र उपाध्यक्षका लागि एकएकवटा भवन निर्माण भइरहेका छन् । निर्माणको ठेक्का रकम १ अर्ब ३ करोड ४६ लाख रुपैयाँ छ । मन्त्री आवास परिसरमा स्विमिङ पुल पनि निर्माण गरिनेछ । यसैगरी प्रधानमन्त्री बस्दै आएको भवन पुरानो भएर बालुवाटारमा नयाँ भवन बनाउन थालेको दुई वर्ष भयो । तर निर्माणको काम अझै सकिएको छैन । २०७६ भदौ १२ मा भएको सम्झौताअनुसार २०७८ भदौमा निर्माण सक्नुपर्ने हो । ठेक्का सम्झौताको समय सकिँदा भौतिक प्रगति ८४ प्रतिशत मात्र छ । पाँच रोपनी क्षेत्रमा प्रधानमन्त्रीको पारिवारका लागि आवास र आगन्तुकसँग भेटघाट गर्न सार्वजनिक भवन निर्माण जारी छ । कन्टेक निर्माण कम्पनीले ३३ करोड ८० लाख रुपैयाँमा यसको ठेक्का लिएको हो । कोभिडले गर्दा तोकिएकै समयमा निर्माणको काम सक्न समस्या भएको सहरी विकास मन्त्रालयका सहसचिव एवं विशेष भवन निर्माण आयोजना प्रमुख दिलीपशेखर श्रेष्ठले बताए । केहीको सुरु म्याद सकिइसकेको छ, केहीको बाँकी छ, उनले भने, कोभिडले काम गर्न नपाएको भन्दै सरकारले निर्माण व्यवसायीलाई ६ महिना समय थपिदिएको छ, त्यो अवधिभित्र करिबकरिब काम सकिनेछ । उनका अनुसार उक्त समय चैत मसान्त हो । भैंसेपाटीमै २७ रोपनीमा प्रदेश प्रमुख र मुख्यमन्त्रीको आवास निर्माण जारी छ । सातै प्रदेशका मुख्यमन्त्री र प्रदेश प्रमुखका लागि सात भवन बनिरहेका छन् । यी भवनको निर्माण गत असोज २६ भित्र सकिइसक्नुपर्ने हो । तर अहिलेसम्म भौतिक प्रगति ६५ प्रतिशत मात्र छ । यसको ठेक्का केसीसमानान्तर जेभीले ७२ करोड ४७ लाख ९४ हजार रुपैयाँमा लिएको हो । सम्झौताअनुसार संघीय संसद् भवनबाहेक सबैको समय सकियो, केहीको कात्तिकभित्र सकिँदै छ, श्रेष्ठले भने, कोभिडले बाहिरबाट निर्माण सामग्री ल्याउन सकिएन, जनशक्ति अभाव भयो । त्यसैले तोकिएको समयमा काम सक्न समस्या भयो । थपिएकै समयमा काम सक्ने गरी निर्माण जारी रहेको उनको दाबी छ । निर्माण व्यवसायीलाई तोकिएकै समयमा काम सक्न भन्दै निर्माणमा खटिने जनशक्ति बढाउन दबाब दिइरहेका छौं, अहिले चाडबाडले जनशक्ति केही कम छन्, श्रेष्ठले भने, छठपछि जनशक्ति थप गर्दै कामको रफ्तार बढाउन निर्माण व्यवसायी सकारात्मक देखिएका छन् । केही समस्या आइपरे तोकिएको समयमा सक्न समस्या हुने उनको भनाइ छ । बालुवाटारमा निर्माणाधीन सार्वजनिक भवनमा मिनी क्याबिनेट चलाउन मिल्ने र ब्याङवेट हल अनि प्रेस रहनेछन् । दुवै तीनतले भवन हुन् । प्रधानमन्त्रीको निजी आवासमा भने बंकर पनि बन्नेछ । सिंहदरबार परिसरमा निर्माण थालिएको संघीय संसद् भवनको भौतिक प्रगति ३४ प्रतिशत छ, जसको ठेक्का २०७६ असोज १६ मा टुन्दीसेक जेभीले ५ अर्ब ६८ करोड ३९ लाख रुपैयाँमा ठेक्का लिएको हो । २०७९ असोज १६ मा यसको निर्माण सकिसक्नुपर्नेछ । निर्माणको समय अझै बाँकी छ, यसका लागि कोभिडको ६ महिना समय थप हुनेछ, सहसचिव श्रेष्ठले भने, त्यसैले तोकिएकै समयमा निर्माण सक्ने गरी काम भइरहेको छ । १ सय ५१ रोपनी क्षेत्रफलमा ११ वटा ब्लक बन्नेछन् । प्रतिनिधिसभा भवन भुइँतलामा चार सय र बाल्कोनीमा तीन सय गरी सात सय जना अटाउने क्षमताको हुनेछ । राष्ट्रिय सभा भवनमा भुइँतलामा सय र बाल्कोनीमा दुई सय गरी तीन सय जना अट्नेछन् । सबै पार्टीको संसदीय दल कार्यालय यहीँ बन्ने श्रेष्ठले जनाए । १५ वटा संसदीय समितिका बैठक हल पनि निर्माण गरिँदै छ । समिति अध्यक्षहरूको छुट्टाछुट्टै कार्यकक्ष बन्नेछ । मिनी प्रेस पनि यहीँ रहनेछ । म्युजियम र लाइब्रेरी पनि भवन परिसरमै छुट्टै बन्ने उनको भनाइ छ । कर्मचारी र सांसदका लागि छुट्टाछुट्टै क्यान्टिन भवन बन्नेछन् । ३ सय ५० गाडी अट्न सक्ने खुला पार्किङ बन्नेछ । यसको मुख्य भवन निर्मणको काम एक महिनाभित्र सकिनेछ, इलेक्ट्रिकल मेकानिकल पाटोको काम पनि सँगसँगै भइरहेको छ, श्रेष्ठले भने, अन्य काम पनि अघि बढाउने तयारीमा छौं ।"
तिहारलाई साढे १८ लाख माला,"(काठमाडौं)  तिहार नजिकिँदै जाँदा फूल किसानदेखि व्यापारीसम्मलाई भ्याइनभ्याई सुरु भएको छ । अघिपछिको तुलनामा तिहारका बेला सयपत्री, मखमली र गोदावरी फूलको प्रयोग धेरै हुने भएकाले माग बिस्तारै बढ्दै छ । नेपाल फ्लोरिकल्चर एसोसिएसन (फ्यान) का अनुसार यस वर्ष पनि यहाँको माग धान्न पुग्ने गरी फूल उत्पादन भएको छैन ।गत वर्षको तुलनामा यसपालि फूलको खपत बढ्ने अनुमान गरेका छौं, एसोसिएसनका अध्यक्ष मीनबहादुर तामाङले भने, यो तिहारमा सयपत्री, मखमली र गोदावरी फूलका गरी १८ लाख ६५ हजार माला खपत हुने आकलन गरेका छौं । यसमध्ये झन्डै २ लाख ३२ हजार सयपत्री फूलका माला आयातको भर पर्नुपर्ने भएको छ, जुन भारतको कोलकाताबाट आयात हुने उनले जानकारी दिए । तिहारमा करिब १५ लाख ५० हजार सयपत्री, तीन लाख मखमली र १५ हजार गोदावरी फूलका माला प्रयोग हुने उनको भनाइ छ । थोकमा एक मिटरका सयपत्री फूलका मालाको मूल्य ५५६० रुपैयाँ र मखमली अनि गोदावरी फूलका मालाको मूल्य ३५४० रुपैयाँसम्म पर्न सक्ने फ्यानले जानकारी दिएको छ । बजारमा उपभोक्ताले भने प्रतिमाला ७०८० रुपैयाँसम्म तिर्नुपर्ने फ्यानको भनाइ छ । तिहारको पाँच दिनमा वर्षभरिको भन्दा सबैभन्दा धेरै कारोबार हुने गर्छ । २०७६ को तिहारमा २९ लाख फूलका माला बिक्री भएकोमा सात लाख माला आयात भएको थियो । गत वर्ष भने सयपत्री, मखमली र गोदावरीका १५ लाख फूलका माला खपत भएको एसोसिएसनको तथ्यांक छ । यसमा भारतबाट १ लाख ५० हजार माला आयात भएको थियो । कोभिडका कारण फूलका माला खपत कम भए पनि माग भने कम छैन, उनले भने ।काठमाडौं, भक्तपुर, ललितपुर, चितवन, धादिङ, मकवानपुर, नुवाकोट, काभ्रे, सिन्धुपाल्चोक, मोरङ, सुनसरी, कास्की, स्याङ्जा, धनुषा, महोत्तरीलगायत जिल्लामा सयपत्री फूलको व्यावसायिक खेती हुने गरेको छ । मखमली र गोदावरी फूल भने काठमाडौं उपत्यकाका तीन जिल्लामा बढी उत्पादन हुने फ्यानले जानकारी दिएको छ ।यसपालिको तिहारमा १० करोड ९ लाख रुपैयाँ बराबरको फूलको कारोबार हुने अनुमान रहेको महासंघका महासचिव विश्वमणि पोखरेलले बताए । सयपत्री, मखमली र गोदावरी फूलका मालाको मूल्य गत वर्षको भन्दा ५१० रुपैयाँ घट्ने उनको भनाइ छ । २०७३ मा करिब ५ करोड रुपैयाँको ८ लाख सयपत्री र ३ लाख मखमली फूलका मालाको कारोबार भएको फ्यानको तथ्यांक छ । २०७४ सालमा बढेर ७ करोड ५० लाख रुपैयाँ बराबरको १० लाख सयपत्री र ५ लाख मखमली फूलका मालाको कारोबार भएको थियो । २०७५ मा भने करिब ९ करोड २५ लाख रुपैयाँको १५ लाख सयपत्री, ७ लाख मखमली र १५ हजार गोदावरी फूलका माला खपत भएको फ्यानको तथ्यांक छ । २०७६ को तिहारमा करिब १८ लाख सयपत्री, ७ लाख मखमली र १५ हजार गोदावरी गरेर १३ करोड ४२ लाख रुपैयाँको कारोबार भएको थियो । २०७७ को तिहारमा १० करोड ७३ लाख रुपैयाँ बराबरको १५ लाख ३५ हजार सयपत्री, २ लाख मखमली र १५ हजार गोदावरी फूलको माला खपत हुने अनुमान गरिएकोमा बढी खपत भयो, उनले भने । चालु आवको साउनअसोजमा एक करोड ८४ लाख ५५ हजार रुपैयाँ बराबरको २ सय ७ टन फूल आयात भएको भन्सार विभागको तथ्यांक छ ।"
ब्युातिए लोपोन्मुख पोखरी,"(भक्तपुर)  संरक्षण अभावमा चौरमा परिणत भएका ऐतिहासिक पलिस्वाँ पुखुः (कमल पोखरी) को संरक्षण र पुनर्निर्माण कार्य थालिएको छ । भूमाफियाको कब्जामा पुगेका जग्गालाई स्थानीयले फिर्ता ल्याएपछि ऐतिहासिक पलिस्वाँ पुखुःले पुनर्जन्म पाएको हो । तत्कालीन बोडे गाउँ पञ्चायत वडा नं ६ कित्ता नम्बर १ को १५ रोपनी ९ आना सार्वजनिक जग्गा २०४२ मा व्यक्तिको नाममा दर्ता भई बिक्रीवितरण भएको थियो । व्यक्तिको नाममा किनबेच हुँदै आएको जग्गा २०२१ को नापीको अभिलेखमा भने सार्वजनिक पुखुः कै रूपमा रहेको उल्लेख छ । तर २०४२ असार ३१ गते कमल पोखरी कान्छी पोडेनीको नाममा दर्ता भई २०५१ माघ २२ मा अधिकृत वारेसनामा बकसपत्र गरी मनाङ घर भई काठमाडौं ठमेल बस्ने ग्ल्याल्पो गुरुङको नाममा पास भएको स्थानीय बताउँछन् । जसमध्ये १३ रोपनी ९ आना ग्ल्याल्पोको नाममा, १ रोपनी तेन्जी शेर्पिणीको नाममा, १ रोपनी कर्सी जद्योना गुरुङ गरी हाल ग्ल्याल्पोले अन्य विभिन्न व्यक्तिलाई जग्गा बिक्री गरिएको देखिन्छ । सार्वजनिक पोखरी भएको जग्गा खरिद बिक्री हुँदै आए पनि स्थानीयको विरोधका कारण कसैले उपभोग भने गर्न सकेका थिएनन् । केही वर्षअघि उक्त पोखरीमा माटो पुर्न आएका केही व्यक्तिलाई स्थानीयले लखेटेका थिए । जिल्ला अदालत भक्तपुरले २०७५ असार २० मा विभिन्न व्यक्तिको नाममा बिक्री हुँदै आएको ऐतिहासिक पलेस्वाँ पुखुः लाई सार्वजनिक पोखरीका रूपमा कायम गर्ने फैसला गर्यो । अदालतका न्यायाधीश मातृकाप्रसाद मरासिनीको एकल इजलासले २०३५ देखि व्यक्तिको नाममा गएको पोखरीको १५ रोपनी ९ आना जग्गा मध्यपुर थिमिवासीको सार्वजनिक सम्पत्ति रहेकाले त्यसको संरक्षण गर्न आदेशसहितको फैसला सुनाएको थियो । फैसलालगत्तै नगरपालिकाले संरक्षण अभियान थालेको मध्यपुर थिमि नगर प्रमुख श्रेष्ठले बताए । नगरपालिकाले पलिस्वाँ पुखुः संरक्षणका लागि गुरुयोजना नै तयार पारेको थियो । नगरपालिकाले पुखुः पुनर्निर्माणका लागि करिब ३ करोड रुपैयाँ खर्च भएको जनाएको छ । चार वर्षअघिसम्म ऐतिहासिक, सांस्कृतिक महत्त्वको विष्णुकुण्डको अवस्था पनि त्यस्तै थियो । करिब दुई दशकपछिको स्थानीय जनप्रतिनिधि र युवाको पहलमा मध्यपुर थिमि४ स्थित ऐतिहासिक विष्णुकुण्ड पुखुः (पोखरी) ले पनि पुनर्जीवन पाएको छ । घाँसे झाडीमा परिणत भएको विष्णुकुण्डलाई मध्यपुर थिमि नगरपालिकाले जीर्णोद्धार गरी मुहार फेरिदिएको छ । संरक्षणको अभावमा उक्त पोखरी भासिएर लोप हुने अवस्थामा पुगेको थियो । स्थानीयको समेत श्रमदानमा विष्णुकुण्ड वरिपरि इँटाको पर्खाल लगाएर बत्ती जडान गरी आकर्षक बनाइएको छ ।मध्यपुर थिमि४ स्थित अन्य ऐतिहासिक दुईपोखरी (निगु पुखुः) को संरक्षण तथा पुनर्निर्माण पनि अन्तिम चरणमा पुगेको छ । संरक्षण अभावमा पानी सुकेर वर्षौंदेखि खेल मैदानमा परिणत दुईपोखरी उपभोक्तामार्फत संरक्षण थालेको नगर प्रमुख श्रेष्ठले बताए । नगरपालिकाले दुई चरणमा दुईपोखरी संरक्षण सम्पन्न गर्ने भएको छ । पोखरीको चारैतिर इँटाको पर्खाल लगाई, कालीमाटी र इँटा छापेर पानी भरिएको छ । सुरुमा ६ इन्च कालीमाटी, ३ इन्च पाँगो माटो र पुनः ६ इन्च कालीमाटी गरी १५ इन्च माटो बिछ्याएपछि इँटा सोलिङ गरिएको हो । मध्यपुर थिमि इनाय टोलको राजगणेशदेखि दिगुभैरव मन्दिरसम्मको पानी संकलन गर्ने र संकलित पानी दुई स्थानमा प्रशोधन गरेपछि मात्र पोखरीमा खसाल्ने व्यवस्था मिलाइएको नगरपालिकाले जनाएको छ । नगरपालिकाका अनुसार दुईपोखरी संरक्षण, पुनर्निर्माणका लागि करिब १५ करोड रुपैयाँ खर्च हुने अनुमान छ । तीन वर्षमा सक्ने गरी सुरु गरिएको पुनर्निर्माणमा पैदलमार्ग र ८ वटा फल्चा (पाटी) निर्माण गरी दुईपोखरीलाई नगरको मुख्य सांस्कृतिक केन्द्रका रूपमा विकास गर्ने लक्ष्य लिएको नगर प्रमुख श्रेष्ठले बताए । नगर प्रमुख श्रेष्ठका अनुसार मध्यपुर थिमि नगरक्षेत्रभित्रका बालकुमारी पुखुः, दक्षिण बाराही पुखुः, शिवा पुखुः, भुलांखेल पुखुः, कंयकुता पुखुः, नगदेशको गुंला पुखुः, कुमारी पोखरी, खपला पुखुः, देवु पुखुः र वामुने पुखुःलगायत १५ वटा पोखरी पुनर्निर्माण भइसकेका छन् । त्यसका साथै बप्पा महादेव पोखरी र याता पुखुः पनि उत्खनन गर्ने योजनामा रहेको उनले बताए । पोखरी संरक्षणका लागि मात्र करिब १३ करोड रुपैयाँ खर्च भइसकेको नगर प्रमुख श्रेष्ठले जानकारी दिए । छिमेकी भक्तपुर नगरपालिकाले पनि ऐतिहासिक पोखरीहरूको संरक्षणलाई प्राथमिकतामा राखेको देखिन्छ । झाडीले झन्डै पुरिइसकेको भक्तपुर नगरपालिका१ स्थित भाज्या पुखुः लाई पनि केही महिनाभित्रै पुरानै स्वरूपमा ल्याउने गरी काम थालिएको छ । नगरपालिकाले दुई दशकअघि नै भाज्या पुखुःको संरक्षणको प्रयास गरे पनि ठोस काम हुन सकेको थिएन । दुई वर्षअघि सुरु भएको पुनर्निर्माण अन्तिम चरणमा छ । तर भक्तपुर नगरपालिका१ स्थित ऐतिहासिक भाज्या पुखुः जीर्णोद्धार समितिका संयोजक इतिहासविद् पुरुषोत्तमलोचन श्रेष्ठले पुखुः को इतिहाससहितको प्रतिवेदन तयार गरेपछि पुनर्निर्माण अघि बढेको हो । प्रतिवेदनकै आधारमा भाज्या पुखुःको पुनर्निर्माण थालेको नगर प्रमुख सुनील प्रजापतिले बताए ।भक्तपुर नगरपालिकाले सम्पदा संरक्षणमा आफ्नो बेग्लै परिचय दिन सफल भएको उल्लेख गर्दै भाज्या पुखुः लाई मौलिक शैलीमा पुनर्निर्माण थालिएको प्रजापतिले बताए । इतिहासविद् श्रेष्ठका अनुसार भाज्या पुखुः काठमाडौंको रानीपोखरीभन्दा करिब पाँच सय वर्ष पुरानो र पोखरीको मध्यभागमा अवस्थित शिखर शैलीको मन्दिरमा जलेश्वरको मूर्ति रहेको अनुसन्धानले पुष्टि गरेपछि त्यसैका आधारमा नगरपालिकाले भाज्या पुखुः को पुनर्निर्माण र शिखर शैलीको जलेश्वर मन्दिर निर्माण थालेको हो । पुनर्निर्माणको कार्य अन्तिम चरणमा पुगेको भक्तपुर नगरपालिकाका योजना तथा सम्पदा शाखा प्रमुख इन्जिनियर रामगोविन्द श्रेष्ठले बताए । त्यस्तै चर्चामा नरहेको भक्तपुरको ऐतिहासिक रानीपोखरीलाई पनि मौलिक शैलीमा पुनर्निर्माण गरिएको छ । पोखरीलाई मौलिक शैलीमा पुनर्निर्माण तथा संरक्षण गर्न भक्तपुर नगरका जनप्रतिनिधिले पटकपटक पुरातत्त्वविद्, इतिहासविद्सँग छलफल र अन्तर्क्रिया गरी प्राप्त प्रमाणका आधारमा पुनर्निर्माण गरेको नगर प्रमुख प्रजापतिले बताए । भक्तपुर नगरपालिका१, सल्लाघारीस्थित सैनिक आवासीय महाविद्यालयको हाताभित्र रहेको रानीपोखरी संरक्षण अभावमा कुरूप बनेको थियो । २०४० मा सैन्य तालिम केन्द्रका लागि सरकारले पोखरी आसपासका सार्वजनिक र सर्वसाधारणको जग्गासमेत अधिग्रहण गरेको थियो । पोखरी क्षेत्र पुतली बगैंचासहित करिब ३२ रोपनीमा फैलिएको छ । इतिहासविद् डापुरुषोत्तमलोचन श्रेष्ठका अनुसार भक्तपुरको रानीपोखरी काठमाडौंको रानीपोखरी भन्दा पुरानो हो । प्रमाणका आधारमा भक्तपुरको रानीपोखरी काठमाडौंको भन्दा ४० वर्ष पुरानो मानिन्छ । काठमाडौंको रानीपोखरी नेपाल संवत् ७९० अर्थात् १७२७ सालमा प्रताप मल्लले बनाएका हुन् । कान्तिपुरका राजा प्रताप मल्लले भक्तपुर आक्रमण गर्दा पोखरीमा आक्रमण गरेको पाइएको श्रेष्ठले बताए । प्रताप मल्ल चाँगु हुँदै भक्तपुरको उत्तरतिरको महाकाली पीठसम्म आक्रमण गर्दै आए । तर भक्तपुरको पर्खालबाट भित्र छिर्न सकेनन् । त्यहाँ मजबुत गढ थियो । उत्तरबाट नसकेपछि भक्तपुरको पश्चिममा रहेको रानीपोखरीबाट आक्रमण गरेका थिए, श्रेष्ठले भने, प्रताप मल्लले सुन्दर पोखरी बिगारे । यहाँका सुन्दर कलाकृति उठाएर हनुमानढोका दरबारमा सजाउन लगे । भक्तपुरमा लगातार आक्रमण गरेका प्रताप मल्लले पोखरीका कलाकृति लैजानुले आफ्नो सहरमा त्यसपछि रानीपोखरी बनाएको सहजै अनुमान गर्न सकिने श्रेष्ठ बताउँछन् । भक्तपुरका भाजुपोखरी, सिद्धपोखरी, रानीपोखरी देखेपछि प्रताप मल्लले आफ्नो दरबारको पूर्वमा रानीपोखरी बनाएको उनको दाबी छ ।आक्रमणबाट भताभुंग भएको रानीपोखरीलाई ललितपुर र काठमाडौंका राजालाई बोलाएर जीर्णोद्धार गरिएको इतिहास रहेको उनले बताए । जगज्योर्ति मल्लले नगरको शोभा बढाउन, राज्यको प्रतिष्ठा कायम राख्न, संस्कृति जीवन्त बनाउन र जल भण्डारण गर्न पोखरी बनाएको उनले बताए । प्रताप मल्लले आक्रमण गर्दा क्षति पुगेको पोखरीको नेपाल संवत् ७९८ मा जितामित्र मल्लले जीर्णोद्धार गरेपछि न्हु पुखुः नामले पनि यो पोखरी चिनिन थालेको श्रेष्ठले बताए । भक्तपुर नगरले भाज्या पुखुः र रानीपोखरी जस्तै अन्य पोखरीहरूलाई समेत मर्मत तथा संरक्षण गर्दै आएको इन्जिनियर श्रेष्ठले बताए ।"
बिनासमन्वय शरणार्थी कागजात नबनाउन यूएनएचसीआरलाई ध्यानाकर्षण,"(काठमाडौं)  संयुक्त राष्ट्रसंघको शरणार्थीसम्बन्धी उच्च आयोग (यूएनएचसीआर) ले गैरकानुनी रूपमा प्रवेश गरेका विदेशी नागरिकलाई अस्थायी बसोबासका लागि समन्वय नगरी कागजात बनाइदिएकामा सरकारले आपत्ति जनाएको छ । गृह मन्त्रालयका प्रवक्ता फणीन्द्रमणि पोखरेलले गृहयुद्ध र आन्तरिक द्वन्द्वमा फसेका देशबाट अन्तर्राष्ट्रिय सीमाबाट नेपाल प्रवेश गरेका व्यक्तिका लागि सरकारलाई पत्तै नदिई पत्र बनाउने गरेकाले यूएनएचसीआरको नेपालस्थित कार्यालयसँग प्रश्न उठाइएको बताए । यस्ता विषयमा यूएनएचसीआरले कामकारबाही अघि बढाउनुअघि नेपाल सरकार गृह मन्त्रालयलाई पूर्वसूचना दिनुपर्छ, नत्र त्यस्ता कुनै पनि कागजात र निर्णयमा हाम्रो सहमति हुँदैन भनेका छौं, उनले कान्तिपुरसँग भने । विद्रोही समूह तालिबान सत्तामा आएपछि अफगान नागरिक भारतको बाटो भएर एक महिनायता सुनौलीबाट बेलहिया (भैरहवा) नाका हुँदै समूहगत रूपमा काठमाडौं आइपुगेका छन् । त्यस्तै झापाको काँकडभिट्टा र मोरङको रानी नाका हुँदै बर्मेली रोहिंग्या शरणार्थी भित्रिने क्रम अझै रोकिएको छैन । अन्तर्राष्ट्रिय सीमाबाट गैरकानुनी रूपमा भित्रिएका दुवै देशका शरणार्थी काठमाडौं आएर यूएनएचसीआरको कार्यालयमा पुग्ने गरेका छन् । उनीहरूलाई नेपाल सरकारसँग समन्वय नगरी यूएनएचसीआरले अस्थायी बसोबास सम्बन्धी कागजात बनाउने गरेको विषयमा गृह मन्त्रालयले मंगलबार नेपाल प्रहरी, सशस्त्र प्रहरी बल, राष्ट्रिय अनुसन्धान विभाग र अध्यागमन विभागका अधिकारी सम्मिलित बैठक डाकेको थियो । त्यसपछि गृहले यूएनएचसीआरका नेपाल प्रमुख क्यारोलिन स्पानुथ बर्मासँग भर्चुअल छलफल गरेको थियो । बर्माले आगामी दिनमा नेपाल सरकारसँग कुराकानी गरेरमात्रै अघि बढ्ने प्रतिबद्धता जनाएकी छन् ।पछिल्लो पटक असोज दोस्रो र तेस्रो साता रूपन्देहीको बेलहिया नाकाबाट नेपाल भित्रिएका ६ र कात्तिक ३ मा भित्रिएका ५ अफगान नागरिकलाई गृह मन्त्रालयसँग समन्वय नगरी यूएनएचसीआरले पोस्ट रिसेप्सन अपोइन्टमेन्ट स्लिप बनाएर काठमाडौंका विभिन्न स्थानमा सेल्टर दिने गरेको खुलेको छ । अस्थायी बसोबासको पत्र बनाउन उनीहरूलाई मंसिर २ गतेका लागि समय तोकिएको थियो । त्यसको सूचना पाएलगत्तै प्रहरीले सोमबार बिहान सिनामंगलको एक होटलबाट पक्राउ गरी अध्यागमन विभागको जिम्मा लगाएको थियो । अहिले उनीहरू विभागको हिरासतमा छन् । पक्राउ परेकामध्ये ६ जनासँग भारतको कश्मीर ठेगाना उल्लेख गरिएको आधार कार्ड छ । अध्यागमन विभागका महानिर्देशक नारायणप्रसाद भट्टराईका अनुसार बरामद आधार कार्ड नेपाल प्रवेश गर्न बनाइएको नक्कली परिचयपत्र भएको हुन सक्ने बताए । त्यसअघि भारतको बाटो हुँदै काँकडभिट्टाबाट गैरकानुनी रूपमा भित्रिएका रोहिंग्यालाई पनि यूएनएचसीआरले यस्तै पत्र बनाएर सेल्टर दिएको थियो । अफगान नागरिकहरू पक्राउ परेपछि सोमबार नै गृहले सुरक्षा निकाय, अध्यागमन विभाग र सबै जिल्ला प्रशासन कार्यालयलाई पत्राचार गरी सीमामा सुरक्षा जाँच कडाइ पार्न र विदेशी नागरिक लुकीछिपी बसेको हुन सक्ने भएर मातहत क्षेत्रभित्र सूक्ष्म निगरानी बढाउन आन्तरिक परिपत्र गरेको थियो । गृहले कोठाभाडामा दिँदासमेत अनिवार्य रूपमा परिचयपत्र हेर्न र बिनापरिचयपत्र कसैलाई काममा नलगाउन आग्रह गरेको थियो ।"
होटलबाटै भागे एक अफगान,भारतबाट बेलहिया नाका हुँदै नेपाल प्रवेश गरी काठमाडौं आइपुगेका एक अफगान नागरिक प्रहरीले अनुसन्धान थालेपछि सेल्टर लिएको होटलबाटै भागेका छन् । असोज दोस्रो साता दिल्लीबाट बसमा सुनौली आएका अजमल अचेकजाई भारतको पञ्जाबको नागरिक भएको नक्कली परिचयपत्र बनाएर बेलहिया नाका हुँदै काठमाडौं आएका थिए ।यूएनएचसीआरको शरणपछि उनीसहित ७ जना सिनामंगलको एक होटलमा मासिक २५ हजार रुपैयाँ भाडा तिर्ने गरी बसेका थिए । होटललाई अग्रिम भाडाबापत १० हजार दिइसकेका थिए । होटलमा टिपाएको विवरणमा अजमलले आफूहरू भ्रमणका क्रममा आएको उल्लेख गरेका छन् । उनले नेपालमा रहँदा प्रयोग गर्न लिएको मोबाइल नम्बर स्विच अफ छ । दिल्लीबाट समूहगत रूपमा नेपाल ल्याउने मुख्य व्यक्ति नै उनी रहेको हुन सक्ने स्रोतले जनाएको छ ।
गाःहिटीमा सुन्दरीको फन्को,"(काठमाडौं)  मिस नेपाल अर्थ सुप्रिया श्रेष्ठ हिजोआज धोबीचौरको गाःहिटीतिर भेटिन्छिन् । आउँदो नोभेम्बरको अन्तिमतिर उनी फिलिपिन्समा हुने मिस अर्थ मा सहभागी हुँदै छिन् । उक्त स्पर्धामा आफ्नो देशलाई चिनाउने प्रोजेक्ट तयार गर्न उनी गाःहिटी धाउन थालेकी हुन् । यो प्रोजेक्टलाई अन्तर्राष्ट्रियस्तरमा लगेर नेपाललाई चिनाउने योजना छ, श्रेष्ठले भनिन्, अब धेरै काम सकिइसकेको छ । उनले मिस अर्थ प्रतियोगिताकै लागि भनेर ढुंगेधारामा पानी वितरण गर्ने प्राचीन प्रणालीका अभिलेख तयार पारिराखेकी छन् । धारा सफाइ पनि गरें, उनले भनिन्, साथमा अभिलेखीकरण गर्ने काम पनि भइरहेको छ । गत वर्षको डिसेम्बरमा मिस नेपाल अर्थको ताज पहिरिएदेखि नै श्रेष्ठलाई सम्पदाको क्षेत्रमा केही गर्ने धोको थियो । यही क्रममा उनले ढुंगेधारा रोजेकी थिइन् । आर्थिक कारणले देश पछि परेको अवस्था विश्लेषण गर्दा दुःख लाग्ने भए पनि सम्पदा, संस्कृति र प्रकृतिले धनी हुनु गर्वको कुरा भएको उनले सुनाइन् । हामीसँग सांस्कृतिक वैभव छन् । तिनलाई चिनाउनुपर्छ, उनले भनिन्, मिस अर्थ प्रतियोगितामा हामी सम्पदा, संस्कृतिमा धनी छौं है भनेर देखाउने मेरो योजना छ । हाम्रो स्ट्रेन्थ के हो भनेर विश्वलाई चिनाउनुपर्छ ।काठमाडौं महानगरपालिका१७ मा पर्छ सुप्रियाले अध्ययन र अभिलेखीकरण गरिराखेको गाः हिटी । ढुंगेधारामा काम गर्ने योजना त थियो तर कसरी गर्ने भन्नेमा उनी अन्योलमा थिइन् । सम्पदा संरक्षण अभियानकर्मीद्वय आलोकसिद्धि तुलाधर र यादवलाल कायस्थ भेटिए । उनीहरूले प्राचीन हिती तथा पुखु संरक्षण समितिका अध्यक्ष सुशील श्रेष्ठलाई भेट गराइदिए । श्रेष्ठले काठमाडौंका ढुंगेधारामा पानी कसरी वितरण भइरहेको छ भनेर यो प्रणालीबारे जानकारी दिए । श्रेष्ठकै सल्लाहमा गाःहिटीको प्राचीन प्रणाली अध्ययन सुरु भयो । यसलाई संरक्षण गरेर पुनः पानी आउने बनाउन काठमाडौं महानगरपालिकाले पनि बजेट दियो । यसको नाममा ७८ लाख रुपैयाँ विनियोजन भएको छ । तर ठेक्का सम्झौता भने भएको छैन । महानगरको प्रक्रियामा जाँदा ढिला हुन्छ भनेर स्थानीय उपभोक्ता समितिले काम सुरु गरिदिएको थियो । मिस नेपाल अर्थको प्रोजेक्टलाई सहयोग पुगोस् भनेर हामीले काम सुरु गरेका हौं, गाःहिटी निर्माण उपभोक्ता समितिका अध्यक्ष पुरुषोत्तमनारायण मगैयाले भने, हाम्रो ठाउँको सम्पदा विश्वको फोरममा पुग्नु गर्वको कुरा हो नि ।उपभोक्ता समितिले काम शुरु गरे पनि बीचमा अवरोध आइलाग्यो । ठेकेदारले काम गर्ने क्रममा पत्ता लागेको पानीको च्यानलमा माटो हालिदिए । ढुंगेधाराको मुहान खोज्ने काम रोकियो । लगत्तै दसैं आएकाले काम अघि बढेन । उपभोक्ता समितिले पनि महानगरसँग सम्झौता भएपछि काम अघि बढाउने भन्न थाल्यो । महानगरसँग सम्झौता गर्दा ढिला हुने भएकाले सुप्रियाले वडाध्यक्ष भेटेर काम अघि बढाइदिन आग्रह गरिन् । ठेकेदारले काम नगरिदिएपछि उनले आफ्ना साथी जम्मा गरिन् । उपभोक्ता समितिले पनि टोलवासीलाई खबर गरिदिए । सबै जुटेर धाराको मुहान सफा गर्ने काम गरे । नेपालको प्रशासनिक प्रक्रिया यति झमेलाको छ कि मान्छेलाई काम गर्नै निरुत्साहित गर्छ, उनले भनिन्, म पनि धेरैपटक डिमोटिभेटेड भएकी हुँ । तर अघि बढें, टिम पनि बन्दै गयो, सफल भइयो ।सुन्दरीलाई समाजले गम्भीर रूपमा नलिने अर्को चुनौती पनि झेल्नुपरेको उनले बताइन् । सुन्दरीले मीठो बोल्ने हो, राम्री हुने हो भन्ने नेपाली समाजको बुझाइ छ, उनले भनिन्, फिल्डमा आउँदा विश्वासै गर्दा रहेनछन् । काम गर्दै जाँदा विश्वास पनि बढ्दै गयो । हामीले गर्न खोजेको के हो भनेर बुझाउनै समस्या थियो, उनले सुनाइन्, हामीले गर्न खोजेको काम कार्यान्वयन गर्न पनि कठिनाइ थियो ।सम्पदाप्रति चासो थियो तर गहिराइ थाहा थिएन उनलाई । काम गर्दै जाँदा गहिराइ बुझ्दै गइन् । काठमाडौंको पानी वितरण गर्ने प्रणाली आफैंमा नमुना भएको पत्ता लाग्यो । सार्वजनिक वा खुला चौरबाट सोसेको पानी कसरी ढुंगेधारामा पुग्दो रहेछ भन्ने थाहा पाइन् । पानीको बहावसमेत बढाउने योजना भएकाले यसको मूल हेर्ने काम भयो । धोबीचौरको पानी मंगालमा जम्मा गरेर कसरी भित्रभित्र ढुंगेधारामा पठाइएको रहेछ, त्यो पत्ता लाग्यो । ढुंगेधाराको महत्त्व थाहा थियो तर यस्तो गहिराइ थाहा थिएन, उनले भनिन्, काम गर्दै जाँदा गहिराइ बुझ्दै गएँ ।आफ्नो अभियान पानी वितरणको प्राचीन प्रणाली सुन्दरी प्रतियोगितामा देखाउनु मात्रै नभएको र जीवनभर नै सम्पदा संरक्षणमा लाग्न प्रेरणा मिलेको पनि उनले सुनाइन् । यो सुरुवात हो, आधार हो, उनी भन्छिन् । मिस अर्थमा हारजितभन्दा यो प्रोजेक्ट गर्न पाएकोमा गर्व लागेको उनले सुनाइन् ।"
जुलुङ्गो लाई आइरिस अवार्ड,"काठमाडौं (कास) नेपाली चलचित्र अ स्केयरक्रो (जुलुङ्गो) ले फ्लोरेन्स चलचित्र महोत्सवमा युनिसेफ आइरिस ७५ अवार्ड जित्न सफल भएको छ । राजेशप्रसाद खत्रीद्वारा निर्देशित चलचित्रले इटालीको फ्लोरेन्समा गत आइतबार सम्पन्न चारदिने महोत्सवमा युनिसेफ इनोचेन्टी फिल्म फेस्टिवल २०२१ मा युनिसेफ आइरिस ७५ अवार्ड हात पारेको हो । चलचित्रले किशोरीहरूलाई शिक्षा प्राप्त गर्नबाट रोक्ने सांस्कृतिक बाधाहरूलाई यथार्थपरक ढंगले चित्रण गरेको छ । निर्णायक मण्डलीले अ स्केयरक्रो लाई भिजुअल सिम्बोलिजम र बाल अधिकारसम्बन्धी महासन्धिलाई समर्थन गर्ने महत्त्वपूर्ण सन्देशको कारण पुरस्कृत गरिएको जनाएको छ । हिमाली समुदायको परिवेशमा आधारित चलचित्रले आफ्नी आमालाई स्केयरक्रो बनाउन सहयोग गर्नका लागि विद्यालय जानबाट वञ्चित किशोरीको कथा देखाउँछ ।दुर्गम गाउँको एक शिक्षक भएको हुनाले मैले निर्दोष बालबालिकाको एउटा समूहसँग कुराकानी गर्ने सौभाग्य पाएको छु, खत्रीले भने, सत्य कथाहरूलाई प्रस्तुत गरी चलचित्रको माध्यमबाट म बालबालिकाको अधिकारको वकालत गर्न चाहन्छु । नेपाली बालबालिकाहरूले भोगेका कथाहरू संसारका सबै भागमा पुग्ने आशा गरेको उनले बताए । महोत्सवमा विश्वका २९ देशहरूबाट ३९ वटा चलचित्रहरूको विशेष प्रदर्शनी भएको थियो । महोत्सवले आजको समयमा बालबालिका हुनुको अर्थ के हो भन्ने कुरा कुशलतापूर्वक दर्शाएका चलचित्रहरूको उत्सव मनाउँछ । यूआईएफएफले बालबालिकाबारे चलचित्र निर्माणमा उत्कृष्टताको पहिचान गर्न र संसारभरि बाल्यावस्थालाई चलचित्रको विषयवस्तुका रूपमा अन्वेषणमा प्रोत्साहित गर्नका लागि आइरिस अवार्ड स्थापना गरिएको हो । यसको दोस्रो संस्करणमा १ सय १४ देशहरूबाट १ हजार ७ सय वटा चलचित्रहरू दर्ता भएका थिए ।"
काठमाडौं चिहाउने मिथिला कला,"(काठमाडौं)  चार दशकअघि काठमाडौंको दृश्य कस्तो थियो ? पशुपति र स्वयम्भूको वरपरका दृश्य कस्ता थिए ? देशका विभिन्न भागबाट उच्च शिक्षा लिन आउने त्रिभुवन विश्वविद्यालय अवस्थित कीर्तिपुर सहर कस्तो थियो ? यी सबै प्रश्नहरूको जवाफ दिनुपर्दा चित्रकार एससी सुमन (सुबोधचन्द्र दास) केही भावुक हुन्छन् । विसं २०३५ तिर उनी सिरहाबाट आमाको साथ लागेर काठमाडौं घुम्न आएका थिए । त्यसबेला देखेका र अहिलेका दृश्य निकै फरक छन् । पशुपति, स्वयम्भू र कीर्तिपुर मात्रै होइन काठमाडौं उपत्यका नै कंक्रिटका संरचनाले भरिएको छ । वनजंगल नासिए, आवादी बढेसँगै विष्णुमती घाट, वागमती लगायतका खोलानाला अतिक्रमण भयो । काठमाडौंको सौन्दर्यले उनको मनमा गहिरो प्रभाव पर्यो । राजधानी सहरको परिवर्तनका चरणको अँध्यारो कथालाई उनले कलामा उतार्न थाले । यसलाई उनले मिथिला कस्मस कल्पवृक्ष र सङ अफ इनोसेन्स एक्स्पेरियन्स आदि एकल प्रदर्शनीमा समेटे । सुरुमा पशुपति, कीर्तिपुरलगायतका ठाउँहरू घुम्दा मलाई यहाँका वनजंगल दृश्यहरूले निकै आनन्दित तुल्याएको थियो, उनले भने, पछि रूखहरू काटियो । घरैघर बनेपछि काठमाडौंको रूप नै फेरियो । सुमन मिथिला कलाका चित्रकार हुन् । विभिन्न पर्व, पूजा तथा उत्सवहरूमा घरका भित्ता र आँगनमा हजुरआमाले बनाएका मिथिला चित्रहरू हेरेर नै उनले सिर्जना गर्न सिके । विशेषगरी मैथिल लोक समाजको संस्कृति, परम्परा, धर्म तथा जीवन पद्धति झल्कने कलामा सुमनले काठमाडौंको कथामार्फत समकालीन समाजलाई देखाउने जमर्को गरे । सन् १९९१ मा उनले विराटनगरमा एकल प्रदर्शनी गरेका थिए । पछि काठमाडौंको नक्सालस्थित मिथिला आर्ट इन्डिगो ग्यालरीमा सन् १९९८ मा पनि एकल प्रदर्शनी गरे । त्यसपछि भने उनको बसाई काठमाडौंतिरै सर्यो । उनले सुरुमा देखेको काठमाडौंको स्वरूप अर्कै भइसकेको थियो । आधुनिकीकरणले छोपेको सहरमा अग्लाअग्ला भवन, घना बस्ती र खोलानालाको प्रदूषणले उनलाई छोयो । कला समयको दस्ताबेज हो । हामी सामाजिक प्राणी भएपछि जहाँ बसियो त्यहीँको प्रभाव बढी हुन्छ । काठमाडौं बसाइपछि मेरो कलामा यतैको कथा जोडिन थाल्यो, उनी भन्छन् । काठमाडौंमै कला सिर्जना गर्दै जाँदा सुरुमा उनले देखेको उपत्यकाका दृश्यहरू मगजमा घुम्न थाल्यो । तीनताकको सशस्त्र द्वन्द्व, काठमाडौंवासी तथा सिंगो देशको अवस्थासमेत उनको कलामा देखिन थाले । २०७२ को भूकम्पपछिको दृश्यहरूले झन् विचलित बनायो । मिथिला कलाको धारमा टेकेर सिर्जना भएका उनका कलाहरू अझ फराकिलो बन्दै गए । उनका चित्रमा काठमाडौंको परम्परागत मौलिकतामा परेको प्रभावमाथिको चिन्ता देखिन्छ ।"
दक्षिण अफ्रिकाको पहिलो जित,"दुबई (एएफपी) दक्षिण अफ्रिकाले मंगलबार ट्वान्टी२० विश्वकपमा डिफेन्डिङ च्याम्पियन वेस्ट इन्डिजलाई ८ विकेटले पराजित गरेको छ । दक्षिण अफ्रिकाको यो जित भने उसका स्टार खेलाडी क्विन्टन डी ककले घुँडाले टेकेर ऐक्यबद्धता जनाउन अस्वीकार गर्नुले ओझेलमा परेको छ । एडेन मारक्रमले ५१ रन बनाएपछि दक्षिण अफ्रिकाले १ सय ४४ रनको लक्ष्य सफलतापूर्वक पछ्याएको थियो । मारक्रमले ४३ रन बनाएका रस्सी भान डेर डुसेनसँग तेस्रो विकेटका लागि ८३ रनको साझेदारी गरे । यो नटआउट साझेदारीका कारण दक्षिण अफ्रिका १० बलको खेल बाँकी छँदै सुपर १२ को चरणमा यो जित निकालेको हो । दक्षिण अफ्रिका आफ्नो पहिलो खेलमा अस्ट्रेलियासँग पराजित भएको थियो । दुईपल्टको च्याम्पियन वेस्ट इन्डिजको भने यो लगातार हार हो । क्रिकेट दक्षिण अफ्रिकाले आफ्ना खेलाडीलाई दुबईमा खेलअगाडि रंगभेदविरुद्धको ऐक्यबद्धता जनाउने क्रममा घुँडाले टेकेर प्रदर्शन गर्नु भनेको थियो । तर डी ककले व्यक्तिगत कारण देखाएर त्यसो गर्न अस्वीकार गरेर खेल नै छाडे । उनको स्थानमा टेम्बा बाभुमाले खेले । बाभुमाले ओपनिङमा ब्याटिङ गरेका थिए । त्यसअघि वेस्ट इन्डिजका लागि प्रारम्भिक ब्याटर एभिन लेविसले ५६ रन बनाए । टिमले ८ विकेटमा १ सय ४३ रन बनाएको थियो । कमजोर लक्ष्य तयार पारेपछि वेस्ट इन्डिज अर्को ठूलो अन्तरको हार बेहोर्न बाध्य रह्यो । तीन दिनअगाडि इंग्ल्यान्डसँग पनि टिमले ५५ रनमात्र बनाएर यस्तै एकपक्षीय हार आत्मसात गरेको थियो । दक्षिण अफ्रिकाका तीव्र गतिका बलर ड्वाइन प्रिटोरियस ३ विकेट लिएपछि वेस्ट इन्डिजले खुलेर खेल्न सकेन । लेन्डल सिमोन्सले माथिल्लोक्रममा ३५ बल सामना गरेर १६ रनमात्र बनाए । कप्तान किइरोन पोलार्डले २० बलमा उपयोगी २६ रन जोडे । उनी प्रिटोरियसकै सिकार बने । ह्याट्रिक गर्ने क्रममा रहेका प्रिटोरियसको तेस्रो बलमा ड्वाइने ब्राभोले चौका प्रहार गरे । सुस्त सुरुआतपछि लेविसले कागिसो राबाडा र स्पिनर मारक्रम आक्रामक रूपमा प्रस्तुत भए । बायाँहाते ब्याट्सम्यान लेविस यसक्रममा दसौं ट्वान्टी२०अर्धशतकसम्म पुगे । केशव महाराजको बलमा छक्का प्रहार गरेलगत्तै उनी आउट भए । महाराजले आफ्नो लेफ्टआर्म स्पिन मदतमा निकोलस पूरनलाई १२ रनमा आउट पारे । राबाडाले त्यसपछि सिमोन्सलाई पेभेलियन पठाए । तेस्रोक्रमबाट ओर्लेर चौथोमा ब्याटिङ गरेका क्रिस गेल पनि लामो समय टिकेनन् । उनले १२ रनको कमजोर योगदान दिए । जवाफमा दक्षिण अफ्रिकाले बाभुमालाई रनआउटका कारण २ रनमै गुमाएको थियो । तर, रेजा हेन्डरिक्स र भान डेर डुसेनले ५७ रनको साझेदारी गरेर टिमलाई उकासे । हेन्डरिक्स ३९ रन बनाएर अकिल हुसैनको बलमा आउट भए । त्यसपछि भान डेर डुसेन र माक्ररमले दक्षिण अफ्रिकालाई जितसम्म पुर्याए । खेल सकेपछि दक्षिण अफ्रिकी क्रिकेट बोर्डले डी ककबारे के निर्णय गर्ने भनेर टिम व्यवस्थापकको प्रतिवेदन पर्खने र त्यसपछि आवश्यक कदम चाल्ने भनेको छ ।"
आईपीएलमा दुई नयाँ टिम,"दुबई (एएफपी) विवादास्पद अमेरिकी कम्पनी र भारतीय बिजनेस टाइकुनले सोमबार १ अर्ब ६० करोड अमेरिकी डलर बढीमा विश्वकै सबैभन्दा धनाढ्य क्रिकेट प्रतियोगिता इन्डियन प्रिमियर लिगमा नयाँ दुई टिम लिएका छन् ।दुबईमा आयोजित कार्यक्रममा सन्जीव गोयन्काको आरपीएसजीले ९३ करोड डलरमा आईपीएलको लखनउ टिम लियो भने सीभीसी क्यापिटलले ६९ करोड डलरमा अहमदबादको टिम पायो । अहमदबादले विश्वकै सबैभन्दा ठूलो क्रिकेट रंगशालामा खेल्न पाउने छ ।आईपीएलले दुई टिम बढाएर सन् २०२२ देखि १० टिमको प्रतियोगिता सञ्चालन गर्दै छ । यसले अन्तर्राष्ट्रिय लोकप्रियतासँगै टेलिभिजन प्रसारण र अन्य अधिकार बिक्रीबाट आम्दानी बढाउन सक्छ । इंग्लिस प्रिमियर लिग क्लब म्यानचेस्टर युनाइटेडको स्वामित्व लिएको ग्लेजर परिवारसहित भारतीय र विदेशी गरी २० वटा बहुराष्ट्रिय कम्पनीले आईपीएलको नयाँ टिमका लागि प्रस्ताव गरेका थिए ।लक्जेम्बर्गमा रहेको सीभीसीले अन्तर्राष्ट्रिय खेलकुदमा पछिल्लोपल्ट आएको परिवर्तनसँगै १ खर्बभन्दा बढी लागनी गरेको छ । सीभीसीले अन्तर्राष्ट्रिय रग्बी युनियन, स्पेनी ला लिगासहित फुटबलका मुख्य प्रतियोगितामा अबौं डलर लागनी गरिसकेको छ । उसले अन्तर्राष्ट्रिय भलिबल महासंघ, फर्मुला वानको टिम खरिद गरिसकेको छ भने अन्तर्राष्ट्रिय टेनिस टुर र एनबीएको फ्रेन्चाइज टिम सान एन्टोनियो स्पर्समा लगानी गर्नेबारे पनि कुरा भइरहेको छ ।आरपीजीएसले भारतको शीर्ष फुटबल टिम मोहन बगानको स्वामित्व लिइसकेको छ । यो कम्पनी आईपीएलकै राइजिङ पुने सुपरजायन्ट्समा पनि आबद्ध थियो, जसले भ्रष्टाचार काण्डमा दुई टिमलाई हटाइएको २०१६१७ को सिजन आईपीएल खेलेको थियो । दुई टिमका सदस्यहरूलाई अवैध सट्टेबाजी र स्पट फिक्सिङ गरेको आरोप लगाइएको थियो । तर, आईपीएलले ठूलो संख्यामा टेलिभिजन दर्शक आकर्षित गरिरहेको छ । विश्वका ट्वान्टी२० प्रतियोगिता भारतकै सिकोमा अगाडि बढिरहेको छ ।आर्थिक परामर्श दिने डफ एन्ड फेल्पस्का अनुसार सन् २०१९ मा आईपीएलको ब्रान्ड भ्यालु ६ अर्ब ७० करोड डलर थियो । कोरोना भाइरसको महामारीअघि आईपीएलले भारतीय अर्थतन्त्रमा वार्षिक ११ अर्ब डलर योगदान गरिरहेको अनुमान गरिन्छ ।"
सदस्यसचिव नियुक्ति प्रक्रिया लम्बिने,"(काठमाडौं)  युवा तथा खेलकुद मन्त्रालयमा सचिव पदपूर्ति नहुँदा राष्ट्रिय खेलकुद परिषद (राखेप) को कार्यकारी सदस्यसचिव नियुक्ति प्रक्रिया सुरु हुन विलम्ब भएको छ । युवा तथा खेलकुद मन्त्री महेश्वरजंग गहतराजले सचिव आएलगत्तै नयाँ सदस्यसचिव नियुक्ति प्रक्रिया सुरु गर्ने बताएका छन् । सचिव केदार न्यौपानेले असोज १२ गते अनिवार्य अवकाश पाएपछि मन्त्रालय सचिवविहीन छ । एक महिनासम्म पनि सचिव पदपूर्ति हुन नसक्दा मन्त्रालयका सहसचिव डा कमलप्रसाद पोखरेलले निमित्तको जिम्मेवारी लिएका छन् । नयाँ खेलकुद ऐनअनुसार राखेप सदस्यसचिव नियुक्तिको प्रक्रिया सुरु गर्न मन्त्रालय सचिवको भूमिका अनिवार्य रहन्छ । यो मन्त्रालयमा चाहिँ राजनीतिक नेताहरूले पनि चासो नदिने, कर्मचारी पनि सकेसम्म जान नपरे हुन्थ्यो भन्ने हुँदो रहेछ, मंगलबार पत्रकारसँगको अनौपचारिक भेटघाटमा खेलकुदमन्त्री गहतराजले भने, खेलकुदलाई राज्यको मुख्य अंगका रूपमा स्थापित गर्नेगरी काम गर्नुपर्ने चुनौती मैले देखेको छु ।मन्त्रीले भनेजस्तै खेलकुद मन्त्रालयलाई १ महिनासम्म सचिवविहीन बनाएर राखिएको छ । तत्कालीन केपी शर्मा ओली नेतृत्वको सरकारले नियुक्ति दिएका रमेशकुमार सिलवाललाई असोज ३१ को मन्त्रिपरिषद् बैठकले पदमुक्त गर्ने निर्णय गरेसँगै १० दिनदेखि राखेप कार्यकारीविहीन छ । बर्खास्त गर्नुअघि मन्त्रालयले असोज ११ गते सिलवाललाई पत्र काटेर सफाइको मौका दिएको थियो । नयाँ सदस्यसचिव नियुक्ति प्रक्रिया मन्त्रालयमा सचिव पदपूर्ति भएपछि मात्र सुरु हुनेछ ।सदस्यसचिव पदपूर्तिको प्रक्रिया निमित्त सचिवबाट सुरु गर्न नमिल्ने रहेछ । त्यसैले सचिवको आमगनसम्म कुर्नुको विकल्प रहेन, मन्त्रीले भने, प्रक्रिया सुरु भएपछि धेरै समयमा लम्ब्याउँदैनौं । मन्त्रिपरिषदबाट नियुक्ति पाएका सदस्यसचिव बर्खास्तीमा परेसँगै मन्त्रीस्तरीय निर्णयबाट नियुक्ति पाएका राखेप बोर्ड सदस्यहरूलाई पनि हटाउने मनसाय मन्त्री गहतराजले देखाएका छन् । मंगलबार उनले मुखै खोलेर राजीनामा दिएर मार्गप्रशस्त गर्न अनुरोध गरे । सदस्यसचिव र बोर्ड सदस्यको नियुक्ति प्रक्रिया फरकफरक तहबाट हो । एउटा तहबाट सदस्यसचिव हटेपछि बोर्ड सदस्यहरूले पनि कुरा बुझ्नुहुन्छ भन्ने लाग्छ, मन्त्रीले भने । खेलकुदबारे कमै जानकार मन्त्री गहतराजले खेलकुदका वर्तमान अवस्थाबारे सम्बन्धित व्यक्तिहरूसँग परामर्श लिइरहेको बताएका छन् । उनले खेलकुद विकासका लागि ऐनको कार्यान्वयन अपरिहार्य रहेको भन्दै निकट भविष्यमै नियामावली जारी गर्ने प्रतिबद्धता जनाएका छन् ।"
चितवन र ललितपुरको हार,काठमाडौं (कास) मेयर कप भेट्रान्स फुटबल प्रतियोगितामा लगातार दोस्रो हारसँगै वेस्ट चितवन र ललितपुर महानगरपालिका१४ टिम बाहिरिएका छन् । मंगलबारको खेलमा वेस्ट चितवनले बुटवल उपमहानगरपालिका र ललितपुर१४ ले साइनिङ सन फुटबल एकेडेमीसँग हार बेहोरेका छन् ।दशरथ रंगशालामा समूह डी अन्तर्गत ललितपुर१४ लाई साइनिङले २० गोलले हरायो । साइनिङका उमेश लामाले पहिलो मिनेटमै गोल गरी अग्रता दिलाए । पहिलो हाफको इन्ज्युरी समयमा राजु डंगोलले दोस्रो गोल गरेका थिए । खुमलटार भेट्रान्ससँग ४१ ले पराजित ललितपुर लगातार दोस्रो हारपछि प्रतियोगिताबाट बाहिरिइएको छ । यो समूहबाट क्वाटरफाइनल पुग्ने टोलीको टुंगो साइनिङ र खुमलटारबीचको लिग खेलबाट लाग्नेछ ।समूह एफ अन्तर्गत वेस्ट चितवन आफ्नो दोस्रो खेलमा बुटवलसँग १० ले पराजित भएको हो । अन्तिम दुई मिनेट सम्हालिन नसक्दा चितवन प्रतियोगिताबाट बाहिरियो । बुटवलका यामु रानाले ५८ औं मिनेटमा निर्णायक गोल गरेका हुन् । समूह ई मा विजय युथ हेटौंडाले पहिलो हार भोगेको छ । विजय युथलाई ५१ ले हराएर झापा भेट्रान्सले सुखद सुरुआत गर्यो । झापाका लागि नरेन्द्रमणि लिम्बुले ४ गोल गरे । श्यामकुमार गोलेले ३३ औं मिनेटमा एक गोल गरे । विजय युथका कृष्ण शाक्यले खेलको अन्त्यतिर गोल फर्काए । पोखरा ११ भेट्रान्सले श्रीकुमारी भेट्रान्सलाई ७० ले हरायो । पोखराका विजय गुरुङ र मनोज गुरुङले ह्याट्रिक गरे ।
गणेशमान स्मृति टेनिस सुरु,"काठमाडौं (कास) वीर गणेशमान सिंह स्मृति राष्ट्रिय टेनिस प्रतियोगिता मंगलबार सुरु भएको छ । ८ दिन चल्ने प्रतियोगिताको आयोजना गणेशमान सिंह फाउन्डेसन र गणेशमान सिंह स्पोर्ट्स कमिटीले संयुक्त गरेका हुन् ।प्रतियोगितामा पुरुष र महिलातर्फ सिनियर र जुनियर गरी विभिन्न २३ विधामा प्रतिस्पर्धा हुने आयोजकले जानकारी दिएको छ । प्रतियोगितामा सबै विधा र उमेर समूहका २ सय २५ खेलाडी सहभागी छन् । प्रतियोगिता संयोजक भाष्करमान सिंहका अनुसार प्रतियोगिताको कुल पुरस्कार राशि ७ लाख ५० हजार रुपैयाँ रहेको छ । प्रतियोगिताको उद्घाटन गणेशमानका छोरा प्रकाशमान सिंहले गरेका थिए । पहिलो दिन पुरुष डबल्स, जुनियरतर्फ छात्रछात्रा सिंगल्स, पुरुष ४५ वर्ष, ६५ वर्ष उमेरसमूहमा पहिलो चरणका खेल भएका थिए ।"

शीर्षक,विवरण
तीन दशकदेखि भुटानी जेलमा राजबन्दी,"ॅहामी सूचना दिन सक्दैनौं यान मिस्कोक, क्षेत्रीय उपप्रमुख, आईसीआरसी, दिल्लीहामी खेद प्रकट गर्दै यो स्पष्ट पार्न चाहन्छौं कि आईसीआरसी भुटानका थुनामा सहजै निरीक्षण भ्रमण गर्न सक्ने अवस्थामा छैन । थुनाको अवस्था सुदृढ बनाउनु, पारिवारिक सम्पर्कलाई कायम राख्दै पुनःस्थापना गर्नु तथा सामान्यतः कानुनी सुरक्षालाई सम्मान कायम गर्नु आईसीआरसीको मुख्य उद्देश्य हो । हाल जारी महामारीमा आईसीआरसीले थुना रहेका स्थानमा कोभिड१९ को सामान्य व्यवस्थापनलाई लिएर सम्बद्ध अधिकारीहरूसँग परामर्श गरेका थियौं ।आईसीआरसीले संकलन गरेको बन्दीको सूचना सम्बन्धित थुना अधिकारीसँग मात्र बाँड्न सकिन्छ । उनीहरूको मञ्जुरीबिना सूचना बाँड्न मिल्दैन । आईसीआरसी तथ्यांक सुरक्षाको कडा नियममा बाँधिएको छ । सामान्यतः कुनै तेस्रो पार्टीलाई यी तथ्यांक उपलब्ध गराएर सम्बन्धित व्यक्ति वा उनका आफन्तजनलाई हानि नहोस् भन्ने प्रयास आईसीआरसीले गरिरहेको हुन्छ । (खोज पत्रकारिता केन्द्र)"
जबराविरुद्ध थप आन्दोलन घोषणा गर्दै बार,"(काठमाडौं)  नेपाल बार एसोसिएसनले प्रधानन्यायाधीश चोलेन्द्रशमशेर जबराको राजीनामा माग गर्दै थप आन्दोलन घोषणाको तयारी गरेको छ । कार्यसमितिको बैठक बसेर शुक्रबार जबराविरुद्ध थप कार्यक्रम घोषणा गर्ने बार अध्यक्ष चण्डेश्वर श्रेष्ठले बताए । नेपाल बारले गत मंगलबार चार दिनदेखि बसेको कार्यसमिति र सल्लाहकार समितिको संयुक्त बैठक टुंग्याउँदै प्रधानन्यायाधीशलाई राजीनामा दिन आह्वान गरेको थियो । जबराले राजीनामा नदिए देशैभरका ९० वटा बार इकाईमार्फत आन्दोलन घोषणा गर्ने निर्णय गरेको थियो । बारले त्यस्तो चेतावनी दिँदा प्रधानन्यायाधीश जबरालाई राजीनामा दिनुपर्ने समय भने उल्लेख गरेको थिएन । उहाँले आजभोलिसम्ममा राजीनामा दिनुहोला भन्ने हाम्रो अपेक्षा थियो तर त्यसो गर्नुभएन । आफ्नै अडानमा रहनुभयो । अब बैठक बसेर हामीले थप आन्दोलनका कार्यक्रम घोषणा गर्न लागेका छौं, अध्यक्ष श्रेष्ठले भने । प्रधानन्यायाधीश जबराले कार्यकारीसँग संवैधानिक निकाय र मन्त्रिपरिषद्मा भाग लिएको, स्वार्थ जोडिएका मुद्दा सुनुवाइ अनिश्चितकालसम्म स्थगित गराएको, न्यायपालिकामा भएका विकृति विसंगति सुधार गर्ने कार्यमा आफैं बाधक बनेको, पेसी सूची प्रकाशन र इजलास तोक्ने विषयलाई वैज्ञानिक बनाउन अनुसन्धान समितिले दिएको प्रतिवेदन लत्याएको जस्ता कारणले अहिले समग्र न्यायिक क्षेत्रले उनको राजीनामा माग गरिरहेको छ । पूर्वन्यायाधीश, पूर्वप्रधानन्यायाधीश, नेपाल बार एसोसिएसन, सर्वोच्च अदालत बार एसोसिएसन, संवैधानिक कानुन व्यवसायी मञ्चजस्ता संस्थाहरूले जबराको नेतृत्वमा न्यायपालिकाको सुधार सम्भव नरहेको भन्दै उनले नेतृत्व छाड्न भनिसकेका छन् । सर्वोच्चका बहालवाला २० मध्ये १९ न्यायाधीश जबराविरुद्ध उभिएका छन् । सर्वोच्च अदालतमा जबरा एक्लै परेका छन् । नेपाल बार एसोसिएसनका महासचिव लीलामणि पौड्याल प्रधानन्यायाधीशले सम्मानजनक बहिर्गमनको बाटो नरोजेका कारण आफूहरू बाध्य भएर अदालतका कामकारबाही रोक्नुपर्ने अवस्थामा पुगेको बताए ।हामीले अन्तिममा उच्च र जिल्ला अदालतमा पनि आन्दोलन गर्ने कुरा गरेका छौं तर अहिलेका लागि भने ती अदालतहरूमा कामकारबाही जारी रहन्छ, सर्वोच्चका कामकारबाही भने बाध्यात्मक रूपमा रोक्नुपर्ने हुन्छ, अहिले हामी बहसमा गएका छैनौं, यसलाई हामी थप सशक्त बनाउने छौं, महासचिव पौड्यालले भने, उहाँ हामीलाई कठोर कदम चाल्न बाध्य पार्दै हुनुहुन्छ । इजलास अवरुद्ध गर्ने त छँदै छ, सर्वोच्चमा प्रधानन्यायाधीश जबराको प्रवेश रोक्ने अवस्थासमेत आउन सक्छ । त्यो परिस्थितिसम्म नपुगौं, नआओस् भन्ने चाहन्छौं । त्यसका लागि उहाँले सम्मानजनक बहिर्गमनको बाटो रोज्नु राम्रो हुन्छ ।"
प्रधानमन्त्रीले राजीनामा देऊ भन्नुपर्छ,"कति भागबन्डा भयो, प्रधानन्यायाधीशका कोको परेका हुन्, हामीलाई थाहा हुने कुरा भएन । शेरबहादुरजीको पालामा मन्त्रिपरिषद्मै भागबन्डाको कुरा आयो । मन्त्री गजेन्द्र हमालले अहिले राजीनामा पनि दिइसक्नुभएको छ । यो हल्का र सतहमा मात्रै हेर्ने विषय होइन, न्यायालयलाई बचाउने जिम्मेवारी राज्यको हो । प्रधानन्यायाधीशले महाअभियोग सामना गर्छु तर राजीनामा दिन्न भन्नुभएको छ । त्यसका लागि राजनीतिक दलहरू तयार छन् त ?राजनीतिक दलहरूले महाअभियोग लगाउँछु भनेको भए उहाँले यस्तो भन्न सुहाउँथ्यो । महाअभियोग लगाउने कुरै नभई उहाँले यस्तो भन्न मिल्दैन । यसमा राजनीतिक दलहरू पनि सचेत हुनुपर्छ । अब त महाअभियोग नलगाएमा राजनीतिक दलहरूसँग साँठगाँठ छ भन्ने देखाउँछ । यो गम्भीर विषय हो ।प्रधानन्यायाधीशले राजीनामा नदिए महाअभियोग ल्याउनुपर्छ भन्ने तपाईंको भनाइ हो ?राजीनामा नदिएर पदमा बसिराख्ने हो भने त्यो बाटो पनि आउन सक्छ तर महाअभियोगका लागि सांसदको संख्या हुनुपर्यो । अहिले सत्ता गठबन्धन दलमध्ये कुनैसँग पनि एक चौथाइ सांसद छैनन् । महाअभियोग लगाउन सत्ता गठबन्धनका दलहरू आपसमा मिल्नुपर्छ । एउटा दलको समर्थनमा मात्रै सम्भव देखिँदैन । राजनीतिक दलहरूको स्वार्थका कारण मिल्ने सम्भावना पनि मैले कम देखिरहेको छु । तर वर्तमान प्रधानन्यायाधीशले अब न्यायालयको नेतृत्व दिन सक्ने देखिएन । त्यसैले उहाँले राजीनामा दिनुपर्छ । प्रधानन्यायाधीशले राजीनामा नदिने र राजनीतिक दलले पनि केही बोलेनन् भने परिस्थिति कस्तो होला ?प्रधानन्यायाधीशले राजीनामा दिनुभएन भने अराजकता निम्तिन्छ । उहाँले तोकेको इजलासमा अरू न्यायाधीश बस्छन् जस्तो लाग्दैन । त्यसपछि अराजकता निस्कन्छ । त्यतिबेला राजनीतिक दलले महाअभियोग लगाउने इच्छाशक्ति देखाउन सक्नुपर्छ । राजनीतिक दल, न्यायपालिकाको नेतृत्वको विवेक र नैतिकताले पनि न्यायपालिकालाई कता लैजाने भन्ने निर्धारण गर्छ ।देशको नेतृत्व गरेको कांग्रेस न्यायपालिकाभित्रको संकटमा तमासे भएर बस्न मिल्छ ?कांग्रेस मुलुककै एकमात्र लोकतान्त्रिक पार्टी हो । नेतृत्वले यस्ता मुद्दामा मौन बस्दा कांग्रेसको सैद्धान्तिक धरातललाई कमजोर बनाउने काम गरेको छ । नेतृत्वको यस्तै कदमले भोलिका दिनमा मानिसहरूले कांग्रेसलाई नपत्याउने ठाउँमा पुर्याउने जोखिम छ । प्रधानमन्त्रीका व्यक्तिगत स्वार्थ होलान् तर प्रधानमन्त्री भनेको देशको कार्यकारी प्रमुख हो । कार्यकारी प्रमुखको हैसियतले न्यायपालिकाभित्र के भइरहेको छ भन्ने तथ्य हामीभन्दा बढी जानकार शेरबहादुरजी नै हुनुहुन्छ । शेरबहादुरजीले प्रधानन्यायाधीशलाई बोलाएरै निकास देऊ भनेर भन्न सक्नुपर्छ । किन भन्नुभएको छैन, हामी पनि अचम्ममा छौं । आफ्नो स्वार्थसिद्धिका लागि न्यायपालिकालाई यस्तो हालतमा राख्न खोज्दा अन्ततः मुलुक र प्रजातन्त्रलाई कमजोर बनाउँछ । कांग्रेस पनि कमजोर बन्छ ।न्यायपालिकाभित्रको समस्याको जड त राजनीतिक दल नै हुन् भन्ने आवाज पनि उठेको छ नि । न्यायपालिका स्वतन्त्र, निष्पक्ष हुनुपर्ने मान्यता आफ्नो ठाउँमा छ तर त्यसभित्र मौलाएको विकृति र विसंगतिले न्यायाधीश नियुक्ति गर्ने संरचना पनि बदल्नुपर्ने आवश्यकता देखिएको छ । न्यायपरिषद्को सिफारिसमा न्यायाधीश नियुक्ति हुन्छन् । अहिले न्यायपरिषद्मा रहने सदस्य कोको छन् त ? अदालतका न्यायाधीशबाहेक प्रधानमन्त्री, कानुनमन्त्री, बारका मान्छे रहन्छन् । न्यायपरिषद्कै संरचनाले भागबन्डाको संस्कृति सुरु भएको छ । न्यायाधीश नियुक्तिमा प्रधानमन्त्री किन चाहियो ? बारमा पनि अति राजनीतीकरण घुसेको छ । बारका प्रतिनिधि किन चाहियो ?अहिले न्यायालयभित्र देखिएको समस्या भागबन्डाकै आधारमा न्यायाधीश नियुक्ति भएका कारणले भएको हो भन्ने तपाईंको ठम्याइ हो ?हो । अर्को कुरा संसदीय सुनुवाइले पनि गरेको छ । संसदीय सुनुवाइका क्रममा कुनै समस्या नआओस् भनेर न्यायाधीशहरूले सांसदलाई भेट्न थाले । सांसदको समर्थन लिन खोजे । अर्कोतर्फ संवैधानिक परिषद्मा प्रधानन्यायाधीशको प्रतिनिधित्वको विषयले पनि प्रश्न खडा गरेको छ । नियुक्तिमा सन्तुलन र निष्पक्षता कायम गर्ने उद्देश्यले संवैधानिक परिषद्मा प्रधानन्यायाधीश रहने व्यवस्था संविधानले गरेको हो । तर, वर्तमान प्रधानन्यायाधीशले संवैधानिक निकायको नियुक्तिमै भागबन्डा खोज्नुभयो । तत्कालीन प्रधानमन्त्री केपी ओलीले संविधानको मर्मविपरीत अध्यादेश ल्याएर गरेका नियुक्तिलाई साथ दिने काम गर्नुभयो । संसदीय सुनुवाइबिनै नियुक्ति पाएका पदाधिकारीलाई बचाउन अदालतमा परेका मुद्दाको सुनुवाइसमेत रोक्ने काम भयो । अहिले त मन्त्रिपरिषद्मै भाग खोज्नुभयो । उहाँका सिफारिसमा मन्त्री नियुक्त हुने र पछि राजीनामा दिने काम भयो । नेपालको इतिहासमै वर्तमान प्रधानन्यायाधीशले गलत नजिर स्थापित गर्नुभएको छ । यसले न्यायालयको स्वच्छता र स्वतन्त्रतामाथि ठूलो प्रश्न खडा गरेको छ । यसलाई हामीले ध्यान दिनुपर्छ ।प्रस्तुति ः कुलचन्द्र न्यौपाने"
फितलो बन्दै खोप अभियान,"कहिले कति मात्रा११ कात्तिक १,०१,४७५१० कात्तिक ७७,२०७९ कात्तिक ७३,४२७८ कात्तिक ५७,६१०७ कात्तिक ७,५७६६ कात्तिक ६३,०७४५ कात्तिक ५८,८५३४ कात्तिक २३,५६८३ कात्तिक ९,८०२२ कात्तिक १,६३,०२६१ कात्तिक २७,७०१३१ असोज दसैं छुट्टी३० असोज दसैं छुट्टी२९ असोज दसैं छुट्टी२८ असोज ४,७८४२७ असोज २,२७५२६ असोज ६९,८२४२५ असोज १,२७,५३२कहिले कति मात्रा२४ असोज ७८,९२७२३ असोज ९०,९९३२२ असोज ४३,९४१२१ असोज ५७,१५८२० असोज ५९,३७६१९ असोज १,३२,८९६१८ असोज १,२०,५४८१७ असोज २६,४१९१६ असोज ८३,३७३१५ असोज २,१७,३९११४ असोज २,८९,३२११३ असोज २,८६,१४५१२ असोज २,०८,०९०११ असोज ३,१२,८७४१० असोज १,०२,३०१९ असोज २,१६,७२५८ असोज १,७२,५९०"
प्रधानमन्त्रीको टोलीमा आधा दर्जन सचिव,"(काठमाडौं)  स्कटल्यान्डको ग्लास्गोमा हुन लागेको जलवायु परिवर्तनसम्बन्धी राष्ट्रसंघीय खाका संरचना महासन्धि (यूएनएफसीसीसी) को २६ औं सम्मेलन (कोप२६) मा सहभागी हुन प्रधानमन्त्री शेरबहादुर देउवाको नेतृत्वमा २० सदस्यीय प्रतिनिधिमण्डल शुक्रबार बेलायत प्रस्थान गर्दै छ । पाँचौंपटक प्रधानमन्त्री भएपछि पहिलो विदेश भ्रमण गर्न लागेका देउवासँगै ग्लास्गो जाने टोलीमा सचिव मात्रै ६ जना छन् । जसमा परराष्ट्र सचिव भरतराज पौड्याल, वन तथा वातावरण सचिव पेमनारायण कँडेल, अर्थ सचिव मधुकुमार मरासिनी, ऊर्जा सचिव देवेन्द्र कार्की, गृह सचिव टेकनारायण पाण्डे र राष्ट्रिय योजना आयोगका सचिव केवलप्रसाद भण्डारी छन् । उक्त भ्रमणमा परराष्ट्र सचिव र सम्बन्धित वन मन्त्रालयका सचिव मात्र भए पर्याप्त हुनेमा सचिवहरूको टोली नै जान लागेको हो ।पूर्ववातावरणमन्त्री गणेश शाहले उक्त सम्मेलनमा सम्बन्धित मन्त्रालयको सचिव र परराष्ट्र वा मुख्यसचिवमध्ये एक जना गए पुग्ने बताए । कुनै पनि विदेश भ्रमण गर्ने अवसर आए कर्मचारीहरू लागिपरिहाल्नु मुलुकको दुर्भाग्य भएको बताए । सबै आफ्नो कुरा उठाउँछु भनेर जान्छ । यस्तो प्रतिनिधिमण्डलमा विज्ञ, वैज्ञानिक र त्यस क्षेत्रमा काम गर्नेहरू लाग्नुपर्छ । जसले गर्दा मुलुकको समस्या त्यहाँ प्रस्टसँग राख्न सकियोस्, उनले भने, नेपालको दुर्भाग्य के छ भने कर्मचारीतन्त्रले नियन्त्रणमा सधैं रह्यो । राजनीतिले त्यसलाई तोड्न नै सकेन । शाहले नेपाल जलवायु परिवर्तनको जोखिमयुक्त मुलुक भएकाले मुलुकलाई अन्तर्राष्ट्रिय सहयोग र सहकार्य बढी आवश्यक हुने बताए । नेपालले अहिलेसम्म अन्तर्राष्ट्रिय सहयोग र सहकार्यबाट बढी लाभ लिन नसकेको उनले जनाए । किनकि कर्मचारीतन्त्रले यस्तो महत्त्वपूर्ण सम्मेलनहरूलाई विदेश भ्रमणको अवसरका रूपमा मात्र लिएको छ, विषयवस्तु थाहा नभए पनि तहमा मात्र कुरा राख्नका लागि विदेश भ्रमण गरिरहेका छन्, उनले भने । अन्य देशको प्रतिनिधिमण्डलमा राजनीतिक नेतृत्व, वैज्ञानिक, विज्ञ, सम्बन्धित क्षेत्रका व्यक्तिहरू र सीमित कर्मचारी मात्रै हुने उनले बताए । उनले थपे, जोसुकै समेटेर जम्मो प्रतिनिधिमण्डल जाने हाम्रो पुरानै रोग हो ।भ्रमणको टोलीमा वन तथा वातावरणमन्त्री रामसहायप्रसाद यादव, वन मन्त्रालयका सहसचिव राधा वाग्ले, परराष्ट्र मन्त्रालयका शिष्टाचार महापाल दुर्गाबहादुर सुवेदी, मन्त्रालयका उपसचिव रेवतीरमण पौडेल, राष्ट्रिय प्रकृति संरक्षण कोषका अध्यक्ष माधव कार्की र प्रधानमन्त्रीको निजी सचिवालयका उपसचिव जनक भट्ट छन् । त्यसैगरी, भीआईपी सुरक्षा निर्देशिकाले तोकेको मापदण्डअनुसार सेनाका प्रमुख सेनानी प्रकाशबहादुर सिंह, नेपाल प्रहरीका डीएसपी कोमल शाह, सशस्त्र प्रहरी निरीक्षक रामहरि श्रेष्ठसहित ५ जना सुरक्षा अधिकृत र सरकारी सञ्चारमाध्यमका ३ जना पत्रकार प्रधानमन्त्रीसँगै जाँदै छन् । अन्य सदस्य बेलायतस्थित नेपाली दूतावासबाट सहभागी हुने परराष्ट्र मन्त्रालयले जनाएको छ ।जलयवायु परिवर्तनसम्बन्धी एक जानकारका अनुसार अन्तर्राष्ट्रिय सम्मेलनमा जाँदा लामो गृहकार्य गर्नुपर्ने हुन्छ । जलवायु परिवर्तनको कारणले नेपालमा ठूलो असर परेकाले प्रधानमन्त्री देउवाले यसपटक अझ जोड लिएर आफ्ना समस्या राख्ने अनुमान गरिएको ती जानकारले बताए । तर हामीजस्ता ४७ वटा अल्पविकसित मुलुक छन्, साना टापुका मुलुक छन्, सबैलाई धेरै समय हुँदैन, लामो समयदेखि यस विषयमा बुझेकाले मात्र आफ्ना कुरा प्रस्ट राख्न सक्छन्, ती जानकारले भने, पहिलो पटक जाने र अर्को पटक जाने टुंगो नभएकाहरू यस्तो सम्मेलनमा जाँदा मुलुकलाई केही पनि फाइदा हुन्न । कोप२६ कात्तिक १२ देखि २६ सम्म हुँदै छ । प्रधानमन्त्री देउवा कात्तिक १७ मा नेपाल फर्कनेछन् ।"
"पांग्रा नखुलेको होइन, चालकदलकै कमजोरी","(काठमाडौं)  पांग्रा नखुलेको कारण देखाउँदै विराटनगरबाट काठमाडौं फर्किएको बुद्ध एयरको विमानसम्बन्धित घटना छानबिन गर्न गठित विज्ञहरूको टोलीले चालकदलका दुवै सदस्यलाई दोषी ठहर गरेको छ । उनीहरूकै कमजोरीका कारण उक्त घटना भएको वरिष्ठ क्याप्टेन ददिराम निरौलासहित चार सदस्यीय विज्ञको प्रतिवेदनले औंल्याएको छ । १५ हजार घण्टा जहाज उडाइसकेका वरिष्ठ क्याप्टेन अनि पाइलटका पनि गुरुपाइलटबाट गल्ती हुन सक्छ भन्ने प्रमाणसहितको प्रतिवेदन बिहीबार प्राधिकरणका महानिर्देशक राजकुमार क्षत्रीलाई बुझाइएको हो । असोज ११ गते बिहान काठमाडौं विमानस्थलबाट ७३ यात्रु बोकेर विराटनगर उडेको विमान अवतरण हुनै लाग्दा ल्यान्डिङ गियर (पांग्रा) नखुलेपछि क्याप्टेन आङ्गेलु शेर्पा र प्रशिक्षार्थी कोपाइलट अमन अन्सारीले काठमाडौं डाइभर्ट गराएका थिए । बुद्ध एयरको एटीआर अल्फा नोभेम्बर इन्डिया विमानको त्यस दिन पहिलो उडान थियो । अवतरणका क्रममा पांग्रा खुलेनखुलेको संकेत गर्ने दुइटा बत्तीमध्ये ककपिटको ड्यासबोर्डसँगै रहने प्राइमरी इन्डिकेटर ले सेन्टर (अगाडि) तथा पछाडि (दायाँ र बायाँ) गरी तीन भागमा रहेका पांग्रामध्ये दायाँ पांग्राको संकेत गर्ने बत्ती नबलेको कारण देखाई विमानलाई काठमाडौं फर्काइएको थियो । त्यस दिन विमानमा कुनै समस्या नभएको, ल्यान्डिङ गियर खुलेको र अघिल्लो रातको उडानमा डिमलाइट मोडमा राखिएको संकेत बत्ती बिहानको उडानमा ब्राइटनेसमोड मा राख्नुपर्नेमा नराख्दा आफ्नै सामान्य गल्तीबाट झुक्किएको छानबिनबाट देखिएको समितिका संयोजक क्याप्टेन निरौलाले कान्तिपुरलाई बताए । पाइलटहरूका अनुसार, रातिको उडानमा विमानको ककपिटका संकेत बत्तीबाट निस्किने उज्यालोले आँखालाई असर पार्ने भएकाले डिम मोड मा राखेर उडाइन्छ भने दिउँसो उज्यालोअनुसार संकेत बत्तीको ब्राइटनेस बढाइन्छ । कुनै पनि विमान उडाउनुअघि त्यसको बाहिरी अवस्था, पांग्रामा हावा भएनभएको, इन्जिन, ब्लेड, ककपिटका बत्ती, कागजात ठीक भएनभएको कोपाइलट र क्याप्टेनले अनिवार्य जाँच्नुपर्ने हुन्छ ।त्यो उडानमा कोपाइलटले जहाज उडाउनुअघि ककपिटका सबै बत्ती चेक गरेको देखिएन, संयोजक क्याप्टेन निरौलाले भने, जहाजभित्र रातो, हरियो, नीलो, पहेंलो र सेतो रङका संकेत बत्ती हुन्छन् । भुइँ छाड्नुअघि ककपिटमा बत्ती जाँच्दा क्रिसमस ट्री जस्तो झलमल्ल देखिन्छ । त्यो उडानमा कोपाइलटले टेस्ट बटन जाँचेको पाइएन । त्यसले टेस्ट, डिम र ब्राइट गरी तीन प्रकारका संकेत दिन्छ । यो अनिवार्य एसओपी (स्ट्यान्डर्ड अपरेटिङ प्रोसिडियर) पनि हो । क्याप्टेनले ककपिटमा भएको बत्ती जाँच नगरी विराटनगर र काठमाडौंका टावरमा भएका एटीसी र क्याबिनमा रहेकी एयर होस्टेसलाई पांग्रा खुलेनखुलेको हेर्न भनेको ककपिट भ्वाइस रेकर्डर (सीभीआर) मा सुनिएको छ । उनीहरूको भर पर्दा चालकदल थप अलमलमा परेको प्रतिवेदनमा उल्लेख छ । जहाजभित्र पर्याप्त साधन र स्रोत हुँदाहुँदै पनि तिनको सदुपयोग नगरी बाहिरी (विराटनगर र काठमाडौं टावरमा रहेका एयर ट्राफिक कन्ट्रोलर र एयर होस्टेस) को सूचनामा भर परेको देखियो, प्रतिवेदनले घटना हुनुको कारणबारे भनेको छ । यसअघि बुद्धले घटनालगत्तै गरेको आन्तरिक छानबिनले पनि यही विषयलाई मुख्य कारण मानेर प्राधिकरणलाई प्रतिवेदन बुझाएको थियो । विमानमा आकस्मिक देखापर्ने समस्यामा के गर्नेनगर्नेबारे विमान उत्पादन गर्ने कम्पनीले हाते किताब (क्विक रिफ्रेन्स ह्यान्डबुक) ककपिटमा राखिदिएको हुन्छ । चालकदलले ती स्रोतको उपयोग गरेका छैनन् । विमान विराटनगरमा अवतरण गर्दा हुन्थ्यो, छानबिन समितिका संयोजक निरौलाले भने, ककपिटको ड्यास बोर्डमा रहेको संकेत बत्तीले चालकदल झुक्किए पनि उनीहरूको टाउको माथि (ककपिटको माथिल्लो भाग) रहेको दोस्रो बत्तीले ल्यान्डिङ गियर खुलेको देखाएको छ । प्रतिवेदनले ल्यान्डिङ गियर खुलेको, कोपाइलटले पाँचपटक प्राइमरी बत्ती बलेको क्याप्टेनलाई सुनाउँदा क्याप्टेनले त्यसलाई नपत्याएर हो र ? मैले त देखिन नि भनेको जनाएको छ । क्याप्टेन शेर्पाले विराटनगरबाट काठमाडौं फर्केपछि एयर होस्टेस प्रतीक्षा राईलाई पनि पछाडि झ्यालबाट दायाँतर्फको पांग्रा खुलेनखुलेको हेर्न इन्टरकमबाट अह्राएका थिए । तर उनले पांग्रा छोप्ने ढक्कन झरेकाले भित्र पांग्रा खुलेनखुलेको देख्न नसकेको इन्टरकमबाटै ककपिटमा जानकारी दिएकी थिइन् । घटना हुनुमा छानबिन समितिले क्याप्टेन शेर्पालाई मुख्य दोषी ठहर्याएको छ । शेर्पा क्याप्टेनबाहेक बुद्ध एयरको एटीआर ४२ र ७२ विमानका प्रशिक्षक पाइलट र नागरिक उड्डयन प्राधिकरणमा एटीआर विमानका पाइलटका लागि तोकिएका प्रशिक्षक डीसीपी (डेजिग्नेटेड चेक पाइलट) पनि हुन् । उनी एटीआर विमानका कोपाइलट, क्याप्टेन र आईपीको जाँचमा बस्दै आएका थिए । यो घटनापछि छानबिन समितिले उनको प्रशिक्षक पाइलटको इजाजत तीन महिनाका लागि र प्राधिकरणमा रहेको उनको डीसीपीको इजाजत ६ महिनाका लागि निलम्बन गरेको छ । अब क्याप्टेन शेर्पाले बुद्धकै प्रशिक्षक पाइलटसँग २५ घण्टा र कोपाइलट अन्सारीले ५० घण्टा अनिवार्य उडेपछि मात्रै प्राधिकरणले उनीहरूलाई रिलिज गर्नेछ । त्यसबाहेक क्याप्टेन शेर्पाले आईपी तीन महिनापछि र डीसीपी ६ महिनापछि सर्तहरू पूरा गरेमात्रै पाउनेछन् । छानबिन समितिले टावरमा बस्ने एयर ट्राफिक कन्ट्रोलरलाई पाइलटहरूसँग संवाद गर्दा आगामी दिनमा अन्तर्राष्ट्रिय उड्डयन संगठन (आइकाओ) ले तोकेका शब्दावली मात्रै प्रयोग गर्न सिफारिस गरेको छ । त्यस उडानमा बुद्धका क्याप्टेनले पांग्रा झरेनझरेको सोध्दा एटीसीले टावरबाट भनेका शब्दावलीले उनी झुक्किन मद्दत पुगेको प्रतिवेदनमा भनिएको छ । काठमाडौंबाट उडेको करिब २ घण्टापछि पुनः काठमाडौंमै सुरक्षित अवतरण भएको उक्त विमान जाँच्दा कुनै प्राविधिक कमजोरी नभएको, नियमित मर्मत सम्भार भइरहेको अध्ययनमा देखिएको छ । त्यस दिन बिहान बुद्धको जहाज पछिपछि विराटनगर गइरहेको एउटा निजी वायु सेवा कम्पनीको विमानका क्याप्टेनले पनि अवतरण लगत्तै एयरसाइडबाट बुद्धको विमानका तीनवटै पांग्रा खुलेको देखेको छानबिन समितिलाई जानकारी गराएका थिए । घटनालगत्तै छानबिन टोलीमा रहेका संयोजक निरौलासहित सदस्यहरू इन्डोनेसियामा एटीआर उडाउँदै आएका नेपाली क्याप्टेन लियो उबाहाङ चेम्जोङ, प्राधिकरणका एयर वोर्दिनेस इन्स्पेक्टर रितेशराज पन्थ र सम्राट प्रधान त्यही विमान चढेर विराटनगर पुगेका थिए । उनीहरूले जहाजको फ्लाइट डाटा रेकर्डर (एफडीआर) र सीभीआर जाँच गर्नुका साथै पाइलट, एयर होस्टेस, एटीसीसँग लिखित र मौखिक अन्तर्वार्ता गरेर प्रतिवेदन तयार पारेका हुन् ।"
माटो नपाउँदा पेसा नै जोखिममा,"(काठमाडौं)  तिहार नजिकिएसँगै भक्तपुरस्थित पोटरी स्क्वायरका प्रजापति समूहलाई माटोका भाडा बनाउने, सुकाउने र पकाउने चटारो छ । अरूबेला भन्दा तिहारको समयमा माटोका भाँडाहरूको माग बढी हुन्छ । तिहारका लागि झन्डै ६ महिनाअगाडिदेखि नै अर्डर आउने व्यवसायीहरु बताउँछन् । तर केही वर्षयता उपयुक्त माटो र जनशक्तिको अभावमा पेसा नै संकटमा पर्न थालेको उनीहरूको भनाइ छ । पोटरी स्क्वायरमा बुधबार पुग्दा ७७ वर्षीय ललित प्रजापति माटोलाई भाँडाको आकार दिन व्यस्त थिए । झन्डै १२१३ वर्षकै उमेरदेखि बाबुसँगै अम्खोरा, घैंटो बनाउन सुरु गरेका ललित अहिले पनि यही पेसामा टिकिरहेका छन् । उनले भाँडा बनाउन सुरु गर्दा माटो आफैं खनेर, बोकेर ल्याउनुपर्थ्यो । तर अहिले गाडीले घरमै माटो ल्याइदिने भए पनि राम्रो नपाइने तथा ढुवानीमा बढी खर्च हुने गरेको उनको भनाइ छ । अहिले साँखुबाट माटो ल्याउँछौं, सानो गाडीको १ टिप ल्याउन ७ हजार रुपैयाँ तिर्नुपर्छ, उनले भने, यो पेसामा नयाँ पुस्ताको उतिसारो चासो छैन । जसले गर्दा पेसा नै संकटमा छ । सुरुमा माटोको अम्खोरा बनाउन सिकेका उनले गाग्री बनाउन थाले । अहिले बजारको मागअनुसार खुत्रुके, गमलालगायत धेरै भाँडाकुँडा बनाउन सक्षम छन् । तर बजारमा प्लास्टिक, सिल्बटलगायतका भाँडाको सहज उपलब्धताले माटोका भाँडाका प्रयोगकर्ता घट्दै गएको उनको बुझाइ छ । बजारमा प्लास्टिकका सामान छ्यापछ्याप्ती पाइन थालेको छ । यसले माटोबाट बनेका भाँडाकुँडा विस्थापित हुने जोखिम बढेको छ, उनले भने । पछिल्लो समय तिहारको बेलामा मात्र माटोका भाँडाको खोजी हुने गरेको उनले सुनाए । तिहारमा विशेषगरी पाला र धुपौरोको माग बढी हुन्छ । खुत्रुकेको भने बाह्रै महिना चर्को माग छ ।जिउँदो हुँदा प्लास्टिक, सिल्बटका भाडा चलाउँछन्, उनले भने, मान्छेलाई मरेपछि माटाकै भाडा चाहिन्छ । उमेरमा बुढ्यौलीले छोपिसके पनि ललित पेसा जोगाउनकै लागि अहिले पनि काम गरिरहेका छन् । नाफाघाटाभन्दा पनि आफ्नो पेसा मुख्य हो । माटो किनेर पनि भाँडा बनाइरहेका छौं, उनले भने, माटोको काम दुई कारणले विस्थापित हुन सक्छ । जताततै घर बनिरहेकाले माटो नपाइने र आउने पुस्ता सबै पढेलेखेका छन्, यो काम गर्ने हुन् कि होइनन् ।पोटरी स्क्वायरका प्रजापति समुदायलाई नै पेसा जोखिममा पर्ने त्रासले सताउन थालेको छ । विगत १४ वर्षदेखि माटोको काम गर्दै आएका दयाराम प्रजापतिलाई पनि पेसा जोखिममा पर्न थालेको पिरलो छ । अहिलेसम्म त साँखु, हरिसिद्धिलगायत ठाउँबाट माटो किनेर भए पनि पेसा धान्दै आएको उनले सुनाए । अबको ६७ वर्षपछि त भाँडा बनाउन माटो नै नपाइने अवस्था हुने भयो, यसले त पेसा नै धरापमा पर्ने भयो, उनले भने । माटो अभावले पहिलाको तुलनामा भाँडाको लागत पनि बढेको उनको भनाइ छ । तर माटोको भाँडाको माग भने क्रमशः बढ्दै गएको दाबी गर्छन् बुद्धिराम प्रजापति । विगत ४० वर्षदेखि भाँडा बनाउँदै आएका बुद्धिरामले अहिले मागअनुसार सामान बनाउनै भ्याइनभ्याई भइरहेको बताए ।"
पाण्डे बने तेस्रो मुख्यमन्त्री,"शाक्यको कार्यकाल सत्ता लम्ब्याउनमै सीमितपार्टी विभाजन निश्चित भइसकेको अवस्थामा भदौ २ मा देशकै पहिलो महिला मुख्यमन्त्री रूपमा सत्तारोहण गरेकी अष्टलक्ष्मी शाक्यको छोटो कार्यकाल सत्ता लम्ब्याउनमै सीमित बन्यो । मुख्यमन्त्रीको शपथ लिँदै गर्दा शाक्यका सामु सरकार टिकाउने, प्रदेशसभालाई बिजनेस उपलब्ध गराउने, पार्टीभित्रको आन्तरिक विवाद मिलाउने, आफ्नै पार्टीका पूर्वमुख्यमन्त्री डोरमणि पौडेल नेतृत्वको सरकारले ल्याएको बजेट र नीति तथा कार्यक्रम पूर्णरूपमा लागू गर्नेलगायतका चुनौती थिए । तर सरकारको नेतृत्वमा रहेर उनले कुनै पनि चुनौती पन्छाउन सकिनन् । डोरमणि पौडेल नेतृत्वको सरकारले संघीयतालाई कमजोर बनाएको भन्दै आलोचना गर्ने शाक्यले सत्तामा पुग्नेबित्तिकै प्रदेशसभा अधिवेशन अन्त्य गरेर पौडेलकै पदचाप पछ्याइन् । सरकार ढल्ने प्रायः निश्चित भएपछि उनले सत्ता लम्ब्याउन प्रदेशसभाको अधिवेशन अन्त्य गरेकी थिइन् । उनले प्रदेशसभामा एउटा पनि नयाँ विधेयक दर्ता गराउन सकिनन् । एकीकृत समाजवादीमा जानबाट तत्कालीन एमालेका १३ प्रदेशसभा सदस्यलाई रोक्न पनि सकिनन् ।उनले प्रदेशमा रहेका मन्त्रालय फुटाएर मन्त्रिपरिषद् विस्तार गरिन् । सत्तामा रहँदा विपक्षी दलहरूसँग एकपटक पनि औपचारिक छलफल गरिनन् । पूर्वमुख्यमन्त्री डोरमणि पौडेलेको इसारामा हिँडेको आरोप उनलाई आफ्नै दलबाट समेत लाग्यो । यद्यपि अघिल्लो सरकारका प्रवक्ता तथा भौतिक पूर्वाधार विकासमन्त्री केशवराज पाण्डेले अघिल्लो सरकारले ल्याएको नीति तथा कार्यक्रम र बजेट कार्यान्वयनमा सरकारले उपलब्धिमूलक कामहरू गरेको दाबी गरे । हामीले दीर्घकालीन रूपमा अर्थ राख्ने केही काम गरेका छौं, सबैले पछि महसुस गर्नेछन्, उनले भने ।माओवादी केन्द्र संसदीय दलका नेता शालिकराम जम्मकट्टेलले शाक्य नेतृत्वको सरकार पूर्णरूपमा असफल भएको टिप्पणी गरे । अघिल्लो सरकार ढल्ने निश्चित भएपछि उहाँलाई सरकारको साँचो दिएको हो, शाक्यले राजनीतिक रूपमा त्याग र इमान्दार नेताको छवि बनाउनुभएको थियो तर अब त्यस्तोरहेन, उनले भने ।"
हामीलाई जेल निरीक्षणको अनुमति छैन : आईसीआरसी,"भुटान सरकारले आफ्ना नागरिकमाथि चलाएको ज्यादती र गैरन्यायिक थुना, बेपत्ता, हत्याको असहज स्थितिमाझ सन् १९९४ देखि भुटानमा अन्तर्राष्ट्रिय रेडक्रस (आईसीआरसी) ले प्रवेश पाएको हो । भुटानको केन्द्रीय जेल चेम्गाङमा मात्रै आईसीआरसीको प्रतिनिधिमण्डलले भ्रमण गर्न पाउने र राजबन्दीको सहज गाासबासकपासको प्रबन्धमा दबाब दिन सक्ने स्थिति बन्यो । भुटानको राष्ट्रिय सुरक्षा ऐनअनुसार पक्राउ परेकालाई मात्रै हेर्ने (राजबन्दी) सर्तमा आईसीआरसीले भुटान प्रवेश अनुमति पाएको हो ।आईसीआरसीको प्रवेशपछि कैदीमाथि गैरन्यायिक व्यवहार कम हुँदै गयो । आईसीआरसीकै पहलमा थुनामा रहेका राजबन्दीका आफन्तले वर्षमा चार पटकसम्म भेट्न पाउने प्रबन्ध भयो । जेलमा सरसफाइ, स्वास्थ्य सरोकार, आफन्त जाँदा बस्ने पाहुना घर निर्माण (कन्ज्युगर वार्ड) आदि पक्षमा पनि आईसीआरसीले समन्वय गर्दै आएको छ । सन् २०१२ पछि भने भुटान सरकारले आईसीआरसीलाई जेल भ्रमणको अनुमति दिन छाडेको छ । आईसीआरसीको नेपाल कार्यालयमा भुटान मामलाकी लियाजन अफिसर मीरा राना बस्नेतका अनुसार भुटान सरकारले कारागारभित्रको मापदण्ड, स्वास्थ्य, सुरक्षाजस्ता पक्षमा आवश्यक प्रबन्ध भइसकेकाले भन्दै आईसीआरसीलाई भ्रमण अनुमति बन्द गरेको हो ।भुटान सरकारसँग १९९३ मा बनेको समझदारी अनुसार झन्डै १० वर्ष आईसीआरसीले जेल भ्रमण गर्न पाएको थियो । हरेक वर्ष तय हुने समझदारी २०१२ पछि रिन्यु भएन । अहिले शरणार्थी शिविरमा रहेका आफन्तले काठमाडौंको आईसीआरसी अफिसलाई अनुरोध पठाएपछि काठमाडौंले दिल्ली कार्यालय र दिल्लीबाट थिम्पुसँग सम्पर्क गर्छ । त्यहाँबाट जेलमा कैदी तथा आफन्तका बारे छानबिन गरेर मात्रै आफन्त भ्रमणको अनुमति आउने गरेको छ ।"
जनताको करको चरम दुरुपयोग,"लुम्बिनी प्रदेश सरकारले विकास बजेट कटौती गरी निजी सञ्चार संस्थाहरूका लागि ठूलो रकम विनियोजन गर्नु राज्य स्रोत तथा गरिब जनताले आफ्नो गाँस काटेर तिरेको करको चरम दुरुपयोग हो । जनहितसम्बन्धी विकास गतिविधिको अंश खोसेर आफ्ना मान्छेहरू पोस्ने र आलोचना गर्न सक्नेहरूलाई किन्ने यस्तो छुट कुनै सरकार तथा सरकारी निकायलाई छैन । त्यसैले प्रदेश सरकार तुरुन्त यो कदमबाट पछाडि हट्नुपर्छ । राज्यस्रोत दुरुपयोग हुन नदिन प्रदेश संसद् तथा सांसदहरूले आफ्नो विवेक प्रयोग गरेर सरकारलाई यो गैरकानुनी कार्य सच्याउन बाध्य तुल्याउनुपर्छ । अन्यथा विनियोजन ऐनविपरीतको यस कार्यबारे अख्तियार दुरुपयोग अनुसन्धान आयोगलगायतका सम्बन्धित निकायले उचित छानबिन गरी दोषीलाई जिम्मेवार बनाउनु अपरिहार्य हुन्छ । प्रदेशमा नयाँ सरकार बनेपछि गत महिना नयाँ बजेट प्रस्तुत गर्दा यसरी मनलागी रकम विनियोजन गरिएको हो । कतिसम्म स्वेच्छाचारी ढंगले यो कार्य गरिएको छ भने, सञ्चार माध्यमलाई पैसा बाँड्नकै लागि अघिल्लो सरकारका पालामा रणनीतिक महत्त्वका साथ प्रदेश गौरवको योजनाका रूपमा अघि सारिएको पाल्पाको रामपुरदेखि सल्यान कपुरकोटसम्मको उच्च पहाडी राजमार्गको समेत बजेट कटौती गरेर झन्डै ६ करोड रुपैयाँबाट साढे ४ करोडमा झार्न पनि हिचकिचाइएको छैन । यस्तै, लुम्बिनी आयुर्वेदिक चिकित्सालयलाई १५ शय्यामा विस्तार गर्न विनियोजित १ करोड रुपैयाँलाई आधा घटाइएको छ भने लुम्बिनी प्रादेशिक अस्पतालमा १० करोड दिने भनिएकामा ४ करोड रुपैयाँ मात्र विनियोजन गरिएको छ । यो मामिला विकास प्राथमिकता तय गर्ने क्रममा सरकार बरालिएको घटना मात्रै हुँदै होइन, यदि त्यस्तो हुन्थ्यो भने यसरी घटाइएको रकम अरू विकास शीर्षकतर्फ सर्नुपर्थ्यो । यो त सरकार जनताप्रति गैरजिम्मेवार र अनुत्तरदायी भएको दृष्टान्त हो, त्यही भएरै सञ्चार माध्यमहरूलाई जथाभावी रकम छुट्ट्याइएको छ । विकास बजेट कटाएर सञ्चार संस्थाहरूलाई १६ करोड रुपैयाँ छुट्ट्याइएकामा ठूलो रकम त सत्ता सञ्चालकनिकटका व्यक्तिहरूद्वारा सञ्चालित सञ्चार माध्यमका लागि विनियोजन गरिएको छ । प्रतिपक्षलाई पनि उसै गरी भाग पुर्याइएको छ । मुख्यमन्त्री कुलप्रसाद केसीआबद्ध दल माओवादीको लगानी रहेको र सोही पार्टीका प्रदेशसभा सदस्य दीपेन्द्र पुनमगर अध्यक्ष रहेको जलजला रेडियोलाई मात्रै ६५ लाख छुट्ट्याएको छ । मुख्यमन्त्रीका प्रेस संयोजक मानसिंह विकद्वारा सञ्चालित प्रेसका लागि विभिन्न शीर्षकमा २० लाख विनियोजन गरिएको छ । यस्तै, विभिन्न नेता तथा दलनिकट सञ्चार संस्थाहरूले गच्छेअनुसार रकम भाग लगाएर प्रदेश सरकारले राज्यस्रोतलाई उल्फाको धन जस्तो व्यवहार गरेको छ । यो प्रकरणले तत्कालीन शाही शासनकालमा सत्तानिकट सञ्चारकर्मीहरूका लागि वितरित हन्डीकाण्डलाई समेत फिका तुल्याइदिएको छ । बजेट तयार गर्ने क्रममा आर्थिक मामिला तथा सहकारीमन्त्री कृष्णध्वज खड्काले पत्रकारलाई विज्ञका रूपमा प्रयोग गरेकाले यस्तो भएको बताइएको छ, तर जजसको संलग्नता भए पनि यसको दोष सम्पूर्ण प्रदेश सरकारलाई जान्छ । कर्मचारीहरूको विरोधका बावजुद यस्तो कार्यक्रम राखिएकाले पनि यसमा सरकारकै गलत मनसाय प्रस्टै देखिन्छ । प्रदेश सरकार सञ्चार माध्यम तथा सञ्चारकर्मीको सशक्तीकरण र कल्याणको पक्षमा भएकाले यसो गरेको पक्कै होइन । यदि त्यस्तो हुन्थ्यो भने अघिल्लो सरकारले सञ्चारकर्मी कल्याण कोषका लागि छुट्ट्याएको ५० लाख रुपैयाँलाई घटाएर २० लाख रुपैयाँमा सीमित गरिँदैनथ्यो । कल्याणकारी कोषको रकम काटेर निजी मिडियालाई बजेट बाँड्नुबाटै सरकारको बदनियत पुष्टि हुन्छ । प्रदेशका कतिपय मिडियाहरू आफैं यसरी सरकारी रकम लिन नहुने पक्षमा देखिन्छन्, यसको विरोध गर्दै उनीहरूले सच्याउन मागसमेत गरेका छन् । यो मागबाट सरकारले त्रुटि सच्याउनका लागि शिक्षा लिनुपर्छ ।यसको अर्थ, सञ्चार माध्यमले कुनै पनि सरकारी सरसहयोग लिनै हुँदैन भन्ने होइन । तर, त्यस्तो सहयोग सञ्चार माध्यमहरूको व्यावसायिकता अभिवृद्धिमा सघाउने हेतुले नीतिगत व्यवस्थासहित पारदर्शी ढंगबाट वितरित भएको हुनुपर्छ, जुन सहुलियतका रूपमा हुनु बेस हुन्छ । तर विकास बजेट मासेर आफू निकटकालाई छानीछानी प्रत्यक्ष रूपमा रकम विनियोजन गर्नुलाई चाहिँ कसै गरी मनासिब ठहर्याउन सकिँदैन । कार्यविधि नै बनाएर संघीय सरकारले वितरण गर्ने लोककल्याणकारी विज्ञापन त आफैंमा विवादास्पद छ भने, संघीयतालाई बदनाम गराउने गरीको प्रदेश सरकारको यस्तो मनखुसीको त औचित्य स्थापित गर्न झनै सकिन्न । फेरि, सञ्चार माध्यमले पनि आफूलाई व्यावसायिक आचारभित्रै राख्ने हो भने यस्तो सरकारी घूस स्वीकार गर्नै हुँदैन । जुनसुकै सरकारले पनि यो या त्यो नाममा प्रेसको घाँटी अँठ्याउने तथा वाक् तथा अभिव्यक्ति स्वतन्त्रतामाथि धावा बोल्ने कार्य नगरेमा समाचार माध्यमहरूका लागि त्यही नै लाख हुन्छ । आसेपासे पोस्ने तथा सरकारको भजन गाउन लगाउने नियतले रकम विनियोजन गर्नु सदैव लोकतन्त्रकै लागि घातक हुन्छ । यो यथार्थलाई मनन गर्दै प्रदेश सरकारले आफ्नो कदम सच्याओस् ।"
नेपाल चिनाउने विदेशीहरू,"जर्मन सम्पदाविद्को घरफिर्ती समाचारले नेपाल चिनाउने जर्मनीका निल्स गुत्सोलाई चिनाएको छ । स्थानीय नेपाली मठमन्दिर, चैत्य र वास्तुकलालाई विश्वमा चिनाउने सम्पदाविद् निल्स गुत्सो सन् १९६२ मै नेपाल छिरेका रहेछन् । उहाँ भक्तपुरको शान्त वातावरण भएको झौखेल अवस्थित माटोको जोडाइ भएको पाको इँटाको घरमा बस्न थालेको पनि ४० वर्ष भइसकेछ । उहाँ जर्मन सरकारका तर्फबाट भक्तपुरमा सञ्चालित विभिन्न कार्यक्रम आबद्ध हुनुभयो । भक्तपुर बसाइका क्रममा उहाँ भक्तपुरको जीवन्त संस्कृति देखेर यसरी लठ्ठिनुभयो । म भक्तपुरकै बासिन्दा भएकाले उहाँलाई भक्तपुरका गल्लीहरूमा देखिरहन्थेँ । जर्मनीका मानिसले भक्तपुरका गल्लीमा के देखेर वर्षौं बसे होला भनेर अचम्म मान्थेँ, तर आज समाचारबाट उहाँको योगदान थाहा पाउँदा खुसी भएँ । तर, उहाँ अब हामीलाई छाडेर जाँदै हुनुहुन्छ भन्ने थाहा पाउँदा दुःख लागेको छ । त्यस्तै उहाँकै मित्र अस्ट्रेलियाली रोबर्ट पावेल सन् १९८० पहिलो पटक वास्तुकलाको अध्ययन गर्न नेपाल आउनुभएको थियो । उहाँले भक्तपुर, ललितपुर, काठमाडौं उपत्यकाका प्राचीन सम्पदाहरूको अध्ययन गर्नुभयो । मुस्ताङ र हिमालय संस्कृति झल्कने विश्वस्तरीय चित्रहरू पनि कोरिदिनुभयो, जसले विश्वमा नेपालको गौरव बढाएको छ । विडम्बना उहाँले पनि हामीलाई सदाका लागि छोडेर गइसक्नुभयो । उहाँहरूको कामलाई नेपालले सम्झिरहनेछ । वीरेन्द्र सुवाल, ब्यासी, भक्तपुर"
भक्तपुरको खुल्ला क्षेत्र फिर्ता होस् !,"भक्तपुर नगरको पूर्वपट्टि ऐतिहासिक बस्तीसित टाँसिएको सातआठ सय रोपनीको लिभालिवी फाँट थियो । नेपाल भाषामा काठमाडौंपाटनतिर घामलाई निभाः भनिन्थ्यो, यतातिर चाहिँ लिभलिभा । नेपालमण्डलका अधिकांश स्थान घामजूनबाट नामकरण हुने गरेको छ । सूर्य अस्ताएपछि पनि अबेरसम्म घाम झुल्किरहने भएकाले फाँटको नाम लिभालिवी रहन गएको जनविश्वास छ । २०५०५२ सालतिर यहीँ फाँटमा भक्तपुर नगरपालिकाले आवास आयोजना सुरु गर्यो । यस आयोजनाको नाम लिवाली आवास राखेर हिज्जेमा नगरपालिकाले गल्ती गरेको छ । नगरपालिकाले यसलाई सुधार गर्नुपर्छ । यस आयोजनाभित्र अन्दाजी २४२५ रोपनी क्षेत्रफललाई छ, खुला क्षेत्र पनि राखिएको थियो । ती खुला क्षेत्रका लागि उपभोक्तासित तीन प्रतिशत जग्गा काटेर लिइएको थियो, छेेउकै उपभोक्तासित भने थप दुई प्रतिशत लिइएको थियो । दुर्भाग्य, त्यसको उपभोग गर्न पाउनु त कता हो कता, ती स्थान खुट्याउन पनि उपभोक्तालाई हम्मेहम्मे छ । आयोजना सुरु भएको तीन दशक पुग्न लाग्यो तर पूर्वाधार बनिसकेका छैनन् । एक ठाउँ दसबाह्र वर्षअघि बल्लतल्ल खुला क्षेत्रजस्तो भौतिक सुविधाले सुसम्पन्न भयो तर त्यसलाई बगलको बाल विकास इङ्लिस सेकेन्डरी स्कुलले आफ्नै पेवाजस्तो गरेर काखी लिइहाल्यो । त्यहाँ उसले बिहान राष्ट्रिय गानहरू सञ्चालन गर्ने र साँझ खेल मैदानका रूपमा प्रयोग गर्दै आएको छ । खुला क्षेत्रको बीचबाट सात मिटरको पिचबाटो गएको थियो, स्कुलको क्रियाकलापमा बाधाअड्चन भयो भनेर बीच बाटोमा आइरन पाइपहरू ठड्याएर बाटोसमेत ब्लक गरियो । खुला क्षेत्र त उपभोग गर्न पाइएको थिएन, झन् वर्षदिन भयो, बाटो पनि उपभोग गर्न पाइरहेका छैनन् उपभोक्ताहरूले । यस्तो कहिलेसम्म भइरहने ? यस विषयमा सम्बन्धित निकायको ध्यानाकर्षण गराउन चाहन्छौं । श्री सुवाल र साथीहरू, भक्तपुर, नपा८"
सर्वोच्चको संकट,"प्रधानन्यायाधीश जबरा यति बेला संकटमा छन् । न्यायालयलाई निष्पक्ष र स्वतन्त्र राख्न नसकेको, राजनीतिक भागबन्डा खोजेको, नीतिनियमविपरीत गएको र स्वतन्त्र न्यायालयको छवि बिगारेको उनीमाथि आरोप छ । यो संकट अरूले होइन प्रधानन्यायाधीश आफैंले ल्याएका हुन् । सामाजिक सञ्जाल तथा सञ्चार माध्यममा जबराको चर्को आलोचना भइरहेको छ तैपनि प्रमुख दलहरूले विरोधमा एक शब्द बोलेका छैनन् । यसले कतै दलहरूको मिलोमतोमै सबै काम भइरहेका त छैनन् भन्ने आशंका उब्जिएको छ । सविधानअनुसार कार्यपालिका, व्यवस्थापिका र न्यायपालिका राज्यका तीन प्रमुख अंग हुन् । र, यही लोकतान्त्रिक गणतन्त्रको मेरुदण्ड पनि हो । यीमध्ये एक मात्र कमजोर भयो भने लोकतन्त्र नै कमजोर बन्छ भन्ने जान्दाजान्दै दलहरू यसलाई कमजोर बनाउन किन लाग्छन् ?प्रधानन्यायाधीश राणाले बोलाउने फुलकोर्ट मा न्यायाधीशहरू नजाने खबर आएको छ । यसरी बहालवाला प्रधानन्यायाधीशविरुद्ध न्यायाधीशहरू एक भएको यो पहिलो पटक हो । न्यायालयलाई विवादमा तान्ने गठबन्धन सरकार पनि उक्तिकै दोषी छ । आज प्रधानन्यायाधीशले भाग मागे, भोलि अख्तियार प्रमुखले माग्लान्, पर्सि निर्वाचन आयुक्तले नमाग्लान् भन्न सकिन्छ, संवैधानिक निकायमा दलहरूले राजनीति घुसाउनु हुन्नथ्यो । स्वतन्त्र छाड्नुपर्थ्यो । बार एसोसिएसन दलहरूले नै खोलेका भ्रातृ संगठनजस्तो देखिन्छ । त्यही भएर बारले प्रधानन्यायाधीशका विषयमा मौन छ । दलहरूको यस्तै हरकतले लोकतान्त्रिक गणतन्त्रमाथि नै प्रश्न खडा भएको छ । नीतिनियम र कानुनभन्दा माथि गएर निर्णय गर्न थालेकाले दलहरूमाथि जनताको विश्वास घट्दो छ । हरेक क्षेत्रलाई राजनीतिक भर्तीकेन्द्र बनाएर दूषित बनाउने काम अब त्याग्नुपर्छ । पुरुषोत्तम घिमिरे, जोरपाटी, काठमाडौ"
भूउपयोग योजनाको खाँचो,"२०७२ वैशाखयता भूकम्प, बाढी र पहिरोका कारण देशले ठूलो भौतिक र आर्थिक क्षति बेहोर्नुपरेको छ । तैपनि राज्य यस विषयमा संवेदनशील देखिँदैन । यही वर्ष मात्रै मेलम्ची नदीको बाढीपहिरो र पूर्वपश्चिमका विभिन्न जिल्लामा आएको बाढीपहिरोले अर्बौंको क्षति गरेको छ । विपद्ले प्रायः भुइँतहमा मान्छेलाई बढी असर गरेको छ । असुरक्षित स्थानमा बस्ने भनेकै भूमिहीन, सुकुम्बासी र कमजोर परिवार हुन् । सबैभन्दा चाँडो र बढी क्षति उनीहरूकै हुन्छ तर राज्य तथा अन्य निकायबाट पाउने राहत तथा सेवा सुविधा उनीहरूले धेरै ढिला पाउँछन् । भूकम्पपश्चात् सबैभन्दा पछि आवास निर्माण पनि भूमिहीन, सुकुम्बासी र विस्थापित परिवारको नै भयो । अर्को कुरा नेपालमा विपद् व्यवस्थापनको पूर्वतयारी तथा योजना नभएर बढी क्षति बेहोर्नुपरेको छ । भूकम्पपछि विपद् पूर्वतयारीका लागि बहसहरू भए पनि काम भएको छैन भन्ने पछिल्लो बाढी र पहिरोको क्षतिबाट थाहा पाइन्छ । त्यस्तै राज्यले २०७६ मा भूउपयोग ऐन ल्याएको छ । उक्त ऐनमा प्रत्येक स्थानीय तहले भूउपयोग योजना तर्जुमा गर्ने उल्लेख छ । राज्यले ऐन ल्याएको दुई वर्ष हुँदा पनि एउटा पनि स्थानीय तहले भूउपयोग योजना तयार गरी कार्यान्वयन गर्यो भनेर सुनिएको छैन । जमिन बस्नयोग्य छ कि छैन, कुन जमिन खेतीयोग्य हो, त्यसमा कुन खेती लगाउने, कुन ठाउँ बजार, उद्योग र खनिजका लागि योग्य छ, त्यस क्षेत्रको विपद् संवेदनशीलताको अवस्था कस्तो छ भनेर यकिन गरिएको छैन । त्यसैले पनि विपद्ले सोचेभन्दा बढी नै क्षति गर्ने गरेको छ । अब राज्यले हरेक स्थानीय तहमा जोखिमको संवेदनशीलताको अध्ययनसहितको भूउयोग योजना तर्जुमा गरी कार्यान्वयन गर्नुपर्छ । जसबाट विपद्बाट हुने जोखिमहरूलाई कम गर्न सकिन्छ । साथै असुरक्षित स्थानमा रहेका भूमिहीन, सुकुम्बासी र विस्थापित परिवारहरूलाई सुरक्षित ठाउँमा घरजग्गाको व्यवस्थापन गर्न पनि भूउपयोग योजनाले सघानेछ । आशा राई, तेह्रथुम"
राजनीतिमा 'ब्रान्डिङ को प्रहसन,"नेपालमा ॅब्रान्डिङ को लहडनेपालका नेताहरूमा सेलेब्रिटी हुने रहर बढी नै देखिँदै छ । त्यसैले त भित्तादेखि पानीका बोतलसम्ममा आफ्ना फोटो राख्ने लहड जाग्दै छ । नेपाली जनताले अहिलेका सबै नेताको क्षमता र काम देखेकै छन् । नेताहरूमा नवीन सोच हुनुपर्छ जसबाट उनीहरूले अरूलाई सतत विकासतर्फ डोर्याउन सकून् । केनेडी, चर्चिल, गान्धीमा यस्तै सोच थियो जसले गर्दा उनीहरूले लाखौं अनुयायी बनाउन सके । हाम्रा नेताहरूमा यस्तो सोच र करिश्मा देखिएको छैन जसले नेपालीहरूको साँच्चै मनमस्तिष्क जित्न सकोस् । यी नेताहरू त आफ्नै दलभित्र पनि एउटा गुटको मात्र नेता बन्न सकेका छन् । यहाँ संयुक्त राज्य अमेरिकाका संविधाननिर्माताहरूले कार्यकारी प्रमुख (चिफ मजिस्ट्रेट) मा कस्तालाई पुर्याउनु हुँदैन भन्नेबारे दिएको सुझाव मननीय छ । म्याडिसनले अक्षमता, लापरबाही र विश्वासघातको जोखिमबारे सचेत गराएका थिए । इलब्रिज गेरीले भ्रष्ट, षड्यन्त्रकारी, अयोग्य, उत्तेजक व्यक्तिलाई सार्वजनिक पदबाहिर राख्नुपर्छ भनेका थिए । जनताले नेतालाई हेर्ने आधारहरू यिनै हुन् । हामी भाग्यमानी भए कल्पनाशील, पूरै देशलाई विकासपथमा डोर्याउने नेता पाउने थियौं । नेपालीहरू अभागी छौं र गेरीले भनेजस्तै अयोग्य नेताहरूबाट शासित हुन बाध्य छौं । जनताको मन जित्न नसकेपछि उनीहरूलाई अन्योलमा राख्न सक्नुपर्छ भन्ने सूत्रमा नेताहरूले काम गर्न थालेका छन् । त्यसैले पोस्टरजस्ता अनेक माध्यमबाट आफूलाई ब्रान्डिङ गर्न खोज्दै छन् । हाम्रा एकथरी नेता युफोरिया अर्थात् उन्मादमा जथाभावी बोल्ने छन् । अर्काथरी नहुने बोल्ने र जनतालाई धोका दिने छन् । हाम्रो आशामाथि धोका दिने अनि ठूला कुरा गर्ने नेताहरू कसरी सेलेब्रिटी हुन सक्छन् ! असम्भव सपना बाँड्ने यी नेताहरूको ब्रान्डिङ लाई जनताले हाँसोका रूपमा लिने गरेका छन् । होइन भने आफूले सरकारको नेतृत्व गर्दा आफ्नै वाचाहरू किन पूरा गर्न नसकेको ? भान्सामा सिलिन्डर होइन, अब पाइपबाट ग्यास आउँछ, छ महिनापछिको रेलको टिकट बुक गरे हुन्छ, पानीजहाज हाम्रै कार्यकालमा आउँछ आदि वाचा खोइ त पूरा भएको ? नेपालीहरूको दोस्रो जनआन्दोलनको उर्लंदो आकांक्षा बिस्तारै निराशाको मौन क्रान्तिमा बदलिँदै छ । चोकचौतारीदेखि हरेक जमघटमा नेताहरूबारे नकारात्मक कुरा मात्र सुन्न पाइन्छ । सरकार निकम्मा छ, विपक्षी दलहरू गैरजिम्मेवार छन् र नागरिक समाज डोनर्स डार्लिङ हुँदै छ भने जनताले कसको भर पर्ने ? यस्तो अवस्थामा चरम निराशालाई हटाउन जनताको मन जित्ने कामहरू गरेमा जनताले उच्च सम्मान दिनेछन्, यसका लागि ब्रान्डिङ को सहारा लिनैपर्दैन । अन्यथा यो एउटा प्रहसनको विषय मात्र बन्ने निश्चित छ ।"
"एमसीसी, बीआरआई र ओकसको भुमरी","नेपालको सन्दर्भएमसीसी र बीआरआईमा कुनै न कुनै रूपले सहभागी भैसकेको नेपाल ओकसका सम्बन्धमा चुप लागेर बस्नु बुद्धिमानी हुन्छ । सत्ताको नजिक रहेका दलहरूबीच मतैक्य नहुँदा नेपाल न बीआरआईमा गम्भीर देखिएको छ न एमसीसीमा । एमसीसीअन्तर्गतका परियोजनाहरूलाई छुट्टाछुट्टै रूपमा नेपालअमेरिका सहयोगका रूपमा अघि बढाउनु अनि इन्डोप्यासिफिक रणनीतिबाट टाढा रहनु, बीआरआईमा आफ्नोतर्फको गृहकार्य गर्दै यसअन्तर्गतका कनेक्टिभिटी पूर्वाधारहरूको डीपीआर तयार पार्नु र सम्झौता गर्नु नेपालले तत्काल गर्नुपर्ने काम हुन् । यही दिशातर्फ नेपालको अर्थकूटनीति पनि लक्षित हुनुपर्ने स्थिति सृजना भएको छ ।"
"अदालत आन्दोलित, सेवाग्राहीको बिचल्ली","प्र धानन्यायाधीश चोलेन्द्रशमशेर जबराको कार्यशैलीप्रति असन्तुष्टि जनाएका १४ न्यायाधीश कात्तिक ८ का लागि बोलाइएको फुल कोर्ट बैठकमा त सहभागी भएनन् नै उनले तोकेको इजलासमा समेत बसेनन् । यसले सर्वोच्च अदालतमा राजनीति हावी भइरहेको र विकृति विसंगति भरिइरहेको आम रूपमै उजागर भएको छ । यस्तो गतिविधिले सेवाग्राही प्रत्यक्ष मारमा परेका छन् । कात्तिक ८ गते ६ वटा संयुक्त इजलास र एउटा एकल इजलास गरी सातवटा इजलासमा २१६ मुद्दा सुनुवाइका लागि तोकिएका थिए । कात्तिक ९ गते पनि प्रधानन्यायाधीश जबराले ७ संयुक्त र एउटा एकल इजलासमा गरी २१६ मुद्दा सुनुवाइका लागि तोकेका थिए । ती कुनै पनि इजलासमा मुद्दा सुनुवाइ भएन ।पूर्वसूचनाबेगर तोकिएको कुनै पनि मुद्दा सुनुवाइ हुन नसक्दा सेवाग्राहीको बिचल्ली भएको छ । आमनागरिकबीचको विवाद निराकरण गर्ने सर्वोच्च निकाय आफैं विवादमा रुमल्लिँदा सेवाग्राही न्यायसम्बन्धी हकबाट वञ्चित हुन पुगेका छन् । संविधानको धारा १२६ मा नेपालको न्यायसम्बन्धी अधिकार संविधान, अन्य कानुन र न्यायका मान्य सिद्धान्तबमोजिम अदालत तथा न्यायाधिकरणहरूबाट प्रयोग गरिने व्यवस्था छ ।अदालतमा मुख्य रूपमा न्यायिक कार्यका लागि मुद्दा मामिलासँग सम्बन्धित सेवाग्राही आउने गर्छन् । यस्ता सेवाग्राहीले छिटोछरितो सेवा पाउनुपर्छ । सेवाग्राहीले छिटोछरितो रूपमा सेवा पाएका छन्, छैनन् भन्नेमा अदालतको ध्यान केन्द्रित हुनुपर्छ । छिटोछरितो न्याय, सबैका लागि न्याय सर्वोच्चको मूलनारा भए पनि न्यायाधीशहरू नै आन्दोलित हुँदा सेवाग्राही असन्तुष्ट हुन पुगेका छन् ।अदालतमा मुद्दा मामिलाका लागि आउने सेवाग्राहीले तब मात्र सन्तुष्टि प्राप्त गर्छन् जब उनीहरूले मुद्दा मामिलाको कार्य छिटोछरितो रूपमा सम्पन्न भएको महसुस गर्छन् । छिटोछरितो न्याय सेवा, पुरानो पद्धति र प्रणालीबाट गर्न नसकिने आवाज उठिरहेका बेला पछिल्लो समय सर्वोच्चका न्यायाधीशहरू बेन्च नबसेका कारण झनै सेवाग्राही मारमा परेका छन् । प्रख्यात विधिशास्त्री डिन रस्को पाउन्डले १०७ वर्षअघि न्यायपालिकाको मुख्य समस्याका रूपमा अनिश्चितता, ढिलाइ र खर्चिलो कार्यविधि भएको बताउँदै बीसौं शताब्दीको न्यायपालिका उन्नाइसौं शताब्दीको प्रविधिबाट चल्न नसक्ने र यसका लागि अदालत व्यवस्थापनको अवधारणा लागू गर्नुपर्नेमा जोड दिएका थिए । अमेरिकाका तत्कालीन प्रधानन्यायाधीश वारेन बर्गरले अदालत व्यवस्थापनको आवश्यकता र महत्त्वमाथि जोड दिँदै सुपरमार्केटको जमानामा नाङ्लो पसलको प्रविधिबाट अदालत दक्ष र प्रभावकारी हुन सक्दैन भनेका थिए । यी सबैको निचोड अदालतको ध्यान सेवाग्राहीले छिटोछरितो प्रभावकारी रूपमा सेवा दिनेमा केन्द्रित गर्नुपर्छ भन्ने नै हो । उत्पन्न नयाँ परिस्थितिबारे सर्वोच्च अदालत प्रशासन र न्यायाधीशहरूसमेत जानकार होलान् नै । दूरदराजबाट भोको पेट, खाली खुट्टा न्यायको आसमा अदालतको दैलोमा पुगेका सेवाग्राही रित्तो हात फर्कने अवस्थाको अन्त्य हुनुपर्छ । नियमित सुनुवाइमार्फत छिटो न्याय पाउने वातावरण बन्नुपर्छ । अदालतप्रति उनीहरूको भरोसा र विश्वास कम नहोस् भन्नेमा सतर्क हुनुपर्छ । न्यायपालिकाको जनआस्थाको जगमै उभिने भएकाले कुनै पनि बहानामा यो जग धरमराउनु हुँदैन । सेवाग्राहीहरू र जनसमुदायलाई न्यायिक प्रणाली र कार्यशैलीबारे सुसूचित गराउन नसक्दा भ्रमहरू उत्पन्न हुने गर्छन् । अनियमितता र भ्रष्टाचार नियन्त्रणका लागि न्यायपालिकाभित्रैबाट प्रयास र त्यसको बारेमा आवश्यक सूचना सम्प्रेषण गरिनुपर्छ । न्यायपालिकाप्रति जनसाधारणमा सकारात्मक दृष्टिकोण निर्माण गर्न र आफ्ना सेवाग्राहीलाई सन्तुष्ट राख्न नसकिएसम्म जतिसुकै सुधारका प्रयास गरे पनि त्यसले नतिजा दिन सक्दैन । न्यायपालिकाले आफ्नो सुधारका कार्यक्रम, रणनीति र क्रियाकलापहरू निर्धारण गर्नुपर्छ । सुधार योजनाका लाभहरू प्रत्यक्षतः जनसाधारणसम्म पुग्ने गरी निर्धारण र तिनको कार्यान्वयन प्राथमिकतापूर्वक गर्नर् ुअहिलेको आवश्यकता हो । सेवाग्राही रित्तो हात फर्कनुपर्ने स्थिति रहिरहेसम्म न्यायिक सुशासन कायम गर्ने न्यायपालिकाको कल्पना अधुरै रहन्छ ।"
चाडपर्वमा रुवाउने प्याज,"भारतमा बढेको प्याजको मूल्यको असर नेपाली बजारमा पनि परेको छ । काठमाडौंको कालीमाटी फलफूल तथा तरकारी बजारमा प्याजको मूल्य कात्तिक पहिलो हप्ता प्रतिकिलो ८० रुपैयाँ तोकिएको छ, असोजमा प्रतिकिलो ४६ रुपैयाँ थियो । एक महिनामै प्याज ३४ रुपैयाँ महँगिएको छ । अन्य समयका तुलनामा दसैंजस्ता चाडपर्वमा प्याजको माग ह्वात्तै बढ्छ, मागसँगै मूल्य पनि । तर, अघिल्ला दसैंहरूमा यो वर्षजस्तो अचाक्ली भएको थिएन । व्यापारीहरू भने प्याज दसैंका कारण भन्दा पनि भारतमै महँगो भएकाले उकालो लागेको बताउँछन् । प्याजको अफ सिजन सुरु भएसँगै भारतीय बजारमा यसको मूल्य बढेको हो । त्यसैले यता पनि प्याजको भाउ बढेको कालीमाटी फलफूल तथा तरकारी विकास समितिले बताएको छ । चाडपर्वमा प्रायः हरिया तरकारीको मूल्य बढ्ने गर्छ । हुन त प्याज नभई नहुने तरकारी होइन तर प्रयोग गरिरहेका उपभोक्ताहरूले मूल्य बढे पनि किन्न छोड्दैनन् । यसले गर्दा चाडपर्वमा प्याजको मूल्य बढ्दा उपभोक्ता थप मारमा पर्ने गरेका छन् ।नेपालमा प्याजको मूल्य भारतीय बजारसँग निर्भर छ, उता बढे यता पनि बढ्छ । भारतबाट दैनिक ८० देखि १०० टनसम्म प्याज आयात हुँदै आएको छ । कुनै समय आयात कम हुँदा मूल्य बढ्ने गरेको थियो । हाम्रो बजारमा खपत कम भए पनि भारतीय बजारका कारण प्याजको मूल्य प्रतिकिलो ८० रुपैयाँ थोकमै पर्न थालेको छ । आयात कम भएर यसो भएको होइन । भारतमै प्याजको मूल्य एक सातामा प्रतिकिलो २० रुपैयाँसम्म बढेको पाइएको छ । यसले गर्दा यता पनि प्याजको मूल्य लगातार बढिरहेको छ । नयाँ उत्पादन आउन समय लाग्ने हुनाले अबको केही समय प्याजको मूल्य उकालो लाग्ने सम्भावना छ । हाल बजारमा भइरहेको प्याज सबै आयातित हो । स्वदेशी उत्पादनले थोरै समयका लागि मात्र माग धान्ने गरेको छ । मागपूर्तिका लागि बर्सेनि २ अर्बभन्दा बढी रुपैयाँको प्याज भारतबाट आयात हुने गरेको छ । सबैजसो माग भारतले धान्ने गरेको छ । भारतीय बजारमै प्याजको माग धेरै हुने गरेको छ । उत्पादन कम र माग धेरै भएकाले केही वर्षदेखि प्याजको मूल्यमा उतारचढाव आइरहेको छ । उताबाट मूल्य घटेर आए मात्र स्थानीय बजारमा प्याजको मूल्य घट्ने हो । नेपालले प्याजकै आयातमा पनि अर्बौं खर्च गर्ने गरेको छ । प्याज भारतबाट मात्र होइन, केही मात्रामा चीनबाट पनि आयात हुने गरेको छ । भन्सार विभागको तथ्यांकअनुसार, आर्थिक वर्ष सन् २०७६७७ मा ४२१ अर्ब रुपैयाँ बराबरको १ लाख ७ हजार टन प्याज आयात गरेको थियो । त्यो पनि कोभिड महामारीका कारण घटेको हो । योभन्दा अघिल्लो वर्ष २०७५७६ मा १ लाख ७८ हजार टन प्याज आयात गर्न ५ अर्ब ६२ करोड बिदेसिएको थियो । अर्कातिर, तीन वर्षयता स्थानीय उत्पादनमा लगातार वृद्धि भइरहेको छ । नेपालमा बर्सेनि करिब ३ लाख टन प्याज उत्पादन हुन्छ, जबकि खपत करिब ४ लाख टन हुने गरेको छ । नेपालमा प्याज उत्पादनको राम्रो सम्भावना छ । यसको आयातमा अर्बौं रुपैयाँ खर्च गरिरहनुभन्दा बढ्दो माग धान्न स्थानीय उत्पादनमा जोड दिनु जरुरी छ । आयात प्रतिस्थापन गर्न अनि मुलुकलाई प्याज र अन्य तरकारीमा आत्मनिर्भर बनाउन तीन तहका सरकारहरूबीच समन्वय गरी प्याजकेन्द्रित गम्भीर कार्यक्रम सुरु गर्नु आवश्यक छ । बारा, पर्सा, रौतहट, सप्तरी र सिरहालगायत केही जिल्लाका किसान व्यावसायिक रूपमा प्याज खेती गर्दै छन् । सरकारले पाँचछ वर्षअघि ती क्षेत्रमा प्याज मिसन कार्यक्रम सुरु गरेको थियो, उत्पादन बढाउने लक्ष्य राखी । त्यो फलदायी हुन नसके पनि किसानहरूलाई कम्तीमा आफ्नो घरेलु उपभोग पूरा गर्न प्याज उत्पादनमा प्रोत्साहित गर्यो । प्याजको व्यावसायिक खेतीका लागि किसानलाई प्रोत्साहित नगरेसम्म मुलुक आयातमै निर्भर रहिरहनेछ । विगतमा भारत सरकारले प्याज निर्यातमा प्रतिबन्ध लगाएपछि प्याजको उच्च मूल्य तिर्न बाध्य भएको कटु अनुभव हामीसँग छ ।तराईदेखि मध्यपहाडसम्म प्याजको खेती गर्न अनुकूल भए पनि व्यावसायिक प्याज खेतीबाट नाफा नदेखेर किसानहरू यसतर्फ आकर्षित नहुँदा नेपाल आयातमा निर्भर रहँदै आएको हो । विगतमा पनि भारतले प्याजको निकासीमा रोक लगाएपछि नेपाली बजारमा प्याजको मूल्य प्रतिकिलो २५० रुपैयाँसम्म पुगेको थियो । हरेक वर्ष भदौअसोजपछि प्याजको अभाव हुन थाल्छ । अनि, दैनिक भान्सामा पाक्ने अधिकांश तरकारीलाई स्वादिलो पार्न अनिवार्यजस्तै मिसाइने प्याजको तिखो हरकजस्तै मूल्य पनि चर्को हुन थाल्छ । व्यावसायिक रूपमा प्याज खेती बढाउन अहिले पनि उन्नत बीउको अभाव मुख्य समस्या हो । प्याजको बेर्ना राख्ने बेला बीउको सधैं अभाव हुन्छ । मुलुकमा प्याजको बीउ किसानले मागेजति उपलब्ध हुँदैन, भारतबाट आयात गर्नुपर्छ । भारतले त्यो बेला प्याजको बीउबिजनमा रोक लगाएपछि यो कार्यक्रमले गति लिएन । कार्यक्रम लागू गरिए पनि न प्याज खेती गर्ने किसान थपिए, न उत्पादन बढ्यो । प्याजको बीउ सामान्यतया असार महिनामा उत्पादन हुन्छ । तर, यसका लागि पानी कम पर्ने क्षेत्र चाहिन्छ । देशको पूर्वी र मध्यक्षेत्रका तुलनामा मध्यपश्चिममा कम पानी पर्ने र हावापानी पनि सुहाउँदो भएकाले रुकुमको तरकारी बीउ उत्पादन केन्द्रअन्तर्गत प्याजको बीउ उत्पादन गरिन्छ । तर, त्यसले मागको १ प्रतिशत पनि थेग्दैन । प्याज उत्पादनको झन्झटिलो विधि, बिरुवा हुर्काउन कठिन तथा उत्पादन हुने बेला भारतीय सस्तो प्याजसँग प्रतिस्पर्धा गर्नुपर्ने कारण किसान प्याज लगाउन उत्साहित हुँदैनन् ।नेपालमा प्रायः मंसिरपुसमा रोपेर चैतवैशाखमा उत्पादन हुने गरी एक मौसममा मात्र प्याज खेती गरिन्छ । यसरी उत्पादित प्याज अधिकांश घरायसी प्रयोजनमै प्रयोग हुन्छ । व्यावसायिक रूपमा उत्पादन गरी बजारमा पठाउने किसान कमै छन् । नेपालमा प्याज उत्पादनका लागि विशेष कार्यक्रम सञ्चालन गरी किसानलाई मल, बीउ, सिँचाइ आदिको प्रबन्ध र अनुदान नदिएसम्म उत्पादन बढाउन कठिन छ ।"
विवादित सञ्चार विधेयक अघि बढाइँदै,"(रूपन्देही)  लुम्बिनी प्रदेशको सञ्चार विधेयक सरकारले विवादकै बीच जबर्जस्ती अघि बढाउने प्रक्रिया थालेको छ । सरोकारवाला संघसंस्थासँग छलफल गरेर अघि बढाउने सहमतिपछि यसअघि पेस भएको विधेयक रोकिएको थियो । तर बिहीबारको प्रदेशसभा बैठकको कार्यसूचीमा राखेर विधेयक जस्ताको तस्तै पारित गर्ने गरी अघि बढाउन खोजिएको छ । विधेयक संशोधन हुन सक्ने तर टेबुल भएको विधेयक फिर्ता नहुने विभागीय मन्त्रीले प्रस्ट पारेका छन् । पत्रकार महासंघले भने विधेयक फिर्ताको माग गर्दै आएको छ । सञ्चारमाध्यम सम्बन्धमा व्यवस्था गर्न बनेको विधेयक गत जेठ २४ गतेको बैठकमा तत्कालीन आन्तरिक मामिला तथा कानुनमन्त्री चेतनारायण आचार्यले पेस गरेका थिए । अहिलेका मुख्यमन्त्री कुलप्रसाद केसी कानुनमन्त्री भएकै बेला विधेयक तयार भएर मन्त्रिपरिषद्बाट पारित भएको थियो । अधिकांश बुँदामा पत्रकार महासंघले विरोध जनाउँदै विधेयक फिर्ताको माग गर्दै आएको छ । विवाद बढेपछि संशोधनपछि प्रदेशसभामा पुनः लैजाने गरी विधेयकमाथिको छलफल स्थगित गरिएको थियो । तर विधेयकमाथि एकपटक मात्र सामान्य छलफल गरेर संशोधन नगरी पुनः प्रदेशसभा बैठकमा अघि बढाउन लागिएको हो । बिहीबारको बैठकमा विधेयक पेस हुने कार्यसूची सार्वजनिक भएपछि नेपाल पत्रकार महासंघ लुम्बिनी प्रदेशले विरोध गरेको छ । महासंघ प्रदेश महासचिव विक्रम खड्काले लिखित अनुरोध गरेपछि आन्तरिक मामिला तथा सञ्चारमन्त्री तिलकराम शर्माले प्रदेशसभा सचिवालयलाई विधेयक सूचीबाट हटाउन अनुरोध गरेका थिए । सञ्चारमन्त्री शर्मालाई विधेयक फिर्ता लिन लिखित आग्रह गरेका छौं, महासचिव खड्काले भने, आज कार्यसूचीबाट फिर्ता भए पनि सरकारले विधेयक फिर्ता नगरी जबर्जस्ती अघि बढाउन खोजेको देखियो । महासंघले विधेयक फिर्ता लिएर पुनर्लेखन नै गर्नुपर्ने माग गरेको र फिर्ता गराएरै छाड्ने उनले बताए । विधेयक फिर्ता गर्दा सन्देश राम्रो नजाने भन्दै केही बुँदा संशोधन गरेर पारित गर्न सरकारले मध्यमार्गी बाटो अपनाउने स्रोतले बतायो । बिहीबारको प्रदेशसभा बैठकपछि आन्तरिक मामिला तथा सञ्चार मन्त्रालयमा त्यही विषयमा छलफल भएको छ । मन्त्रालयको कानुन शाखाले पनि सोहीअनुसार तयारी सुरु गरेको छ । सञ्चारमन्त्री शर्माले विधेयक फिर्ता लिन नमिल्ने भएकाले आवश्यक सुधारका लागि पत्रकार महासंघलाई पत्र पठाइएको र महासंघको सुझावका आधारमा अघि बढ्ने बताए । प्रदेशसभामा टेबुल भइसकेको विधेयक फिर्ता हुने कुरा हुँदैन, यो जसरी पनि छलफलमा जान्छ, उनले भने, महासंघको सुझाव र मागअनुसारका बुँदा संशोधन गरेर संशोधन प्रस्तावसहित छलफलमा लैजान्छौं । आजको कार्यसूचीमा मन्त्रालय र प्रदेशसभा सचिवालयबीच समन्वय अभावमा सम्भावित कार्यसूचीमा परे पनि आफ्नै आग्रहमा हटाइएको उनले बताए । विधेयकमा प्रदेश मिडिया काउन्सिलले सञ्चारमाध्यमको दर्ता नवीकरण बन्द गर्न सक्ने, इजाजतपत्र नलिई कुनै कार्यक्रम प्रसारण गरे रजिस्ट्रारले इजाजतपत्रबापत लाग्ने दस्तुर र प्रसारण वा वितरण शुल्क असुल गरी सोही रकम बराबरको रकम जरिवाना वा एक वर्ष कैद वा दुवै सजाय हुन सक्ने व्यवस्था गरिएको छ । काउन्सिल अध्यक्षमा मन्त्री र सदस्यमा सरकारका अधिकांश सचिव रहने व्यवस्था छ । परिच्छेद ४ को दफा ६९ मा कसुर तथा सजायसम्बन्धी व्यवस्थामा यस्तो उल्लेख छ । महासंघले त्यसलाई पूरै हटाउन माग गरेको छ । त्यस्तै, दफा ७ मा दर्ता नगरी कुनै सामग्री प्रसारण, प्रकाशन गरेमा त्यस्तो व्यक्तिलाई रजिस्ट्रारले ५ हजार रुपैयाँसम्म जरिवाना वा ६ महिनासम्म कैद वा दुवै सजाय गर्न सक्ने उल्लेख छ । दफा ७१ मा झूटो विवरण दिएमा १० हजार, दफा ७२ मा विवरण उल्लेख नगरेमा ५ हजार जरिवाना गर्ने व्यवस्था गरिएकोप्रति पनि महासंघले आपत्ति जनाएको छ । विधेयकको दफा ७५ मा दर्ता नगरी अनलाइन सञ्चारमाध्यम सञ्चालन गरेमा त्यस्तो व्यक्तिलाई ५ हजार रुपैयाँसम्म जरिवाना वा ६ महिनासम्म कैद वा दुवै सजाय हुने उल्लेख छ । अनलाइन सञ्चारमाध्यमले झूटो विवरण पेस गरेमा ५ हजार जरिवानाको व्यवस्था दफा ७६ मा छ भने ७७ मा निर्देशन उल्लंघन गरेमा १० हजार रुपैयाँसम्म जरिवाना वा एक वर्षसम्म कैद वा दुवै सजायको व्यवस्था गरेको छ । पत्रकार महासंघ केन्द्रीय समितिले पनि विधेयकको विरोध गर्दै फिर्ता लिन माग गरेको छ । महासंघ केन्द्रीय सदस्य भवानीप्रसाद पाण्डेले विधेयक सञ्चारमाध्यमको कुनै पनि दृष्टिकोणबाट ठीक नभएकाले फिर्ता नगरी नहुने बताए । विधेयकले मिडियालाई प्रतिबन्धित गर्ने गरी कानुन बनाउन खोजेको छ, त्यो गलत छ, उनले भने, फिर्ता गरेर पुनर्लेखन नगरी संशोधनका नाममा अघि बढाउन खोजे महासंघ सशक्त आन्दोलनमा उत्रन्छ । उनले प्रदेश सरकारले विधि र प्रक्रियाविपरीत निजी सञ्चारमाध्यमलाई रकम वितरण गरेको आरोप लागिरहेका बेला सञ्चार विधेयक ल्याएर विषयान्तर गर्न खोजेको बताए । यो विषयान्तर गर्न खोजिएको छ, उनले भने, त्यसले पत्रकार तर्सिनु पर्दैन । विधेयकका केही बुँदा संविधानको धारा १७ को स्वतन्त्रताको हक र धारा १९ को सञ्चारको हकसँगै पनि बाझिएकाले फिर्ताको विकल्प नभएको उनले बताए ।"
नेपाली श्रमिक लैजान मलेसियाको नयाँ मापदण्ड,"(काठमाडौं)  नेपालीसहित विदेशी श्रमिक भित्र्याउन मलेसियाले विशेष मापदण्ड बनाएको छ । कोभिड महामारीपछि मलेसियाले १८ मार्च २०२० देखि नेपालबाट श्रमिक लैजान बन्द गरेको थियो । विदेशी श्रमिकका लागि आफ्नो श्रम बजार पुनः खुला गर्ने नीति लिएसँगै मलेसियाले नयाँ मापदण्ड बनाउँदै मंगलबार विदेशी श्रमिक ल्याउने घोषणा गरेको हो । काठमाडौंस्थित मलेसियन दूतावासका अनुसार मलेसियाको मानव संसाधन मन्त्रालयले प्रस्ताव गरेअनुसार सरकारले विशेष मापदण्ड (एसओपी) पारित गरेको हो । नेपालका लागि मलेसियाका कार्यवाहक राजदूत मोहम्मद फाजिल अबु हसनले एसओपी पारित भइसकेकाले नेपालबाट श्रमिक लैजाने बाटो खुलेको बताए । मलेसियाले नयाँ विदेशी श्रमिक लैजाने भने पनि एसओपी पारित नभएकाले भर्ना प्रक्रिया अगाडि बढेको थिएन । अब कसरी श्रमिक ल्याउने भन्ने विषयमा प्रस्ट खाका बनिसकेको छ, उनले भने । मलेसियाले नेपाल र इन्डोनेसियाबाट ३० हजार श्रमिक भर्ना गर्ने निर्णय गरिसकेको छ । जुनजुन क्षेत्रमा श्रमिकको अभाव छ, ती क्षेत्रमा लैजाने हो । नेपालबाट सुरक्षा गार्डमा पनि जान पाइनेछ, कार्यवाहक राजदूत हसनले कान्तिपुरसँग भने, तर यसका केही सर्त छन् । तत्कालका लागि तोकिएका सबै क्षेत्रमा जाने श्रमिकका लागि एसओपी लागू हुन्छ । उनका अनुसार श्रमिक भर्नाका लागि कोटा लिन प्रत्येक रोजगारदाता कम्पनीले कोभिड व्यवस्थापनसम्बन्धी विशेष समितिबाट अनुमति लिनुपर्ने हुन्छ । एसओपीअनुसार मलेसिया जाने श्रमिकले नेपालमा विश्व स्वास्थ्य संगठन (डब्लूएचओ) द्वारा मान्यता प्राप्त कोभिड खोप लगाएको हुनुपर्नेछ । मलेसिया प्रस्थान हुनुभन्दा ७२ घण्टाभित्र श्रमिकले पीसीआर परीक्षण गर्नुपर्छ । मलेसिया पुगेपछि ७ दिन अनिवार्य स्वास्थ्य मन्त्रालयबाट तोकिएको क्वारेन्टाइनमा बस्नुपर्नेछ । केलाङ क्षेत्रलाई क्वारेन्टाइनका लागि छुट्याइएको छ । क्वारेन्टाइनमा राखिएको दोस्रो र पाँचौं दिनमा पीसीआर परीक्षण गरिनेछ । कोभिड संक्रमण भएमा निजी क्वारेन्टाइन वा न्यून जोखिम उपचार सेन्टर (पीकेआरसी) मा राखिनेछ भने गम्भीर भएमा निजी अस्पतालमा पठाइनेछ । यसको सबै खर्च रोजगारदाताले नै बेहोर्नुपर्ने कार्यवाहक राजदूत हसनले बताए । मलेसियाले दीर्घकालीन पास भएका आप्रवासी श्रमिक आउन पाउनेबारे बिहीबार अर्को निर्णय गरेको छ । महामारी व्यवस्थापनका लागि विशेष समितिको ६० औं बैठकको निर्णयअनुसार आवासीय भिसा भएका श्रमिकलाई प्रवेश दिइने निर्णय भएको हो । जसमा घरेलु श्रमिक (हाउसमेड) समेत परेका छन् । मलेसियाबीच भएको द्विपक्षीय श्रम सम्झौतालाई कार्यान्वयन गर्न नेपालले मलेसियालाई प्राविधिक समितिको बैठक बस्न प्रस्ताव गरेको छ । संयुक्त अरब इमिरेट्स (यूएई) को दुबईमा आयोजित आबुधाबी डायलगको साइडलाइन बैठकमा श्रम, रोजगार तथा सामाजिक सुरक्षा मन्त्रालयका सचिव सूर्यप्रसाद गौतमले मलेसियाका समकक्षीसमक्ष यस्तो प्रस्ताव राखेका हुन् । श्रम सम्झौतामा नेपाल र मलेसियाबीच आवश्यकताअनुसार द्विपक्षीय अधिकारीहरूको बैठक बस्ने उल्लेख छ । मलेसियाको सामाजिक सुरक्षा (सोस्को) मा श्रमिकलाई दिनुपर्ने दायरा अझै बढाउन आवश्यक छ । मृतक नेपालीका परिवारले पाउने क्षतिपूर्तिलगायतका विषयमा छलफल गर्न बैठक गर्न प्रस्ताव गरिएको हो, बैठकमा सहभागी श्रम उपसचिव थानेश्वर भुसालले भने । मलेसियाले शून्य लागतमा श्रमिक भर्ना गर्न नेपालसँग श्रम सम्झौता गरेको थियो । बैठकमा नेपाली श्रमिकको मृत्युदर बढेकाले उनीहरूका परिवारले पाउने क्षतिपूर्तिबारे पनि कुरा उठाइएको थियो । पछिल्लो समय लेसियामा नेपाली श्रमिकको मृत्यु अस्वाभाविक रूपमा भएको भन्दै मलेसियाको मानव अधिकार आयोग (सुहाकाम) ले समेत चासो देखाएको छ ।"
कामै नगरी टुंगियो संसद् अधिवेशन,"काठमाडौं (कास) सरकार र प्रमुख प्रतिपक्ष एमालेले संघीय संसद्लाई आफ्नो स्वार्थ पूरा गर्ने थलो बनाउन खोज्दा प्रतिनिधिसभाको एउटा सिंगो अधिवेशन कामविहीन भएर टुंगिएको छ । प्रतिनिधिसभाको नवौं र राष्ट्रिय सभाको १० औं अधिवेशन शुक्रबार रातिबाट अन्त्य गर्न सरकारले राष्ट्रपतिसमक्ष सिफारिस गरेको छ ।भदौ २३ देखि सुरु भएको अधिवेशनमा सरकारले संसद्मै विचाराधीन ५७ वटा विधेयक पारित गर्ने प्रयाससम्म गरेन । बरु प्रतिनिधिसभामा रहेको एउटा र राष्ट्रिय सभामा रहेका तीनवटा विधेयक फिर्ता लगेको छ । संसद् अधिवेशन अन्त्य गरी सरकारले फिर्ता लिइएका विधेयकलाई अध्यादेशमार्फत ल्याउन लागेको एक मन्त्रीले जानकारी दिए । राष्ट्रिय सभाबाट पारित भएर प्रतिनिधिसभाले टुंग्याउनुपर्ने ९ वटा र संसदीय समितिबाट टुंग्याइएका विधेयक पनि अघि बढेनन् । खानेपानी तथा सरसफाइ, नागरिकता, संघीय निजामती, ज्येष्ठ नागरिक, कारागारसहित सातवटा विधेयक सदनमा पेस भए पनि प्रक्रिया अघि बढाइएन । संसद्बाट टुंग्याउन ढिला हुने भन्दै सरकारले समितिबाट पारित भइसकेको संघीय निजामती कर्मचारी विधेयक फिर्ता लगेको छ ।प्रतिनिधिसभाको नवौं र राष्ट्रिय सभाको १० औं अधिवेशन सुरु भएको दिनदेखि नै एमालेले अवरोध गरेको थियो । अवरोधकै बीच सरकारले बजेटसम्बन्धी तीन विधेयक पारित गरेको थियो । सरकारले अध्यादेश ल्याएर आफ्नो पार्टी विभाजन गराएको र पार्टीले १४ सांसदलाई कारबाही गरेको सूचना नटाँसेर सभामुखले विभाजनमा भूमिका खेलेको भन्दै लगातार संसद् अवरोध गरे पनि सरकार र सभामुखले प्रमुख प्रतिपक्ष एमालेका माग पूरा गर्न खासै रुचि देखाएनन् । सरकार र सभामुखले एकएक पटक बैठकमा बोलाए पनि एमाले सहभागी भएन । लोकतान्त्रिक समाजवादी पार्टीका नेता लक्ष्मणलाल कर्णले कार्यपालिका, न्यायपालिका र व्यवस्थापिका कुनैले पनि काम गर्न नसकेको टिप्पणी गरे । संसद्लाई आफ्नो कोर्स पूरा गर्न दिइँदैन भने यसलाई विघटन गरेर चुनावमा जानुको विकल्प छैन, उनले भने, जनताको समस्यामाथि छलफल हुँदैन भने अब विकल्प रोज्नुपर्ने हुन्छ । सत्तारूढ माओवादीका सचेतक देव गुरुङले एमालेको अवरोधका कारण जनताका समस्या संसद्मा उठाउन र आवश्यक कानुन बनाउन नपाएको दाबी गरे । मुलुकको खर्च गर्ने बजेट नभई नहुने भएकाले अवरोधका बीच पारित गर्नुपर्यो नत्र सरकारले केही गर्न पाएन, उनले भने । भदौ २३ देखि बिहीबारसम्म १३ वटा बैठक बस्यो ।एमालेको अवरोधका बीच बिहीबार पनि सभामुख सापकोटाले कार्यसूची अघि बढाउँदै बैठक चलाए र अर्को बैठक कात्तिक २९ मा तोके । त्यसको केही घण्टामै सरकारले संघीय संसद्को अधिवेशन अन्त्य गर्न सिफारिस गर्यो । यसले सरकार र संसद्बीच तालमेल नभएको प्रस्ट हुन्छ । सरकारले प्रमुख प्रतिपक्षलाई विश्वासमा लिएर संसद् चलाउने हो तर हामीलाई बाइपास गरेर आफूलाई चाहिनेजति काम हाम्रो विरोधका बीच पनि गर्यो, सरकारले संसद्लाई प्रभावकारी सञ्चालन गर्न नचाहेको अघिल्लै अधिवेशनबाट प्रस्ट भएको थियो, एमालेका प्रमुख सचेतक विशाल भट्टराईले भने, अघिल्लो अधिवेशनमा हामीले अवरोध गरेका थिएनौं तर ३० दिनसम्म चलेको संसद् बिजनेसविहीन भएको थियो ।"
"प्रतिनिधि संख्या घट्यो, भूमिका बढ्यो","(काठमाडौं)  ६ हजारभन्दा धेरै प्रतिनिधि सहभागी गराएर विधान महाधिवेशन गरेको एमालेले नेतृत्व चयन गर्ने दसौं राष्ट्रिय महाधिवेशनमा भने प्रतिनिधिको संख्या घटाएको छ । १० देखि १२ मंसिरमा चितवनमा हुने महाधिवेशनमा १ हजार ५ सय ३६ प्रतिनिधि सहभागी हुने भएका छन् । यो संख्या नवौं महाधिवेशनको भन्दा कम हो । विधान महाधिवेशनबाट विधान परिमार्जन गरेको एमालेले प्रतिनिधिको भूमिका बढाउँदै संख्या घटाएको हो ।स्थायी कमिटीको बिहीबार बसेको बैठकले महाधिवेशन प्रतिनिधिको मापदण्ड तय गर्दै संख्या तय गरेको हो । कात्तिक ७ मा बसेको स्थायी कमिटी बैठकले दसौं महाधिवेशन मंसिर १० देखि १२ मा चितवनमा गर्ने निर्णय गरेको थियो । असोज १५ देखि १७ सम्म गोदावरीमा भएको विधान महाधिवेशनले पार्टीको नीति, विचार र विधान पारित गरिसकेकाले राष्ट्रिय महाधिवेशन नेतृत्व चयनमा केन्द्रित हुनेछ ।महाधिवेशनमा १ हजार ५ सय ३६ प्रतिनिधि सहभागी हुने प्रवक्ता प्रदीपकुमार ज्ञवालीले जानकारी दिए । शुक्रबार बस्ने केन्द्रीय कमिटी बैठकका लागि प्रस्ताव तयार पार्न बसेको स्थायी कमिटी बैठकले महाधिवेशनमा उक्त संख्यामा प्रतिनिधि सहभागी गराउने निर्णय लिएको उनले जानकारी दिए । उक्त प्रस्ताव शुक्रबार केन्द्रीय कमिटीबाट पारित भएपछि कार्यान्वयनमा जानेछ । एमालेका हाल ७ लाख २१ हजार पार्टी सदस्य रहेको र उनीहरूमध्येबाट महाधिवेशन प्रतिनिधि चयन गरिने ज्ञवालीले बताए । नवौं महाधिवेशनमा २ हजार ३ सय प्रतिनिधि थिए । १० औं राष्ट्रिय महाधिवेशनमा तीन प्रकारका प्रतिनिधि हुने उनले जानकारी दिए । उनका अनुसार पार्टीको भूगोल कमिटीबाट १ हजार १ सय ९६ प्रतिनिधि निर्वाचित भएर आउनेछन् । पदेन प्रतिनिधि २६२ र यसको ५ प्रतिशत मनोनयन हुनेछन् । केन्द्रीय कार्यालय र विभागसहित ३, पार्टीका जनसंगठनहरूबाट ५५, समग्र प्रवास कमिटीबाट २०, प्रत्येक प्रदेश कमिटीबाट मजदुर प्रतिनिधि १ र प्रत्येक जिल्लाबाट १ दलित प्रतिनिधि हुनेछन् ।प्रतिनिधि परिषद्को स्थायी संरचनाको अवधारणासहित महाधिवेशनमा प्रतिनिधिको संख्या घटाइएको प्रवक्ता ज्ञवालीले बताए । यो स्थायी खालको संरचना जस्तो पनि हो, महाधिवेशन प्रतिनिधि परिषद्को हैसियतमा पाँच वर्षसम्म यसले काम गर्छ, उनले भने, त्यसकारण अलिकति छरितो बनाउन खोजिएको हो । पहिला महाधिवेशन सकिएपछि प्रतिनिधिको काम सकिन्थ्यो । अहिले उनीहरू पाँच वर्षसम्म कायम रहन्छन् । ज्ञवालीका अनुसार परिषद्ले केन्द्रीय कमिटीको कामको आवधिक समीक्षा गर्नेछ । अर्को विधान महाधिवेशनमा पनि अहिलेकै प्रतिनिधि रहन्छन् । त्यसैले अलिकति गुणस्तरीय र छरितो बनाउन खोजिएको हो, उनले भने । दसबुँदे सहमतिका पक्षधर नेताहरूले भने महाधिवेशन प्रतिनिधिको संख्या बढाउन आग्रह गरे पनि बैठकले व्यवस्थापकीय पाटोलाई ध्यान दिएर निर्णय लिएको बताए । अलि बढाउन सकिन्छ कि भनेर साथीहरूले धारणा राख्नुभएको थियो तर व्यवस्थापन गर्न पनि सहज हुन्छ भन्ने भएपछि १ हजार ५ सय ३६ बनाउने निर्णय भयो, स्थायी कमिटी सदस्य रघुजी पन्तले भने, त्यसमा सबैले सहमति जनाउनुभयो । दसौं महाधिवेशनबाट नेतृत्व चयन गरेर सम्पूर्ण शक्तिसहित चुनावी रणनीतिमा जुट्ने एमालेको तयारी छ । महाधिवेशनबाट नेतृत्व चयनका लागि विद्युतीय मतदान मेसिन प्रयोग गर्ने निर्णय एमालेले गरेको छ । महाधिवेशनका लागि एमालेले अधिकांश वडा र पालिकाको अधिवेशन सकिसकेको छ । विधानअनुसार १५ पदाधिकारीसहित केन्द्रीय कमिटी सदस्य महाधिवेशनबाट छानिनेछन् । महाधिवेशनमा सकेसम्म सर्वसम्मत नेतृत्व (अध्यक्षसहितका केन्द्रीय पदाधिकारी) चयनको कोसिस हुने एमाले नेताहरूले बताउँदै आएका छन् । विधानमा २ सय २५ सदस्यीय केन्द्रीय कमिटी र १५ पदाधिकारी हुने व्यवस्था गरिएको छ । जसमा १ अध्यक्ष, १ वरिष्ठ उपाध्यक्ष, ४ उपाध्यक्ष, १ महासचिव, १ उपमहासचिव, ७ सचिव हुनेछन् । सबै पदाधिकारी सम्मिलित १५ सदस्यीय केन्द्रीय सचिवालय रहनेछ । केन्द्रीय कमिटीका पदाधिकारीसहित स्थायी कमिटी ४५ सदस्यीय हुनेछ । एमालेले ७० वर्षे उमेर हद लागू गर्ने निर्णय गर्दै त्यसको थप व्याख्या गरेको छ । कुनै पनि नेताले ७० वर्ष उमेर ननाघ्दै कार्यकारी पदमा निर्वाचित भएर बीचमै ७० वर्ष पूरा भए पनि कार्यकाल पूरा गर्न पाउनेछन् । एकपटक केन्द्रीय सदस्य भएको कुनै पनि व्यक्ति केन्द्रीय अध्यक्षसहित कुनै पनि पदाधिकारीको उम्मेदवार बन्न पाउने र कुनै पनि व्यक्ति दुई कार्यकालभन्दा बढी एउटै कार्यकारी पदमा उम्मेदवार बन्न नपाउने व्यवस्था विधानले गरेको छ । ॅदसबुँदे जस्ताको तस्तै लागू गरियोस् एमालेका उपमहासचिव घनश्याम भुसालले दसबुँदे सहमति जस्ताको तस्तै लागू गर्न आग्रह गरेका छन् । कोभिड पोजिटिभ भएपछि बिहीबारको स्थायी कमिटी बैठकमा उपस्थित नभएका भुसालले दसबुँदे सहमति, विधान महाधिवेशनको समीक्षा, पार्टीको कार्यक्रमलगायत विषयमा तीनबुँदे लिखित धारणा पठाएका थिए । अध्यक्ष केपी शर्मा ओलीले माधव आउँछन् कि, पार्टी फुटाउँदैन् कि भनेर १० बुँदे गरियाथ्यो भनेर सार्वजनिक रूपमा बोलेको कुरा गलत भएको भन्दै सहमति लागू गर्न उनले आग्रह गरेका हुन् । सार्वजनिक चर्चा, टीकाटिप्पणीसमेत भएर गरिएको सहमति र केन्द्रीय कमिटीले गरेको निर्णयसमेत लागू नहुँदा पार्टीको विश्वसनीयतामा प्रश्न उठ्दै जाने भुसालको बुझाइ छ । पटकपटक उठ्ने यस्ता प्रश्नले एमालेको राजनीतिकसांस्कृतिक आनुवांशिकीमा नै आक्रमण हुने स्थिति आएको उनले पत्रमा उल्लेख गरेका छन् । हाम्रोजस्तो जिम्मेवार इतिहास भएको पार्टीको सांस्कृतिक आनुवांशिकीमा विकृति उत्पन्न भयो भने त्यसले पिँढी दरपिँढीसम्म आन्दोलनलाई प्रभाव पार्छ, उनले भनेका छन्, तसर्थ, कमरेड अध्यक्षसँग मेरो अनुरोध के छ भने दसबुँदे जे भनेर गरिएको थियो, त्यसैगरी लागू गरियोस् । विधान महाधिवेशनमा पार्टीका नीति तथा सिद्धान्त र विधानमाथि पार्टीव्यापी र प्रतिनिधिहरूका बीचमा ठोस छलफल हुन नसकेको उनले बताएका छन् । महाधिवेशनको आयोजना जे जसरी भयो त्यस सम्पूर्ण प्रक्रियामा पार्टीको संस्थागत प्रक्रियाको घोर अवमूल्यन भयो, भुसालले भनेका छन्, प्रतिनिधिको निर्णय, दस्ताबेजहरूको अन्तिम तयारी, टोलीहरू र टोली नेताहरूको निर्णय, महाधिवेशन सञ्चालनको प्रक्रियालगायत क्रियाकलापहरू कुनै संस्थागत निर्णयबिना हुनुले नेकपा एमालेको पारदर्शी र संस्थागत चरित्रलाई प्रतिनिधित्व गर्दैनन् । आगामी दिनमा यी कमजोरीहरू हटाउनैपर्छ ।"
नेताको स्वार्थका कारण न्यायालयमा समस्या,"काठमाडौं एमालेले केही राजनीतिक दलका नेतासँग न्यायालयका केही व्यक्तिले साँठगाँठ गर्दा समस्या उत्पन्न भएको बताएको छ । एमालेका प्रवक्ता प्रदीपकुमार ज्ञवालीले प्रधानन्यायाधीश चोलेन्द्रशमशेर जबरामाथि प्रश्न उठाउँदै सर्वोच्चमा भइरहेको विवादले न्यायालयको समस्याको चुरो पक्रिन नपाएको प्रतिक्रिया पनि दिएका छन् ।स्थायी कमिटीको बिहीबारको बैठकपछि सञ्चारकर्मीलाई प्रतिक्रिया दिँदै ज्ञवालीले राजनीतिक दलका नेता र न्यायालयमा रहेका केही व्यक्तिबीच गठबन्धन भएको बताएका हुन् । न्यायालयको समस्याको चुरो भनेको केही निश्चित राजनीतिक दल वा नेताको स्वार्थका लागि न्यायालयका केही व्यक्तिले गरेको अपवित्र साँठगाँठ अर्थात् न्यायालय र राजनीतिको अपवित्र गठबन्धन समस्याको मूल चुरो हो, उनले भने । कुन दलका नेता र न्यायालयका कुन व्यक्तिले त्यस्तो साँठगाँठ गरेका हुन् भन्ने उल्लेख नगरीकनै ज्ञवालीले भने, अहिले चलिरहेको विवादले न्यायालयभित्रको समस्याको चुरोलाई पक्रिन सकेको छैन । न्यायालयको सुधारसँग यो विषय जोडिएकै छैन । त्यसको विषयमा लक्षित छैन ।"
महाधिवेशनको नयाँ कार्यतालिका,"काठमाडौं (कास) कांग्रेसको १४ औं महाधिवेशनको नयाँ कार्यतालिका सार्वजनिक भएको छ । केन्द्रीय निर्वाचन समितिले बिहीबार वडादेखि केन्द्रसम्मको परिमार्जित कार्यतालिका सार्वजनिक गरेको हो । मंसिर २४ देखि २६ सम्म महाधिवेशनको मिति तोकिएको छ । निर्वाचन समितिको बुधबार बसेको बैठकले मंसिर २७ देखि २९ सम्म महाधिवेशनको कार्यतालिका तयार पारे पनि पार्टी नेतृत्वसँगको परामर्शमा तीन दिनअघि सारिएको निर्वाचन समितिका सदस्य अधिवक्ता सीताराम केसीले जानकारी दिए । उनका अनुसार सातवटै प्रदेशको अधिवेशन मंसिर १६ र १७ गते तोकिएको छ । जिल्लाभन्दा तलका अधिवेशन भने विभिन्न चरणमा तोकिएका छन् । एकमात्र प्रतिनिधिसभा निर्वाचन क्षेत्र भएका जिल्लामा मंसिर ६ र एकभन्दा बढी निर्वाचन क्षेत्र भएका जिल्लामा मंसिर १० गते जिल्ला अधिवेशन हुनेछ । सोलुखुम्बु, दार्चुला, म्याग्दी र जुम्लामा भने मंसिर १ गते जिल्ला अधिवेशन तोकिएको छ । दसैंअघि १३ जिल्लाको जिल्ला अधिवेशन भइसकेका छन् । एकभन्दा बढी प्रतिनिधिसभा निर्वाचन क्षेत्र भएका जिल्लामा प्रतिनिधिसभा क्षेत्रीय अधिवेशन मंसिर ६ र प्रदेशसभा निर्वाचन क्षेत्रीय अधिवेशन मंसिर ३ गते तोकिएको छ । सोलुखुम्बु, दार्चुला र म्याग्दीमा भने प्रदेशसभा क्षेत्रीय अधिवेशन कात्तिक २७ गते हुनेछ । निर्वाचन प्रक्रिया सुरु नभएका डोल्पा, बाँके, कैलाली, सुर्खेत, सप्तरी, सिरहा, धनुषा, महोत्तरी, सर्लाही, बारा र पर्सा तथा अधिवेशन प्रक्रिया स्थगित भएको सिन्धुपाल्चोकमा वडा अधिवेशन मंसिर २७ गते र गाउँनगर अधिवेशन कात्तिक ३० गते तोकिएको छ ।"
चुनावी अभियानमा दाहाल,"(काठमाडौं)  सर्वोच्च न्यायिक संस्थाको विवादले देशको राजनीतिमा उथलपुथल भइरहेका बेला अचानक गृहजिल्ला चितवन पुगेर त्यहींबाट चुनाव लड्ने घोषणा गरेका माओवादी केन्द्रका अध्यक्ष पुष्पकमल दाहालले लगत्तै चुनावी शैलीका कार्यक्रमको थालनी गरेका छन् । तीनै तहका चुनाव एकैसाथ गर्ने अनौपचारिक प्रस्ताव सत्तारूढ गठबन्धनमा राखेर चितवन झरेका दाहालले पत्रकार भेटघाटमार्फत भने पनि सायद अबको निर्वाचन मेरा लागि अन्तिम हुन सक्छ तर म चितवन छोड्दिनँ, चितवनका जनतालाई कुनै भ्रम र द्विविधा नहोस् । चितवनको विकासका लागि छोरी रेणु दाहाल (भरतपुर महानगरकी मेयर) र आफ्नै पहल जारी राखेका उनले अहिल्यैदेखि चुनावी अभियान सुरु गरेका हुन् । चितवनका बासिन्दाले विकास गर्नु नेताको कर्तव्य हो, मतदाताको मन जित्न दाहालले धेरै गर्नुपर्छ भन्दै असन्तुष्टि जनाएपछि उनको ध्यान निर्वाचन क्षेत्रमा केन्द्रित भएको हो ।२०६४ मा रोल्पा, २०७० मा सिरहा र काठमाडौंबाट संविधानसभा चुनाव लडेका दाहालले २०७४ को प्रतिनिधिसभा चुनाव भने गृहजिल्ला चितवन३ बाट लडेका थिए । निकट नेताहरूका अनुसार पछिल्ला गतिविधि हेर्दा दाहाल आगामी निर्वाचनको तयारीमा लागिसकेका छन् । उनले नेताकार्यकर्तालाई चुनावमा केन्द्रित भएर काम गर्नसमेत निर्देशन दिएका छन् । माओवादीका केन्द्रीय कार्यालय सचिव डोरप्रसाद उपाध्यायले संगठन र चुनावी तयारीलाई लिएर दाहालको सक्रियता बढेको बताए । प्रचण्डको सक्रियता एकाएक बढेको छ, यो सक्रियता चुनावको तयारी र पार्टीलाई व्यवस्थित बनाउनका लागि हो, उनले भने, पुसको राष्ट्रिय सम्मेलन र आगामी चुनावमा उहाँको ध्यान देखिन्छ ।दाहालले मंगलबारयता चितवनमा ससाना कार्यक्रममा पनि सहभागी भएर स्थानीय कार्यकर्तामा उत्साह भरिरहेका छन् । उनी ट्र्याकसुट मा स्थानीय कार्यकर्तासँग मर्निङवाकदेखि मतदाताको घरदैलोसम्म पुग्न थालेका छन् । उनले बुधबार दिउँसो जनयुद्धका सहिद परिवारसँग भेट गरे । म यस क्षेत्रको विकास निर्माणमा लागिपरेको छु, सहिद शारदा श्रेष्ठका परिवारसँगको भेटमा उनले भने, तपाईंहरू सबैको साथ र सहयोग यसैगरी रहिरहने विश्वास लिएको छु । उनले सहिद तथा बेपत्ता योद्धाका परिवारजनलाई सरकारले प्याकेजमार्फत राहतको व्यवस्था गर्ने तयारी गरेको दाबी पनि गरे । उनको सचिवालयका अनुसार बुधबारै दाहालले माडीमा वर्तमान राजनीतिक परिस्थिति र विकास निर्माणका विषयमा खेल्नुपर्ने भूमिकाबारे सत्ता गठबन्धन दलका स्थानीय नेताहरूसँग छलफल गरेका थिए । उनले बिहीबार बिहान माडी नगरपालिका मेयर ठाकुरप्रसाद ढकाल, भरतपुर महानगरकी मेयर रेणु दाहाल, प्रमुख जिल्ला अधिकारी अस्मान तामाङ, चितवन प्रहरी प्रमुख ओमप्रसाद अधिकारीसहित माडीको प्रमुख धार्मिक पर्यटकीय स्थल सोमेश्वरगढीको अवलोकन गरे । सोमेश्वरगढीमा सिँढी र भ्युटावर निर्माण गर्ने प्रतिबद्धता उनले जनाए । दाहालले माडीको बाँदरझुलाका स्थानीय तथा सुकुम्बासीलाई नागरिकता वितरणमा सहजीकरण गर्ने कार्यक्रमको उद्घाटन गरे । ७२ वर्षीया फूलमाया प्रजा, ७४ वर्षीया कृष्णमाया घलान, ७३ वर्षीया हरिमाया प्रजालगायतलाई नागरिकता प्रदान गर्दै उनले लालपुर्जा वितरणको तयारी भएको आश्वासन बाँडे । संसद्को ठूलो दल एमालेले बुटवलमा गर्ने भनेको दसौं महाधिवेशन चितवनमा सारेपछि गृहजिल्ला झरेका दाहालले यसलाई आफ्नो चुनावका लागि सकारात्मक भएको व्याख्या गरेका छन् । एमालेको १० औं महाधिवेशन आगामी मंसिरमा चितवनमा हुँदै छ । उहाँहरू (एमाले) ले अधिवेशन चितवनमा गरेर मलाई विजयी बनाउन सुरुवात गर्नुभयो भन्ने लागेको छ, भरतपुर विमानस्थलमा मंगलबार दाहालले पत्रकारहरूका प्रश्नको जवाफ दिँदै भने, प्रचण्डमाथि केन्द्रित गरेर महाधिवेशन गर्नु आफैंमा फाइदाजनक भएन र ? उनका पूर्वसहकर्मी रामबहादुर थापाले आवश्यक परे दाहालसँग चुनाव लड्ने बताएपछि चितवनको राजनीतिमा एकखाले तरंग आएको थियो । थापाको यो भनाइ एमालेसँग जोडिएर आएकाले दाहाल चनाखो हुनु स्वाभाविक हो । त्यसअगाडि ओलीले दाहाललाई चुनाव जितेर देखाउन चुनौती दिएका थिए । एमाले झापा जिल्ला कमिटीले आइतबार आयोजना गरेको कार्यक्रमलाई सम्बोधन गर्दै ओलीले भनेका थिए, प्रचण्डको फूर्ति हामीले जोगाइदिएको हो । अब चुनाव जितेर देखाऊन् त ।संघको निर्वाचनमा एमालेसँग मोर्चा बनाएको माओवादीले स्थानीय निर्वाचनमा कांग्रेससित सहकार्य गरेको थियो । चितवनका कांग्रेस नेताहरूले अब हुने निर्वाचनमा माओवादीसँग सहकार्य नगर्ने बताइसकेका छन् । दाहाल भने सकेसम्म प्रधानमन्त्री शेरबहादुर देउवा र एकीकृत समाजवादीका अध्यक्ष माधवकुमार नेपालसँग चुनावी तालमेल गर्ने मनस्थितिमा छन् । उनले आगामी निर्वाचनमा कांग्रेससँग तालमेलको संकेत गरिसकेका छन् । जहाँ निरंकुश, प्रतिगामी प्रवृत्ति हावी हुन्छन्, जहाँ तिनीहरू (एमाले) अलि बलियो छन्, त्यो ठाउँमा हामीले कांग्रेससँग सिट एडजस्टमेन्ट गर्ने । बाँकी ठाउँमा प्रतिस्पर्धा गर्ने र वाम गठबन्धनलाई कायम राख्ने भन्ने केन्द्रीयस्तरमा समझदारी छ, बिहीबार चितवनमा आयोजित एक कार्यक्रममा दाहालले भने ।ओलीले भनेजस्तै गठबन्धनबिना दाहालका लागि त्यति सहज नहुन सक्छ । २०७४ को चुनावमा चितवन३ मा वाम गठबन्धनका उम्मेदवार दाहाल करिब दस हजार मतान्तरले विजयी भएका थिए । दाहालले ४८ हजार २ सय ७६ र उनका निकटतम प्रतिद्वन्द्वी राप्रपाका विक्रम पाण्डेले ३८ हजार ९ सय ३५ मत पाएका थिए । पाण्डेलाई कांग्रेसको समर्थन थियो । दाहालको क्षेत्रमा समानुपातिकतर्फ माओवादीले २४ हजार मत पाएको थियो । केन्द्रीय समिति बैठकमार्फत दाहालले चुनावकेन्द्रित पार्टी नीति तय गरिसकेका छन् । आगामी स्थानीय तहको निर्वाचनमा पार्टीलाई विजयी गराउने र संघीय एवं प्रादेशिक निर्वाचनमार्फत देशको नेतृत्वदायी शक्तिका रूपमा स्थापित गर्ने गरी संगठनात्मक कार्य अगाडि बढाउनुपर्छ, दाहालको योजनामा छ । फागुनमा राष्ट्रिय सभा चुनाव वा केही ठाउँमा हुन सक्ने उपचुनावमा पनि गठबन्धन बनाएरै लड्ने दाहालको योजना छ । जनप्रतिनिधिको हैसियतले जनसरोकारका कार्यक्रममा जोडिनु स्वाभाविक हो, यसलाई चुनावी तयारीका रूपमा बुझ्दा पनि हुन्छ, दाहालको निर्वाचन क्षेत्र भ्रमणबारे माओवादी केन्द्रीय सदस्य नारायण दाहालले भने । पुसमा पार्टीको राष्ट्रिय सम्मेलन गर्न थालेका दाहालले त्यस बेलासम्म सबै तहमा निर्वाचित र चुस्त पार्टी कमिटी बनाउन खोजेका छन् । चुनावलाई केन्द्रमा राखेर माओवादीको संगठन विभागले राष्ट्रिय सम्मेलनअगाडि ३१ लाख पार्टी सदस्य बनाउने महत्त्वाकांक्षी योजनासमेत अगाडि सारेको छ ।"
विवेकशील साझा फुटनजिक,"काठमाडौं (कास) विवेकशील साझा पार्टीमा अध्यक्ष रवीन्द्र मिश्र र संयोजक मिलन पाण्डेले फेरि अलगअलग केन्द्रीय समिति बैठक बोलाएका छन् । अध्यक्ष मिश्र पक्षको बिहीबारको बैठकमा हालै सार्वजनिक गरिएको मार्ग परिवर्तन ः विचारभन्दा माथि देश लाई अंगीकार गर्ने निर्णय गरेपछि पार्टी फुटको दिशामा गएको छ । संयोजक पाण्डेले भने शुक्रबार आफू पक्षको केन्द्रीय समिति बैठक बोलाएका छन् । स्थानीय तहलाई पुनःसंरचना र सुदृढ गर्दै संघीयता खारेजी तथा धर्मनिरपेक्षतामाथि जनमतसंग्रहको माग राख्दै तयार पारिएको उक्त दस्ताबेजलाई केन्द्रीय समितिका १२४ सदस्यमध्ये बैठकमा उपस्थित ९१ सदस्यले सर्वसम्मतिबाट अनुमोदन गरेको प्रवक्ता शरदराज पाठकले जानकारी दिए । बैठकले पार्टी अध्यक्षलाई प्रमुख कार्यकारी भूमिका प्रदान गर्ने गरी विवेकशील साझा पार्टीको विधान पनि संशोधन गरेको छ । पार्टी अध्यक्ष र संयोजकमा बराबरी कार्यकारी अधिकार रहँदा पार्टी सञ्चालन गर्न कठिनाइ उत्पन्न भएको बैठकले निष्कर्ष निकालेको पाठकले बताए ।अध्यक्ष मिश्र आफ्नो पक्षको सबै शक्ति आफूमा केन्द्रित गर्ने, आफ्नो व्यवस्थाविरोधी दस्ताबेज पारित गर्ने र संवाद समिति आफूअनुकूल बनाएर पश्चगामी शक्तिहरूसँग तालमेल गर्ने बाटोमा हिँडेको संयोजक पाण्डेले आरोप लगाएका छन् । व्यवस्थाविरोधी दस्ताबेज खारेज गर्ने र मिश्रलाई कारबाही गर्ने एजेन्डासहित शुक्रबारको बैठक डाकिएको पाण्डे पक्षले जनाएको छ । एकता महाधिवेशनअगावै मिश्रले गणतन्त्रमाथि प्रश्न गर्दै संघीयता खारेजी र धार्मिक द्वन्द्व फैलाउने विचार व्यक्त गरेको पनि पाण्डेको आरोप छ । पाण्डेसँग वाग्मती प्रदेश संसदीय दलका नेता रमेश पौड्याल, प्रशिक्षण विभाग प्रमुख केशव दाहाल, वाग्मती प्रदेशकी संयोजक रन्जु दर्शना, प्रदेश २ संयोजक अनिमेशकुमार मिश्र, गण्डकी प्रदेश संयोजक महेश भण्डारी, अन्तर्राष्ट्रिय संयोजक सुरेश भट्ट, सांसद विराजभक्त श्रेष्ठ, सचिवालय सदस्य पुकार बमलगायतको साथ छ ।"
देउवा मौन बसे पनि जबराविरुद्ध पहल लिन कांग्रेसमा दबाब,"(काठमाडौं)  न्यायालयमा उत्पन्न संकटबारे गठबन्धनबीच साझा धारणा बनाउनुपर्ने भन्दै कांग्रेस सभापतिसमेत रहेका प्रधानमन्त्री शेरबहादुर देउवा मौन बसे पनि पार्टीको अर्को समूहका नेताहरू भने मुखर हुन थालेका छन् । उनीहरूले न्यायालयको स्वच्छता र गरिमा बचाउन प्रधानन्यायाधीश चोलेन्द्रशमशेर जबराले राजीनामा दिनुपर्ने विचार अघि सारेका छन् । न्यायालय नै संकटमा पर्दा बोल्न नसक्ने अवस्था के कारणले निम्तियो भन्दै पार्टी वरिष्ठ नेता रामचन्द्र पौडेल र अर्का नेता शेखर कोइरालाले प्रधानमन्त्रीसँग जवाफ मागेका छन् । प्रधानन्यायाधीश जबराले निकास दिनुपर्ने धारणा उनीहरूको छ । न्यायालयभित्रको विषय अब जनताको विषय बनेको छ । मन फाटेकासँग बसेर न्यायालय अब कसरी चल्छ ? एउटा पूर्व, अर्को पश्चिमतिर फर्केर बस्ने अवस्थाको अन्त्य कसरी गर्ने ? पौडेलले कान्तिपुरसँग भने, अब न्यायालयको नेतृत्वले निकास दिनुको विकल्प छैन । राजनीतिक दलहरूको विवादले गतिरोध आउँदा अदालतले निकास दिने गरेको स्मरण गर्दै उनले अहिले अदालत अप्ठ्यारोमा पर्दा राजनीतिक दलहरूले आँट गरेर निकास दिन अघि बढ्नुपर्ने बताए । कांग्रेस नेतृत्व भागबन्डामा फसेकै कारण अहिले आएर बोल्न डराइरहेको आरोप पौडेलले लगाए । तर अदालतको गरिमा र स्वच्छतालाई बचाउन प्रधानन्यायाधीश जबराविरुद्ध अन्य न्यायाधीशहरूले गरेको अवज्ञा अब न्यायालयको मात्रै विषय होइन, त्यसैले दलहरूले बोल्नुपर्छ, पहल लिनुपर्छ ।अर्का नेता कोइराला पनि प्रधानमन्त्री शेरबहादुर देउवा र पूर्वप्रधानमन्त्री केपी ओलीको स्वार्थका कारण न्यायालय राजनीतिक विवादमा तानिएको बताउँछन् । अब प्रधान्यायाधीशले राजीनामा दिनुको विकल्प छैन, उनी भन्छन्, देशको कार्यकारी प्रमुखसमेत रहेका पार्टी सभापति शेरबहादुर देउवाले संवैधानिक दायित्व पूरा गर्दै प्रधानन्यायाधीशलाई बोलाएर राजीनामा दिन लगाउनुपर्छ । प्रधानमन्त्रीनिकटका नेता मीन विश्वकर्मा भने न्यायालयमा अहिले देखिएको समस्याको निकास त्यहींभित्र खोज्नुपर्ने बताउँछन् । प्रतिनिधिसभामा कायम अंकगणितअनुसार सत्ता गठबन्धन दलले मात्रै चाहेर महाअभियोग प्रस्ताव पारित हुन सक्दैन । प्रस्ताव पारित हुन प्रमुख विपक्षी एमाले तयार हुनुपर्छ, उनी भन्छन्, पारित नहुने महाअभियोगको प्रस्तावले न्यायालयमा थप राजनीतीकरण बढ्छ र त्यसले अस्थिरता झनै बढाउँछ, यही कारण गठबन्धन दलबाट महाअभियोग दर्ता हुने अवस्था मैले देखेको छैन । कांग्रेस नेताहरू गगन थापा, गुरुराज घिमिरेसहितका युवा नेताहरू नेतृत्वलाई पहलकदमी लिन दबाब दिने तयारीमा छन् । युवाहरूको संयुक्त धारणा बनाउन उनीहरू छलफलसमेत गरिरहेका छन् ।"
तीन महिनामा बिजुली आयातभन्दा निर्यात बढी,"तर भारतलाई विद्युत् बेच्न सक्ने अवस्था छैन । नेपाल र भारतबीच इनर्जी एक्सचेन्जका लागि सम्झौता भए पनि विद्युत् व्यापार (इनर्जी ट्रेड) का लागि भने दोहोरो सम्झौता हुन बाँकी छ । अहिले भारतले नेपाललाई विद्युत् बेच्न सक्छ तर नेपालले भारतलाई सक्दैन ।गत आर्थिक वर्ष २०७७७८ मा प्राधिकरणले बिक्री गरेको कुल विद्युत्मध्ये ८२ दशमलव १९ प्रतिशत आन्तरिक खपत, १६ दशमलव ९३ प्रतिशत चुहावट, शून्य दशमलव ५० प्रतिशत मात्रै निर्यात भएको प्राधिकरणको तथ्याङ्क छ । सन् २०२१ मा ८२ करोड ९० लाख, २०२० मा ७४ करोड ३० लाख, २०१९ मा ४१ करोड ३० लाख र २०१८ मा २ करोड ९० लाख रुपैयाँ बराबरको विद्युत् निर्यात भएको देखिन्छ । आर्थिक वर्ष २०७७७८ मा नेपालले भारतबाट औसत ५ सय ३७ मेगावाटसम्म विद्युत् आयात गरेको देखिन्छ । सबैभन्दा धेरै गत वैशाखमा ८ सय ३८ मेगावाटसम्म विद्युत् भारतबाट आयात भएको थियो ।"
तरलता अभाव चर्किएपछि केही बैंकले कर्जा दिन छाडे,"बैंकहरूले पहिलो तीन महिनामै धेरै कर्जा प्रवाह गरिसकेकाले अब कम गर्नुपर्ने राष्ट्र बैंकको धारणा छ । यो आर्थिक वर्षको चार महिनापछिसम्म प्रवाह गर्नुपर्ने कर्जा बैंकहरूले तीन महिनामै गरिसके । त्यसलाई कम गर्नुपर्थ्यो । तरलता अभावले स्वतः कम गरिदियो, स्रोतले भन्यो, यो अनुभवबाट बैंकले पाठ सिक्नुपर्छ । कर्जा दिन पाइयो भन्दैमा मनपरी प्रवाह गर्नुभएन । त्यसले समाज र अर्थतन्त्रलाई पुग्ने फाइदाबारे पनि विचार गर्नुपर्यो ।बैंक तथा वित्तीय संस्थाको कर्जा प्रवाह धेरै कर्जा आयात केन्द्रित भएको राष्ट्र बैंकका प्रवक्ता देवकुमार ढकालले बताए । अब बैंकहरूले कर्जा प्रवाहमा प्राथमिकीकरण गर्नुपर्छ, उनले भने, अनुत्पादक क्षेत्रमा कर्जा कम गरेर उत्पादनमूलक क्षेत्रमा प्रवाह गर्नुपर्छ । पहिलो तीन महिनामा भएको कर्जाअनुसार बाँकी महिनामा पनि लगानी भइरहे कर्जाको वार्षिक वृद्धिदर धान्न नसकिने अवस्थामा पुग्ने ढकालको भनाइ छ । यही अवस्था हो भने अर्थतन्त्रले धान्न सक्दैन, उनले थपे, यसले अर्थतन्त्रमा नकारात्मक असर पार्छ ।निषेधाज्ञाका कारण गत आर्थिक वर्ष करिब ४ महिनासम्म बैंक तथा वित्तीय संस्थाले कर्जा प्रवाह रोकेका थिए । बाँकी ८ महिनामा करिब ८ खर्ब रुपैयाँ कर्जा विस्तार भएको छ । यो गत आर्थिक वर्ष कर्जा विस्तारको लक्ष्यभन्दा करिब १० प्रतिशत बढी हो । गत आर्थिक वर्षमा २० प्रतिशत कर्जा विस्तार गर्ने लक्ष्य रहेकामा बैंक तथा वित्तीय संस्थाले २९ प्रतिशत कर्जा विस्तार गरेका थिए । आर्थिक वृद्धिदर ऋणात्मक रहेको अवस्थामा पनि उच्च दरले कर्जा विस्तार भइरहेकाले त्यसलाई रोक्नुपर्ने विज्ञहरूको धारणा छ ।"
किसानलाई साढे ५ अर्ब राहत,"(काठमाडौं)  बेमौसमी वर्षाबाट पीडित किसानलाई सरकारले साढे ५ अर्ब रुपैयाँ बराबर राहत दिने भएको छ । मन्त्रिपरिषद् बैठकले बिहीबार किसानको वर्गीकरण गरी पूर्ण र आंशिक क्षतिका आधारमा राहत दिने निर्णय गरेको हो । १ लाख ९१ हजार हेक्टरमा लगाइएको धानमा राहत दिइने कृषि तथा पशुपन्छी विकास मन्त्रालयले जनाएको छ । उक्त क्षेत्रफलका लागि ५ अर्ब ५२ करोड रुपैयाँ खर्च हुने अनुमान छ, मन्त्रालयका प्रवक्ता प्रकाशकुमार सञ्जेलले भने । मन्त्रिपरिषद् बैठकले किसानलाई धानबालीको क्षेत्रफलका आधारमा राहत दिने र त्यसका लागि कार्यविधि बनाउन कार्यदल गठन गर्ने निर्णय गरेको सरकारका प्रवक्ता एवं सञ्चार तथा सूचना प्रविधिमन्त्री ज्ञानेन्द्रबहादुर कार्कीले जानकारी दिए । सरकारले पूर्ण क्षतिको हकमा साना किसान (१० कट्ठासम्म) लाई उत्पादन लागतको ६५ प्रतिशत राहत दिने बताएको छ । प्रतिकट्ठा १ हजार ९ सय २१ रुपैयाँका दरले प्रतिबिघामा ३८ हजार ४ सय २० रुपैयाँ राहत व्यवस्था गरेको छ । मझौला किसान अर्थात् ११ देखि ४० कट्ठासम्म धानबाली लगाउने किसानलाई उत्पादन लागतको ३९ प्रतिशत राहतको व्यवस्था गरेको जनाइएको छ । प्रतिकट्ठा ८ सय ८७ रुपैयाँका दरले प्रतिबिघा १७ हजार ७ सय ४० रुपैयाँ राहत दिइनेछ । ४१ भन्दा बढी कट्ठामा धानबाली लगाउने ठूला किसानलाई अधिकतम २० प्रतिशतसम्म राहत उपलब्ध गराउने सरकारको निर्णय छ । प्रतिकट्ठा ५ सय ९१ रुपैयाँका दरले प्रतिबिघा ११ हजार ८ सय २० रुपैयाँ राहत दिइनेछ । आंशिक क्षतिको हकमा सबै वर्गका किसानलाई उत्पादन लागतको २० प्रतिशत राहत दिइनेछ । यस्तो क्षतिमा प्रतिकट्ठा ५ सय ९१ रुपैयाँका दरले प्रतिबिघा ११ हजार ८ सय २० रुपैयाँ दिइनेछ । राहत वितरण गर्ने कार्यविधि बनाउन प्रधानमन्त्री तथा मन्त्रिपरिषद् कार्यालयका सचिवको संयोजकत्वमा कार्यदल बनाइएको छ । कार्यदलले ५ दिनभित्र कार्यविधि बनाई मन्त्रिपरिषद्मा पेस गर्ने सञ्चारमन्त्री कार्कीले जानकारी दिए । सरकारले यसअघि धानबालीमा भएको क्षतिको विवरण यकिन गर्न गृह सचिवको संयोजकत्वमा कार्यदल गठन गरेको थियो । कृषि मन्त्रालयले पनि ७ वटै प्रदेशमा टोली खटाएको छ । मन्त्रालयको पछिल्लो विवरणअनुसार मुलुकभर ११ अर्ब ८७ करोड ५१ लाख रुपैयाँको धान क्षति भएको छ । सात प्रदेशमा १ लाख ९२ हजार ३ सय ९४ हेक्टर प्रभावितमध्ये १ लाख ११ हजार ६ सय ९ हेक्टरमा क्षति पुगेको छ । उक्त क्षेत्रफलबाट ४ लाख २४ हजार १ सय १३ टन धानमा क्षति पुगेको विवरण छ । सबैभन्दा बढी लुम्बिनी प्रदेशमा ४ अर्ब ५१ करोड रुपैयाँको धान क्षति भएको बताइएको छ । दोस्रोमा सुदूरपश्चिममा ३ अर्ब ८७ करोडको धान क्षति भएको छ । तेस्रोमा प्रदेश २ मा १ अर्ब ६१ करोड रुपैयाँको धान क्षति पुगेको छ । प्रदेश १ मा भने १ अर्ब ३९ करोडको धान क्षति भएको छ । कर्णालीमा २९ करोडको धानबाली क्षति भएको छ । कर्णालीमा डोल्पा, जुम्ला, सल्यान, सुर्खेतमा पनि क्षति पुगेको छ । गण्डकीमा १२ करोड र वाग्मतीमा ५ करोड रुपैयाँको क्षति पुगेको मन्त्रालयले जनाएको छ ।"
कूटनीतिक पाहुनालाई राख्न स्टेट गेस्ट हाउस,"(काठमाडौं)  सरकारले ललितपुरको पुल्चोकमा रहेको मन्त्री आवासलाई तारे होटलकै सेवासुविधा उपलब्ध हुने गरी स्टेट गेस्ट हाउस बनाउने भएको छ । जहाँ विदेशी कूटनीतिक नियोगका पाहुनालाई राखिनेछ । यस्तो संरचना नेपालमै पहिलो पटक बनाउन लागिएको हो ।हाल भैंसेपाटीमा मन्त्रीहरूको आवासका लागि नयाँ भवन बनिरहेको छ । चैत मसान्तसम्म भवन बनाइसक्ने र त्यहाँ मन्त्री आवास सरेपछि हाल पुल्चोकमा रहेका संरचना भत्काएर गेस्ट हाउस निर्माण थाल्ने सरकारको तयारी छ । गेस्ट हाउसको डिजाइनको काम पूरा भइसकेको सहरी विकास मन्त्रालयका सहसचिव एवं विशेष भवन निर्माण आयोजना प्रमुख दिलीपशेखर श्रेष्ठले बताए । साढे ७१ रोपनी क्षेत्रफलमा डेढ अर्ब रुपैयाँ खर्चेर गेस्ट हाउस निर्माण हुने उनको भनाइ छ । चैत मसान्तसम्म मन्त्री आवास निर्माण सक्ने लक्ष्य हो, श्रेष्ठले भने, मन्त्री आवास भैंसेपाटीस्थित नयाँ भवनमा सर्नासाथ पुल्चोकमा नयाँ संरचना बनाउन ठेक्का प्रक्रिया सुरु गर्छौं । हाल पुल्चोकमा १८ मन्त्री र राष्ट्रिय सभाका उपाध्यक्षको आवास छ । यी सबै संरचना भत्काएर नयाँ भवन बन्नेछ, उनले भने, भारतको हैदरबाद हाउस भने जस्तै नेपालमा पनि विदेशी कूटनीतिक नियोगका पाहुनालाई राख्ने गरी स्टेट गेस्ट हाउस बनाउन लागिएको हो । अहिले विदेशबाट आउने पाहुनालाई पाँचतारे होटल खोज्दै राख्नुपर्ने बाध्यता छ । जसले गर्दा बढी खर्च हुने गरेको बुझाइ सरकारको छ । त्यसमाथि यस्ता पाहुनाको होटल बसाइँ सुरक्षाको दृष्टिकोणले पनि जोखिमपूर्ण हुँदै आएको थियो । त्यसको तुलनामा गेस्ट हाउस धेरै सुरक्षित हुने उनको दाबी छ । गेस्ट हाउसका लागि ८ वटा युनिटमा अलगअलग तीनतले भवन बन्नेछन् । जहाँ ठूलो हल पनि रहनेछ । युनिटैपिच्छे स्विमिङ पुल, आवश्यकता हेरी फिटनेस क्लब हाउसदेखि ब्याङवेट र गार्डेनसमेत रहनेछ । विशिष्ट व्यक्तिहरूसँगै आउने सुरक्षाकर्मीका लागि पनि अलग्गै कोठाको व्यवस्था हुनेछ । सरकारको निमन्त्रणामा आउने डिप्लोम्याट, विशिष्ट व्यक्तित्वहरू, राष्ट्र प्रमुखलाई सुविधासहितको यही गेस्ट हाउसमा राखिनेछ, उनले भने, जुन सरकार आफैंले चलाउनेछ ।चालु आर्थिक वर्षको बजेटमा पनि गेस्ट हाउस निर्माणको प्रक्रिया अगाडि बढाउने योजना उल्लेख छ । आगामी आर्थिक वर्षमा बजेटसमेत तोकेर निर्माण नै थालिने उनको भनाइ छ । तर हालसम्म वातावरणीय प्रभाव मूल्यांकन (ईआईए) भने भइसकेको छैन । यो काम चालु आर्थिक वर्षभित्रै सक्ने लक्ष्य छ, श्रेष्ठले भने ।भैंसेपाटीमा मन्त्री आवासका लागि २४ भवन बनिरहेका छन् । उपसभामुख, राष्ट्रिय सभाका अध्यक्ष र उपाध्यक्षका लागि पनि एकएक वटा भवन निर्माण भइरहेको छ । श्रीकोहनुमान जेभीले २०७६ कात्तिकमा लिएको ठेक्काको म्याद आगामी कात्तिक २६ सम्म छ तर भौतिक प्रगति ६५ प्रतिशत मात्रै छ । जति चाँडो आवास बन्यो, त्यति नै चाँडो पुल्चोकबाट आवास स्थानान्तरण हुनेछ, उनले भने, त्यसैले तोकिएकै समयमा सक्ने गरी निर्माण जारी छ ।"
विद्युतीय भुक्तानी कारोबार दोब्बर,"(काठमाडौं)  मोबाइलको बढ्दो प्रयोग र इन्टरनेटको पहुँच बढेसँगै पछिल्ला महिनामा विद्युतीय भुक्तानी कारोबार उल्लेख्य रूपमा बढेको छ । उक्त अवधिमा विद्युतीय भुक्तानीको संख्या र रकम दुवै बढ्नुले पनि यो पुष्टि हुन्छ । राष्ट्र बैंकको तथ्यांकअनुसार पछिल्ला महिनामा साना र खुद्रा भुक्तानीका लागि सहज मानिने क्यूआर (क्विक रेस्पोन्स) कोडमा आधारित भुक्तानी उच्च दरले बढेको छ । विद्युतीय भुक्तानी पूर्वाधारमा भएको विकास, विद्युतीय भुक्तानी कारोबारका लागि गरिएको प्रोत्साहन र सर्वसाधारणको विद्युतीय भुक्तानी उपकरण प्रयोगमा बढ्दो अभ्यासका कारण विद्युतीय भुक्तानी कारोबार बढ्दै गएको छ, राष्ट्र बैंकको मासिक प्रतिवेदनमा भनिएको छ । अघिल्लो आर्थिक वर्षको तुलनामा गत आर्थिक वर्ष विद्युतीय भुक्तानी सेवा, आईपीएस, कनेक्ट आईपीएस, प्रिपेड कार्ड, इन्टरनेट बैंकिङ, मोबाइल बैंकिङ, वालेट र क्यूआरमार्फतको भुक्तानी तथा प्रयोगकर्ताको संख्या पनि बढेको राष्ट्र बैंकको तथ्यांक छ । आर्थिक वर्ष २०७७७८ मा ६ खर्ब ४० अर्ब ८९ करोड २० लाख रुपैयाँ बराबरको विद्युतीय कारोबार भएको छ । आर्थिक वर्ष २०७६७७ को तुलनामा यो कारोबार ३ खर्ब १७ अर्ब ७९ करोड बढी हो । आर्थिक वर्ष २०७६७७ मा ३ खर्ब २३ अर्ब १० करोड २० लाख रुपैयाँ बराबरको विद्युतीय कारोबार भएको थियो । कारोबार रकमसँगै कारोबार संख्या र प्रयोगकर्ता पनि थपिएको राष्ट्र बैंकले जनाएको छ । यसअनुसार गत आर्थिक वर्षमा विद्युतीय भुक्तानी कारोबार संख्या ३ करोड १७ लाख ८८ हजार ५ सय ४३ छ । अघिल्लो आर्थिक वर्षमा यस्तो संख्या १ करोड ७९ लाख ४८ हजार ९ सय ३१ मात्रै थियो ।विद्युतीय भुक्तानी आकर्षण बढ्दै गएकाले त्यसको संख्या र कारोबार रकममा पनि वृद्धि हुनु स्वाभाविक भएको राष्ट्र बैंक भुक्तानी प्रणाली विभाग प्रमुख भुवन कँडेलले बताए । विद्युतीय माध्यमबाट गरिने कारोबार बढेको तथ्यांकले नै देखाउँछ, उनले भने, यस्तो माध्यमद्वारा भुक्तानी गर्ने पारिपाटी, प्रविधि सहज, छिटो र भरपर्दो छ । अबको युग नै डिजिटलको भएकाले सेवाग्राहीहरू यसतर्फ आकर्षित भएको उनको अनुमान छ । सरकार र राष्ट्र बैंकको नीति नै नागरिकको दैनिकीमा पनि विद्युतीय भुक्तानी प्रणाली प्रयोगमा ल्याउने हो, उनले भने, यसका लागि ती कारोबारलाई प्रोत्साहन गरिरहेका छौं ।हाल नेपालमा ठूला कारोबारका लागि आरटीजीएस, कनेक्ट आईपीएसलगायत प्रणाली उपलब्ध छन् । तर ती प्रणालीबाट साना तथा खुद्रा कारोबार गर्न सकिन्न । यसकारण साना तथा खुद्रा कारोबारलाई समेट्न क्यूआर कोड निकै उपयोगी रहेको उनको दाबी छ । यो साना तथा खुद्रा कारोबार लक्षित प्रणाली हो । छिटो, सजिलो र सुलभ पनि छ, उनले भने, यो कारोबारमा एटीएम र पोओएस कारोबारमा जस्तो सेवा प्रदायकलाई शुल्क तिर्नुपर्दैन । यसकारण पैसा पनि विदेश जान पाउँदैन ।सर्वसाधारणबाट ठूलो रकमको कारोबार सधैं हुँदैन । तर आममानिसले दैनिक जीविका चलाउनेदेखि आधारभूत आवश्यकता पूरा गर्न पनि कारोबार गरिरहनुपर्छ । प्रायः यस्ता कारोबार ससाना रकमका हुन्छन् । ती कारोबार विद्युतीय प्रणालीमा समेट्नकै लागि राष्ट्र बैंकले क्यूआर कोडलाई प्राथमिकतामा राखेको उनको दाबी छ । घरपरिवारले दैनिक दूध, तरकारी, फलफूल, लत्ताकपडालगायत वस्तु तथा सेवा खरिदमा क्यूआर कोड प्रयोग गर्न सक्छन्, उनले भने ।क्यूआर कोर्डमा आधारित कारोबारको विकास तथा विस्तारका लागि राष्ट्र बैंकले पनि प्रयास गरिरहेको जनाएको छ । यसका लागि बैंक तथा वित्तीय संस्थालाई आग्रहसँगै सहजीकरण पनि गरिरहेको छ । सोही क्रममा राष्ट्र बैंकका गभर्नर महाप्रसाद अधिकारीले काठमाडौं उपत्यकाका आधा दर्जनभन्दा बढी स्थानमा क्यूआर कोड कारोबारको शुभारम्भ गरेका थिए । हाल प्रदेशस्तरमा पनि विभिन्न स्थानमा यो कारोबार विस्तार भएको बताइएको छ । यसले पनि क्यूआर कोडमा आधारित कारोबार विस्तार राष्ट्र बैंकको प्राथमिकतामा परेको पुष्टि हुन्छ ।राष्ट्र बैंकका अनुसार गत साउनमा क्यूआर कोडमार्फत १२ लाख ९३ हजार पटकमा ५ अर्ब ५ करोड रुपैयाँ बराबरको कारोबार भएको छ । असारमा भने कारोबार संख्या ८ लाख ५५ हजार र कारोबार रकम ३ अर्ब ६५ करोड रुपैयाँ थियो । क्यूआर कोडमा आधारितसँगै अन्य विद्युतीय कारोबारलाई प्रोत्साहन गर्ने व्यवस्था मौद्रिक नीतिमार्फत गरिएको छ । विद्युतीय भुक्तानीमा क्यूआर कोडमार्फत हुने भुक्तानीलाई व्यवस्थित गर्न यससम्बन्धी मापदण्डको मस्यौदा राष्ट्र बैंकले तयार पारेको छ । सोही क्रममा क्यूआर कोडलगायतका विद्युतीय कारोबारको प्रवर्द्धनका लागि आवश्यक थप नीतिगत व्यवस्था गरिने घोषणा पनि मौद्रिक नीतिमा छ । यसअनुसार भुक्तानी प्रणाली सुदृढीकरण गर्न र सबै प्रकारका विद्युतीय कारोबारको अभिलेख कायम गर्न नेपाल क्लियरिङ हाउसलाई राष्ट्रिय भुक्तानी स्विचको स्थापना गर्न राष्ट्र बैंकले सैद्धान्तिक स्वीकृति दिइसकेको छ ।"
नेपाल पुनर्बिमाको अध्यक्षमा घिमिरे,काठमाडौं (कास) सरकारले नेपाल पुनर्बिमा कम्पनीको सञ्चालक समिति अध्यक्षमा रवीन्द्र घिमिरेलाई नियुक्त गरेको छ । मन्त्रिपरिषद् बैठकले घिमिरेलाई चार वर्षका लागि सञ्चालक समिति अध्यक्षमा नियुक्त गर्ने निर्णय गरेको हो । मन्त्रिपरिषद् बैठकले पुनर्बिमाको सञ्चालक समिति सदस्यमा मदन पोख्रेललाई नियुक्त गरेको छ । यसअघिका अध्यक्ष महेश गुरागाईंको कार्यकाल सकिएपछि सरकारले सहसचिव यमलाल भुसाललाई पुनर्बिमा अध्यक्षमा पठाएको थियो । अहिले घिमिरेलाई नियुक्त गरेको हो ।
भाटभटेनीमा क्यूआरमार्फत भुक्तानी,"काठमाडौं (कास) भाटभटेनी सुपरमार्केटमा अब फोनपेमार्फत क्यूआर स्क्यान गरेर सामान खरिदको रकम भुक्तानी गर्न सकिने भएको छ । यसअघि नगद वा कार्डमार्फत खरिदको रकम तिर्नुपर्ने बाध्यता रहेकोमा अब उपभोक्ताले मोबाइलबाटै रकम भुक्तानी गर्न सक्ने भएका हुन् । टंगालस्थित भाटभटेनी सुपरमार्केटमा बिहीबार राष्ट्र बैंकका गभर्नर महाप्रसाद अधिकारीले एक कार्यक्रमबीच क्यूआर कोड उद्घाटन गरे । भाटभटेनीमा प्रभु बैंकमार्फत क्यूआर स्क्यान सुविधा राखिएको हो । यसमा भाटभटेनीमा बिलिङका लागि प्रयोग भएको आईएमएस सफ्टवेयरमा समेत फोनपेको सिस्टम अपग्रेड गरिएको छ, फोनपेले जारी गरेको विज्ञप्तिमा भनिएको छ, जसबाट ईसेवा वा फोनपेको सञ्जालमा आबद्ध बैंक तथा वित्तीय संस्थाको मोबाइल बैंकिङ एप तथा आईएमई पे तथा सेलपेबाट स्क्यान गरेर रकम भुक्तानी गर्न मिल्छ ।"
बजारमा केएनपीको ब्युटी गोल्ड वासेवल,काठमाडौं (कास) केएनपीले आफ्नो नयाँ उत्पादन केएनपी ब्युटी गोल्ड वासेवल बजारमा ल्याएको छ । विशेषगरी नेपालका घरलाई लक्ष्य गरेर सार्वजनिक गरिएको यस पेन्टको प्रयोगपछि सजिलैसँग भित्तामा लागेका दागलाई सफा गर्न सकिने कम्पनीको दाबी छ । आकर्षक चमक रहेको यस पेन्टमा ग्राहकले कम रङमा धेरै क्षेत्रफल पेन्ट गर्न सक्ने पनि कम्पनीको भनाइ छ ।
महिन्द्राको इलेक्ट्रिक अटो 'ट्रियो बजारमा,काठमाडौं (कास) महिन्द्रा इलेक्ट्रिक मोबिलिटीले ट्रियो नामक अटो नेपालमा सार्वजनिक गरेको छ । लिथियमआयोन ब्याट्रीमा सञ्चालित ट्रियो अटोको सफ्ट टप भेरियन्ट मूल्य ८ लाख ४० हजार रुपैयाँ तोकिएको छ । महिन्द्रा ट्रियो पूर्ण निर्माण युनिट (सीबीयू) संरचनाका माध्यमबाट नेपाल आउनेछ । यो सवारी भारतको बैंग्लोरस्थित महिन्द्राको फ्याक्ट्रीमै निर्माण भइरहेको छ । नेपालको केही तराई क्षेत्रमा ट्रियो अटो बिक्रीवितरणका लागि बुकिङ सुरु भएको कम्पनीले जनाएको छ । महिन्द्राको अधिकृत इभी वितरक अग्नि इनर्जीले नेपालमा ट्रियो बिक्री गर्नेछ । महिन्द्रा ट्रियोसँग ग्राहकले पेट्रोल अटोको तुलनामा वार्षिक २ लाख बचत गर्न सक्ने कम्पनीको दाबी छ ।
पोखरा र बुटवलमा मेटलाइफको सेवा विस्तार,"काठमाडौं (कास) मेटलाइफ नेपालले पोखरा र बुटवलमा सेवा विस्तार गरेको छ । ती ठाउँमा रहेका कार्यालयलाई शाखा कार्यालयकै रूपमा रूपान्तरण गरेर सेवा विस्तार गरिएको कम्पनीले जनाएको छ । यी शाखाबाट बिमा आवेदन तथा प्रिमियम संकलन, पोलिसी वितरण तथा पोलिसी परिवर्तन, पुनःस्थापना, ग्राहक सोधपुछ प्रबन्धसहित अन्य कागजात प्रशोधनसम्बन्धी सेवा प्रदान हुने कम्पनीले जनाएको छ ।"
कटारीमा ग्लोबलको शाखा,"काठमाडौं (कास) ग्लोबल आईएमई बैंकले उदयपुरको कटारी बजारमा मंगलबारदेखि बैंकको नयाँ शाखा सञ्चालनमा ल्याएको छ । उदयपुरको कटारी नगरपालिका३ स्थित कटारी बजारमा नयाँ शाखा सञ्चालनसँगै बैंकको शाखा कार्यालयको संख्या २ सय ८३ पुगेको छ । बैंकिङ सेवाको पहुँच विस्तार गर्ने उद्देश्यले बैंकले ७६ जिल्लामा २ सय ८३ शाखा, २ सय ५१ एटीएम, २ सय ६० शाखारहित बैंकिङ सेवा, ४८ एक्सटेन्सन तथा राजस्व संकलन काउन्टर र ३ वटा वैदेशिक प्रतिनिधि कार्यालयमार्फत सेवा प्रवाह गर्दै आएको छ ।"
एनसेल सम्मानित,"काठमाडौं (कास) एनसेल आजियाटा वर्ल्ड कम्युनिकेसन अवार्ड २०२१ का दुई विधा द सोसल कन्ट्रिब्युसन अवार्ड र क्राइसिस रेस्पोन्स अवार्ड मा पुरस्कार जित्न सफल भएको छ । कात्तिक ९ मा आयोजित टोटल टेलिकम कङ्ग्रेसको एक कार्यक्रममाझ अवार्डको विजेता घोषणा भएको हो । विश्वभर टेलिकम बजारमा भएको नवीन विकास र उत्कृष्टताका आधारमा विभिन्न कम्पनीलाई वर्ल्ड कम्युनिकेसन अवार्ड प्रदान गरिन्छ । यी सम्मान हामीले समाजको विकास र दिगो विकास लक्ष्य प्राप्तिका लागि गरेका महत्त्वपूर्ण कार्य मात्र नभएर विपद्का बेला सरकार र नेपाली समुदायलाई पुर्याएको योगदानको कदर पनि हो, एनसेलका प्रमुख कार्यकारी अधिकृत एन्डी चोङले भने । एनसेलले हालै मात्र एसियाज बेस्ट इम्प्लोएर ब्रान्ड अवार्ड जितेको थियो ।"
दराजको ११११ योजना,"काठमाडौं (कास) दराजले अनलाइन सपिङ फेस्टिभल ११११ फेरि सुरु गर्ने भएको छ । ११ लाख उत्पादनमा ५ करोडको छुटसहित दराजले ११११ को चौथो संस्करण कात्तिक २५ (११ नोभेम्बर) मा सुरु गर्न लागेको हो । आफ्ना डेलिभरी पार्टनरसँग मिलेर १ हजार ४ सय नयाँ कर्मचारी, कस्टुमर केयर एजेन्ट र १ हजार डेलिभरीकर्ता भर्ती गरेर आफ्नो परिचालन क्षमता बढाइएको कम्पनीले जनाएको छ । यस वर्षको ११११ मा ११ लाखभन्दा बढी उत्पादन प्रस्तुत गर्ने कम्पनीको दाबी छ । कम्पनीले देशभरका ४७ भन्दा बढी सहरमा सहज र छिटो डेलिभरी सुनिश्चित गर्ने जनाएको छ ।"
एनआईसी एसियाको १५७८९ प्रतिशत लाभांश प्रस्ताव,काठमाडौं (कास) एनआईसी एसिया बैंक सञ्चालक समिति बैठकले गत आर्थिक वर्षको नाफाबाट वितरण गर्ने लाभांश प्रस्ताव गरेको छ । गत आर्थिक वर्षको मुनाफा तथा सञ्चित मुनाफाबाट बैंकले चुक्ता पुँजीको १५७८९ प्रतिशत लाभांश (१ अर्ब ८२ करोड ५८ लाख) वितरण गर्ने प्रस्ताव गरेको हो । बैठकले उक्त प्रस्तावित लाभांशमध्ये १५ प्रतिशत बोनस सेयर र ०७८९ प्रतिशत नगद लाभांश कर प्रयोजनार्थ प्रदान गर्ने निर्णय गरेको छ ।
नेपालगन्ज म्याराथनमा हमाल आउने,"नेपालगन्ज (कास) अर्को महिना हुने सातौं धारा नेपालगन्ज म्याराथनमा चर्चित कलाकार राजेश हमालले पनि सहभागिता जनाउने भएका छन् । मंसिर ४ गते हुने म्याराथन सहभागीको हौसला बढाउन अभिनेता हमालको विशेष उपस्थिति रहने आयोजक नेपालगन्ज म्याराथनक्रियटिभ ह्यान्ड्सले जनाएको छ ।युवापुस्ताको प्रेरणास्रोत हमालको उपस्थितिले प्रतिस्पर्धी खेलाडी र स्थानीयवासीको हौसला बढ्ने आयोजकको विश्वास छ । विश्वका ठूला सहरमा हुने सिटी म्याराथनका अवधारणामा यो म्याराथन हरेक वर्ष हुँदै आएको छ ।नेपालगन्ज म्याराथनका संस्थापक अध्यक्ष टीएस ठकुरी, सदस्य जनक नेपाल, राष्ट्रिय क्रिकेट टोलीका पूर्व कप्तान एलबी क्षेत्रीलगायतले बिहीबार अभिनेता हमाललाई भेटेर म्याराथन सहभागिता सुनिश्चित गरेका थिए । हमालले आफू म्याराथन दौडमा उपस्थित हुन उत्साहित रहेको बताएका थिए । केएल दुगड ग्रुपको उत्पादन धारा तेलको मुख्य प्रायोजनमा हुने प्रतियोगितामा आशीर्वाद पेन्ट्स, शिखर प्लाई, राष्ट्रिय वाणिज्य बैंक, फोन पेलगायतको सहयोग रहने आयोजकले जनाएको छ । गत वर्ष कोरोना महामारीका कारण भव्य गर्न नसकिए पनि यसपालि म्याराथनलाई उत्सवमय बनाउने लक्ष्य रहेको अध्यक्ष ठकुरीले बताए । यसपालि मुख्य म्याराथन (४२१९५ किमि), हाफ म्याराथन (२१ किमि), १० किमि पुरुष खुला, ५ किमि महिला खुला, ५ किमि छात्र, ३ किमि छात्रा, किड्स रन (८ देखि १२ वर्ष), २ किलोमिटर कर्पोरेट रन, वाकाथन र ह्विलचेयर दौड गरी १० इभेन्ट प्रतिस्पर्धा हुनेछन् ।"
मार्लोकामा अन्नपूर्ण ब्रसेल्सले खेल्ने,"(काठमाडौं)  स्पेनको मार्लोकामा बिहीबार सुरु मार्लोका फुटबल प्रतियोगिता २०२१ मा बेल्जियममा रहेका नेपालीको टिम अन्नपूर्ण ब्रसेल्स क्लबले भाग लिने भएको छ । नोभेम्बर १ सम्म चल्ने फुटबल मेलामा युरोपका विभिन्न देशका टिमले भाग लिनेछन् । एमेच्योरले खेल्ने प्रतियोगिता फाइभएसाइड र सेभेनएसाइडमा हुने गर्दछ । जसमा पुरुष र महिलाका विभिन्न उमेर समूहका एमेच्योर खेलाडीको सहभागिता रहनेछ । यो फुटबल प्रतियोगिता पश्चिमी मार्लोकाको सान्ता पोन्सामा हुनेछ ।बेल्जियममा रहेका नेपालीहरूको टिमले ३५ वर्षमाथिको उमेर समूहमा प्रतिस्पर्धा गर्नेछ । त्यसमा चेक गणतन्त्र, युक्रेन, स्पेन, बेल्जियम, अल्जेरिया, जर्मनी, ट्युनिसिया लगायतका देशका टिम छन् । अन्नपूर्ण ब्रसेल्सको कप्तानी सन्तोष खड्काले गर्नेछन् । टोलीमा अर्जुन घिमिरे, भोलानाथ ढकाल, देवकाजी गुरुङ, हरि श्रेष्ठ, लक्ष्मीबहादुर महर्जन, राजन थापा, शिवप्रसाद रेग्मी, सुवासचन्द्र भट्ट, तेजेन्द्रबहादुर रोका, यज्ञबहादुर गुरुङ र दीपक महर्जन रहेका छन् । अन्नपूर्ण ब्रसेल्स क्लबलाई बेल्जियमको सरकारी खेलकुद संस्थाको मान्यता र सहयोग रहेकाले उक्त प्रतियोगितामा सहभागिता जनाउन पाएको कप्तान सन्तोष खड्काले कान्तिपुरलाई जानकारी गराए । अन्नपूर्णलाई ब्रसेल्स स्पोर्ट्स काउन्सिलले सहयोग रहँदै आएको छ । अन्नपूर्ण ब्रसेल्सले बेल्जियममा रहेका नेपालीबीच विभिन्न खेलकुद कार्यक्रमसँग अन्य गतिविधि सञ्चालन गर्दै आएको खड्काले बताए । उनका अनुसार बालबालिका लागि फुटबल प्रशिक्षण कार्यक्रम भइरहेको छ । गत महिनामात्र महिला ५ किमि दौड आयोजना गरेको थियो । दौडमा रश्मी केसी, आरती श्रेष्ठ र संगीता ढेवाजु शीर्ष तीन स्थानमा विजयी भएका थिए ।"
रोलिङ क्लब विजयी,विराटनगर (कास) एक गोलले पछि परेको अवस्था उल्टाउँदै झापाको रोलिङ क्लब मोरङमा सुरु चौथो बेलबारी गोल्डकप फुटबलको सेमिफाइनलमा पुगेको छ । उद्घाटन खेलमा बिहीबार झापाले च्यासल क्लब काठमाडौंलाई टाइब्रेकरमा ४३ ले हराएको हो । डाँगीहाट युथ क्लबको आयोजनामा लक्ष्मीमार्ग खेल मैदानमा बिहीबार सुरु प्रतियोगितामा च्यासल युथ १२ औं मिनेटमा सुसन लामाको गोलमा लिएको अग्रता जोगाउन नसक्दा पहिलो खेलबाटै घर फर्कन बाध्य भयो । च्यासलले अग्रता लिँदा दोस्रो हाफको २४ औं मिनेटमा झापाका हेनरी बेलुले गोल गर्दै खेल बराबरीमा ल्याएपछि खेलको छिनोफानो टाइब्रेकरमा पुगेको हो । झापाका गोलकिपर मनोज प्रधान म्यान अफ द म्याच भए । उनले ५ हजार रुपैयाँ पुरस्कार पाए ।
खुला ब्याडमिन्टन,"लुम्बिनी (कास) बुटवलमा खुला पुरुष तथा भेट्रान्स ब्याडमिन्टन प्रतियोगिता हुने भएको छ । बुटवल१५ सेमलारस्थित नव पञ्चरत्न युवा क्लबको आयोजनामा स्व दिलीप पुन, कृष्ण पौडेल र लक्ष्मण तिवारीको स्मृतिमा बी लेभल खुला पुरुष तथा भेट्रान्स ब्याडमिन्टन हुने भएको हो । कात्तिक १२ र १३ मा हुने प्रतियोगिता खुला पुरुषतर्फ ६४ र भेट्रान्सतर्फ ३२ टिमको सहभागिता रहने क्लबका अध्यक्ष जयमंगल भुसालले बताए । खुला विजेताले ३५ हजार, भेट्रान्सतर्फ विजेताले २० हजार रुपैयाँ पाउनेछन् ।"
पाँचपोखरी अल्ट्रा म्याराथन कात्तिक २७ मा,"काठमाडौं (कास) वाग्मती प्रदेश खेलकुद परिषद र पाँचपोखरी थाङपाल गाउँपालिकाको संयुक्त आयोजनामा सिन्धुपाल्चोकको पाँचपोखरीमा विन्टर अल्ट्रा ट्रेल हाफ म्याराथन हुने भएको छ । यो प्रतियोगिताको चौथो संस्करण हो । यसअघि गाउँपालिकाको आयोजनामा भइरहेको प्रतियोगितामा पहिलोपल्ट प्रदेश खेलकुद परिषदको पनि लगानी हुन लागेको हो । अन्तर्राष्ट्रिय रूपमा पनि अल्ट्रा म्याराथन आयोजना गर्न उपयुक्त क्षेत्र भएका कारण भविष्यमा अन्तर्राष्ट्रिय प्रतियोगिता स्थापित गराउने उद्देश्यले लगानी गरिएको वाग्मती प्रदेश खेलकुद परिषदका सदस्यसचिव सूर्यलाल भण्डारीले बिहीबार पत्रकार सम्मेलनमा बताए ।नेपाल एथलेटिक्स संघको समन्वयमा २१ किलोमिटर अल्ट्रा म्याराथन ४ हजार १ सय मिटर उचाइमा रहेको पाँचपोखरीदेखि रैथानेश्वरी मन्दिरसम्म हुनेछ । म्याराथन कात्तिक २७ आयोजना हुनेछ । स्वदेशी र विदेशी तथा विभागीय टोलीका समेत गरी १ सय ५५ भन्दा बढी धावकले सहभागिता जनाउने अनुमान गरिएको छ ।खुलातर्फ महिला र पुरुषतर्फ विजेताले ५० हजार, उपविजेताले ३० हजार, तेस्रो र चौथो हुनेले क्रमशः १० हजार र ५ हजार रुपैयाँ पुरस्कार पाउनेछन् । सिन्धुपाल्चोकका स्थानीयका लागि छुट्टै प्रतिस्पर्धा गराइने छ । विजेता (महिला र पुरुष) ले १५ हजार, उपविजेताले १० हजार र तेस्रो हुनेले ५ हजार पाउनेछन् । भेट्रान्सतर्फ पहिलो, दोस्रो र तेस्रो हुने धावकलाई क्रमशः १०, ८ र ५ हजार पुरस्कार दिइने आयोजकले जनाएको छ । साढे २१ लाख खर्च लाग्ने अनुमान गरिएको छ ।"
लिग कपमा सिटी स्तब्ध,"लन्डन (एएफपी) वेस्टह्यामले लिग कप फुटबलमा म्यानचेस्टर सिटीको चारवर्षे राज अन्त्य गर्दै गरेको दिन बुधबार लिभरपुल र टोटेनहमले पनि क्वाटरफाइनलमा स्थान सुरक्षित गरेका छन् ।सिटीको कीर्तिमान यात्रालाई ह्यामर्सले लन्डन रंगशालामा पेनाल्टी सुटआउटमा ५३ ले समाप्त पारिदियो । गोलरहित टुंगिएको निर्धारित समयमा दुवै टिमले गोलका थुप्रै अवसर गुमाए । टाइब्रेकरमा चुक्ने एक्ला खेलाडी फिल फोडेन रहे । मार्क नोबल, जेरोड बोवेन, क्रेग डावसन, आरेन क्रेसवेल र सेड बेनराहमाले डेविड मोयसको टिमका लागि गोल गरे ।पेप ग्वार्डिओलले चारित्रिक रूपमै बलिया खेलाडीलाई उतारेका थिए, जसले लिग कपमा अपराजित २१ खेलको यात्रालाई निरन्तरता दिने महसुस गराउँथ्यो । नाथन एके, जोन स्टोन्स, इकाय गुन्डोगन र रहिम स्टर्लिङ ठूला अवसरमा गोल गर्न चुके । खेल एक पोस्टबाट अर्को पोस्टतिर लगातार आक्रमणको शृंखला नै बनेको थियो ।घरेलु टिमका लागि तोमास सोसेकले दुईपल्ट खेल जिताउन सक्ने राम्रा अवसरमा बल बाहिर प्रहार गरे । फोडेनसहित ज्याक ग्रेलिसले ग्वार्डिओलाको टिमलाई जिताउन सक्थे । तर, इंग्ल्यान्डका यी खेलाडीले सिटीको पहिलो प्रहारमै बल बाहिर हानिदिए । गोलकिपर ज्याक स्टेफेनले पनि बोवेन र बेनराहमाको प्रहारमा बल हातमा लागेर पनि रोक्न सकेनन् ।लिभरपुलले भने नौ वर्षयता पहिलोपल्ट लिग कपको उपाधि जित्ने सम्भावना बढाएको छ । उसको फितलो सुरुआत गरे पनि प्रेस्टनमा २० को जित निकाल्यो । लिभरपुलले यसअघिका यो सिजनका ८ अवे खेलमा ३० गोल गरेको थियो । तर, ठूलै परिवर्तन गरिएको योर्गन क्लोपको टिमले आइतबार म्यानचेस्टर युनाइटेडमाथि हात पारेको ५० को जितको लय कायम राख्न भने सकेन ।पहिलो हाफमा प्रेस्टन निकै राम्रो देखियो । एड्रियनको प्रहार सिन म्यागुयरले प्वाइन्ट ब्ल्यान्क बाट क्लियर गरिदिए । नेको विलियम्सको प्रहार पनि गोललाइनबाट क्लियर गरियो भने ब्राड पोट्सले पोस्टमाथि प्रहार गरे । खेलले एक घण्टा छुँदा लिभरपुलको फिनिसिङ राम्रो देखियो । विलियम्सको क्रस ताकुमी मिनामिनोले उत्कृष्ट गोलमा परिणत गर्दै लिभरपुललाई अग्रता दिलाए । त्यसपछिको आधा घण्टा क्लोपका टिमले नियन्त्रण गर्यो । डेक्लान रुडमाथि डिभोक ओरिगीको ब्याकहिल मा सनसनीपूर्ण गोलसँगै लिभपुलले अग्रता दोब्बर बनायो ।सन् २००८ मा लिग कप जितेयता पहिलो उपाधि खोजीमा रहेको टोटेनहमले बर्नलीमाथि १० को जित रच्यो । नुनो स्पिरिटो सान्तोले बलियो टिम उतारेका थिए । खेलको एकमात्र गोल लुकास मोउराले २२ औं मिनेटमा गरेका थिए ।लेस्टरले ब्राइटनको चुनौती समाप्त पार्न २२ को बराबरीपछि टाइब्रेकर कुर्नुपरेको थियो । ब्रेनफोर्डले लगातार दोस्रोपल्ट अन्तिम आठमा स्थान बनाउने क्रममा स्टोकमाथि २१ को जित हात पार्यो । टोलीको जितमा सेर्गी क्यानोस र इभान टोनीले गोल गरे ।"
मेयर कपको क्वाटरफाइनल आज,"काठमाडौं (कास) मेयर कप भेट्रान्स फुटबल प्रतियोगिताको क्वाटरफाइनल समीकरण पूरा भएको छ । २१ टोलीबीच ७ समूहमा प्रतिस्पर्धा भएकामा सबै समूहका विजेता र उपविजेतामध्ये एक उत्कृष्ट टोली नकआउट चरणमा पुगेका छन् ।समूह ए, बी र सी बाट बुधबार नै तीन टोली क्वाटरफाइनलमा पुगेका थिए । बिहीबारको खेलबाट बाँकी टोलीको टुंगो लागेको हो । समूह ए बाट आर्मी भेट्रान्स, समूह बी बाट भनीमण्डल, समूह सी बाट फ्रेन्ड्स भेट्रान, समूह डी बाट खुमलटार भेट्रान्स, समूह ई बाट झापा भेट्रान्स, समूह एफ बाट चितवन भेट्रान्स र समूह जी बाट पोखरा ११ भेट्रान्स समूह विजेता हुँदै क्वाटरफाइनल पुगे ।एक उत्कृष्ट उपविजेतामा समूह सी बाट सानो गौचरन नाइट किङ क्लब (एसएनकेसी) क्वाटरफाइनल पुग्यो । उपविजेतामा समान ४ अंक लिएको बुटवल उपमहानगरलाई गोलअन्तरमा पछाडि पार्दै एसएनकेसी अघि बढेको हो । क्वाटरफाइनलका चारै खेल शुक्रबार हुनेछ । समूह डी को अन्तिम खेलमा बिहीबार खुमलटारले साइनिङ सन एफसीमाथि ३० को जित रच्यो । खुमलटारका जुमनु राई, नरेन्द्र लामा र भीम श्रेष्ठले गोल गरे । समूह ई मा काभेरा भेट्रान्समाथि ३० को जितसहित झापा भेट्रान्स समूह विजेता बनेको हो । झापाले आफ्नो पहिलो खेलमा विजय युथ हेटौंडालाई हराएको थियो । झापाका अंकुरकुमार खड्गी, रमेश गुरुङ र कप्तान हरि खड्काले गोल गरे ।समूह एफ मा बुटवल उपमहानगरसँग ४४ को बराबरी खेलेर पनि गोलका आधारमा क्वाटरफाइनल पुग्ने भाग्यमानी टिम बन्यो चितवन भेट्रान्स । दुवै टोलीले समूह चरणमा पश्चिम चितवन भेट्रान्समाथि जित निकालेका थिए । समूह जी को अन्तिम खेलमा पोखरा भेट्रान्सले झम्सिखेल भेट्रान्सलाई ६० ले हरायो । पोखराले यसअघि श्रीकुमारीलाई हराएको हो । पोखराका ईश्वर गुरुङले २ गोल गरे । दिलीप गुरुङ, नरेन्द्रजंग गुरुङ, महेन्द्र गुरुङ र सञ्जय गुरुङले ११ गोल गरे ।"
एसिया कपमा नेपालको छनोट सम्भावना सकियो,काठमाडौं (कास) नेपाली युवा टिमले बिहीबार एएफसी यू२३ एसिया कप छनोटमा आयोजक ताजकिस्तानसँग ६० फराकिलो हार बेहोरेको छ ।तास्केनमा भएको खेलको पहिलो हाफमै नेपालले ३ गोल सामना गरेको थियो । अघिल्लो खेलमा इरानसँग ४० ले पराजित नेपालको अघिल्लो चरणलाई छनोटको सम्भावना भने सकिएको छ । बालगोपाल महर्जनको प्रशिक्षणमा रहेको नेपाली टिमले एकै गोल गर्न सकेको छैन ।समूह बी मा ताजकिस्तान र इरान समान ६ अंकसहित अगाडि छन् । बिहीबारै इरानले लेबनानलाई २० ले हराएको थियो । ताजकिस्तानले लेबनानलाई पहिलो खेलमा १० ले हराएको थियो । अकंविहीन नेपाल र लेबनानले आइतबार खेल्नेछन् । इरान र ताजकिस्तानबीच हुने खेलले समूह विजेता चयन गर्नेछ । छनोटमा कुल ११ समूह छन् । त्यसको शीर्षस्थानमा रहने टिम एएफसी यू२३ एसिया कपमा छनोट हुनेछ । प्रत्येक समूहको दोस्रो स्थानमा रहने टिममध्ये शीर्ष चारले छनोट यात्रा तय गर्नेछन् ।

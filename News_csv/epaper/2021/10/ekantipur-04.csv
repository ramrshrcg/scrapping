शीर्षक,विवरण
गठबन्धनमा प्रधानन्यायाधीश पनि ?,"अदालतमा अहिले पनि विचाराधीन मुद्दा छन् । भोलि पनि मुद्दा आउन सक्छन्, त्यसैले हामी सबैको तर्फबाट एउटा सिट छुट्याउनुपर्छ भनेर गठबन्धनका नेताहरूलाई प्रस्ट भनेको छु भनेर प्रधानमन्त्रीले भन्नुभएको छ, न्यूनतम साझा कार्यक्रम लेखनमा सहभागी एक नेताले भने । जसपालाई उपसभामुख दिएर एउटा मन्त्री घटाउनेतर्फ पनि नेताहरूले छलफल गरेका छन् । मन्त्रालय बाँडफाँटको विषय अहिलेसम्म अनिर्णीत छ । गठबन्धनको कार्यदलस्तरको बैठकमा पनि यो विषयमा छलफल भइरहेको छ । कांग्रेस महामन्त्री पूर्णबहादुर खड्का बिरामी भएकाले उनको ठाउँमा कानुन, न्याय तथा संसदीय मामिलामन्त्री ज्ञानेन्द्रबहादुर कार्की सहभागी भएका छन् । माओवादीबाट कृष्णबहादुर महरा, नेकपा एकीकृतबाट राजेन्द्र पाण्डे, जसपाबाट राजेन्द्र श्रेष्ठ र महेन्द्र राय यादव उपस्थित छन् । उनीहरूबीच आइतबार बिहान र साँझ छलफल भएको थियो । दुवै छलफल अझै निष्कर्षमा पुग्न सकेको छैन ।स्रोतका अनुसार प्रधानन्यायाधीशका सम्धी तिलक रावललाई मन्त्री बनाउने विषयमा छलफल भएको थियो । तर, पोलिमोर नोट छपाइमा भ्रष्टाचार अभियोगमा सर्वोच्चमै मुद्दा विचाराधीन रहेकाले रावलको नाम अघि बढेन । त्यसपछि न्यायालय परिसरमा बिचौलियाका रूपमा परिचित दीपक तिमिल्सिनालाई मन्त्री बनाउने विषयमा पनि छलफल भएको स्रोतले जनाएको छ । तर सँगसँगै प्रधानन्यायाधीशका अर्का आफन्त गजेन्द्र हमालको नाम पनि प्रस्ताव भएको छ । देउवा नेतृत्वमा कांग्रेस प्रजातान्त्रिक गठन हुँदा हमाल पार्टीको बाँके जिल्ला सभापति भएका थिए । उनी अहिले सक्रिय राजनीतिमा छैनन्, तर कांग्रेसको पूर्वनेता र प्रधानन्यायाधीशको आफन्त भएकाले उनको पनि सम्भावना छ, एक नेताले भने ।नाम जसको प्रस्ताव होला, त्यो दोस्रो विषय हो । तर, न्यायपालिकाको तुष्टीकरणका लागि कार्यपालिकाले भागबन्डा गर्ने खेल डरलाग्दो हुने भन्दै कानुनबेत्ताहरूले चिन्ता व्यक्त गरेका छन् । खासमा प्रधानन्यायाधीश र भागबन्डा शब्द पहिलो पटक जोडिएको होइन । केपी ओली नेतृत्वको सरकारका पाला संवैधानिक पदाधिकारीको भागबन्डामा सहभागी भएको भनेर प्रधानन्यायाधीशको आलोचना इजलासमा समेत भएको थियो । गत वर्ष मंसिर ३० को बिहान अध्यादेश ल्याएर बेलुका बोलाइएको संवैधानिक परिषद्को बैठकमा प्रधानमन्त्री ओली, प्रधान्यायाधीश जबरा र राष्ट्रिय सभाका अध्यक्ष गणेश तिमिल्सिना बसेर ३८ जनाको नाम सिफारिस गरेका थिए । त्यसविरुद्ध वरिष्ठ अधिवक्ता दिनेश त्रिपाठी र अधिवक्ता ओमप्रकाश अर्यालले पुस १ मा सर्वोच्च अदालतमा रिट दायर गरेका थिए । तर प्रधानन्यायाधीशले ९ महिनासम्म सुनुवाइ गराएनन् । यो विषयमा प्रेस र नागरिक समाजले आलोचना गरिरहेका बेला वैशाख २१ मा सरकारले त्यही अध्यादेश ल्यायो । अध्यादेशका आधारमा थप २० जनाको सिफारिस गर्दा पनि प्रधानन्यायाधीश बैठकमा सहभागी थिए । प्रधानन्यायाधीशलाई समेत विपक्षी बनाइएको उक्त मुद्दाको सुनुवाइ गत भदौ ११ मा सुरु भएको थियो । आफू नै विपक्षी भएको मुद्दा हेर्दिनँ भनेर प्रधानन्यायाधीशले प्रस्ट नभन्दा सुनुवाइ फेरि अलपत्र परेको छ । अहिले फेरि मन्त्रिपरिषद्मा भाग पनि प्रधानन्यायाधीशलाई भाग छुट्याउन थालिएकामा कानुन व्यवसायीहरू चकित परेका छन् । यो एकदमै गलत प्रवृत्ति हो । यसले न्यायालयको स्वतन्त्रता समाप्त पार्छ । केहीअघि मात्रै प्रधानन्यायाधीशले संवैधानिक अंगहरूमा भाग लिएको कुरा आयो । मिडियाले त्यसमा रिपोर्ट गरेका आधारमा हामीले इजलाससमक्ष नै त्यो कुरा राख्यौं । मुद्दा विचाराधीन छ, अधिवक्ता ओमप्रकाश अर्यालले भने, अब मन्त्रिपरिषद्मा पनि प्रधानन्यायाधीशलाई भाग लगाउन हो भने यसले न्यायालयको स्वतन्त्रता मात्र होइन संविधान नै समाप्त पार्छ । यो ज्यादै चिन्ताको विषय हो ।"
सांसद संख्याका आधारमा मन्त्री भागबन्डा ?,"बैठकमा भएका कुरा शीर्ष नेतासँग राखेर सहमति खोजिने उनले बताए ।प्रतिनिधिसभामा कांग्रेसका ६३, माओवादी केन्द्रका ४९, एकीकृत समाजवादीका २३ र जसपाका १९ सांसद छन् । एक सांसद रहेको गठबन्धनको अर्को दल राष्ट्रिय जनमोर्चाले भने सरकारमा सहभागी नहुने निर्णय गरेको छ । सांसद संख्याका आधारमा मन्त्रीको संख्या निर्धारण गर्दा सरदर कांग्रेसले प्रधानमन्त्रीसहित १०, माओवादीले ८, एकीकृत समाजवादीले ४ र जसपाले ३ मन्त्री पाउने अवस्था आउँछ । एकीकृत समाजवादीका उपाध्यक्ष पाण्डेले प्रतिगमनविरुद्धको लडाइँ र सरकार निर्माणमा सांसद संख्याभन्दा पनि सबै दलको समान योगदान रहेकाले सोहीअनुसार सरकारमा साझेदारी हुनुपर्ने बताए ।बैठकमा मन्त्रालयलाई ३ स्वरूपमा वर्गीकरण गरेर भागबन्डा गर्नुपर्नेबारे छलफल भएको थियो । हाल रहेका २१ मन्त्रालयमध्ये ६ विकासे, ७ शक्तिशाली र ८ सेवासम्बन्धी छन् । शक्तिशाली र विकासेमध्ये आकर्षक मानिने गृह, अर्थ, ऊर्जा र परराष्ट्रमा कांग्रेस र माओवादी केन्द्रका मन्त्री नियुक्त भइसकेका छन् । हामीले मन्त्रालय भागबन्डा गर्दा सबै मन्त्रालयलाई वर्गीकरण गरेर पुनः समानताका आधारमा भाग लगाउनुपर्छ भनेका छौं, पाण्डेले भने, त्यसो गर्दा आवश्यक परेको खण्डमा अहिलेका मन्त्री र मन्त्रालय पनि यताउति हुन सक्छन् ।दुई चरणमा बसेको बैठकमा कांग्रेसबाट कार्की र मीनेन्द्र रिजाल, माओवादी केन्द्रबाट कृष्णबहादुर महरा र देव गुरुङ, एकीकृत समाजवादीबाट पाण्डे र बेदुराम भुसाल तथा जसपाबाट महेन्द्र राय यादव र राजेन्द्र श्रेष्ठ सहभागी थिए । कांग्रेस सभापतिसमेत रहेका प्रधानमन्त्री देउवालाई पार्टीभित्र रहेका आफूइतर समूहलाई सरकारमा समेट्नुपर्ने बाध्यता छ । गठबन्धन दलले संसद्मा भएको हैसियतभन्दा बढी भाग खोज्दा समस्या सिर्जना भएको एक कांग्रेस नेताले बताए । राजपा नेता यादवले बैठकमा सरकार विस्तारबारे छलफल भए पनि निष्कर्षमा पुग्न नसकिएको बताए । बैठक सकारात्मक ढंगले अघि बढिरहेको छ, एकदुई दिनमै हामी सहमतिमा पुग्छौं, उनले भने । असार २९ मा प्रधानमन्त्री नियुक्त भएका प्रधानमन्त्री देउवाले अहिलेसम्म सरकारलाई पूर्णता दिन सकेका छैनन् । १६ मन्त्रालय उनी आफैंले सम्हालिरहेका छन् ।"
हातले टेकेर मनास्लु,"आरोहणका क्रममा हातले टेकेर घस्रिने नविवले शेर्पा गाइडले टाँगेको डोरीको सहायताले शिखर उक्लिएका थिए । यसअघि सन् २०२० मा युरोपको हिमाल माउन्ट एल्ब्रस आरोहण गरेका थिए । कोरोनाको जोखिम कम भएसँगै यसवर्ष मनास्लु हिमाल आरोहणमा उत्साह बढेको छ । पर्यटन विभागका अनुसार मनास्लु आरोहणका लागि १७ वटा दलबाट १ सय ७१ जनाले अनुमति लिएका छन् । जसमा १ सय ३३ पुरुष र ३८ महिला छन् । चुमनुव्री गाउँपालिका१ सामागाउँको मनास्लु हिमाल आरोहणका लागि अनुमति लिएकामध्ये केहीले सफल आरोहण गरिसकेका छन् भने केही आरोहणकै क्रममा छन् । विदेशी, गाइड शेर्पासहित यो सिजनमा झन्डै ५ सय जना मनास्लु आधार शिविर पुगेका थिए । सामागाउँका दुई स्थानीयले पनि मनास्लु हिमालको पहिलोपल्ट सफल आरोहण गरे । गत मंगलबार आरोहणको क्रममा क्यानडेयिन नागरिक ३७ वर्षीय ब्रेन्ट सेलको मृत्यु भएको थियो । कोरोना महामारीबीच झन्डै ५ महिना सुनसान रहेको मनास्लु क्षेत्रमा हिमाल आरोहणका लागि आउने पर्यटकको संख्या भने उल्लेखनीय छ । आरोहणमा मोह बढे पनि मनास्लु क्षेत्रको ट्रेकिङ रुट सुनसान छ । आरोहीहरू हेलिकप्टरबाट सीधै सामागाउँ झर्ने गरेका छन् । सहयोगी र केही गाइड मात्र पैदलमार्ग भएर जान्छन् । अक्टोबर, नोभेम्बर, सेप्टेम्बर, अप्रिल र मे महिनालाई मनास्लु भ्रमणका लागि उपयुक्त मानिन्छ ।"
"'ओली चतुर खेलाडी, प्रचण्ड सबैलाई रिझाउने","(काठमाडौं)  नेपालमा २०७२ सालमा आएको विध्वंसकारी भूकम्पलगत्तै भारतले ठूलो राहत र साथसहयोग दिएपछि पनि भारतविरोधी नेपाली मनस्थिति सेलाइसकेको थिएन । केही भारतीय मिडियाले देखाएको नेपालनेपालीको चित्रका कारण विपत्तिमा परेका नेपालीमा स्वभावैले आक्रोश थियो । त्यो बेला ब्याक अफ इन्डियन मिडिया भन्दै चर्किएको विरोध सानो थिएन । भूकम्पको घटनालगत्तै तत्कालीन भारतीय राजदूत रञ्जित रे नेपालबारे ब्रिफिङ गर्न दिल्ली पुगेका थिए । दिल्लीको लोककल्याण मार्गको निवासमा भेट हुनासाथ प्रधानमन्त्री नरेन्द्र मोदीको पहिलो जिज्ञासा थियो, किन उनीहरू हामीलाई मन पराउँदैनन् ? यही पृष्ठभूमिबाट छिरेर नेपालका लागि पूर्वराजदूत (२००२२००६) रेले हालै प्रकाशित पुस्तक काठमाडौं डिलेमा (रिसेटिङ इन्डियानेपाल टाइज) मा आफूले भेट गरेका नेपालका विभिन्न नेता, प्रशासक र सर्वसाधारणसँगको सम्बन्ध र सन्दर्भलाई उधिनेका छन् । कूटनीतिको लवजभन्दा पनि ठाडो शैलीमा नेपालीले भूगोलको स्वरूपसँग झगडा गर्न नमिल्ने भन्दै उनले नेपालका दुई पहिचान भगवान् बुद्ध र सर्वोच्च शिखर सगरमाथासमेत उत्तरदक्षिणका दुई छिमेकीसँग बाँडिएर बसेको उल्लेख गरेका छन् । सगरमाथा चीनसँग र बौद्ध सम्पदाको विशालता भारतसँग सेयर भएर बसेको यथार्थलाई नेपाल र नेपालीले आत्मसात् गर्नैपर्ने उनको राय छ । लेखक रेले तत्कालीन उपराष्ट्रपति परमानन्द झाले २००८ जुलाईमा हिन्दीमा ओहोदाको शपथ लिएपछिको (अनावश्यक) विवाद र मधेसतराईमा हिन्दीको सम्पर्क भाषा सम्प्रभुतालाई स्मरण गराएका छन् । समझदारी र बुझाइका कतिपय साना विषयले पनि सम्बन्धको स्वरूपलाई बिगार्ने गरेको उदाहरणमा उनले ऋतिक रोशन, माधुरी दीक्षितका कारण उब्जेको असहज स्थितिसमेत स्मरण गरेका छन् । रेले सन् ७० दशकमा आएको हरेराम हरेकृष्ण फिल्मदेखि पशुपतिनाथमुक्तिनाथसम्मको धार्मिक आकर्षणको नेपाल चिनारीलाई अद्भुत भनेका छन् । उनले भारतीय सेनामा भर्ती हुन गएका गोर्खालीको सराहना गरेका छन् भने भारतमा निम्नकोटिको मजदुरी, भरिया, चौकीदारी गरिरहेका नेपालीको उल्लेख गरेर नेपाली जाति वीर तर बुद्धु को बिम्ब सम्झाउन चाहेका छन् । उनले नेपालको मधेसतराईमा बसिरहेका नेपालीबारे भारतीय समुदायले सही जानकारी राख्नै नसकेको स्विकारेका छन् । लेखकका अनुसार धेरै भारतीयले नेपालको मधेसमा रहेका नेपालीका यादव, महतो, ठाकुर जस्ता थर देखेर र हिन्दी भाषाको पकड देखेर उनीहरू भारतबाटै नेपाल गएका हुन् भन्ठान्ने गरेका छन् । अच्छा तो आप नेपाल कब गए इन्डिया से ? भनेर मधेसतराईका नेपालीलाई सोधिरहने गरेकोबारे आत्मालोचनाको शैलीमा उनले लेखेका छन् । यहाँसम्म कि भारतीय प्रधानमन्त्री मोदीको जनकपुर भ्रमणपछि विदेशमन्त्री सुष्मा स्वराजले जनकपुरका बासिन्दा भारतीय डायस्पोरा सम्बद्ध रहेको भन्दै ट्वीट गरेपछि नेपालको विरोध आउनासाथै स्वराजले माफी मागेकी थिइन्, रेले पुस्तकमा सम्झेका छन् ।एक पटक पूर्वप्रधानमन्त्री माधवकुमार नेपाललाई भेट गर्न तत्कालीन राजदूत रे कोटेश्वरस्थित उनको निवासमा गएका थिए । त्यसबेला भारतीय विदेशमन्त्री स्वराजले भारत नेपालको बिगब्रदर (ठूल्दाइ) नभई आफ्नो भाइलाई हेरदेख गर्ने एल्डर ब्रदर (जेठो दाजु) झैं रहेको भनेकाले काठमाडौंमा यसको विरोध मच्चिएको थियो । नेता नेपालले त्यतिबेला रेसँग पहिलो जिज्ञासा राखेका रहेछन्, भारतले सधैं नेपाललाई जोडेर किन भाइभाइको रिस्ता भनिरहन्छ ? यो भाइभाइले दाजुभाइको सम्बन्ध भन्ने बुझिन्छ, नेपाल त भारतसँग समान हैसियतको मित्र बन्न चाहन्छ, कान्छो भाइ होइन । नेपालमा बढेको चर्को राष्ट्रवादी सोच र भावनाकै बीच फुटबल म्याच खेल्न भारतबाट आएका खेलाडीलाई दशरथ रगशालाका दर्शकले धोती भनेको र बुद्ध नेपालमा जन्मिएका हुन् भन्ने अभियान काठमाडौंमा चलिरहँदा कतिपय सार्वजनिक समारोहमा आफू जानै नसकेको उदाहरण रेले पुस्तकमा दिएका छन् । यी पृष्ठभूमिका माझ बुद्ध नेपालमै जन्मेका हुन्, बरु बौद्ध सभ्यता नेपालभारत दुवैतर्फ विस्तारित छन् भन्ने तहको पुस्ट्याइँ दिन लेखक रे पछि परेका छैनन् ।नेपाल र भारतबीच सबैभन्दा निकट र जटिल सम्बन्धको आयाम रहेको पक्षलाई केलाउँदै तत्कालीन प्रधानमन्त्री केपी शर्मा ओलीले अयोध्या भारतमा होइन, नेपालकै वीरगन्जछेउमा रहेको र योगको उत्पत्तिसमेत नेपालमै भएको भनेर प्रामाणिकभन्दा पनि चरम राष्ट्रवादिता को उदाहरण दिइरहेको सन्दर्भ लेखकले बरोबर उल्लेख गरेका छन् । नेपालको पहिचान, राष्ट्रवादी अठोट र समवेत अवधारणाबारेको पहिलो खण्डमै रेले भारतखण्ड को विशाल छातामुनि धर्म, संस्कृति, परम्परा, भाषासहितको समानतामाझ नेपाललाई केकुन आधारमा युनिक नेसनस्टेट भन्न सकिएला (?) भन्ने बहस चलाएका छन् । कहिलेकाहीं यही समानताको कुरा जब उठ्छ, त्यही सन्दर्भ नै यदाकदा प्रत्युत्पादक बन्ने गरेको तर्कमा उनले जोड दिएका छन् । एक वा अनेक कारणले नेपालको युवा वर्गमा देखिएको भारतविरोधी मानसिकता को सम्बोधन हुनुपर्ने र यसलाई बुझ्नैपर्ने सुझाव लेखक रेले नेपालभारत दुवैतर्फ दिएका छन् । रेले सूर्यबहादुर थापाको प्रधानमन्त्रीत्व अवधि (२००३ जुन२००४ जुन) लाई नेपालभारत सम्बन्धको सबैभन्दा उर्वर भनेर मूल्यांकन गरेका छन् । उनकै पालामा हुलाकी राजमार्ग, संयुक्त चेकपोस्ट (आईसीपी), संयुक्त सैन्य तालिम जस्ता दीर्घकालीन महत्त्वका योजना अघि बढेको रेले जनाएका छन् । नेपालमा सशस्त्र द्वन्द्वको अन्त्य हुनुपर्ने र माओवादीसँग वार्ता हुनुपर्ने पक्षमा तत्कालीन भारतीय प्रधानमन्त्री मनमोहन सिंह अडिग रहेको उल्लेख गर्दै रेले भारतको नेपाल नीति निर्माताका रूपमा तत्कालीन विदेश सचिव श्याम शरण र रअ प्रमुख होर्मिस थारकनलाई क्रेडिट दिएका छन् । शरणलाई उनले भारत सरकारमा रहेका मस्ट नलेजेबल (सबैभन्दा जानकार) भनेर दोहोर्याउँदै प्रशंसा गरेका छन् । आफू भारतको विदेश मन्त्रालयमा छँदै र पछि राजदूत भएर सन् २०१३ सेप्टेम्बरमा काठमाडौं आउनुअघि समेत नेपाली नेता अमरेशकुमार सिंहले थुप्रै नेपाली नेता र उच्च अधिकारीसँग सम्पर्क नवीकरण गराइदिएकामा कृतज्ञ भएर रेले सम्झेका छन् । प्रधानमन्त्री मोदीको २०१४ अगस्ट ३४ को नेपाल भ्रमणअघि तत्कालीन राजदूत रेलाई नेपालको वस्तुस्थितिबारे ब्रिफ गर्न दिल्ली बोलाइएको थियो । नेपालको संसद्मा प्रधानमन्त्री मोदीको मन्तव्य हुने भएकाले त्यसका लागि केही टिपोट तयार गर्ने काम साउथ ब्लकमा जारी थियो । संयोगले विदेश सचिव सुजाता सिंहसँग साउथ ब्लकमा कुराकानी भइरहेकै बेला रेलाई काठमाडौंबाट राष्ट्रपति रामवरण यादवको फोन आएको थियो, जसमा प्रधानमन्त्री मोदीले सार्वजनिक रूपमै संघीय लोकतान्त्रिक गणतन्त्र नेपाल को शासकीय स्वरूपलाई संवर्द्धन गरिदिनुपर्ने आग्रह थियो । झन्डै एक घण्टाजति प्रत्यक्ष र एक्लाएक्लै भेटवार्ता भएपछि प्रधानमन्त्री मोदीले रेसँग जिज्ञासा राखेछन्, नेपालमा कतिवटा शक्तिपीठ रहेका छन् ? रेसँग त्यति बेला जवाफ थिएन । सर, आइ एम सरी, आइ डन्ट नो, राजदूतले तत्कालै जवाफ फर्काएका थिए र काठमाडौं पुगेर शक्तिपीठबारे सोधपुछ थालेका थिए । त्यसअघि एउटा अवसरमा दिल्ली पुगेका तत्कालीन सांसद चन्द्रमोहन यादव (राष्ट्रपति रामवरण पुत्र) ले प्रधानमन्त्री मोदीलाई भेट गरेर साउने सोमबारको अवसर पारेर पशुपति दर्शनमा आउन उपयुक्त हुने भन्दै सुझाएका रहेछन् । राष्ट्रपति विद्यादेवी भण्डारीको २०७८ असोजमा हुने भनिएको भारत भ्रमणको तयारी अन्तिम अवस्थामा पुगेपछि एकाएक रद्द भएको थियो । रेका अनुसार प्रधानमन्त्री ओलीले राष्ट्रपतिको भ्रमण अचानक स्थगन गरिदिएका थिए । ओली सरकारविरुद्ध षड्यन्त्र भइरहेको छ, दिल्लीमा रहेका नेपाली राजदूत दीपकुमार उपाध्याय र काठमाडौंस्थित भारतीय राजदूत रञ्जित रे पश्चिम नेपालको कुनै स्थलमा गोप्य रूपमा भेटघाट गर्दै छन् भनेर एउटा प्रायोजित समाचार पनि बाहिर आयो, रेले पुस्तकमा लेखेका छन्, खासमा हामी पश्चिम नेपालमा त्यहाँको पर्यटन विकासप्रवर्द्धनका लागि जुटेका थियौं । यो समाचारलगत्तै ओली सरकारले राजदूत उपाध्यायलाई फिर्ता बोलायो पनि । रेका अनुसार त्यहीबेला भारतीय टीभी च्यानलमा आएको एक प्रायोजित समाचारमा प्रधानमन्त्री ओलीले भारतीय राजदूत रेलाई पर्सना ननग्राटासहित देश निकाला गर्दै छन् भनियो । लगत्तै मलाई भारतीय विदेश सचिव जयशंकरको फोन आयो, यसबारेमा बुझ्नैका लागि । सचिवले भारत सरकारको राजदूत रेलाई पूर्ण साथ समर्थन रहेको र नेपाल सरकारले यस्तो कुनै कदम चालेमा त्यसको परिणाम देखा पर्ने भन्दै आश्वस्त बनाएका थिए, रेले पुस्तकमा लेखेका छन् । त्यसपछि आफूले तत्कालै तत्कालीन परराष्ट्रमन्त्री कमल थापालाई फोन गरेर यसबारे जानकारी दिएको र थापाले अनभिज्ञता रहेको बताउँदै तत्कालै ट्वीट गरेर यस्तो कुनै कदम चालिनेबारेको हल्लालाई बदर गरेका थिए ।माओवादी नेता पुष्पकमल दाहाललाई करिश्मायुक्त नेता भन्दै रेले यी मित्रवत् नेता पनि सामुमा बसेको व्यक्ति जे जसरी खुसी हुन सक्छ, त्यसरी बोलिदिने र आफ्नो काम बनाउने भनेर घुमाउरो अर्थ लाग्ने गरी प्रशंसा गरेका छन् । प्रचण्डले मलाई महिनौंसम्म भनिरहेका थिए, म प्रोगेसिभ नेता हुँ, मेरो एलायन्स कांग्रेस वा मधेसीजस्ता लोकतान्त्रिक पार्टीसँग मात्रै हुन्छ, रेले लेखेका छन्, तर अन्ततः प्रचण्ड कट्टर परम्परावादी एमाले (ओली) सँग गएर मिसिए । रेले प्रचण्डलाई तुलनात्मक रूपमा सामान्य जीवनशैली भएका नेता भन्दै लैनचौरछेउको दाहाल निवासमा बिहान ८ बजेको समयमा धेरैपटक भेटघाट भएको र कहिलेकाहीं दाहाल परिवारसँगै खाना खाएको लेखेका छन् । एकपटक विदेशमन्त्री सुष्मा स्वराज काठमाडौं आउँदा नेता प्रचण्डसँग भेटवार्ता भएको थियो । त्यो भेटमा स्वराजले प्रचण्डतिर फर्केर आप तो हमारे कमल पुष्प है भन्दै दाहालको नाम भारतमा बीजेपी पार्टीको चिह्न रहेको किस्सा सुनाएकी थिइन् । यो सुनेर प्रचण्ड आनन्दित हुँदै मन्द मुस्कानमा हराइरहे, रेले पुस्तकमा लेखेका छन् । राजदूत रेले चीनले खेलेको भूमिकाकै कारण एमाले र माओवादीको संयुक्त सरकार बन्न सकेको र अन्ततः पार्टी एकीकरण हुन सकेको राय राखेका छन् । उनले नेता ओलीलाई लार्जर देन लाइफ लिडर को उपमा दिएका छन् । ओलीको चाइना कार्ड तथा एन्टीइन्डियन रणनीतिका कारण उनको सरकारसँग भारतको पछिल्लो समयको सम्बन्ध पेन्डुलम झैं बनेको टिप्पणी गरेका छन् । उनले नेपालको शान्ति प्रकृयामा ओली कहिल्यै संलग्न नरहेको र बरु तत्कालीन एमाले महासचिव माधवकुमार नेपालको संलग्नता रहेको दाबी गरेका छन् । मैले ओलीको आतिथ्य धेरैपटक पाएको छु, उहाँकै घरमा पनि श्रीमती राधिका शाक्यसहित पनि । एकपटक विद्या भण्डारीसहित नेता ओली र म बबरमहल रिभिजिटेडमा लन्चमा गएका थियौं, उनले लेखेका छन् । जे जस्तै असहमति र असहज स्थितिमाझ पनि नेता ओलीसँग आफ्नो संवादको ढोका सधैं खुला रहेको उल्लेख गर्दै रेले ओली निवासमा मलाई स्वागत गर्न नचाहेका बेला र ओली इन्डिया हाउसमा आउन नचाहँदा हामी काठमाडौंमा एक व्यापारीको घरमा भेटघाट गर्ने गर्थ्यौं भनेर खुलासा गरेका छन् । ती व्यापारीका बारे भने विस्तृतमा केही लेखिएको छैन । उनले पूर्वप्रधानमन्त्री ओलीलाई नेपाली राजनीतिका सबैभन्दा चतुर खेलाडी भनेका छन् । महाकाली सन्धि (१९९६) भएताका भारतका सबैभन्दा निकटतम मित्र ओली पछिल्ला समयमा राष्ट्रवादी ओहोदा का कारण चिनिएको रेले उल्लेख गरेका छन् । कतिसम्म भने भारतसँग एक्लै लड्नभिड्न सक्ने राष्ट्रवादी छविकै कारण ओली आफ्नो उपचारका लागि पनि पछिल्ला वर्षमा दिल्ली नगएर बैंकक वा सिंगापुर गइरहेको धारणा उनले राखेका छन् । पेन्गुइन बुक्सले निकालेको पुस्तकको एउटा खण्डमा विवादास्पद सिमाना कालापानी, लिपुलेक र लिम्पियाधुरा बारे चर्चा गर्दै भारतीय भूमिलाई नेपालले अनधिकृत र अप्रमाणित ढंगमा आफ्नो राजनीतिकभौगोलिक नक्सामा समेटेको भन्दै रेले भारतीय पक्षको सनातनी तर्क गरेका छन् । उनले पुस्तकमा आफ्नो राजदूत कार्यकालभन्दा अघि र पछिका (जारी कोभिड महामारीसम्मै) धेरैवटा घटनाक्रम बुनेर काठमाडौं डिलेमा तयार गरेका छन् । ६५ वर्षे रे आफैंले यो कुनै प्राज्ञिक वा विद्वत् काम होइन भन्दै कुनै डायरी का भरमा होइन, बरु मेमोरी का आधारमा यो वृत्तान्त लेखेको जनाएका छन् । रेले १९५० को सन्धि, सन्धिसम्झौता परिमार्जनको सरोकार, नाकाबन्दी, प्रबुद्ध विज्ञ समूह (ईपीजी) को हैसियत र दार्चुलामहाकाली आसपासका घटनाक्रममा नेपालले दिल्लीमा बारम्बार पठाएका कूटनीतिक नोटलाई भने कामचलाउ ढंग मा मात्रै सम्बोधन गरेका छन् । उनको पुस्तक नेपालमा गढेको एन्टीइन्डियन मानसिकता, चाइनाकार्ड र नेपाली नेताहरूको पीपलपाते चरित्र चित्रण गर्नैमा बढी केन्द्रित छ । रेले नेपाल नीति र मामिलामा दिल्लीले राखेको दोधार र द्विविधा (डिलेमा) बारे कहींकतै केही भन्नै चाहेका छैनन् ।"
राजदूत नियुक्तिको गृहकार्यमा सरकार,"(काठमाडौं)  मन्त्रिपरिषद्लाई पूर्णता दिन नसकेको सरकारले विदेशस्थित नेपाली नियोगहरूमा रिक्त २३ राजदूत नियुक्तको गृहकार्यमा जुटेको छ । केपी ओली सरकारले राजनीतिक नियुक्ति दिएका राजदूतहरूलाई असोज ५ मा फिर्ता बोलाउने निर्णय गरेसँगै नेपालका ३३ विदेशी नियोग (३० दूतावास र ३ संयुक्त राष्ट्रसंघीय नियोग) मध्ये २३ नेतृत्वविहीन छन् । रिक्त स्थानमा राजदूत नियुक्तिका लागि परराष्ट्रले राजनीतिक र करिअर (परराष्ट्र सेवाका कर्मचारी) राजदूतको संख्याबारे आन्तरिक गृहकार्य तयार गरिसकेको छ । परराष्ट्र सचिव भरतराज पौड्यालले परराष्ट्रमन्त्री नारायण खड्कालाई १७ स्थानमा करिअर राजदूत र १६ मा राजनीतिक कोटामा राजदूत नियुक्त गर्नु उचित हुने ब्रिफिङ गरेका छन् । मन्त्री खड्का संयुक्त राष्ट्रसंघको ७६ औं महासभामा सहभागी हुन न्युयोर्क पुगेका बेला प्रधानमन्त्री देउवाका विश्वासपात्र कानूनमन्त्री ज्ञानेन्द्रबहादुर कार्की र त्यस बेलाका निमित्त परराष्ट्र सचिव प्रकाश सुवेदीले राजदूत नियुक्तिका विषयमा गृहकार्य गरेका थिए । खाली २३ मुलुकका राजदूतमध्ये अब ७ स्थानमा करिअर राजदूत र १६ मा राजनीतिक नियुक्ति गर्ने परराष्ट्रको तयारी छ । सरकारले १२ राजनीतिक राजदूत नियुक्ति भएका राजदूतहरूलाई फिर्ता बोलाएको थियो भने यसअघि नै ११ राजदूतावास खाली थिए । परराष्ट्रका करिअर राजदूतको नेतृत्व अहिले १० मिसनहरू चलिरहेका छन् । मन्त्रालयको तयारीसँगै पछिल्लो समय मन्त्रालयका सहसचिवहरू करिअर राजदूत बन्नका लागि दौडधुपमा लागेका छन् । त्यस्तै, गठबन्धनका नेतासँग नजिक रहेकाहरूको पनि सक्रियता बढेको छ । परराष्ट्र स्रोतका अनुसार अमेरिका र भारतसहितका देशमा कांग्रेसनिकट, चीनलगायत देशमा माओवादी केन्द्र तथा जापान र बेलायतसहितका देशमा सत्ता गठबन्धनका अन्य दलनिकटलाई राजदूत बनाउने तयारी भइरहेको छ । सरकारले असोज ५ को निर्णयअनुसार राजनीतिक नियुक्ति पाएका १२ मुलुकका राजदूतलाई एक महिनाभित्रमा देश फर्कन लिखित पत्राचार गरिसकेको छ । सामान्यतः फिर्ता बोलाउँदा २३ साता दिइन्थ्यो । उनीहरूलाई एक महिनासम्ममा फिर्ता हुने समय दिइएको छ । उनीहरूले अब औपचारिक रूपमा कुनै पनि कार्यक्रममा सहभागिता जनाउने छैनन्, परराष्ट्र स्रोतले भन्यो । तर राजदूतहरूले सम्बन्धित मुलुकहरूमा बिदाइ भेटवार्ता भने गर्न पाउँछन् । माओवादी नेता नारायणकाजी श्रेष्ठ परराष्ट्रमन्त्री हुँदा नेपाल सरकारले राजदूत नियुक्त गर्दा करिअर र राजनीतिक नियुक्ति ५०५० प्रतिशत गरिने मापदण्ड बनाएका थिए । तर केपी ओली नेतृत्वको सरकारले अधिकांश देशमा राजनीतिक पृष्ठभूमि र आफूनिकट कार्यकर्तालाई राजदूत नियुक्त गरेपछि राजदूत बन्ने क्रममा रहेका परराष्ट्रका सहसचिवहरूले असन्तुष्टि जनाएका थिए । सहसचिवहरूले सामूहिक रूपमा सचिव पौड्याललाई भेटेर सरकारको नियुक्तिप्रति आपत्ति जनाएका थिए । परराष्ट्र सेवाको सचिवबाट मुख्य बनेका शंकरदास बैरागीले समेत परराष्ट्र मन्त्रालयमा राजनीतिक हस्तक्षेप हुँदा नबोलेको भन्दै उनीहरू असन्तुष्टि जनाएका थिए । तर तत्कालीन प्रधानमन्त्री ओली र बैरागीका सामु सचिव पौड्याल मौन भएपछि उनीहरू चुप लागेका थिए । शेरबहादुर देउवा नेतृत्वको सरकारले ओली सरकारले नियुक्त गरेका राजदूतलाई फिर्ता गरेपछि परराष्ट्रका सहसचिवहरू खुसी छन् । तर देउवा सरकारले पनि परराष्ट्र मन्त्रालयका अधिकारीहरूले मागेकै जति राजदूतको कोटा पाउने टुंगो भने छैन । सरकारले शक्तिशाली मुलुकहरू अमेरिका, भारत, चीन र बेलायतमा सामान्यता राजनीतिक नियुक्ति गर्दै आइरहेको छ । त्यसबाहेकका देशमा करिअरलाई नियुक्त गर्ने तयारी सरकारको छ । कूटनीतिज्ञ अर्जुनकान्त मैनाली लामो राजदूत पद खाली राख्नु उचित नहुने बताउँछन् । सरकारले कस्ता कूटनीतिज्ञलाई राजदूत बनाएर पठाउँछ भन्नेले यस क्षेत्रमा ठूलो अर्थ राख्छ, उनले भने ।"
लिपुलेकमा भएन घरपरिवार सूचीकरण,"(काठमाडौं)  राष्ट्रिय जनगणनाका लागि सुरपरिवेक्षण पठाउनै आनाकानी गर्दा मुलुकको नयाँ चुच्चे नक्सा मा परेका महाकाली पारिको कालापानी, लिपुलेक क्षेत्रमा घर तथा घरपरिवार सूचीकरण हुन सकेन । पहिलो चरणको सूचीकरणका लागि उक्त क्षेत्रमा जान नेपालबाटै बाटो नभएको र भारतको बाटो भएर जानका लागि सरकारले नअह्राएको भन्दै जिल्ला तथ्यांक कार्यालयले सुपरिवेक्षक नै पठाएन । महाकालीपारि दार्चुलाको व्यास गाउँपालिका१ को छाङरुक र तिंकर छन् भने त्योसँगै जोडिएर कालापानी, लिपुलेक भूमि पर्दछ । उक्त क्षेत्रमा २०१८ सालपछि जनगणना हुन सकेको छैन । घरपरिवार सूचीकरण हुन सकेन, अब समन्वय भएमा मूल गणना होला एकैचोटि, केन्द्रीय तथ्यांक विभागका निर्देशक ढुण्डिराज लामिछानेले भने, त्यसका लागि कूटनीतिक पहल सुरु गर्ने भनेका छौं । त्यसको पहल परराष्ट्र मन्त्रालयले गर्छ । यता अन्य विधि तयारी गर्दै गर्नेछौं । मूल गणनासँगै घरपरिवारको विवरण लिन सकिने उनले जनाए । दार्चुला जिल्ला जनगणना कार्यालय प्रमुख पदमराज पाण्डेका अनुसार दुई नगर र सात गाउँपालिकामा दुईवटा स्थानीय जनगणना कार्यालय छन् । दार्चुलामा ४९ जना सुपरिवेक्षक खटाइएका छन् । एक सुपरिवेक्षकको भागमा चारवटा जति गणना क्षेत्र परेको छ । चुच्चे नक्सामा परेको क्षेत्रमा नेपाली भूमि भएरै जान सुपरिवेक्षकका लागि बाटो भएन । असुरक्षाका कारण हामीले त्यता सुपरिवेक्षक नखटाएका हौं, उनले भने, नेपाली भूमिमा नेपालबाटै पुग्ने बाटो नभएसम्म गणनाको लगत संकलन सजिलो छैन । राष्ट्रिय जनगणना पहिलो चरणको घर तथा घरपरिवार सूचीकरण सोमबार सकिँदै छ । २० दिनदेखि खटिँदै आएका सुपरिवेक्षकले प्रत्येक घरमा बस्ने एकै भान्सामा खानपान गर्ने परिवारको मुलीसँग परिवारको विवरण सोध्छन् । घर वा अन्य प्रकारका घरको प्रयोग कसरी भएको छ ? कृषियोग्य जग्गाजमिन र परिवारले पालन गरेको पशुपन्छी कति छन् । परिवारले सरकारी अनुदानअन्तर्गत आवासीय घर निर्माण गरेको छछैन । घरका सदस्यमध्ये कति जनाको नाममा बैंक वा वित्तीय संस्थामा खाता छछैन ? परिवारमा प्राविधिक तथा व्यावसायिक शिक्षा वा तालिम लिएका व्यक्ति छन्छैनन् ? बैंक, सहकारी संस्था वा वित्तीय संस्थाबाट ऋण सुविधा लिएको छछैन ? जस्ता विवरण लिनुपर्छ । यी प्रश्नको विवरण लिन देशभरिका ८ हजार ५ सय सुपरिवेक्षक खटिएका छन् । ग्रामीण भेगमा अधिकांश एक घरमा एक परिवारमात्र बसोबास गर्छन् । तर सहरी क्षेत्रमा भने एकै घरमा कम्तीमा दुईतीन परिवार बस्ने गर्छन् । घरपरिवारका कामकाजी सदस्य दिउँसोको समय घर बाहिर रहन्छन् । सुपरिवेक्षकले समय लिएर राम्ररी सोधबुझ गर्न हेलचेक्र्याइँ गर्नु र घरधनीले भाडामा बस्ने परिवारको यकिन विवरण नदिनुले पनि तथ्यांक संकलन गाह्रो भएको छ । विभागका निर्देशक लामिछानेका अनुसार हालसम्म ५० लाख घरपरिवारको सूचीकरण विवरण प्राप्त भएको छ । अन्तिम विवरण आउन अझै केही दिन लाग्नेछ, उनले भने । देशभरिमा ७० लाख घरपरिवार रहेको पूर्वानुमान गरिएको छ । दोस्रो चरणमा हुने मुख्य जनगणना कार्यका निम्ति करिब ३९ हजार गणक तथा कर्मचारी खटिने छन् ।"
शरणार्थी छुटे,"जनगणनामा शरणार्थीको परिचयपत्र लिएकाहरूको गणना गरिँदैन । तर, काठमाडौं उपत्यकाभित्र सामान्य परिवारसँग व्यापार, व्यावसाय गरेर बसेकाहरूको जनगणना लिइने प्रावधान छ । तर सरकारले हामीलाई सहयोग गरेको छैन, हामीले किन गर्ने ? भनेर विवरण नदिई पन्छिएका छन्, ललितपुरको एकान्तकुना क्षेत्रमा खटिएका एक गणकले भने, यो क्षेत्रमा एक सयभन्दा बढी परिवार व्यवसाय गरेर बसेका छन् । तीमध्ये सत्तरी घरपरिवारले मात्र विवरण दिएका छन् । यसैगरी काठमाडौंको स्वयम्भू र बौद्ध क्षेत्रमा समेत तिब्बतीहरू बसोबास गर्दैआएका छन् । बौद्ध, जोरपाटी क्षेत्रमा देशीविदेशीको मिश्रित समुदाय छ, काठमाडौं जिल्ला जनगणना कार्यालय (क) की प्रमुख प्रभा बरालले भनिन्, केही धार्मिक समुदायले फोन गरेर जनगणनाप्रति चासो व्यक्त गरेका छन् । तर डेरा गरी बस्ने परिवारको लगत लिन समस्या छ ।"
काष्ठमण्डपमा छानो,"काठमाडौंको वसन्तपुरस्थित काष्ठमण्डपको आइतबार छानो छाउँदै कामदार । युनेस्कोको विश्व सम्पदा सूचीमा सूचीकृत यो सम्पदा २०७२ वैशाखको भूकम्पले भत्काएको थियो । काठैकाठको प्रयोग, झिंगटीको छाना, चारकुने इँटका गारो, लेसाइलो माटोको लिपाइ र मिहिन बुट्टा कुँदिएको काठको विशाल संरचना थियो काष्ठमण्डप । हाल पुनर्निर्माणमा पनि उही मौलिक विधि र सामग्री उपयोग भइरहेको काष्ठमण्डप पुनर्निर्माण समितिले जनाएको छ । काठमाडौं महानगरपालिकाको अनुदान सहयोगमा भइरहेको पुनर्निर्माण अन्तिम चरणमा छ ।तस्बिर : बिजु महर्जनकान्तिपुर"
धमाधम अनुदान बाँड्दै महानगर,"(काठमाडौं)  प्रयागमार्ग पार्क, अमरावती पार्क, ज्येष्ठ नागरिक आश्रम तथा पार्क निर्माण योजनालाई काठमाडौं महानगरपालिकाले गत वर्षदेखि बहुवर्षे योजनामा राखेको छ । प्रयाग मार्ग पार्क निर्माण भइरहेको छ भने ज्येष्ठ नागरिक आश्रम तथा पार्क र अमरावती पार्कको कामै सुरु भएको छैन । काठमाडौं३१ र ३२ का अनुसार जग्गा खरिद प्रक्रिया लम्बिँदा निर्माणमा ढिलाइ भएको हो ।महानगरले पार्क मात्र होइन, आफ्नै कार्यालय भवनसमेत अझै बनाउन सकेको छैन । हालै मात्र टेकुस्थित वातावरण विभाग परिसरमा भवन बनाउन सुरु त गरिएको छ तर निर्माणमा तीव्रता छैन । यसका लागि गत वर्ष १० करोड र यो वर्ष २५ करोड छुट्याइएको थियो । बहुवर्षे योजनामा राख्दा एकै पटक ठूलो आर्थिक भार नपर्ने र पर्याप्त समयसमेत खर्चिन पाइने महानगरको धेय देखिन्छ । आफ्नै कार्यालय भवन र पूर्वाधारलाई बहुवर्षे योजनामा राखेको महानगरले उपत्यका र बाह्य जिल्लाका नगरपालिकालाई भने बर्सेनि अनुदान दिइरहेको छ ।महानगरले नगरनगर साझेदारी कार्यक्रमअन्तर्गत आव ०७४७५ देखि गत आव ०७७७८ सम्म उपत्यकाका १२ वटा नगरपालिकालाई हरियाली प्रवर्द्धन गर्न अनुदान दिएको छ । केहीले दोहोर्याएर समेत यस्तो अनुदान पाएका छन् । यसबाहेक भगिनी सम्बन्ध स्थापना भएका सिन्धुपाल्चोकको मेलम्ची र जुम्लाको चन्दननाथ नगरपालिकालाई पनि गत वर्ष नै अनुदान दिइएको थियो । गत पुस ७ मा काठमाडौं महानगर र जुम्लाको चन्दननाथ नगरपालिकासँग भगिनी सम्बन्ध स्थापना भएको थियो । त्यसपछि काठमाडौंले चन्दननाथ३ मा धिमी पार्क निर्माणमा साझेदारी गर्न सम्झौता गर्यो । पर्यापर्यटन एवं धार्मिक पर्यटनका लागि निर्माण गरिने पार्कका लागि गत वर्ष १ करोड ५० लाख रुपैयाँसमेत दिइसकेको छ । तर सम्झौताअनुसार चालु आवमै निर्माण सम्पन्न हुनुपर्ने पार्कको अहिलेसम्म डीपीआर मात्र तयार भएको चन्दननाथ उपप्रमुख अप्सरादेवी न्यौपानेले बताइन् । पार्कको टेन्डर खुलाएर निर्माण थाल्न बाँकी छ, उनले भनिन्, काम सुरु भयो भने यसै वर्ष सकिएला नि । यसबारे महानगरको सहरी विकास पूर्वाधार विभागका प्रमुख रामबहादुर थापाले भने टेन्डर प्रक्रियामार्फत जाँदा ढिलाइ हुने गरेको प्रस्टीकरण दिए । टेन्डर प्रक्रियाले अलि धेरै समय लिन्छ, हामीले उपभोक्ता समितिमार्फत गर्ने नियम छ भने पनि गर्दा हुन्छ भनेका छौं, उनले भने ।त्यस्तै, कीर्तिपुर नगरपालिकाले महानगरले दिएको बजेट युद्ध स्मारक पार्क र राराहिल पार्क बनाउन खर्चेको छ । तर दुवै पार्कको काम सकिएको छैन । पर्याप्त बजेट नभएकै कारण पार्क निर्माण सम्पन्न हुन नसकेको नगर उपप्रमुख सरस्वती खड्का बताउँछिन् । काम सम्पन्न नभए पनि फोहोर फाल्ने थलोलाई पार्कमा परिणत गरेपछि हरियाली देखिएको छ, उनले भनिन्, कालु पाण्डेलगायत व्यक्तित्वका मूर्तिहरू तयार भइसकेका छन्, राख्न मात्र बाँकी छ । नगरपालिकाको प्रस्तावमा महानगरको नगरनगर साझेदारी कार्यक्रमअन्तर्गत बजेट प्राप्त गरेको उनले सुनाइन् । आफ्नो योजनाको नाम, लागत, कहाँ बनाउने भन्ने विषयसहित प्रस्ताव महानगरलाई बुझाउँछौं, उनले भनिन्, त्यही प्रस्तावअनुसार महानगरले बजेट दिने हो ।महानगरका अनुसार नगरनगर साझेदारी कार्यक्रमअन्तर्गत ०७४७५ मा टोखा नगरपालिकालाई १ करोड रुपैयाँ अनुदान दिइएको थियो । ०७५७६ म दक्षिणकाली, चन्द्रागिरि, कीर्तिपुर, नागार्जुन, गोकर्णेश्वर, शंखरापुर, बूढानीलकण्ठ, तारकेश्वर, कागेश्वरी मनोहरा नगरपालिकालाई ११ करोड रुपैयाँ प्रदान गरिएको तथ्यांक छ । गत आवमा पुनः टोखा, कागेश्वरी मनोहरा, दक्षिणकाली, कीर्तिपुर, तारकेश्वर र चन्द्रागिरिले थप ११ करोड रुपैयाँ प्राप्त गरेका थिए । यसबाहेक भक्तपुरको चाँगुनारायण, मध्यपुर थिमि नगरपालिकालाई पनि महानगरले यही शीर्षकमा १ करोड रुपैयाँ नै अनुदान दिएको थियो । महानगरले पहिलो चरणको कामको प्रगति विवरण बुझाएपछि दोस्रो चरणमा थप १ करोड रुपैयाँ अनुदान दिएको जनाएको छ । प्रगति विवरण नबुझाएकै कारण दोस्रो चरणमा बूढानीलकण्ठ र नागार्जुन नगरपालिकाले अनुदान नपाएको पूर्वाधार विभाग प्रमुख थापा बताउँछन् । उनका अनुसार नगर साझेदारी कार्यक्रमअन्तर्गत १ करोड रुपैयाँ र भगिनी सम्बन्ध स्थापना भएका नगरलाई १ करोड ५० लाख रुपैयाँका दरले अनुदान दिइएको छ ।उपत्यकाको एकीकृत विकास गर्न महानगरले पार्क, हरियाली र सम्पदा प्रवर्द्धनसम्बन्धी परियोजना सञ्चालन गर्न बजेट दिने गरेको महानगर प्रवक्ता ईश्वरमान डंगोलले बताए । स्थानीय सरकार सञ्चालन ऐन, २०७४ को दफा २६ को खण्ड (ट) अनुसार भगिनी सम्बन्ध स्थापना गर्ने गरेको उनको भनाइ छ । अरू नगरलाई पनि सहयोग गर्नु महानगरको दायित्व हो, उनले भने, महानगर आफू मात्र अगाडि बढेर विकास सम्भव हुँदैन । छेउछाउको नगरसहित महानगर विकास भयो भने हेर्न योग्य हुन्छ । छेउछाउका नगरको वातावरण बिग्रेको छ भने महानगरको पनि वातावरण बिग्रने भएकाले विकासको काम एकसाथ गर्नुपर्ने उनको तर्क छ । अनुदान दिइएका अधिकांश नगरका पार्क निर्माण कार्य अन्तिम चरणमा पुगेको समेत उनको दाबी छ । केही पार्क निर्माण कोरोना महामारीका कारण ढिलाइ भएको उनले बताए । भगिनी सम्बन्ध स्थापना भएपछि महानगरले त्यस्ता नगरलाई ससानो मात्रै सहयोग गर्दै आएको उनले बताए । अन्य नगरले आफूलाई आवश्यक सहयोगको लागि योजनाको प्रस्ताव पेस गर्छन्, उनले भने, त्यही योजना हेरेर महानगरले आर्थिक सहयोग गर्ने हो । यस्तो बजेट तोकिएको प्रयोजनमै खर्च गर्नेुपर्ने नियम नै बनाइएको उनले सुनाए । बजेटका कारण योजना पूरा नभए महानगरले थप बजेट पनि दिनेगरेको छ, उनले थपे ।"
२० क्विन्टल पटकासहित एक पक्राउ,"काठमाडौं (कास) २० क्विन्टल पटकासहित प्रहरीले शनिबार राति एक जनालाई पक्राउ गरेको छ । पक्राउ पर्नेमा सर्लाही रामनगर१ घर भई हाल काठमाडौं कागेश्वरी मनोहरा८ गोठाटार चोक बस्ने ३० वर्षीय कामेश्वरप्रसाद यादव छन् । महानगरीय प्रहरी अपराध महाशाखाको टोलीले यादवको कवाडी गोदामबाट गमला पटका २५ किलो, स्पेसल फ्लावरकोन पटका ४ सय २० किलो, हाइड्रो फोइल्स पटका ५४ किलो, झ्यारझ्यारे पटका १ हजार ९२ किलो, रोल क्यापस पटका १५ किलो, ग्राउन्ड चक्र पटका १ सय २० किलो, पाइनर पटका ९६ किलो, हाइड्रो बम पटका ७५ किलो र विभिन्न किसिमका पटका मिसाइएको ६ वटा बोरामा १ सय २० किलो बरामद गरेको जनाएको छ । उक्त पटकाको बजार मूल्य करिब २५ लाख रुपैयाँ रहेको महाशाखाका प्रवक्ता एसपी कृष्णप्रसाद कोइरालाले जानकारी दिए । उनका अनुसार यादवको साथबाट ९० हजार रुपैयाँ र मोबाइल १ थान पनि बरामद भएको छ । यादवले तराईका जिल्लाबाट इँटा ल्याउँदा लुकाएर पटका पनि ल्याएर बिक्री वितरण गर्दै आएका थिए ।"
यातायातका २ बिचौलिया समातिए,"काठमाडौं (कास) यातायात व्यवस्था कार्यालय एकान्तकुनाबाट २ जना बिचौलिया पक्राउ परेका छन् । पक्राउ पर्नेमा ललितपुर१४ नख्खीपोटका सुमन तामाङ र कुसुन्तीका सुरज गुप्ता छन् । उनीहरूले लिखित परीक्षा पास गराइदिने, छिटो ट्रायलको पालो मिलाइदिने, नवीकरण गरिदिने, सिफारिसहरू मिलाइदिने भनी सेवाग्राहीबाट पैसा असुल गर्ने तथा लाइनमा लागेका सेवाग्राहीलाई सास्ती दिने गरेको पाइएको महानगरीय ट्राफिक प्रहरी महाशाखा प्रमुख एसएसपी जनक भट्टराईले बताए । सेवाग्राहीसँग पैसा बार्गेनिङ गरी लिँदै गरेको अवस्थामा कार्यालय परिसरबाटै सादा पोसाकमा खटिएका ट्राफिक प्रहरीले उनीहरूलाई पक्राउ गरेका थिए ।"
जसलाई चाडपर्वले छुँदैन,"विद्या राई, सीमा तामाङ र सुशीला तामाङ"
गोठालालाई बाघले घेरेपछि,"(बाँके)  सात महिनाकी गर्भवती कालिका खड्कालाई आफ्नै ज्यान धान्न धौधौ थियो । जंगलमा बाख्रा चराउँदै गरेकी उनका अगाडि शनिबार एक्कासि दुईदुईवटा पाटे बाघ आएर तेर्सिए । कहिल्यै रूख नचढेकी उनी सकीनसकी रूख चढेर ज्यान जोगाइन् । उनीसँगै गोठाला गएका ६० वर्षीय सेतु ओलीले पहिला कालिकालाई रूख चढ्न सघाए । अनि, आफ्नो ज्यान जोगाउन अर्को रूखमा चढेको बताए ।बाख्रा र भैंसीको बथान बिथोलिरहेको बाघलाई उनीहरू रूखमै बसेर हेरिरहे । अलि पर भैंसी चराउँदै गरेकी २८ वर्षीया हीरा खड्का पनि बाघदेखि जोगिन उस्तै संघर्ष गरिरहेकी थिइन् । उनको एउटा खुट्टामा समस्या भएकाले दह्रोसँग टेक्न भर छैन । निर्धक्क दौडधुप गर्न सक्दिनन् । बाँच्नका लागि संघर्ष भनेजस्तै उनी अपाहिज खुट्टाकै भरमा रूख चढेर बाघको आक्रमणबाट बच्न सफल भएको सुनाइन् ।बाँकेको राप्तीसोनारी गाउँपालिकास्थित गाभरका बासिन्दाले पछिल्लो समय यसरी नै बाघ देख्दै आएका छन् । एक महिनाअघि बाघको आक्रमणबाट गाउँवासीको मृत्यु भएको घटना ताजै छ । जंगल नगई गुजारा चल्दैन । यहाँका अधिकांश बासिन्दा गोठाला गरेर जीवन चलाउँछन् । यद्यपि, जंगल र जीवन उस्तै छ उनीहरूका लागि । पानी परिरहेको थियो, कालिकाले शनिबार गोठाला गएका बेलाको घटना सम्झिँदै भनिन्, भुइँमा बाघले बाख्रा र भैंसी लखेटिरह्यो, हामी थरथरी काप्दै रूखबाट हेरिरह्यौं । चिच्यायौं, करायौं । घस्रिँदै रूख चढ्दाको दुखाइ कालिकाले भोलिपल्ट मात्रै महसुस गरेको सुनाइन् । गर्भको बच्चा स्वस्थ छ कि छैन उनलाई थाहा छैन । आज कसोकसो पेट चस्किरहेछ । यद्यपि, बाघको आहारा हुनबाट आफू र गर्भको बच्चालाई बचाउन सकेकामा आफूलाई भाग्यमानी सम्झिन्छु, उनले भनिन् ।हीराले भने एक घण्टा रूखमै बाघको चुरीफुरी देख्दा अब बाँच्ने अन्तिम क्षण आएको अनुभूति गरेको बताइन् । भैंसी चराउँदै थिए, पछाडिबाट आयो, उनले भनिन्, कहिल्यै रूख नचढेकी म खै कसरी चढें, थाहै छैन । उनका अनुसार शनिबार दिउँसो १२ बजेतिर बाघ आएको थियो । तीन जना गोठाला रूखमै आत्तिएको देखेर जंगलमा हात्ती चराउन पुगेका माउतेले उनीहरूको उद्धार गरी घरसम्म पुर्याएको हीराले सुनाइन् ।जंगलको छेउमै रहेको बस्ती हो, गाभर । यहाँका धेरैजसो महिला खेती किसानी गरेर जीविकोपार्जन गर्छन् । गोठाला जानेमा पनि महिला नै बढी छन् । निकुञ्जले जंगल नजाउ भन्छ । तर, उनीहरू जंगल नगई घर खर्च नचल्ने दुखेसो पोख्छन् । २३ वर्षदेखि गाभरमा बस्दै आएका सेतुले गोठाला गर्न जंगल नगई नहुने बताए । एकातिर निकुञ्जले जंगल गएको भन्दै गाली गर्छ, अर्कोतिर बाघले तर्साउँछ, उनले भने, हामी कहाँ जाने ? घरमै बाख्रा र मान्छे खान आउँछ बाघ !गाभरकी लक्ष्मी आचार्यका अनुसार पहिला पहिला बाख्रा मारे पनि बाघ गाउँमा देखा पर्दैनथ्यो । ६ महिनायता बाघ गाउँ छेउछाउ आउन थालेको हो । कहिले राजमार्ग त कहिले गाउँमै बाघ घुमिरहेको देखिन्छ । बाघको त्रासले स्थानीय राति बाहिर निस्कन सक्दैनन् । उनले भनिन् हाम्रो बस्ती सारिदिए हुन्थ्यो, नभए बाघको डर भयो । राप्तीसोनारी१ का वडाध्यक्ष चन्द्रबहादुर वलीले गाभरका झन्डै डेढ सय घर सुरक्षित गर्न चुनौती रहेको बताए । बाँके राष्ट्रिय निकुञ्जमा बाघको आक्रमणबाट अहिलेसम्म तीन जनाको मृत्यु भएको छ । जंगलमा घाँसदाउरा र गोठाला गएका बेला बाघले आक्रमण गरेर उनीहरूको मृत्यु भएको निकुञ्जका प्रमुख संरक्षण अधिकृत श्यामकुमार साहले बताए । गएको भदौ महिनामा राजमार्गभन्दा सय मिटरभित्र गाभर क्षेत्रमा बाघले एक जना पुरुषमाथि आक्रमण गरेको थियो । त्यसभन्दा पहिले पटकपटक सडकमा बाघ देखा पर्ने, बस्ती छेउछाउ आएर गाईबस्तु आक्रमण गर्दै स्थानीयलाई सताएको थियो ।"
विद्युतीय धरापमा मारियो 'मकुना,"(काठमाडौंधरान)  अरू दिनजस्तै शनिबार पनि कोसीटप्पु वन्यजन्तु आरक्षको प्राविधिक टोली बेलुकीको खाना खाएर मकुना भनिने जंगली हात्तीको अवस्था गस्ती गर्न फिल्डमा खटिएको थियो ।केही दिनदेखि मकुना सुनसरीको पश्चिम कुसाहास्थित आरक्षको मुख्यालय आसपासमै डुलिरहेको थियो । शनिबार राति १० बजेसम्म पनि मकुना आरक्षको हात्तीसारमा देखिएको थियो । १ बजेतिर एक्कासि देखा पर्न छाडेछ, प्राविधिकहरूले खोजतलास गर्दा कहीँ पनि भेटेनन्, प्रमुख संरक्षण अधिकृत अशोककुमार रामले भने, बिहान ५ बजेतिर खेतमा सुतेको जस्तो देखियो । उठाउन खोज्दा त मरेको रहेछ । आरक्ष कार्यालयबाट करिब ८ सय मिटर दूरीको उक्त धान खेतमा स्थानीयवासीले बाली जोगाउन विद्युतीय बार लगाएका थिए । त्यसैमा परेर मकुनाको मृत्यु भएको रामले बताए । सुनसरीको कोसी गाउँपालिका३ को सरदारटोलकी अमलादेवी सरदारको खेतमा घटना भएको हो । धानखेत जोगाउन यहाँका धेरै जनाले त्यस्तो विद्युतीय बार लगाएका छन् । हात्ती मारिएको घटनापछि भने आरक्षले सबै तारबार हटाएको रामले बताए । आरक्षले घटनास्थल नजिकैको खेतमा आइतबार साँझ मकुनाको अन्त्येष्टिको विधि गरेको छ । सेतो कपडाले बेरेपछि पूजाआजा गरेर मकुनाको अन्त्येष्टि गरियो, उनले भने । मृत हात्तीलाई डोजरले खनिएको खाल्डोमा पुरिएको हो । गत मंसिरपुसमा आरक्षसँग जोडिएको मध्यवर्ती क्षेत्रका बस्तीमा मान्छेमाथि आक्रमणका घटना हुन थालेपछि मकुनासहित अन्य जंगली हात्ती र अरू वन्यजन्तुबाट जोगाउन आरक्षले गस्ती गर्न थालेको थियो । कोसी नदीको पूर्वी बाँधको पूर्वपट्टि धेरै गाउँ छन् । हात्तीलगायतका वन्यजन्तुलाई बस्तीतिर रोक्न सोलार फेन्सिङ (घेराबेरा) लगाइएको छ । तैपनि हात्तीले बस्ती छिरेर वितण्डा मच्चाउन नछाडेपछि पुस १४ देखि राति पनि नियमित गस्ती थालिएको हो । नेपाली सेना र प्राविधिकसहित खटिएको ट्र्याक्टर र बोलेरो गाडी देखेपछि मकुना जंगलतिर लुसुक्क लागिहाल्थ्यो । हुन त आरक्षको सुनसरी क्षेत्र मकुनासहित ४ वटा जंगली हात्तीको बासस्थल बनेको थियो । गएको मंसिर र पुसमा मकुनाले कोसी गाउँपालिकाको ५ र ६ वडाको श्रीपुरको बस्तीमा पसेर वितण्डा मच्चाएपछि स्थानीय बासिन्दा सुरक्षा माग्दै आन्दोलित भएका थिए । उनीहरूले त्यतिबेला मकुनालाई मार्नुपर्ने मागसमेत राखेका थिए । स्थानीयले कि मकुना हात्ती सार्नुपर्यो कि मार्नुपर्यो भन्ने माग गरेका थिए, रामले सुनाए, माद (उत्तेजनामा आउने हर्मोन) घटाएर नियन्त्रण गर्छौं, जनधनको क्षति हुन दिँदैनौं भनेपछि कन्भिन्स भए । पशु चिकित्सकले २० वटा हात्तीलाई माद घटाउन पुग्ने मात्रामा औषधि दिँदा पनि मकुना नियन्त्रणमा आएको थिएन । औषधिले काम गर्न थालेपछि भने मकुना कमजोर हुँदै गएको थियो । उसले आक्रमण गर्नुमा यौन माद (हर्मोन) को मुख्य भूमिका थियो । मकुना ३०३२ वर्षको भाले हात्ती थियो । १० वर्षदेखि आरक्षकै आसपासमा बस्दै आएको उक्त हात्ती सप्तरी, उदयपुर, सिरहा र सिन्धुलीसम्म आउजाउ गर्थ्यो । केही समययता भने उक्त हात्ती सुनसरीतिरको मध्यवर्ती क्षेत्र नजिकको आरक्षभित्र थियो । साढे तीन वर्षअघि मकुनाको आक्रमणबाट कुसाहा क्षेत्रमा केही मान्छेको मृत्यु भएपछि गतिविधि अनुगमन गर्न घाँटीमा स्याटेलाइट कलर जोडिएको थियो । त्यसपछि उसले नेपालतिर ७ र भारतको सुपोल जिल्लामा ५ जनाको ज्यान लिएको र ६ जना घाइते बनाएको देखिन्छ । हात्तीमा विद्यावारिधि नरेन्द्रमानबाबु प्रधानका अनुसार सुरुमा हात्ती मान्छेदेखि डराउँछ, धेरै जिस्क्यायो भने रिसाउँछ र आक्रमणमा उत्रन्छ । उनले भने, जम्काभेट भयो र भाग्ने अर्को उपाय छैन भने आक्रमण गर्छ ।सुनसरीको कोसी गाउँपालिकाका राजाबास, प्रकाशपुर, मधुवन, कुसाहा, हरिपुर, श्रीपुर र भन्टाबारीका बस्ती आरक्षसँग जोडिएका छन् । आरक्षले हात्तीलगायतका वन्यजन्तुलाई बस्ती छिर्नबाट रोक्न सुनसरीतिर २२ र उदयपुरतिरको मध्यवर्ती क्षेत्रमा ८ किमि फेन्सिङ गरेको छ । कोसी नदीको बहाव क्षेत्रमा अवस्थित आरक्षमा मुख्य गरी ५३ प्रतिशत घाँसे मैदान, १० प्रतिशत जंगल क्षेत्र र ३७ प्रतिशत नदी तथा बलौटे क्षेत्र छ ।"
नर्सिङ पढाइको गाँठो फुकाऊ,"प्राविधिक शिक्षा तथा व्यावसायिक तालिम परिषद् (सीटीईभीटी) अन्तर्गत प्रमाणपत्र तहसरहको पीसीएल नर्सिङको चालु शैक्षिक सत्रको भर्ना र पठनपाठन अनिर्णीत हुँदा सयौं विद्यार्थी र अभिभावक मारमा छन् । विगतका वर्षहरूमा पीसीएल नर्सिङ अध्ययन गर्न २० हजार हाराहारी विद्यार्थीले प्रवेश परीक्षाका लागि आवेदन दिन्थे । तीमध्ये ४ हजार ६ सय सिटमा विद्यार्थी पढ्न पाउँथे । यो वर्ष सीटीईभीटीले नर्सिङबाहेक स्वास्थ्यतर्फका एचए, फार्मेसी, ल्याबलगायत सबै विषय, इन्जिनियरिङ, कृषितर्फको प्रवेश परीक्षापछि नतिजा प्रकाशित गरिसक्योÙ प्रवेश परीक्षामा सफल हुने विद्यार्थी कलेज छनोट र भर्ना प्रक्रियामा छन्, तर नर्सिङतर्फका विद्यार्थीले प्रवेश परीक्षाका लागि आवेदन दिनसम्म पाएका छैनन् ।२०७५ सालमा जारी चिकित्सा शिक्षा ऐनले चिकित्सा विधाका सबै विषयको पढाइलाई एउटै छातामुनि ल्यायो । त्यसअनुसार स्नातक तहको प्रवेश परीक्षा चिकित्सा शिक्षा आयोगले नै सञ्चालन गर्न थालेको छ भने प्रमाणपत्र तहअन्तर्गतका कार्यक्रमको पनि प्रत्यक्ष नियमन आयोगले गर्छ । ऐनमा नर्सिङ पठनपाठन गराउने शिक्षण संस्थाले १०० बेडको आफ्नै अस्पताल सञ्चालन गर्नुपर्ने व्यवस्था छ । यही व्यवस्थाका कारण नर्सिङ शिक्षण संस्था समस्यामा पर्नाले भर्ना प्रक्रिया नै रोकिएको हो । सीटीईभीटीका आंगिक, साझेदारी र सम्बन्धन दिएका निजी गरी १०९ नर्सिङ शिक्षण संस्था छन् । तीमध्ये ४३ वटा निजी शिक्षण संस्थाका मात्रै आफ्नै अस्पताल सञ्चालनमा छन् । आंगिक र साझेदारीमा सञ्चालित शिक्षण संस्थाका पनि आफ्नै अस्पताल छैनन् । ऐनअनुसार आफ्नै कार्यक्रम सञ्चालन नभएको विषयमा विश्वविद्यालय र परिषद्ले निजी शिक्षण संस्थालाई सम्बन्धन दिन पाउँदैनन् ।आफ्नै अस्पताल भएका शिक्षण संस्थालाई पठनपाठन गराउन अनुमति दिन पनि सीटीईभीटीले आंगिक कार्यक्रम सञ्चालन गर्नैपर्छ । त्यसका लागि स्वास्थ्य मन्त्रालय मातहतको अस्पतालसँग सहकार्य गर्न अनुमतिका लागि प्रक्रिया त थालिएको छ तर त्यसले पूर्णता नपाउँदा भर्ना र पठनपाठन अन्योलमा छ । त्रिविका स्नातक तहका आंगिक नर्सिङ कलेजहरू आफ्नै अस्पताल नहुँदा यस्तै कठिनाइमा परेका थिए । तर स्वास्थ्य मन्त्रालयले स्थानीय अस्पतालसँग समन्वय गरेर पठनपाठन गर्ने अनुमति दिएको थियो । सीटीईभीटीका आंगिक शिक्षण संस्थालाई अनुमति दिन भने मन्त्रालयले सक्रियता देखाएको छैन । स्वास्थ्य राज्यमन्त्री उमेश श्रेष्ठ, सीटीईभीटीका उपाध्यक्ष खगेन्द्रप्रसाद अधिकारीलगायत पदाधिकारी अन्य अस्पतालसँग समन्वय गरेर पनि १०९ वटै शिक्षण संस्थाले कक्षा सञ्चालन गर्न पाउनुपर्ने पक्षमा देखिन्छन् । उनीहरू पनि निजी शिक्षण संस्था सञ्चालक हुन् । मापदण्ड मिचेरै भए पनि कक्षा सञ्चालन गर्न पाउनुपर्ने स्वार्थमा आंगिक र मापदण्ड पुगेका शिक्षण संस्थाको समेत भर्ना रोकेर राखिएको छ ।४३ मध्ये पनि पीसीएल तहको मात्रै अध्यापन गराउन पाउने शिक्षण संस्था २३ वटा मात्रै छन् । स्नातक तहमा नर्सिङ अध्यापन गराउनेले पीसीएलमा कक्षा सञ्चालन गर्न नपाउने व्यवस्था रहेकाले ४३ ले नै नपाउने भएका हुन् । आंगिकसाझेदारीका शिक्षण संस्थालाई सरकारी अस्पतालको समन्वयमा कक्षा चलाउन दिएर मापदण्ड पुगेका २३ कलेजमा चालु शैक्षिक सत्रमा पनि कक्षा सञ्चालन गराउन सकिन्छ । आंगिकसाझेदारी र मापदण्ड पुगेका निजीमा तत्काल १२ सय विद्यार्थीले अध्ययन सुरु गर्न पाउँछन् । सबै शिक्षण संस्थामा पढाइ रोकेर राख्दा जनशक्ति उत्पादनमै असर पुग्छ । स्नातक तहमा पनि आयोगले लिएको एकीकृत प्रवेश परीक्षामा कोटाअनुसार विद्यार्थी उत्तीर्ण भएका छैनन् । कोटाभन्दा थोरै मात्रै उत्तीर्ण हुँदा विद्यार्थी अभाव छ । सरकारले मुलुकका लागि कति नर्सिङ जनशक्ति आवश्यक पर्ने हो, त्यसको सर्वेक्षण गरेर पठनपाठन गर्ने व्यवस्था मिलाउनुपर्छ । अहिलेको हिसाबले कोटाअनुसार विद्यार्थी पनि पास नहुने र भएका कलेजले पनि कक्षा सञ्चालन गर्न नपाउँदा नर्स उत्पादनमै संकट आउने देखिएको छ । जनशक्ति उत्पादन र मुलुक आवश्यक जनशक्तिबीचको तालमेल मिलाउने मौका पनि यही हुन सक्छ ।चिकित्सा शिक्षा ऐनमा मेडिकल शिक्षासँगसँगै स्वास्थ्य क्षेत्रको पनि अवस्था सुधार गर्ने उद्देश्यले यस्ता प्रावधान राखिएको हो । अहिलेसम्म निजी शिक्षण संस्थाले अन्य सरकारी र निजी अस्पतालमा विद्यार्थीलाई प्रयोगात्मक अभ्यास (इन्टर्नसिप) गराउने गरेका थिए । १०० बेडका अस्पताल भएका शिक्षण संस्थालाई ४० जना र ५० बेडका अस्पताल भएकालाई २० विद्यार्थी पढाउन पाउने कोटा तोकिएको थियो । आफ्नै अस्पताल नहुँदा विद्यार्थीले पर्याप्त प्रयोगात्मक अभ्यास गर्न नपाउने गरेको गुनासो छ । आफ्नै अस्पताल हुँदा विद्यार्थीले अस्पताल नै नदेखी नर्सिङ पास गर्ने प्रवृत्तिको अन्त्य हुने विज्ञहरूको भनाइलाई पनि ध्यानमा राख्नुपर्छ । त्रिविकै नर्सिङ कलेजको नजिरका आधारमा सीटीईभीटीका आंगिक र साझेदारी गरी छवटा शिक्षण संस्थालाई सरकारी अस्पतालको सहकार्यमा भर्ना आह्वान गर्न अनुमति दिएर बाँकी २३ कलेजको पनि तत्काल गाँठो फुकाउनुपर्छ । ऐन जारी हुँदा शिक्षण संस्थालाई अस्पताल बनाउन दुई वर्षको समयावधि दिइएको थियो । तीन वर्षसम्म पनि शिक्षण संस्थाले अस्पताल बनाएनन् । कोभिडका कारण अस्पताल बनाउन नसकेको शिक्षण संस्थाले बताएका छन् । मापदण्ड नपुगेकालाई पनि राज्यले प्रोत्साहन गरेर अस्पताल निर्माण गर्ने वातावरण मिलाउनुपर्छ । विद्यार्थीको पढ्न पाउने अधिकारसँगसँगै गुणस्तरीय जनशक्ति उत्पादनको पनि सुनिश्चितता हुनुपर्छ । मापदण्ड नै नपुगेका कलेजलाई पनि अनुमति दिँदा गुणस्तरमा असर पुग्छ ।"
मूल्यवृद्वि नियन्त्रणको उपाय,"चाडबाड ताकेर मूल्यवृद्धि नगर सम्पादकीय सान्दर्भिक लाग्यो । नेपालको संविधानमा प्रत्येक उपभोक्तालाई गुणस्तरीय वस्तु तथा सेवा प्राप्त गर्ने हक सुनिश्चित गर्दै गुणस्तरहीन वस्तु तथा सेवाबाट क्षति पुगेको व्यक्तिलाई कानुनबमोजिम क्षतिपूर्ति पाउने प्रबन्ध छ । त्यसै गरी आपूर्ति नीति, २०६९ ले उपभोक्तालाई अत्यावश्यक वस्तु तथा सेवा अवरोधबिनै स्वस्थ प्रतिस्पर्धाका आधारमा पर्याप्त, सहज, सुलभ र गुणस्तरीय रूपमा उपलब्ध गराउने सम्बन्धमा नीतिगत सुधार कार्यलाई अगाडि बढाउन आधार प्रदान गरेको छ । यो प्रावधानले आपूर्ति क्षेत्रको व्यवस्थापन तथा नियमनका लागि निर्देश दिएको छ । उपभोक्ता संरक्षण ऐन२०७५ ले गुणस्तरीय वस्तु तथा सेवा प्राप्त गर्ने उपभोक्ताको संवैधानिक अधिकारको संरक्षण तथा संवर्द्धन गर्ने, उपभोक्ताको हक मिचिए न्यायिक उपचार र उपभोक्तालाई हुने हानिनोक्सानीबापत क्षतिपूर्ति उपलब्ध गराउने तथा उपभोक्ता संरक्षणसम्बन्धी कानुनी प्रबन्धलाई मजबुत बनाउने काम गरेको छ । खाद्य ऐन, २०२३ (संशोधन २०४९) ले सर्वसाधारणको स्वास्थ्य तथा सुविधा कायम राख्नुपर्ने, खाद्य पदार्थमा अवाञ्छनीय मिसावट वा खाद्य पदार्थमा रहेको स्वाभाविक गुण वा उपयोगिता घटाउन नपाउने र खाद्य पदार्थको उचित स्तर बनाइराख्नुपर्ने आधारभूत विषयलाई कानुनी रूपमा सुनिश्चित गरेको छ । यसका अतिरिक्त उत्पादनमा गुणस्तरीयपना, आपूर्तिमा सहजता, उपभोगमा विवेकशीलता भन्ने ध्येयका साथ वाणिज्य, आपूर्ति तथा उपभोक्ता संरक्षण विभाग क्रियाशील छ । ७५३ वटै स्थानीय तहमा उपाध्यक्षको नेतृत्वमा बजार अनुगमन गर्ने संयन्त्र छ । जिल्ला प्रशासन कार्यालयलाई पनि अनुगमनको जिम्मेवारी दिइएको छ । बजार अनुगमनको बृहत् परिभाषाभित्र मूल्यवृद्धिको अनुगमन स्वतः पर्ने नै भयो । यस्ता कानुनले खाद्य गुणस्तर सुनिश्चित गरेका छन् ।संवैधानिक, कानुनी, संस्थागत र संरचनागत प्रबन्धका बावजुद उपभोक्ता ठगिएकै छन् । उपभोक्ताहरूले महँगो मूल्य नै तिरे पनि गुणस्तरीय वस्तु तथा सेवा पाइरहेका छैनन् । सबै वस्तुको मूल्य उपभोक्तालाई थाहा हुँदैन र कडा मोलमोलाइ नगरी सामान किन्न सक्ने अवस्था पनि छैन । सभ्य समाज, गतिशील अर्थतन्त्र र अधिकारसम्पन्न नागरिकका लागि यी सुहाउने विषय होइनन् । यस्ता प्रवृत्तिको अन्त्यका लागि शासकीय प्रबन्धको सबलीकरण आवश्यक छ । नेपालको संविधान, कानुनले वर्जित गरेका तथा व्यापारिक मूल्य, मान्यता र नैतिकताभन्दा बाहिरका यस्ता प्रवृत्तिले मलजल पाउनुमा कमजोर शासकीय प्रणाली, छिटो धनी हुन खोज्ने सामाजिक मनोविज्ञान, नियमनकारी निकायको निष्क्रियता, सार्वजनिक उत्तरदायित्व वहन गर्ने संस्कृतिको स्खलनलगायत कारण हुन् । यो विकृतिको अन्त्यका लागि दीर्घकालीन, मध्यकालीन र अल्पकालीन रणनीतिसहित सबै संयन्त्र क्रियाशील हुनु आवश्यक छ । उपभोक्तामा जागरण ल्याउन शिक्षा, प्रचारप्रसारलगायतका सामग्रीका उत्पादन र प्रसारण गर्नुपर्छ । तत्कालै गर्ने काम भनेको विद्यमान कानुनको प्रभावकरी कार्यान्वयन नै हो । कानुनको कार्यान्वयन गर्नेगराउने व्यक्तिहरू आफैं पनि आचारसंहितामा बस्ने र बस्न लगाउने रणनीति अख्तियार गर्नुपर्छ । कृष्णप्रसाद सापकोटा, फलेबास८, पर्वत"
फोहोर व्यवस्थापनको सम्भावना,"काठमाडौंमा फेरि फोहोर थुप्रिन थालेको छ, प्रधानमन्त्री कार्यालयले फोहोर व्यवस्थापन गर्नू भनेर दिएको निर्देशनले समेत काम गरेन । फोहोरले रोगव्याध बढाउँछ । त्यस्तै फोहोर कुनै अर्थमा सभ्य समाजको परिचायक बन्न सक्दैन । फोहोरको सही व्यवस्थापन हुन सक्दा मानव जीवनले धेरै कुरा हासिल गर्न सक्छ । कम्पोस्ट मल या वैकल्पिक ऊर्जाका लागि फोहोरको पुनः प्रयोग गरिनुपर्छ । यसले फेहोर व्यवस्थापनका चुनौतीलाई अवसरमा अनुवाद गर्छ । हामी भने यस्ता सम्भावनालाई नकार्दै छौं । सायद हामीसँग ज्ञान र सीपको अभाव छ । बजारमा विषादी मिसिएको तरकारी किन्न तैयार तर करेसाबारी या कौसीमा आफैंले कम्पोस्ट मल उत्पादन गरेर खेती गर्न हामी किन उदासीन भयौं ? प्लास्टिकको धूवाँ स्वास्थ्यका लागि सर्वाधिक खराब छ भन्ने थाहा हुँदाहुँदै हामी त्यही प्लास्टिकको प्रयोगमा किन जोड दिइरहेका छौं ? के हामीसँग जाँगर छैन ? हामीसँग सोच र शैली छैन ? बाहिरी वातावरण र आफ्नै घरभित्रको परिवेशमा परिवर्तन ल्याउन सकेनौं भने हाम्रो जीवन स्वास्थ्यकर हुँदैन । कुहिने फोहोर घरभित्रै कम्पोस्ट मल बन्न सक्छ । अरू व्यवस्थापनका उपायहरू पनि अवलम्बन गरे फोहोरको व्यवस्थापन सहज हुन्छ । यस्तो परिवर्तनका लागि अब सरकारको मुख ताक्ने होइन, आजैबाट र आफैंबाट अभियानको थालनी गर्नुपर्छ । उत्तम पुडासैनी, जोरपाटी, काठमाडौं"
सडकका धराप कहिलेसम्म ?,"काठमाडौंस्थित कपन मिलनचोकमा खुला राखिएको ढलमा बगेर बेपत्ता भएका बालक मृत भेटिए । निर्माणाधीन ढल त्यत्तिकै छाडिदिँदा ती बालकको मृत्यु भयो । यस घटनाले राजधानी सहरको भौतिक पूर्वाधार निर्माण योजना र कार्यान्वयन कस्तो छ भन्ने छर्लंग पारेको छ । पाँच वर्षयता उपत्यकाका ढलभित्र परेर ज्यान गुमाएकाहरूको संख्या हेर्दा, सुरक्षित जीवनयापन गर्न पाउने राजधानीवासीको आधारभूत हकसमेत छिनिएको पाइन्छ । आर्थिक वर्षको अन्त्यसम्म भुक्तानी लिने होडमा ढल, खानेपानी, विद्युत्लगायतका काम सिध्याउन सडक खन्ने तर यथोचित व्यवस्थापन नगरी खुलै छोड्ने बानीले नागरिकको ज्यानै जाने गरी धराप थपिएका थपियै छन् । कपन घटना निर्माण व्यवसायी तथा सरकारी संयन्त्रको चरम लापरबाही र गैरजिम्मेवारपूर्ण कामको नतिजा हो र यो अक्षम्य पनि छ । खहरेखोला ढलभित्रबाट बगाउने, खोला बग्ने ठाउँमा मनलाग्दी घर बनाउनेजस्ता काम पछिल्लो समय बढिरहेको छ । वर्षा लागेपछि मात्र हतारहतार काम सिध्याउन खोज्ने अधिकांश निर्माण व्यवसायीले यात्रीको सुरक्षाका लागि न्यूनतम सावधानीका उपायसम्म नअपनाउनाले यस्ता घटना दोहोरिरहेका छन् । कुनै पनि पूर्वाधार निर्माणमा नागरिकको सुरक्षालाई ध्यान दिएर र अन्तरनिकाय समन्वय गरेर सावधानीका उपाय अपनाइनुपर्ने हैन र ? अनि यसरी लापरबाहीपूर्वक काम गर्ने दोषीलाई फौजदारी अभियोग लगाई कारगार चलान गर्नुपर्ने हैन र ? यदि विकास निर्माणका काम असोजदेखि सुरु गरी वैशाखभित्रै सम्पन्न गरिने भएको भए, ज्यानै जाने त थिएन होला नि ! वर्षा हुनुअघि नै मनग्गे काम गर्न सकिने गरी योजनाहरू बनाइए, अनाहकमा निमुखा नागरिकले ज्यानै गुमाउनु पर्दैन थियो । यस्ता आपराधिक र मनोमानीपूर्वक गरिने क्रियाकलापमा व्यापक सुधार गर्नु अति जरुरी छ । गंगाराज अर्याल, पाणिनि८, पाली, अर्घाखाँची"
बीभत्स राजनीतिको अन्त्य जरुरी,"अर्थतन्त्रका जोखिमगत सातादेखि नेपाल राष्ट्र बैंकले विदेशी मुद्रा सटहीको सीमालाई थप कसिलो बनाएको छ । नेपालको अर्थतन्त्र रेमिट्यान्समा यति धेरै निर्भर भइसक्यो कि, त्यसको आप्रवाहमा अलिकति तलमाथि हुनेबित्तिकै अर्थतन्त्र धरमराउन थालिहाल्छ । वार्षिक व्यापार घाटा १६ खर्ब रुपैयाँ पुगिसकेको छ । वास्तविक निर्यात २५ अर्ब रुपैयाँभन्दा बढी हुँदैन । निर्यातको तथ्यांक डेढ खर्ब रुपैयाँको हाराहारी देखाइए पनि सबै कच्चा पदार्थ आयात नै गरिने हुनाले नेपालमा खासै मूल्य अभिवृद्धि (भ्यालु एडिसन) हुँदैन । यथार्थमा नेपालमा केही पनि उत्पादन हुन र गर्न छोडिएको छ । औद्योगिक उत्पादन नगण्य छ । आयात लागतमध्ये एकचौथाइ आयात अनाज, तरकारी, फलफूल, मासु र दुग्ध आदि कृषिजन्य पदार्थको छ । दुईतिहाइ जनसंख्या संलग्न भएको कृषिप्रधान भनिने देशको यो हविगत अत्यन्तै दुर्भाग्यपूर्ण हो । यसरी रेमिट्यान्स घट्नेबित्तिकै उपभोग पनि आनुपातिक रूपमा कम हुन्छ । यसको असर आयातमा आधारित राजस्वमा पर्छ । आयातको आपूर्ति सञ्जालमा आधारित रोजगारी र अन्य आर्थिक गतिविधि पनि सुस्त हुन्छ । भुक्तानी सन्तुलनलगायतमा त असर पर्छ नै । नेपालको राजनीति, राज्यसंयन्त्र र नेपाली समाज यी सबै प्रतिकूल यथार्थहरूबाट मानौं पूर्णतः बेखबर छन् । राजनीतिक, सामाजिक र आर्थिक सबै पक्षमा मुलुकको भीरतर्फको यात्रालाई रोक्ने पहल त भएको छैन नै, आवश्यकताबोध पनि पर्याप्त गाम्भीर्यका साथ कतै भएको छैन । त्यसैले सबै चिन्ताशून्य देखिन्छन् । अहिलेकै शक्तिपूजामा केन्द्रित, मुलुक र जनतानिरपेक्ष राजनीतिले यी समस्याहरूको निर्णायक हल दिन सक्दैन । यो बीभत्स (अ)राजनीति को अन्त्य हुनैपर्छ । अन्यथा, मुलुकको भविष्य वास्तवमै अन्धकारउन्मुख छ ।"
कोभिडले बढाएको लैंगिक विभेद,"सामाजिक संरचनागत र राज्यका नीतिगत विभेदहरूका कारण सीमान्तकृत समुदायका सबै लैंगिक पहिचान भएका सदस्यहरू र लैंगिक दृष्टिकोणबाट सबै समुदायका खास गरी महिला सदस्यहरू यो वा त्यो बहानामा यसै पनि प्रताडित बनाइँदै आएको हाम्रो र हाम्रोजस्तै समाजमा कोभिड१९ का कारण जटिलता थपिएको छ । विश्वभर भएका पछिल्ला अध्ययनअनुसार महिला, सीमान्तकृत, तुलनात्मक रूपमा न्यून आय भएका सर्वसाधारण, आप्रवासी श्रमिक र शरणार्थी समुदाय धेरै प्रभावित छन् भने तिनमा पनि ती समुदायभित्रका महिला सदस्यहरू कोभिड कहरले निम्त्याएको विभेद भोग्न सबैभन्दा बढी बाध्य छन् । म आफैं संलग्न रहेका विश्वव्यापी अध्ययनहरूलाई अलिक साँघुरो पारेर विश्लेषण गर्दा समेत एसियाली समाज, त्यसमा पनि दक्षिण र दक्षिणपूर्व एसियाली मुलुकका महिलाहरू झन् बढी प्रभावित पाइएका छन् । महिलाहरूमध्ये पनि शारीरिक र बौद्धिक अपांगता भएका र किशोरीहरूको स्थिति भयावह छ । जति मसिनो गरी विश्लेषण गर्यो, पीँधमा परेका पक्षको जोखिम र विभेद त्यति नै खोतलिनु त सामाजिक अनुसन्धानको विशेषता नै भयो । यो आलेखचाहिँ समग्र अध्ययनको एउटा पाटो लैंगिक पक्षमा केन्द्रित हुनेछ । लैंगिक पक्षबाट विश्लेषण गर्दा स्वाभाविकै रूपमा सम्बन्धित समाजको संरचना र यसको चरित्रलाई अलग्याएर हेर्न सकिँदैन र हुँदैन पनि । कोभिडको प्रारम्भिक असरकेन्द्रित लैंगिक दृष्टिकोणबाट गरिएका सामाजिक अध्ययनहरूको मूल निष्कर्ष छ सामाजिक संरचनासँग जोडिएका लैंगिक जोखिम र जटिलतालाई यो वैश्विक महामारीले थप दुरूह बनाउन सहयोग गरिरहेको छ जसले गर्दा शारीरिक, यौनिक, मानसिक, मनोवैज्ञानिक, आर्थिक, सांस्कृतिकलगायतका हिंसा र उत्पीडन फस्टाएन मात्र, अझ बलियोसँग संस्थागत भए जसका कारण लैंगिक जोखिम झन् बढ्यो । यसले गर्दा हालसम्म प्राप्त लैंगिक समानताका उपलब्धिहरूलाई जोगाउन र थप उपलब्धि हासिल गर्न संरचनागत र नीतिगत जटिलताहरू घट्नुको साटो थपिए । दक्षिण एसियाजस्ता सामन्तवाद र पुँजीवादको दोहोरो चरित्र बोकेका सामाजिकसांस्कृतिक संक्रमणग्रस्त समाजमा अवस्था झन् जटिल भएको छ । सामन्ती सामाजिकसांस्कृतिक परिवेश र पुँजीवादी राजनीतिक र अर्थव्यवस्था भएका यी समाजमा एकातिर लामो समयको लकडाउनले गर्दा घरभित्रै अनेकौं हिंसा र उत्पीडन भोग्नुपर्ने स्थिति बन्यो, अर्कातिर घरेलु बजार र सीमापार आप्रवासनका माध्यमबाट गरिआएको रोजगारी गुमी आफ्नो परिवारको जीविकामा नकारात्मक असर र त्यसले निम्त्याएका हिंसाबाट पीडित हुनुपर्ने भयावह स्थिति पैदा भयो । यो सामाजिकसांस्कृतिक परिवेश, आर्थिक सम्भावना र चुनौतीबीच भित्रिएको कोभिडसृजित जटिलताले मूलभूत रूपमा पितृसत्ताका विषालु मापदण्डलाई झन् कठोर बनाएको अनि घरभित्र र बाहिर हुने हिंसा र उत्पीडनलाई बढाउन सहयोग गरेको यी प्रारम्भिक अध्ययनहरूबाट पुष्टि भएको छ ।अझ बालबालिका र महिला बेचबिखन र तस्करीसँग गाँसिएका घटना त उल्लेख्य रूपमा बढेका छन् । खास गरी लामो लकडाउनले दैनिक ज्याला गरिखाने परिवार र मौसमी श्रमबाट गर्जो टार्ने भूमिहीन कृषि मजदुर, घरेलु सामग्री उत्पादन गर्ने कारखाना, निर्माण क्षेत्रका श्रमिक परिवारले आफ्ना बालबालिकालाई विद्यालय बन्द भएका बेला आफन्तको विश्वासमा सरकारी निकायलाई छली स्थानीय र नजिकका बजारमा श्रम गर्न पठाउँदा बेचेको पाइएको छ ।अनौपचारिक र औपचारिक क्षेत्रमा काम गर्ने आन्तरिक र बाह्य आप्रवासी महिलाको स्थिति त कहालीलाग्दो छ । रोजगारी गुम्ने आधारभूत समस्या लकडाउनबाटै अनिश्चितकाल सुरु भएकाले आर्थिक संकट निम्त्यो भने, आप्रवासीमाथि सन् १९९० को दशकमा थोपरिएको एचआईभी सार्ने माध्यम वा एड्स वाहकको आक्षेप तीन दशकपछि कोभिड कहरमा पनि दोहोरियो । यो तथ्य केही समयअगाडि गरिएको प्रारम्भिक अध्ययनले पुष्टि मात्र गरेको छैन, थप आयाम पनि उजागर गरेको छ । उदाहरणका लागि, आप्रवासनको प्रक्रिया र चुनौतीहरू ३० वर्षअगाडि कम फराकिला र कम जटिल थिए । दक्षिण एसियाका सन्दर्भमा श्रम आप्रवासनको गति यति तीव्र थिएन र आन्तरिक आप्रवासन बढी हावी थियोÙ राज्यद्वारा संरक्षित रोजगार दलालहरू त्यति संगठित भैसकेका थिएनन्Ù राजनीतिले आजजस्तो मूल्य र मान्यता गुमाइसकेको थिएन । यद्यपि पूर्वी एसियाका फिलिपिन्स, थाइल्यान्ड, बर्मा र इन्डोनेसिया र औपनिवेशिक शासनबाट मुक्त भएका अफ्रिकी मुलुकका आप्रवासीहरूको रोजगारकेन्द्रित यात्रा त दक्षिण एसियाली श्रमिकको भन्दा तीव्र भइसकेको थियो । अनि यो श्रमयात्रामा ती मुलुकका महिलाहरूको संख्या उल्लेख्य थियो । अझ फिलिपिन्स र इन्डोनेसियाजस्ता मुलुकका त पुरुषभन्दा बढी महिला वैदेशिक रोजगारीमा त्यति बेलै जान्थे ।उसो त जुन समाजबाट जति, जसरी र जेका लागि श्रम आप्रवासनको बाटो तय गरे पनि महिलाहरूलाई एचआईभी आफ्नो समाजमा भित्र्याउने र घर परिवार समाजलाई संक्रमित बनाउने आरोप लाग्थ्यो एवं उनीहरूलाई घर र समाजमा फर्कन बन्देजसमेत लाग्ने गर्थ्यो । ठीक त्यस्तै अवस्था अहिले कोभिड कहरले निम्त्याएको छ । यसरी लैंगिक दृष्टिकोणबाट विश्लेषण गर्दा मूल रूपमा युवा र किशोरीहरू बढी प्रभावित भेटिन्छन् । किशोरीहरू स्कुल बन्द हुँदा अनलाइन कक्षामा बढी अनुपस्थित देखिएका छन् । उनीहरूलाई घरायसी काम र आफूभन्दा साना भाइबहिनीको स्याहार गर्न लगाइएको छ । एउटा अध्ययनले यसको कारण खोतल्दै पुष्टि गरेको छ किशोर छोराहरूलाई अनलाइन कक्षाहरूको सुनिश्चितता किशोरी छोरीहरूलाई भन्दा बढी गराइएको छ भने किशोरी छोरीहरूलाई आफन्तको साथ लगाई घरेलु श्रममा स्थानीय बजारमा पठाउने गरिएको छ । यसले गर्दा किशोरीहरूको पढाइमा नकारात्मक असर पर्छ र बिस्तारै उनीहरू विद्यालयको पहुँचबाहिर पर्दै जान्छन् अनि या घरेलु काम र स्थानीय श्रमबजारमा बेचबिखनमा पर्छन् या त बालविवाहको चक्रमा फस्छन्, जसले गर्दा अन्य हिंसा र उत्पीडनको चाङमा पुरिन्छन् । यो प्रवृत्ति भारत, पाकिस्तान, बंगलादेश र अफगानिस्तानमा बढी छ । द्वन्द्वग्रस्त यमन र इराकलगायतमा पनि यो प्रवृत्ति बढ्दो छ । संरचनागत र नीतिगत समस्यासँग जोडेर विश्लेषण गर्दा लैंगिक विभेदको मूल कारण भनेको महिलाहरूको पुरुषप्रति कानुनी र आर्थिक परनिर्भरता नै हो । उनीहरूलाई औपचारिक रोजगारीका लागि कानुननागरिकताका अड्चन छन् भने घरपरिवारमा अवसर र सम्भावनाहरू बालिका, किशोरी र महिलाका लागि छोरा, किशोर र पुरुषका तुलनामा पीँधमा रहन्छन्Ù पहिलो अवसर त अझै पनि छोरालाई जान्छ । यो संरचनागत अड्चन र पारिवारिक मनोविज्ञान हाम्रो समाजमा मात्र छैन । यो हाम्रो जस्ता सामन्तवाद र पुँजीवादको संक्रमणकालीन समाजको मूल चरित्र नै हो । कोभिडकेन्द्रित अध्ययनहरूले उजागर गरेको अर्को महत्त्वपूर्ण पक्ष भनेको गैरआप्रवासी महिला श्रमिकको हो, जो घरपायक र औपचारिक क्षेत्रमै कार्यरत छन् । यी महिलाहरूलाई पनि लकडाउनका बेला अनलाइनमार्फत कार्यालयको काम गर्न कठिन भयो । घरमै थुनिएका पारिवारिक सदस्यहरूको खानपिन र स्याहार गर्दा नै तिनलाई फुर्सद भएन । अध्ययनअनुसार, कार्यप्रगति सन्तोषजनक नहुँदा धेरै महिला कामबाट निकालिए भने ननिकालिएकाहरू लकडाउन खुलेपछि कार्यालय फर्कंदा कोभिडअगाडि उपलब्ध शिशु स्याहार केन्द्र, स्तनपान कक्ष र खाजानास्ताजस्ता सुविधा हटाइसकिएका थिए । यसले गर्दा तिनलाई पुरुष सहकर्मीका तुलनामा निकै चुनौती थपियो । फलस्वरूप कोभिडले गर्दा थपिएको घरपरिवारको जिम्मेवारी र कार्यालयको परिवर्तित वातावरणले गर्दा चेपुवामा परेका महिलाहरूले काम छोडे । आफ्नो योग्यता र दक्षताअनुसार प्रतिस्पर्धा गरी पाएको औपचारिक रोजगारी छाडेपछि तिनीहरू पुनः श्रीमान्, बाबु वा दाजुहरूको आय आर्जनमा निर्भर हुन बाध्य भए । यस्तो स्थितिले उत्पन्न गर्ने लैंगिक हिंसा र विभेदको अर्को दीर्घकालीन आयामबारे समाजशास्त्रीय अध्ययनहरू भइरहेका छन् र नतिजा आउन केही समय लाग्छ । तर केही युवा महिलाहरूले, जो आफू हरेक हिसाबले सक्षम र स्वाभिमानी छन्, यो आर्थिक परनिर्भरतामा फर्किनुपर्ने बाध्यात्मक स्थितिको मनोवैज्ञानिक रूपमा सामना गर्न कठिन भएका कारण आत्महत्याको बाटो रोजेका केही दृष्टान्त अनुसन्धानका क्रममा भेटिए । त्यस्तै विद्यालय नखुल्दा र परिवारमा आर्थिक चाँजोपाँजो बिथोलिँदा किशोरीहरूको विद्यालय फर्कने सम्भावना घटेको र बालविवाहजस्ता लैंगिक विभेदका घटनामा बढोत्तरी भएको पनि पाइयो । बालविवाह र बालिकाविरुद्धका घरेलु यौन हिंसा खास गरी हिन्दु र इस्लाममा आधारित संस्कृतिमा विश्वास गर्ने दक्षिण र पूर्व एसियाली समाजमा बढी देखियो । यसरी संरचनागत र नीतिगत रूपमा जेलिएको लैंगिक समस्यामा कोभिडजस्ता विश्वव्यापी महामारीले झन् जटिलता थपेका छन् भने सम्बन्धित मुलुकका सरकार र राजनीतिक नीतिनिर्माताहरू यसतर्फ संवेदनशील नभइदिँदा महिला अधिकार, लैंगिक समानता, बालिका संरक्षणलगायतका समग्र सामाजिक न्यायमा प्राप्त सीमित उपलब्धिहरू पनि पुरानै अवस्थामा फर्कने र समस्या झन् जटिल बन्ने हुन्छन् । हुन त हाम्रा नीतिनिर्माता र संस्थागत निर्णयकर्ताहरू थोरै मात्र संवेदनशील भइदिने हो भने पनि यस्ता महामारीबाट उत्पन्न जोखिम र अल्पकालीन चुनौतीहरूलाई दीर्घकालीन समाधानमा रूपान्तरण गर्न नसकिने त होइन तर त्यसका लागि राजनीतिकप्रशासनिक नेतृत्वमा अनुसन्धानमा आधारित विश्लेषण र तथ्यमा आधारित निर्णय गर्न सक्ने इच्छाशक्ति र क्षमता हुनु जरुरी छ ।"
बिहानबेलुका पनि अदालत,"न्या यसम्बन्धी हक व्यक्तिको नैसर्गिक र प्राकृतिक हक हो । नेपालको संविधानले समेत मौलिक हकका रूपमा यसको प्रत्याभूति गरेको छ । स्वच्छ सुनुवाइका आधारमा स्वतन्त्र, निष्पक्ष र सक्षम अदालत वा न्यायिक निकायबाट न्यायिक उपचार पाउने हकबाट कुनै नागरिक वञ्चित हुनु हुँदैन । संविधानको धारा १२६ ले नेपालको न्यायसम्बन्धी अधिकार संविधान, अन्य कानुन र न्यायका मान्य सिद्धान्तबमोजिम अदालत तथा न्यायाधिकरणहरूबाट प्रयोग गरिने व्यवस्था गरेको छ । धारा १२८ मा संविधान र कानुनको अन्तिम व्याख्या गर्ने अधिकार सर्वोच्च अदालतमा निहित रहेको उल्लेख छ । धारा १३३(२) ले संविधानप्रदत्त मौलिक हक प्रचलनका लागि वा अर्को उपचारको व्यवस्था नभएको वा अर्को उपचारको व्यवस्था भए पनि त्यो अपर्याप्त वा प्रभावहीन देखिएको अन्य कुनै कानुनी हकको प्रचलनका लागि वा सार्वजनिक हक वा सरोकारको कुनै संवैधानिक वा कानुनी प्रश्नको निरूपणका लागि आवश्यक उपयुक्त आदेश जारी गर्ने, उचित उपचार प्रदान गर्ने, त्यस्तो हकको प्रचलन गराउने असाधारण अधिकार सर्वोच्च अदालतलाई दिएको छ । आज यही सर्वोच्च मुद्दाको चाङले थलिएको छ । दूरदराजबाट न्याय खोज्दै सर्वोच्चको दैलोमा पुग्ने सेवाग्राही तारेख लिएर रित्तो हात फर्किने गरेका छन् । सर्वोच्च प्रशासनले मुद्दाको चाङ घटाउने र सर्वसाधारण सेवाग्राहीलाई सहजतापूर्वक न्याय दिने अल्पकालीन वा दीर्घकालीन ठोस योजना तर्जुमा गर्ने नीति अवलम्बन गर्नुपर्छ । संविधानप्रदत न्यायसम्बन्धी हक कार्यान्वयन गराउनेतर्फ अग्रसर हुनुपर्छ । जगजाहेरै छ, ढिला न्याय दिनु न्यायबाटै वञ्चित गरेसरह हो । अब सर्वोच्च प्रशासन र फुलकोर्ट बैठकले छिटो न्याय सम्पादनका लागि दिवाकालीन अदालतलाई कायम राख्दै प्रभात र सन्ध्याकालीन अदालत सञ्चालनको तयारी गर्नुको विकल्प छैन । यो निर्णय सर्वोच्च प्रशासन एक्लैले गरेर सम्भव हुँदैन । न्यायपालिका अनुसन्धानकर्ता र अभियोजनकर्ताको काममा भर पर्छ । कानुन व्यवसायीलाई त अदालतका अधिकृत नै भनिन्छ । कानुनी प्रक्रियामा केही संशोधन र भौतिक पूर्वाधार तथा भएको जनशक्तिको उचित व्यवस्थापन गर्न सकेमा प्रभात र सन्ध्याकालीन अदालत सञ्चालन गर्न सकिन्छ ।हुन त, यस विषयमा सर्वोच्च प्रशासनले केही वर्षअघि अध्ययन समिति गठन गरेको थियो । समितिले सम्भाव्यता अध्ययन गरी न्यायिक प्रक्रिया छिटो, छरितो र पहुँचयोग्य बनाउने रणनीतिक योजनाको लक्ष्य पूरा गर्न यस्तो अदालत कार्यान्वयनमा ल्याउनु उपयुक्त हुने सुझाव दिएको थियो । तत्कालीन प्रधानन्यायाधीश रामकुमारप्रसाद साहको कार्यकालमा काठमाडौं जिल्ला अदालतबाट सन्ध्याकालीन सेवा सुरुसमेत गरिएको थियो । तर, यो सर्वत्र लागू नहुँदै कर्मचारीतन्त्रको उदासीनताका कारण केही समयपछि बन्द भयो । त्यसैले न्याय क्षेत्रका कर्मचारीहरूको उच्च मनोबल राख्ने नीति तथा कार्यक्रमसमेत तर्जुमा गर्नु आवश्यक छ ।भारत, अमेरिका र सिंगापुरलगायतमा सन्ध्याकालीन अदालत सञ्चालनको सफल अनुभवबाट सिकेर नेपालमा पनि यसो गर्न सके नियमित समयमा सञ्चालन भएका अदालतको बढ्दो कार्यबोझलाई आधुनिक र सुविधाजनक ढंगले व्यवस्थापन गर्न सकिन्छ । यसले उपभोक्तालाई न्यायमा सहज पहुँचको अवसर दिलाउँछ । दिउँसो अदालत आउन अनुकूल नभएका सेवाग्राहीहरूले सुविधा पाउँछन् । तर यो सेवा सञ्चालन गरेर पनि न्यायिक प्रक्रिया सहज र सर्वसुलभ नहुन सक्छ । राज्यको अभिलेख प्रणाली चुस्त नभएकाले न्यायिक प्रक्रिया ढिलो हुने गरेको छ । वैज्ञानिक जाँच गर्नेले गलत प्रतिवेदन दिएमा न्याय मर्न सक्छ । लिखत तयार गर्नेले गलत तयार गरिदिएका कारण न्याय दुरूह हुन सक्छ । तसर्थ न्यायका मुख्य सरोकारवाला नेपाल सरकार, नेपाल बार, महान्यायाधिवक्ताको कार्यालय, नागरिक समाज र न्यायका क्षेत्रमा काम गर्ने अन्य संघसंस्था र अधिकारीको इमानदारीले पनि न्यायिक प्रक्रियालाई सर्वसुलभ बनाउन सकिन्छ ।मूलतः न्यायिक प्रक्रिया छिटो, छरितो र पहुँचयोग्य बनाउन र स्वयं सर्वोच्चको रणनीतिक योजनाको लक्ष्य पूरा गर्न पनि यथाशीघ्र दिवाकालीन अदालतसहित प्रभात र सन्ध्याकालीन अदालत सञ्चालनको तयारी गर्नुपर्छ ।"
पुँजीवादको चक्रबीउमा प्रकृति,"सहरका लागि तरकारी केलाउँदा निस्केका बोक्रा र पातहरू फोहोर भएका छन् । फोहोर संकलकहरू कुन दिन आउँछन् र दिउँला भनी सहर कुरेर बसेको हुन्छ । तर गाउँका लागि ती कहिल्यै फोहोर भएनन्, न त गाउँ तिनलाई पोको पारेर कहिले फोहोर संकलक आउलान् र दिउँला भन्दै कुरेर नै बस्यो । गाउँमा हुँदा तरकारी केलाएर निस्कने खान नमिल्ने वस्तु गाईवस्तुलाई दिइन्थ्यो । गाईवस्तुले नखाने रहेछन् भने मल हुन्छ भनेर रछ्यानमा फालिन्थ्यो । मलखाडीमा हालिन्थ्यो । गाउँमा आमाबुवाहरूको बुझाइमा माटो र मानिसमा फरक पनि थिएन । दुवैलाई आराम चाहिन्छ भन्नुहुन्थ्यो । त्यसैले होला, खेतीपाती लगाउँदा केही समय जमिन बाँझै राख्नुहुन्थ्यो । खेती पनि चक्रीय हिसाबमा गर्नुहुन्थ्यो । रासायनिक मल खेतमा हाल्नु हुँदैन, यसले माटो बिगार्छ भन्नुहुन्थ्यो । सायद पुँजीवादले उहाँहरूलाई छुन पाएको थिएन । अहिलेको पुँजीवादको भाष्यले उहाँहरूलाई रूढिवादी, पछौटे, पाखे, गँवार, आधुनिकताविरोधी, समयअनुसार चल्न नजान्ने आदि विशेषण दिएर बुझ्ला । तर आमाबुवाहरूका व्यवहार र क्रियाकलापहरू हेर्दा माटोसँग उहाँहरूको अटुट भावनात्मक सम्बन्ध थियो । माटोप्रति माया, प्रेम, सद्भाव र सम्मान थियो । गाउँमा बुवाआमाहरूका लागि माटो आमातुल्य थियो । पवित्र थियो । माटोसँग उहाँहरूको सम्बन्ध भौतिक कम आध्यात्मिक बढी थियो । गाउँबाट सहर आइपुग्दा मानिस शारीरिक रूपले त फरक भएको छैन तर उसको सोच, विचार र व्यवहारमा व्यापक भिन्नता आएको छ । पुँजीवादले उसलाई चुर्लुम्म डुबाएको छ । उसको सोच र व्यवहारलाई बदलेको छ । सुखभोगी बनाएको छ । हरेक वस्तुलाई भौतिकवादी चिन्तन र मानसिकताबाट हेर्न बाध्य बनाएको छ । पुँजीवादको खोक्रो र क्षणिक विलासितामा भुलाएको छ । जीवन निर्वाहका पद्धतिहरूमा परिवर्तन ल्याएको छ । यी सबैको कारक पुँजीवादको जडमा अडिएको नाफामुखी सोच नै हो । त्यसैले त पुँजीवादले मानवप्रकृति सम्बन्धलाई चिरा पारेको छ । प्रकृतिको आफ्नै नियम छ । उसको आफ्नै नियमित चक्र छ । ऊ आफ्नै चक्रमा चल्न खोज्छ । त्यसलाई भत्काउन पुँजीवाद उद्यत छ । धेरैजसो त भत्काइसकेको छ । प्रकृतिलाई आफैं केही उत्पादन गर्न नसक्ने बनाइसकेको छ । प्रकृतिको कहालीलाग्दो दोहन र शोषणका लागि यान्त्रिकीकरणबिना प्रकृतिले केही गर्न सक्दैन भन्ने भ्रमपूर्ण भाष्य छरिएको छ । पुँजीवादले मानिस र प्रकृति अलग हो भन्ने भाष्य स्थापित गराएको छ । मानिसलाई प्रकृतिबाट अलग्याएको छ र प्रकृतिलाई मानिसबाट । यसले प्रकृतिलाई आमाबाट महिलामा परिणत गरेको छ, परिणामतः प्रकृति दोहन र शोषण गर्ने साधन बनेको छ (वन्दना शिवा, रिसोर्स, सन् १९९२) । एक पटक हामी आफ्नै वरिपरिको जमिनलाई नै हेरौं । अहिले जमिन र जमिनको उर्वराशक्तिलाई नाफामुखी उत्पादनसँग जोडेर हेर्न थालिएको छ । जमिनलाई कुनै पनि दिन बाँझो राख्न हुँदैन भन्ने मानसिकता हाम्रो दिमागमा भरिदिइएको छ । नाफाका नाममा पुँजीवादले प्रकृतिको अविवेकी दोहन र शोषण गरिरहेको छ । नो हंगर को नारा वा खाद्य अभावको अंकगणितीय तथ्यांकलाई अघि सारेर जमिन सघन खेती गर्ने वस्तु हो भन्ने गलत भाष्य पुँजीवादका एजेन्सीहरूमार्फत गाउँगाउँ पुर्याइएको छ । पुँजीवादको बुझाइमा जमिनको चक्रीय प्रयोग गर्नु वा चक्रीय खेती प्रणाली अपनाउनु आधुनिकताको भर्याङमा चढ्न नसक्नु हो । बढ्दो खाद्य सुरक्षाका लागि चुनौती हो । कृषिमा प्रांगारिक मलको प्रयोग गर्नु र रैथाने बीउबिजनबाट खेतीपाती गर्नु पछौटेपन हो । सघन खेती गर्नु, नस्ल सुधारिएको बीउको प्रयोग गर्नु, एकलबाली खेती प्रणाली अपनाउनु र रासायनिक मल र औषधिको अधिक प्रयोग गरी उत्पादकत्व बढाउनु कृषिमा व्यावसायिकता र आधुनिकता भित्र्याउनु हो भन्दै पुँजीवाद हिँडेको छ । प्रकृतिको अत्यधिक दोहनलाई विकास वा उन्नतिको भर्याङको माथिल्लो खुड्किलो भनी अर्थ्याउने गरिएको छ । विश्वमा खाद्य संकटको अंकगणितीय तथ्यांकलाई देखाउँदै पुँजीवादले त्यसको न्यूनीकरणका नाममा आफ्नो उत्पादनको प्रयोगलाई प्रोत्साहन गरेको छ । सन् १८६१ मा जर्मनीबाट सुरु भएको रासायनिक मल उत्पादनले बीसौं शताब्दीमा आइपुग्दा व्यावसायिक रूप लियो । १९६५ मा विश्वमा ४ करोड ६३ लाख मेट्रिक टन रहेको रासायनिक मलको खपत २०२० मा आइपुग्दा झन्डै पाँच गुणा बढेर २० करोड मेट्रिक टन पुगेको छ । रासायनिक मलको बढ्दो प्रयोगसँगै माटो र जैविक मलबीचको सम्बन्ध पनि भत्कँदै गएको छ । यसले सहरका घरबाट निस्कने जैविक फोहोरलाई माटोमा मिल्नबाट रोकेको छ । फोहोर व्यवस्थापनका नाममा अथवा सफा सहरका नाममा पुँजीवाद फोहोर संकलन गर्ने साधनसहित घरका ढोकाढोकामा चियाउन थालेको छ । घरबाट निस्केको जैविक वस्तुलाई सीधै डम्पिङ साइटमा पुर्याइरहेको छ । यसले हाम्रो घर वा सहरलाई फोहोरबाट क्षणिक निकास दिएको छ त भन्न मिल्ला तर जैविक फोहोरले माटोसँग सम्बन्ध बनाउन पनि बिर्संदै गएको छ । ल्यान्डफिल साइटमा थुपारिने सहरका कुहिने वस्तुहरूका कारण हाम्रा वरिपरिका पानीका स्रोतहरू, नदीनाला र माटो दूषित भएका छन् । जल र जमिनमा बस्ने जीवजन्तु र तिनको बासस्थानलाई नकारात्मक असर परिरहेको छ । छेउछाउका बस्तीका मानिसहरूको स्वास्थ्य जोखिममा परेको छ । डम्पिङ साइटमा मिथेन ग्यासको उत्सर्जन बढेको छ, जुन आज जलवायु परिवर्तनको एउटा प्रमुख कारक बनेको छ । पुँजीवादले मानिसहरूलाई कृषि छाडेर गैरकृषि पेसामा संलग्न हुन प्रेरित गरिरहेको छ । मानिसहरूलाई थातथलो छोडेर सहरतर्फ बसाइँ सर्न बाध्य पारिरहेको छ । परिणामतः सहरीकरण तीव्र रूपमा बढेको छ । सहरको जनसंख्या अत्यासलाग्दो विन्दुमा पुगिरहेको छ । सन् १९५० मा ७५ करोड रहेको विश्वमा सहरी जनसंख्या २०२० मा साढे ७ अर्ब पुगेको छ । विश्वको सहरी जनसंख्या बढेको मात्र छैन, यसले प्राकृतिक स्रोत र खाद्यान्नको मागलाई पनि ह्वात्तै बढाएको छ । बढ्दो खाद्यान्न मागले प्रकृतिदोहनलाई कहालीलाग्दो रूपमा बढाएको छ । आज सहरी परिधिका क्षेत्रलाई हेर्ने हो भने किसानले जमिनलाई वर्षमा कुनै दिन पनि खाली रहन दिएका छैनन् । भनौं, त्यस क्षेत्रको जमिनले केही समयसम्म म खाली रहन्छु भन्न पनि पाएको छैन । परिणाम, जमिनले प्राकृतिक उत्पादकत्व क्षमता गुमाउँदै गएको छ । पुँजीवादले आफ्नो स्वार्थपूर्तिका लागि (रासायनिक मल, विषादी, हाइब्रिड बीउ, प्रविधि, ज्ञान आदिको बिक्रीका लागि) खाद्य सुरक्षा र नो हंगर जस्ता भाष्यहरू निर्माण गर्दै जमिनको अत्यधिक दोहन बढाउँदै जाने हो भने प्रकृतिले निकट भविष्यमै अत्यासलाग्दो विनाशको सामना गर्नुपर्नेछ । यसले जैविक फोहोर र जमिनबीचको सम्बन्धलाई नराम्ररी भत्काउँदै छ । जबसम्म सहर जैविक वस्तुलाई जमिनसँग सम्बन्ध राख्न नदिई फोहोर व्यवस्थापनका नाममा डपिङ साइटको खोजीमा लाग्छ, तबसम्म न फोहोर व्यवस्थापन हुन सक्छ न त वातावरणलाई नै जोगाउन सकिन्छ । त्यसैले अब हाम्रा घरहरूबाट निस्कने जैविक फोहोरलाई खेतसम्म पुर्याउने प्रबन्ध गर्नुपर्छ । यसका बारेमा सरकार र नीतिनिर्माताहरूले बेलैमा ध्यान दिन आवश्यक छ । बेलैमा नसोच्ने हो भने सुन्दर प्रकृति, स्वच्छ हावापानी र वातावरण, जैविक विविधता र मानव समुदायको निरन्तरता निश्चय नै संकटमा पर्नेछ ।"
कांग्रेसमा फर्किएला कोइराला विरासत ?,"हामी नमिले जित्ने देउवाजीले हो ः शेखर अधिवेशन नजिकिँदै गर्दा आमकार्यकर्ताको चासो तपाईंहरू चार जना (रामचन्द्र, शशांक, प्रकाशमान र शेखर) मा को सभापतिको उम्मेदवारबन्ने भन्ने छ नि ? चासो छ । समय आएपछि हामी मिल्छौं । त्यो समय भनेको महाधिवेशन प्रतिनिधिहरूको निर्वाचन सकिएपछि उम्मेदवार घोषणा गर्ने परिस्थिति बन्छ । त्यतिबेला हामी मिल्छौं । ठुक्क भए हुन्छ । महाधिवेशन प्रतिनिधि जसको पक्षमा बढी उभिन्छन्, उही उम्मेदवार बन्ने हो ? मोटामोटी त्यही सोचे हुन्छ । आआफ्नो स्ट्रेन्थ हामीले हेर्नुपर्छ । तपार्इंहरू एउटै उम्मेदवार दिनुहुन्छ कि दुईवटासम्म दिने विचार हो ? भन्न सकिन्न । संस्थापन पक्षबाट शेरबहादुरजी र बिमलजी दुइटा उम्मेदवार हुने अवस्था छ । हाम्रोतिर पनि दुइटा हुन्छ कि भन्ने लागेको छ । तर के हुन्छ, अहिल्यै भन्न सकिन्न ।कोइराला परिवारबाट दाजुभाइकै बीचमा प्रतिस्पर्धा हुने त होइन ? हामी दाजुभाइ मिल्छौं । दाजुभाइबीच प्रतिस्पर्धा हुन्न । हामीलाई मिलाउन अरूहरू लागिरहेका छन् । हामी आफैं पनि छलफलमा छौं । शशांकलाई अर्को पटक सहयोग गर्ने वा प्रधानमन्त्री बनाउने कुरा भएको हो ? राजनीतिक परिस्थिति कसरी अघि बढ्छ । कांग्रेसको स्थिति के हुन्छ ? मानिसहरूले कसरी हेर्छन् ? यी सबै परिस्थितिले यस्ता कुरा निर्धारण गर्छ । अहिले हाम्रो समूहलाई प्रतिकूल परिस्थिति छैन । पार्टीको र सरकारको नेतृत्वमा शेरबहादुरजी हुनुहुन्छ । उहाँलाई हराएर पार्टीको नेतृत्व लिन त्यति सहज छैन । सत्ताको दुरुपयोग गर्ने खतरा पनि छ । यस्तो अवस्थामा शेरबहादुरजीसँग प्रतिस्पर्धा गर्न हामी एक हुनैपर्छ ।हामी दाजुभाइ मात्रै नभई चारै जना प्रतिस्पर्धीमा शेरबहादुरजीबाट अब पार्टी चल्न सक्दैन भन्नेमा समान धारणा छ । हामी मिलेनौं भने त फेरि जित्ने शेरबहादुरजी नै हो । अन्य तीन जनाको तुलनामा तपाईंको उम्मेदवारीमा के फरक हुन्छ ? म एकपटक मात्रै सभापति बन्छु भनेर घोषणा गरेको छु । सभापति भएपछि प्रधानमन्त्री हुन्न । उमेरका हिसाबले पनि १५ औं महाधिवेशनबाट दौडधुपको राजनीति गर्दिनँ । मसँग युवा नेता छन् । मेरा कुरा उनीहरूले पत्याएका छन् । विश्वास लिएर हिँडेका छन् ।कोइराला जोडिनासाथ विरासतको कुरा आउँछ, त्यसले पनि सभापति उठ्दा फाइदा हुन्छ भन्ने लागेको हो ? विरासतको एउटा फ्याक्टर हो । सबै चिज होइन । म पनि विरासतको एउटा पार्ट हो । त्यसको अवश्य लाभ हुन्छ । शशांकलाई ६० प्रतिशत लाभ होला । मलाई ४० प्रतिशत होला । सुजातालाई ५० प्रतिशत हुन्छ । विरासतले मात्रै राजनीति चल्दैन । शशांकलाई महामन्त्री हुँदा विरासतको लाभ जुन पोजिसनमा थियो, अहिले नहुन सक्छ । मान्छेले कस्तो काम गर्यो भन्ने कुरा हेर्छ ।"
जब निर्वाचन अधिकृत हराए,"(बझाङ)  शनिबार साँझ सदरमुकाम चैनपुरको चहलपहल बेग्लै थियो । जिल्ला सभापतिका प्रतिस्पर्धी दुई प्यानलबीच दिनभरजसो शक्ति प्रदर्शनको होड चलेको थियो । राति ८ बजेसम्म दुवै प्यानलका उम्मेदवार र समर्थकले नाराजुलुससहित बजार परिक्रमा गरिरहेका थिए । आइतबार बिहान पनि प्रचारप्रसार जारी थियो । बिहान ९ बजे सुरु हुने भनिएको मतदानको स्थान अनिश्चित नै रहेका बेला निर्वाचन अधिकृत चेतराज भट्ट सम्पर्कविहीन भएको खबर फैलियो । प्रचारमा जुटेकाहरू निर्वाचन अधिकृतको खोजीमा जुटे तर आइतबार साँझसम्म उनको पत्तो लागेको छैन । निर्वाचन अधिकृत हराएपछि जिल्लाको नेतृत्व छान्न भनेर दुर्गम गाउँबाट सदरमुकाम ओइरिएका नेताकार्यकर्ता निराश भएका छन् । कतिपय घर फर्किन थालेका छन् । जिल्लाका नेताहरूले निर्वाचन अधिकृतलाई भगाएको आरोप कार्यकर्ताले लगाएका छन् । खेतीपाती भित्र्याउने सिजनमा पार्टीको नेता छान्न आयौं, एक मतदाताले भने, नेताहरूले साँठगाँठ गरेर चुनाव भाँडिहाले, हामीले दुःख मात्र पायौं । जिल्ला अधिवेशनका लागि केन्द्रीय निर्वाचन समितिले खटाएका प्रमुख निर्वाचन अधिकृत भट्ट शनिबार राति १२ बजेदेखि पार्टीको सम्पर्कविहीन भएका हुन् । हिजो (शनिबार) साँझ कांग्रेस जिल्ला सभापतिसहितका तीनचार जना आएर मलाई हातखुट्टा भाँचिदिन्छौं भनेर धम्क्याए भन्दै हुनुहुन्थ्यो, कांग्र्रेस बझाङका पूर्वजिल्ला सभापति पृथ्वीबहादुर सिंहले भने, निर्वाचन व्यवस्थापनमा पनि कसैले सहयोग नगर्ने भए भनेर गुनासो गर्दै हुनुहुन्थ्यो । बिहानैदेखि सम्पर्कविहीन हुनु भएछ । हामी खोजी गरिरहेका छौं । जिल्ला अधिवेशनमा नयाँ नेतृत्वका लागि दुई समूहबीच प्रतिस्पर्धा छ । आफ्नो पक्षले निर्वाचनमा हार्ने भएपछि अधिवेशन बिथोल्नका लागि मतदान अधिकृतलाई धम्क्याएको आरोप एक पक्षले अर्को पक्षलाई लगाइरहेको छ । पूर्वमन्त्री सुरेश मल्ल, अर्जुनजंगबहादुर सिंह, पूर्वजिल्ला सभापति सत्यराज भण्डारी र संविधानसभा सदस्य चन्द्रा जोशीको पक्षबाट खडक बोहरा सभापति उम्मेदवार छन् । अर्को समूहबाट रमेश भण्डारी सभापतिका दाबेदार छन् । भण्डारीलाई पूर्वराज्यमन्त्री नरेशबहादुर सिंह तथा पूर्वजिल्ला सभापति पृथ्वीबहादुर सिंहको समर्थन छ । सभापतिका दुवै उम्मेदवार सभापति शेरबहादुर देउवा पक्षका हुन् । सहायक निर्वाचन अधिकृत हरिप्रसाद जोशीले भने शनिबार राति १० बजेसम्म भट्ट आफूसँगै रहेको तर बिहान जाँदा कोठामा नभेटेको बताएका छन् । राति १० बजेतिर अन्तिम मतदाता नामावली प्रकाशन गरेर छुट्टिएको हुँ, बिहान जाँदा कोठामा भेटिनु भएन, फोन पनि लागिरहेको छैन, उनले भने, मुख्य निर्वाचन अधिकृत नै सम्पर्कविहीन भएपछि निर्वाचनका काम अगाडि बढ्न सकेका छैनन् । कांग्रेस जिल्ला सभापति हर्कजंगबहादुर सिंहले आफूले निर्वाचन अधिकृतलाई धम्क्याएको गलत हल्ला फैलाइएको बताए । निर्वाचन शान्तिपूर्ण तरिकाले सम्पन्न गर्ने जिम्मेवारीमा रहेको सभापतिले अधिकृतलाई धम्कायो होला भनेर कसैले पत्याउँछ ? यी सबै निराधार आरोप मात्रै हुन्, उनले भने । उनले जिल्ला अधिवेशन स्थगित भएनभएको बारेमा अहिले केही भन्न नमिल्ने र केन्द्रीय निर्वाचन समितिले यसबारे निर्णय गर्ने बताए ।"
काठमाडौं महानगरमा शाक्य,"काठमाडौं (कास) कांग्रेसको काठमाडौं महानगर सभापतिमा नीलकाजी शाक्य निर्वाचित भएका छन् । उनले प्रगतिमान रञ्जितलाई दोब्बरभन्दा बढी मत अन्तरले पराजित गरेका हुन् । आइतबार सम्पन्न निर्वाचनमा शाक्यले ७ सय ८६ र रञ्जितले ३ सय २९ मत ल्याएका जिल्ला निर्वाचन अधिकृत नरहरि आचार्यले बताए । उनका अनुसार उपसभापतिमा सन्तकुमार महर्जन र सुशील ढकाल, सचिवमा सुशन वैद्य र पुरुषोत्तम खकुरेल, सहसचिवमा विमला लामिछाने र अमृत मानन्धर विजयी भएका छन् । पदाधिकारीमा विजयी सबै शाक्य प्यानलका हुन् । महानगरको चुनावमा रञ्जितलाई भीमसेनदास प्रधान (देउवासिटौला समूह) र शाक्यलाई प्रकाशमान सिंह (रामचन्द्र पौडेल समूह) को समर्थन थियो । सिटौला समूहमा रहेका नेता गगन थापासमेत काठमाडौं महानगरका साथै काठमाडौंका अन्य पालिकाको निर्वाचनमा पौडेल समूहमा खुलेका थिए । महानगरको सचिवमा निर्वाचित वैद्य थापानिकट हुन् । उपसभापति विमलेन्द्र निधिले समेत शाक्यको प्यानललाई सहयोग गरेका थिए ।केन्द्रमा समूहको नेतृत्व गरेका देउवा, पौडेल र सिटौलाको प्रत्यक्ष प्रभाव काठमाडौंमा निकै कम छ । काठमाडौंको राजनीतिमा सिंह र प्रधान प्रतिस्पर्धामा छन् । टोखामा प्रधान समूहका ओमकृष्ण बिमली विजयी भएका छन् । उनले सिंह समूहका दीपकराज जोशीलाई ११ मत अन्तरले पराजित गरे । तारकेश्वरमा पनि प्रधान समूहका कृष्णहरि महर्जनले सिंह समूहका श्रीराम थापालाई पराजित गरेका छन् । बूढानीलकण्ठमा सिंह समूह (गगन थापानिकट) का राजाराम बुढाथोकीले ६८ मत अन्तरले प्रधान समूहका राजन बुढाथोकीलाई पराजित गरे । शंखरापुरमा पनि सिंह समूहका दिलीपकुमार श्रेष्ठ विजयी भएका छन् । कागेश्वरीमा संस्थापन समूहका उद्धव दाहालले सिंहनिकट मिठ्ठाराम दाहाललाई पराजित गरे । कीर्तिपुरमा भने सर्वसम्मत गर्ने प्रयास भइरहेकाले सोमबारका लागि निर्वाचन तालिका सारिएको जिल्ला निर्वाचन अधिकृत आचार्यले बताए ।"
'ट्याक्स हेभनमा १६ नेपालीको लगानी,"(काठमाडौं)  गैरकानुनी धन लुकाउन सजिलो मानिने ट्याक्स हेभन मुलुकमा कम्पनी खोलेर नेपाली धनाढ्यहरूले लगानी र सेयर खरिदबिक्री गरेको विषयमा विस्तृत रिपोर्ट सार्वजनिक भएको छ । अन्तर्राष्ट्रिय खोज पत्रकारहरूको सञ्जाल आईसीआईजे को संयोजनमा खोज पत्रकारिता केन्द्र (खोपके) नेपालले सार्वजनिक गरेको एउटा रिपोर्टमा नेपालका केही व्यक्ति र व्यापारिक घरानाले अफसोर कम्पनी खोलेर गोप्य लगानी गरेको उल्लेख छ । विगतमा पानामा पेपर्स, प्याराडाइज पेपर्स, फिनसेन फाइल्स सार्वजनिक गरेको आईसीआईजेले यस पटकको रिपोर्टिङलाई प्यान्डोरा पेपर्स नाम दिएको छ । र, यसलाई अफसोर लगानी तर्फ हालसम्मकै सबैभन्दा ठूलो खुलासा भनेको छ । ११७ देशका ६०० भन्दा बढी पत्रकारको सहभागितामा गरिएको खोजमा खोपकेका तर्फबाट पत्रकारहरू कृष्ण आचार्य र रामु सापकोटा सहभागी थिए ।९० देशका ३३० भन्दा धेरै राजनीतिकर्मी, विभिन्न देशका राष्ट्रपति, प्रधानमन्त्री, मन्त्रीहरू, व्यवसायी, सरकारी अधिकारी, सेलिब्रेटी र अपराधमा संलग्नहरूले समेत अफसोर खाता र सेल कम्पनीमार्फत अवैध रकम लुकाएको र छाया अर्थतन्त्र चलाइरहेको दाबी प्यान्डोरा पेपर्समा गरिएको छ । यो सूचीमा १६ जना नेपालीको नाम पनि जोडिएको छ । तर नेपालका राजनीतिज्ञ, सरकारी अधिकारी, सेलिब्रेटी र अपराधमा संलग्न व्यक्तिहरूको लगानी भने नभेटिएको रिपोर्टले जनाएको छ ।कर प्रणाली पारदर्शी नहुने र जवाफदेहिता नखोजिने ट्याक्स हेभन मुलुक ब्रिटिस भर्जिन आइल्यान्ड्समा प्रतिनिधिसभा सदस्य तथा नेपालका एक मात्र डलर अर्बपति विनोद चौधरी र उनको परिवारका सदस्यको नाममा कम्पनी खोली विभिन्न देशमा कारोबार गरेको प्यान्डोरा पेपर्समा उल्लेख छ । ती कम्पनीहरू विनोद, श्रीमती सारिकादेवी र तीन छोरा निर्वाण, वरुण र राहुलका नाममा छन् ।यस्तै नेपालको अर्को ठूलो व्यापारिक घराना गोल्छा अर्गनाइजेसनले अफसोर कम्पनी खोलेर कारोबार गरेको विवरण उल्लेख छ । गोल्छा अर्गनाइजेसनसम्बद्ध लोकमान्य गोल्छा, उनका दिवंगत भइसकेका दुई भाइ, उनीहरूका काकाका छोरा चन्द्रकुमार गोल्छा र दिवाकरका छोरा हितेश गोल्छाका नाममा ब्रिटिस भर्जिन आइल्यान्ड्समै कम्पनी छ, खोपके रिपोर्टमा उल्लेख छ ।यसअघिको खुलासा नेपालिक्समा उल्लेख भएका अजेयराज सुमार्गी, अर्जुनप्रसाद शर्मा र किशोर रानाको लगानीमा थप विदेशी कम्पनी भेटिएको दाबी रिपोर्टमा छ । यसबाहेक राजेन्द्र शाक्य, सुहृदराज घिमिरे, पुरुषोत्तम पौड्याल, सुधीर मित्तल तथा नेपालमा व्यवसाय गर्ने भारतीय नागरिक राधेश्याम सर्राफको नाम र विवरण पनि खोपकेको समाचारमा उल्लेख छ ।स्वदेशबाट पैसा लगेर विदेशमा लगानी गर्न नेपाली कानुनले निषेध गरेको छ । तर कुनै पनि नागरिक अविच्छिन्न रूपमा १८३ दिन विदेशमा बस्छ भने गैरआवासीय नेपालीको हैसियतमा विदेशमा कम्पनी खोल्न र कारोबार गर्न पाउने सुविधा छ । तर गैरआवासीय नेपालीका रूपमा विदेशमा खाता खोलेर नेपाली लगानी उता लैजानु भने कानुनविपरीत हो ।खाता खोलिएका भनिएका नेपालका व्यक्ति तथा घरानाले खासमा कति रकम कुन माध्यमबाट कसरी विदेश लगेका हुन् भन्ने विस्तृत विवरण भने प्यान्डोरा पेपर्समा छैन । त्यस्तै गैरआवासीय नेपालीको हैसियतमा खुलेका खातावालको नाम मात्र आएको छ तर उनीहरूले कानुनअनुसार खाता खोलेका हुन् कि कानुन मिचेका हुन् भन्नेमा रिपोर्ट आफैं अन्योलमा छ । जसमाथि आरोप लागेको हो, उनीहरूको भनाइ पनि अत्यन्तै संक्षिप्तमा मात्र समेटिएको छ, जसले न उनीहरूलाई सफाइ दिएको छ न आरोप थप बलियो बनाएको छ । तर पनि प्यान्डोरा पेपर्समार्फत गरिएको खुलासाले विदेशमा गैरकानुनी रूपमा खाता खोल्ने, कम्पनी सञ्चालन गर्ने र कारोबार गर्ने विषयमा थप बहसको वातावरण बनाएको छ ।ट्याक्स हेभन मुलुकमा अफसोर कम्पनी खोलेर लगानी गर्नु किन गम्भीर विषय हो भन्नेबारे आईसीआईजेका निर्देशक जेरार्ड रायलले प्रस्ट्याएका छन् । प्यान्डोरा पेपर्स सार्वजनिक हुनुअघि अस्ट्रेलियाको एबीसी टेलिभिजनलाई अन्तर्वार्ता दिँदै उनले अफसोर कारोबारले सम्बन्धित देशमा असमानता र गरिबी बढाउनेदेखि करबापत आउनुपर्ने रकम मुलुकले गुमाइरहेको बताएका छन् ।रायलका अनुसार १४ वटा सेवा प्रदायक ल फर्म का १ करोड २० लाख कागजात (फाइल्स) केलाएर यो रिपोर्ट तयार पारिएको हो । यी ल फर्मले विश्वका जुनसुकै व्यक्तिका लागि स्वदेशबाहिर कम्पनी र बैंक खाता खोलिदिने काम गरिरहेका छन्, उनको भनाइ छ । आईसीआईजेले यी सबै कागजात एउटै स्रोतबाट पाएको जनाएको छ । आममानिसका लागि यी कागजात धेरै महत्त्वपूर्ण छन् । यी दस्ताबेजले के देखाउँछन् भने यहाँ एउटा छाया विश्व छ, एउटा छाया अर्थव्यवस्था चलिरहेको छ । यो छाया संसारबारे हामी सचेत छैनौं, जहाँ कपट र धोका छ । यसले पहिल्यैदेखिका धनीलाई अझै धनी बनाइरहेको छ, रायलले भनेका छन् ।नेपाली कानुनमा रहेका छिद्र उपयोग गरी वैधानिक रूपमै विदेशमा लगानी गरेको बताउने व्यवसायी विनोद चौधरीसहित उनको परिवारका पाँच जनाको नाममा ब्रिटिस भर्जिन आइल्यान्ड्समा तीन, सिंगापुरमा एक र पनामामा एक कम्पनी दर्ता छन् । प्यान्डोरा पेपर्सका अनुसार ब्रिटिस भर्जिन आइल्यान्ड्समा सिनोभेसन इन्कर्पोरेटेड, सीजी होटल्स एन्ड रिसोर्ट लिमिटेड, सेन्सेई क्यापिटल पार्टनर्स इंक र सिंगापुरमा सीजी हस्पिटालिटी होल्डिङ्स ग्लोबल पीटीई एलटीडी नामका कम्पनी चौधरी परिवारका सदस्यहरूका नाममा दर्ता छन् ।कानुनको छिद्र उपयोग गरेर १८३ दिन विदेश बसेका छोराहरू राहुल र वरुणका नाममा विदेशमा खाता खोली वैधानिक लगानी गरेको खुलासा स्वयं चौधरीले आफ्नै आत्मकथामा पनि गरेका छन् । तर खोपके रिपोर्टमा पूर्वअर्थसचिव रामेश्वर खनाल भन्छन्, उहाँले गलत रूपमा प्रयोग गर्नुभएको छ । यो व्यवस्थाले नेपालबाट विदेशमा पैसा लैजाने र त्यहाँ लगानी गर्न छुट दिएको होइन । कुनै नेपाली नागरिक १८३ दिन विदेशमा बस्छ, त्यसपछि उसले आम्दानी गर्छ भने विदेशमै लगानी गर्न पाउँछ । तर चौधरीले नेपालबाटै रकम लगेर विदेशमा लगानी गरेको हुँदा उनको दाबी तर्कसंगत नभएको खनालको प्रतिक्रिया छ । गैरआवासीय हैसियतमा रहेका छोराबाहेक विनोद आफैं, उनका जेठा छोरा निर्वाण र श्रीमतीका नाममा समेत विदेशमा गैरकानुनी लगानी रहेको रिपोर्टमा उल्लेख छ ।मेरा बुबा एवम् सीजीका अध्यक्षका अनुसार सिनोभेसन र हाम्रा सबै कम्पनी समूहले विदेशी लगानीसम्बन्धी नेपाली कानुनसहित लागू भएका सबै कानुन पालना गरेका छन् । त्यसैले तपाईंको इमेलमा उल्लिखित अनुसन्धान सम्बन्धमा हाम्रा थप टिप्पणी र विचार छैनन्, खोपकेका लागि वासिङ्टन पोस्टका पत्रकार पिटर होरिस्कीले सोधेको प्रश्नमा राहुल चौधरीले भनेका छन् ।गोल्छा परिवारका सदस्यले ब्रिटिस भर्जिन आइल्यान्ड्समा फ्ल्याटउड लिमिटेड खोल्दा पनि नेपाली पासपोर्ट र ठेगाना प्रयोग गरेर उक्त कम्पनी स्थापना गरेको विवरण छ । जेनेभास्थित ल फर्म ओभरसिज म्यानेजमेन्टको रेकर्डअनुसार उक्त कम्पनीमार्फत गरिने कारोबारका लागि उनीहरूले स्विट्जरल्यान्डस्थित बार्कलेज बैंकमा खाता पनि खोलेका छन् । उक्त खाता सञ्चालनका लागि १२ फेब्रुअरी २००८ मा दिवाकर, हितेश र लोकमान्य गोल्छालाई कम्पनीले अधिकार दिएको बताइएको छ । फ्ल्याटउड लिमिटेड नामक कम्पनीमार्फत दिवाकर गोल्छालगायतको समूहले सन् २००८ मा नेपालको इस्टर्न सुगर मिल्सको सेयर खरिद गर्ने निर्णय गरेको भेटिएको खोपकेले उल्लेख गरेको छ ।प्यान्डोरा पेपर्सका अनुसार अजेयराज सुमार्गी सन् २०१० मा ब्रिटिस भर्जिन आइल्यान्ड्समा खोलिएको जोधार इन्भेस्टमेन्ट लिमिटेड नामक कम्पनीका लाभार्थी मालिक (बेनिफिसियल ओनर) हुन् । यसैगरी सोही मुलुकमा दर्ता गरिएको गोल्ड टाइम्स ग्लोबल लिमिटेडमा पुल्चोक, ललितपुरका राजेन्द्र शाक्यको लगानी रहेको जनाइएको छ । त्यहाँ लगानी गर्ने क्रममा उनले नेपाली पासपोर्ट प्रयोग गरेका छन् ।नेपालस्थित किया गाडीको आधिकारिक विक्रेता कन्टिनेन्टल ट्रेडिङ इन्टरप्राइजेजका अध्यक्ष सुहृदराज घिमिरे र उनका व्यावसायिक साझेदार पुरुषोत्तम पौडेलले पनि त्यहाँ ग्रान्ड स्पेक्ट्रम एसेट लिमिटेड नामक कम्पनी स्थापना गरेको भेटिएको खोपकेले जनाएको छ । उक्त आइल्यान्ड्समा पेगासस एयर चार्ट्स इंक कम्पनी खोलेको भेटिएका श्री एयरलाइन्सका सञ्चालक सुधीर मित्तलले खोपकेलाई संक्षिप्त प्रतिक्रिया दिँदै भनेका छन्, म २५ वर्षसम्म नेपालमा नबसेको र बुबाको मृत्युपछि मात्र नेपाल फर्किएको हुँ । त्यसको अर्थ के हो भन्नेबारे प्यान्डोरा पेपर्सले व्याख्या गरेको छैन ।नेपालका दुई ठूला पाँचतारे होटलका सञ्चालक राधेश्याम सर्राफ र उनको परिवारले पनि ब्रिटिस भर्जिन आइल्यान्ड्समा कम्पनी खोलेर कारोबार गरेको खोपकेले दाबी गरेको छ तर सर्राफ नेपाली नभई भारतीय मूलका व्यवसायी हुन् ।"
तत्काललाई सुल्झियो विद्युत् पोल भाडा विवाद,"ॅउपभोक्तासँग असुले, भाडा तिरेनन्भाडादरका विषयलाई लिएर भएको टीकाटिप्पणीप्रति आफ्नो ध्यानाकर्षण भएको नेपाल विद्युत् प्राधिकरणले जनाएको छ । प्राधिकरणले इन्टरनेट र केबल टेलिभिजनका लाइन काट्दा सर्वसाधारणबाट नकारात्मक टिप्पणी भएपछि आफ्नो बचाउ गरेको हो । सांकेतिक रूपमा मात्रै इन्टरनेट तथा अप्टिकल फाइबरका लाइन विच्छेद गरिएको र काटिएका सबै लाइन आइतबार जडान भइसकेको प्राधिकरणले आइतबार जारी गरेको विज्ञप्तिमा उल्लेख छ । सेवा प्रदायकहरूले पछिल्लो ५ वर्षदेखि उपभोक्तासँग पैसा असुलेर प्राधिकरणलाई भाडा नबुझाएको र जथाभावी तार तानेर सहर कुरूप बनाएको समेत उसको आरोप छ ।"
इलेक्ट्रोनिक्स सामग्रीमा अफरैअफर,"अनलाइन सपिङ, रङ र इन्टरनेट कम्पनीका पनि छुट योजनाअनलाइन सपिङ प्लेटफर्म, रङ उत्पादक र इन्टरनेट सेवा प्रदायक कम्पनीहरूले पनि चाडबाडलाई लक्ष्य गर्दै थरीथरीका छुट तथा उपहारका प्याकेज ल्याएका छन् । अनलाइन सपिङ दराजले दराज दसैं धमाका, केएनपी नेपालले दसैंमा केएनपीको रङमा दंग, वर्ल्डलिंक कम्युनिकेसनले दसैंको बहार बडा उपहार र भायनेटले भायनेट बडा दसैंमा, बडा स्पिड, बडा टीभी अफर नामक योजना ल्याएको हो । दराजका ग्राहकले बम्पर उपहारमा टीभीएस एनटर्क १२५ स्कुटर जित्न सक्नेछन् । कुनै पनि सामग्रीको खरिदमा अनलाइन प्रिपेमेन्ट गर्दा २० प्रतिशत छुट, निःशुल्क सिपिङ, ५ हजार रुपैयाँसम्मको मेगा भौचर र एक रुपैयाँमै ५० हजार रुपैयाँ बराबरको उत्पादन जित्न सकिने अवसरसमेत रहेको कम्पनीको भनाइ छ । केएनपीको योजनाअनुसार लक्की ड्रमार्फत हरेक साता १ जना विजेताले २० हजार रुपैयाँसम्म जित्न सक्नेछन् भने १ जनाले ५ लाख रुपैयाँ नगद पुरस्कार पाउनेछन् ।दसैं तथा तिहार विशेष २० हजार रुपैयाँ बराबरको सेवासहितको प्याकेज योजना वर्ल्डलिंकले ल्याएको छ । यसमा प्रयोगकर्ताले मासिक ११ सय रुपैयाँमा ४० एमबीपीएस गतिको इन्टरनेट प्याकेज पाउनेछन् । यस प्याकेजमा एउटा नेटटीभी निःशुल्क उपलब्ध हुनेछ । यसका लागि प्रयोगकर्ताले १२ महिनाको प्याकेज लिनुपर्ने कम्पनीले जानकारी दिएको छ । यसैगरी, भायनेटले इन्टरनेट तथा भाय टीभी प्याकेजहरूका साथ ३२ र ५५ इन्चको एमआई एन्ड्रोइड टीभीमा छुट दिनेछ । यसमा ग्राहकले भायनेटको इन्टरनेट र भाय टीभीको कम्बो प्याकेजको वार्षिक सदस्यतामा उच्च गतिको इन्टरनेट पाउन सक्नेछन् ।"
नेप्से घटेको घट्यै,"(काठमाडौं)  सेयर बजारमा घट्ने क्रम आइतबार पनि जारी रह्यो । अघिल्लो कारोबार दिन करिब साढे ३२ अंक घटेर बन्द भएको नेप्से आइतबार करिब ५६ अंकले कमी आएको छ । यो गिरावटसँगै सेयर कारोबार मापक नेप्से परिसूचक २ हजार ५ सय ७७५० विन्दुमा बन्द भएको छ । अघिल्लो कारोबार दिनको तुलनामा यो २१२ प्रतिशत कम हो । राष्ट्र बैंकले मौद्रिक नीति जारी गरे (भदौ पहिलो साता) यता धेरैजसो दिन सेयर बजार घटिरहेको छ । मौद्रिक नीतिमार्फत राष्ट्र बैंकले सेयर कर्जामा सीमा लगाएपछि बजार प्रभावित भएको रूपमा विश्लेषण गरिएको छ । राष्ट्र बैंकले मौद्रिक नीतिमार्फत एक वित्तीय संस्थाबाट बढीमा ४ करोड र सबै बैंक तथा वित्तीय संस्थाबाट बढीमा १२ करोड रुपैयाँभन्दा सेयर कर्जा लिन नपाइने व्यवस्था गरेको छ । यही व्यवस्थाका कारण सेयर बजार बढ्न नसकेको लगानीकर्ताको आरोप छ । उक्त दिन करिब ५२ हजार ३ सय कारोबारबाट २ सय ३२ कम्पनीका ८९ लाख ४८ हजार ९ सय ३७ कित्ता सेयर किनबेच भए । ती किनबेचमा ४ अर्ब ११ करोड ३८ लाख रुपैयाँ बराबरको सेयर कारोबार भएको छ । अघिल्लो कारोबार दिनको तुलनामा यो बढी हो । गत बिहीबार सेयर बजारमा ३ अर्ब ७० करोड रुपैयाँ बराबरको सेयर कारोबार भएको थियो । केही दिनयता परिसूचकसँगै कारोबार रकममा पनि कमी आएको छ । नेप्से घटेपछि सेयर बजारको आकार (कुल बजार पुँजीकरण) पनि घटेर ३६ खर्ब ८ अर्ब रुपैयाँ कायम भएको छ । अघिल्लो दिनको तुलनामा यो करिब ८० अर्ब रुपैयाँले कम हो । गत बिहीबार कुल बजार पुँजीकरण ३६ खर्ब ६७ अर्ब रुपैयाँ थियो । सोही दिन नेप्सेको वर्गीकरणमा क वर्गका कम्पनीको सेयर कारोबार मापक सेन्सेटिभ परिसूचक २२३ प्रतिशत र व्यापारमा रहेका सबै कम्पनीको सेयर कारोबार मापक फ्लोट परिसूचक २१ प्रतिशतले घट्यो ।आइतबार कारोबारमा आएकामध्ये सबै उपसमूहको परिसूचक घटेपछि समग्र नेप्सेमा दबाब परेको हो । तीमध्ये वित्त कम्पनी उपसमूहको परिसूचक सबैभन्दा बढी ४३३ प्रतिशतले घटेको छ । त्यसैगरी, बैंकिङ उपसमूहको परिसूचक १५७, ब्यापारको १८१, होटल एन्ड टुरिजमको ३३३, विकास बैंकको २९२, हाइड्रोपावरको ३९६, निर्जीवन बिमाको १६३, उत्पादन तथा प्रशोधनको १७१ प्रतिशतले घटे ।"
फोर्ड एभरेस्टको बुकिङ खुला,"काठमाडौं (कास) नेपालका लागि फोर्ड गाडीको आधिकारिक विक्रेता जीओ अटोमोबाइल्स प्रालिले फोर्ड नेपालले प्रिमियम एसयूभी सेग्मेन्टअन्तर्गत फोर्ड एभरेस्टको बुकिङ खुलाएको छ । अन्तर्राष्ट्रिय बजारबाट २१३ पीएस पावर र ५०० एनएम टर्क प्रदान गर्ने नयाँ गाडी न्यू एभरेस्ट २० लिटर वाईटर्बोलाई नेपाली बजारमा बुकिङ खुलाएको हो । १० स्पिड अटोमेटिक ट्रान्समिसन र सेलेक्टसिफ्ट रहेको यसले सजिलै गति लिन सघाउँछ । र, चाहिएको रेन्जमा गियर लक गर्न सकिने सुविधा पनि यसमा छन् । यसको सुरुवाती नेपाली मूल्य १ करोड ९९ लाख रुपैयाँ छ ।"
ब्ल्याक प्लस डेकरको स्क्र्याच योजना,काठमाडौं (कास) इलेक्ट्रोनिक्स ब्रान्ड ब्ल्याक प्लस डेकरले दसैं र तिहारलाई लक्ष्य गर्दै दसैंतिहार लक्की स्क्र्यच योजना ल्याएको छ । योजनाअन्तर्गत ग्राहकले ब्ल्याक प्लस डेकर ब्रान्डका कुनै पनि सामान किन्दा एउटा स्क्र्याच कार्ड पाउनेछन् । यसबाट एक लाख रुपैयाँसम्मको हात खाली नजाने क्यास प्राइज तत्काल पाउन सकिने कम्पनीले बताएको छ । साथै लक्की ड्रअन्तर्गत मासिक र बम्पर उपहार पनि जित्न सकिने कम्पनीले जनाएको छ । लक्की ड्रअन्तर्गत मासिक उपहारमा दुई जना लक्की विजेताले ब्ल्याक प्लस डेकरको ओएफआर ओएल हिटर र ओटीजी ओभन जित्न सक्नेछन् । बम्पर उपहारमा एक जना भाग्यशाली ग्राहकले एलजीको नौ केजी फ्रन्ट लोड वासिङ मेसिन जित्न सक्नेछन् । ब्ल्याक प्लस डेकर ब्रान्डको आधिकारिक बिक्रेता चौधरी ग्रुपअन्तर्गत सीजी ईओएल हो ।
जगदम्बा मोटर्सको एनटर्कियन राइड,काठमाडौं (कास) टीभीएस मोटर कम्पनीको आधिकारिक वितरक जगदम्बा मोटर्स प्रालिले आफ्नो एनटर्क परिवारमा ५० हजार सदस्य पुगेको उपलक्ष्यमा सेलिब्रेसन राइड आयोजना गरेको छ । शनिबारको नक्सालस्थित टीभीएस सोरुमदेखि धुलिखेलको मिराबेल रिसर्ट होटलसम्म राइड गरिएको थियो । दर्ता गरिएकामध्ये चुनिएका एनटर्किइनहरूलाई एकै ठाउँमा ल्याउने र एक एनटर्किएन क्लब गठन गर्नु सेलिब्रेसनको मुख्य उद्देश्य रहेको कम्पनीले जनाएको छ ।
यतीको दसैं योजना,"काठमाडौं (कास) यती एयरलाइन्सले यात्रुलाई लक्ष्य गरी दसैं, तिहार र छठ पर्व उपहार योजना सार्वजनिक गरेको छ । योजनाअनुसार एयरलाइन्सका यात्रुले स्कुटरदेखि हीरासम्मका उपहार प्राप्त गर्न सक्नेछन् । यो योजना असोज २१ देखि कात्तिक २४ सम्म यतीमार्फत उडान गर्ने यात्रुमा लागू हुने कम्पनीले जनाएको छ । योजनाअन्तर्गत प्रथम विजेतालाई यमाहाको फेसिनो १२५ एफआई स्कुटर, दोस्रो विजेता एक जोडीका लागि दुबई जानेआउने हवाई टिकट र तेस्रो हुनेलाई हीराको टप प्रदान गरिने एयरलाइन्सले बताएको छ ।"
म्यारियटमा फिटक्याट,काठमाडौं (कास) काठमाडौंस्थित म्यारियट होटलमा जिम र साइक्लिङका लागि आवश्यक कपडाको ब्रान्ड फिटक्याट सञ्चालनमा आएको छ । यहाँ महिला र पुरुषका लागि चार हजारदेखि आठ हजारसम्मका जिम र साइक्लिङमा प्रयोग हुने सामग्री पाइने फिटक्याटले जनाएको छ ।
अनिच्छित शिशु हत्या मुद्दामा किशोरीमाथि उदारता देखाउन सर्वोच्चको आदेश,"(काठमाडौं)  सर्वोच्च अदालतले अनिश्चित गर्भधारणपछि जन्माएको शिशुको ज्यान लिएकी किशोरीलाई चर्को सजाय गर्न उपयुक्त नहुने निर्णय गरेको छ ।पर्वत जिल्ला अदालतले १६ वर्ष ८ महिना कैद सजाय हुन सक्ने अवस्थामा ती किशोरीको अवस्था विचार गर्दै साढे १२ वर्ष कैद हुने ठहर्याएको थियो । त्यसलाई उच्च अदालत पोखरा, बागलुङ इजलासले पाँच वर्षमा झारेको थियो । सर्वोच्चले त्यसलाई पनि घटाएर दुई वर्ष कैद हुने फैसला गरेको हो । न्यायाधीश ईश्वरप्रसाद खतिवडा र हरिप्रसाद फुयालको इजलासले असुरक्षित यौनसम्बन्ध हुन गई गर्भ रहन गएको र सामाजिक लाञ्छनाबाट बच्न जन्मेको बच्चाको हत्या गरेको परिस्थितिलाई विचार गरी न्यूनतम सजाय गर्न उपयुक्त हुने भन्दै दुई वर्ष कैद गर्ने आदेश गरेको हो । २०७५ भदौ १८ मा पर्वतको फलेवास१० को ठूलो कुलोमा मृत नवजात शिशु बग्दै गरेको गाउँलेले फेला पारेका थिए । कुलोबाट निकालेर गाउँलेले प्रहरीलाई खबर गरे । अनुसन्धान सुरु भयो । दुई दिनपछि प्रहरीले स्थानीय १६ वर्षीया किशोरीलाई पक्राउ गर्यो । मुद्दा प्रयोजनका लागि उनलाई ४४ कुस्मा (९) नाम दिइएको छ । प्रहरी र अदालतमा बयानका क्रममा ४४ कुस्मा (९) ले भदौ १८ को बिहान आफूले सन्तान जन्माएर कुलोमा बगाएको बताएकी थिइन् । उनले फेसबुकबाट परिचय भएका गणेश भन्ने मनबहादुर मल्लसँगको सम्पर्कबाट उक्त बच्चा जन्मिएको बताइन् । गर्भ रहेपछि मल्ललाई जानकारी गराउँदा जन्मेपछि मारेर फालिदिनू भनेकाले आफूले त्यसै गरेको बताइन् । प्रहरीले दुवै जनाविरुद्ध मुद्दा चलायो । मल्लले आफूमाथिको अभियोग अस्वीकार गरे । ४४ कुस्मा (९) ले शारीरिक सम्पर्क भएको भनेको मितिमा आफू म्यादी प्रहरी बनेर चौकीमा रहेको दाबी गरे । जिल्ला न्यायाधीश सूर्यबहादुर थापाले नवजात शिशु, ४४ कुस्मा (९) र मल्लको डीएनए जाँच गर्न भन्यो । विधि विज्ञान प्रयोगशालामा गरिएको परीक्षणमा उनीहरूको डीएनए म्याच भयो । जिल्ला न्यायाधीश थापाले शिशु हत्यामा २५ वर्ष सजाय हुने कानुनी व्यवस्था भएको तर, ४४ कुस्मा (९) १८ वर्षभन्दा कम उमेरकी भएकाले उनलाई वयस्क व्यक्तिलाई हुने सजायको दुई तिहाइ मात्र (१६ वर्ष ८ महिना) सजाय हुने ठहर गरे । तर, उनले अनुसन्धान र न्यायिक कार्यमा सहयोग पुर्याएको भन्दै सजाय घटाएर १२ वर्ष ६ महिनामा झारिदिए । २०७५ को फागुन ८ मा मल्ललाई मतियार ठहर गर्दै ६ वर्ष सजाय हुने फैसला गरे । जिल्ला अदालतको फैसलाविरुद्ध ४४ कुस्मा (९) उच्च अदालत बागलुङ गइन् । आफू १६ वर्षकी किशोरी भएकाले ठीकबेठीक छुट्याई निर्णय गर्न नसक्ने अवस्थामा भएकी, मनबहादुर मल्लले कृत्रिम मायाप्रेममा पारेर शारीरिक सम्पर्कपश्चात् वास्ता गर्न छाडेका, बच्चा जन्मिएपछि मारेर फालिदिनू भन्दै सम्पर्कविहीन भएका र घरपरिवार र छरछिमेकीले के भन्लान् भन्ने तनावका बीच ९ महिनासम्म गर्भ लुकाएर बाँच्नुपरेको परिस्थितिलाई विचार गर्न उनले उच्च अदालतलाई आग्रह गरिन् । परिवार र समाजबाट तिरस्कृत हुनुपर्ने भय र लोकलाज तथा घृणाबाट बच्नका लागि शिशुलाई फाल्नुबाहेक आफूसँग कुनै विकल्प नभएको भन्दै उनले उच्च अदालतसमक्ष सजाय घटाइदिन माग गरिन् । २०७६ को जेठ २३ मा उच्च अदालतका न्यायाधीशद्वय शेषराज सिवाकोटी र शकुन्तला घिमिरेले ४४ कुस्मा (९) को सजाय १२ वर्ष ६ महिनाबाट पाँच वर्षमा र मल्लको सजाय ६ वर्षबाट चार वर्षमा झारिदिए । यसविरुद्ध सर्वोच्च अदालतमा पुनरावेदन परेन । तर, तल्ला अदालतका कतिपय फैसला सर्वोच्चले आफैं जाँच्नुपर्ने कानुनी आधारमा यो मुद्दा सर्वोच्च अदालत आइपुग्यो । साधक जाँच भनिने उक्त प्रक्रियाबाट आएको यो मुद्दामा फैसला गर्दै न्यायाधीशद्वय खतिवडा र फुयालले सजाय घटाएर दुई वर्ष मात्र कैद गर्दा पनि पुग्ने ठहर गरेका हुन् । सम्बन्धित महिलाको आत्मसम्मान, समानताको हक र समाजमा महिलाको परिवर्तित पहिचानसमेतलाई मध्यनजर गरी यस प्रकृतिको कसुरमा न्यूनतम सजाय गर्दा पनि न्यायको मकसद पूरा हुने नै देखिन्छ, सजाय घटाइदिने आधारका रूपमा न्यायाधीशद्वयले उल्लेख गरेका छन् । सर्वोच्च अदालतले आइतबार सार्वजनिक गरेको फैसलाको पूर्णपाठमा लेखिएको छ, अनपेक्षित गर्भधारणबाट जन्मिएका शिशुका कारण महिलाले सामाजिक रूपमा बहिस्कृत हुनुपर्ने र लामो समयसम्म सामाजिक लाञ्छनाको कारण आफ्नो इज्जत र प्रतिष्ठामा लागेको दाग बोकी हिँड्दा मानसिक अवस्थामा समेत विचलन आउन सक्छ । यस्तो कसुरमा सम्बन्धित महिलाको उमेर, सामाजिक परिस्थिति वा लोकलाजको अवस्थालगायत कुराहरूलाई समेत विचार गरी कम सजाय गर्नु न्यायिक दृष्टिकोणबाट उपयुक्त देखिन्छ । सामाजिक तिरस्कार तथा लोकलज्जाबाट बच्न आपराधिक कार्यको परिणामका सम्बन्धमा कुनै सोचविचारै नगरी शिशु जन्मनासाथ शिशुलाई जन्म दिने आमाले हत्या गरेको तथा प्रारम्भदेखि नै कसुर स्वीकार गरी न्यायिक प्रक्रियालाई सहयोग पुर्याएकाले ऐनअनुसार सजाय गर्दा चर्को पर्न जाने अवस्था र परिस्थितिलाई समेत विचार गरी निजलाई दुई वर्ष कैद गर्दा पनि कानुनको मकसद पूरा हुने देखिन्छ ।२०७७ फागुन ७ मा सर्वोच्च अदालतले यो फैसला गर्दासम्म ४४ कुस्मा (९) साढे २ वर्ष कैद सजाय भुक्तान गरिसकेकी थिइन् । त्यसैकारण उनी सर्वोच्चको फैसला आएकै दिन कारागारबाट छुटेकी छन् ।"
वीरबहादुरलाई अस्ट्रेलियाबाट सहयोग,"काठमाडौं (कास) दोलखाका वीरबहादुर सुनुवारबारे लेखिएको कवितामार्फत नगद सहयोग जुटेको छ । कान्तिपुर दैनिकको असोज २ को अंकमा सिंहदरबार रंग्याउन आएका ९० वर्षीय वृद्ध शीर्षकमा दोलखाको तामाकोसीका सुनुवारबारे समाचार छापिएको थियो । उक्त समाचार पढेपछि कवि भोजराज न्यौपानेले सुनुवारलाई पात्र बनाई साहित्य पोस्ट अनलाइनमा ३ असोजमा सिंहदरबारको रंग कविता लेखेका थिए । उक्त कविता पढेर अस्ट्रेलियामा बसिरहेका दोलखाका व्यवसायी रामजी बस्नेतले ५० हजार सहयोग गरेका हुन् । कविता पढेपछि अस्ट्रेलियामा रहेका भाइ रामजीले केही सहयोग पठाउँछु भनी खबर पठाउनुभयो, काठमाडौं शान्तिनगरमा सहयोग हस्तान्तरण गर्नुअघि कवि न्यौपानेले भने, सम्भवतः कविता पढेर, कवितामा उल्लेख गरिएको पात्रलाई सहयोग जुटेको यो पहिलो घटना होला । सुनुवारलाई यसअघि कान्तिपुर दैनिकको समाचार पढेर साहित्यकार गणेश रसिकले उनकै डेरामा पुगेर २० हजार नगदसहित सहयोग प्रदान गरेका थिए ।"
९ जिल्लामा वर्ष दिन नपुग्दै फेरिए प्रजिअ,"काठमाडौं (कास) गृह मन्त्रालयले खटाइएको एक वर्ष नपुग्दै ९ जिल्लाका प्रमुख जिल्ला अधिकारी (प्रजिअ) को सरुवा गरेको छ । सरुवा भएपछि रिक्त स्थानमा मन्त्रालय र मातहत युनिटमा कार्यरत सहसचिव र उपसचिवलाई काजमा खटाइएको हो । यसअघि भदौ ३० मा गृहमन्त्री बालकृष्ण खाँणले काठमाडौं, भक्तपुर र ललितपुरसहित १२ जिल्लामा प्रजिअ हेरफेर गरेका थिए ।त्यसको दुई सातापछि शुक्रबार १६ सहसचिव र उपसचिवको काज सरुवा भएकामा १० जिल्लामा प्रजिअ फेरिएको हो । तीमध्ये ५ देखि १० महिनाअघि खटिएका प्रजिअहरू मन्त्रालय तानिएका छन् । कास्की, डडेलधुरा, लमजुङ, भोजपुर, डोटी, मुगु, मनाङ, म्याग्दी, रसुवा र तेह्रथुमका प्रजिअको सरुवा गरी रिक्त स्थानमा सहसचिव र उपसचिवलाई काजमा खटाइएको हो । त्यसमध्ये तेह्रथुमका जयराज भण्डारीबाहेक अन्य प्रजिअ ती जिल्लामा खटिएको वर्ष दिन पनि पुगेको छैन । सरकार परिवर्तन भएसँगै आफूअनुकूल र निकटलाई प्रजिअ बनाएर पठाउने विगतको अभ्यासलाई गृहमन्त्री खाँणले पनि निरन्तरता दिएका हुन् । निजामती सेवा ऐन र नियमावलीमा कर्मचारीलाई सामान्यतः सुगममा २ वर्ष र दुर्गममा डेढ वर्षसम्म काम गर्न दिने व्यवस्था छ । तर गृहले यो प्रावधानविपरीत प्रजिअलाई सम्बन्धित जिल्लामा एक वर्ष पनि काम गर्न दिएन । २०७७ फागुन १४ मा कास्कीमा प्रजिअ बनेका थानेश्वर गौतम ७ महिना नबित्दै गृहमा तानिएका छन् । गृह मन्त्रालयका सहसचिव जयनारायण आचार्यलाई कास्कीमा काज सरुवा गरिएको छ । आचार्य हुम्लाको नाम्खास्थित नेपालचीन सीमा विवाद अध्ययनका लागि गठित छानबिन समितिका संयोजक थिए ।"
चाडपर्वमा प्रजिअ र सुरक्षा प्रमुख बिदा बस्न नपाउने,"काठमाडौं (कास) गृह मन्त्रालयले देशभरका प्रमुख जिल्ला अधिकारी (प्रजिअ) र जिल्ला सुरक्षा प्रमुखलाई चाडपर्व अवधिभर बिदा नबस्न निर्देशन दिएको छ । गृहको निर्देशनसँगै अत्यावश्यक काम र गृह मन्त्रालयको अनुमतिबिना प्रजिअसहित गृह मन्त्रालयमातहतका सुरक्षा प्रमुखले आफू कार्यरत जिल्ला छाडेर बाहिर जान पाउने छैनन् । निर्देशनसँगै नेपाल प्रहरी र सशस्त्र प्रहरीका जिल्ला प्रमुखलाई पनि चाडपर्वमा घरबिदामा जान रोक लगाइएको छ । यसैगरी चाडपर्वको समयमा २४ सै घण्टा सर्वसाधारणको ठाडो निवेदन दर्ता र गुनासो गर्न मिल्ने व्यवस्था मिलाउन पनि गृहले ७७ वटै जिल्ला प्रशासन कार्यालयलाई परिपत्र गरेको छ । जिल्लाको अवस्थाअनुसार पर्व सुरक्षा योजना लागू गर्न पनि गृहले निर्देशन दिएको छ । नेपालीहरूका प्रमुख चाड दसैं, तिहार, नेपाल संवत्, छठलगायत नजिकिँदै छन् । गृहको निर्देशनपछि देशभरका जिल्लाको अवस्था हेरी जनपद र सशस्त्र प्रहरीका जनशक्ति परिचालित हुने गरी विशेष सुरक्षा योजना लागू गरिएको छ । पर्वलाई लक्षित गरी सबै जिल्लामा बजार अनुगमनलाई पनि बढाइएको गृह मन्त्रालयका प्रवक्ता फणीन्द्रमणि पोखरेलले जनाए । उनले चाडपर्व सुरक्षा योजनाअन्तर्गत प्रमुख जिल्ला अधिकारी र जिल्लास्थित सुरक्षा प्रमुखलाई बिदामा नबस्न निर्देशन दिइएको बताए । चाडपर्व अवधिभर जिल्लास्थित प्रजिअ र सुरक्षा प्रमुखलाई बिदा नबस्न मन्त्रालयबाट निर्देशन गइसकेको छ, यसलाई पालना गर्ने र बिदाको समयमा पनि जनगुनासा सुनुवाइ तथा ठाडो उजुरी दर्ताको प्रबन्ध मिलाउन देशभरका प्रशासन कार्यालयलाई निर्देशन दिइएको छ, पोखरेलले भने ।"
प्रशिक्षकका 'माइन्ड गेम,"ॅइतिहासकै महत्त्वपूर्ण खेलकप्तान तथा गोलरक्षक किरण लिम्बुले श्रीलंकाविरुद्ध सोमबार हुने खेललाई नेपाली फुटबल इतिहासकै सर्वाधिक महत्त्वपूर्ण खेलको संज्ञा दिएका छन् । उनले भने, हाम्रा लागि यो निकै महत्त्वपूर्ण खेल रहेको छ । त्यसैले हामी शतप्रतिशत मिहिनेतसाथ खेल्नेछौं र जितका लागि प्रयास गर्नेछौं । हाम्रो खेल ३ अंककै लागि हुनेछ ।माल्दिभ्सलाई पहिलो खेलमा हराएको नेपालले श्रीलंकालाई पनि पराजित गर्न सके, फाइनल प्रवेशको सम्भावना बलियो बनाउन सक्नेछ । साफ च्याम्पियनसिप इतिहासमा नेपाल र श्रीलंकाबीच अहिलेसम्म ५ खेल भएको छ । त्यसमध्ये एकै खेलमा मात्र नेपाल विजयी छ । नेपालले अन्तिम पटक सन् १९९९ को साफ च्याम्पियनसिपमा श्रीलंकालाई हराएको थियो ।श्रीलंकाको पक्षमा ३ जित छ भने १ खेल बराबरीमा टुंगिएको छ । सन् २०१५ को केरला साफमा नेपालले पछिल्लो पटक श्रीलंकाको सामना गरेको थियो । त्यसमा इन्ज्युरी समयको गोल मदतमा श्रीलंकाले १० को जित निकालेको थियो । त्यही हारले अन्ततः नेपालको सेमिफाइनल पुग्ने बाटो रोकिएको थियो ।बंगलादेशविरुद्धको खेलमा रातो कार्ड खाएका टिमका मुख्य खेलाडी डसकन पुल्सार योगेन्द्रन हुने छैनन् । उनी टिमकै मुख्य डिफेन्डर हुन् । श्रीलंकाली प्रशिक्षक एलगिचले पनि मानेका छन्, योगेन्द्रनको अनुपस्थिति टिमका लागि पक्कै ठूलो घाटा हो । नेपाली टिममा भने चोटको कुनै समस्या रहेको छैन ।"
"अविनाश चम्किए, शंखमूल प्लेअफमा","ढुकुको सान्त्वना जितआइतबारै ढुकु फुटसल हबले स्काइ गोल्समाथि ७५ को जित निकाल्यो । यो जित ढुकुका लागि सान्त्वना थियो भने गोल्सलाई हारले प्लेअफ सम्भावना अन्त्य भएको थियो । ढुकुले ८ खेलबाट १० अंक बनाएको छ । हारपछि समान खेलबाट १० अंक नै रहेको स्काइ गोल्स यो सिजन ए डिभिजनमै रहनेछ । दुवै टोलीले प्रतियोगितामा उपाधि लक्ष्य राखेका थिए । ढुकुका प्रशिक्षक राज महर्जनले शुभचिन्तकलाई सान्त्वना खुसी दिन पनि जित आवश्यक रहेको बताए । हामीले यसअघि राम्रो प्रदर्शन दिन नसक्दा शुभचिन्तकको धेरै नै मन दुखेको छ । उहाँहरूलाई सहानभूति दिन भए पनि हामीलाई यी खेलहरू जित्नैपर्ने थियो, महर्जनले भने, खेलाडीहरूले सान्त्वना जितबाट मनोबल कायम राख्ने प्रयासमा छन् ।गोल्सका प्रशिक्षक रमेश सिन्केमानले चाहिँ खेलाडीको इगो समस्याका कारण प्रतियोगितामा राम्रो गर्न नसकिएको खुलासा गरे । हामीले पाएका अवसर उपयोग गर्न सकेनौं । हामी हाम्रै कारणले पराजित हुनुपरेको हो । खेलाडीबीचको तालमेल हुन सकेन र खेलाडीमा केही हदसम्म इगो समस्या पनि देखियो । उनीहरू अनुशासित भएनन् । टिमभावना नै रहेन । खेलाडीहरू सबैलाई सुरुआती सेटमा पर्नुपर्ने । टिममा नपरेपछि उनीहरूमा समस्या देखिन्छ, उनले कान्तिपुरसँग भने, पहिलोपल्ट प्रशिक्षकको भूमिकामा थिएँ । त्यसैले यो प्रतियोगिताबाट धेरै कुरा सिकेर जाँदै छु । खेलमा ढुकुका विक्रान्त नरसिंह राणा एक्लैले ४ गोल गरे । अमित लामा, उर्केन शेर्पा र प्रसिद्ध लामाले ११ गोल गरे । स्काइ गोल्सका अमित तामाङले २ गोल गरे । मनोज राई, आशिष सुनाम र कप्तान सन्जोग चाम्लिङले ११ गोल गरेका थिए ।"
राजवैद्य एटीटीयूमा,"काठमाडौं (कास) एसियन टेबलटेनिस युनियन (एटीटीयू) को आइतबार कतारको दोहामा सम्पन्न कंग्रेसले अखिल नेपाल टेबलटेनिस संघका अध्यक्ष चतुरानन्द राजवैद्यलाई काउन्सिल सदस्यमा चयन गरेको छ । उनी एटीटीयू सदस्यमा चयन भएको यो दोस्रोपल्ट हो ।कतारमा भएको २५ औं एसियाली टेबलटेनिस च्याम्पियनसिपका अवसरमा एटीटीयूको कंग्रेस पनि भएको हो । त्यसक्रममा राजवैद्य चार वर्षका लागि काउन्सिल सदस्यमा सर्वसम्मत चयन भएका हुन् । नेपाल एटीटीयूको संस्थापक सदस्य भएको आधारमा उनलाई एसियाली टेबलटेनिसको महत्त्वपूर्ण पदमा चयन गरिएको हो । दोहामा एसियाली टेबलटेनिस च्याम्पियनसिप अक्टोबर ५ सम्म चल्नेछ ।टेबलटेनिस प्रशिक्षक शंकर गौतम एटीटीयूको दक्षिण एसियाबाट उपाध्यक्षमा चयन भएका छन् । यस पदमा भारत र नेपालका पदाधिकारी चयन भएकोमा गौतमले चारवर्षे कार्यकालको दोस्रो दुई वर्ष क्षेत्रीय उपाध्यक्षको पद सम्हाल्नेछन् । भारतीय प्रतिनिधिले सुरुआती दुई वर्ष जिम्मेवारी सम्हाल्ने निर्णय बैठकले गरेको हो ।एटीटीयूको थप तीन कमिटीमा नेपाली प्रतिनिधिको चयन सदस्यका रूपमा भएको छ । त्यसअनुसार एटीटीयूअन्तर्गत टेक्निकल कमिटीमा टेबलटेनिस संघका कोषाध्यक्ष तेजेन्द्रसिंह महरा, भेट्रान, एजुकेसन एन्ड ट्रेनिङ कमिटीमा प्रथम उपाध्यक्ष धर्ममान वज्राचार्य तथा मिडिया कमिटीमा हिमेशरत्न वज्राचार्य चयन भएका छन् । यसको कार्यकाल पनि चार वर्षको हुनेछ ।एटीटीयूमा नेपाल प्रतिनिधिको यो चयनले एसियाली टेबलटेनिसमा नेपालको बलियो र महत्त्वपूर्ण उपस्थिति रहने अध्यक्ष राजवैद्यले बताएका छन् । उनले भने, एसियाली टेबलटेनिस युनियनको संस्थापकमध्ये एक नेपाल हो र यस क्षेत्रको टेबलटेनिसमा नेपालको जहिल्यै पनि बलियो र सक्रिय उपस्थिति छ । अब योक्रम आउने चार वर्षमा पनि कायम रहनेछ ।"
करातेलाई जर्मनीमा चार ४ स्वर्ण,काठमाडौं (कास) जर्मनीमा भएको चेम्निज ओपन कराते च्याम्पियनसिपमा नेपालले ४ स्वर्ण पदक जितेको छ । ४ स्वर्णसहित नेपालले थप २ कांस्य पदक जित्यो । प्रतियोगितामा ३ नेपाली खेलाडीले सहभागिता जनाएकामा सबैले दोहोरो पदक जितेका हुन् । सागका स्वर्णधारी मन्देकाजी श्रेष्ठले दोहोरो स्वर्ण जिते । उनले पुरुष सिनियर एकल काता र ३० वर्षमाथि उमेरसमूहमा स्वर्ण जितेका हुन् । मन्देकाजीले १३ औं दक्षिण एसियाली खेलकुद (साग) मा पनि दोहोरो स्वर्ण जितेका थिए ।सागकै कांस्य विजेता मुकुन्द्र महर्जनले कुमुतेको ७५ केजीमुनि कांस्य र ३० वर्षमाथि स्वर्ण जिते । सुमन तिमल्सिनाले पुरुष सिनियर एकल कातामा कांस्य र आफ्नो उमेर समूहमा स्वर्ण जितेको अफिसियल स्वच्छम् गुरुङले जानकारी गराए ।

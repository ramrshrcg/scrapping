शीर्षक,विवरण
"जलहरीमा ११ किलो सुन गडबडी, मुद्दाको तयारी","अहिलेसम्म भने अख्तियारले ढकाल र थापासँग १२१२ घण्टा बयान लिएको छ ।अख्तियारले तत्कालीन सदस्यसचिव ढकाल, कोषाध्यक्ष थापा, कार्यकारी निर्देशक घनश्याम खतिवडा, परिषद् सदस्यहरू भगवतीप्रसाद देव र ध्रुव उप्रेती, निर्देशक भोलाप्रसाद सिटौलालगायत यसमा मुछिएका सबैसँग बयान लिइसकेको छ । कालिगड उपेन्द्र बाराही (शिल्पकार) सँग पनि अख्तियारले बयान लिएको छ । जलहरी निर्माणको अनुगमन तथा नियमनका लागि कोष परिषद् बैठकबाट तत्कालीन संस्कृति, पर्यटन तथा नागरिक उड्डयनमन्त्री भानुभक्त ढकालले सचिव यादवप्रसाद कोइरालाको संयोजकत्वमा समिति गठन गरेका थिए । तर, आफ्नो जिम्मेवारी पूरा नगरेको भन्दै समितिमा रहेका कर्मचारीमाथि पनि अख्तियारले सोधपुछ गर्न लागेको छ । पशुपति क्षेत्र विकास कोषको सुरक्षार्थ खटिएका प्रहरी, सशस्त्र प्रहरी र सैनिकलाई साक्षीका रूपमा प्रस्तुत गर्न अख्तियारले उनीहरूसँग पनि बयान लिन लागेको छ । अख्तियारले असोज पहिलो साता नै पशुपति क्षेत्रको सुरक्षार्थ तैनाथ नेपाल प्रहरीका निरीक्षक टीकाबहादुर कार्की र सशस्त्र प्रहरी निरीक्षक वेद पनेरुसँग साक्षी बयान लिइसकेको छ । अब जलहरीको सुनको बाहिरी सुरक्षा प्रबन्धमा खटिएका सैनिकसँग पनि साक्षी बयान लिन अख्तियारले प्रक्रिया अघि बढाएको हो । अख्तियारका प्रवक्ता नारायणप्रसाद रिसालले भने जलहरी प्रकरणको अनुसन्धान जारी रहेकाले विस्तृत भन्न नमिल्ने प्रतिक्रिया दिए । नेपाली सेनाका प्रवक्ता सहायक रथी सन्तोषबल्लभ पौडेलले जलहरी बनाउन राष्ट्र बैंकबाट सुन ल्याउँदा, भण्डारण गर्दा र कालिगडसम्म पुर्याउँदा बाहिरी सुरक्षामा मात्रै सेनाको भूमिका रहेकाले निर्माण प्रक्रिया र आन्तरिक खटनपटनमा सैनिकको संलग्नता नरहेको बताए । अख्तियारले साक्षीका रूपमा सैनिक कर्मचारीलाई समेत राख्न लागेको विषयबारे कतैबाट पत्र आइनसकेको उनले बताए । जलहरी निर्माणमा हाम्रो भूमिका केकस्तो थियो भन्नेबारे राज्यका आधिकारिक निकायबाट सोधीखोजी भयो भने कार्यादेश र निर्वाह गरिएको जिम्मेवारीबारे जानकारी गराउँछौं, पौडेलले भने ।"
हमालको बचाउमा दाहाल,"चितवन (कास) प्रधानन्यायाधीश चोलेन्द्रशमशेर जबराको कोटा बाट उद्योग, वाणिज्य तथा आपूर्तिमन्त्रीमा गजेन्द्र हमाललाई नियुक्ति गरिएको भन्दै कांग्रेसभित्रै आलोचना भइरहेको छ । तर माओवादी केन्द्रका अध्यक्ष पुष्पकमल दाहालले हमाल कांग्रेसकै भनेर दाबी गरेका छन् । त्यस्तै प्रधानन्यायाधीश जबराले हमाल शेरबहादुर देउवासरहका कांग्रेस भन्दै बारकै पदाधिकारीसँग टिप्पणी गरेका थिए । यसरी दाहाल र जबराले कांग्रेस नेताहरूभन्दा पनि अगाडि बढेर हमालको मूल्यांकन गर्ने प्रतिस्पर्धाका गरिरहेका छन् । शनिबार चितवनमा दाहालले पत्रकारसँग कुरा गर्दै हमाल कांग्रेसको पुरानो मान्छे भएको र उनलाई कांग्रेसले आफ्नो कोटाबाटै मन्त्री बनाएको दाबी गरे । हमालको विषयमा होहल्ला गर्न आवश्यक नै छैन, अहिले चलेका अनावश्यक चर्चाको कुनै तुक छैन, उनले भने । माओवादी केन्द्रका अध्यक्ष दाहालले संसद् नभए पनि ६ महिना मन्त्री हुने संवैधानिक व्यवस्था अनुरूप हमालले नियुक्ति पाएको तर्क गरेका छन् । अघि पनि धेरै यस्ता काम भएका छन् । यो कुनै नौलो विषय होइन, उनले भने, यसमा सेटिङ भन्नु गलत हो । गत वर्ष पहिलो पटक संसद् विघटन हुँदा सेटिङको कुरा चल्यो । त्यसको त हामीले नै हो विरोध गरेको । अहिले मानिसलाई फेरि त्यही भन्न मन लागेर भन्या होलान्, त्यस्तो छैन । बाँके कांग्रेसका पूर्वसभापति हमाल संघीय सांसद नभए पनि शुक्रबार मन्त्री नियुक्त भएका हुन् । उनी प्रधानन्यायाधीश राणाका नातेदार हुन् । राणाकै जोडबलमा उनी मन्त्रिपरिषद्मा परेको भनिएको छ । दाहालले गठबन्धन चुनावसम्मै कायम रहने दाबी गरे । उनले प्रमुख प्रतिपक्ष एमालेसँग संसद् अवरुद्ध गर्ने नैतिक आधार नरहेको बताए । संसद् अवरोध गर्ने राजनीतिक र नैतिक आधार प्रतिपक्षलाई छैन, पटकपटक संसद् विघटन गर्नेहरूले बरु संसद् छाडेर जनतामै गए भयो नि । त्यहाँ बसेर किन अवरुद्ध गर्ने, न तर्क छ, न तथ्य छ, उनले भने ।"
"कृष्णसार बढे, बासस्थान साँघुरो","संख्या वृद्धि भएसँगै अब बासस्थान विस्तार र स्थानान्तरणका विषयमा पनि सोच्नुपर्ने बेला आएको उनले बताए । अहिलेकै अवस्थामा वृद्धि हॅॅंदै गए एकदुई वर्षमै अहिले तारबार गरिएको क्षेत्रले नपुग्ने निकुञ्जका प्रमुख संरक्षण अधिकृत डिलबहादुर पुर्जा पुनले बताए । यस्ता वन्यजन्तुको भायबल पपुलेसन (निश्चित संरक्षित क्षेत्रबाट प्रकृतिमा बाँच्न सक्ने संख्या) सय मानिन्छ, उनले भने, कृष्णसारको संरक्षण कार्ययोजना निर्माणाधीन अवस्थामा रहेकाले यसका विषयमा पनि निर्णय आउला । धेरै संख्यामा हुँदा भालेहरू आपसमै लडाइ गरेर मर्न सक्ने जोखिम भएकाले बिस्तारै जंगलमा छाड्ने वा अन्यत्र स्थानान्तरण गर्ने विषयमा छलफल चलिरहेको उनको भनाइ छ । केही ठाउँबाट माग पनि भएको छ, उनले भने, अब कार्ययोजना बनेपछि निकुञ्जमै छाड्ने वा अन्यत्र सार्ने तय होला । शुक्लाफाँटा राष्ट्रिय निकुञ्जकै अन्य फाँटामा समेत बासस्थान विस्तार गरेर स्थानान्तरण गर्न सकिने अधिकृत पुन बताउँछन् । तर यो निकै खर्चिलो हुन्छ । ५ वर्षअघि शुक्लाफाँटा राष्ट्रिय निकुञ्जबाट बर्दिया र चितवन राष्ट्रिय निकुञ्जमा बाह्रसिंगा स्थानान्तरण गरिएको थियो । त्यही बेला चितवनबाट शुक्लामा गैंडा स्थानान्तरण गरिएको थियो । बाह्रसिंगाको स्थानान्तरण सफल हुन सकेन । कृष्णसारको हकमा भने सफल भएको मान्न सकिने पुन बताउँछन् ।"
गठबन्धनको अबको सरोकार : प्रदेश १ र वाग्मती सरकार,"(काठमाडौं)  विभिन्न विवादका बीच सरकार गठनको ८८ औं दिनमा शुक्रबार मन्त्रिपरिषद्लाई पूर्णता दिएका सत्ता गठबन्धन दलहरूले मुख्य चार विषयलाई आगामी कार्ययोजना बनाउने भएका छन् । नेताहरूका अनुसार दुईवटा प्रदेशमा सरकार हेरफेर, सरकारको काम प्रभावकारी, पार्टीका राष्ट्रिय महत्त्वका कार्यक्रम र तीन तहको चुनावी तयारी गठबन्धनमा रहेका दलहरूका प्रमुख कार्यसूची हुन् ।वाग्मती र प्रदेश १ मा एकीकृत समाजवादीको नेतृत्वमा नयाँ सरकार बनाउने गृहकार्य गठबन्धन दलहरूले थालेका छन् । संघीय सरकारको मन्त्रालय बाँडफाँटसँगै वाग्मती र प्रदेश १ मा मुख्यमन्त्री एकीकृत समाजवादीलाई दिने सहमति भइसकेको छ । वाग्मती प्रदेशकी मुख्यमन्त्री अष्टलक्ष्मी शाक्यले असोज २४ मा विश्वासको मत लिँदै छिन् । उनी अल्पमतमा छिन् । वाग्मतीमा एकीकृत समाजवादीका उपाध्यक्ष राजेन्द्र पाण्डेको नेतृत्वमा सरकार बनाउने सहमति छ । प्रदेश १ मा पनि मुख्यमन्त्री भीम आचार्य अल्पमतमा छन् । उनले विश्वासको मत लिने मिति तय भइसकेको छैन । त्यहाँ एकीकृत समाजवादीकै राजेन्द्र राईलाई मुख्यमन्त्री बनाउने सहमति गठबन्धन दलबीच भएको छ । दलहरूले सरकारको कामलाई सकेसम्म प्रभावकारी बनाउने कार्यसूची बनाएका छन् । विभागीय मन्त्रीमार्फत गठबन्धनले तय गरेका प्राथमिकताअनुसार सरकारका काम प्रभावकारी बनाउने योजना रहेको नेताहरूले बताएका छन् । सरकारका काम प्रभावकारी बनाउन शीर्ष नेता सम्मिलित उच्चस्तरीय संयन्त्र बनाउनेबारे पनि दलहरूबीच छलफल भएको छ । समय कम छ, यस्तो बेला सरकारमा गइसकेका प्रतिनिधिहरूले साझा न्यूनतम कार्यक्रमअनुसार छिटोछरितो काम गर्नुपर्छ, कांग्रेस केन्द्रीय सदस्य पुष्पा भुसालले भनिन्, त्यसका लागि गठबन्धन दलहरूले ध्यानाकर्षण गराइराख्नु पहिलो दायित्व हो ।गठबन्धनका तर्फबाट गत साउन २४ मा ११ बुँदे प्राथमिकतासहित सरकारको साझा न्यूनतम कार्यक्रम सार्वजनिक भएको थियो । गठबन्धनका प्राथमिकता कोभिड १९ को महामारीबाट जनताको जीवनरक्षा गर्ने, संविधानको सर्वोच्चता, कानुनी राज्य र सुशासनको प्रत्याभूति दिने, शान्ति प्रक्रियालाई पूर्णता दिने, सहमतिका आधारमा संविधान संशोधनको पहल गर्नेलगायत छन् । यसबाहेक संघीयता कार्यान्वयनका लागि आवश्यक कानुन बनाउने, महँगी नियन्त्रण तथा भ्रष्टाचारको छानबिन गर्ने, कोभिड प्रभावित क्षेत्रलाई राहत प्याकेज दिने र सन्तुलित परराष्ट्र नीति लिनेलगायत सरकारका प्राथमिकता पनि गठबन्धनले तय गरेको छ । सरकारका काम प्रभावकारी हुने गठबन्धन दलका नेताहरूले दाबी गरेका छन् । राष्ट्रिय स्वाधीनता र संविधान, लोकतन्त्रको रक्षा गर्ने काममा केन्द्रित हुने, प्रतिगमनविरोधी संघर्षका क्रममा हामीले केपी प्रवृत्तिबाट आफूलाई मुक्त गर्ने र विगतमा भएका कमजोरीलाई सच्याउने भनेका थियौं, अब त्यता केन्द्रित हुनुपर्छ, माओवादी केन्द्रका नेता नारायणकाजी श्रेष्ठले भने, कोभिड नियन्त्रणका लागि भ्याक्सिनको व्यवस्था, बाढीपहिरो, डुबानबाट पीडितहरूको पुनःस्थापना, विकास निर्माणलगायतका काममा ध्यान दिने र प्रतिनिधिसभालाई पुरै कार्यकाल चलाएर चुनावमा जाने हो ।गठबन्धन दलहरूको अर्को कार्यसूची पार्टीका आन्तरिक काम व्यवस्थित गर्ने हो । खासगरेर मंसिरमा १४ औं महाधिवेशन गर्न लागेको कांग्रेस र पुसमा राष्ट्रिय सम्मेलन गर्न लागेको माओवादी केन्द्रका लागि आन्तरिक कार्यक्रम महत्त्वपूर्ण छन् । प्रधानमन्त्री शेरबहादुर देउवा आफैं सभापतिको आकांक्षी रहेकाले उनले सरकारका कामसँगै पार्टी महाधिवेशनलाई पनि प्राथमिकतामा राखेका छन् । कांग्रेस नेताहरूले महाधिवेशन कांग्रेस र प्रधानमन्त्री देउवा दुवैका लागि महत्त्वपूर्ण रहेको बताए ।वडादेखि केन्द्रसम्मै नयाँ नेतृत्व चयन गर्ने तयारीमा जुटेको माओवादी केन्द्रले राष्ट्रिय सम्मेलन केन्द्रित कार्यक्रम बनाइसकेको छ । यसपटक माओवादीले निर्वाचित नेतृत्व र चुस्त पार्टी कमिटीको कल्पना गरेको छ । कात्तिक ६ मा गाउँपालिका र नगरपालिका सम्मेलन, कात्तिक ७ देखि मंसिर १४ सम्म संगठन सुदृढीकरण र जनपरिचालन तथा मंसिर १५ मा प्रदेश सम्मेलन गर्ने माओवादीको कार्यतालिका छ । एमाले विभाजित भई बनेको एकीकृत समाजवादी पनि आन्तरिक संगठन निर्माणमा जुटेको छ । उसले राष्ट्रिय सम्मेलन वा महाधिवेशनको घोषणा गरेको छैन तर सबै तहमा पार्टी कमिटी बनाउने अभियान जारी राखेको छ । हालै मात्र उसले पदाधिकारी, केन्द्रीय कमिटी, स्थायी कमिटी र पोलिटब्युरो बनाएको छ । प्रदेशदेखि जिल्लासम्म, पालिकादेखि वडासम्म र जनवर्गीय संगठनका कमिटी बनाउँदै छ ।दुई प्रदेशमा नयाँ सरकार, संघीय सरकारको काम प्रभावकारी र पार्टीका आन्तरिक कार्यक्रमलाई चुनावसँग जोडेर अगाडि बढाउने गठबन्धन दलका नेताहरूको भनाइ छ । निर्वाचन नजिक छ, अब निर्वाचनमा कसरी जाने भन्ने सन्दर्भमा छलफल सुरु गर्नुपर्छ, कांग्रेस नेता भुसालले भनिन् । गठबन्धनमा रहेका माओवादी केन्द्र, एकीकृत समाजवादी, जसपा र राष्ट्रिय जनमोर्चा चुनावसम्मै गठबन्धनको निरन्तरताको पक्षमा छन् । कांग्रेसले भने यसबारे अहिलेसम्म केही निर्णय गरेको छैन । प्रधानमन्त्री देउवा महाधिवेशनपछि पुनः शक्तिशाली भएर गठबन्धनबारे अन्तिम धारणा बनाउने तयारीमा छन् । कांग्रेसले अगाडिको बाटो के लिन्छ, महाधिवेशनपछि मात्रै तय हुन्छ, देउवानिकट एक केन्द्रीय सदस्यले भने ।अन्य दल भने चुनावमा गठबन्धन बनाएर जाने तयारीमा छन् । गठबन्धन भए पनि नभए पनि अब चुनावी तयारी थाल्ने बेला त भइसक्यो नि, एकीकृत समाजवादीका एक केन्द्रीय सदस्यले भने, सकेसम्म हामी पाँचै दल चुनावसम्म जान्छौँ, त्यसो भएन भने कांग्रेसबाहेक चार दलको गठबन्धन बन्ने करिबकरिब निश्चित छ ।सरकारविरुद्ध हुने हमलाको सामूहिक प्रतिवाद पनि गठबन्धन दलका नेताहरूको कार्यसूचीमै छ । नेताहरू गठबन्धनमा रहेका दलहरूबीच विश्वास बढाउने योजनामा छन् । प्रधानमन्त्री देउवाले विपक्षी दलका नेतासँग बढाएको सम्पर्कलाई लिएर गठबन्धनबीच कहिलेकाहीं अविश्वास देखिने गरेको छ । यो सरकारलाई राम्रोसँग चलाउने पहिलो काम हुन्छ, त्यसबाहेक राजनीतिक स्थिरताका लागि पर्याप्त पहल गर्ने काम हुन्छ, एकीकृत समाजवादीका महासचिव बेदुराम भुसालले भने, साथसाथै पार्टीका आन्तरिक काम अगाडि बढ्छन् । कांग्रेसको महाधिवेशन, माओवादी केन्द्रको राष्ट्रिय सम्मलेन हुँदै छ । अन्य दलका पनि सांगठनिक काम छन् । त्यसपछि यो गठबन्धनलाई चुनावसम्म लैजाने प्रयास हुन्छ ।"
देउवाको मिसन फेरि सभापति,"(काठमाडौं)  मन्त्रिपरिषद् विस्तारपछि प्रधानमन्त्री शेरबहादुर देउवाको सम्पूर्ण प्राथमिकता दुई महिनापछि हुने पार्टी महाधिवेशनमा केन्द्रित हुन थालेको छ । घरेलु र बाह्य सम्बन्ध बढाएर आगामी महाधिवेशनमा फेरि सभापति बन्ने मिसन मा उनी अघि बढेका छन् ।पार्टीको १४ औं महाधिवेशनमा सभापति बन्न नसके ७६ वर्षीय देउवा राजनीतिक जीवनबाटै रिटायर्ड मोड मा पुग्ने छन् । लामो समय मन्त्रिपरिषद् विस्तार हुन नसक्दा गठबन्धनको निरन्तरतामाथि आशंका बढ्नुका साथै अर्ली इलेक्सन सम्मको चर्चाले कांग्रेस महाधिवेशनलाई अन्योलमा पारेको थियो । मन्त्रिपरिषद्को गाँठो फुकेपछि तत्काललाई सत्ता गठबन्धनमाथिको संकट टरेको छ । देउवाले अबको दुई महिना पार्टीको आसन्न महाधिवेशनबाट कसरी सभापति दोहोरिने भन्नेमा बढी ध्यान केन्द्रित गर्ने भएका छन् ।गठबन्धन सहज रूपमा अघि बढ्दा पनि एक वर्षपछि मुलुक निर्वाचनमा जान्छ । आफ्नै नेतृत्वमा निर्वाचन गराएर छैटौं पटक प्रधानमन्त्री बन्ने महत्त्वाकांक्षा देउवामा छ । वामजनमत हुँडलिएको बेला कांग्रेसले बहुमत नपाए पनि सबैभन्दा ठूलो हैसियतमा संसद्मा आउने र पार्टी सत्तामा जाने विश्वास देउवामा देखिन्छ । त्यसैकारण जसरी पनि सभापति बन्ने हिसाबकिताबमा उनी लागेका छन् । सभापति नहुँदा राष्ट्रिय राजनीतिमा आफ्नो सान्दर्भिकता निर्णायक नहुने मात्रै होइन, राजनीतिबाटै रिटायर्ड को बाटो लिनुपर्ने बाध्यता आउन सक्नेमा उनी राम्रो जानकार छन् । सभापति बन्नका लागि उनका दुइटा हिसाब छन् पार्टीभित्र र छिमेकी भारतसँगको व्यवस्थापन । पार्टीभित्र राम्रो व्यवस्थापन गर्न सकेर मात्रै छिमेकी भारतलाई मिलाउन नसक्दा सभापति बन्न कठिनाइ हुने उनले देखेका छन् ।गैरसांसद गजेन्द्र हमाललाई मन्त्री बनाएकामा आफ्नै समूहका नेतासमेत सन्तुष्ट छैनन् । पार्टीका पुराना कार्यकर्ता भएको पगरी दिएर जतिसुकै प्रतिवाद गर्न खोजे पनि हमाल प्रधानन्यायाधीश चोलेन्द्रशमशेर राणाको कोटाबाट नियुक्त भएका हुन् भन्नेमा पार्टीका नेताहरूलाई कुनै द्विविधा छैन । मन्त्री बन्ने आकांक्षा राखेर दिनहुँजसो बालुवाटार धाइरहेका आफ्नै समूहका निर्वाचित सांसद प्रधानमन्त्रीको उक्त कदमबाट चिढिएका छन् । आसन्न महाधिवेशनलाई असर पर्न सक्नेतर्फ संकेत गर्दै देउवाले शनिबार एक सार्वजनिक कार्यक्रममार्फत असन्तुष्टिलाई आश्वस्त पार्ने कोसिस गरे । सरकार विस्तार गर्दा महत्त्वपूर्ण नेताहरू छुट्नुभएको छ, आगामी दिनमा त्यस्ता साथीहरूलाई समेटिनेछ, उनले भने । शुक्रबारको मन्त्रिपरिषद् बैठकमा देउवाले हमालको नियुक्तिलाई राष्ट्रिय आवश्यकता भन्दै कसैसँग नजोड्न आग्रह गरेका थिए ।मन्त्रीमा हमालको नियुक्तिले जन्माएको राष्ट्रिय आक्रोश र पार्टीभित्रकै टिम व्यवस्थापनसँगै उनी छिमेकी भारतको समर्थन खोज्न लागिरहेका छन् । तीन दिनअघि कांग्रेस सहमहामन्त्री प्रकाशशरण महतको नेतृत्वमा तीन जनाको टोली भारत भ्रमणमा जानुलाई त्यसैको संकेतका रूपमा हेरिएको छ । वैदेशिक मामिलाका जानकारसमेत रहेका कांग्रेसका एक नेताका अनुसार भारतले अप्रत्यक्ष रूपमा खेल्ने भूमिकाले पार्टी सभापति निर्वाचनमा ठूलो प्रभाव पार्छ । उनका अनुसार भारतको चाहनाअनुसार चल्ने नेताहरूमार्फत भारतीय खुफिया एजेन्सीका प्रतिनिधि र लौनचौरस्थित भारतीय दूतावासका अधिकारीहरूले आफ्नो प्रभाव जमाउन खोज्छन् । नेताहरूले गुट फेरिरहने प्रवृत्ति पनि यसैको एउटा कारण हो, ती नेताले भने, कसलाई सभापति बनाउन खोजिएको छ, उसको पक्षमा भनेका मान्ने नेताहरूलाई जुटाइदिने काम हुन्छ ।औपचारिक रूपमा इन्कार गरे पनि अनौपचारिक संवादमा क्रममा सभापतिका आकांक्षी सबैजसो नेताले भारतले कसलाई समर्थन गर्छ भन्ने कुराले आफूहरूलाई भय उत्पन्न गरेको बताउँछन् । उनीहरूले पनि को बलियो छ ? कसको सम्भावना बढी छ भन्ने बुझेरै समर्थन गर्ने हुन्, कमजोरलाई गर्दैनन्, सभापतिका आकांक्षीमध्येका एक नेताले भने, मेरो बुझाइमा संस्थापनइतर पक्षमा चार जना उम्मेदवारको अवस्था नहेरी उनीहरूले कसलाई सहयोग गर्ने भन्ने निर्णय लिँदैनन् ।देउवालाई पनि भारतले के गर्छ भन्नेमै बढी चासो देखिएको छ । उनीनिकट नेताहरूका अनुसार पार्टीभित्रको असन्तुष्टि व्यवस्थापन गर्ने आत्मबल देखिए पनि भारतसँगको सम्बन्ध सुधार गर्न सकिन्छ कि सकिँदैन भन्नेमा बढी चिन्तित छन् । विगतमा भारतसँग सम्बन्ध बिग्रेकाले यस पटक आफूलाई सहयोग गर्दैन कि भन्ने मनोविज्ञान शेरबहादुरजीमा देखिन्छ, उनीनिकट एक नेताको टिप्पणी छ, प्रकाशशरण महतको नेतृत्वमा अहिले भइरहेको भारत भ्रमण त्यही सम्बन्ध सुधार गर्ने पहलकदमी हो ।भदौ पहिलो साता भारतीय जनता पार्टी (भाजपा) का विदेश विभाग प्रमुख विजय चौथाइवालेले नेपाल भ्रमण गरेको डेढ महिनापछि कांग्रेसका सहमहामन्त्री महत नेतृत्वको टोली भारत भ्रमणमा गएको हो । महतका साथमा पूर्वसांसदहरू अजय चौरसिया र उदयशमशेर राणा छन् । महतसहित तीनै जना प्रधानमन्त्री देउवाका विश्वासपात्र हुन् । पार्टी टु पार्टी सम्बन्ध बढाउने भनिए पनि संस्थापन पक्षीय नेतामात्रै सम्मिलित भ्रमणको मुख्य लक्ष्य आगामी महाधिवेशनमा देउवाको पक्षमा समर्थन खोज्नु रहेको टिप्पणी हुन थालेको छ । महतले भने यस्तो टिप्पणीलाई अस्वीकार गरे ।दुई देशबीचका साझा विषय र पार्टी टु पार्टी सम्बन्ध विस्तारकै लागि आफूहरूले कुरा राख्ने महतले बताए । पार्टी सभापति शेरबहादुर देउवासँग सम्बन्ध राम्रो छैन भन्ने प्रचार पनि गलत हो । देशका आआफ्ना मुद्दा हुन्छन् । ती मुद्दामा आआफ्ना दृष्टिकोण र धारणा हुन्छन् । त्यसैलाई लिएर राम्रो र नराम्रो भन्ने कुरा गलत छ, भारत जानुअघि त्रिभुवन विमानस्थलबाट उनले कान्तिपुरसँग भनेका थिए, महाधिवेशनलाई लक्ष्य गरेर हामी गएको होइन । पार्टीको महाधिवेशनमा भारतको समर्थन खोज्ने कुरा हुनै सक्दैन । दुई देशको सम्बन्ध र मुद्दाको विषयमा हुने बुझाइमा समानता होस् भन्ने कुरा नै हामीले राख्ने हो ।कांग्रेस महामन्त्री शशांक कोइरालाका अनुसार भारतमा टोली पठाउनुअघि पार्टीभित्र छलफलसम्म भएको थिएन । पार्टीमा छलफल नभई एकपक्षीय रूपमै टोली पठाए पनि पार्टीसँगको सम्बन्ध बढ्ने कुरालाई भने उनले सकारात्मक रूपमा लिए । यसलाई मैले सकारात्मक रूपमै लिएको छु, भारतसँग हाम्रो सम्बन्ध राम्रो थिएन, उनले कान्तिपुरसँग बिहीबार भनेका थिए, दुई सत्ताधारी पार्टीबीचको सम्बन्धले दुई देशबीचको सम्बन्धलाई पनि सकारात्मक प्रभाव पार्न सक्छ ।टोलीले भारत सरकारका विदेशमन्त्री एसजयशंकर, भारतीय जनता पार्टीका अध्यक्ष जेपी नड्डा, विदेश विभाग प्रमुख चौथाइवाले, उत्तर प्रदेशका मुख्यमन्त्री आदित्यनाथलगायतसँग भेट गरेको छ । टोली नेतामार्फत प्रधानमन्त्री देउवाले पनि आफ्नो सन्देश भारतको संस्थापन पक्षलाई सुनाएका छन् । भाजपाका विदेश विभाग प्रमुख चौथाइवाले नेपाल आउँदा बालुवाटारमा उनको विशेष सम्मान गरिएको थियो । जनै पूर्णिमाका दिन प्रधानमन्त्री देउवापत्नी आरजु राणाले राखी बाँधेर भारतीय संस्थापनसँग सम्बन्ध विस्तार गर्न चाहेको संकेत दिएकी थिइन् ।"
नयाँ विधानको धज्जी उडाउँदै माओवादी,"(काठमाडौं)  निर्वाचित नेतृत्व र चुस्त पार्टी कमिटीको परिकल्पना गर्दै अन्तरिम विधान २०७८ पारित गरेको माओवादी केन्द्रले डेढ महिनामै विधानको धज्जी उडाएको छ । साउन ३० र ३१ मा काठमाडौंमा सम्पन्न केन्द्रीय समिति बैठकले पार्टीको विधान२०७३ लाई खारेज गर्दै अन्तरिम विधान२०७८ पारित गरेको थियो । तर, नयाँ विधानको मान्यता भत्काउँदै माओवादीले जनवर्गीय संगठनको नेतृत्वमा फेरि टिके प्रणाली लागू गरेको छ ।पछिल्लो पटक विद्यार्थी संगठन अनेरास्ववियु क्रान्तिकारीको राष्ट्रिय सम्मेलनले नेतृत्व चयन गर्न सकेन । अध्यक्षमा पञ्चा सिंह, सुरेन्द्र बस्नेत, तिलकराज भण्डारी, दीपक देवकोटा, उत्तम अधिकारी मुख्य दाबेदार थिए । सम्मेलनले नेतृत्व छान्न नसकेपछि अध्यक्ष पुष्पकमल दाहाललगायत नेताले हस्तक्षेप गरेर सिंहलाई अध्यक्ष तोकिदिए पनि अन्य पदाधिकारी र सदस्यको टुंगो लाग्न सकेको छैन । पार्टी हेडक्वाटर ले नै नेतृत्व तय गरेपछि सम्मेलनको अन्तिम दिन अर्थात् असोज १८ मा बन्दसत्रमा झडप पनि भएको थियो । त्यसअघि पार्टीको सहायक संगठन वाईसीएलमा पनि हेडक्वाटर ले नै नेतृत्व तोकेको थियो । वाईसीएल अध्यक्षमा सुमन देवकोटा, सुबोध सेर्पाली र यशोदा न्यौपानेको दाबी थियो । तर, वाईसीएलमा नेतृत्वको आकांक्षी धेरै भएपछि हेडक्वाटर ले हस्तक्षेप गरेर देवकोटालाई अध्यक्ष घोषणा गरिएको थियो । जबकि माओवादीको अन्तरिम विधान२०७८ मा पार्टी र जनवर्गीय संगठनमा निर्वाचित नेतृत्व र चुस्त पार्टी कमिटीको परिकल्पना गरिएको छ । यतिसम्म कि पार्टीको आन्तरिक जीवनमा लोकतान्त्रिक प्रणाली स्थापित गर्दै योग्य, सक्षम र गतिशील नेतृत्वको मूल्यांकन गर्ने अवसर स्वच्छ र निष्पक्ष निर्वाचन हो भन्ने मान्यता राख्दै केन्द्रीय निर्वाचन आयोगले कार्यसम्पादन नियमावली बनाएको छ ।अन्तरिम विधान २०७८ ले पार्टीको विभिन्न तह र जनवर्गीय संगठनका केन्द्रीय निकायहरूको निर्वाचन गर्न केन्द्रीय निर्वाचन आयोगको व्यवस्था गरेको छ । विधानसँगै माओवादीले केन्द्रीय निर्वाचन आयोग, निर्वाचन नियमावली र कार्यविधिसमेत जारी गरिसकेको छ । माओवादीले आयोगको सोही नियमावली र कार्यविधिमार्फत सबै तहको नेतृत्व चयन गर्ने दाबी गर्दै आएको छ । अहिले विद्यार्थीलाई व्यवस्थित गरेर लैजानका लागि निर्वाचनको झमेलाभन्दा पनि सहमतिमा अगाडि बढाउँ भनेर त्यो प्रक्रियामा गएको हो, माओवादी स्थायी कमिटी सदस्य लीलामणि पोखरेलले भने । पार्टीभित्र हुने आवधिक निर्वाचन, निर्वाचनको अनुगमन, निर्वाचनसम्बन्धी नीति निर्माण, आचारसंहिता निर्माण, निर्वाचन पद्धति निर्धारण र निर्वाचनसम्बन्धी विवाद समाधानलाई व्यवस्थित गर्न केन्द्रीय निर्वाचन आयोग कार्यसम्पादन नियमावली२०७८ पनि जारी गरिएको छ । स्थायी कमिटी सदस्य पोखरेल भने पार्टीलाई सहमतीय प्रणालीमा लैजाने प्रयासमा रहेको दाबी गर्छन् । पार्टीलाई पनि सहमतीय प्रणालीमा लैजाने, त्यो पनि एउटा विधि हो, उनले भने, हामीले पार्लियामेन्टी स्टिममा जस्तो हुन्छ त्यही लागू गर्नुपर्छ भन्ने छैन । हाम्रा आफ्ना विधिविधान छन्, आफ्ना प्रक्रिया छन् । निर्वाचित नेतृत्व र चुस्त पार्टी कमिटीलाई माओवादी केन्द्रले क्रान्तिकारी पार्टी निर्माणको अभ्यास भनेको छ । आफूलाई नेपाली कम्युनिस्ट आन्दोलनको क्रान्तिकारी धारको मुख्य शक्ति दाबी गर्ने माओवादीले संगठनात्मक यथास्थितिवादसँग सम्बन्धविच्छेद गर्दै क्रान्तिकारी रूपान्तरण एवं पुनर्गठनका दिशामा फड्को मार्नुपर्ने अहिलेको आवश्यकता रहेको बताएको छ । माओवादीले पुस १११३ सम्म पार्टीको राष्ट्रिय सम्मेलन गर्ने तयारी गरेको छ । त्यसअगाडि सेल र टोल भेला गरी कमिटी गठनपुनर्गठन, वडा सम्मेलन, गाउँपालिका र नगरपालिका सम्मेलन, प्रदेश सम्मेलन गर्ने माओवादीको तयारी छ । यी सबै अधिवेशनबाट निर्वाचित नेतृत्व र चुस्त पार्टी कमिटी बनाउने माओवादीले जनाएको छ ।कुनै बेला चार हजारभन्दा बढी केन्द्रीय सदस्य बनाएर चर्चा कमाएको माओवादी केन्द्रले निर्वाचित नेतृत्व र चुस्त पार्टी कमिटीको परिकल्पना गरेपछि कार्यकर्ता उत्साहित भएका थिए तर विद्यार्थी र वाईसीएलमा गरिएको नेतृत्व चयनको प्रयोगले आगामी दिनमा हुने पार्टी र जनवर्गीय संगठनको कमिटीका नेतृत्व चयन कार्यकर्ताले होइन, नेताले नै गर्न सक्छन् भन्ने आंशकालाई मद्दत पुगेको छ । यसले पार्टीको आन्तरिक लोकतन्त्र र योग्य नेतृत्व चयन प्रभावित हुन सक्ने माओवादीकै नेताहरूको चिन्ता छ ।अन्तरिम विधानमा माओवादी राष्ट्रिय महाधिवेशनसम्मका अध्यक्ष, उपाध्यक्ष, महासचिव, सचिव र कोषाध्यक्षसहित २९९ सदस्यीय केन्द्रीय समिति, केन्द्रीय समितिको कुल सदस्य संख्याको बढीमा एक तिहाइ सदस्य रहेको पोलिटब्युरो र पोलिटब्युरोको कुल सदस्यको बढीमा एक तिहाइ सदस्य रहेको स्थायी समितिको व्यवस्था गरेको छ । दैनिक कार्यसञ्चालनका लागि अध्यक्षको नेतृत्वमा उपाध्यक्ष र महासचिवसहितको आवश्यक संख्यामा एक केन्द्रीय कार्यालय र केन्द्रीय कार्यालयको दैनिक प्रशासनिक कार्यसम्पादन गर्नका लागि महासचिवको नेतृत्वमा सचिव र कोषाध्यक्षसहितको आवश्यक संख्याको एक केन्द्रीय सचिवालय रहने छ ।अन्तरिम विधानअनुसार माओवादी केन्द्रको प्रदेश समितिमा अध्यक्ष, उपाध्यक्ष, सचिव, सहसचिव र कोषाध्यक्षसहित बढीमा १७५ सदस्य रहनेछन् भने प्रदेश परिषद्मा प्रदेश समितिका पदाधिकारी र सदस्यदेखि नगरगाउँ पालिकाका प्रमुखसमेत समेटिनेछन् । विधानमा काठमाडौं उपत्यकामा केन्द्रीय समितिले तोकेको जनवर्गीय र पेसागत संगठनहरूमा कार्यरत विभिन्नस्तरका पार्टी सदस्यहरूको बीचमा पार्टीको संगठनात्मक कार्यका लागि अध्यक्ष, उपाध्यक्ष, सचिव, सहसचिव र कोषाध्यक्षसहित बढीमा १७५ सदस्यीय उपत्यका विशेष समिति रहने व्यवस्था छ । यसबाहेक विभिन्न जिल्लाबाट काठमाडौं उपत्यकामा आई अस्थायी बसोबास गरिरहेकाबीच संगठनात्मक कार्य गर्न प्रदेश समिति स्तरको अध्यक्ष, उपाध्यक्ष, सचिव, सहसचिव र कोषाध्यक्षसहित बढीमा १७५ सदस्यीय सम्पर्क समन्वय समिति गठन गर्ने विधानमा व्यवस्था छ ।जिल्ला समन्वय समितिको आकार निश्चित छैन । यसमा संयोजक प्रदेश समितिले तोकेअनुसार हुने र जिल्ला समन्वय समितिमा पदेन र मनोनीत सदस्य रहने व्यवस्था छ । जिल्लामा कार्यरत प्रदेश समितिका सदस्य, नगरगाउँ पार्टी समितिका अध्यक्ष, पार्टीका तर्फबाट निर्वाचित संघीय सांसद र प्रदेशसभाका सदस्य, पार्टीका तर्फबाट निर्वाचित जिल्ला समन्वय समितिको प्रमुख, उपप्रमुख र पार्टी प्रदेश समितिले मनोनीत गरेका बढीमा १० प्रतिशत सदस्यहरू रहको जिल्ला समन्वय समिति हुने उल्लेख छ ।स्थानीय समितिको सदस्य संख्या पनि विधानमा किटान गरिएको छ । जसअनुसार महानगर समिति९९, उपमहानगर समिति८१, नगर समिति६५, गाउँ समितिशाखा समितिसम्पर्क समन्वय जिल्ला समिति५५, महानगरका वडा समिति४५, उपमहानगरका वडा समिति३५, नगर र गाउँका वडा समितिउपशाखा समितिपालिका सम्पर्क समन्वय समिति२९, टोल समितिइकाइ समितिवडा सम्पर्क समन्वय समिति१९ र पार्टी सेल१५ सदस्यीय हुनेछ । पार्टी सेल सबैभन्दा तल्लो कमिटी हो ।"
'ओलीले गल्ती स्विकारे नयाँ ढंगले सोच्न सकिन्छ,"काभ्रे (कास) नेकपा एकीकृत समाजवादीका अध्यक्ष माधवकुमार नेपालले एमाले अध्यक्ष केपी शर्मा ओलीले आफ्ना गल्ती स्विकार्दै माफी मागे नयाँ ढंगले सोच्न सकिने तर्क गरेका छन् । जिल्ला पार्टी कार्यालय उद्घाटन र दसैंतिहारलगायत चाडको शुभकामना आदानप्रदान गर्न शनिबार बनेपामा आयोजित कार्यक्रममा उनले ओली सुध्रिएलान् भन्ने आशा भने नगरेको बताए । अहिले पनि केपी ओलीले माफी माग्छन् भने, गल्ती गरेको कुरा स्विकार्छन् भने, आफ्नो कुर्सी बचाउन प्रतिनिधिसभा विघटन गरेर गल्ती गरेको ठान्छन् भने, नेपालले भने, पार्टीभित्र गलत तरिका अपनाएँ भन्ने मान्छन् भने र त्यसको जिम्मेवारी मेरो हो भन्ने स्विकार्छन् भने नयाँ ढंगले सोच्न सकिएला । एमालेमा ओलीले दास र एसम्यान मात्रै खोजी गरेको भन्दै नेपालले आफू र समूहले साहस गरेर विद्रोह गरेको तर्क गरे । धेरैलाई लागेको थिएन संसद्मा हामी शक्तिका रूपमा उदाउनेछौं, धेरैले कानुनी मान्यता पाउने सोचेका थिएनन्, उनले भने, अहिले प्रत्येक भाषणमा अदालत, कानुन व्यवसायीको मानमर्दन गरेको पाउनुहुन्छ, मिडिया, नागरिक समाजका मान्छेको हुर्मत लिएको पाउनुहुन्छ, निर्वाचन आयोगदेखि सभामुखविरुद्ध विषबमन गरेको देख्नुहुन्छ, यी सबै केपी ओलीको तमासा, पराजित मानसिकताको उपज मात्रै हो । पूर्वप्रधानमन्त्रीसमेत रहेका अध्यक्ष नेपालले पुराना भ्रष्टाचार मुद्दाको छानबिन गर्न सरकारको ध्यानाकर्षण गराए । संसारमा जुनसुकै ठूला ओहोदाको व्यक्ति होस्, भ्रष्टाचारको छानबिन, कारबाही हुन्छ तर अघिल्लो सरकारको पालामा यति होल्डिङमाथि छानबिन भएन, झापाको चिया बगान, ओम्नी, हवाईजहाज, औषधि खरिद प्रकरणमा छानबिन भएन, उनले भने, बरु प्रोत्साहन र ढाकछोप गर्ने काम भएको छ, यो सरकारले त्यसको एकएक छानबिन गर्न प्रधानमन्त्रीको ध्यानाकर्षणसमेत गराउँछु । वाग्मती र प्रदेश१ मा छिट्टै आफ्नो दलको नेतृत्वमा सरकार बन्ने भन्दै उनले अन्य प्रदेशमा पनि आफ्नो पार्टीले सम्मानजनक हैसियत बनाएको दाबी गरे । ललितपुरको गोदावरीमा सम्पन्न एमाले विधान महाधिवशेनलाई तमासा को संज्ञा दिँदै उनले खसीबोका, कुखुराको भतेर मात्रै लागेको र विधानको ब उच्चारणसमेत नभएको आरोप लगाए । आफूलाई पुष्पलालको उत्तराधिकारी दाबी गर्दै उनले कम्युनिस्ट पार्टीमा व्यक्तिभन्दा नीति र विचारप्रधान हुने तर्क गरे ।"
आयो दसैं,काठमाडौंको थापाथलीस्थित खाद्य संस्थानमा सुरु गरिएको बिक्री केन्द्रबाट खसीबोका किनेर लैजाँदै सर्वसाधारण । बिहान ५ बजेदेखि लाइनमा बसेका सर्वसाधारणलाई प्रतिकिलो ६४० रुपैयाँका दरले खसीबोका बिक्री गरिएको संस्थानले जनाएको छ । तस्बिर ः दीपक केसीकान्तिपुर
विश्वासको मत लिँदै मुख्यमन्त्री शाक्य,"(मकवानपुर)  वाग्मती प्रदेशकी मुख्यमन्त्री अष्टलक्ष्मी शाक्यले आइतबारबाट सुरु हुने प्रदेशसभाको नवौं अधिवेशनमा विश्वासको मत लिँदै छिन् । भदौ २ गते नेपालकै पहिलो मुख्यमन्त्रीका रूपमा सत्तारोहण गरेकी शाक्य उपाध्यक्ष रहेको दल नेकपा एमाले विभाजन भएर नेकपा (एकीकृत समाजवादी) पार्टी गठन भएसँगै उनले सदनबाट विश्वासको मत लिनुपर्ने कानुनी अवस्था सिर्जना भएको हो । आफ्नो सत्ता लम्ब्याउन प्रदेशसभाको अधिवेशन हतारोमा स्थगित गरे पनि दल विभाजन भएको मितिले ३० दिनभित्र सदनबाट विश्वासको मत लिनुपर्ने बाध्यकारी कानुनका कारण मुख्यमन्त्री शाक्य प्रदेशसभाको बैठक आह्वान गर्न बाध्य भएकी हुन् । अन्यथा सर्वोच्च अदालतमा नेकपा (एकीकृत समाजवादी) गठनको विषयमा विचाराधीन अवस्थामा रहेको मुद्दा टुंगाो नलाग्दासम्म उनले विश्वासको मत नलिने बताउँदै आएकी थिइन् ।वाग्मती प्रदेशमा सभामुखसहित १ सय ९ सांसद छन् । एमालेका तर्फबाट एकल बहुमतका आधारमा शाक्य मुख्यमन्त्री बनेकी थिइन् । उनी मुख्यमन्त्री भएसँगै एमाले विभाजन भएर गठन भएको एकीकृत समाजवादीमा १३ जना सांसद गए । उनीहरूले नयाँ दल रोजेसँगै हाल प्रदेशसभामा एमालेका ४३ सांसद मात्र छन् । सरकार टिकाउन शाक्यलाई ५५ मत आवश्यक पर्छ । जुन अन्य दलसँगको सहकार्यमा सम्भव छैन । हाल विपक्षी गठबन्धनमा रहेका माओवादी केन्द्र २३, नेपाली कांग्रेस २२, एकीकृत समाजवादी १३ र जनता समाजवादीको १ मत गरी ५९ जना सांसदले शाक्यलाई विश्वासको मत नदिने र नयाँ सरकार घोषणा गरिसकेका छन् । ३ मत रहेको विवेकशील साझा पार्टीले यो सरकारलाई विस्थापित गर्न विश्वासको मतको विपक्षमा मतदान गर्ने घोषणा गरिसकेको छ ।वाग्मती प्रदेशका सभामुख सानुकुमार श्रेष्ठले प्रदेशसभाको हिउँदे अधिवेशनलाई कसरी प्रभावकारी बनाउने र विश्वासको मतको विषयमा दलहरूसँग परामर्श गर्न आइतबार बिहान ११ बजेका लागि कार्यव्यवस्था परामर्श समितिको बैठक बोलाएका छन् । दलहरूसँग परामर्श गरेर विश्वासको मत लिने गरी कार्यतालिका बनाएर सदन सञ्चालन गर्ने गरी हामीले तयारी गरिरहेका छौं, प्रदेशसभा सचिव कृष्णहरि खड्काले भने । प्रदेशसभा सचिवालयमा मुख्यमन्त्री शाक्यका प्रमुख राजनीतिक सल्लाहकार माधव अर्यालले विश्वासको मत लिन प्रस्ताव पेस गर्ने सूचना बुझाइसकेका छन् । मुख्यमन्त्री शाक्यले पेस गरेको पत्रमा दल विभाजन भएको परिप्रेक्ष्यमा नेपालको संविधानको धारा १८८ को उपधारा (२) तथा वाग्मती प्रदेशसभा नियमावली २०७४ को नियम १४३ उपनियम (१) बमोजिम प्रदेशसभाबाट विश्वासको मत प्राप्त गर्नेसम्बन्धी प्रस्ताव पेस गर्न यो सूचना दिइएको उल्लेख छ । मुख्यमन्त्री शाक्यका तर्फबाट अर्यालले बुझाएको पत्र प्रदेशसभा सचिवालयमा दर्ता गरेर सभामुख श्रेष्ठ र उपसभामुख राधिका तामाङलाई यस विषयको जानकारी प्रदेशसभा सचिवालयले गराइसकेको छ । सरकार कानुनअनुसार अगाडि बढ्नैपर्छ । हामी चुनौती फेस गर्दै अगाडि बढ्छौं । सरकारले विश्वासको मत प्राप्त गर्ने वा नगर्ने सदनबाट प्रक्रिया टुंगिएपछि थाहा हुन्छ । अहिले भन्न सकिने अवस्था छैन, सरकारका प्रवक्ता एवम् भौतिक पूर्वाधार विकासमन्त्री केशवराज पाण्डेले भने । उनले प्रदेशसभामा रहेका अन्य दलहरूसँग पनि मुख्यमन्त्री शाक्यले छलफल गरिरहेको बताए ।कांग्रेस असन्तुष्टवाग्मती प्रदेशमा गठबन्धनबाट नयाँ मुख्यमन्त्रीका रूपमा एकीकृत समाजवादी संसदीय दलका नेता राजेन्द्र पाण्डेलाई अगाडि बढाउने तयारी भइरहेको अवस्थामा नेपाली कांग्रेस भने असन्तुष्ट देखिएको छ । गठबन्धनमा रहेका माओवादी केन्द्र, कांग्रेस, एकीकृत समाजवादी र जनता समाजवादी पार्टीले प्रदेश तहमा मुख्यमन्त्रीको विषय टुंग्याउन नसकेपछि यसमा केन्द्रीय तहबाट निर्णय भएको थियो । केन्द्रीय तहमा कांग्रेस सभापति एवम् प्रधानमन्त्री शेरबहादुर देउवा, माओवादी केन्द्रका अध्यक्ष पुष्पकमल दाहाल (प्रचण्ड) र एकीकृत समाजवादीका अध्यक्ष माधव नेपालसहितको बैठकले वाग्मती प्रदेश सरकारको नेतृत्व पाण्डेले गर्ने टुंगो लगाएका थिए । तर प्रदेश सरकारको नेतृत्व आफूहरूले प्राप्त गर्नुपर्ने भन्दै कांग्रेस असन्तुष्ट देखिएको हो ।कांग्रेस संसदीय दलका नेता इन्द्रबहादुर बानियाँ लामो समयदेखि मुख्यमन्त्रीका रूपमा प्रधानमन्त्री देउवासँग लबिइङ गरिरहेका थिए । वाग्मतीमा मुख्यमन्त्री हामीले प्राप्त गर्नुपर्छ भनेर हामी अझै लबिइङ गरिरहेका छौं । हामी पुनः पार्टी सभापतिलाई आग्रह गर्छौं, कांग्रेस सचेतक छिरिङ दोर्जे लामाले भने । उनले असोज २४ गते आइतबारसम्म नेतृत्वसँग मुख्यमन्त्रीको विषयमा छलफल गर्ने बताए । मुख्यमन्त्री शाक्यले सोही दिन प्रदेशसभामा विश्वासको मत लिँदै छिन् । एकीकृत समाजवादीले पनि संसदीय दलको बैठक आइतबार बिहानलाई आह्वान गरेको छ । कार्यव्यवस्था परामर्श समितिको बैठक अगाडि दलहरूले संसदीय दलको बैठक सकेर विपक्षी गठबन्धनको बैठक बस्ने गरी तयारी गरिरहेको माओवादी केन्द्र संसदीय दलका नेता शालिकराम जम्मकट्टेलले जानकारी दिए ।"
मौलिक शैलीमा घर बनाउनेलाई अनुदान,"(काठमाडौं)  सम्पदा क्षेत्रमा निजी घर निर्माण गर्दा मौलिकता झल्काएमा घरधनीलाई काठमाडौं महानगरपालिकाले अनुदान दिने भनेको पनि चार वर्ष बितिसक्यो । तर, उक्त निर्णय हालसम्म कार्यान्वयनमा आउन भने सकेको छैन । त्यसो त अनुदानकै लागि भनेर महानगरले चार वर्षदेखि बजेट छुट्याउन थालेको हो ।महानगरले अनुदानका लागि आव २०७५७६ मा १ करोड, त्यसपछिका दुई आवमा ३३ करोड हुँदै चालु आवमा बढाएर ५ करोड रुपैयाँ बजेट पुर्याइसकेको छ । तर चार वर्षमा मौलिक शैलीमा घर बनाउने एक जनाले पनि उक्त अनुदान रकम पाउन सकेका छैनन् । महानगरले गत वर्ष मात्र सम्पदा भवन संरक्षण एवं निर्माण मापदण्ड तथा सहुलियत कार्यविधि ल्यायो । महानगर बोर्डले कार्यविधि पारित गरिसकेपनि राजपत्रमा नछापिँदा निर्णय कार्यान्वयनको तहमा पुग्न नसकेको हो । महानगरले संरक्षित स्मारक, सम्पदा, मिश्रित पुरानो बसोबास र अन्य उपक्षेत्र गरी ४ भागमा विभाजन गरी वर्गको आधारमा अनुदान दिने कार्यविधिमा उल्लेख छ । महानगरको कार्यविधि अनुसार क वर्गमा परम्परागत शैलीका भवनलाई पूरै नभत्काई सबलीकरण गरी मौलिक स्वरूपले संरक्षण गरिने भवन पर्छन् । त्यस्तै ख वर्गमा परम्परागत शैलीमा निर्माण भएका भवनको पुनर्निर्माण गर्दा साबिकको भवनको स्वरूप, शैलीमा निर्माण गर्नुपर्ने कार्यविधिमा उल्लेख छ । त्यस्तै ग वर्गमा आरसीसीका लोड बियरिङ वा फ्रेम स्ट्रक्चरबाट पहिलै नै निर्मित भवनको मोहडा भत्काई राणाकालीन वा मल्लकालीन शैलीअनुरूप मोहडा परिवर्तन गरी निर्माण गरिने भवन पर्छन् । त्यस्तै घ वर्गका भवनमा नयाँ बन्ने आरसीसीका लोड बियरिङ वा फ्रेम स्ट्रक्चरका भवनको मोहडा मौलिक स्वरूपमा बनाउनुपर्ने र झ्यालको स्वरूप, रङ आदि मौलिक शैलीसँग सामञ्जस्य एवं सन्तुलन भएको हुनुपर्ने महानगरले जनाएको छ ।अनुदान दिने प्रक्रिया जहाँ अड्किए पनि मौलिक शैलीमा घर बनाएबापत अनुदान रकमबापतका निवेदन भने महानगरले दर्ता गर्न थालिसकेको छ । हालसम्म महानगरमा ५ वटा निवेदन परेका छन् । काठमाडौं महानगरपालिकाका मेयर विद्यासुन्दर शाक्यले प्रक्रिया पूरा हुन नसक्दा अनुदान वितरणमा ढिलाइ भएको बताए । उनले प्रक्रिया किन पूरा हुन सकेन भनेर नबताए पनि भने, प्रक्रिया पूरा गर्न हामीलाई समय लाग्यो । योजनाअनुसार कानुन बनाउनुपर्ने रहेछ ।काठमाडौं महानगरले योजनाअनुसार बजेट छुट्याउने काम मात्र गरे पनि कीर्तिपुर र भक्तपुर नगरपालिकाले भने यस्तो अनुदान वितरण गर्न थालिसकेका छन् । कीर्तिपुरले गत वर्ष मौलिक शैलीमा बनाउने ७ घरधनीलाई गरी ३१ लाख ३५ हजार ४ सय ५८ रुपैयाँ दिएको थियो । त्यस्तै भक्तपुरले १६ घरधनीलाई काठ, इँटा र झिंगटी खरिदका लागि भन्दै ३२ करोड ७५ लाख ५३ हजार २ सय २२ रुपैयाँ अनुदानस्वरूप दिइसकेको छ । मौलिक शैलीका घर बनाउनेका लागि गत वर्ष २५ लाख रुपैयाँ बजेट विनियोजन गरेको कीर्तिपुर नगरपालिकाले चालु आवमा ५० लाख रुपैयाँ छुट्याएको छ । नगरपालिकाका अनुसार गत वर्ष वडा१ र १० का तीनतीन जना र वडा९ का १ घरधनीले सहुलियत रकम पाएका हुन् । सम्पदाबस्ती सरंक्षण गर्नकै लागि सहुलियत दिने भनिए पनि विधि पुर्याउन नसक्दा गत वर्षदेखि मात्र सहुलियत रकम दिन सुरु गरेको कीर्तिपुर नगरकी उपप्रमुख सरस्वती खड्काले बताइन् । नगरपालिकाले जारी गरेको ९ बुँदे मापदण्डमा टेकेर बनाइएको घरले मात्र अनुदान प्राप्त गर्न सक्ने जनाइएको छ ।अनुदान प्राप्त गर्नका लागि घरको अगाडि वा वरिपरि देखिने भागहरूमा झ्याल अनिवार्य रूपमा इँटाको सजावटले झल्काउनुपर्ने, झ्यालढोका काठकै हुनुपर्ने, छाना तथ पाखामा टायलआयपा लगाएको हुनुपर्ने, घर बनाउँदा लोकल इँटा र दाँची इँटाको प्रयोग गर्नुपर्ने, भवनको पिलर र बिमको भाग इँटाले सजाएर छोप्नुपर्ने र इँटागारोले बनाएको घरको छानामा माक प्वाः(बाँदर बस्न मिल्ने), भौ प्वाः (भँगेरा बस्न मिल्ने) र चंखु प्वाः (बिरालो बस्न मिल्ने) गरी बनाइएको घरलाई प्राथमिकतामा राखिने मापदण्डमा उल्लेख छ । नगरपालिकाका अनुसार वडा१, २, ९ र १० मा सम्पदा बस्ती पर्छन् ।अन्य नगरपालिकाले मौलिक शैलीको घरलाई अनुदान दिए पनि भक्तपुर नगरपालिकाले भने घर बनाउँदा प्रयोग गर्ने काठ, इँटा र झिंगटी खरिदमा अनुदान दिएको छ । नगरपालिकाले भौतिक पूर्वाधार तथा निर्माण मापदण्डअनुसारको विश्व सम्पदा क्षेत्र तथा पुरानो नगर क्षेत्रमा परम्परागत शैलीका घर तथा भवन निर्माण गर्ने नगरवासीलाई प्रोत्साहनस्वरूप अनुदान दिन थालेको हो । नगरपालिकाले २०७५७६ मा १६ जनालाई अनुदान दिएको छ । भक्तपुर नगरपालिकाले काठ, इँटा र झिंगटी खरिद अनुदानसम्बन्धी कार्यविधि पारित गरी अनुदान वितरण गर्न सुरु गरे पनि आव २०७६७७ देखि मात्र निवेदन लिने काम भइरहेको नगरका नक्सा उपशाखाका प्रमुख विश्वनाथ सुजखुले बताए । जनप्रतिनिधि आएको दोस्रो वर्ष अनुदान वितरण गरे पनि त्यसपछि गरिएको छैन, उनले भने, कोरोना महामारीका कारण अनुदान वितरण रोकिएको हो । निवेदन भने लिइरहेका छौं । उनका अनुसार काठ, इँटा र झिंगटी खरिद अनुदानका लागि २० भन्दा बढी निवेदन परेका छन् । भवन निर्माणका लागि मोहडातर्फ लाग्ने दाँची अप्पा, बुट्टा अप्पा र झ्यालढोकाका लागि लाग्ने काठ, बरन्डातर्फ लाग्ने काठ, छाना र पाखाका लागि लाग्ने झिंगटी भक्तपुर नगरपालिकाको न्यूनतम दररेटअनुसार कार्य मूल्यांकन गरी सोको ३५ प्रतिशतबराबर अनुदान सहयोग दिइनेछ, कार्यविधिमा उल्लेख छ ।"
गोदावरीमा सडक बत्ती राखिने,"ललितपुर (कास) ऊर्जा, जलस्रोत तथा सिँचाइमन्त्री पम्फा भुसालले गोदावरी नगरपालिकामा सडक बत्ती जडान गरिने बताएकी छन् । त्यसका लागि नगरपालिकाको साझेदारीमा बत्ती जडान गर्न मेयरसँग सहमति भइसकेको बताइन् । गोदावरी१२ ठेचोस्थित बेथिगल टोल सुधार समितिद्वारा शनिबार आयोजित एक समारोहबीच मन्त्री भुसालले नगरपालिकाले ४० र मन्त्रालयले ६० प्रतिशत रकम व्यहोर्ने गरी बत्ती जडान गरिने बताइन् । चाडपर्व नजिकिइसकेकाले मन्त्रालयमा निर्णय भने दसैंपछि हुनेछ, उनले भनिन् । गोदावरी नगरपालिकामा चापागाउँ, लेले, झरुवारासी, ठैव, विशंखुनारयाण, गोदावरी, गोदामचौर गरेर १४ वटा वडा छन् । बेथिगल टोल सुधार समितिकी अध्यक्ष निर्मला क्षेत्रीले समुदायमा सरसफाइ, वातावरण संरक्षण, विकृति र विसंगति न्यूनीकरण गर्न समुदायलाई अग्रसर गराउँदै लैजाने बताइन् ।"
अलफ्रेस्को कला प्रदर्शनी सुरु,"काठमाडौं (कास) अलफ्रेस्कोले सामूहिक कला प्रदर्शनी सुरु गरेको छ । बबरमहलस्थित नेपाल आर्ट काउन्सिलमा अलफ्रेस्कोले १० औं कला प्रदर्शनी गरिरहेको छ । युवा कलाकारहरूलाई प्राथमिकतामा राखेर जारी प्रदर्शनी अघिल्लो शनिबारदेखि भइरहेको हो । प्रदर्शनीमा चार दर्जनभन्दा बढी चित्र राखिएका छन् । दर्शकले परम्परागत पौभादेखि समकालीन कलाको स्वाद लिन सक्छन् । युवाहरूका लागि प्रदर्शनी एक खुला प्लेटफर्म बन्न सक्ने प्रदर्शनीका निर्देशक दीपा विश्वकर्माले बताइन् । अलफ्रेस्कोले नेपाली कला र कलाकारलाई संरक्षण तथा संवर्द्धन गरी राष्ट्रिय तथा अन्तर्राष्ट्रियस्तरमा कला बजार स्थापित गर्ने उद्देश्यसमेत राखेको उनले सुनाइन् । झलक केसी, विक्रम प्रजापति, विजय कोइराला, लक्ष्मण श्रेष्ठ, सन्तोष राई, सविन आचार्य, अजित शाह, रमेश श्रेष्ठ, विनीता खड्का लगायतका कलाकारहरूको सहभागिता रहेको कला प्रदर्शनी आइतबारसम्म चल्नेछ ।"
अर्को भस्मासुर पथ,"आखिर जे नहुनु थियो, त्यही भयो मन्त्रिपरिषद्मा प्रधानन्यायाधीशले पनि भाग खोजेका छन् भन्दै जुन नाम सत्तावृत्तबाट बाहिरिएको थियो, सरकारलाई पूर्णता दिने क्रममा प्रधानमन्त्री शेरबहादुर देउवाले शुक्रबार तिनै व्यक्तिलाई मन्त्री बनाएरै छाडे । व्यक्तिविशेषका रूपमा गजेन्द्र हमाल मन्त्री बन्नु कुनै ठूलो मामिला होइन, तर समाचारहरूमा आएअनुरूप उनलाई प्रधानन्यायाधीश चोलेन्द्रशमशेर जबराको कोटा मा मन्त्री बनाइनु भने हामीले अपनाएको शासन व्यवस्थामा कसैगरी साधारण र स्वीकार्य कुरा होइन । संसदीय लोकतन्त्रको न्यूनतम मान्यताको खिलाफमा उभिएर न्यायपालिका प्रमुखले देशको सर्वोच्च कार्यकारिणी शक्तिमा हिस्सा खोज्नु, र कार्यकारी प्रमुखले पनि आफ्नै अधिकारलाई संकुचित तुल्याएर प्रधानन्यायाधीशको असंवैधानिकआकांक्षालाई स्विकार्नु, अनि सत्ता गठबन्धनका सहयात्री दलका प्रमुखहरूले चुपचाप बसेर या प्रतिरक्षा नै गरेर यसको अनुमोदन गर्नु मुलुक र शासन व्यवस्थाका निम्ति सर्वथा दुर्भाग्यपूर्ण छ । यसबाट अलि फरक संस्करणमा अर्को भस्मासुर पथकै पुनरावृत्ति भएको छ । यो प्रकरणबाट संविधानवाद्माथि त प्रहार भएकै छ, संसदीय लोकतन्त्रमा कल्पनै गर्नर् नसकिने घटना राज्यका अंगहरूबीचको अवाञ्छित् मिलिभिगत पनि संस्थागत हुने भय जन्मिएको छ, जुन निकै कहालीलाग्दो छ । भलै यो सम्मानित न्यायालयबाट संस्थागत रूपमा भएको कार्य होइन, अन्य माननीय न्यायाधीशहरूको यसमा कुनै दोष छैन त्यहीँभित्रका एक जिम्मेवार पदाधिकारीको महत्त्वाकांक्षालाई बल पुर्याउने गरी प्रधानमन्त्री देउवा र उनका सत्ता सहयोगी नेताहरूले गरेको विधिमिच्याइँले यस्तो अवस्था सृजना गरेको हो । यसको दूरगामी दुष्परिणाम न्यायपालिकाले मात्र होइन, सम्पूर्ण राज्यव्यवस्थाले नै भोग्नुपर्नेछ । त्यसैले प्रधानमन्त्रीलगायत जिम्मेवार सबै जना कुनै टालटुले र गैरजिम्मेवार जवाफ दिएर यसबाट पन्छिन मिल्दैन । सत्तामा पुगेपछि संविधानका धारा र भावनामाथि कुल्चिँदा पनि हुन्छ भन्ने अहम्ले जन्माएको परिस्थिति हो यो । यसका कर्ताहरूलाई इतिहासको कलंकबाट त्यत्तिकै उन्मुक्ति मिल्ने छैन । कुनै समय प्रजातन्त्र दरबारमा बुझाएको आरोप लागेका प्रधानमन्त्री देउवा विशेषको राजनीतिक जीवनमा त यो घटना अर्को धब्बा बनेर रहिरहनेछ । सर्वप्रथम त, प्रधानन्यायाधीश जबरा स्वयंले यसका दीर्घकालीन दुष्परिणामबारे चेतना राख्दै समाचारहरूमा आएझैं मन्त्रिपरिषद्मा भाग खोज्ने महत्त्वाकांक्षा देखाउनु हुँदैनथ्यो । उनबाट त्यस्तो प्रस्ताव आइसकेपछि पनि प्रधानमन्त्री देउवाले त्यसलाई विनम्रतापूर्वक अस्वीकार गरेर संसदीय मूल्य र संविधानवादको रक्षा गर्ने विवेकपूर्ण साहस देखाउनुपर्थ्यो । भन्नै पर्दैन, कसलाई मन्त्री बनाउने भन्ने विषय प्रधानमन्त्रीको स्वविवेकीय अधिकार हो, यसमा उनले बढीमा सत्तासहयात्रीसित छलफल गर्न सक्छन् । यसविपरीत दैनन्दिन राजनीतिबाट बाहिरै रहनुपर्ने अर्को संवैधानिक अंगका पदाधिकारीको कुरा मान्नु त न संसदीय लोकतान्त्रिक सिद्धान्तले दिन्छ, न व्यावहारिक रूपमै मिल्छ । हिजो पूर्ववर्ती सरकारका पालामा असंवैधानिक ढंगले ल्याइएको अध्यादेशका आडमा संवैधानिक परिषद्ले संविधानका निकायहरूमा पदाधिकारी सिफारिस र नियुक्ति गर्दासमेत भागबन्डा खोजेको आरोप लागेका प्रधानन्यायाधीशले भोलिको मितिमा सुरक्षालगायत राज्यका अरू निकायमा पनि भाग खोजे भने, र भावी प्रधानन्यायाधीशहरूले पनि यस्तै सिको गरे भने लोकतन्त्रको हालत कस्तो होला ? न्यायपालिकाको अवस्था के होला ? त्यसैले जिम्मेवार सबैले गल्तीबोध गर्नैपर्छ, भएको भूल सच्याउनैपर्छ । एक त, साधारण अवस्थामा गैरसांसदलाई मन्त्री बनाउनै पाइँदैन, छ महिनाभित्र संघीय सांसद बनाउने गरी मन्त्री बनाइन पाइने व्यवस्था विशेष व्यक्तिका लागि विशेष परिस्थितिका निम्ति मात्र हो । तर हमालको हकमा त उनी गैरसांसद भएको मात्र प्रश्न होइन, सांसद वा कुनै ठूलो दलको राम्रै नेता भए पनि प्रधानन्यायाधीशको कोटामा मन्त्री बनाउन कदापि मिल्दैन, पाइँदैन । राजनीतिक दलहरूले आफ्ना आदर्श तथा मूल्यमान्यता जति नै बिर्सिए पनि हाम्रा राज्यका अंगहरूले नियन्त्रण र सन्तुलनको सिद्धान्तको पालना हमेसा गर्दै आएका थिए । एक फरक परिस्थितिमा संविधानसभाको दोस्रो चुनाव गराउन तत्कालीन प्रधानन्यायाधीश खिलराज रेग्मीको अध्यक्षतामा चुनावी सरकार गठन भएबाहेक कार्यपालिकामा न्यायपालिकाको अवाञ्छित् शक्तिगन्ध महसुस हुने अवस्था कहिल्यै आएको थिएन । तर हमालप्रकरणले नमीठो नजिर स्थापना हुने र यस्तो दुष्प्रवृत्ति दोहोरिने डर बोकेको छ । त्यसैले, प्रधानमन्त्री देउवाले गल्ती स्वीकार गरी भविष्यमा यस्तो भूल नदोहोर्याउने प्रण गर्दै क्षति नियन्त्रणतर्फ पाइला चाल्नैपर्छ । उदेकलाग्दो के छ भने, प्रधानन्यायाधीशले मन्त्रिपरिषद्मा भाग खोजेका छन् भन्ने सूचना बाहिरिनेबित्तिकैदेखि सार्वजनिक वृत्त र सत्तारूढ दलभित्रैबाट समेत व्यापक विरोध हुँदाहुँदै पनि यसको बिलकुलै पर्वाह गरिएन । यस्तो सघन सार्वजनिक आलोचनाको पनि मतलब नगर्नु भनेको प्रधानमन्त्रीले प्रस्तुत गरेको सरासर अलोकतान्त्रिक, उत्तरदायित्वहीन र स्वेच्छाचारी शैलीको चरम नमुना हो । सत्ता सहयात्री दलका प्रमुखहरूले पनि यसका निम्ति देउवालाई रोक्न नचाहनु र अझ सार्वजनिक रूपमै यसको प्रतिरक्षामा उभिनु पनि उत्तिकै गैरउत्तरदायी र विडम्बनापूर्ण परिघटना हो । यो प्रकरणमा मुख्य गल्ती अवश्य पनि प्रधानमन्त्री देउवाको छ, तर सत्ता गठबन्धनका मुख्य नेताहरू पुष्पकमल दाहाल, माधवकुमार नेपाल, बाबुराम भट्टराई र उपेन्द्र यादव पनि यो ऐतिहासिक भूलको भागीदार हुन् । यसबाट राज्यका पृथक् अंगले निर्वाह गर्नुपर्ने पृथक् भूमिका बाझिएको मात्र छैन, नियन्त्रण र सन्तुलनको मान्यता पनि खल्बलिएको छ, र आगामी दिनमा यो अझ भत्किने जोखिम बढेको छ । भोलि अदालतले स्वतन्त्र रूपमै न्याय निरूपण गर्दासमेत यही घटनाको आडमा त्यसप्रति आमसंशय सृजना भयो भने न्यायपालिकामाथि विश्वासको वातावरण के होला भन्ने चिन्ता जन्मिएको छ । त्यसैले प्रधानमन्त्रीलगायत जिम्मेवार सबै नेताले सुझबुझपूर्ण निर्णय र व्यवहारबाट त्यस्तो चिन्ता दूर गर्ने र संसदीय लोकतान्त्रिक मूल्यलाई बरालिन नदिने भूमिका खेल्न अपरिहार्य छ ।"
"प्रदेश २ को नाम, राजधानी र दुईतिहाइ","अन्ततः प्रदेश २ का मुख्यमन्त्री लालबाबु राउत दुईतिहाइ मत पाएर आफूलाई अब्बल साबित गर्न सफल भएका छन् । साबिक जसपाको एकल सरकार रहेको अवस्थामा पछिल्लो समय भएको सत्ता राजनीतिको खेलमा पूर्वजसपा, नेकपा र एमाले विभाजन हुँदा प्रायः सबै प्रदेशमा मुख्यमन्त्री परिवर्तन भयो तर प्रदेश २ मा भने सत्ता टिकाउन विभिन्न दलसँग गठबन्धन भए । आफ्नै दल विभाजित हुँदा अप्ठ्यारोमा परेका जसपाका नेताहरू सत्तालाई निरन्तरता दिन संघीय सरकारमा जस्तै प्रदेशमा पनि गठबन्धन गरेको छ ।प्रदेशसभा गठन भएको केही दिनमै प्रदेशको नाम र राजधानी तोक्ने प्रावधान छ, जसका लागि दुईतिहाइ मत चाहिन्छ तर यो प्रदेशमा सत्तामा रहेका तत्कालीन जसपासँग स्पष्ट बहुमत थियो, दुईतिहाइ थिएन, त्यसमा पनि प्रदेशको नाममा एकमत भए पनि राजधानीमा भने विवाद थियो । त्यसैले न प्रदेशको नामकरण हुन सकेको छ न त स्थायी राजधानी नै तोकिएको छ । अहिले सत्ता टिकाउन विचार र एजेन्डा फरकफरक भएका राजनीति दलहरूबीच सत्ता गठबन्धन भएको छ, जुन मधेस आन्दोलन र यहाँको जनताको आदेशविपरीत छ । वर्तमान सत्ता गठबन्धन बनेपछि यो प्रदेशका अधिकांश जनता आक्रोशित छन् ।अहिले सत्तामा पुगेका दलहरूको प्रदेश २ को नाममा फरकफरक अडान छ । नेतृत्वकर्ता जसपा मधेस प्रदेशतिर लम्किएको छ, जबकि नेकपा एस, माओवादी र कांग्रेस यस नाममा सहमत छैनन् । ती दलहरू जसपाको कुनै मुद्दासँग एकमत छैनन् पनि । मिथिला, मिथिला भोजपुरा, जानकीजस्ता थुप्रै प्रस्ताव छन् तर, कुनैमा सहमति भएको छैन । गठबन्धन बने पनि प्रदेशसभामा कुनै नाममा दुईतिहाइ मत पुग्न सक्दैन । प्रदेश २ मधेस आन्दोलनको जगमा स्थापित भएको हो । २१ जिल्ला का निम्ति समग्र मधेस, एक स्वायत्त प्रदेश को माग थियो तर अहिले प्रदेश२ लाई मात्र मधेस प्रदेश बनाउनेतर्फ मधेसवादी दलहरू लागिपरेका छन् । तर, अहिलेको गठबन्धनबाट यसो हुने निश्चित देखिएको छैन । यसले सत्तालाई मात्र प्रभावित गरेको छ, संघमा जस्तै सत्तालाई टिकाइरहनुमा मुख्य जोड दिएको देखिन्छ । चाहे प्रदेशको नाम नहोस्, स्थायी राजधानी नहोस्, भ्रष्टाचार बढोस् एवं विकासका गतिविधि अवरुद्ध होस्, राजनीतिक दलहरूलाई सत्ता टिकाउन पाए भएको छ र मधेसी मतदातालाई मूर्ख बनाइरहेका छन् । तसर्थ सरकारको नेतृत्वकर्ता दलले यो प्रदेशमा आफ्नो साख जोगाउन दुईतिहाइ प्राप्त वर्तमान सरकारमार्फत प्रदेशको नाम र राजधानी तोक्न सकेन भने जनताले यो गठबन्धनले सत्तालाई मात्र जोड दिएको रहेछ भनेर बुझ्नेछन् । मनोजकुमार शर्मा, अर्नमा५, सिरहा"
लथालिंग शैक्षिक गतिविधि,"संघीयताको प्रत्यक्ष असर शिक्षा क्षेत्रमा परेको छ । शिक्षा सम्बन्धमा स्थानीय तहलाई दिइएको अधिकारमध्ये प्रायःले शैक्षिक व्यवस्थापनलाई मात्रै ध्यान दिएको देखिन्छ । स्थानीय तहलाई न शिक्षक नियुक्ति गर्ने अधिकार छ, न त शिक्षक सरुवा गर्ने नै । आफ्नो स्रोतबाट तलब खुवाउने गरी स्थानीय अनुदानमा शिक्षक व्यवस्थापन गर्ने व्यवस्थालाई दुरुपयोग गर्दै केही स्थानीय तहले शिक्षक नियुक्ति तथा सरुवा गर्दै आएका छन्, जुन गैरकानुनी हो । संघीय शिक्षा ऐन नबनिसकेको र मौजुदा शिक्षा ऐनको बर्खिलाप हुने गरी केही स्थानीय तहले स्थानीय शिक्षा ऐनका नाममा आफूलाई हुँदै नभएको अधिकार समावेश गरी गैरकानुनी शिक्षा ऐन जारी गरी मनपरी काम गर्दै आएका छन् । उनीहरूले गरेका गैरकानुनी कार्यलाई सम्मानित अदालतले बदरसमेत गरेको छ । विभिन्न जिल्लामा निजी तथा सामुदायिक विद्यालयहरूले पाठ्यक्रम विकास केन्द्रले तोकेभन्दा फरक र अनधिकृत रूपमा निजी प्रकाशनका महँगा पाठ्यपुस्तक लदाएर विद्यार्थी र अभिभावक लुटेका छन् । सामुदायिक विद्यालयहरूले संविधानविपरीत विभिन्न शुल्क उठाएर लुटेका छन् । अंग्रेजी माध्यमका नाममा निजी प्रकाशनका पुस्तकबाट कमिसन कुम्ल्याएका छन् । यी गैरकानुनी कार्यको अनुगमन हुँदैन । कानुन र ऐनभन्दा माथि रहेर हालै केही स्थानीय पालिकाले दसैं बिदा सम्बन्धमा घटस्थापनादेखि पूर्णिमासम्मको विद्यालय बिदालाई कटौती गरेर आदेश जारी गरेका छन्, जुन खारेजयोग्य छ । शिक्षकहरूको पाकेको तलब तीन चार महिना बितिसक्दासमेत कुनै वास्ता गर्दैनन् । शिक्षा क्षेत्र र खास गरी शिक्षकहरूलाई कम आँक्ने यस्ता हर्कतको जति निन्दा गरे पनि कम हुन्छ । कुसुम न्यौपाने, अरूणखोला, नवलपरासी"
मन्त्रिपरिषद् विस्तार : आशाभन्दा विवाद धेरै,"अन्ततः ८८ दिनपछि शेरबहादुर देउवा सरकारले पूर्णता पाएको छ । यो ढिलाइको पछाडि अन्य पार्टीका पनि कारणहरू होलान्, तथापि यसको मुख्य कारण प्रधानमन्त्री देउवामा इच्छाशक्तिको अभाव, आलस्यता र अकर्मण्डयता नै हो । ढिलो भए पनि राम्रो होला भन्ने अपेक्षाविपरीत मन्त्रिपरिषद्खासै राम्रो र जनताले वाहावाही गर्ने खालको भने बन्न सकेन । हुन त, मन्त्रिपरिषद्का केही अनुहार नयाँ र जुझारु छन्, उनीहरूको काम हेर्न बाँकी नै छ तर पनि केही विवादास्पद पात्रहरू समावेश हुँदा सिंगो सरकारमाथि नै औंला उठेको छ । पहिलो गाँसमै ढुंगा भनेझैं यो पक्कै पनि राम्रो संकेत होइन । विवादास्पद पात्र प्रेम आलेको ठाउँमा मेटमणि चौधरी र गजेन्द्र हमालको ठाउँमा कांग्रेसकै जनअनुमोदित जुझारु युवा पर्न सकेको भए मन्त्रिपरिषद्यति विवादित बन्दैन थियो । बरु उल्टो मन्त्रिपरिषद्कोवजन र गरिमा बढ्थ्यो । यसर्थ, सकिन्छ भने प्रधानमन्त्रीले विवादास्पद पात्रहरूको ठाउँमा नयाँ अनुहार ल्याउन प्रयत्न गर्नुपर्छ । यो मन्त्रिपरिषद्मारामकुमारी झाँक्री, विरोध खतिवडालगायत ११ नयाँ अनुहार परेका छन् । यदि उनीहरूले जनभावना बुझी राम्रोसँग काम गरेमा पक्कै पनि सरकारको छवि राम्रो बन्न सक्छ । अझ माधवकुमार नेपालको एकीकृत समाजवादीतर्फबाट मन्त्री भएकाहरूलाई बढी चुनौती छ । उनीहरूले काम देखाउन नसके आउने चुनावमा आफ्नो मात्र होइन नयाँ पार्टीकै पत्तासाफ हुन सक्छ । यो उनीहरूका लागि अवसर र चुनौती दुवै हो । हुन त, मन्त्री बन्ने आंकाक्षी धेरै तर पदहरू थोरै हुँदा छनोट गर्न पक्कै पनि सबै पार्टीलाई गाह्रो परेको थियो, यो बुझ्न सकिने विषय हो । तर, माधव नेपालले प्रेम आले, किसान श्रेष्ठजस्ता विवादास्पद पात्रको ठाउँमा सरलसादगी नेतालाई मन्त्री बनाउन सकेको भए नयाँ पार्टीको जनतामाझ राम्रो छाप पर्थ्यो र भोट बैंक पनि बढ्थ्यो । आइन्दा जनभावना हेर्ने काम गरियोस् । आलेमा त्यस्तो कुन अद्भुत गुण छ, के आकर्षण छ जसका कारण बारम्बार उनलाई मन्त्री बनाइन्छ ? देउवाबाट आमजनताले खासै आशा राखेका छैनन्, तर अहिले आएका नयाँ अनुहारहरूबाट आशा राखिएको छ । नयाँ मन्त्रीहरूले ओलीले जस्तो हावादारी सपना बाँड्ने, ठूलठूलो कुरा गर्ने, भ्रष्टाचारीलाई संरक्षण गर्ने काम होइन आमजनताले चाहेका ससाना कुरा, जनतालाई बाँच्न चाहिने आधारभूत विषयमा ध्यान दिनुपर्छ । गोपाल देवकोटा, गोकर्णेश्वर८, जोरपाटी प्रधानन्यायाधीश चोलेन्द्रशमशेर जबराले मन्त्रीको भाग दाबी गरेपछि मन्त्रिपरिषद् विस्तारमा ढिलाइ भएको समाचार आएको थियो । त्यसले राजनीतिकन्यायिक वृत्तमा ठूलै तरंग सृजना गर्यो । सर्वोच्च अदालत बार एसोसिएसनले उक्त समाचारप्रति ध्यानाकर्षण भएको र उक्त कार्य खेदजनक भएको वारे विज्ञप्ति नै निकाल्यो । प्रधानन्यायाधीशले उक्त समाचार झुठो बताए । असोज २२ गतेको यही दैनिकको २१ औं मन्त्री ? समाचारमा प्रधानन्यायाधीश जबराका जेठान गजेन्द्र हमाललाई मन्त्री बनाउने तयारी भएको सार्वजनिक भयो । सर्वोच्च अदालत बार एसोसिएसनका पदाधिकारीले सोमबार प्रधानन्यायाधिशसँगको संवादमा हमालको नाम प्रधानन्यायाधीश आफैंले निकालेको कुराले बारका पदाधिकारी नै आश्चर्यमा परेको आम पाठकले पढ्न पाए । अन्ततः प्रधानमन्त्री शेरबहादुर देउवा प्रधानमन्त्री भएको ८८ औं दिनमा गठित मन्त्रिपरिषद्मा प्रधानन्यायाधीश जवराका जेठान तथा गैरसांसद हमाललाई मन्त्री बनाइछाडियो । यस पृष्ठभूमिमा हमाल प्रधानन्यायाधीश जबराको कोटामा परेका हुन् कि होइनन् भन्ने विषय आमनागरिकको विवेकले आफैं ठम्याउँछ । महेशप्रसाद ढुंगाना, नयाँबानेश्वर, काठमाडौं"
खाँचो नयाँ राष्ट्रिय 'न्यारेटिभ को,"मुलुकमा हाल जताततै राजनीतिक असन्तुष्टि, विग्रह, मतभिन्नता, आरोपप्रत्यारोप चलिरहेको छ । हुन त राजनीति यस्तो विषय हो जसमा कुनै न कुनै रूपमा विवाद र विरोधका स्वरहरू गुन्जिइरहन्छन्, र नेपालमा मात्रै होइन संसारभरि र अहिले मात्र होईन सधैंभरि हुने यथार्थ हो यो, तर पनि पछिल्लो समय जुन लय र तीव्रतामा यस्ता आवाजहरू सुनिँदै आएका छन्, त्यो राज्यको स्थायित्वका लागि शुभसंकेत भने होइन । सतहमा हेर्दा अहिलेको राजनीतिक विरोधका पछाडि नयाँ संविधानमार्फत ल्याइएका राजनीतिक परिवर्तनप्रति असन्तुष्टिहरू झल्किएको छ । धेरै प्रयास र प्रतीक्षापछि प्राप्त नयाँ राजनीतिक प्रणालीलाई लिएर यसअघि हालीमुहाली रहँदै आएको वर्गले विरोध जनाउनु स्वाभाविकै हो । तर, राजनीतिक परिवर्तनका केही पक्षधर तथा संवाहकहरू पनि संविधान र राजनीतिक प्रणालीप्रति अप्रसन्न देखिनुले चाहिँ मुलुकमा राष्ट्रिय न्यारेटिभ को अभाव रहेको महसुस गराउँछ ।सत्रौं शताब्दीको मध्यतिर वेस्टफालियाबाट सुरु भएको राष्ट्रराज्यको अवधारणा अठारौं शताब्दीको अन्तमा मात्र हिमालयको फेदमा आइपुग्यो । छरिएर रहेका ससाना राज्यहरूलाई एकीकरण गरी पृथ्वीनारायण शाह र उनका अनुयायीहरूले विशाल राज्य निर्माण गरेपछि एक हिसाबले नेपाली राष्ट्रराज्यले मूर्तता पायो । ढिलै भए पनि त्यो राष्ट्रराज्य निर्माणको पहल थियो । हुन त भूगोलको खोंचमा अवस्थित यो भूभागमा हरेक किसिमको लहर अलि पछि नै देखा पर्ने गर्छ । लोकतन्त्रकै छाललाई यसको उदाहरणका रूपमा लिन सकिन्छ । हन्टिङ्टनको भनाइ मान्ने हो भने, लोकतन्त्रको तेस्रो लहरले सन् १९९० को दशकमा मात्र नेपाललाई तरंगित पार्न सक्यो ।वेस्टफालियन राष्ट्रराज्यका विविध संस्करण छन् । उन्नाइसौं शताब्दीको अन्ततिर चलेको राष्ट्रवादको हावाले धेरै मुलुकलाई छोएको थिएन । बीसौं शताब्दीको सुरुआतसँगै मुसोलिनीले इटली र हिटलरले जर्मनीमा राष्ट्रवादको राँको दन्काएपछि पहिचानका आधारमा राज्य निर्माणको लहरै चल्यो जसले नेपालको छिमेकमा समेत उथलपुथल ल्यायो । भारतमा भाषा र धर्मका नाममा राष्ट्रवाद हावी भयो । त्यो लहरले राणाकालीन नेपाललाई फरक ढंगमा लपेट्दै राणा शासनको विसर्जन गरायो । केही समयपश्चात् नै पञ्चायतकालमा हाम्रो भाषा, हाम्रो भेष को नारामा एकल भाषा र संस्कृतिका आधारमा राष्ट्रवाद सृजना गरियो । तीसवर्षे पञ्चायतले सुरु गरेको मेल्टिङ पट प्रोजेक्ट का दीर्घकालीन प्रभावहरू आगामी दिनमा पनि कायमै रहनेमा शंका छैन । तर पहिचान को परिभाषा जटिल भएकाले पछिल्लो समय एकल जातीय, भाषिक, सांस्कृतिक, धार्मिक आधारमा राज्य निर्माणको परिकल्पना बढी आदर्शवादी ठहरिएको छ । विकसित मुलुकमा नागरिक राष्ट्रवाद बहुजातीय, बहुसांस्कृतिक, बहुभाषिक भए पनि ती निश्चित न्यारेटिभमा एकबद्ध राज्यका रूपमा देखा परेका छन् । आधुनिकीकरण र विश्वव्यापीकरणको यो युगमा मानिसका व्यक्तिगत चाहना र आकांक्षाबाटै संसार हाँकिने भएकाले राजनीतिक विचारधारालगायत परम्परागत पहिचानका राष्ट्रवादहरू बौरिँदै र सेलाउँदै गइरहेका छन् । राष्ट्रराज्यलाई जीवन्त राख्न विभिन्न मुलुकले निश्चित न्यारेटिभको सहारा लिने अभ्यास चलिरहेको छ । नागरिक राष्ट्रवादको ज्वलन्त उदाहरण अमेरिका हो जसले जीवन, स्वतन्त्रता र खुसीको खोज (लाइफ, लिबर्टी एन्ड पर्स्युट अफ ह्याप्पिनेस) को न्यारेटिभ सिर्जना गरी सम्पूर्ण मुलुकलाई सूत्रबद्ध गर्दै आइरहेको छ । त्यस्तै, फ्रान्सले स्वतन्त्रता, समानता र भ्रातृत्व (लिबर्टी, इक्वालिटी, फ्याटर्निटी) का नाममा राष्ट्रलाई गोलबन्द गरेको छ । ती मुलुकहरूमा पनि बेलाबेला आन्तरिक संघर्ष र किचलो नभएका होइनन् तर देशलाई एक ढिक्का बनाइराख्ने त्यस्ता न्यारेटिभ सर्वमान्य छन् र राष्ट्रको अन्तिम अस्तित्व रक्षाका लागि ती गोलबन्द हुने मन्त्र बनेका छन् । नेपालका हकमा, खेतीयोग्य जमिनको अभाव भएको यस पहाडी भूभागमा २५० वर्षअघि जागिर र बिर्ता का रूपमा जमिनप्राप्ति नै एकीकरणको अभिप्रेरणा बन्यो । एकीकरणको पछिल्लो चरण र त्यसलगत्तै फिरंगीहरूबाट मुलुक जोगाउने नयाँ न्यारेटिभ सृजना भयो जसले राणाकालसम्म पनि गति दियो । फिरंगी न्यारेटिभभित्र दुई तत्त्वहरू स्वतन्त्रता र हिन्दु धर्म थिए । राणाकालपछि दुई ढुंगाबीचको तरुल मा जोड दिँदै उत्तर र दक्षिणबाट मुलुक जोगाउने परराष्ट्रनीति रहे पनि अंग्रेजले भारत छाडिसकेको परिस्थितिमा तरुल ले मात्र राज्यलाई एक ढिक्का राख्ने गुँदको काम गर्न नसक्ने भयो र पञ्चायतकालमा एक भाषा एक भेष को न्यारेटिभ सृजना गरियो, जसले राजतन्त्रलाई जोगाउनुका साथै मुलुकलाई गोलबन्द हुने आधार पनि दियो । तर जसै शीतयुद्धको अन्त्यपछि दुई देशबीच हुने युद्ध (इन्टरस्टेट वार) को सम्भावना न्यून भएर गयो र विदेशीले भूमि कब्जा गर्नेभन्दा पनि आन्तरिक मामिलामा हस्तक्षेप गरेर आफ्नो राष्ट्रिय हितको परिपूर्ति गर्ने परिस्थिति सृजना भयो, पुनः एकपटक राज्यको स्थायित्वका लागि न्यारेटिभको खडेरी पर्न गयो । पछिल्लो चरणमा नेपालमा लोकतन्त्र, गणतन्त्र र संघीयताको विधिवत् बीजारोपण भए पनि त्यसले सबैको चित्त बुझाउन सकेको छैन । यसप्रति हाल सत्ताबाहिर रहेका तर विगतमा राज्यशक्तिमा हालीमुहाली रहँदै आएकाहरूको केही असन्तुष्टि छन् । तर त्यसमा विदेशी मुलुकले प्रत्यक्ष वा अप्रत्यक्ष रूपमा आफ्नो राष्ट्रिय स्वार्थसिद्धिका लागि गर्ने आन्तरिक हस्तक्षेप नजानिँदो किसिमले मिसिन गएको वा कुशलतापूर्वक घुसाएको पनि देखिन्छ । एक्काइसौं शताब्दीमा राज्यको जनताप्रतिको दायित्व र मानवतावाद यति बढेर गएको छ, केही अपवादबाहेक शक्तिशाली राष्ट्रले विदेशी भूभाग कब्जा गर्न न सम्भव छ न त लाभदायक नै छ । त्यसैले स्वार्थसिद्धिका लागि अर्को मुलुकको आन्तरिक मामिलामा हस्तक्षेप गर्नु नै सबैभन्दा लागतप्रभावी उपाय भएको छ ।केही समययता नेपालमा न्यारेटिभको अभाव छ । विगत दशकहरूबाट विविधतामा एकता, हिमालपहाडतराई, कोही छैन पराई, समावेशी लोकतन्त्र, नेपाललाई स्विट्जरल्यान्ड वा जापान वा सिंगापुर बनाउने, एसियाली मापदण्ड मा पुर्याउने, समृद्ध नेपाल, सुखी नेपाली जस्ता विभिन्न नारा दिई नयाँ न्यारेटिभ सृजना गर्ने प्रयासहरू हुँदै आएका छन् । तर, यी आदर्श शब्दावली या त सीमित घेरामै रुमलिए या पार्टीगत एजेन्डाभन्दा माथि उठ्न सकेनन् । तसर्थ, यिनले सबैको स्वामित्व ग्रहण गर्न सकेनन् । यसो हुनुको ठूलो कारण हो पार्टीहरूमा यी आदर्शलाई कार्यान्वयन गर्ने दृढताको कमी । सुरुमा जतिसुकै आकर्षक देखिए पनि जब जनताले पार्टीहरूमा नारालाई कार्यान्वयन गर्ने अठोट छैन भन्ने बुझ्छन्, त्यो फितलो हुँदै अन्ततः पानीको फोकाझैं बिलाउँछ ।बडामहाराज पृथ्वीनारायण शाह, शाहवंश, हिन्दु धर्म वा हिन्दुत्वको न्यारेटिभलाई अगाडि बढाउने प्रयास भए पनि विभक्त विभिन्न समूह र तिनका समूहगत आकांक्षाका कारण सर्वग्राह्य हुन सकिरहेको छैन । बुद्ध धर्म वा बौद्धवाद, सगरमाथा, वीर गोर्खाली वा गोर्खालीको सान खुकुरी आदि पनि राष्ट्रिय न्यारेटिभ सृजना गर्न सफल देखिएनन् । सैनिक संगठनलाई राष्ट्रिय एकताको प्रतीकका रूपमा अगाडि बढाउने कोसिस राजनीतिक भद्रगोलको अन्धकारमा धिपधिपे दियोको प्रकाश मात्र हो । सेना नै समृद्धिको संवाहक हुन सक्दैन । एक समय बहुचर्चित विविधतामा एकता को न्यारेटिभ अहिले कोमामा छ र नवीन रक्तसञ्चार नभएसम्म बौरिने देखिन्न । कुनै एक वर्ग वा समूहलाई एउटा भाष्य मान्य छ भने अर्कालाई छैन । जातजाति, भाषा र सांस्कृतिक विविधता र जनतामा आएको फरक चेतनाका कारण पनि पुरानो न्यारेटिभले यथास्थितिमा समग्रतालाई समेट्न सक्दैन । राष्ट्रराज्य प्रणालीमा न्यारेटिभको अभाव हुँदा देश सहज रूपमा अघि बढ्न सक्दैन । कतिपयले भारतविरोधी भावनालाई न्यारेटिभका रूपमा पनि प्रस्तुत गर्न खोजेको पाइन्छ तर त्यस्तो नकारात्मक कथानकबाट न सबैलाई गोलबन्द गर्न सकिन्छ न त त्यो दीर्घकालीन नै हुन्छ । आन्तरिक मामिलामा विदेशीबाट हुने हस्तक्षेपको विरोध गर्नु ठीक हो तर त्यो मुलुकलाई प्रगतिपथमा हिँडाउने न्यारेटिभ हुन सक्दैन । नेकपा सरकारले ल्याएको समृद्ध नेपाल सुखी नेपाली पहिचानको संकीर्ण मुद्दाबाट माथि उठेको नारा थियो । यसले पक्कै पनि वर्तमान परिस्थितिमा सर्वमान्य भाष्य बन्ने सामर्थ्य राख्थ्यो तर त्यो एउटा पार्टीको पेवा हुँदा र त्यसमा आमनेपालीको अपनत्व नखोजिँदा राजनीतिक रंगमा रंगिएर बिलाउँदै छ । विचारणीय छ, यस्ता आख्यानमा सबैलाई समेट्ने क्षमता भएर मात्र हुँदैन । जबसम्म त्यसको सृजनामा सबैको स्वामित्व हुँदैन, आमनेपालीको अपनत्व पनि हुँदैन । जब कुनै पार्टी वा गुटले यो हाम्रो नारा हो भनी आफ्नो पहिचानसँग जोड्छ, त्यहीँबाट त्यसको ओज स्खलित भएर जान्छ । संसारका सफल राष्ट्रहरूलाई हेर्ने हो भने ती अधिकांश जनताको आकांक्षालाई समेट्ने न्यारेटिभ लिएर अगाडि बढेको देखिन्छ, भलै कतिले त्यसलाई चर्चामा ल्याउँदैनन् । यस्तो संकथन मुलुकलाई अघि बढ्न प्रेरणा दिने अलौकिक शक्ति अथवा भनौं दिशानिर्देश गर्ने ध्रुवतारा हो । तर, त्यसको मतलब यस्तो न्यारेटिभ सृजनापछि मुलुकमा विग्रह र विरोधका स्वरहरू निमिट्यान्न हुन्छन् भन्ने पक्कै होइन । त्यसो हुँदो हो त अहिले अमेरिकामा नस्लीय भेदभावबाट विभक्त समाज तथा फ्रान्समा धार्मिक असहिष्णुताका बाछिटाहरू देखिने थिएनन् । एउटा कुरा सत्य के हो भने, यस्ता खाले विवाद र मतभिन्नताका बावजुद ती मुलुकमा सबै तह, तप्का र वर्गलाई अन्ततोगत्वा एकसूत्रले बाँधिराखेको हुन्छ र त्यो हो राष्ट्रिय न्यारेटिभ । यसले विषम परिस्थितिमा पनि मुलुकलाई सूत्रबद्ध गर्ने क्षमता मात्र राख्दैन, समग्रतामा समृद्धिको बाटामा अघि बढ्ने अभिप्रेरणा पनि दिन्छ । तसर्थ, मुलुकमा अहिले नेपालीपन को एक सशक्त न्यारेटिभको खाँचो छ ।"
मूलधारका वामपन्थीको वैचारिक अवसान,"जनवादी केन्द्रीयता कि भीडतन्त्र ? पूर्वनेकपा (नेकपा) का तीनवटै घटक संसदीय राजनीतिप्रति प्रतिबद्धता जनाएका दल हुन् । व्यवहार हेर्दा तिनले संसद्वाद र नवउदार पुँजीवाद साधन र साध्य दुवै रहेको भित्री मान्यता राख्छन् भनी बुझ्न कठिन छैन, तर ती समाजवादी छहारीमा ओत लाग्न बाध्य छन् किनकि श्रमजीवीहरू नै तिनका आधारभूत भोटबैंक थिए । श्रमजीवीहरू समाजवादको माग किन गर्छन् भन्नेबारे भने उनीहरूमा चासो देखिँदैन । पृथ्वी साझा हो र यसको उपयोग सबैको हितमा हुनुपर्छÙ उत्पादनका साधनहरू सबैका हकमा उपलब्ध हुनुपर्छÙ धन उत्पादन वा उपार्जनमा कुत, नाफा र ब्याज आर्जनलाई नियन्त्रण र नियमनभित्र राखिनुपर्छ र कालान्तरमा हट्नुपर्छ एवं आततायी वर्गीय शासन, दास र मालिक उत्पादन गर्ने, धेरै अज्ञानी र थोरै ज्ञानी उत्पादन गर्ने, मुठीभर धनी र धेरै गरिब उत्पादन गर्ने राजकीय खेती बन्द गरिनुपर्छ भन्नेजस्ता माग आधारभूत वर्गले गरिरहेछ भनेर यी पार्टीका थोरैलाई पनि थाहा हुन छाडेको छ । समाजवादको मूल लक्ष्य हो असमानता हटाउनु । फ्रेडरिक एंगेल्स सोसियलिजम ः युटोपियन एन्ड साइन्टिफिक (कलेक्टेड भोल्युम २) मा लेख्छन्, श्रमजीवीहरूले जब जनबलका आधारमा राज्यशक्तिमाथि कब्जा जमाउँछन्, तिनीहरूले सामन्त तथा बुर्जुवाहरूका हातबाट उत्पादनका साधनहरू लिन्छन् र समाजको सम्पत्तिका रूपमा सामाजिकीकरण गर्छन् । वैधानिक होस् या अवैधानिक, राज्यसत्ता कब्जा गरेर सम्पत्तिको सामाजिकीकरण गर्नु एक किसिमको छलाङ हो, वास्तविक रूपान्तरणतिरको फड्को हो । दुईतिहाइ लगभग मतबाट सरकारमा पुर्याइएका ओलीले जनबलको आडमा पार्टीका जोदाहा कामरेडहरूको योजना र अभियानमूलक पहलमा चाहेका भए जनताका पक्षमा मुलुकका साधन र स्रोतको सामाजिकीकरण गर्न सम्भव थियो । शिक्षा, स्वास्थ्य, कृषिभूमि, श्रमिक आवासजस्ता साधनहरूको उचित व्यवस्थापन तथा सामाजिकीकरण हुन सक्थ्यो । पूर्वाधार तथा योजनाबद्ध औद्योगिकीकरणमार्फत बेरोजगारी हल गर्न सकिन्थ्यो । कुत उठाएर अत्यधिक शोषण गर्ने वा सट्टा बजारको अनुमानमार्फत वित्तीय संकट खडा गर्ने वा लुटपाट गर्ने बैंक तथा वित्तीय संस्थाको प्रवृत्तिलाई निरुत्साहित गर्न सम्भव थियो । यी कदमबाट उत्पादनमूलक समाजलाई धेरै राहत पुग्थ्यो । लोकतान्त्रिक योजनामार्फत छाडा बजारलाई सन्तुलित र सहजकर्ताको भूमिकामा रूपान्तरित गर्न सकिन्थ्यो । तर यिनले रूपान्तरणको लक्षणसम्म देखाएनन् ।लेनिन् भन्छन्, क्रान्तिकारी सिद्धान्तबिना क्रान्तिकारी आन्दोलन सम्भव हुन्न (वान स्टेप फरवार्ड टु स्टेप्स ब्याकवार्ड, भोल्युम ७, २५८५९) । क्रान्तिकारी आन्दोलन सञ्चालन गर्न क्रान्तिकारी संगठनको आवश्यकता हुन्छ जसले आन्दोलनको बागडोर मात्र सम्हाल्दैन, आन्दोलन र जण्ड सुधारलाई रोक्ने तत्त्वहरूविरुद्ध संघर्षसमेत गर्छ । नेकपा (नेकपा) सँग रूपान्तरणकारी कार्यक्रम मात्र नभएको होइन, ऊसँग कामकाजी तहमा क्रान्तिकारी दस्ता नै बाँकी थिएन । यस्तो किन भयो, यसलाई यसरी हेर्न सकिन्छ ।२०५१ मा एमालेको अल्पमतको सरकार ढलेपछि एमाले शीर्ष नेतृत्वको अन्तर्यमा नीति र कार्यक्रमका हिसाबले मात्र होइन, चुनावी राजनीतिलाई अगाडि बढाउन पनि बडका कांग्रेस वाला लालसा जाग्यो । उदाहरणका लागि, म्याग्दी जिल्लाका महापञ्च भीमप्रसाद गौचनलाई पार्टीमै भित्र्याइयो । त्यसपछि कांग्रेसले नै जसरी सानाठूला पञ्च, व्यापारी, उद्योगी, दलाल जोगीभोगीलाई प्रवेश अभियान चलाइयो । यो अभियान सिद्धान्ततः समाजवादी क्रान्तिलाई तिलाञ्जली दिएर संसद्वादी पुँजीवादमा आत्मसमर्पणको सुरुआत थियो । सांगठनिक हिसाबले लेनिनवादी सांगठनिक सिद्धान्त जनवादी केन्द्रीयता छोडेर लोकपृयतावादी भोटबैंकका लागि पार्टीलाई मासबेस्डतर्फ धकेल्ने अभियानको थालनी थियो । त्यसपछि एमाले व्यवहारमा प्रत्येक दिन क्रमशः पुँजीवादी पार्टी बन्दै गयो । क्याडरबेस्ड अवधारणामा क्रान्ति गर्न संगठित पुराना कर्मीहरू पार्टीबाट विस्थापित हुँदै गए । गरिब निमुखा श्रमजीवीका एजेन्डा किनारामा धकेलिए । सांसद टिकटको लिलाम बढाबढ हुन थाल्यो । पार्टीलाई मध्यम वर्गले कब्जा गरे । ओली सरकारले त्यत्रो बहुमतसहितको जनमत पाएर पनि श्रमजीवीको पक्षमा सिन्को नभाँच्नुको मूल कारण यही थियो । उनी र उनका सत्तासहयात्री सर्वसाधारण जनताका वास्तविक प्रतिनिधि नै थिएनन् । २०६२६३ पछि एमाओवादीको दक्षिणपन्थतर्फको रूपान्तरण झन् बढी वेगमा हुन पुग्यो । किनकि आन्दोलनबाट पार्टी नबनीकनै यसका अधिकांश नेता नवउदारवादी व्यक्तिवादमा रूपान्तरित हुँदै गए । नेता र कार्यकर्तामाझ नै अत्यन्त ठूलो आर्थिक खाडल थियो, सत्तारूढ हुन थालेपछि झन् बढ्यो । पछिल्लो चरणमा रूपान्तरणको आशा मरिसकेपछि अधिकांश कार्यकर्ताले वैदेशिक रोजगारीतर्फको पलायन रोजे ।केही समाजशास्त्री र बुर्जुवाकरणउन्मुख नेताहरूले जनवादी केन्द्रीयता लाई अत्यन्त संकीर्ण सांगठनिक सिद्धान्तका रूपमा व्याख्या गरेको सुनिन्छ । यसको अर्थ भित्रैबाट बुझ्नु जरुरी छ । जनवादी केन्द्रीयताको अर्थ हो पार्टीलाई सक्रिय कार्यकर्ताहरूले लोकतान्त्रिक पद्धतिअनुरूप चलाउनु, त्यसका लागि सर्वप्रथम सदस्यहरूमाझ आवश्यक विषयमा छलफल गरिन्छ, त्यसबारे निर्णयमा पुग्न आवश्यक परेपछि भोट गरिन्छ, अन्तमा उक्त निर्णयलाई लागू गराउन एकजुट भएर अगाडि बढिन्छ (स्लाभोज झिझेक, द सब्लाइम अब्जेक्ट अफ आइडियोलोजी, सन् १९८९) । आन्दोलनमा जनवाद किन आवश्यक हुन्छ ? लेनिन् भन्छन्, किनकि कार्यकर्ता संलग्न हुने कुनै पनि कारबाही चेतनाको जगमा हुनुपर्छ । उक्त कारबाहीमा संगठित श्रमजीवीहरूको सहभागिता स्वयंसेवीका रूपमा हुन्छ । त्यसैले संलग्न हुने व्यक्तिले किन, के र कसका लागि उक्त आन्दोलनमा सरिक भएँ भनी जान्नु अनिवार्य हुन्छ । लेनिन् थप्छन् साथीभाइवादीका हिसाबले, समुदायको सदस्यका नाताले वा बलमिचाइँका आधारमा कुनै पनि निर्णय स्थिर र बौद्धिक मानिन्न । सबै निर्णय छलफल र बहसपछि मात्र लिइनुपर्छ । किनकि समाजवादी पार्टीहरू गफ हाँक्ने अखडा होइनन् । त्यहाँ जनताका पक्षमा गम्भीर बहस र छलफल एवं निर्णयपश्चात् कार्यान्वयनमा समेत सामूहिक रूपमा संलग्न हुनपर्छ । यो कार्यान्वयनमा लैजाने कुराचाहिँ जनवादी केन्द्रीयताको केन्द्रीयता हो । थप, लेनिनको विचारमा जनवादी केन्द्रीयता पार्टी र जनमानसबीचको गहिरो अन्तरसंवादको माध्यम हो । यो माध्यमबाट पार्टी जनतासँग एकाकार हुन्छ, जोडिन्छ । पार्टी सञ्चालनका लागि आवश्यक कोषको प्रबन्ध तथा कोष परिचालनसम्बन्धी पारदर्शिता जनवादी केन्द्रीयता अपनाउने पार्टीको अर्को मूल जिम्मेवारी हो । पार्टी र कार्यकर्ताहरू अवाञ्छित प्रभाव र लोभमा नफसून्, जनताप्रति जिम्मेवार बनून् भन्नका खातिर सदस्यहरूबीच लेभीको प्रचलन थालिएको हो । सदस्यभन्दा बाहिरबाट उठाइने चन्दासहयोगको एकएक पाईको खर्च देखाउने सांगठनिक प्रबन्ध गरिन्छ । त्यसैले प्रत्येक पार्टी सदस्यले दलभित्र प्रस्तुत गरिएका विचारहरूमाथि विमर्श गर्न वा फरक मत राख्न एवं खराब आचरण, आर्थिक अपचलन तथा अपारदर्शिताविरुद्ध बौद्धिक संघर्षका लागि ठाउँ पाउनु नै जनवादी केन्द्रीयताको मूल मर्म हो ।अन्तमा, संसदीय बहुदलीय पुँजीवादी शासन व्यवस्थालाई व्यवहारमा आत्मसात् गरिसकेको ओली एमालेले यस पटक विधान महाधिवेशनमार्फत आफू रूपान्तरण भइसकेको जनाउ व्यवहारमा दियो । पहिलो पटक अध्यक्ष ओली नै एमाले पार्टीको स्वयम्भू हुन् भनेर स्थापित गरियो । ओलीको वैचारिक प्राधिकार नस्विकार्नेलाई एमालेमा कुनै स्थान छैन भनी व्यवहारमा प्रमाणित गरियो । जनवादी केन्द्रीयताको सिद्धान्त त्याग्न राजनीतिक दस्तावेज, सांगठनिक प्रावधान तथा पार्टी विधान घनीभूत बहसछलफलको साधन बनाइएन । कार्यकर्तालाई बोलाइयो र निर्णय सुनाइयो । ठूलठूला होर्डिङ बोर्ड, वालपोस्टर, ब्यानर र बोतलमा समेत ओलीको फोटो टाँसेर एमाले पार्टी भनेको ओली र ओली भनेको एमाले भन्ने चित्रण गरियो । यसले एमाले भन्नासाथ सिद्धान्तनीतिकार्यक्रम, सामूहिक छलफल र निर्णय भन्ने अर्थमा होइन, ओलीएमाले भन्ने प्रस्ट्याउन प्रयत्न गरियो । यद्यपि यो कुनै नौलो कुरा थिएन र होइन । ब्राजिलमा बोल्सेनारोले त्यही गरिरहेका छन्, ट्रम्पले अमेरिकामा त्यही गरेका थिए । इन्डियामा नरेन्द्र मोदीले सात वर्षदेखि त्यही सूत्र आजमाइरहेका छन् । यसको कारण अर्को केही होइन, सबैको निर्णायक प्राधिकार ओलीमा निहित छ भन्ने देखाउनु हो, जसका लागि निकै पहिलेदेखि कसरत गरिँदै थियो । विद्यार्थी संगठन, अनेम संघ, किसानको, ट्रेड युनियनको नेता को हुनेÙ को मन्त्री हुनेÙ को पार्टीको पदाधिकारी हुने वा नहुने भन्नेबारे अन्तिम निर्णयको प्राधिकार ओलीमै निहित थियो । अब हाकाहाकी विधान वा विचार महाधिवेशनमार्फत अधिकार स्थापित गरिएको छ । यस्तै अधिकारको प्रयोग हिजो नेपाली कांग्रेसमा प्रजातन्त्रका नाममा गिरिजाप्रसाद कोइरालाले गर्थे भने आज प्रजातन्त्रकै नाममा शेरबहादुर देउवाले । माओवादीमा प्रचण्डले जनवादका नाममा आफू प्राधिकार भएको घोषणा नगरीकनै प्राधिकार उपयोग गरिरहेका छन् । कार्यकर्ता वा नेतालाई यी विषय भारेभुरे लाग्न सक्छन्, बौद्धिक र कलमजीवीहरूलाई सामान्य प्रक्रियाझैं लाग्न सक्छन्, पुँजीवादी व्यवसायीहरूमा विजयीभाव जाग्न सक्छ तर आमजनताको हिसाबमा अंशअंशमा जनवाद वा प्रजातन्त्रको मृत्यु भइरहेछ । थाहा पाइराखौं, जनवाद वा प्रजातन्त्रको वैचारिक चिहानमै तानाशाहहरू जन्मिने गर्छन् ।"
न्याय माग्नेलाई तितरबितर पार्दै प्रहरी,"(काठमाडौं)  न्यायको मागसहित नेपालगन्जबाट २० दिन हिँडेर काठमाडौं आएका १४ जनालाई प्रहरीले तितरबितर पारेको छ । बुधबार काठमाडौं आइपुगेका उनीहरूले शुक्रबारदेखि माइतीघरमा रिले अनशन सुरु गरेका थिए । तर, प्रहरीले उनीहरूमाथि धरपकड गर्दै राति साढे १० बजेतिर रानीवनस्थित मानव सेवा आश्रम पुर्याएको थियो । आश्रमकी केन्द्रीय सदस्य सिर्जना ओलीले मध्यरातमा प्रहरीले १३ जनालाई ल्याएर राखेको बताइन् । ५७ जनाको प्रहरी टोली रातभर आश्रममै खटिएका थिए ।आन्दोलनको अग्रभागमा खटिएकी रुबी खानलाई भने प्रहरीले महानगरीय प्रहरी वृत्त सोह्रखुट्टेको थुनामा राखेको थियो । वृत्तका प्रमुख डीएसपी दुर्गा दाहालले कान्तिपुरसँगको कुराकानीमा अरू वृत्तबाट पनि ल्याएर राखिने भएकाले रुबीलाई थुनामा राखिएको बारे थाहा नभएको प्रतिक्रिया दिए । वृत्त स्रोतका अनुसार सिंहदरबार वृत्तको महिला थुनाकक्ष भरिएकाले रुबीलाई सोह्रखुट्टे पठाइएको थियो । रातभर आश्रम राखिएकाहरू भने शनिबार छुटेर फेरि माइतीघर पुगेका थिए । खानलाई भेट्न उनीहरू सोह्रखुट्टे वृत्त पनि पुगे । टोलीमा सहभागी सतिना तेलीले आफूहरूले पाँच मिनेट मात्रै रुबीलाई भेटन पाएको र उनले थुनाभित्रै आमरण अनशन सुरु गरेको बताइन् । सतिनाका अनुसार टोलीले शुक्रबार मध्याह्न गृह मन्त्रालय पुगेर आफूहरू न्यायको खोजीमा आउनुको कारणबारे बुझाएका थिए । मन्त्रालयका अधिकृतले प्रदेश डीआईजीबाट छानबिन हुन्छ, तपाईंहरू अनशन बस्न पर्दैन भने, तेलीले भनिन्, तर लिखित प्रतिबद्धता नपाएसम्म धर्ना र आन्दोलन जारी राख्छौं । बाँकेको नेवाजी गाउँकी नन्कुन्नी धोबी आफ्नै घरमा मृत फेला परेको र बाँके परस्पुरगाउँकी एकल महिला निर्मला कुर्मी हराएको विषयमा चित्तबुझ्दो अनुसन्धान नभएको उनीहरूको भनाइ छ । सत्यतथ्य छानबिन र दोषीलाई कारबाहीको मागसहित १४ जनाको टोली नेपालगन्जबाट आएको हो ।"
मापदण्ड मिचेर नर्सिङ पढाउन प्रधानमन्त्रीको दबाब,के असर पर्छ ? िकलेजको आफ्नै अस्पताल नहुँदा विद्यार्थीले पर्याप्त प्रयोगात्मक अभ्यास गर्न पाउँदैनन् िएउटै अस्पतालमा धेरै नर्सिङ कलेजका विद्यार्थीले प्रयोगात्मक अभ्यास गर्नुपर्छ िपर्याप्त प्रयोगात्मक अभ्यास गर्न नपाउँदा उनीहरुले दिने स्वास्थ्य सेवामा असर पर्छ
विवाद मिलाएर एनआरएनएको महाधिवेशन गर्नू,"(काठमाडौं)  महाधिवेशन प्रतिनिधि चयनमा देखिएको विवाद मिलाएर मात्रै १० औं महाधिवेशन गर्न गैरआवासीय नेपाली संघ (एनआरएनए) लाई परराष्ट्र मन्त्रालयले निर्देशन दिएको छ । परराष्ट्र सचिव भरतराज पौड्यालले एनआरएनएका अध्यक्ष कुमार पन्तलाई पत्र पठाउँदै यस्तो निर्देशन दिएका हुन् । ६५ प्रतिशत महाधिवेशन प्रतिनिधि चयन गर्ने विधान स्पष्ट नभएको, विद्यार्थीलाई विधान विपरीत सदस्यता दिइएको, तोकिएको अवधि समाप्त भएपछि पनि विभिन्न देशमा अधिवेशन गरिएको उल्लेख गर्दै परराष्ट्रले यी विवादित विषय निरूपण नभएसम्म महाधिवेशन नगर्न पत्र पठाएको हो । परराष्ट्रको पत्रले एनआरएनको महाधिवेशन तोकिएको मितिमै नहुने सम्भावना बढेको छ । एनआरएनएका प्रवक्ता डीबी क्षत्रीले पत्रमाथि छलफल सुरु भएको बताए । परराष्ट्रले अति ससानो विषयमा पनि हस्तक्षेप गरेको अनुभव गरेका छौं, क्षत्रीले भने, यससम्बन्धी राय लिएर अगाडि बढ्नेछौं । परराष्ट्रले मुख्य गरी राष्ट्रिय समन्वय समितिको तर्फबाट महाधिवेशनका लागि चयन ६५ प्रतिशत प्रतिनिधिमाथि प्रश्न उठाएको छ । एनसीसीले प्राथमिकतामा परेका व्यक्तिलाई चयन गर्न सक्ने प्रावधान विधानमा राखिएको छ । यो चयन पुरानो कार्यसमितिले चयन गर्ने कि नयाँ कार्यसमितिले भन्ने विषय प्रस्ट नभएको परराष्ट्रको भनाइ छ । परराष्ट्रले जुलाई ३१ पछि भएका अधिवेशनलाई मान्यता नदिनेसमेत बताएको छ । एनआरएनएले राष्ट्रिय समन्वय समितिको अधिवेशन जुलाई १ देखि ३१ भित्र गरिसक्नुपर्ने निर्णय गरेको थियो । यो मिति सकिएपछि पनि अमेरिका, बेलायत, पोर्चुगल, फ्रान्स, साइप्रस, डेनमार्कलगायत देशमा अधिवेशन भएका छन् । नयाँ नेतृत्वका लागि एनआरएनएको महाधिवेशन आउँदो कात्तिक ६८ मा काठमाडौंमा हुने तय भएको छ ।"
अपांगता भएकालाई भौतिक संरचनाकै अल्झन,"(काठमाडौं)  स्पाइनल कर्ड इन्जुरी भएका नवराज कार्कीलाई काठमाडौंमा कतै जान ट्याक्सी चढ्नैपर्छ । सुनसरीको प्रकाशपुर घर भई हाल जोरपाटी बस्ने उनी २०५५ सालमा एक जलविद्युत् आयोजनामा काम गर्ने क्रममा दुर्घटनामा परेदेखि ह्विलचियर प्रयोग गर्छन् । ह्विलचियर देखेपछि उनलाई सार्वजनिक सवारीसाधनले चढाउन मान्दैनन् । ट्याक्सी चढ्नेबित्तिकै कम्तीमा पनि तीन सय रुपैयाँ भाडा उठ्छ । जोरपाटीमा उनी बस्ने घरदेखि भृकुटीमण्डपसम्म काम विशेषले जाँदा करिब ८ किलोमिटर बाटोमा एकतर्फी भाडा मात्रै एक हजार रुपैयाँसम्म तिरेका छन् । आउजाउ गर्न महँगो पर्ने भएकाले सार्वजनिक सवारीमा चढ्ने कोसिस गरे । तर, सार्वजनिक सवारीमा राम्रो व्यवहार नभएको उनको अनुभव छ ।उनी प्रकाशपुरमै हुँदा घरबाट विराटनगरसम्म सार्वजनिक गाडीमा चढ्न खोज्दा ह्विलचियर देखेपछि गाडीले छोडेर हिँडेको थियो । भाडा दोब्बर तिर्छु भन्दा पनि नमानेको त्यो घटनाले गर्दा मैले काठमाडौंमा सार्वजनिक सवारी चढ्ने आँट गर्न सकेको छैन, उनी भन्छन्, १५ रुपैयाँ तिरेर जान सकिने बाटोमा ट्याक्सीलाई तीनचार सय तिरेर जानुपर्छ । ट्याक्सी चालकले पनि माटो लाग्यो, फोहोर भयो, ढिला भयो भन्छन् । ह्विलचियर राख्न नमान्ने, झन्झट मान्ने पिरलो त कति छन् कति, उनले भने ।सीतापाइला बस्ने लक्ष्मी थापाको घरअगाडि नै कलेजको बाटो भएर जाने गाडी लाग्छ । तर, उनी आमा अमृता थापाको सहयोगमा ह्विलचियर गुडाएरै कलेज आउजाउ गर्छिन् । ह्विलचियर युजर देख्यो कि गाडीले लाँदैन भन्ने थाहा छ नि त । लैजाँदैन पनि, सबै मान्छे गाडी चढेर गन्तव्यमा चाँडो पुग्दा हामीलाई पनि रहर त हुन्छ नि तर बाध्यता हो, उनी भन्छिन् । उनका दुवै हात र खुट्टा चल्दैनन् ।स्नातक तेस्रो वर्षकी विद्यार्थी लक्ष्मीको अनुभवमा सार्वजनिक सवारीसाधनमा अपांगता भएकाका लागि केही आरक्षण सिट तोकिए पनि साझा यातायातबाहेक अन्यले ह्विलचियर राख्न मिल्ने बनाएका छैनन् । साझामा पनि चालक र सहचालकले हतार गर्छन् । बसमा उक्लन र ओर्लनका लागि र्याम्प (ह्विलचियर जान सक्ने गरी बनाइएको भिरालो बाटो) हत्तपत्त झार्दैनन् । उनी पुतली सडकमा अंग्रेजी भाषाको कक्षा लिन जाँदा जहिल्यै आमाले बोकेर चढाउने ओराल्ने गर्थिन् । र्याम्प झार्न कन्डक्टर र ड्राइभरलाई धेरै अनुरोध गर्नुपर्ने, नमान्ने, अमृताले भनिन्, छोरीलाई सिटमा अरू कसैलाई समात्न छोडेर हतारहतार ह्विलचियर लिन झर्थें, ओराल्दा पनि पहिला ह्विलचियर तल झारेर छोरी बोकेर ओराल्थें । यसरी सधैं सम्भव नभएपछि सीतापाइलादेखि पुतलीसडकसम्म ह्विलचियरमा दुई घण्टाको बाटो डोर्याएर ल्याउँथिन् ।सरकारले २०६९ फागुन ६ मै मन्त्रिपरिषद्बाट स्वीकृत गरेर अपांगता भएका व्यक्तिका लागि पहुँचयुक्त भौतिक संरचना तथा सञ्चार सेवा निर्देशिका जारी गरिसकेको छ । निर्देशिकाअनुसार सार्वजनिक भौतिक संरचना भन्नाले सर्वसाधारण सबैको उपभोग तथा उपयोगका लागि निर्माण वा खुला गरिएका सबै किसिमका सरकारी, गैरसरकारी तथा निजी भौतिक संरचना सम्झनुपर्छ । यसमा सार्वजनिक यातायात पहुँचयुक्त बनाउनेसम्बन्धी व्यवस्था उल्लेख छ । तर, नवराज र लक्ष्मीजस्ता अपांगता भएका व्यक्तिलाई उक्त निर्देशिकाले समेट्न सकेको छैन ।निर्देशिका जारी गरेको आठ वर्ष बितिसक्दा पनि सरकार आफैंले निर्माण गर्ने सार्वजनिक भौतिक संरचना अपांगमैत्री नहुने गरेको सरोकारवालाले बताए । राज्यले सेवासुविधाको समुचित उपभोग गर्ने मैत्रीपूर्ण वातावरणको व्यवस्था नगर्दा अपांगता भएका व्यक्तिले भोग्ने असहजता भनिसाध्य छैन । इमाडोल बस्ने शारीरिक अपांगता भएका दीपेन्द्र शाक्यले भने, भौतिक संरचना पहुँचयोग्य छैनन् भन्नका लागि राज्यकै मुख्य प्रशासनिक केन्द्र सिंहदरबार नै काफी छ । महिला, बालबालिका तथा ज्येष्ठ नागरिक मन्त्रालय म एक्लै छिर्न सक्दिनँ, जुन हामी अपांगता भएकाहरूसँग प्रत्यक्ष जोडिने मन्त्रालय हैन ? मन्त्री र सचिव भेट्न जाँदा लिफ्ट सानो भएकाले ह्विलचियर अटाउन नसकेर उनलाई सहयोगीले बोकेर लगेका थिए । अपांगता अधिकारकर्मी भोजराज श्रेष्ठले मन्त्रालय छिर्ने र्याम्प पहुँचयोग्य नभएपछि दुईपल्ट आफैंले ह्याम्मर लगाएर भत्काएको सुनाए । र्याम्प साँघुरो, ओरालो छ, दुईपटक त ह्याम्मर लिएर गएर भत्काइदिएको पनि हो तर अझै पनि मैले एक्लै त्यो र्याम्प कटेर जान सक्दिनँ, उनले भने ।राज्यको नजरमा अपांगता भएका व्यक्ति कति नै छौं र भन्ने छ तर हाम्रा समस्या परबाट देखिएभन्दा ठूला छन्, राज्यलाई देखाउनकै लागि, हाम्रा सवाल सुनिनकै लागि घरबाट बाहिर निस्कनपर्छ भन्नेमा छौं तर बाहिर निस्कनलाई भौतिक संरचना मैत्रीपूर्ण छैन, राष्ट्रिय अपांग महासंघकी उपाध्यक्ष रमा ढकालले भनिन् । देशकै मुख्य केन्द्र काठमाडौंमा अस्पताल, शैक्षिक संस्था, होटल, पार्क, खेल मैदानलगायत सार्वजनिक थलोमा पुग्न सहज नरहेको महासंघका महासचिव राजु बस्नेतले बताए । ०६८ सालको जनगणनाअनुसार देशभर कुनै एक वा बढी प्रकारको अपांगता भएका व्यक्तिहरू कुल जनसंख्याको ५ लाख १३ हजार ९ सय ९३ जना अर्थात् १९४ प्रतिशत छ । राष्ट्रिय योजना आयोगले तयार पारेको पन्ध्रौं योजनामा भौतिक संरचना अपांगतामैत्री नहुनु, सूचना सञ्चार तथा प्रविधि अपांगता भएका व्यक्तिका लागि पहुँचयुक्त हुन नसक्नु, नियमित स्वास्थ्य सेवा, परामर्श सेवा, प्रयोग गरिने सहायक सामग्री, पुनःस्थापना सेवा उपलब्ध नहुनु र नदेखिने अपांगताको पहिचान सही सम्बोधन नहुनुलाई यो क्षेत्रका प्रमुख समस्याका रूपमा उजागर गरिएको छ । योजना आयोगले पन्ध्रौं योजनामा सार्वजनिक भौतिक संरचना, पूर्वाधार र यातायातका साधनलाई अपांगतामैत्री बनाइने विषयलाई कार्यनीतिमा उल्लेख गरेको छ । तर यसको कार्यान्वयन गर्ने महिला, बालबालिका तथा ज्येष्ठ नागरिक मन्त्रालयले भने यस्ता क्षेत्रमा एकदमै कम मात्रै लगानी गर्नेर् गरेको छ । २०७७ फागुनमा राष्ट्रिय अपांग महासंघ नेपालले गरेको अपांगता भएका व्यक्तिका लागि पहुँचयुक्त भौतिक संरचना तथा सञ्चार सेवा निर्देशिकाको समीक्षात्मक अध्ययन प्रतिवेदनमा मन्त्रालयले यो क्षेत्रलाई प्राथमिकता दिनुपर्ने, पहुँचयुक्तता परीक्षण, प्रशिक्षण, नमुना निर्माण कार्यहरूमा कार्यक्रम थप गर्नुपर्ने सुझाव दिएको छ । महिला, बालबालिका तथा ज्येष्ठ नागरिक मन्त्रालयमा अपांगता अधिकार प्रवर्द्धन शाखाकी उपसचिव जमुना मिश्रले मन्त्रालयको आफ्नै भवनसँगै अपांगता भएका व्यक्तिहरूको समग्र सवालमा आवश्यकता पहिचान गरी सुधार गर्ने, नीतिगत व्यवस्था लागू गर्ने काम गरिरहेको बताइन् ।"
समाजले साथ दिए शव उठाउन राजी,"(लुम्बिनी)  रूपन्देहीको तिलोत्तमा५ स्थित आफ्नै घरमा मृत फेला परेकी सीता भण्डारीको शव ३५ दिन बित्दासमेत अन्त्येष्टि भएको छैन । आत्महत्या नभई परिवारले मारेको दाबीसहित माइती पक्ष र नागरिक समाज आन्दोलनमा उत्रिएपछि शवको अत्येष्टि नभएको हो ।घटनापछि नागरिक समाज आन्दोलनमा उत्रिएकाले पारिवारिक निर्णयले मात्र शवको अन्त्येष्टि गर्न नमिलेको मृतकका भाइ सुरज भण्डारीले बताए । आफूहरूले कर्तव्य ज्यान मुद्दामा सीताका श्रीमान् टीका पौड्याल, उनका दाजु हरि र दिदी विष्णुविरुद्ध मुद्दा दर्ता गरे पनि अदालतले आत्महत्या दुरुत्साहन प्रयास मुद्दा चलाइरहेको छ, उनले भने, हाम्रो जाहेरीअनुसार पनि केस लडिँदो रहेनछ । अबको उपाय आफूहरूलाई साथ दिइरहेकाहरूसँग छलफल गरी शवको अन्त्येष्टि र अपराधीलाई कडा सजाय दिलाउने हुनेछ । पोस्टमार्टम रिपोर्टमा झुन्डिएर आत्महत्या गरेको देखिए पनि माइती पक्षले भने सीताको हत्या भएको दाबी गर्दै आएको छ । २२ दिनसम्म चलेको आन्दोलन अदालतमा मुद्दा दर्तापछि स्थगन भएको थियो । सम्पत्तिकै लागि आफ्नी दिदीको हत्या गरेर आत्महत्या साबित गर्ने प्रपञ्च रहेको सुरजले आरोप लगाए । पोस्टमार्टममा आत्महत्या देखिएपछि प्रहरीले माइती पक्षको जाहेरीका आधारमा मृतक सीताका श्रीमान्, जेठाजु र उनकी दिदीलाई हिरासतमा लिई आत्महत्या दुरुत्साहन र कर्तव्य ज्यानसम्बन्धी मुद्दा चलाएको थियो । अनुसन्धानका लागि प्रहरीको केन्द्रीय अनुसन्धान ब्युरोको टोलीसमेत रूपन्देही आएर फर्केको थियो । मृतकको मोबाइलमा सुसाइड नोट भेटिएको र त्यसले आत्महत्या पुष्टि गरेको भन्दै प्रहरीले असोज १६ गते प्रारम्भिक अनुसन्धान प्रतिवेदन सार्वजनिक गरेको थियो । सुसाइड नोटमा मलाई माफ गरिदिनुहोला, मेरो अर्को जुनी भयो भने म हजुरहरूकै काखमा जन्मिन चाहन्छु, मलाई यो जिन्दगीबाट पुग्यो, म बाँच्न सकिनँ भनी लेखिएको जिल्ला प्रहरी कार्यालयका प्रहरी नायब उपरीक्षक सत्यनारायण थापाले बताए । प्रहरीका अनुसार पछिल्लो समय परिवारमा सम्पत्ति बाँड्ने र रिसोर्ट चलाउनेबारे विवाद भएको थियो । पौडेल दम्पती कोरोनाका कारण अप्ठेरोमा परेकाले रिसोर्ट बेच्ने पक्षमा थिए । तर, त्यस कुरालाई परिवारले इन्कार गरेका थिए । प्रहरीले मृतक सीता र श्रीमान् टीकाको मोबाइलको प्राविधिक परीक्षणसमेत गरेको थियो । सीताको शव अहिले लुम्बिनी प्रादेशिक अस्पतालको शव गृहमा छ ।"
'सम्पदा गिरोह को सूचना पान्डोरा पेपर्समा,"(काठमाडौं)  कर छली तथा अकुत सम्पत्ति आर्जनसम्बन्धी विश्वव्यापी खोज पान्डोरा पेपर्स ले नेपालसहितका दक्षिणपूर्वी एसियाली मुलुकबाट हुने गरेको पुरातात्त्विक सम्पदा चोरी र तस्करीको गिरोहबारे पनि सूचना दिएको छ । केही दिनअघि सार्वजनिक पान्डोरा पेपर्समा बहुमूल्य सम्पदाका डिलर एवं विक्रेता सुवास कपुर र डग्लस एजे ल्याचफोर्डले गिरोहमार्फत सम्पदा लिएर बिक्री गर्ने गरेको उल्लेख गरिएको छ । गत वर्ष जनवरीमा कम्बोडियाली सरकारले राजधानी नोम्पेहमा संवेगात्मक घोषणा सुनायो एक जना ब्रिटिसथाई महिला जुलिया लाचफोर्डले सांस्कृतिक महत्त्वका केही पुरातात्त्विक सम्पदा फर्काउने भएकी छन् । पुरातात्त्विक सम्पदाका अन्तर्राष्ट्रिय डिलर डग्लस ल्याचफोर्डको निधनपछि उनकी छोरी जुलियाले पुरातात्त्विक महत्त्वका १ सय २५ वटा सामग्री कम्बोडिया सरकारलाई बुझाउन चाहेकी थिइन् । ती पुरातात्त्विक सम्पदा ल्याचफोर्डले कम्बोडियाबाट खमेर रुज कालखण्डमा तस्करी गरेका थिए भनेर पान्डोरा पेपर्सले उल्लेख गरेको छ । बैंककमा बसेर सम्पदा तस्करी को धन्दा विस्तार गरिरहेका लाचफोर्डको गतिविधि उनको निधनपछि मात्रै सार्वजनिक भएको हो । द गार्जियन पत्रिकाका अनुसार ल्याचफोर्डको लाजमर्दो यथार्थ को अर्को पाटो यसबेला उदांग भएको छ, जुनबेला उनले बेलायतमा रहेका आफ्ना सन्तानलाई करको दायरामा आउनु नपरोस् भनेर सम्पत्ति केही कर प्रणाली पारदर्शी नहुने मुलुक (ट्याक्सहेभन) मा लगानी गरेको देखिएको छ । अर्को घटनामा, अमेरिकाको म्यानहाटनस्थित उच्च अदालतमा यसै साता उपस्थित पुरातात्त्विक कलासम्पदाकी डिलर न्यान्सी विनरले भारतसहित दक्षिणपूर्वी एसियाली मुलुकबाट ल्याइएका धेरै सम्पदा अस्ट्रेलिया र सिंगापुरका मुख्य संग्रहालयलाई बिक्री गरेको स्विकारेकी थिइन् । न्यान्सीले भारतीय मूलका सम्पदा डिलर एवं विक्रेता सुवास कपुर र ल्याचफोर्डबाट पुरातात्त्विक सामग्री लिने गरेको न्युयोर्क टाइम्सले जनाएको छ । पान्डोरा पेपर्सको सूचनाअनुसार कम्बोडियामा रहेका सम्पदाको तस्करी गर्न जोडिएका यिनै ल्याचफोर्ड आर्टडिलर न्यान्सी विनरका लागि सम्पदा विक्रेता रहेका हुन् । आर्टडिलर न्यान्सीसँग भारत, कम्बोडिया, तिब्बतका हिन्दुबौद्ध सामग्री रहेको शोधमा उल्लेख छ । उनीसँग रहेका नेपाली सम्पदाको खोजीनिती अहिलेसम्म भएको छैन । स्कटल्यान्डस्थित युनिभर्सिटी अफ ग्लास्गोमा आर्ट क्राइम एन्ड क्रिमिनोलोजी विषय प्राध्यापनरत एमलिन स्मिथका अनुसार भारतीय मूलका सम्पदाव्यापारी कपुरले नेपालबाट समेत थुप्रै पुरातात्त्विक सम्पदा गिरोहमार्फत लिने गरेको सूचना बाहिर आइसकेको छ । उनको नाम सम्पदा तस्करीको प्रमाणसहित कपुरलाई सन् २०११ मा जर्मनीमा इन्टरपोलले पक्राउ गरेको थियो, अहिले उनी भारतको तामिलनाडुस्थित एक जेलमा छन् ।न्युयोर्क टाइम्सले प्रकाशन गरेको अदालती सुनुवाइसम्बन्धी समाचारमा न्यान्सीले सम्पदा क्रिस्टिज तथा सथ्बीजजस्ता ठूला आर्ट डिलरलाई बिक्री गरिएको र यस्ता सम्पदाको मूल्य बढीमा (प्रतिसम्पदा) १५ लाख डलरसम्म राखिएको उल्लेख गरेकी छन् । मैले वर्षौंसम्म सम्पदा खरिद, बिक्रीको यो काम गरेकी छु, यसमा कुनै क्षेत्र वा अन्य कुरा नतोकी अमूर्त ढंगमा खरिद, बिक्री हुन्थ्यो, डिलर न्यान्सीले भनेकी छन्, यस्तै सम्पदाको उत्पत्ति थलो वा यसबारेको स्रोत पनि खुलाउनै नपर्ने प्रबन्धमा कारोबार हुने गरेको थियो ।आफ्नै नाममा ग्यालरीसमेत खोलेकी न्यान्सीलाई पुरातात्त्विक सम्पदाको खरिद, बिक्री गरेको र डिलर बनेको आधारमा सन् २०१६ मा पक्राउ गरिएको थियो । लामो न्यायिक अनुसन्धानपछि उनले हिन्दुबौद्ध धर्मसम्बद्ध २ दर्जनभन्दा बढी पुरातात्त्विक सम्पदा फिर्ता गरेकी थिइन् । उनले गरेको गैरकानूनी कामका लागि १२ लाख डलर जरिवाना अदालतले तिराएको छ । न्यान्सीकी आमा डोरिस पनि पुरातात्त्विक सम्पदाकी डिलर थिइन् । उनको सन् ८० को दशकमा मृत्यु भएपछि छोरीले यही पेसा अघि बढाएकी थिइन् । न्यान्सीको आर्ट डिलरमा अझै पनि नेपाली सम्पदा रहेका छन्, तीमध्ये केही प्रमाणित भएर घर फर्किने क्रममा छन् । विगतमा यही ग्यालरी सम्बद्ध रहेका आर्टडिलर कपुरलाई अमेरिकी सरकारले आर्थिक अपराधको सञ्जाल (फिन्सेन) मार्फत २ खर्ब डलर शंकास्पद धन नेपालसहितका मुलुकमा पठाएको रिपोर्ट सार्वजनिक गरेको थियो । सन् १९९९ देखि २०१७ सम्मको शोध प्रतिवेदनमा नेपालका पनि केही बैंक र कम्पनी गरेर १० ठाउँमा अनधिकृत रकम पठाइएको देखिन्छ । यसैबीच, पाटनको एक बहीबाट ४० वर्षअघि हराएको चिन्तामणि लोकेश्वरको काठमा कुँदिएको आकृति अमेरिकाको लस एन्जल्समा यसै साता फेला परेको छ । सोह्रौं शताब्दीको मानिने यो आकृति लस एन्जल्स कन्ट्री म्युजियम अफ आर्ट्स मा फेला परेको हो । चिन्तामणि लोकेश्वरको आकृतिसँग सम्पदा गिरोह र डिलरको गतिलै सम्बन्ध देखिएको छ, प्राध्यापक स्मिथले कान्तिपुरसँग भनिन्, सन् ८० को दशकमा नेपालबाट चोरिएर अमेरिका पुगेको र रंगमञ्चकी पूर्वनायिका अन्ना बिङ आर्नोल्डले लस एन्जल्स कन्ट्री म्युजियम अफ आटर््सलाई यो सृजना प्रदान गरेको रेकर्डमा देखिएको छ । एमलिन नेपालको कला, संस्कृति र सम्पदाबारे जानकार तथा पुरातात्त्विक सम्पदाको संरक्षणकी अभियन्ता हुन् । चिन्तामणि लोकेश्वरको सम्पदा फेला परेकोबारे पहिलोपटक नेपालबाट चोरिएका वा हराएका सम्पदाको पहिचान प्रकृयामा सहयोग गर्दै आएको लस्ट आर्ट अफ नेपाल ले सूचना सार्वजनिक गरेको थियो । चिन्तामणि लोकेश्वरलाई बोधिसत्व प्रतीकका रूपमा लिइने अन्वेषक प्रतापआदित्य पालको आर्ट अफ नेपाल पुस्तकमा उल्लेख छ । प्राध्यापक स्मिथका अनुसार हराएका वा चोरिएका यस्ता सांस्कृतिक सम्पदा भेटिए सम्बद्ध उत्पत्तिको मुलुकलाई फिर्ता गर्नैपर्ने प्रावधान युनेस्को अभिसन्धिमा छ ।"
अन्तरिक्ष अनुसन्धान केन्द्र सञ्चालनको तयारी,"(काठमाडौं)  नेपालमा अन्तरिक्ष क्षेत्रको विकास र प्रवर्द्धन गर्न सरकारीस्तरबाट प्रस्तावित नेसनल स्पेस रिसर्च सेन्टर सञ्चालनको तयारी थालिएको छ । सेन्टरअन्तर्गत अनुसन्धान, शोध, अध्ययन र निर्माणसम्बन्धी ४ वटा उपकेन्द्र प्रस्ताव गरिएको छ । नेपाल विज्ञान तथा प्रविधि प्राज्ञ प्रतिष्ठान (नास्ट) ले पहिलो पटक अन्तरिक्ष क्षेत्रकै लागि भनेर सेन्टरको प्रस्ताव गरेको हो । नास्टका सहप्राज्ञ विनोद अधिकारीको नेतृत्वमा गठन भएको समितिले स्पेस एन्ड एट्मोस्फोरिक, वेदर फोरकास्ट एन्ड क्लाइमेट स्टडिज, स्पेस इन्जिनियरिङ एन्ड टेक्नोलोजी र अर्थ सिस्टम र अब्जर्भेसन गरी चार विषयगत क्षेत्र समेटेर सेन्टर सञ्चालन गर्न सकिने प्रस्ताव गरेको छ । नास्टको प्राज्ञ सभाले नीतिगत रूपमै अन्तरिक्ष क्षेत्रमा काम गर्न स्पेस सेन्टर निर्माण गर्ने निर्णय यसअघि नै गरिसकेको छ । यसका लागि सहप्राज्ञ अधिकारीको नेतृत्वमा गठित अध्ययन समितिले अन्तिम प्रतिवेदन नास्टलाई बुझाउने तयारी गरेको छ । अध्ययन कार्यदलका संयोजक अधिकारीले हाल २० करोडको लगानीमा स्थापना गरेर सञ्चालन गर्न सकिने बताए । अमेरिका, चीन र भारतजस्तो नेपालमा स्पेस रिसर्च सेन्टर स्थापना गर्न ठूलो लगानी नचाहिने अधिकारी बताउँछन् । ती देशले अर्बौं लगानीमा स्थापना गरे हामी करोडमा गर्न सक्छौं, उनले भने । सेन्टरको स्पेस एन्ड एट्मोस्फेरिक उपकेन्द्रमा एरोनोमी, एस्ट्रोफिजिक्स, स्पेस जियो फिजिक्स रहनेछन् । सेन्टर सञ्चालनका लागि ठूलो जनशक्ति र उपकरण आवश्यक हुन्छ । यसका लागि विशिष्टीकृत ल्याबोरोटरी, अनुसन्धान, सुपर कम्प्युटर, परीक्षणका कार्यहरू गर्नुपर्ने हुन्छ । अध्ययन प्रस्तावमा तत्कालै सेन्टर सञ्चालनका लागि हरेक विषयगत क्षेत्रमा ३ वैज्ञानिक छनोट गरेर राख्न सकिने उल्लेख छ । स्रोत व्यवस्थापनको जिम्मा नेपाल सरकारले लिने र विभिन्न संस्थाहरूसँगको साझेदारीबाट अनुसन्धानात्मक कार्यक्रम गर्न सकिने अधिकारीले बताए । अन्तरिक्षसम्बन्धी अध्ययन, अनुसन्धान र प्रयोग गर्न सरकारीस्तरबाट सञ्चालन गर्न लागिएको यो सेन्टर नेपालका लागि पहिलो हुनेछ । सेन्टर बनेपछि देशभित्रैबाट उडाउन नसके पनि कम्तीमा बनाउन र परीक्षण गर्न सकिन्थ्यो, नास्टका प्रवक्ता सुरेशकुमार ढुंगेलले भने । नास्टले आफ्नो दोस्रो स्याटेलाइट मिसन २०२३ मा लन्च गर्ने तयारी गरेको छ । नेपाल एस्ट्रोनोमिकल सोसाइटी (नासो) का अध्यक्ष सुरेश भट्टराई सेन्टर स्थापना गर्नु सकारात्मक भए पनि नेपालमा अन्तरिक्षसम्बन्धी नीति नहुँदा त्यसले समस्या ल्याउन सक्ने बताउँछन् । तत्कालीन विज्ञान तथा प्रविधि मन्त्रालयले नास्टका लागि ५ वटा प्राविधिक क्षेत्र पहिचान गरेको थियो । नास्टले २०११ मै अनुसन्धानकर्ता नन्दविक्रम अधिकारीको संयोजकत्वमा अर्थ सिस्टम र अब्जर्भेसन मा केन्द्रित रहेर अन्तरीक्षसम्बन्धी अध्ययनअनुसन्धानका लागि आवश्यक पूर्वाधार निर्माणसम्बन्धी अध्ययन गर्न कार्यदल गठन गरेको थियो ।"
'चाडबाड नआएकै जाती,"(पोखरा)  फोनको प्रतीक्षामा बसेकी नीरु कार्कीले एकाबिहानै रेडियोमा श्रीमान् बितेको खबर सुनिन् । २०५८ असार २२ मा माओवादीले थापेको एम्बुसमा परी प्रहरीमा कार्यरत श्रीमान् सन्तबहादुरले ज्यान गुमाए । बुबा बितेको दुई महिनापछि जन्मिएका डिलबहादुर र १७ वर्षको उमेरमा पति गुमाएकी नीरुलाई चाडबाडले छुँदैन । पोखराको सहिदपार्कमा शनिबार निरुले आफूजस्तै द्वन्द्वपीडित भेटिन् । दसैंतिहारजस्ता चाडबाड आउँदा मनमा चल्ने विरह पोखिन् र आफूलाई हल्का बनाइन् । जम्मा भएका द्वन्द्वपीडितले आआफ्ना पीडा सुनाए । सरकारविरुद्ध आक्रोश पोखे । आफू २ वर्षकै हुँदा आमा गुमाएकी नीरुले १४ वर्षकै उमेरमा पर्वतका सन्तबहादुरसँग प्रेमविवाह गरिन् । उनी गर्भवती भएपछि सन्तबहादुरले पोखरा ल्याएर राखे । त्यस दिन सन्तबहादुरसहित १० जनाको प्रहरी टोली बागलुङको खरबाङबाट गुल्मीको बामेटक्सार जाँदै थियो । बीच बाटोमा माओवादीले थापेको एम्बुसमा उनी परे । जागिर सुरु गरेको ४ वर्ष मात्रै भएको थियो । २३ वर्षको उमेरमा सन्तबहादुरले ज्यान गुमाए । श्रीमान्को मृत्युपछि उनले अनेक पीडा खेपिन् । घरपरिवारबाट हुने अपमान सहिन् । छोराको भविष्य हेरेर उनी एकसरो लुगामा पोखरा झरिन् । पोखरामा एक सहकारीमा जागिर गरिन् । जेनतेन छोरालाई पढाइन् । छोरा डिलबहादुर २१ वर्ष टेके । श्रीमान् बिनाको चाडबाड नीरुलाई कहिल्यै रमाइलो लागेन । २३ वर्षको श्रीमान् गुमाउँदा, बच्चाले बाउ भन्न नपाउँदा, समाजले हेप्दा कति पीडा हुन्छ भन्ने एकल महिला र सहिद परिवारलाई मात्रै थाहा छ, गहभरि आँसु बनाउँदै उनले भन्छिन्, परिवार गुमाएर बसेकोलाई दसैं, तिहारको कुनै महत्त्व छैन । जुन दिन श्रीमान् मरे, हाम्रो खुसी नै हराइसक्यो । एकपल्ट उनले १० लाख रुपैयाँ बुझिन् । त्यसबाहेक शिक्षा, स्वास्थ्य, रोजगारीको केही सुविधा पाएकी छैनन् । श्रीमान्को आधा पेन्सनबापत मासिक १५ हजार रुपैयाँ पाउँछिन् । पेन्सन पाएकै भएर एकल महिलाले पाउने सामाजिक सुरक्षा भत्ताबाट उनी वञ्चित छिन् । सहिदको परिवारलाई पूरा पेन्सन दिइनुपर्छ, उनी भन्छिन्, पेन्सन पाएको भनेर एकल महिलाले पाउने भत्तामा कटौती गरिनु हुँदैन । पर्वतको कुश्मा नगरपालिका१३ की कल्पना सुवेदीले पनि २०६१ कात्तिक ६ मा सेनामा रहेका आफ्नो पति गुमाइन् । सुर्खेतमा माओवादीसँगको भिडन्तमा पतिको ज्यान गुमेको थियो । अघिल्लो दिन मात्रै फोनमा कुराकानी भएको पतिको मृत्युको खबर भने उनले ४ दिनपछि मात्रै पाइन् । श्रीमान्का परिवारले उनलाई ढिला खबर गर्दा अन्तिम संस्कारमा समेत उनी सहभागी हुन पाइनन् । सेनामा भर्ती भएको साढे दुई वर्षमै पति गुमाएपछि उनी त्यहाँको माहोलमा बस्न सकिनन् । उनी ३ वर्षीय छोरालाई लिएर पोखरा झरिन् । त्यतिबेला उनले पेन्सनबापत जम्मा १ हजार ७ सय रुपैयाँ पाउँथिन् । पोखरामा कोठाभाडा एक हजार रुपैयाँ तिर्नुपर्थ्यो । छोरालाई हुर्काउन, पढाउन उनले निकै दुःख गरिन् । बच्चालाई पाल्न धेरै दुःखका काम गरें, उनले भनिन्, त्यो गाह्रो सम्झँदा अहिले पनि कहाली लाग्छ । घरपरिवारको हेलाहोचो छँदै थियो, सेनाको ठूलो पदमा रहेका व्यक्तिले पनि उनलाई घोचपेच गरे । सहिद परिवारले पाउने साढे ७ लाख रुपैयाँ लिने र पेन्सनपट्टा बनाउने क्रममा ती व्यक्तिले उनलाई भने, आर्मीको परिवारलाई कति मज्जा ! बाँचे दालभात, मरे सात लाख । श्रीमान् गुमाएपछि उनलाई पनि चाडबाड नआएकै जाती जस्तो लाग्छ । संस्कारअनुसार चाडबाड मान्नैपर्यो । तर दसैंमा हामीले लगाउने अक्षता आँसुले भिजाउनुपर्छ । बच्चालाई टीका लगाउँदा आँसु बगाउँदै लगाउनुपर्छ, उनले भनिन्, मान्दै नमान्न पाए पीडा हुने थिएन होला । विभिन्न संघसंस्थामा आबद्ध भएपछि उनले द्वन्द्वपीडित एकजुट हुनुपर्छ भन्ने सिकेकी छन् । पहिला राज्यपक्ष वा विद्रोही पक्ष भए पनि अहिले दुवै पक्ष राज्यबाट पीडित भएको उनको तर्क छ । सबै द्वन्द्वपीडित एकजुट भएर सरकारलाई दबाबमूलक कार्यक्रम गर्ने योजना उनले सुनाइन् । अपांगता भएका द्वन्द्वपीडितहरूको राष्ट्रिय सञ्जालका गण्डकी प्रदेश अध्यक्ष दूधराज अधिकारी द्वन्द्वपीडितले पाएका दुःख, पीडाका सम्बन्धमा आवाज उठाइरहँदा पनि सरकारले कानमा तेल हालेर बसेको आरोप लगाउँछन् । न्यायालय दलगत स्वार्थमा हिँडेको देखिन्छ । न्याय सम्पादनमा द्वन्द्व पीडितको सवाल ज्युँका त्युँ हुनु नै विडम्बना हो, उनी भन्छन् । द्वन्द्वपीडितलाई शान्ति, अमनचयन र न्याय चाहिएको बेला मन खोलेर दसैंतिहार मनाउने वातावरण नभएको उनले बताए । दसैंको शुभकामना आदानप्रदानका लागि शनिबार सञ्जालले सहिद पार्कमा पीडित परिवारका व्यक्तिको जमघट गराएको थियो ।"
दुई नाबालकसहित आमा मृत फेला,"(जनकपुर)  धनुषाको फुलगामा गाउँमा दुई नाबालकसहित आमा मृत फेला परेकी छन् । नगराइन नगरपालिका७ मा २४ वर्षीया गुडिया साह, उनका छोराहरू ५ वर्षीय अभिषेक र ३ वर्षीय आदित्यको शव फेला परेको हो । घटनास्थलको अवस्थाअनुसार दुई नाबालक छोराको हत्यापछि आमाले आत्महत्या गरेको हुन सक्ने प्रहरीको अनुमान छ । घटनाले फुलगामा गाउँ स्तब्ध छ । दुवै बालकको घाँटी प्लास्टिकको डोरीले घाँटी कसेको र आमाको शव सिलिङ पंखामा पासो लगाई झुन्डिएको अवस्थामा भेटिएको धनुषाका डीएसपी जितेन्द्र बस्नेतले बताए । घटनाका बेला गुडियाका श्रीमान् गुरुदेव साह काममा जनकपुर थिए । घटनाका बेला उक्त घरमा चर्को स्वरमा साउन्ड बक्समा गीत बजाइएको खुलेको छ । चिच्याएको आवाज बाहिर नसुनिओस् भनेर चर्को साउन्डमा गीत बजाएको देखिन्छ । अभिषेकको घाँटी पनि चिरिएको छ । अनुसन्धानमा संलग्न एक प्रहरीले भने, जेठो छोरालाई कसेको डोरीमै आमा पनि झुन्डिएको भेटिएको छ । गुडियाले प्रयोग गर्ने मोबाइल घटनास्थलबाट फुटेको अवस्थामा भेटिएको छ । गाउँलेका अनुसार गुडिया र गुरुदेव साहले १० वर्षअघि भागेर प्रेमविवाह गरेका थिए । उनीहरूको विवाहलाई गुडियाका आमाबुबाले विवाह स्वीकार गरेका थिएनन् । तीनै जनाको शव पोस्टमार्टमका लागि प्रादेशिक अस्पताल जनकपुरमा ल्याइएको छ । घटनाबारे थप अनुसन्धान भइरहेको प्रहरीले जनाएको छ ।"
अर्गानिक खेतीमा जोड दिँदै एग्रो,"(बाँके)  तरकारीमा किरा लाग्यो, विषादी दिनुहोस् भन्दै किसान एग्रोभेट आउँछन् । एग्रो व्यवसायी किरण खनालले किसानले भनेकै विषादी तुरुन्तै दिँदैनन् । उनी केही समय किसानसँग छलफल गर्छन् । बालीमा रासायनिक विषादी राख्दाका बेफाइदा सुनाउँछन् र अर्गानिक तरकारी फलाउने उपाय सुझाउँछन् । बालीमा कीटाणु लाग्न नदिन र लागेमा कीटाणु मार्ने अर्गानिक तरिका पनि बताउँछन् । आवश्यक परे किसानको खेतमै पुगेर प्रयोग गर्ने विधिसमेत सिकाउँछन् ।नेपालगन्जस्थित धम्बोजी१ का किरणको मोर्डन एग्रो टेक्नोलोजी नामको एग्रोभेट छ तर किसानलाई खेती गर्दा अर्गानिक ढंगले गर्न विशेष जोड दिँदै आएका छन् । तरकारीलाई अर्गानिक तरिकाबाट विषादीमुक्त बनाउने सबैभन्दा राम्रो विधि भनेकै ट्र्याप विधि हो । प्रुफिलियन, एल्लो टिकिङ, टुटा, आकर्षणलगायत थुप्रै ट्र्याप विधि छन् । एल्लो टिकिङ धेरै किसानले तरकारीमा प्रयोग गर्न थालेका पनि छन्, उनले भने ।एल्लो टिकिङको अर्को नाम एल्लो कार्ड पनि हो । पहेँलो रंगको चिपचिपे कार्डलाई किसानले खेतबारीका ठाउँठाउँमा झुन्ड्याएर राख्छन् । तरकारी खान आउने किरा त्यही कार्डमा टाँसिन्छन् । यसमार्फत बिनारसायनको प्रयोग विनाशकारी किरा मर्छन्, उनले भने । त्यस्तै, टुटा ट्र्याप खास गरी टमाटरमा प्रयोग गरिन्छ । आकर्षण ट्र्यापचाहिँ अलि फरक छ । डब्बाभित्र गन्ध आउने पदार्थ राखिएको हुन्छ । त्यसैको गन्ध सुँघ्दै भाले किरा आएर बक्समा फस्ने गर्छन्, उनले थपे ।१० वर्षदेखि एग्रोभेट सञ्चालन गर्दै आएका उनले पछिल्लो ७ वर्षयता अर्गानिक खेती गर्न किसानलाई जोड दिँदै आएको बताए । बाँकेमा पछिल्लो समय अर्गानिक खेती गर्ने संस्कार बढ्दै गएको उनको भनाइ छ । तर जति बढ्नुपर्ने हो त्यति हुन भने अझै सकेको छैन, उनले भने । किसान तथा व्यापारी किरा लागेको, बांगोटिंगो भए तरकारी बिक्री नहुने गुनासो गर्छन् । तर अर्गानिक तरकारीमा किरा लागेकै हुन्छ । अर्गानिक खेतीप्रति किसानलाई जनचेतना फैलाउन र सरकारी स्तरबाट पनि विशेष पहल नहुँदा केही निराशा देखिएको उनको बुझाइ छ ।नेपालगन्ज परस्पुरका धनु यादवले केही वर्षदेखि रासायनिक विषादी प्रयोग गर्न छोडेका छन् । किरणको एभ्रोगेटमा आएपछि उनले अर्गानिक तरकारी उत्पादन शैली सिकेको बताए । तीन वर्षदेखि किरालाई पासो लगाउने एल्लो कार्डको सहायताले विषादीरहित तरकारी फलाउँदै आएको उनले सुनाए । मलाई किरा फसाउने तरिका हुन्छ भन्ने थाहा थिएन, उनले भने, यो विधि प्रयोग गर्न थालेपछि घरमै अर्गानिक तरकारी किन्न मान्छे आउँछन् । तर बजारमा भने अर्गानिक तरकारी बेच्न दुःखै छ । जनमानसमा हेर्दा राम्रा, किरा नलागेका र आकर्षक तरकारी खोजी हुने हुँदा अर्गानिक तरकारीले खासै स्थान नपाउने उनको अनुभव छ । किरणले भनेजस्तै अर्गानिक खेतीमा किसानलाई न त सरकारले साथसुविधा दिएको छ, न जनस्तरमा चेतना छ । बाँकेमा कृषि उत्पादनमा जति कार्यक्रम ल्याइन्छ, त्यसमध्ये अर्गानिक खेतीमा प्रोत्साहनका लागि खासै योजना नभएको उनको दाबी छ । यद्यपि, उनले पछिल्लो ७ वर्षमा किसानले आफ्नै बलबुतामा विषादीरहित खेती गर्ने परम्परा भने बढेको सुनाए । उनको एग्रोभेटबाट बाँके, बर्दिया, कर्णाली प्रदेशदेखि काठमाडौंसम्म विषादीरहित औषधिको माग छ । सामान्यतः भारतबाट ल्याइने यस्ता औषधि र सामग्री रासायनिक औषधिभन्दा ३० प्रतिशतले महँगो पर्ने उनले सुनाए । यदि अर्गानिक बाली गर्ने किसानलाई केही प्रतिशत छुटको व्यवस्था भयो भने पनि धेरैको आकर्षण बढ्ने उनको बुझाइ छ । व्यक्तिले भन्दा पनि राज्यले नै नीति बनाएर अर्गानिक खेतीमा प्रोत्साहनका कार्यक्रम ल्याउन जरुरी देख्छु, उनले भने ।"
३२ प्रतिशतलाई पूर्ण खोप,काठमाडौं (कास) नेपालमा ३२ प्रतिशतले कोभिडविरुद्धको पूर्ण डोज खोप लगाएका छन् । स्वास्थ्य तथा जनसंख्या मन्त्रालयका अनुसार ४० प्रतिशतले पहिलो डोज लगाइसकेका छन् । हालसम्म पूर्ण खोप ६९ लाख ६२ हजार १ सय ६४ जनाले पाइसकेका छन् भने पहिलो डोज लगाउनेको संख्या ८७ लाख २ हजार ७ सय ५ जना छ । पूर्ण खोपका लागि १८ वर्षमाथिका २ करोड १७ लाख ५६ हजार ७ सय ६३ लक्षित जनसंख्या रहेको छ ।
ब्याजदर परिवर्तनमा बैंकहरूको मनपरी,"(काठमाडौं)  नियमविपरीत केही बैंक तथा वित्तीय संस्थाले कर्जाको ब्याजदर बढाएको राष्ट्र बैंकले फेला पारेको छ । तरलता अभाव देखाउँदै निक्षेपको ब्याजदर बढाएका बैंक तथा वित्तीय संस्थाले राष्ट्र बैंकको निर्देशन उल्लंघन गरी कर्जाको ब्याजदर बढाएको भेटिएको हो । केही बैंकहरूले प्रिमियम बढाएको, तीन महिनाअघि नै कर्जाको ब्याज बढाएको र विदेशी मुद्राको नक्कली निक्षेप देखाएको भेटिएको छ, स्रोतले भन्यो, त्यस्ता गतिविधि रोक्न ती बैंकलाई पहिलो चरणमा नौतिक दबाब दिएका छौं । अझै पनि अटेरी गरे थप स्पष्टीकरण सोध्छौं । यही असोज १ देखि लागू हुने गरी अधिकांश बैंक तथा वित्तीय संस्थाले निक्षेपको ब्याजदर बढाए । निक्षेपको ब्याजदर बढेपछि लागत बढेको भन्दै उनीहरूले धमाधम कर्जाको ब्याजदर पनि बढाएका थिए । ब्याजदर वृद्धिमा अनियमितता भएको भन्दै राष्ट्र बैंक सुपरिवेक्षण विभागले एकदुई महिना यता ब्याजदरमा परिवर्तन भएको विवरण तीन दिनभित्र पठाउन बैंकहरूलाई पत्र काटेको थियो । निर्धारित समयमा विवरण प्राप्त भएको र यही क्रममा केहीले निर्देशन उल्लंघन गरेको भेटिएको स्रोतले बताएको छ । राष्ट्र बैंकको निर्देशनअनुसार बैंक तथा वित्तीय संस्थाले हरेक तीनतीन महिनामा आधार दर गणना गर्नुपर्छ । आधार दरमा आएको परिवर्तनअनुसार नयाँ पुराना सबै ऋणको ब्याजदर परिमार्जन गर्नुपर्छ । तर, कर्जा प्रवाह गर्दा ऋणी र बैंकबीचको सहमतिमा तय भएको प्रिमियम (आधार दरमा कति प्रतिशत जोडेर ब्याज तय गर्ने भन्ने विषय) विशेष अवस्थामा बाहेक परिवर्तन गर्न पाइँदैन । ऋणीलाई दिइने कर्जा प्रस्ताव पत्रमा आधार दरमा थप गर्ने प्रिमियम दर स्पष्ट रूपमा उल्लेख गर्नुपर्नेछ, निर्देशनमा भनिएको छ, प्रिमियम दर तय गर्दा कर्जाका लागि आवेदन प्राप्त हुँदाको बखत प्रकाशित प्रिमियम दरभन्दा बढी तय गर्न पाइने छैन । अहिले केही बैंकले सम्झौता अवधि बीचमै प्रिमियम पनि बढाएको र छिटोछिटो ब्याजदर परिवर्तन गरेको भेटिएको स्रोतले बताएको छ । यस्तै, एकपटक प्रिमियम दर निर्धारण गरी ऋणीलाई दिइने कर्जा प्रस्ताव पत्रमा उल्लेख गरी कर्जा प्रवाह गरेपश्चात् प्रिमियम दर बढाउन वा कुनै किसिमको डिस्काउन्ट प्रदान गरी पुनः स्वतः वृद्धि हुनेजस्ता योजना लागू गर्न नपाइने व्यवस्था राष्ट्र बैंकको एकीकृत निर्देशनमा छ । यही व्यवस्थाविपरीत बैंकहरूले सम्झौता अवधि बीचमै प्रिमियन बढाएका हुन् । तर, ऋणीले कर्जाको साँवा तथा ब्याज समयमै भुक्तानी नगरेको, जुन उद्देश्यका लागि कर्जा लिएको हो, सो उद्देश्यमा कर्जा प्रयोग नगरेको, धितो सम्पत्तिमा हानिनोक्सानी पुर्याउने कार्य गरेको लगायत कर्जाका अन्य सर्तहरू पालना नगरेको अवस्थामा कर्जा प्रस्ताव पत्रमा तोकिएबमोजिमको हर्जाना दर थप गर्न यो व्यवस्थाले बाधा पुर्याएको मानिने छैन, निर्देशनमा भनिएको छ । यस्तै, ऋणीले लिने थप कर्जा वा बैंक तथा वित्तीय संस्थाले प्रवाह गर्ने नयाँ कर्जाको हकमा नयाँ प्रकाशित प्रिमियम दर लागू हुने प्रावधान एकीकृत निर्देशनमा छ । यो निर्देशन पनि बैंकहरूले उल्लंघन गरेको पाइएको स्रोतले बताएको छ । ब्याजदरसम्बन्धी एकीकृत निर्देशनको ८ नम्बर बुँदामा खेलेर बैंकहरूले प्रिमियम बढाएको भन्ने आएको छ, स्रोतले भन्यो, यसबारेमा थप अनुसन्धान गर्दै छौं । ब्याजदर बढाएको विषयमा गुनासो आउन थालेपछि बैंक तथा वित्तीय संस्थासँग छलफल भएको राष्ट्र बैंकका प्रवक्ता देवकुमार ढकालले बताए । बैंकहरूसँग विदेशी मुद्राको नक्कली निक्षेप सिर्जना गरेको, एक पटक प्रकाशित ब्याजदर पुनः प्रकाशित गरेको, कर्जा अवधिभर परिवर्तन गर्न नपाइने प्रिमियम दर परिमार्जन गरेकोलगायत विषयमा छलफल भएको थियो, उनले भने, ब्याजदरमा अनियमितता भएनभएको बारे सुपरिवेक्षण विभागले हेरिरहेको होला । प्रणालीमा तरलता अभाव भएपछि बैंक तथा वित्तीय संस्थाबीच ब्याजदरको अस्वस्थ प्रतिस्पर्धा बढेको छ । जसका कारण बैंकहरूबीच निक्षेप खोसाखोसको अवस्था छ । यही कारण पछिल्लो एक महिनामा निक्षेपको ब्याजदर दोहोरो अंकमा पुगिसकेको छ । असोजमा पनि अपेक्षित रूपमा ब्याजदर नबढेपछि कात्तिकदेखि बैंकहरूले फेरि बढाउने तयारी गरेका छन् । ब्याजदर वृद्धिको प्रतिस्पर्धा बढ्दै गए बैंकहरूलाई हस्तक्षेप गर्नुपर्ने अवस्था आउने राष्ट्र बैंकका एक उच्च अधिकारीले बताए । अघिल्ला दुई आर्थिक वर्षमा अर्थ मन्त्रालय र राष्ट्र बैंकको हस्तक्षेपका कारण ब्याजदर धेरै माथि जान पाएको थिएन । यो वर्ष पनि त्यस्तै अवस्था आउन सक्ने संकेत देखिएको ती अधिकारीले बताए । विदेशी मुद्रा रित्तिँदै गएमा अत्यावश्यक वस्तुको आयातमा पनि कडाइ गर्नुपर्ने अवस्था आउन सक्छ, ती अधिकारीले भने, त्यो अवस्था आउन नदिन विदेशी मुद्रा सञ्चिति बढाउने वा नघट्ने विभिन्न उपाय अपनाउनुपर्ने बेला भएको छ । शोधानान्तर घाटामा गएको र विदेशी मुद्रा सञ्चिति घटिरहेकाले सचेत बन्नुपर्ने अवस्था रहे पनि आत्तिहाल्नुपर्ने स्थिति नरहेको उनको तर्क थियो । आउँदो कात्तिकमा राष्ट्र बैंकले मौद्रिक नीतिको त्रैमासिक समीक्षा गर्छ, त्यतिबेलासम्म पनि यही तवरले विदेशी मुद्रा सञ्चिति घट्यो भने राष्ट्र बैंकले ब्याजदर बढाउनुपर्ने अवस्था पनि आउन सक्छ । चालु आर्थिक वर्षको पहिलो र दोस्रो महिना (साउन र भदौ) मा आयात वृद्धि उच्च रहेकाले सञ्चितिमा दबाब परेको अर्थविद्हरू बताउँछन् । उक्त अवधिमा मुलुकको आयात क्षमता असारको तुलनामा साउनमा करिब २ प्रतिशत बिन्दुले घटेको छ ।"
दुई जलविद्युत्को करिब ७३ अर्ब लगानी स्वीकृत,"(काठमाडौं)  लगानी बोर्डले दुई जलविद्युत् आयोजनाका लागि करिब ७३ अर्ब रुपैयाँ लगानी स्वीकृत गरेको छ । शनिबार प्रधानमन्त्री निवास बालुवाटारमा बसेको बोर्डको ४८ औं बैठकले उक्त लगानी स्वीकृत गरेको हो ।दोलखास्थित ५६ मेगावाट क्षमताको जुमखोला जलविद्युत् आयोजनामा करिब साढे १० अर्ब रुपैयाँ लगानी स्वीकृत भएको छ । यो आयोजनाको प्रवर्द्धक सानिमा माई हाइड्रोपावर लिमिटेड हो । त्यस्तै, संखुवासभामा निर्माणाधीन ९ सय मेगावाट क्षमताको अरुण३ जलविद्युत् आयोजनाका लागि ६२ अर्ब २६ करोड रुपैयाँ लगानी स्वीकृत भएको छ । बोर्डले अरुण३ का लागि पुँजी वृद्धि स्वीकृति दिएको हो । प्रसारण लाइनलगायत केही संरचना बनाउन पहिले सम्झौता भएको रहेनछ । यो लगानी आयोजनाकै सहायक संरचनाहरू बनाउन आएको हो, बोर्डका सहसचिव सुरेन्द्र पौडेलले भने । अरुण३ मा ४० प्रतिशत भौतिक प्रगति भइसकेको बोर्डले जनाएको छ ।बैठकले बोर्डका लागि चालु आर्थिक वर्ष २०७८७९ को वार्षिक बजेट तथा कार्यक्रमसमेत स्वीकृत गरेको छ । त्यस्तै, सम्राट सिमेन्ट र माथिल्लो त्रिशूली१ जलविद्युत् आयोजनाको सेयर खरिद बिक्री सम्झौता स्वीकृत गर्ने निर्णयसमेत गरेको छ । लगानी बोर्डको दीर्घकालीन रणनीतिक योजनाबारे पनि छलफल भएको सहसचिव पौडेलले जानकारी दिए । बोर्ड बैठक हरेक २ महिनामा अनिवार्य रूपमा बस्नुपर्ने कानुनी व्यवस्था छ । तर गत असार ८ यता लगानी बोर्डको बैठक बस्न सकेको थिएन । माथिल्लो कर्णालीमा जीएमआरको माग अस्वीकृतमाथिल्लो कर्णाली जलविद्युत् आयोजनामा वित्तीय व्यवस्थापनका लागि थप समय मागेको भारतीय कम्पनी ग्रान्धी माल्लिकार्जुन राव (जीएमआर) को प्रस्ताव अस्वीकृत भएको छ । २ पटकसम्म समय थप गर्दासमेत लगानी जुटाउन नसकेको जीएमआरले तेस्रो पटक समय माग गरिरहेको छ । तर वित्तीय व्यवस्थापनका लागि उसले प्रस्तुत गरेका आधार पर्याप्त नरहेको लगानी बोर्डले जनाएको छ । बोर्ड बैठकले जीएमआरलाई थप समय उपलब्ध गराउने वा नगराउने भन्ने विषयको टुंगो लगाउन राष्ट्रिय योजना आयोगका उपाध्यक्षको संयोजकत्वमा ७ सदस्यीय उच्चस्तरीय समिति गठन गरेको छ । समितिमा अर्थ सचिव, ऊर्जा सचिव, कानुन सचिव, लगानी बोर्डका प्रमुख कार्यकारी अधिकृत र एक जना विज्ञ सदस्य छन् । बोर्डका सहसचिवलाई समितिको सदस्य सचिवको जिम्मेवारी दिइएको छ । माथिल्लो कर्णालीमा वित्तीय व्यवस्थापनका लागि समय थप गर्न यथेष्ट कारण देखिएन । जीएमआरले पेस गरेको व्यावसायिक योजना (बिजनेस प्लान) का आधारमा मात्रै समय थप गर्न नसक्ने भएपछि यसको जिम्मा उच्चस्तरीय समितिलाई दिइएको हो, सहसचिव पौडेलले भने, उच्चस्तरीय समितिलाई माथिल्लो कर्णालीको आर्थिक, प्रशासनिक, कानुनी सबै विषय हेर्ने गरी कार्यादेश दिइएको छ । समितिले ४५ दिनभित्र सुझावसहितको प्रतिवेदन बोर्डमा पेस गरिसक्नुपर्नेछ । परियोजना विकास सम्झौता (पीडीए) भएको ७ वर्ष बितिसक्दा पनि जीएमआरले लगानी जुटाउन सकेको छैन । सन् २०१८ सेप्टेम्बरपछि बोर्डले वित्तीय व्यवस्थापनका लागि समय थपेको छैन । न त सम्झौता नै तोडिएको छ । पछिल्लो समय जीएमआरले छिट्टै बंगलादेशसँग विद्युत् खरिदबिक्री सम्झौता (पीपीए) गर्ने र त्यसपछि लगानी ल्याउने बताउँदै आएको छ । त्यस्तै परियोजनामा प्रारम्भिक चरणका कामहरू भइरहेको पनि जीएमआरको दाबी छ । जग्गा अधिग्रहण, मुआब्जा, पहुँच मार्ग निर्माण, आयोजनास्थलको जंगल फँडानीलगायतको काम अहिले भइरहेको जनाएको छ । बोर्ड र जीएमआरबीच सन् २०१४ सेप्टेम्बरमा पीडीए भएको थियो । पीडीएमा २ वर्षभित्रमा वित्तीय व्यवस्थापन गरिसक्नुपर्ने उल्लेख छ, जसअनुसार २०१६ सेप्टेम्बरसम्ममा लगानी जुटाइसक्नुपर्थ्यो । तर त्यो अवधिमा उसले लगानी ल्याउन सकेन । त्यसपछि १ वर्ष थपेर समयसीमा २०१७ सेप्टेम्बरसम्म पुर्याइयो । थपिएको अवधिमा पनि लगानी जुटाउन नसकेपछि बोर्डले फेरि १ वर्ष थपेको थियो । जीएमआरले त्यो समय गुजारेको पनि ३ वर्ष बितिसकेको छ । बोर्डले २ पटकसम्म थपेको म्याद गुज्रिएपछि जीएमआरलाई व्यावसायिक योजना पेस गर्न भनेको थियो । जीएमआरले २०२० डिसेम्बर ३१ मा त्यस्तो योजना बुझाएको थियो । तर त्यसकै आधारमा लगानी जुटाउने समय थप नहुने बोर्डले जनाएको छ । अब उच्चस्तरीय समितिले दिएको सुझावका आधारमा बोर्डले निर्णय लिनेछ ।"
उद्योगलाई मात्रै प्लास्टिक आयात खुला,"(काठमाडौं)  वन तथा वातावरण मन्त्रालयले प्लास्टिकजन्य कच्चा पदार्थ आयात बन्द गरेको महिनापछि औद्योगिक प्रयोजनका लागि भन्दै अर्को निर्णय गरेको छ । गत भदौ २८ मा राजपत्रमा सूचना प्रकाशित गर्दै मन्त्रालयले ४० माइक्रोनभन्दा पातलो प्लास्टिकको उत्पादन, आयात, बिक्री वितरण र प्रयोगमा पूर्णरूपमा रोक लगाउने निर्णय गरेको थियो । सोही निर्णयलाई संशोधन गर्दै यही असोज १८ मा राजपत्रमा सूचना प्रकाशित गरी औद्योगिक प्रयोजनका लागि आयात खुला गरेको मन्त्रालयका प्रवक्ता मेघनाथ काफ्लेले बताए ।औद्योगिक प्रयोजनका लागि प्लास्टिकजन्य कच्चा पदार्थको आयातमा रोक लगाइएको छैन, उनले भने, यसबाहेक ४० माइक्रोनभन्दा पातलो प्लास्टिकको झोला वा अन्य प्लास्टिकमा रोक लगाउने निर्णय भएको छ । सरकारको यसअघिको निर्णयले प्लास्टिक प्रयोग हुने औद्योगिक वस्तुहरूको उत्पादनसमेत रोकिएको थियो । आवश्यक कच्चा पदार्थ रोकिँदा उत्पादनमा असर परेको भन्दै व्यवसायीले आयात खुलाउन पहल गरेका थिए । उद्योगीहरूको दबाबपछि सरकारले उक्त निर्णय सच्चाएको हो । नेपाल उद्योग वाणिज्य महासंघको उद्योग समितिका प्रमुख भरतराज आचार्यले प्लास्टिक आयातमा प्रतिबन्धले निम्त्याएको समस्याबारे सरकारलाई जानकारी गराएको बताए । सरकारले पनि यसको गम्भीरतालाई महसुस गर्यो । औद्योगिक प्रयोगका लागि तयारी र अर्ध तयारी कच्चा पदार्थ आयात गर्न पाइने निर्णय हाम्रा लागि सकारात्मक हो, उनले भने, पहिलेको निर्णयले कच्चा पदार्थसहितको १ सय वटा गाडीहरू नाकामा १०१५ दिनसम्म रोकिए । यसले उद्योगहरूको उत्पादनमै असर पुग्यो । उनका अनुसार चाउचाउ, दूध, कापीको लेमिनेसन, कस्मेटिक्स, फुड प्याकेजिङ, एयरपोर्टमा ब्याग प्याकिङ, पानीका बोतल, औषधिजन्य उत्पादन, विभिन्न लेयर लगायतमा प्लास्टिकको सिट प्रयोग हुन्छ । यसका लागि चाहिने कच्चा पदार्थ रोकिए उपभोग्य वस्तुको उत्पादनमै असर पुग्ने उनले बताए । पूर्वअर्थमन्त्री विष्णु पौडेलले अध्यादेशमार्फत ल्याएको आर्थिक वर्ष २०७८७९ को बजेटले प्लास्टिकजन्य पदार्थबाट हुने वातावरणीय प्रदूषण न्यूनीकरण गर्न ४० माइक्रोनभन्दा पातलो प्लास्टिक साउन १ देखि पूर्णरूपमा प्रतिबन्ध गर्ने व्यवस्था गरेको थियो । प्लास्टिक आयातमा लगाइएको रोक खुलाइए पनि मुलुकभित्र उत्पादन हुने ४० माइक्रोनभन्दा कमका झोलामा भने निर्णय यथावत् रहेको प्लास्टिक उत्पादक संघका अध्यक्ष शरद शर्माले बताए । यसले सरकारले उद्योगीहरूसँग गर्ने व्यवहार एकैनासको नभएको स्पष्ट पारेको शर्माको भनाइ छ । अन्य उद्योगहरूको सन्दर्भमा सरकारले गरेको निर्णय राम्रो भए पनि प्लास्टिक उत्पादन गर्ने उद्योगहरूको विषयमा सरकारले पक्षपाती व्यवहार गरेको उनले आरोप लगाए ।हाम्रो माग प्लास्टिकका झोलाको मापदण्ड ४० बाट घटाएर ३० माइक्रोन पुर्याउनुपर्छ भन्ने हो, उनले भने, पहिलेको ३० माइक्रोनको निर्णय छ, त्यही कार्यान्वयन गर्नुपर्यो । पहिले सरकारले २० र पछि बढाएर ३० माइक्रोन पुर्यायो । पछि झन् ५० माइक्रोन पुर्याउला । बढाउनु मात्र समस्याको समाधान होइन । यसको व्यवस्थापन गर्न सक्नुपर्यो । महासंघका उद्योग समितिका प्रमुख आचार्यले औद्योगिक नीति ल्याउनुभन्दा अगाडि व्यवसायीहरूसँग छलफल गर्नुपर्ने बताए ।"
ठेक्कामा वञ्चित गर्न खोजियो : निर्माण व्यवसायी,"(काठमाडौं)  नेपाल निर्माण व्यवसायी महासंघले काठमाडौंतराईमधेस द्रुतमार्ग (फास्टट्र्याक) को नयाँ ठेक्कामा नेपाली निर्माण व्यवसायीलाई सहभागी हुनबाट वञ्चित गर्न खोजिएको बताएको छ । आयोजनाले निकालेको नयाँ ठेक्का प्रावधानअनुसार नेपाली निर्माण व्यवसायीसँग हुँदै नभएको अनुभव माग गरिएको महासंघले जनाएको हो । महासंघका महासचिव रोशन दाहालका अनुसार आयोजनाले निकालेको अन्तर्राष्ट्रिय ठेक्काको मापदण्डअनुसार नेपाली निर्माण व्यवसायीसँग दुई लेनको द्रुतमार्ग निर्माण गरेको अनुभव छैन । फास्टट्र्याकमा यसअघि ट्र्याक खोल्ने काम नेपाली निर्माण व्यवसायीले गरे, अपग्रेडिङसम्मको काम पनि उनीहरूबाटै भयो, महासचिव दाहालले भने, प्राविधिक हिसाबले विशेष प्रकृतिका पुल निर्माण गर्न नसकिएला तर सडक कालोपत्र गर्न विदेशी निर्माण व्यवसायी नै किन चाहियो ?, हामीसँग नभएको अनुभव राखेर किन ठेक्का निकालियो ? उनका अनुसार विदेशी निर्माण व्यवसायीसँग जोइन्ट भेन्चरमा जान नमिल्ने गरी मापदण्ड बनाइएको छ । २० मिटर चौडाइको सडकमा ईपीसी (इन्जिनियरिङ, प्रोक्र्युरमेन्ट एन्ड कन्स्ट्रक्सन) मोडलको ठेक्कामा जोइन्ट भेन्चरमा सहभागी हुने कम्पनीले कुल ठेक्का रकमको २५ प्रतिशत बराबरको काम गरेको अनुभव हुनुपर्ने भन्ने छ, दाहालले भने, द्रुतमार्गमा काम गरेको पनि अनुभव हुनुपर्ने उल्लेख छ । यो मापदण्डका कारण नेपाली निर्माण व्यवसायीको क्षमता नपुग्ने उनको दाबी छ । आयोजनाले जति मापदण्ड राखेको छ, त्यसअनुसार हामी सहभागि हुन सक्ने अवस्था छैन, उनले भने, आयोजनालाई पत्र पठाएर मापदण्ड हेरफेर गर्नेबारे छलफल भइरहेको छ । सेनाका अनुसार अहिले तीन खण्डमा ठेक्का आह्वान गरिएको छ । ७२५ किलोमिटर सडकमध्ये निजगढदेखि राजदमारसम्म २२५ किमिको पूरै प्याकेजमा ठेक्का आह्वान गरिएको हो । पहिलो दुई खण्डको गत साउन ३१ र बाकी एक खण्डको असोज १ गते ठेक्का आह्वान गरिएको हो । ठेक्काअनुसार साधारण र विशेष प्रकृतिका पुल तथा तोकिएको दूरीअनुसार द्रुतमार्गको कालोपत्रलगायतका काम गर्नुपर्नेछ ।सैनिक प्रवक्ता सहायक रथी सन्तोषबल्लभ पौडेलले कसैलाई पनि प्रतिस्पर्धाबाट बाहिर राख्न नखोजिएको दाबी गरे । आयोजनाको आवश्यकताका आधारमा सार्वजनिक खरिद अनुगमन कार्यालयले तोकेको नियमअनुसार नै यो ठेक्का आह्वान गरिएको हो, उनले भने, जोइन्ट भेन्चरमा सबै नेपाली निर्माण व्यवसायी सहभागी हुन पाउनेछन् । जोइन्ट भेन्चरमा आउन मिल्ने गरी प्रावधान बनाउन भनिएपछि दोस्रो पटक आह्वान गरिएको ठेक्कामा ती प्रावधान राखिएको छ । दोस्रो पटक आह्वान गरिएको ठेक्कामा सबैलाई प्रतिस्पर्धा गर्न दिने भन्दै म्याद थप गरिएको उनको भनाइ छ । फास्टट्र्याकको कुल लम्बाइमध्ये १०५९६ किमि पुल र ६३८५ किमि सुरुङ हुनेछ । बाँकी ५५५१९ किमि सडक निर्माण गरिनेछ, जसलाई ११ क्लस्टरमा विभाजन गरिएको छ । तीमध्ये दुईवटा क्लस्टरमा सुरुङ छ । ९ वटा क्लस्टरमा पुल र सडकलाई राखिएको छ । अन्तर्राष्ट्रिय परामर्शदाताको सुझावका आधारमा ठेक्का आह्वान गरिएको सेनाले जनाएको छ । एउटाले पुल बनाउने र अर्कोले सडक बनाउने भन्ने मात्र भएन, सेनाका एक अधिकृतले भने, अरु बेला सडक कालोपत्र गरेजस्तो द्रुतमार्ग निर्माणमा सजिलो हुने छैन, कति सडक पुल निर्माणसँग पनि जोडिएको हुन्छ, प्याकेजिङका लागि यस्तो ठेक्का आह्वान गरिएको हो । ती अधिकृतका अनुसार द्रुतमार्ग र साधारण सडक निर्माणको मापदण्ड एउटै हुने छैन । तर, नेपाली निर्माण व्यवसायीले भने सुरुङको ठेक्का पाएका चाइनिज निर्माण कम्पनीलाई ठेक्का दिने गरी मापदण्ड राख्दै ठेक्का आह्वान गरिएको आरोप लगाएका छन् । फास्टट्र्याकमा चाइना स्टेट कन्स्ट्रक्सन इन्जिनियरिङ कम्पनीले छोक्रेडाँडादेखि धेद्रेसम्म ३३५५ किमि सुरुङ निर्माणको ठेक्का पाएको छ । जसको ठेक्का रकम २१ अर्ब ६१ करोड छ । चाइनिज निर्माण कम्पनी पोली च्याङ्दाले धेद्रेदेखि लेनडाँडासम्म ३०३ किलोमिटर सुरुङ निर्माण गर्ने ठेक्का पाएको छ । जुन खण्डको ठेक्का रकम २८ अर्ब ५३ करोड छ । २०८०८१ भित्र आयोजना सम्पन्न गर्नुपर्ने छ । दुवै प्याकेजमा ३ वर्षभित्र निर्माण सक्ने गरी सुरुङको ठेक्का सम्झौता भएको हो । त्यस्तै फास्टट्र्याकको पूरै खण्डमा १६ वटा विशेष प्रकृति र ७१ वटा साना तथा मझौला पुल निर्माण गरिनेछ । २०७४ जेठबाट यसको निर्माण व्यवस्थापनको जिम्मा सेनाले लिएको हो । आयोजनाको संशोधित अनुमान लागत १ खर्ब ७५ अर्ब रुपैयाँ छ । निर्माण सम्पन्नको समय नजिकिँदै भौतिक प्रगति भने १६ प्रतिशतभन्दा बढी छैन ।"
सामाजिक सुरक्षा भत्ता लिएकाले विपन्न भत्ता नपाउने,"काठमाडौं (कास) सामाजिक सुरक्षा भत्ता लिने घरपरिवारले विपन्न भत्ता नपाउने भएका छन् । सरकारले चालु आर्थिक वर्ष २०७८७९ को बजेट वक्तव्यमार्फत गरिब घरपरिवारलाई विपन्न भत्ता उपलब्ध गराउने घोषणा गरेको थियो । मन्त्रिपरिषद्मा विचाराधीन रहेको यो कार्यक्रमको कार्यविधि मस्यौदामा सामाजिक भत्ता पाइरहेका एकाघरका व्यक्तिले विपन्न भत्ता नपाउने उल्लेख छ ।अर्थ मन्त्रालय स्रोतका अनुसार वृद्धभत्ता, अपांगता भत्ता, एकल महिला भत्तालगायत विभिन्न १० शीर्षकमा पाइने सामाजिक सुरक्षा भत्ता लिइरहेका घर परिवारले यस्तो सुविधा पाउने छैनन् । कुनै पनि प्रकारका सामाजिक सुरक्षा नपाएका घरपरिवारमात्र विपन्न भत्ताका लागि योग्य हुने गरी कार्यविधि बनाइएको छ । विपन्न परिवार छुट्याउने र भत्ता बाँड्ने जिम्मा स्थानीय तहलाई दिइने मस्यौदामा उल्लेख छ । त्यस्तै, रकम वितरणका लागि बैंक खाता अनिवार्य गरिएको छ । स्थानीय तहको सिफारिसमा बैंक तथा वित्तीय संस्थाले यो रकम भुक्तानी गर्नेछन् । सरकारले बजेटमार्फत कोभिड१९ को प्रभावबाट रोजगारी र आयआर्जन गुमाएका अनौपचारिक एवं असंगठित क्षेत्रका अति विपन्न ५ लाख घरपरिवारलाई राहतस्वरूप एक पटकका लागि प्रतिघरपरिवार १० हजार रुपैयाँका दरले उपलब्ध गराउने निर्णय गरेको थियो । यस्तो अनुदान रकम असोज महिनाभित्र हस्तान्तरण गरिसक्नेसमेत बजेटमा उल्लेख छ । तर कार्यविधि मन्त्रिपरिषद्बाट पारित नभइसकेकाले यो कार्यक्रम अझै कार्यान्वयन हुन सकेको छैन । मन्त्रालय स्रोतका अनुसार कार्यविधि असोज दोस्रो साता नै मन्त्रिपरिषद्मा पठाइएको थियो ।"
डीएचआईको रेफ्रिजेरेटर र मिक्स्चर ग्राइन्डर बजारमा,"काठमाडौं (कास) डिजिटल होम इन्टरनेसनल (डीएचआई) ले रेफ्रिजेरेटर र मिक्स्चर ग्राइन्डर बजारमा ल्याएको छ । रेफ्रिजेरेटरमा धेरै दिनसम्म खाना ताजा राख्न सकिने डीएचआईले दाबी गरेको छ । यसको कम्प्रेसरमा १० वर्ष र अन्यमा १ वर्षको वारेन्टी दिइएको छ । यस्तै, डीएचआई मिक्स्चर ग्राइन्डर ५ सय र ७ सय ५० वाटको पावरमा उपलब्ध छन् । यसको मोटरका लागि २ वर्ष र अन्यमा भने १ वर्षको वारेन्टी रहेको कम्पनीले जनाएको छ ।"
सुबिसुको 'दक्षिणा अफर,काठमाडौं (कास) सुबिसु केबल नेटले चाडबाडको अवसरमा दक्षिणा अफर सुरु गरेको छ । यस अफरअन्तर्गत ग्राहकहरूले ५० एमबीपीएस इन्टरनेटको वार्षिक सेवा १३ हजार ९ सय ९९ रुपैयाँमा पाउन सक्नेछन् । साथै अन्य जडान शुल्क र कर पनि सोही रकममै समावेश हुने सुबिसुले जानकारी दिएको छ । ग्राहकहरूले वार्षिक सेवाको भुक्तानी ईसेवामार्फत गर्दा थप हजार रुपैयाँ क्यासब्याक प्राप्त गर्न सक्नेछन् । यसका लागि ग्राहकहरूले भुक्तानी गर्दा प्रोमो कोड उपहार प्रयोग गर्नु पर्ने सुबिसुले जनाएको छ ।
सिम्रौनगढमा नेपाल इन्भेस्टमेन्टको ८८ औं शाखा,काठमाडौं (कास) नेपाल इन्भेस्टमेन्ट बैंकले आफ्नो ८८औं शाखा बाराको सिम्रौनगढ नगरपालिकामा सञ्चालन गरेको छ । उक्त शाखा कार्यालयको उद्घाटन नगर प्रमुख विजय शंकर यादव र प्रबन्धक सुशीलकुमार श्रेष्ठले संयुक्त रूपमा गरे ।
सानिमाका ३ शाखा सञ्चालन,"काठमाडौं (कास) सानिमा बैंकले आफ्ना ३ शाखा सञ्चालनमा ल्याएको छ । बैंकले बिहीबार कपिलवस्तुको जितपुरमा, शुक्रबार काठमाडौंको मध्यबानेश्वर र भक्तपुरको बोडेमा नयाँ शाखा कार्यालय सञ्चालनमा ल्याएको हो । बैंकले यी कार्यालयबाट ग्राहकहरूलाई आधुनिक बैंकिङ सेवा पुर्याउने लक्ष्य लिएको जनाएको छ ।"
सजिलो पेमा १२ भाषा,"काठमाडौं (कास) सजिलो पेले चाडबाडको अवसरमा विभिन्न भाषामा आफ्नो एप बजारमा ल्याएको छ । सजिलो पेमा हाल नेपाली, अंग्रेजी, मैथिली, थारू, तामाङ, नेवारी, मगर, गुरुङ, राई, लिम्बू, शेर्पा र डोटेली गरी १२ भाषा उपलब्ध छन् । एपमा नेपाली भाषामा प्रयोग गरिएको वाक्य र शब्दावली विवरण राखिएको छ । एप त्रुटिरहित बनाउन विभिन्न योजनासमेत ल्याइएको छ । एपमा रहेको गल्ती पत्ता लगाएर पठाउने प्रत्येक भाषाका एक जना प्रयोगकर्ता गरी १० जनालाई २ हजार रुपैयाँ पुरस्कार प्रदान गरिने कम्पनीले जनाएको छ । दोस्रो योजनामा एपका शब्द तथा वाक्य सम्बन्धित भाषामा परिवर्तन गरी अनुवाद गर्ने प्रत्येक भाषाका २ गरी कुल २० जना विजेताले ४ हजार रुपैयाँ पाउनेछन् । त्यस्तै, तेस्रो योजनामा एपमा रहेको कुनै पनि भाषाको वाक्य तथा शब्दावली अनुवाद गरेर पहिले पठाउने ३ जनाले ७ हजार रुपैयाँ पाउने कम्पनीले जनाएको छ ।"
केएल टावरको 'टीभीएस रमाइलो दसैंतिहार योजना,"काठमाडौं (कास) केएल टावरले दसैंतिहार लक्षित टीभीएस रमाइलो दसैंतिहार योजना ल्याएको छ । यो योजनाअन्तर्गत ग्राहकले दैनिक, साप्ताहिक र बम्पर उपहारहरू पाउने छन् । दैनिक उपहार योजनाअन्तर्गत एक जोडीले एफ क्युब सिनेमाको टिकट, हजार रुपैयाँ बराबरको सपिङ भौचर र उपहारहरू पाउनेछन् । साप्ताहिक रूपमा सीजीका होम अप्लाइन्सेस, टीभी, फ्रिज, रेफ्रिजेरेटर, वासिङ मेसिन, आइरन, हिटर, भ्याकुम क्लिनरलगायतका घरायसी सामग्री उपहार पाउनेछन् । साथै यस योजनाको बम्परमा एक जनाले टीभीएस अपाचे आरटीआर १६० २भी पाउने संयोजक हीरामणि तिमिल्सिनाले बताए । असोज १९ देखि सुरु योजना कात्तिक ३० सम्म लागू हुनेछ । योजनामा सहभागी हुन कम्तीमा हजार रुपैयाँ बराबरको सामान खरिद गर्नुपर्ने हुन्छ ।"
जंगल सफारी लजले ल्यायो दसैं योजना,"काठमाडौं (कास) चितवनको सौराहामा रहेको जंगल सफारी लजले यसपालिको दसैं तिहार सौराहामा योजना ल्याएको छ । यो योजना कात्तिक १५ गतेसम्म लागू हुनेछ । योजनाअन्तर्गत पर्यटकले प्रतिव्यक्ति दुई रात तीन दिनको प्याकेज ५ हजार ५ सय ५५ रुपैयाँमा सौराहा घुम्न पाउनेछन् । साथै यस प्याकेजमा एउटा लन्च, दुई वटा डिनर र ब्रेकफास्टसहित हात्ती प्रजनन केन्द्र भ्रमण, थारू नाच, सूर्यास्त र थारू गाउँ अवलोकन गर्न पाउने लजका कार्यकारी निर्देशक सुमन घिमिरेले जानकारी दिए ।"
राधा बनिन् दोस्रो 'एनटीएस कौसी क्विन,"काठमाडौं (कास) प्रज्ञान क्रियसन प्रालिले सञ्चालन गरेको दोस्रो एनटीएस कौसी क्विन२०७८ को उपाधि ललितपुरकी राधा ढकालले जितेकी छन् । हलोखबर डटकमले आयोजना गरेको उक्त प्रतियोगिताकी विजेता ढकालले ५० हजार रुपैयाँ बराबरको कौसीमा ग्रीन हाउस उपाहार पाएकी छन् । त्यसैगरी प्रतियोगिताको फस्ट रनरअप भक्तपुरकी विनिता राजभण्डारी, सेकेन्ड रनर अप बनेपाकी विजया मानन्धर भएकी छन् । पोखराकी सरस्वती अधिकारी थर्ड रनर अप र तनहुँकी विमला कार्की फोर्थ रनर अप भएकी छन् । फस्ट रनरअपले २० हजार, सेकेन्ड रनरअपले १५ हजार, थर्ड रनरअपले १० तथा फोर्थ रनरअपले ५ हजार बराबरको कौसी खेतीका सामग्री पाएका छन् ।"
दसैं गीतमा परदेशीको पीडा,"(काठमाडौं)  ए परदेशी आऊ है गाउँमै, दसैंतिहार आइसक्यो झल्को लाइसक्योदसैंलक्षित दुई साताअघि सार्वजनिक भएको विष्णु माझीको गीतलाई दर्शकश्रोताले निकै मन पराए । युट्युबमा सार्वजनिक गीतमा शब्द संगीत सुन्दरमणि अधिकारीको छ । कमाउन परदेश हिँडेका श्रीमान्को सम्झना गर्दै प्रतीक्षा गरिरहेकी श्रीमतीको कथाव्यथालाई गीतमा समेटिएको छ । गीतले बोलेका भावमा आधारित भिडियो छ । दसैं पर्वलक्षित गीतहरूमा परदेशको पीडा समेटिएको यो नौलो भने होइन । डेढ दशकदेखि लय तथा भाकामा नौलोपना देखिए पनि विषयवस्तु उस्तै समेटेर दसैं गीतहरू सार्वजनिक भइरहेका छन् । अहिले विषयवस्तु उस्तै खालका दसैंलाई नै लक्षित गरेर बनेका गीतसंगीत पनि निकै न्यून मात्रामा सार्वजनिक हुन थालेका छन् । औंलामा गन्न सकिने दसैं पर्व विशेष गीतहरू विषयवस्तु पुरानै ढर्रामा चलेका छन् । गीतहरू अहिले पनि पुरानै ढर्रामा सार्वजनिक हुन नरोकिएको लोक गायक रेशम थापा स्विकार्छन् । ६० को दशकमा लोक गीतमा दसैं पर्वबारे धेरै गीतहरू सिर्जना भए, उनी भन्छन्, अहिले थोरैले गीत त सार्वजनिक गरिरहनुभएको छ तर विषयवस्तुमा नौलोपना ल्याउन सक्नुभएन । सांगीतिक बजारले डिजिटल प्रविधिमा फड्को मारेसँगै गीतको संख्या ह्वात्तै बढ्यो । युट्युबका च्यानलहरूबाट दैनिकजसो गीतहरू सार्वजनिक भइरहेका छन् । महामारीले अन्य क्षेत्रलाई ठप्प बनाए पनि गीतसंगीत क्षेत्र भने यो समयमा झनै मौलायो । गीतसंगीतको सिर्जना र बजार ल्याउन सर्जकहरूबीच बजारमा होडबाजी नै चलको यो अवस्थामा पर्वलक्षित गीतहरूमा नौलो सिर्जना न्यून छन् । आएका अधिकांश गीतहरूमा परदेश पीडा समेटिएका छन् । दसैं पर्वका गीतमा ६० को दशकमा जुन विषयवस्तु समावेश गरिएको थियो अहिले भने त्यही क्रम जारी रहेको थापा दाबी गर्छन् । २०५७ सालतिर थापाले दसैंलाई लक्षित गरेर लाहुरे र परदेशीको पीडालाई समेटेर रुमालै छ चिनो लोक गीत सार्वजनिक गरे । २०६० सालमा पुनः उनले परदेशीकै कथा समेटेर थालमै सुक्यो अक्षता मुछेर गीत ल्याए । तीनताक ती गीतहरू निकै चर्चित थिए । कति परदेशीहरू र तिनलाई कुरेर बसेका परिवार गीत सुनेर भकानिएका स्मरणहरू थापालाई अझै ताजा छ । उनका तिनै गीतहरूले लोक संगीतलाई नौलो आयाम दिएको थापा सुनाउँछन् । गाउँघरमा जुहारी, नाचगानमा मात्र सीमित भएको लोकसंगीतलाई बजार यात्रा तिनै गीतहरूले सघाएको थापाको भनाइ छ । भन्छन्, समय र पुस्ताअनुसार दसैं गीतहरू बजारमा आइरहेका छन् तर स्रोतादर्शकले फरकपना स्वाद लिन सक्नुभएन । सर्जकले नौलो सिर्जनातिर ध्यान दिन सकेन । छोरो परदेश गएको, आमा कुरी बसेको, गाउँघर शून्य भो भन्ने विषयमा मात्र सर्जकहरू सीमित भएको उनको धारणा छ । समय, समाज र यथार्थतालाई मध्यनजर गरेर सिर्जना पस्कन सक्ने खुबी भएका सर्जकका रूपमा लोकगायक पशुपति शर्मासमेत परदेश कथाबाट टाढा जान सकेका छैनन् । शर्माको हालै सार्वजनिक पैसाको बुटो बोलको गीतमा पनि कमाउन परदेश गएको एक नेपालीको कथा छ । गीतमा उनलाई खुमन अधिकारी, सन्दीप न्यौपाने, देवी घर्तीलगायतले स्वरमा साथ दिएका छन् । देख्नेलाई आहा छ मनमा के छ भन्ने आफैंलाई थाहा छ, जस्ता शब्दमा शर्माले कमाउन परदेश जाने मान्छेलाई आर्थिक उपार्जन गर्न कठिन छ तर त्यसलाई परिवारका सदस्यले नबुझेको मानसिकतालाई गीतमा उतारेका छन् । समसामयिकता दर्शाउने जमर्को गरे पनि उनको गीतमा फेरि उही परदेशीको पीडा नै झल्केको छ । दसैं पर्वबारे धेरै विशेषताहरू र तिनका मौलिक पक्षहरूबारे सिर्जनामा खोतल्न सक्ने अर्का लोक सर्जक, नेपाल लोक तथा दोहोरी गीत प्रतिष्ठानका उपमहासचिव शिव हमाल सुनाउँछन् । अन्य पर्वभन्दा दसैं पर्व विशेष गीतहरू न्यून र उस्तै किसिमका विषयवस्तुमा सिर्जना भइरहेको उनको पनि ठहर छ । यद्यपि आफूले भने आफ्ना दसैं लक्षित सिर्जनाहरूमा भने एक वर्षको पर्वमा जहाँ, जस्तो छ, त्यही अवस्थामा खुसी र रौनकले पर्वलाई उत्सवका रूपमा मनाऔं भन्ने सन्देश दिँदै आएको उनको भनाइ छ । हाम्रो संगीत बजारमा गीतहरू जुन सफल भयो, त्यही प्याटर्नमा जाने लहर छ, उनी थप्छन्, ६० को दशकमा परदेशको पीडा समेटेर आएका दसैं गीतहरू निकै चर्चित बने । त्यसपछि त्यस्तै खाले गीतहरू आउन थालेका छन् । पर्वलाई विशेष बनाऔं भन्ने सन्देश दिन गीतसंगीतमा उत्साह तथा उमंग ल्याउने सिर्जना हुनुपर्ने उनको मत छ । परिवारबाट टाढा भएर परदेश बस्नेहरूका लागि त्यसै पनि पीडा छ । पीडालाई बल्झाउने खालका गीतहरूले उहाँलाई झन् दुःख हुन्छ । यसपाला नभए अर्को साल मनाउँला र रमाइलो गरौंला भन्ने दसैं गीतहरू ल्याउन सर्जकले जोड दिनुपर्ने उनी बताउँछन् । दसैं पर्व विशेष पुराना गीतहरूलाई विभिन्न युट्युब च्यानलहरूबाट अहिलेको समयसापेक्ष बनाएर सार्वजनिक क्रमसमेत बढ्दो छ । गायक थापाको थालमै सुक्यो अक्षता मुछेर गीतलाई हालै पुनः सार्वजनिक गरिएको छ । त्यस्तै हमालको आधा दशकभन्दा बढी पुरानो आयो दसैं गीतलाई नयाँ म्युजिक भिडियोसहित पुरानै ट्र्याकमा सार्वजनिक गरिएको छ । दसैं मान्ने संस्कार, रीतिरिवाज, आममानिस प्रतिनिधित्व गर्ने कथा उस्तै रहेकाले दसैं गीतहरूमा विषयवस्तु परिवर्तन नभएको हुन सक्ने लोक गायिका सीता थापा बताउँछिन् । यद्यपि सर्जकले सधैं सिर्जना खोज्नुपर्ने उनको बुझाइ छ ।"
मौलिक दसैंमा आकर्षण,"(डडेलधुरा)  नवरात्र सुरु भएसँगै पहाडका डाँडाखोलामा बिगुल र भोक्कर घन्किएका छन् । गाउँका अधिकांश मन्दिरहरूमा सामूहिक नवरात्र बस्नेको ओइरो लागेको छ । यसपटक नवरात्रअघि नै गाउँका अधिकांश मठमन्दिर सिंगारिएका थिए । कोरोना महामारीका कारण बितेका दुई दसैंमा पूजापाठ गर्न नपाएका कारण यस पटक पहाडी जिल्लामा सोह्रश्राद्ध नसकिँदै थातथलो फर्कने क्रम सुरु भएको थियो । कोरोना महामारीले गत वर्षदेखि तराई र अन्य सहरमा बसोबास गर्नेहरूले पुर्ख्यौली थलोमा फर्केर दसैं मनाउन पाएका थिएनन् । कोरोना संक्रमण केही घटे पछि यस पटक पूजाआजालगायतका लागि पुर्ख्यौली थलो फर्कने क्रम बढेको छ । सुदूरपश्चिम पहाडका बासिन्दा सबैजसो गाउँबाट तराईमा पनि दोहोरो बसोबास छ । यहाँ वर्षमा एक पटक भए पनि सकेसम्म नवरात्रिका बेला थातथलोमा पूजापाठका लागि आउने चलन छ । अघिल्ला वर्षभन्दा यसपालि गाउँ फर्कनेमा युवाको संख्या पनि बढेको छ । तराईदेखि पहाडी जिल्लाका लागि आउने यातायातका साधनसँगै जिल्ला सदरमुकामदेखि गाउँ पुग्ने साधनमा पनि दसैं मनाउन घर फर्कनेको भीड लागेको छ । प्रायः हरेक गाउँ सडक सञ्जालले जोडिएका कारण पनि तराई र अन्य सहरबाट पुर्ख्यौली थालोमा पुगेर दसैं मनाउनेको घुइँचो बढेको हो । डडेलधुराको रुपाल महाकाली छेउको जाखका हरि ठकुराठी यातायातका साधन गाउँ पुगेपछि तराईमै जन्मेहुर्केको पछिल्लो पुस्ता पनि आफ्नो मौलिक परम्पराको दसैं मान्न पुर्खाको थाततलोमा फर्कने क्रम बढेको बताउँछन् । ठकुराठी भन्छन्, कहिलेकाहीं मात्र जन्मभूमिमा फर्कनेहरू यातायातको पहुँचका कारण दसैं मान्न पहाड आउने क्रम बढेकाले चहलपहल बढेको हो ।देशका अन्य भागमा मनाइनेभन्दा भिन्न शैली र वैदिक परम्पराअनुसार मनाइने गरेको सुदूरको दसैंले आफ्नै मौलिकता बोकेको छ । पछिल्लो पुस्ताले परम्परागत दसैंका विषयमा चासो राख्न सुरु गरेका कारण यस क्षेत्रको संस्कृतिप्रति चासो राख्नेहरू पनि हर्षित भएका छन् । पितृ विसर्जन नसकिँदै मठमन्दिरको सरसफाइ, सामूहिक रूपमा नवरात्र बस्नेका लागि आवश्यक प्रबन्ध, दैनिक पूजाआजाका लागि सामग्री जुटाउने काम यस पटक पछिल्लो पुस्ताले गरेको स्थानीय सांस्कृतिक अभियन्ता पण्डित दयाकृष्ण जोशी बताउँछन् । पुराना मान्यता र असल परम्पराको सट्टा यस क्षेत्रमा पनि दसैंमा विकृति निम्तिन थालेको थियो, सांस्कृतिक अनुसन्धानकर्ता मोहन भट्टले भने, संस्कृतिले समाज र सभ्यतालाई जोगाएर राख्छ भन्ने कुरा विस्तारै युवा पुस्ताले बुझ्न थालेको छ । मुलुकका अन्य भागमा भन्दा यहाँ दसैं मनाउने चलनमा केही भिन्नता रहेको अर्का संस्कृतिविद् आचार्य गोविन्दराज पन्त बताउँछन् । सुदूरपश्चिममा मनाइने दसैं पूजा प्रधान हो, पन्त भन्छन्, घटस्थापनादेखि वैदिक विधिअनुरूप देवीको दैनिक पूजाअर्चना, अष्टमीका दिन कुभिण्डोको बलि र महाष्टमी पूजा, नवमीका दिन हवन यज्ञ र दशमीका दिन कुल देवताको पूजा गर्ने परम्परा हो । यहाँ मनाइने र देशका अन्य भागमा मनाइने दसैंमा केही भिन्नता रहेको आचार्य पन्तले बताए । मीठो खानपिन, नयाँ लुगा, इष्ट मित्रकहाँ जाने, घुमफिर र रमाइलो गर्ने परम्परा यस क्षेत्रमा थिएन, उनले भने, नौ दिनसम्म एक छाक शुद्ध खाना खाने, सामूहिक रूपमा मन्दिरमा बस्ने, नवमीका दिन हवन यज्ञ गरेर मात्र घर जाने यस क्षेत्रको मौलिक परम्परा हो । युवाले आफ्नो पहिचान र संस्कृति जोगाउने अभियानसमेत सुरु गरेका कारण सुदूर पहाडको दसैंले पुनः रौनक ल्याउन थालेको उनले बताए । ५० नाघेको पुस्तामात्र दसैंमा थातथलोमा फर्केर मठमन्दिरमा परम्परागत रूपमा दसैं मनाउने गरेकोमा यस पटक युवाहरू ठूलो संख्यामा फर्किएका छन् । दसैंमा मात्र होइन श्रावण पूर्णिमादेखि सुरु हुने सुदूरका जात मेलाजात्रामा पनि युवापुस्ताको ठूलो सहभागिता हुन थालेको छ । स्थानीय गोविन्द पुरी माविका प्राचार्य लक्ष्मीदत्त चटौतले भने, युवापुस्तामा आएको यो जागरणले सुदूरको मौलिक संस्कृतिको जर्गेनामा सबै आशावादी भएका छन् ।"
चितवनको च्याम्पियन शैली,"(काठमाडौं)  कमलसिंह ऐरीको सानदार बलिङ र भीम सार्कीको अर्धशतकमा चितवन टाइगर्सले बजाज पल्सर एभरेस्ट प्रिमियर लिग (ईपीएल) क्रिकेटको उपाधि जितेको छ । चितवनले पहिलो पटक ईपीएल उपाधि जितेको हो । चितवनले शनिबार फाइनलमा पोखरा राइनोजलाई ४ विकेटले हराएको थियो । आकर्षक ट्रफीसहित विजेता चितवनले ५० लाख रुपैयाँ पुरस्कार जितेको छ । पोखराले उपविजेता हुँदा १५ लाख रुपैयाँ पुरस्कार पाए ।चितवन टाइगर्स राउन्ड रोबिन लिग र क्वालिफायरमा दुवै पटक पोखरालाई पराजित गर्दै फाइनल पुगेको थियो । दुवै खेल चितवनले समान ९ विकेटले जितेको थियो । शनिबार फाइनलमा पनि चितवनले त्यही प्रभाव कायम राख्दै प्रदर्शनलाई निरन्तरता दिएको थियो । पोखरालाई फाइनल पुग्नुअघि दुई पटक हराइसकेकाले उनीहरूलाई हामीले कमजोरका रूपमा लिएका थिएनौं । फाइनल भनेको नयाँ खेल, नयाँ सिनारियो हो । त्यसैले हामीले सहज लिएका थिएनौं । यसअघि जस्तो खेलेका थियौं त्यस्तै खेल्ने हो भन्ने थियो, आखिरमा त्यस्तै भयो, चितवनका प्रशिक्षक श्यामसन जंग थापाले भने । चितवनले टस जितेपछि ब्याटिङमा आएको पोखरा राइनोज १७५ ओभर खेल्दै १ सय ११ रनमै अलआउट भयो । त्रिवि क्रिकेट मैदान कीर्तिपुरमा भीमले ४४ बलमा ६३ रन बनाएपछि चितवन १५५ ओभरमै लक्ष्य पूरा गर्न सफल भयो । उनले ७ चौका र २ छक्का प्रहार गरे । भीम आउट भएपछि आएका कप्तान सोमपाल कामीले पहिलो बलमै विजयी चौका प्रहार गरेका थिए ।प्रतियोगिताको इमर्जिङ प्लेयर घोषित भीमले दिलीप नाथसँग चौथो विकेटमा ५४ र राजेश पुलामीसँग पाँचौं विकेटमा २३ रनको महत्त्वपूर्ण साझेदारी गरी चितवनलाई विजय दिलाए । दिलीप १७ बल खेल्दै २ चौका प्रहार गरी १८ रन बनाउँदा किशोरको तेस्रो सिकार भए । राजेश पुलामी १२ बलमा १ चौका प्रहार गरी १४ रनमा नन्दन यादवको बलमा बोल्ड भए ।चितवनको सुरुआत निकै दयनीय थियो । दोस्रो ओभरमै हासिम अन्सारीलाई नन्दनले शून्यमा आउट गरे । करिम जन्नतले पनि ४ बल खेलेर खाता खोल्न सकेनन् । ओनपर मोहम्मद साहजादले १४ बलमा २ चौका प्रहार गरी ११ रन बनाए । दुवै अफगान ब्याटरलाई किशोर महतोले आउट गरेपछि चितवन चौथो ओभरमा २०३ को स्थितिमा पुगेको थियो । चितवनजस्तै पहिलो पटक फाइनल खेलिरहेको पोखरालाई रिचर्ड लेभी र विपिन रावतले राम्रो सुरुआत दिलाएका थिए । तर, करिम जन्नतको बलमा लेभीलाई दिलीप नाथले उत्कृष्ट क्याच गरेपछि पोखराको विकेट पतन सुरु भएको थियो । लेभीले १५ बल खेली ५ चौकासहित २६ रन बनाए । १५ बल नै खेलेका विपिनले १ चौका र १ छक्का प्रहार गरी १७ रन बनाए ।लेभीले इनिङ्सको दोस्रो ओभर लिएर आएका कमललाई तीन चौकासहित १३ रन प्रहार गरेका थिए । पाँचौं ओभरमा दोस्रो स्पेल लिएर आएका कमलले रित गौतमलाई आउट गरेर विकेट लिन सुरु गरेका थिए । रित गौतम र सहन अराचिगे समान २ रनमै आउट भए । चौथो ओभरमा विनाक्षति ३७ रनमा रहेको पोखरा नवौं ओभरमा ५९४ को स्थितिमा पुगेको थियो । असेला गुणरत्नेले ३४ रन जोडे । उनले २४ बल खेली ३ चौका र १ छक्का प्रहार गरे । विवेक यादव ४, लोकेश बम शून्य, विक्रम सोब १, नन्दन यादव शून्यमा आउट भए । कमलले लोकेश र विवेकलाई लगातार बलमा आउट गरेका थिए । कमल नै प्लेयर अफ द म्याचमा चुनिए ।कप्तान विनोद भण्डारी आउट हुने अन्तिम खेलाडी थिए । उनले २६ बलमा २२ रन बनाए । उनले २ चौका प्रहार गरेका थिए । चितवनका कमलसिंह ऐरीले ४ विकेट लिए । उनले ३५ ओभरमा २० रन खर्चे । जन्नतले ३ ओभरमा १५ र सेकुगे प्रसन्नले ३ ओभरमा १३ रन खर्चेर २२ तथा सोमपाल कामी र सागर ढकालले ११ विकेट लिएका थिए । देव्रेहाते स्पिनर सागर ढकाल प्रतियोगिताका उत्कृष्ट खेलाडीमा चुनिए । उनले कुल १४ विकेट लिँदै एकै सिजनको ईपीएलमा सर्वाधिक विकेट लिने कीर्तिमान बनाए । सन् २०१७ मा पोखराका इसारुल्लाह र २०१८ मा भैरहवा ग्लाडियटर्सका मोहम्मद नाभेदले समान १२ विकेट लिएका थिए । यसपालिको ईपीएलमा सर्वाधिक विकेट लिने ६ जनाको सूचीमा पहिलो तीनसहित चार बलर चितवनकै थिए । कमलले १२ र जन्नत ११ विकेटसहित पहिलो तीन बलरका रूपमा रहे । छैटौं नम्बरमा रहेका शाहब आलमले ८ विकेट लिएका थिए ।"
चितवनलाई च्याम्पियन बनाएपछि टोलीका प्रशिक्षक र खेलाडी,"(प्रशिक्षक)  हाम्रो टिम सन्तुलित थियो, मोहम्मद साहजाद टिममा हुनु ठूलो प्लस प्वाइन्ट थियो । उनी भएको समयमा हामीले पावर प्ले ब्याटिङको राम्रो सदुपयोग गर्न पाउथ्यौं । नेपालको उत्कृष्ट तीव्र गतिका बलर र स्पिनर हाम्रै टिममा थियो । करिम जन्नत र सेकुगु आएपछि हाम्रो बलिङ झनै बलियो भएको थियो । भीम सार्की, राजेश पुलामी भएकाले ब्याटिङमा हामीसँग अन्तिमसम्मै विकल्प थियो । कमलले अलराउन्ड प्रदर्शन गर्दै काठमाडौंसँगको खेल जिताएका थिए । त्यसैले हामी जुनसुकै स्थितिप्रति ढुक्क थियौं । प्रतियोगिता सुरु हुनुअगाडि नै पनि म सकारात्मक थिएँ । हामी डार्कहर्स को रूपमा थियौं । अरूले महत्त्वमा नराख्नुको फाइदा हामीलाई थियो । हामीले अभ्यास सुरु गर्दा भीम सार्की, दिलीप नाथ टचमा थिएनन् । हामीले मिहिनेत गरेका थियौं, यसपालि उनीहरू लयमा फर्किए । ब्याटिङमा हाम्रो गहिराइ थियो । सागर ढकाल र शाहब आलमबाहेक सबै ब्याटिङ गर्न सक्थे । िराजेश पुलामीईपीएल मैले पहिलो पटक जितेको छु । त्यसैले अवश्य पनि निकै राम्रो महसुस गरिरहेको छु । मिहिनेत धेरै गरेको थिएँ, त्यसैको फल पनि हो जस्तो लाग्छ । आज पनि फिनिस गर्नुपर्ने हो, अलिकतिले सकिएन । मलाई पोखराले रिलिज गरेको थियो, अहिले पोखरालाई नै हराउन पाएका छौं । त्योभन्दा पनि उपाधि ठूलो हो । पोखराबाट होस् वा चितवनबाट होस् उपाधि भनेको उपाधि नै हो । मलाई कसैले नलिइरहेको अवस्थामा सोमपाल र चितवन टाइगर्सका मालिकले विश्वास गर्नुभयो । उहाँहरूले विश्वासमा मैले पनि केही योगदान दिनुपर्छ भनेर अलिकति दबाब महसुस गरेको थिएँ । हाम्रो टिमले दुई साताभन्दा अगाडिदेखि नै तयारी गरेको थियो, त्यसैको प्रभाव होला टिम संयोजन निकै मिलेको थियो । अरू टिमको सन्तुलन मिलाउँदा मिलाउँदै प्रतियोगिता नै सकिएजस्तो लागेको छ । िकमलसिंह ऐरीसुरुका विकेटहरूभन्दा आज विकेट फरक थियो । अरू दिन विकेट स्किड थियो, ब्याटमा बल आइरहेको थियो । आज ब्याटिङका लागि विकेट त्यति सहज थिएन । त्यही भएर राइज बल अलिक प्रभावशाली हुन्छ जस्तो लागेर त्यहीअनुसारको योजना बनाएर बलिङ गरिरहेको थिएँ । लेभीले पहिलो ओभरमा मलाई जसरी खेले, त्यहींदेखि नै मेरो आत्मविश्वास बढेको थियो । त्यसपछि मलाई विकेट लिन सजिलो भयो । प्रतियोगिता सुर हुनु अगाडिदेखि नै म सबै खेलाडीसँग कुराकानी गरिरहन्थे । जित्नका लागि सोचौं नतिजा आफ्नो ठाउँमा छ भनेर भन्थें । हामी दाबेदार थिएनौं, त्यही भएर पनि जित्न सजिलो भयो । मलाईचाहिँ हामी च्याम्पियन बन्छौं भन्ने थियो, अरूको थाहा भएन । तर सबै आत्मविश्वासी देखिन्थे । पहिलो खेलदेखि नै हाम्रो बलिङ राम्रो भएको थियो, कसैलाई १ सय ५० रनभन्दा बढी बनाउन दिएनौं । िभीम सार्कीआज लक्ष्य कम थियो, हाम्रो विकेट पनि सुरुमा चाँडो गयो । दोस्रो इनिङ्समा ब्याटिङ गर्नुपरेकाले सजिलो भयो । विकेट गइरहेका हुनाले मैले खेल्नुपर्छ भन्ने थियो । यसअघिका दुई खेलमा मैले सजिलै विकेट दिएर गएको थिएँ, त्यसैले आज सुधारिएर खेल्छु भनेर खेलेको हो । ठूलो स्कोर पनि नभएकाले गाह्रो भएन । बलिङ त उनीहरूको पनि राम्रो थियो, सामान्य हिसाबमै खेलेर लक्ष्य पूरा गर्यौं । लाइनमा आएको बल हेरेर खेल्यौं । म नेपाली सेनाको प्रशिक्षणमा थिएँ । क्रिकेट खेल्न नपाएको ६ महिना भइसकेको थियो । चितवन टाइगर्सका मालिकले भनेपछि नेपाली सेनाले विश्वास गरेर खेल्न छुट दिएको थियो । आफैंमा विश्वास थियो । मौका पाएँ भने आफ्नो उत्कृष्ट दिन्छु भनेर बसिरहेको थिएँ । सेनाको प्रशिक्षणमा हुँदा अनुशासन, समयको महत्त्व, ध्यान गर्दै आफैलाई कसरी अगाडि बढाउनेलगायतको कुरा सिकेको थिएँ, त्यसले राम्रो खेल्न प्रेरित गर्यो । िसागर ढकाल मैले प्लेयर अफ द सिरिज पाउनुभन्दा पनि टिमले उपाधि जितेको छ । त्यसले मलाई बढी खुसी बनाएको छ । टिमले जित्छ भन्दा पनि मैले उत्कृष्ट दिन्छु भन्ने थियो । एकले अर्कालाई विश्वास गरेको भएर नै टिमले सफलता पाएको हो जस्तो लाग्छ । म पोर्चुगिज फुटबलर क्रिस्टियानो रोनाल्डोको प्रशंसक भएकाले उनकै शैलीमा विकेट लिएपछि खुसी मनाउने गर्छु । रोनाल्डो जुन टिममा गयो त्यही टिमलाई समर्थन गर्छु । बल टु बल हरेक खेलमा राम्रो गर्छु भन्ने थियो, प्लेयर अफ द सिरिज नै हुन्छु भन्ने सोचेको थिइनँ । आफ्नो टिमलाई कसरी योगदान दिने भनेर मात्र सोचिन्छ । १४ विकेटको कीर्तिमान मैले भर्खरै थाहा पाएँ । हाम्रो एकदमै राम्रो बलिङ युनिट थियो । सोमपाल दाइ, कमल, जन्नत आफ्नो राष्ट्रिय टोलीका लागि खेलिसकेका भएर जहिले पनि चितवनलाई राम्रो सुरुआत दिलाउनुभएको थियो ।"
सन्तोषले जिते दौड,"चितवन (कास) नेपाल प्रहरीका सन्तोषनाथ योगी शनिबार आयोजित ५ किमि दौड प्रतियोगिताका विजेता भएका छन् । राइनो क्लबले नारायणगढमा आयोजना गरेको दौड देवघाटदेखि सुरु भएर नारायणगढ लीलाचोकमा टुंगिएको हो । योगीले १५ मिनेट २४ सेकेन्डमा पूरा गरेका थिए । नेपाली सेनाको कालीबहादुर गणका आशिष गुरुङ १६ मिनेट १० सेकेन्डबाट उपविजेता भए । कालिका नगरपालिका पदमपुरका अमृत बोटे तेस्रो भए । अमृतले १६ मिनेट १३ सेकेन्डमा दौड पार गरे । विजेताले १० हजार, दोस्रोले ७ हजार र तेस्रो हुनेले ४ हजार रुपैयाँ पुरस्कार पाए । भरतपुर रामनगरका सुविर थापा चौथो र बसेनीका कुशल गुरुङ पाँचौं भए । उनीहरूले २ हजार र १ हजार रुपैयाँ पुरस्कार पाए । स्पर्धामा ३५ जनाले भाग लिएको क्लबका अध्यक्ष भरतकुमार श्रेष्ठले बताए । विजेतालाई भरतपुर१ का वडाध्यक्ष जयराम श्रेष्ठले पुरस्कार प्रदान गरे ।"
अकी र सर्वांनीलाई स्वर्ण,"काठमाडौं (कास) अकी जुवेन रावतले दोस्रो टिम टेनिस नेपाल जेटीआई जुनियर ओपन टेनिसको यू१६ ब्वाइज सिंगल्सको स्वर्ण पदक जितेका छन् । धापाखेलस्थित आयोजक टिम टेनिस नेपालको कोर्टमा सम्पन्न फाइनलमा अकीले आर्यन गिरीलाई ६३, ६२ को सोझो सेटमा हराए । सोही उमेरको गर्ल्समा सर्वांनी श्रेष्ठले सुनिरा थापालाई ६४, ७५ को सेटमा हराएर उपाधि जितिन् । यू१४ ब्वाइज सिंगल्स फाइनलमा प्रणव मानन्धरले राजवीर प्रधानलाई ६४, ६० ले र गर्ल्समा सुनिरा थापाले आध्या पौडेललाई २० को सोझो सेटमा हराएर उपाधि जिते । डबल्सतर्फ ब्वाइजमा अकी जुवेन रावत र निहालजंग थापा तथा गर्ल्समा इशाश्री शाह र सर्वांनी श्रेष्ठको जोडी विजेता भए ।"
जुडो खेलाडी छानिए,काठमाडौं (कास) एसियनओसियना क्याडेट एन्ड जुनियर जुडो च्याम्पियनसिपलाई चार खेलाडी छनोट भएका छन् । नेपाल जुडो संघद्वारा शनिबार आयोजित छनोट प्रतियोगिताबाट २२ पुरुषमहिला खेलाडी छनोट गरिएको जुडो संघले जनाएको छ । छनोट प्रतियोगिताको पुरुष ५५ केजीमुनि ताराबहादुर भुजेल र ६० केजीमुनि सुवोध मण्डल छनोट भए । महिला ५२ केजीमुनि देवकीमाया श्रेष्ठ र ४८ केजीमा निशा श्रेष्ठ छानिए । चारै खेलाडी बन्दी सहायता गृह (पाम) का खेलाडी हुन् । च्याम्पियनसिप लेबननमा डिसेम्बर २ देखि ५ सम्म सञ्चालन हुनेछ ।
रमिता र विक्रम विजयी,"काठमाडौं (कास) पाँचौं उज्ज्वल तारा दसैं रन फर गुड हेल्थ दौडको खुला विधामा महिलातर्फ रमिता गुरुङ र पुरुषतर्फ विक्रम खड्का विजयी भएका छन् । उज्ज्वल तारा स्कुलले हरेक वर्ष दसैंमा आयोजना गर्दै आएको ५ किमि दौडको महिलातर्फ रेजिना पुलामी र जमुना नापित तथा पुरुषतर्फ गगन गौरी र पूजन श्रेष्ठ क्रमशः दोस्रो र तेस्रो भए । एकै परिवारका हजुरबुबादेखि पनातिसम्म चार पुस्ताका सदस्यदेखि विद्यार्थी, महिला, किशोर किशोरी र जेष्ठ नागरिकसहित १ सय ८० जनाले दौडमा भाग लिएका थिए । सोही दूरीको अभिभावकमा पुरुषतर्फ सुनील कार्की, प्रमोद लामिछाने र विकास बस्नेत तथा महिलातर्फ लक्ष्मी भण्डारी, कल्पना खनाल र ज्योति कार्की क्रमशः पहिलो, दोस्रो र तेस्रो भए । विजयीलाई काठमाडौं इन्स्टिच्युट अफ चाइल्ड हेल्थका संस्थापक अध्यक्ष वरिष्ठ मुटुरोग विशेषज्ञ प्राडाभगवान कोइराला, कागेश्वरी मनोहरा नगरपालिकाका प्रमुख कृष्णहरि थापा, वडा ९ का अध्यक्ष कुन्दन खड्का, उज्ज्वल तारा स्कुलका अध्यक्ष गायत्री थापा कार्की, कार्यक्रम संयोजक विष्णुबहादुर कार्कीलगायतले पुरस्कृत गरे ।"
विनोद र प्रह्लाद विजयी,लमजुङ (कास) बेंसीसहरमा आयोजित जिल्लास्तरीय नकआउट ब्याडमिन्टन प्रतियोगिताको उपाधि बेंसीसहर७ का विनोद तामाङ र प्रह्लाद बोहराले जितेका छन् । उनीहरूले २० हजार रुपैयाँ पुरस्कार पाए । उपविजेता सुन्दरबजार नगरपालिका ७ का लोकेश सुनार र दीपन गायकले १५ हजार थापे । वेस्ट अफ थ्रीका आधारमा खेलाइएको स्पर्धामा २२ जोडीले भाग लिएको सञ्चालक मोहमद शेखले बताए । फिटनेस कम्प्लेक्स र लमजुङ ब्याडमिन्टन संघले आयोजना गरेको तीनदिने प्रतियोगितामा सुन्दरबजारका रोहित गुरुङ र सुवास श्रेष्ठले तेस्रो हुँदै ५५ हजार पाए । उदीयमान खेलाडी भोटेओडारका समिर शेख र समिर गुरुङलाई पुरस्कृत गरियो ।
भारतलाई उक्साउँदै अल्मुताइरी,"(माले, माल्दिभ्स)  अब्दुल्लाह अल्मुताइरीले सकिएको प्रिम्याच कन्फ्रेन्सलाई पख भन्दै रोके र आफ्नो एउटा भनाइ बाँकी रहेको बताए । उनले भने, के हुने हो मैदानमै हेरौं । सुनेको भन्दा देखेकोमै विश्वास गरौं । यो सन्देश कोही विशेषका लागि हो । हामीले उत्तर दिने भनेको मैदानमै हो, कुरा गरेर होइन । साँच्चै यो सन्देश कसका लागि हो त ? प्रशिक्षक अल्मुताइरीले खुलाउन चाहेनन् । उल्टै थपे, यो सन्देश जसका लागि हो, उसले पक्कै हेर्नेछ, सुन्नेछ । साफ च्याम्पियनसिप २०२१ मा नेपालले आइतबार छिमेकी भारतको सामना गर्दै छ । त्यसअगाडि आयोजक तथा डिफेन्डिङ च्याम्पियन माल्दिभ्सले श्रीलंकाको सामना गर्नेछ । राउन्ड रोबिनका आधारमा चलिरहेको प्रतियोगिताको म्याच डे फोर का खेलले फाइनल पुग्ने टिमको निर्णय गर्न सक्नेछ । यदि गरेन भने पनि कस्तो स्थितिमा को जान्छ, त्यसको त पक्कै निर्णय गर्नेछ । त्यसको ठीकअगाडि भने नेपाल नै फाइनल प्रवेशमा बलियो प्रत्याशी रहेको छ ।नेपालको २ खेलबाट ६ अंक जोडेको छ । टोली शीर्षस्थानमा छ । तर, नेपालका प्रशिक्षक अल्मुताइरी मान्छन्, दुई जितले केही पनि गर्दैन । नेपाली समर्थक त्यसमै धेरै खुसी हुन आवश्यक छैन, खासमा संयमित हुनुपर्छ । त्यसमाथि प्रतिद्वन्द्वी अरू होइन, भारत रहेको छ । अल्मुताइरीले भनेका छन्, भारत निकै बलियो टिम हो । भारतीय फुटबलको इतिहास समृद्ध छ । भारत र नेपालको फुटबलबीच तुलना नै हुन्न । भारतीय प्रशिक्षक र मेरो पनि तुलना हुन्न ।उनकै शब्दमा भन्दा भारतीय प्रशिक्षक इगोर स्टिमेक विश्वकप खेलेका खेलाडी हुन्, जबकि अल्मुताइरीले कुवेतका लागि एक खेल पनि खेल्न पाएनन् । त्यसैले माले नेसनल स्टेडियममा हुने खेलमा उनी नेपालको जितको सम्भावना एक प्रतिशतमात्र देख्छन्, बराबरी भने चार प्रतिशत । बाँकी ९५ प्रतिशत जितको सम्भावना भने भारतकै हो । उनी भारतीय फुटबललाई उच्च सम्मान गर्छन् । अल्मुताइरी भन्छन्, तर, हामी भारतसँग पटक्कै डराउँदैनौं ।सायद उनी भारतीय प्रशिक्षक र खेलाडीलाई उक्साउन चाहन्छन् । माइन्ड गेम खेलेर आफ्ना प्रतिद्वन्द्वीमाथि दबाब सिर्जना गर्न चाहन्छन् । तर उनको त्यो अन्तिम सन्देश कसका लागि हो, त्यो ठ्याक्कै छुटिँदैन । बरु नेपाली टोलीका कप्तान किरण लिम्बूले प्रस्ट बुझ्ने भाषामा भने, नेपाली फुटबलकै सपना हो साफ च्याम्पियनसिप जित्ने । हामी त्यसका लागि बिस्तारै पाइला चाल्दै छौं । अबको खेल भारतविरुद्ध छ, त्यो एक अर्को महत्त्वपूर्ण पाइला हुनेछ । उनले यो पनि भने, नेपाली खेलाडीले कडा मिहिनेतले खेल्नेछन् ।भारतीय प्रशिक्षक स्टिमेक नेपालविरुद्धको खेलमा जित नै एकमात्र विकल्प मान्छन् र भन्छन्, हामी प्रतियोगिताबाट बाहिरिएका छैनौं । स्पष्ट छ, हामी उपाधि जित्न आएका हौं । त्यसैले नेपालको सामना गर्दा हाम्रा लागि जित निकाल्नुबाहेक अन्य विकल्प हुने छैन । उनले आफ्नो टिमको अहिलेसम्मको प्रदर्शनमा सन्तोष मान्ने ठाउँ नभएको सुनाउँदै भने, अहिलेसम्मको प्रदर्शनमा हामी खुसी छैनौं ।कम्तीमा भारतीय खेलाडी ब्रेन्डन फर्नान्डेज मान्छन्, आफ्नो टिम एक प्रकारले दबाबमा छ । उनले केही चतुर्याँइपूर्वक उत्तर दिन चाहे र भने, प्रत्येक खेल अगाडि सबै टिम दबाबमा हुन्छन् । दबाबबिनाको फुटबल खेल नै हुन्न । हामी पनि दबाबमा छौं, किनभने हामीले सुरुआती दुई खेलमा सोचेजस्तो खेल्न सकेका छैनौं । नेपालले भारतलाई हराउने हो भने सिधा फाइनल पुग्नेछ । त्यसबाहेक अन्य नतिजामा पनि नेपालको फाइनल पुग्ने सम्भावना जीवन्त बाँकी रहनेछ । भारतको २ अंक छ । माल्दिभ्सको भने ३ अंक छ । यस्तै श्रीलंका ३ खेलबाट १ अंकमै सीमित छ । बंगलादेश ४ अंकसहित दोस्रो स्थानमा छ । श्रीलंका भने प्रतियोगितामा सहभागी पाँच टिममध्ये फाइनल पुग्ने समीकरणबाट बाहिरिइएको एक्लो हो । त्यसैले टिमका प्रशिक्षक समिर एलगिच मान्छन्, श्रीलंकामाथि कुनै प्रकारको दबाब छैन, त्यसैले खुलेर खेल्ने प्रयासमा हुनेछ । उनी भन्छन्, खासमा भन्दा जति पनि दबाब हुनेछ, त्यो माल्दिभ्समै टाउकोमा हुनेछ । एक त माल्दिभ्स आयोजक हो, दोस्रो डिफेन्डिङ च्याम्पियन । त्यसैले यी प्रशिक्षकको विचारमा माल्दिभ्सलाई श्रीलंकाको सामना गर्दा सजिलो हुने छैन । माल्दिभ्सका प्रशिक्षक अली सुजेन भन्छन्, श्रीलंकाविरुद्धको खेल सजिलो हुन्न । यसको एउटै कारण खेल दिउँसो हुनेछ, त्यसैले यो समय खेल्न सजिलो हुन्न । उनले भने, खेल दिउँसो हुनेछ, त्यसैले यसको प्रभाव खेलमा धेरै रहनेछ । उनले टिममा खासखास खेलाडीमा चोटको समस्या रहेको सुनाए । ती सबै टिम चिकित्सकको सूक्ष्म निगरानीमा रहेको बताए ।"
वाग्मती प्रदेश खेलकुद पुसमा,"हेटौंडा (कास) प्रदेश खेलकुद विकास परिषद् वाग्मती प्रदेशले खेलकुद प्रतियोगिता आयोजना गर्ने भएको छ । प्रदेशकै सबैभन्दा ठूलो कार्यक्रमको रूपमा दुई वर्षदेखि नै आयोजना तयारी गरिएको उक्त प्रतियोगिता पुसदेखि माघसम्म हुने भएको छ । असोज १५ मा सामाजिक विकासमन्त्री विजय सुवेदीको अध्यक्षतामा बसेको परिषद् बैठकले उक्त निर्णय गरेको हो । साढे ६ करोड लागतमा प्रदेश खेलकुद प्रतियोगिता गर्न लागेको प्रदेश खेलकुद परिषद्का सदस्यसचिव सूर्यलाल भण्डारीले बताए । स्थानीय, जिल्ला र प्रदेश गरी तीन चरणमा हुने प्रतियोगितामा प्रदेशका प्राथमिकता प्राप्त खेल फुटबल, भलिबल, क्रिकेट, एथलेटिक्स, तेक्वान्दो, कराते, बक्सिङ, ब्याडमिन्टन समावेश हुनेछन् । प्रतियोगिताका लागि स्थानीय तहले प्रतियोगिता वा छनोटमार्फत टिम तयार गरेर जिल्ला प्रतियोगितामा पठाउनु पर्नेछ भने प्रत्येक जिल्लाले जिल्ला प्रतियोगितालाई ८ लाखको दरले अनुदान प्रदान गरिनेछ । जिल्लामा व्यक्तिगत स्पर्धामा खेलिने खेलका विजेता खेलाडी र समूहगत खेलका उत्कृष्ट खेलाडीमध्येबाट छनोट गरी जिल्ला टिम तयार गरेर प्रदेशमा सहभागी गराइने सदस्यसचिव भण्डारीले वताए । फागुनमा हुने नवौं राष्ट्रिय खेलकुदलाई मध्यनजर गरी प्रदेशले आफ्नो टिम तयारीका लागि प्रदेश खेलकुद सम्पन्न गर्ने योजना बनाएको छ । प्रतियोगितामा सबै खेलमा महिला र पुरुष टिम सहभागी हुनेछन् । करिब एक महिनासम्म चल्ने प्रदेश खेलकुद प्रतियोगिता प्रदेशका १३ वटै जिल्लालाई समेट्ने गरी आयोजना गरिने भण्डारीले बताए । कात्तिक १३ मा विश्वमै पहिलोपटक दोलखाको चरिकोटमा हाइअल्टिच्युड रेस्लिङ, २७ गते सिन्धुपाल्चोकको पाँचपोखरीमा अल्ट्रा म्याराथन र मंसिर १० मा रसुवामा माउन्टेन साइक्लिङ गरिनेछ । परिषद्ले यसै वर्ष प्रदेश फुटबल लिग र सहिद स्मारक ए डिभिजन लिगमा लागत साझेदारी गर्न एक करोडको सम्झौता गरिसकेको छ ।बैठकले यो वर्षमा हुने अन्य कार्यक्रममा राष्ट्रिय तथा अन्तर्राष्ट्रिय प्रतियोगितामा सहभागिता जनाउने, खेलाडी तथा खेल क्षेत्रमा योगदान दिएका व्यक्ति तथा सस्थालाई सम्मान गर्ने, अपाङ्गता भएका खेलाडीका लागि प्रतियोगिता गर्ने, राष्ट्रिय तथा अन्तर्राष्ट्रिय प्रतियोगितामा सहभागिता जनाउने, जिल्ला खेलकुद विकास समितिलाई ६ लाखका दरले कार्यालय सञ्चालन खर्च र खेल सामग्री खरिद गर्न रकम उपलब्ध गराउने सदस्यसचिव भण्डारीले बताए ।"
जर्मनीको कठिन जित,"ह्यामबर्ग (एएफपी)) विश्वकप २०२२ छनोटको बाटोमा रहेका जर्मनीले थोमस मुलरले अन्त्यतिर गोल गरेपछि शुक्रबार रोमानियालाई २१ ले हरायो भने नेदरल्यान्ड्सले लात्भियामाथि १० को जित निकाल्यो ।चारपल्टको विश्वकप विजेता जर्मनीले ह्यामबर्गमा पाएको जितसँगै समूह जे मा ६ अंकको अग्रता लियो । तर, युरोपेली महारथीका लागि निकै संघर्षपूर्ण रह्यो ।रेन्जर्सका विंगर इयानिस हाजीको गोलमा नवौं मिनेटमै रोमानियाले अविश्वसनीय अग्रता लिएको थियो । उनले डिफेन्स र गोलकिपर मार्कआन्द्रे टेर स्टेगनलाई जिल्याउँदै गोल गरेका थिए । चोटका कारण अन्त्यतिर टेर स्टेगनको स्थानमा म्यानुयल नोयालाई मैदानमा ल्याइएको थियो ।सर्गे जिनाब्रीले अन्तर्राष्ट्रिय ३० खेलमा २० औं गोल गर्दै ५२ औं मिनेटमा जर्मनीलाई ११ को बराबरीमा पुर्याए । त्यसपछि मुलर जर्मनीका लागि १०७ औं खेल खेल्न बेञ्च बाट आए र ४० औं अन्तर्राष्ट्रिय गोल पनि गरे । उनले खेल सकिन ९ मिनेट बाँकीमा निर्णायक गोल गरेका थिए ।यो नतिजासँगै समूहको शीर्षस्थानको जर्मनीले अग्रता बढाएर ६ अंक बनायो । टोलीले छनोटको अर्को खेलमा सोमबार उत्तरी मेसेडोनियाविरुद्ध प्रतिस्पर्धा गर्नेछ । स्कोप्जमा जित हात पार्नसके जर्मनीले विश्वकपको टिकट पक्का गर्नसक्छ ।डेभी क्लासेनले १९ औं मिनेटमा भली मा उत्कृष्ट गोल गर्दै रिगामा डच टिमलाई ३ अंक दिलाए । लात्भियाविरुद्धको जितले नेदरल्यान्ड्स समूह जी को शीर्षस्थानमा रह्यो । डच टिम नर्वेभन्दा २ अंकले माथि छ । नर्वेले तेस्रो स्थानको टर्कीविरुद्ध ११ खेल्दै अंक बाँड्यो ।स्टेफेन कुञ्जले सम्हालेयताको पहिलो खेलमा टर्कीलाई करिम अक्तुकोग्लुले इस्तानबुलमा छैटौं मिनेटमै अग्रता दिलाए । उनको पहिलो अन्तर्राष्ट्रिय गोलको अग्रता धेरैबेर टिक्न पाएन । नर्वेका क्रिस्टियन थोर्सभेतले ४१ औं मिनेटमा गोल गर्दै बराबरी गरे । जर्मनीका पूर्वखेलाडी कुञ्जले नेदरल्यान्ड्सविरुद्ध ६१ को हारपछि सेनोल गुनेसलाई बर्खास्त गरेपछि टर्किस टिम सम्हालेका हुन् । त्यो हार टर्कीको इतिहासकै सबैभन्दा खराब हो ।समूह ई माआरोन राम्सी र डानियल जेम्सको गोलमा वेल्सले प्रागमा चेक गणतन्त्रविरुद्ध २२ को बराबरी खेल्यो । समूहको दोस्रो स्थानको प्रतिस्पर्धामा रहेका दुवै टिमसँग ८८ अंक छ । वेल्सले एक खेल कम खेलेको अवस्थामा बेल्जियम १६ अंकसहित शीर्षस्थानमा छ ।विश्वकप २०१८ को उपविजेता क्रोएसियाले साइप्रसलाई ३० ले हराएर समूह एच मा अग्रता लियो । इभान पेरिसिच, जोसको जिभार्डियोल र मार्को लिभाजाले गोल गरे । मिलान स्क्रिनिरको आत्मघाती गोलमा स्लोभाकियामाथि १० को जित निकालेको रुस र क्रोएसियाले समान १६ अंक जोडेका छन् । तर, गोलअन्तरका आधारमा क्रोएसिया अगाडि छ ।"
भलिबलमा डोटी च्याम्पियन,"धनगढी (कास) सुदूरपश्चिम खेलकुद परिषद्द्वारा आयोजित प्रथम प्रदेशस्तरीय पुरुष भलिबल प्रतियोगिताको उपधि डोटीले जितेको छ । शनिबार धनगढीस्थित कभर्डहलमा सम्पन्न फाइनलमा डडेलधुरालाई ३० को सोझो सेटले पराजित गर्दै डोटीले उपाधि जितेको हो । डोटीले २५२२, २५१३, २५२१ सेट जितेको थियो ।उपाधिसँगै डोटीले एक लाख रुपैयाँसहित ट्रफी जितेको छ । डडेलधुराले ५० हजार पाएको छ । सेमिफाइनल पराजित कैलाली र कञ्चनपुरले २५२५ हजार पुरस्कार पाए । सर्वोत्कृष्ट खेलाडी डोटीका प्रशान्त साहु भए । कञ्चनपुरका सन्तोष महता उत्कृष्ट ब्लकर, कैलालीका महेश खत्री उत्कृष्ट लिफ्टर, डडेल्धुराका वीरबहादुर विक उत्कृष्ट स्पाइकर र डोटीका प्रशिक्षक अनिल जोशी उत्कृष्ट प्रशिक्षक घोषित भए । प्रदेशका सामाजिक विकासमन्त्री लालबहादुर खड्का र आन्तरिक मामिला तथा कानुनमन्त्री पूर्णा जोशीले विजयी खेलाडीलाई पुरस्कार वितरण गरे । प्रतियोगितामा सुदूरपश्चिम प्रदेशका ९ वटै जिल्लाका टिमको सहभागिता रहेको आयोजक प्रदेश खेलकुद परिषद्का सदस्यसचिव दीपकबहादुर सिंहले बताए । प्रतियोगिताका उत्कृष्ट खेलाडी समेटेर सुदूरपश्चिम प्रदेशको भलिबल टिम छनोट गरिने आयोजकले जनाएको छ ।"

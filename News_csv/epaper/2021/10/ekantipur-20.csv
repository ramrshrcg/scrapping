शीर्षक,विवरण
जलवायु परिवर्तनले बेमौसमी विपत्ति,"वसन्तप्रताप सिंह (बझाङ), तृप्ति शाही (बैतडी), गणेश चौधरी (टीकापुर), मोहन बुढाऐर (धनगढी), प्रदीप मेन्याङ्बो (सुनसरी), तुलाराम पाण्डे (कालीकोट), कमल पन्थी (बर्दिया), श्यामसुन्दर शशि (जनकपुर) र आश गुरुङ (लमजुङ)"
न्याय खोज्न उभिएका अनुहार,"अनशन स्थगितसरकारले बाँकेकी नन्कुन्नी धोबीको मृत्यु र निर्मला कुर्मी बेपत्ता प्रकरणबारे छानबिन गर्न समिति गठन गरेको छ । आन्दोलनरत पक्ष र सरकारबीच सहमति भएसँगै गृह मन्त्रालयका सहसचिव हीरालाल रेग्मीको संयोजकत्वमा समिति गठन गरिएको हो । यससँगै १२ दिनयता माइतीघर मण्डलमा जारी आन्दोलन स्थगित गरिएको छ । न्यायको माग गर्दै ११ दिनयता आमरण अनशनमा रहेकी रुबी खानले अनशन तोडेकी छन् ।खानले माइती नेपालकी संरक्षक अनुराधा कोइराला, मानवअधिकारकर्मी मोहना अन्सारी र गृह मन्त्रालयका सहसचिव फणीन्द्रमणि पोखरेलको रोहबरमा अनशन तोडेकी हुन् । उनी अनशनरत त्रिवि शिक्षण अस्पतालमा पुगेर सहमति गरेपछि अनशन तोडाइएको गृह मन्त्रालयका प्रवक्तासमेत रहेका पोखरेलले जानकारी दिए । अब स्थलगत अवलोकन गरेर छानबिनपछि समितिले जे तथ्य दिन्छ, त्यस आधारमा सरकारले दोषीमाथि कारबाही गर्छ, पोखरेलले भने ।छानबिन समितिमा प्रहरी उपरीक्षक रामप्रकाश शाह, राष्ट्रिय अनुसन्धानका निर्देशक धीरेन्द्रसिंह कार्की, उपसचिव रामप्रसाद लम्साल र आन्दोलनरत पक्षका मोहम्मद शेर बागवान छन् । समितिलाई ७ दिनभित्र प्रतिवेदन बुझाउन म्याद दिइएको छ ।"
चीनले थप २० लाख खोप दिने,"काठमाडौं (कास) चीन सरकारले नेपाललाई कोरोनाविरुद्धको खोप थप २० लाख डोज अनुदानमा दिने भएको छ । परराष्ट्र मन्त्रालयका अनुसार चिनियाँ विदेशमन्त्री वाङ यीले नेपालका परराष्ट्रमन्त्री नारायण खड्कासँग मंगलबार फोन वार्ता गर्दै थप खोप अनुदान दिने घोषणा गरेका हुन् । मन्त्रालयका अनुसार दुई मन्त्रीबीच व्यापार र वाणिज्य, विकास सहयोग, नेपाली विद्यार्थीका लागि चीनमा पढ्ने वातावरण, रसुवागढी र तातोपानी नाकाका विषयमा समेत कुराकानी भएको थियो ।यही वार्तासँगै सीमा व्यवस्थापन गर्न कूटनीतिक संवाद अघि बढेको छ । परराष्ट्रमन्त्री खड्का र चिनियाँ समकक्षी वाङ यीले दुई मुलुकले कूटनीतिक प्रक्रियाबाट मिलेर सीमा व्यवस्थापन गर्ने समझदारी गरेका छन् । चिनियाँ सीमावर्ती हुम्लाको नाम्खाको सीमाबारे प्रश्न उठेपछि काठमाडौंस्थित चिनियाँ दूतावास र परराष्ट्र मन्त्रालयका पदाधिकारीबीच एक पटक बेइजिङमै उच्चस्तरमा वार्ता गर्ने अनौपचारिक सहमति भएको थियो । त्यही सहमतिअनुसार मंगलबार परराष्ट्रमन्त्री र उताका विदेशमन्त्रीबीच टेलिफोन संवाद भएको हो, परराष्ट्र स्रोतले भन्यो । मन्त्री खड्का र वाङबीच एक घण्टा टेलिफोन वार्ता भएको थियो । स्रोतका अनुसार दुवै मुलुकले सीमासम्बन्धी प्रश्नलाई सहज रूपमा हल गर्ने समझदारी बनेको छ । सीमाविज्ञ तथा नापी विभागका पूर्वमहानिर्देशक बुद्धिनारायण श्रेष्ठ दुवै मुलुक सीमा व्यवस्थापन गर्न तयार रहे नेपालचीन संयुक्त सीमा समिति लाई ब्युँत्याएर काम गर्न सकिने बताउँछन् ।"
"प्रदेश सरकार फेरबदल गर्न केन्द्रमा सहमति, प्रदेशमा अर्कै खेल","(काठमाडौं)  गठबन्धन दलबीच दसैंलगत्तै प्रदेश १, वाग्मती र कर्णालीमा प्रदेश सरकार परिवर्तन गर्ने सैद्धान्तिक सहमति भए पनि कहाँ, कसले नेतृत्व गर्ने भन्ने सकस देखिएको छ । सरकारको नेतृत्व हत्याउन प्रदेशस्तरमा दलहरूबीच होड सुरु भए पनि केन्द्रबाट ठोस निर्णय र निर्देशन नहुँदा अन्योल बढेको छ ।गठबन्धनमा कांग्रेस, माओवादी केन्द्र र एकीकृत समाजवादीले दुईदुई र जनता समाजवादी पार्टीले एक प्रदेशमा सरकारको नेतृत्व गर्ने सहमति छ । एकीकृत समाजवादीका उपाध्यक्ष राजेन्द्र पाण्डेका अनुसार केन्द्रमा मन्त्रिपरिषद् विस्तार गर्ने बेलै प्रदेश २ मा जसपा, प्रदेश १ र वाग्मतीमा एकीकृत समाजवादी, लुम्बिनी र सुदूरपश्चिममा माओवादी तथा गण्डकी र कर्णालीमा कांग्रेसले प्रदेश सरकारको नेतृत्व गर्ने सैद्धान्तिक सहमति भएको थियो । प्रदेश २, लुम्बिनी, गण्डकी र सुदूरपश्चिममा सम्बन्धित दलकै नेतृत्वमा सरकार भएकाले समस्या छैन । सहमतिअनुसार प्रदेश १ र वाग्मतीमा हालको एमाले सरकारलाई विस्थापन र कर्णालीमा माओवादी केन्द्रले सत्ताको नेतृत्व कांग्रेसलाई हस्तान्तरण गर्नुपर्ने हुन्छ । प्रदेश १ मा एकीकृत समाजवादीलाई नेतृत्व दिन प्रदेशस्तरमा सबै दलबीच सहमति जुटेको छ तर वाग्मतीमा कांग्रेसले सरकारको नेतृत्व दाबी गरेको छ । कर्णालीमा माओवादीले नेतृत्व हस्तान्तरण गर्न आनाकानी गरिरहेको छ ।कर्णालीमा माओवादी केन्द्रको नेतृत्वमा रहेको सरकारलाई जोगाउन वैशाख २ मा कांग्रेस, माओवादी र एकीकृत समाजवादी (तत्कालीन एमाले वरिष्ठ नेता माधवकुमार नेपाल समूह) बीच ११ बुँदे सहमति भएको थियो । सहमतिपत्रमा फ्लोर क्रस गरी मन्त्री बनेका ३ जना एमाले सांसद पदमुक्त भए ६ महिनामा र उनीहरू पदमुक्त नभए साउन १ मा सरकारको नेतृत्व कांग्रेस संसदीय दलका नेता जीवनबहादुर शाहीले गर्ने उल्लेख छ । फ्लोर क्रसपछि वैशाख ५ मा मन्त्री भएका सांसदहरू अम्मरबहादुर थापा, कुर्मराज शाही र नन्दसिंह बुढालाई एमालेले सांसदबाट पदमुक्त गर्ने निर्णय गर्यो । त्यसपछि वैशाख १५ मा गैरसांसदका रूपमा पुनः नियुक्त भएका तीनै जना कात्तिक १४ मा मन्त्रीबाट बिदा हुँदै छन् । कांग्रेस त्यसलगत्तै सरकारको नेतृत्व गर्न पाउनेमा ढुक्क देखिन्छ । वैशाख २ को सहमति निर्माण गर्न कांग्रेस महामन्त्री पूर्णबहादुर खड्का र माओवादी नेता एवं अर्थमन्त्री जनार्दन शर्माको समेत भूमिका रहेकाले कार्यान्वयनमा जटिलता नआउने कांग्रेसले विश्वास गरेको छ । माओवादी केन्द्रले भने सत्ताको नेतृत्व हस्तान्तरण गर्नका लागि केन्द्रमा छुट्टै सहमति बनेर निर्देशन आउनुपर्ने बताउन थालेको छ । प्रदेशमा सहमति हुने बेला केन्द्रमा गठबन्धन थिएन, अहिले गठबन्धन बनेको छ, त्यसैले केन्द्रमा जे निर्णय हुन्छ त्यसलाई कार्यान्वयन गर्छौं, माओवादी केन्द्रका कर्णाली प्रदेश इन्चार्ज शक्तिबहादुर बस्नेतले भने, त्यसका लागि प्रदेशमा भएको सहमतिलाई पनि ध्यान दिन्छौं । कुनकुन प्रदेशमा कसले नेतृत्व गर्ने भन्नेबारे शीर्ष नेताहरू बसेर छिट्टै निर्णय लिने उनले बताए । कांग्रेस महामन्त्री खड्काले भने कर्णालीमा भएको सहमति केन्द्रीय गठबन्धनको जग भएकाले त्यसलाई अक्षरशः कार्यान्वयन गरिने बताए । ३५ सदस्यीय कर्णाली प्रदेशसभामा एमालेका सभामुखसहित १३, माओवादीका १२, कांग्रेसका ६, एकीकृत समाजवादीका ३ र राप्रपाका १ सांसद छन् । अहिले माओवादीका महेन्द्रबहादुर शाहीको नेतृत्वमा कांग्रेस, माओवादी र एकीकृत समाजवादीको गठबन्धन सरकार छ ।वाग्मतीमा एकीकृत समाजवादीका राजेन्द्र पाण्डेको नेतृत्वमा गठबन्धन सरकार बनाउने केन्द्रको सहमति छ तर कांग्रेस संसदीय दलका नेता इन्द्रबहादुर बानियाँले प्रदेशसभा संसदीय दलले सरकारको नेतृत्व लिनका लागि पहल गर्न आफूलाई जिम्मेवारी दिएको बताए । केन्द्रमा दलहरूबीच कसलाई मुख्यमन्त्री बनाउने भन्ने अलग विषय हो तर प्रदेश स्वायत्त संरचना भएकाले हामीले आफ्नोतर्फबाट नेतृत्व लिने निर्णय गरेका छौं, उनले भने, त्यहीअनुसार मैले गठबन्धन दल र हाम्रो पार्टी नेतृत्वसँग संवाद सुरु गरेको छु । १ सय ९ सदस्यीय प्रदेशसभामा एमालेका सभामुखसहित ४३, माओवादी केन्द्रका २३, कांग्रेसका २२, एकीकृत समाजवादीका १३, विवेकशील साझा पार्टीका ३, नेमकिपा र राप्रपाका २२ तथा जसपाका १ सांसद छन् । कांग्रेसले सहयोग नगरेको खण्डमा वाग्मतीमा गठबन्धन दलको सरकार बन्ने अवस्था छैन । मकवानपुरका पार्टी सभापतिसमेत रहेका बानियाँ प्रधानमन्त्री शेरबहादुर देउवानिकट हुन् । त्यसैले पनि बानियाँलाई रोक्न देउवालाई अप्ठ्यारो परिरहेको छ ।सुदूरपश्चिममा माओवादी केन्द्रको नेतृत्वमा एकीकृत समाजवादी सम्मिलित बहुमतको सरकार छ । केन्द्रमा चारदलीय गठबन्धन भए पनि कांग्रेस र राजपा सरकारमा समेटिएका छैनन् । माओवादी केन्द्र र एकीकृत समाजवादीले गठबन्धनको मर्मविपरीत एकलौटी सरकार चलाएको भन्दै दसैंअघि कांग्रेस संसदीय दलका नेता रणबहादुर रावल नेतृत्वको टोलीले पार्टी सभापति देउवालाई भेटेको थियो । टोलीमा सहभागी एक सांसदका अनुसार देउवाले सरकारमा सम्मानजनक सहभागिताका लागि केन्द्रमा गठबन्धन दलसँग छलफल गर्ने आश्वासन दिएका थिए । हामी त सरकारको नेतृत्व नै कांग्रेसले पाउनुपर्छ भनेर सभापतिसँग डेलिगेसन गएका थियौं, ती सांसदले भने, तर केन्द्रमा गठबन्धन दलबीच सहमति हुन्छ भने सरकारमा सम्मानजनक र सन्तुलित सहभागिता भए पनि पुग्छ । ५२ सदस्यीय सुदूरपश्चिम प्रदेशसभामा एकीकृत समाजवादीका सभामुखसहित १५, माओवादी केन्द्रका १३, कांग्रेसका १२, एमालेका १० र जसपा तथा जसपा (लोकतान्त्रिक) का एकएक सांसद छन् ।९२ सदस्यीय प्रदेश १ सभामा एमालेका भीम आचार्य नेतृत्वको सरकार अल्पमतमा रहेको प्रस्टै देखिएको छ । उनले अहिलेसम्म विश्वासको मत लिएका छैनन् । प्रदेशसभामा एमालेका सभामुखसहित ४१ सांसद छन् । अब कात्तिक ५ मा (शुक्रबार) बस्ने संसद् बैठकमा आचार्यले विश्वासको मतका लागि प्रस्ताव पेस गर्नेछन् । विश्वासको मत प्राप्त गर्न नसके माओवादी, कांग्रेस र जसपाको समर्थनमा एकीकृत समाजवादी संसदीय दलका नेता राजेन्द्र राईलाई मुख्यमन्त्री बन्ने बाटो खुल्नेछ । कांग्रेस संसदीय दलका नेता राजीव कोइरालाले मुख्यमन्त्रीको आकांक्षा भए पनि केन्द्रीय गठबन्धनले निर्णय गरिसकेकाले राईलाई मुख्यमन्त्रीमा समर्थन गर्ने बताए । हामी प्रदेश १ मा गठबन्धनको सबैभन्दा ठूलो दल भए पनि केन्द्रको सहमतिभन्दा बाहिर जाँदैनौं, एकीकृत समाजवादीको नेतृत्वमा सरकारमा जान्छौं, उनले भने । प्रदेशसभामा एमालेका सभामुखसहित ४१, कांग्रेसका २१, माओवादीका १५, एकीकृत समाजवादीका १०, जसपाका ३ र राप्रपा तथा संघीय लोकतान्त्रिक राष्ट्रिय मञ्चका ११ सांसद छन् ।"
फर्किंदै राजदूत आचार्य,"नयाँदिल्ली (कास) भारतका लागि नेपाली राजदूत नीलाम्बर आचार्य बुधबार नेपाल फर्किने भएका छन् । विभिन्न देशका राजदूतहरूलाई फिर्ता बोलाउने सरकारको निर्णयअनुसार आचार्य फर्किन लागेका हुन् । गत महिना प्रधानमन्त्री शेरबहादुर देउवा नेतृत्वको सरकारले केपी शर्मा ओलीको पालामा राजनीतिक रूपमा नियुक्ति पाएका १२ देशका राजदूतलाई फिर्ता बोलाउने निर्णय गरेको थियो । ओली नेतृत्वको सरकारले २०७५ कात्तिकमा आचार्यलाई राजदूतमा नियुक्त गरेको थियो । उनले भारतमा अढाई वर्ष बिताए । आचार्यले नेपाल फर्किनुअघि बिदाइ भेटलाई तीव्रता दिएका छन् । यही क्रममा उनले मंगलबार विपक्षी दल कांग्रेस आईका प्रमुख नेता सोनिया गान्धीसँग उनकै निवासमा भेटवार्ता गरे । दुई जनाको मात्र भेटमा दुई देशको सम्बन्धबारे चर्चा भएको राजदूत आचार्यले ट्वीटमार्फत जानकारी दिएका छन् । यसअघि उनले विपक्षी दलकै नेता राहुल गान्धीसँग पनि भेट गरेका थिए । विपक्षी दलका शीर्ष नेतृत्वलाई भेट्न पाएका आचार्यले सत्तारूढ दलका शीर्ष पंक्तिका नेताहरूसँग भने भेटको समय पाउन सकेनन् । उनले प्रधानमन्त्री नरेन्द्र मोदी, विदेशमन्त्री एस जयशंकर, रक्षामन्त्री राजनाथ सिंह, गृहमन्त्री अमित शाहलगायतसँग बिदाइ भेटका लागि समय मागेका थिए । राजदूत आचार्यले विदेश राज्यमन्त्री भी मुरलिधरण र विदेश सचिव हर्षबर्धन शृंगलासँग भने भेट गरेका छन् । विदेश सचिवले आचार्यलाई दिवाभोज नै दिएका थिए । सत्तारूढ भारतीय जनता पार्टीतर्फ भने उनले विदेश विभाग प्रमुख विजय चौथाइवाल र राम माधवलाई भेटेका छन् ।"
उर्लंदो महाकालीका बीचमा १७ घण्टा,"प्रत्येक जिल्लालाई २५ लाख दिइनेबाजुरा सुदूरपश्चिम सरकारले विपद् व्यवस्थापन, राहत र उद्धारका लागि प्रदेशका ९ वटै जिल्लालाई २५२५ लाख र प्रदेश विपद् व्यवस्थापन कोषमा २५ करोड रुपैयाँ दिने निर्णय गरेको छ । मंगलबार आकस्मिक रुपमा बसेको मन्त्रीपरिषद् बैठकले उक्त निर्णय गरेको सरकारकी प्रवक्ता एवं आन्तरिक मामिला तथा कानुन मन्त्री पूर्णा जोशीले बताइन् । लगातारको बर्षाले सुदूरपश्चिमका सबै जिल्लामा ठूलो क्षति भएको छ । बर्षा अझै रोकिएको छैन, आपतकालीन राहत तथा उद्धार ब्यवस्थापनका लागि उक्त रकम जिल्लालाई पठाउने निर्णय गरेका छौं, उनले भनिन्, क्षतिको विस्तृत विवरण पाएपछि थप निर्णय गर्नेछौं ।"
९ दशकयताकै ठूलो बाढी,"(कञ्चनपुर)  सुदूरपश्चिम र कर्णाली प्रदेशका प्रमुख नदीहरू महाकाली, कर्णालीमा जलस्तर हालसम्मकै उच्च पुगेको छ । तीन दिनदेखिको अविरल वर्षापछि मंगलबार महाकालीमा ९ दशकयताकै ठूलो बाढी आएको छ । ब्यारेजका एक कर्मचारीका अनुसार मंगलबार दिउँसो २ बजे महाकालीमा पानीको बहाव ५ लाख ४७ हजार २ सय २४ क्युसेक पुगेको थियो । यो शारदा ब्यारेज निर्माणपछिको उच्च जलस्तर हो । बाढी घट्ने क्रममा छ, साँझ ६ बजे पानीको बहाव ५ लाख १८ हजार क्युसेक थियो, ती कर्मचारीले भने ।यसअघि २०७० मा ५ लाख ४४ हजार क्युसेक पुगेको थियो । त्यतिबेला पनि बाढीले ठूलो क्षति पुर्याएको थियो । शारदा ब्यारेज सन् १९२८ मा निर्माण सकिएको हो । सन् १९३४ मा महाकालीमा पानीको बहाव ५ लाख २२ हजार क्युसेक मापन गरिएको थियो । महाकाली नदीमा आएको बाढीका कारण कञ्चनपुरको भीमदत्त९ खल्ला मसेट्टीमा सोमबार रातिदेखि फसेका ५ जनालाई मंगलबार साँझ सेनाको हेलिकोप्टरमार्फत उद्धार गरिएको छ ।कर्णाली नदीमा पनि पानीले खतराको तह नाघेको छ । जलस्तर १२५० मिटर पुगेको जनाइएको छ । जलस्तर ११ मिटर पार गर्नुलाई खतराको तह मानिन्छ । ६ सय परिवार विस्थापितकञ्चनपुरको भीमदत्त नगरपालिका१२ ऐरीकी शकुन्तला देउवा निद्रामै थिइन् । सोमबार मध्यरातमा वल्लोपल्लो घरबाट हल्ला आउन थाल्यो । ब्युँझेर हिर्दा घरभित्र पानी पसिसकेको थियो । हतारहतार उठिन् र सबैलाई ब्युँझाइन् । त्यसपछि गाईबस्तु र घरभित्रको मालसामान सुरक्षित ठाउँमा सार्न थालिन् । अलिअलि सारेको थिएँ, घरभित्र कम्मरसम्मै पानी पुगिहाल्यो, देउवाले भनिन्, धान, गहुँ सबै भिज्यो, लुगाफाटा पनि घरभित्रै भिजे । उनको घर हुँदै महाकालीको बाढी बगिरहेको छ । लाइफ ज्याकेट लगाएर रातिदेखि नै उद्धारमा खटिएकी उनी मंगलबार दिउँसो पनि त्यही काममा खटिएकी भेटिइन् ।सोमबार राति महाकालीको बाढी भुजेला खोला हुँदै बस्तीमा पसेको हो । बाढीका कारण भीमदत्त११, १२ र १३ का आधा दर्जन बस्ती डुबानमा परेका छन् । नदी किनारका तीन वडाका डेढ सय बढी घर डुबानमा छन् । रातिदेखि नै घरभित्र बाढी पस्न थालेको हो, भीमदत्त११ का नरबहादुर रानाले भने, न कपडा सार्न सक्यौं, न पिठो चामल बचाउन सक्यौं । भुजेलामा पनि दुई दर्जनभन्दा बढी घर डुबानमा छन् । स्थानीय नजिकैको विद्यालयमा आश्रय लिई बसेका छन् ।जिल्ला प्रहरी कार्यालयका अनुसार भीमदत्त र दोधाराचाँदनी नगरपालिकामा बाढीका कारण ६ सय १९ परिवारका २ हजार ६ सय ९ जना विस्थापित भएका छन् । दोधाराचाँदनीका विस्थापितलाई २ विद्यालयमा र भीमदत्तका विस्थापितलाई ४ विद्यालयमा राखिएको छ । दोधाराचाँदनी१० कुतियाकवर र ८ सुन्दरनगर डुबेको छ । कुतियाकवरमा बस्तीको नाम निसानै छैन, विस्थापित खडक बुढाले भने, घरखेत सबै डुबेको छ । उनका अनुसार राति १ बजे बस्तीमा बाढी पसेको हो । ३ बजेतिर पीडितलाई सुरक्षाकर्मीको सहयोगमा जोगबुडावारि सारिएयो । विस्थापित कोही विद्यालय र कोही आफन्तकामा बसिरहेका छन् ।महाकालीको बाढीले ६ लेनको पहुँच मार्ग पनि बगाएको छ । भीमदत्त१२ ऐरी नजिकै करिब सय मिटर लामो तीन लेन सडक बगाएको हो । नदीमा पानीको बहाव बढेसँगै सोमबार रातिदेखि पहुँच मार्ग कटान सुरु भएको हो । पानीको वहाव नघटे पहुँच मार्ग भत्काएर बाढी बस्तीमा पस्ने जोखिम छ । बाढीले पुल छेउको पहुँच मार्ग पनि बगाएको छ । पुल निर्माणका लागि जडान गरिएको तुइनसमेत बगाएको पुल निर्माण कम्पनी सीएफईसी जेभीका इन्जिनियर किशोर पाण्डेयले बताए । असार पहिलो साता उक्त मार्ग बगाएपछि निर्माण कम्पनीले मालसामान ढुवानी सोही तुइनबाट गर्दै आएको थियो ।"
मुस्ताङ घुम्न गएका अलपत्र,"(म्याग्दी)  दसैंको बिदामा रमाइलो गर्न आएको, कहिल्यै नपाएको दुःख पाइयो । १२१५ घण्टासम्म जाममा फस्दाको पीडा मुस्ताङ उक्लेपछि भने बिर्सिने रहेछ, बुटवलबाट मुस्ताङ घुम्न आएका मुकेश शाक्यले भने । आइतबारदेखिको अविरल वर्षापछि खसेको पहिरोले बेनीजोमसोम सडकका विभिन्न खण्डमा यातायात अवरुद्ध हुँदा मुकेशजस्तै मुस्ताङ भ्रमणमा जाँदै र फर्किंदै गरेका कयौं यात्रु अलपत्र परेका छन् । गलेश्वर क्षेत्रमा पहिरो झरेकाले यातायात पूर्ण रूपमा अवरुद्ध भएको हो । त्यसैगरी, पहिरोग्रस्त दानाघाँसा खण्डका रुप्सेछहरा, काप्रे र बाँदरजुँगभीर क्षेत्रमा पनि सवारीसाधनको लामो लाम छ । सदरमुकाम बेनीदेखि पश्चिम बेनीदरवाङ सडकका घुमाउने भीर, लामोगारा र बांगेभीरलगायत स्थानमा पहिरो झरेकाले यातायात ठप्प भएको प्रहरीले जनाएको छ । बेनीजोमसोम र बेनीदरवाङ दुवै सडक पहिरोले पूर्ण अवरुद्ध छन् । बेनीघाँसा ३८ किलोमिटर खण्डमा धेरै यात्रु अलपत्र परेका छन्, जिल्ला प्रहरी कार्यालयका सूचना अधिकृत वीरेन्द्र गुरुङले भने, सडक खुलाउने प्रयास जारी छ । पानी निरन्तर परिरहेकाले पहिरो खस्ने क्रम रोकिएको छैन ।बेनीजोमसोम सडकको सबैभन्दा जटिल खण्ड मानिने दानाघाँसा ५ किमि सडकमा मनसुन रोकिएपछि यातायात केही सहज भएको थियो । सहज सडक र दसैं बिदा पनि परेकाले मुस्ताङ भ्रमणमा जानेहरूको भीड अत्यधिक थियो । तर पहिरोले यातायात अवरुद्ध हुँदा मुस्ताङ भ्रमण सकेर फर्किंदै गरेका र जाँदै गरेका कयौं मोटरसाइकल तथा कारजिप सडकमै रोकिएका छन् । पहिरो नझरेको क्षेत्रमा पनि सडकको साँघुरोपन र हिलोका कारण गाडी फस्दा दोहोरो आउजाउमा बाधा पुगेको छ । चिप्लिएर दुर्घटनाको दर पनि बढेको छ । सोमबार ३ बजेदेखि काप्रेबाँदरजुंग भीरमा जाममा फसेका छौं । हामीभन्दा घण्टौंअघिदेखि जाममा रहने पनि छन्, २० घण्टादेखि सडकमै अलपत्र पर्साका गणेश गुप्ताले भने, सयौं यात्रु अनकन्टार भीर क्षेत्रमा अलपत्र छन् । खानुखुट्नु केही छैन । अवस्था यस्तै रहे थप समस्या पर्ने निश्चित छ ।ट्राफिक व्यवस्थापनमा राज्यको कमजोर उपस्थितिले साँघुरो र जोखिमपूर्ण सडकमा सवारीसाधनको उछिनपाछिनले यातायात झन् अस्तव्यस्त बनेको गुनासो गरे । साँघुरो, हिलाम्मे र भिरालो सडकमा गुडिरहेको गाडीभित्र बस्दा मुटु नै हल्लिन्थ्यो । गाडी दायाँबायाँ पूरै झुकेर कोल्टे पर्दा परिवार सम्झाउने रहेछ, मुक्तिनाथ दर्शन गरी फर्केका काठमाडौं कलंकीका अंकित अधिकारीले भने, पहिरोग्रस्त सडक अझै जोखिमपूर्ण छ । उनका अनुसार बेनीघाँसा खण्डको चमेरे, महभीर, गुइँठे, काप्रे र बाँदरजुँगभीरमा सडकमा गाडी चलाउनै नसकिने गरी हिलाम्मे छ । सडक विस्तार गर्ने क्रममा भित्तो डोजरले खनेर यत्तिकै छाडिएकाले पहिरो खस्दा सडक हिलाम्मे भएको हो । केही स्थानमा भित्ता काटेर निक्लेको माटो अव्यवस्थित तरिकाले सडकको डिलमुनि फालिएकाले पहिरो बनेर बग्दा समस्या भएको छ । बुटवलका शाक्यले मनसुन सफा नभई मुस्ताङ आउने हतारो नगर्न आग्रह गरे । पहिरोग्रस्त सडकको अवलोकन गरेर फर्किएका जिल्ला प्रहरी प्रमुख डीएसपी श्यामकुमार राईले पहिरो पन्छाई यातायात सेवा सञ्चालन गर्न प्रयास गरिरहेको बताए । म्याग्दीमुस्ताङ सीमा क्षेत्रको रुप्से, काप्रे र बाँदरजुंग भीरखण्डमा पहिरोले सडक वानवे छ, हिलाम्मे पनि । त्यहीं ठूला बस, ट्रकलगायत ठूला सवारी फसेकाले ट्राफिक व्यवस्थापन अस्तव्यस्त छ, उनले भने, केही प्रहरी र स्थानीयले मात्र जाम खुलाउन सकिने अवस्था छैन । वर्षा नरोकिँदासम्म मुस्ताङ जान र रातको समयमा म्याग्दी झर्ने कार्य तत्काललाई बन्द गर्न मुस्ताङ प्रशासनसँग सहकार्य भइरहेको उनले जनाए । बेनीजोमसोमकोरला सडक आयोजनाको तल्लो बेनीजोमसोम ७६ किमि खण्डलाई ४ प्याकेज बनाई नाली, ७ मिटर कालोपत्रसहित १० मिटर चौडा बनाउन स्तरोन्नति भइरहेको छ ।"
बझाङमा २४ बेपत्ता,"पहिरोले पुरिएर बझाङमा २४ जना हराइरहेका छन् । सोमबार राति थलारा गाउँपालिका४ डिक्लाका ७ घर पहिरोमा पुरिँदा उनीहरू बेपत्ता भएको प्रहरीले जनाएको छ । बेपत्ता हुनेमा गगने सार्कीको परिवारका १८ जना र नरे पार्कीको परिवारका ६ जना छन् । गगने भने रोजगारीका लागि भारतमा छन् । उनको परिवारका माइला छोरा काले सार्की मात्र हाल सम्पर्कमा रहेको प्रहरीको भनाइ छ ।पहिरोका कारण विस्थापित भएका तल्लो डिक्ला र माथिल्लो डिक्ला गाउँका स्थानीय आफन्त र त्रिभुवन मावि महेन्द्रधारमा अस्थायी रूपमा आश्रय लिइरहेका शान्ति मावि पाराकाट्नेका शिक्षक मदनबहादुर साउदले बताए । प्रहरी टोली डिक्ला पुगे पनि पहिरो खसिरहेका कारण उद्धार गर्न नसकिएको बझाङ प्रहरी प्रमुख डीएसपी रूपक खड्काले बताए । पहिरोमा १ जनाको आधा शरीर देखिएको भन्ने खबर छ । पहिरो खसिरहेकाले उद्धारको काम हुन सकेको छैन, उनले भने, बाटो अवरुद्ध भएकाले थप सुरक्षा बल त्यता पठाउन पनि सकिएको छैन ।पहिरोले जयपृथ्वी नगरपालिका१ पिमिगाउँमा मात्रै ६० परिवार विस्थापित भएको स्थानीयले बताएका छन् । डुङ्ग्री खोलामा आएको बाढीले डुङ्ग्रीबजार र लेकी जोड्ने झोलुंगे पुल बगाएको छ । पुलनजिक रहेका ५ वटा पक्की घर पनि बगाएको र बजारका अन्य घर पनि जोखिममा रहेको प्रहरीले जनाएको छ ।"
फेरि कोही न्याय खोज्न काठमाडौं आउनु नपरोस्,"बाँकेकी नन्कुन्नी धोबीको मृत्यु र निर्मला कुर्मीे बेपत्ता घटनामा न्यायका निम्ति संघर्षरत पक्षसित सरकारले मंगलबार गरेको सहमतिसँगै पीडित परिवार र अधिकारकर्मीहरूको आन्दोलन त स्थगित भएको छ, तर यो सम्पूर्ण प्रकरणसँगै उठेका कैयौं प्रश्न भने त्यसै सेलाउने छैनन्, सेलाउन दिनु पनि हुँदैन । सर्वप्रथम त यो सहमति यस्ता अरू कैयौं प्रकरणमा जस्तै आन्दोलन स्थगित गराउने सरकारी तुरूप मात्रै हुनु हुन्न घटनाको अनुसन्धान गरी दोषीलाई कारबाही गर्ने आफ्नो प्रतिबद्धतामा सरकार दत्तचित्तले लाग्नुपर्छ । यसका निम्ति आफ्ना संयन्त्रहरूको यथोचित परिचालन गर्नुपर्छ । दोस्रो, न्यायका लागि उठेका आवाजलाई सरकारले यसै गरी लामो अवधि उपेक्षा गर्ने गल्ती कहिल्यै गर्नु हुन्न । र तेस्रो, कानुन कार्यान्वयनकै निम्ति न्यायको लम्बेतान यात्रा गर्नुपर्ने र दुरूह लडाइँ लड्नुपर्ने विडम्बनापूर्ण अवस्थाको अन्त्यका लागि सम्बन्धित सरकारी निकायहरू संवेदनशील बन्नुपर्छ । देशमा कानुनी शासन ठीकठाक हुन्थ्यो भने यी पीडित र अधिकारकर्मीहरूले यो लामो लडाइँ लड्नै पर्दैनथ्यो । जिल्ला प्रहरी कार्यालयको निष्पक्ष छानबिन, त्यहीअनुसार जिल्ला सरकारी वकिल कार्यालयको मुद्दा अभियोजन र जिल्ला अदालतको न्यायिक फैसलाबाटै उनीहरूले स्वाभाविक रूपमा न्याय पाउँथे राज्यको उपस्थितिको अनुभूति गर्थे । तर, पीडित तथा अधिकारकर्मीहरूका अनुसार राज्य संयन्त्रहरू घटनाप्रति संवेदनशील बन्दै बनेनन् । प्रहरी प्रशासनको छानबिनको निष्पक्षतामाथि उनीहरूको आशंका छ । त्यति मात्र होइन, पीडिकसित मिलेको आरोपसमेत छ । दुई प्रहरी अधिकारीलाई त उनीहरूलाई नामै किटेर कारबाहीको माग राखेका छन् । पीडितलाई न्यायसहित यिनै मागका निम्ति उनीहरू २० दिन पैदल हिँडेर काठमाडौं आएर १२ दिनसम्म धर्ना बसेका हुन् । यसबीचमा आन्दोलनको नेतृत्व गरिरहेकी रुबी खान त ११ औं दिनसम्म आमरण अनशनमा थिइन् । सरकारसितको सहमति र आन्दोलन स्थगनसँगै उनले अनशन तोडेकी हुन् । यो प्रकरणले कानुनी शासन र प्रहरी प्रशासनलगायतका कानुन कार्यान्वयन गर्ने निकायहरूप्रति जनविश्वासमा परेको भ्वाङ राम्रैसित उजागर गरेको छ । समाजका विपन्न तथा सीमान्तकृत जनताका निम्ति न्याय कति कठिन छ भन्ने पनि देखाएको छ । त्यसैले यस्ता घटनामा त्रुटिहरू कहाँ हुन्छन्, राज्यका जिम्मेवार अधिकारीहरू कहाँनेर चुक्छन् अर्थात् राज्यप्रणालीप्रति पीडितहरूको विश्वास कसरी टुट्छ भन्ने अध्ययन तथा समीक्षा सरकारका जिम्मेवार निकायहरूले राम्ररी गर्नुपर्छ । र, त्यसबाट भविष्यका निम्ति उचित शिक्षा पनि लिनुपर्छ । आन्दोलनकारीसितको सहमतिबमोजिम सरकारले धोबीको मृत्यु र कुर्मी बेपत्ता सम्बन्धमा मंगलबारै गृह मन्त्रालयका सहसचिव हीरालाल रेग्मीको संयोजकत्वमा छानबिन समिति गठन गरेको छ । स्थलगत अवलोकन गरेर घटनाको छानबिन गर्न समितिलाई ७ दिनको म्याद दिइएको छ । आन्दोलनरत पक्षको प्रतिनिधिसमेत सम्मिलित यो समितिले पक्कै सत्यतथ्यसहितको प्रतिवेदन देला, जसलाई सरकारले घटनाका पीडितलाई न्याय दिलाउने क्रममा चाल्नुपर्ने नियमित प्रक्रियाका निम्ति आलोकका रूपमा ग्रहण गर्नुपर्छ । मूलतः सरकारको नियमित संयन्त्रहरूले नै यो र यस्ता घटनाहरूमा उचित संवेदनशीलता देखाउन सक्नुपर्छ । न्यायको हिसाब कतै नबिग्रियोस् भनेर सरकार हमेसा सचेत त रहनुपर्छ नै, कतै बिग्रिएको पाइएमा सच्याउने तत्परता पनि तुरुन्त देखाउनुपर्छ । यसै प्रकरणमा हेरौं न सरकारले आन्दोलनकारीलाई कति लामो अवधिसम्म त्यसै उपेक्षा गरिरह्यो मानौं उनीहरू नागरिक नै होइनन् र उनीहरूका मागको सुनुवाइ गर्न आवश्यकै छैन जसरी । नत्र नेपालगन्जमै १९ दिनसम्म जिल्ला प्रहरी कार्यालयअगाडि धर्ना दिँदा केही सीप नलागेपछि ३ सय माइलभन्दा लामो बाटो पैदल हिँडेर काठमाडौं आएका उनीहरूको आवाज सुन्न यत्रो दिन लगाउनै पर्दैनथ्यो । माइतीघरमा धर्ना बस्दा धरपकड गर्दैनथ्यो । अनशनसम्म बस्न बाध्य तुल्याउँदैनथ्यो । अधिकारकर्मी रुबी खानलाई प्रहरीले पक्राउ गर्दा बन्दी प्रत्यक्षीकरणसम्बन्धी सर्वोच्च अदालतको आदेशको सुरुमा अवज्ञा गरेर प्रहरीले न्यायपालिकाको अनादर र कानुनी राज्यको उपहासै गर्दैनथ्यो । समग्रमा सरकारले नागरिकलाई आफ्नो उपस्थितिको महसुस गराउनुपर्ने दायित्वबोध गर्थ्यो भने यति सहमति गर्न चौतर्फी दबाब कुरेरै बस्दैनथ्यो । शंकास्पद मृत्युको चित्तबुझ्दो छानबिन हुनुपर्छ भन्ने माग न अन्यथा हो न असाधारण नै । यही काम न्यायिक तथा चित्तबुझ्दो बनाउनुपर्ने दायित्व भुलेर उल्टै उनीहरूलाई दमन गरेर सरकारले पीडितमाथि थप अन्याय मात्र गरेन, असहिष्णुता पनि प्रदर्शन गर्यो । पीडित तथा न्यायका याचक नागरिकमाथि राज्यले गर्नै नमिल्ने व्यवहार गर्यो । आखिर यी आन्दोलनकारीहरूले न कुनै लाभको पद मागेका थिए, न ठूलो आर्थिक सहयोग नै । उनीहरूले मागेको सिर्फ न्याय थियो, जुन उनीहरूको हक मात्रै थिएन, सरकारको दायित्व पनि थियोहो । सरकार त्यसबाट पन्छिन मिल्दै मिल्दैनथ्यो । पीडित र अधिकारकर्मीसामु प्रतिज्ञा गरिसकेको सरकार अब भने कदापि नपन्छियोस् र फेरि कसैले न्यायका लागि यसरी काठमाडौं धाउनु कहिल्यै नपरोस् ।"
उपचार खर्च धान्नै नसकिने,"कोरोना संक्रमण बढ्ने र घट्ने क्रम चलिरहेको छ । दुवै डोज खोप लगाउने कतिपय व्यक्ति पनि यसको चपेटाबाट उम्कन सकेका छैनन् । तथापि विस्तारित खोप कार्यक्रमकै कारण यतिबेला महामारी कम हुँदै गइरहेको पनि छ । कोभिडका कारण भएभरको श्रीसम्पत्ति सकेर पनि प्राण नजोगिएका, घरखेत सिध्याएर बिचल्लीमा परेकाहरूको व्यथा दर्दनाक छ । कोभिड मात्र नभएर अन्य रोगबाट ग्रस्त हुने बिरामीलाई निजी अस्पतालहरूको आईसीयू र भेन्टिलेटरमा केही हप्ता राख्नुपर्दा कंगालै बनिन्छ । आफूलाई सानोतिनो शारीरिक समस्या पर्दा सरकारी खर्चमा विदेशका महँगा अस्पतालमा उपचार गर्न पल्केका नेताहरूले स्वास्थ्य क्षेत्र विकृत भएको विषयमा चिन्ता लिएको पाइँदैन । गन्ने हो भने मुलुकमा आधा दर्जन त पूर्वप्रधानमन्त्री नै छन्, त्यसमा उपप्रधानमन्त्रीको संख्या जोड्दा जन्तीको फौजसरह देखिन्छ । तर, शीर्ष नेतृत्वको पगरी भिर्नेले सरकारी सुविधामा लुटपुटिँदै जनचासोको विषयमा ध्यान दिएका छैनन्, स्वास्थ्य क्षेत्रको दुरवस्थाले मच्चिएको आर्थिक र सामाजिक कोलाहाल सुनेका छैनन् । जिन्दगी राजनीतिमा बिताउनेहरूले जनताको दुःखपीडामा साथ दिनुपर्ने अपेक्षा राख्नु, उनीहरूको जिम्मेवारी बाहिरको विषय हो र ? कमजोर आर्थिक अवस्था हुनेहरूले यो देशमा उपचार नै गर्न नपाउने ? भुवनेश्वर शर्मा, चन्द्रागिरि२, काठमाडौं"
नन्कुन्नी र निर्मलालाई न्याय,"देशमा लोकतान्त्रिक व्यवस्था छ, जनताकै सहभागितामा लेखिएको संविधान छ । तर सर्वसाधारणले न्याय पाउन निकै कष्ट पाउनु परिरहेको छ । यस्तो यथार्थले लोकतान्त्रिक गणतन्त्रको नै उपहास गरिरहेको छ । न्यायका लागि हरेक दिन लड्नुपर्ने अवस्था आउँछ भने देशमा लोकतन्त्र आएको कसरी मान्ने ? यसरी न्यायका लागि हामी कहिलेसम्म लड्ने सरकार ? नेपालगन्जकी निर्मला कुर्मी हराएको प्रकरण र नन्कुन्नी धोबीको आत्महत्याको चित्तबुझ्दो छानबिन गरियोस् भन्ने माग राखेर निकै लामो आन्दोलन गर्दा बल्ल सरकारले सुनेको छ । मंगलबार पीडित परिवार तथा अधिकारकर्मी र सरकारबीच घटनाको सत्यतथ्य पत्ता लगाउने सहमति भएको छ । त्योभन्दा अघि उनीहरूले यतिका लागि नेपालगन्जमै १९ दिन धर्ना बसे, पैदलै २० दिन लगाएर काठमाडौं आइपुगे, लगभग १० दिन माइतीघरमा धर्ना दिए । न्यायका लागि आमनागरिकले यति कष्ट पाइरहँदा, देशमा गणतन्त्र छ भन्न मिल्छ ? निर्मलाको भारतमा हत्या भएको आफन्तले बताउँछन् । उनी बेपत्ता हुनु नियोजित षड्यन्त्र थियो । उनको जायजेथा हडप्न उनलाई बेपत्ता पारिएको रहेछ भन्ने बुझ्न समाचारहरू नै काफी छन् । निर्मलाको जग्गाको लालपुर्जालगायत कागजात सभासद बादशाह कुर्मीले कब्जामा राख्नु निन्दनीय काम हो । त्यति मात्र होइन बादशाहले निर्मलालाई सार्वजनिक स्थानमै लछारपछार गरेको तस्बिरसमेत बाहिरिएको छ । यति हुँदा समेत राज्य मौन बस्न मिल्छ ? यो विषयमा छानबिन हुँदा सरकारले यस्ता विवरणलाई पनि ध्यान दिनुपर्छ । केही दिनअघि माइतीघर मण्डलामा धर्ना बस्दै गर्दा नेपालगन्जबाट आएका अधिकारकर्मी तथा आफन्तलाई प्रहरीले गिरफ्तार गरेको थियो । यस्तो गतिविधि आगामी दिनमा नहोस् । अन्यायमा परेकाहरूले अब न्यायका लागि यति लामो संघर्ष गर्नु नपरोस् । पुरुषोत्तम घिमिरे, जोरपाटी, काठमाडौंनेपालगन्जकी निर्मला अहिले कहाँ छिन्, जीवित छिन् कि मृत्यु भइसक्यो वा बन्धक जीवन बाँचिरहेकी छन् भन्नेबारे धरैको धेरै थरी अनुमान छ । उनले गरेको संघर्ष समाचारमा पढ्न पाइयो । उनले भोगेका दुःख बताइसाध्य छैन । साँच्चै हाम्रो समाजमा न्याय मरिसकेको छ ? कानुन र अदालतभन्दा माथि कोही छ भने त्यो समाज हो । त्यही समाज पैसा, पावर र बाहुबलीको भरमा चल्छ भने आमनागरिकले न्याय पाउन सक्दैनन् । निर्मला घटनाले एउटा जनप्रतिनिधि, सरकारी संयन्त्रको उपयोग गर्दै आमनागरिकको सम्पति हडप्न केसम्म गर्न पछि पर्दैनन् भन्ने देखाउँछ । यो घटनाको छानबिनका लागि समिति बनिसकेको छ, यसबारे थप जानकारी यसले देला नै, तर निमर्लाको व्यथाले आमनागरिक निराश छन् । उनलाई न्याय दिलाउन अधिकारकर्मीहरू नेपालगन्जबाट पैदलै काठमाडौं आइपुगे, उनीहरूले लामो संघर्ष गरेपछि बल्ल सरकार छानबिन गर्न सहमत भएको छ । अब निर्मलाले न्याय पाउनुपर्छ । त्यस्तै नन्कुन्नीको आत्महत्या पनि मृत्यु हो भनिँदै छ, यसको पनि सत्यतथ्य बाहिर आउनुपर्छ । दोषीलाई कारबाही हुनुपर्छ । अन्यथा सरकारमाथि नै आमनागरिकको विश्वास गुम्ने छ । रामकृष्ण बराल, जोरपाटी ५, काठमाडौं"
ढुलमुले संस्थाहरूको अलमल,"राजनीतिक लुग्दीतिक्खर पत्रकार एवं मधुर उपन्यासकारका रूपमा ख्याति कमाएका नारायण वाग्ले आजभोलि यथास्थितिलाई हल्लाउन तत्पर नागरिक अगुवा भएर पनि देखा पर्न थालेका छन् । नेपालका सबैजसो राजनीतिक दलहरूको अवस्था देखेर उनलाई अन्य धेरै नागरिक आन्दोलनकर्मीहरूमा जस्तै यदाकदा निराशाभाव उत्पन्न हुने रहेछ । आदर्शवादी नरहने हो भने आन्दोलनकर्मी हुन सकिँदैन, तर यथार्थवादी बन्न नसक्ने हो भने राजनीतिक दल चलाउन सकिँदैन । नागरिक अग्रसरता एवं राजनीतिक गतिविधिबीचको यो विरोधाभास हटाउन असम्भव नभए पनि कठिन भने पक्कै छ । त्यसैले स्वैच्छिक मञ्च एवं राजनीतिक संगठनहरूले एकअर्कासँग खासै अपेक्षा नराखेर स्वतन्त्र तवरले काम गरे मात्र प्रजातन्त्र संस्थागत गर्ने समान उद्देश्यका लागि परिपूरक भएर काम गर्न सक्छन् । पेसागत संस्थाहरूलाई भ्रातृ वा भगिनी संगठन बनाएर सञ्चालन गर्ने समाजवादी चलनले मातृदलहरूको पनि भलो गरेको देखिँदैन । तर, प्रजातन्त्रको भविष्यबारे चिन्ता गर्ने नागरिक आन्दोलनकर्मीहरूले राजनीतिक दलको संस्थाकरणमा चासो भने राख्न सक्नुपर्छ । प्रजातान्त्रिक व्यवस्थामा राजनीतिक दलहरू आफैंमा सूक्ष्म प्रकृतिका राज्य संरचना हुन् । तिनको सुधारबेगर राज्यका संस्थाहरू सुध्रिने आशा नगरे पनि हुन्छ ।बाहिरबाट हेर्दा जति विशाल देखिए पनि नेपालका सबैजसो राजनीतिक दल अद्यापि गिलो माटो जस्तो अवस्थामै छन् । झन्डै तीन दशकसम्म प्रतिबन्धित अवस्थामा रहेकाले पारदर्शिताको साटो गोप्यता एवं सहभागिताभन्दा पनि निर्देश र आज्ञाकारिता नेपाली कांग्रेस जस्तो पुरानो दलको पनि अन्तर्निहित चरित्र बन्न पुगेको छ । तत्कालीन मार्क्सवादीलेनिनवादी वा माओवादी धारका भूमिगत राजनीतिकर्मीहरूमा निरंकुशता मोह विकसित हुनु अत्यन्त स्वाभाविक हो, गोप्य संगठनहरूमा आदेशको सोपानबाहिर गएर ज्यान जोगाउन सकिँदैन । कांग्रेसमा त स्वतन्त्र व्यवसाय भएका व्यक्तिहरू पनि लागेका थिए, आय आर्जनको कुनै वैधानिक बाटो नभएका कम्युनिस्ट पार्टीका अधिकांश पूर्णकालिक कार्यकर्ताहरूमा तिनको आजीविका व्यक्तिगत जोखिमको प्रतिफल हो भन्ने धारणा स्थापित छ । दलहरू प्रतिबन्धित रहेकाले तीन दशकसम्म प्रजातन्त्रको संघर्षसमेत आपराधिक गतिविधि ठहर्याइएको थियो । त्यसको असर दलका नेता तथा कार्यकर्ताका क्रियाकलापमा मात्र नभएर सोचमा समेत देखिने नै भयो । कांग्रेसलाई हवाईजहाज अपहरण जस्तो अन्तर्राष्ट्रिय अपराधको बचाउ गर्नुपरेको थियो । तत्कालीन माले व्यक्तिहत्या एवं भयदोहन गरेर संस्थागत भएको हो । माओवादीहरूको हत्या, हिंसा एवं चन्दा आतंक अधिकांश नेपालीको स्मृतिमा अझै ताजा छ । पूर्वपञ्च एवं तिनका समर्थकहरूको ब्यौरा दिइराख्नु नै परेन । भएका राजनीतिक दलहरूको रूपान्तरण वा तिनको विस्थापनबेगर प्रजातन्त्रीकरण प्रक्रियाले गति समात्ने छाँटकाँट छैन । चल्ला पहिले कि अण्डा भन्ने वृत्ताकार प्रश्नको उत्तर उन्नत जातको चल्लाबाट उत्कृष्ट अण्डा उत्पादनमा लाग्नु हो । राजनीतिक दलहरूको रूपान्तरण नभएसम्म राज्यका संयन्त्रहरूको प्रभावकारिता एवं संस्थाहरूको स्वीकार्यता स्थापित गर्ने सबै प्रयत्न बालुवामा पानी खन्याए जस्तै हुनेछ । तरल दलहरूले ठोस आकार ग्रहण नगरेसम्म संयमित नागरिक संघर्षको विकल्प छैन ।"
सम्भव छ एमालेको पुनरुदय ?,"३ आन्दोलनको केन्द्र बन्ने चुनौती ः माथि उद्धृत गरिएजस्तै झापा विद्रोहको गर्भबाट जन्मेर हुर्केको एमालेको वेगवान् गतिको विकासको अर्को कारण थियो वामपन्थी आन्दोलनका अनेक घटकलाई आफूमा समाहित गर्न सफल हुनु । २०२७ मा सुरु भएको झापा विद्रोहको आकर्षणले २०३५ सालमा नेकपा मालेको गठन हुँदासम्म चारपाँच वटा कम्युनिस्ट घटक एकीकृत भइसकेका थिए । त्यसपछि माले र मार्क्सवादी एकता भएर बनेको एमाले र एमाले बनिसकेपश्चात् पनि बर्मा, अमात्य, नेकपा संयुक्तलगायत अनेक समूह र घटक गरी एमालेमा २०२७ देखि २०६४ सम्ममा करिब पन्ध्र वटा कम्युनिस्ट पार्टी एकीकरण भइसकेका थिए । एमाले र माओवादी केन्द्र एकीकरण भई बनेको नेकपासम्म पुग्दा पार्टी सदस्य र प्रभावको हिसाबले चिनियाँ कम्युनिस्ट पार्टीपछिको संसारकै दोस्रो ठूलो कम्युनिस्ट पार्टी भइसकेको थियो । अहिले पनि एमालेमा त्यो सम्भावना जीवित नै छ । संख्या शक्ति, नेटवर्क र प्रभावको हिसाबले एमाले नै आजको मूल वामपन्थी शक्ति भएकाले यसले उदारतापूर्वक अन्य वामपन्थी वा कम्युनिस्ट पार्टीहरूसँगको सहकार्य र एकतालाई अघि बढाउनुपर्छ । यो अवसरलाई व्यक्ति होइन, आन्दोलनकेन्द्रित चिन्तनले उपयोग गर्न सक्नुपर्छ । नेतृत्व अस्थायी विषय हो भने आन्दोलन र पार्टी स्थायी । तसर्थ एमालेले आन्दोलनलाई केन्द्र भागमा राखेर उपर्युक्त चुनौतीहरूलाई सामना गर्ने क्षमता देखाउन सकेको अवस्थामा एउटै सिद्धान्त र कार्यक्रम बोकेर हिँड्ने भाइ एमालेका रूपमा माओवादी वा एकीकृत समाजवादी जस्ता पार्टीको आवश्यकताको औचित्य नै रहनेछैन । यी चुनौतीलाई सामना गर्ने हो भने एमालेको पुनरुदयको सम्भावना अद्यापि जीवित छ । एमालेको पुनरुदयपछि मुलुकमा वामपन्थी शक्तिको केन्द्रमा एमाले र पुँजीवादी शक्तिको केन्द्रमा कांग्रेस रहनेछन् । यस्तो शक्ति सन्तुलनबाट यो संविधान र राजनीतिक व्यवस्था बाँच्नबचाउन मद्दत पुग्नेछ । के त्यसका लागि एमाले तयार छ ?"
भोकाहरूको भोट,"म सानो छँदा, गोरखामा पर्ने मेरो गाउँमा तीन महिना पनि भात खान पाइँदैन थियो । कोदो र मकैको ढिँडो खानुपर्थ्यो, कहिले त त्यही पनि पाइन्न थियो । त्यो बेला मेरो सानो भाइ भात नभए भागै बस्दैनथ्यो । चामल खोज्न सम्भव थिएन । बाबु, भरै भात पकाउनेÙ अहिले यही ढिँडो खाऊ ल भनेपछि फकिन्थ्यो । बेलुका आमाले सेतो मकै पिसेर दिनुहुन्थ्यो, भाइले कपाकप खान्थ्यो । पछि केको भात बाबु भनेर सोध्दा, चामलको भन्थ्यो । कोरोनाको दोस्रो लहर चलिरहेका बेला म आफ्नै गाउँमा स्वास्थ्यकर्मी भएर गएकी थिएँ । त्यस बेलाको एकमहिने बसाइमा मैले संक्रमितको हेरचाह सँगसँगै त्यहाँको जीवनयापनलाई पनि अनुभव गर्न पाएँ, जुन काठमाडौंमा बसेर सोचेको भन्दा धेरै फरक थियो । संक्रमितहरू बिस्तारै निको हुने क्रममा थिए । कोरोना संक्रमित हुँदा सन्तुलित भोजन आवश्यक पर्ने भएकाले त्यसको अवस्थाबारे बुझ्न एक दिन म गाउँ डुल्न निस्किएँ । बाटैमा भेटिएकी छिमेकी आमा (जो भर्खरै संक्रमणबाट तंग्रिँदै हुनुहुन्थ्यो) लाई मैले भनें, यो पटकको ज्वरोले अलि गलाउँछ, यतै पाउने हरियो सागसब्जी, निउरो, गाभा मजाले पकाएर खानु है । खान छोड्नु हुन्न नि ! उहाँले घोसे मुन्टो लगाउँदै जवाफ फर्काउनुभयो, भात कसरी खानु भन्ने लागिरहेको छ, नानी ! पानी परेको हप्तौं भयो, अलिअलि भएको धान पनि सुकाउन पाइएन । त्यही कुट्न पाएको भए साग त हुन्थ्यो नि ! म केही बोलिनँ, गाउँलाई सन्तुलित आहारको पाठ पढाउन निस्केकी मलाई यस्तो जवाफले अचम्ममा पार्यो ।अर्को दिन गाउँकै बजूलाई सोधें, खाजा खानुभो ? अलि सन्चो हुनुभयो नि ? उहाँले भन्नुभयो, अलि ठीक भएँ । खै र, यो बेला माछा, मासु, घ्युभात खान खप्परमा लेखेको छैन रैछÙ केको खाजा खाने, भात नै के खाने भन्ने छ ! बिहान पैंचो चामल ल्याएर खाएँ, बेलुका के पकाउने, अलिअलि भएको कोदो पनि पिस्न पाइएन, छाक त कसरी टार्ने भनेको बेलामा खाजा के खानु !यस्तै गफगाफ सकेर म फर्कंदै थिएँ, बाटैमा फुपूसँग भेट भयो । पछिपछि लागेर उहाँको घर गएँ । केटाकेटी थुप्रै थिए, तिनीहरू भारभरि भिजेका कपडा सुकाउँदै, आमाबाबुसँग भुतभुताउँदै थिए, सितीभरको छोराछोरी पायो, एउटा लुगा किन्दिन पनि सक्दैन, बिहान पानीमा घाँस काट्यो, त्यही चिसो लुगा लगाएर मेलामा जानुपर्छ । फुपूले तत्काल जवाफ दिनुभयो, भात कसरी खाने भन्ने बेलामा तिमारलाई लुगा ? गाउँमा आफैंले हेरेका कोरोना संक्रमितहरू निको हुँदा हर्षित त थिएँ, तर बजू, फुपू र आमाहरूको यथार्थले खिन्न बनाइरह्यो ।मास्क, सेनिटाइजर बोकेर हिँडेकी मलाई अर्को घरकी आमाले त मुखुन्जे भन्नुभयो, यो मास्क ल्याउनुभन्दा त एक बोरा चामल दिएको भए मेरा छोराछोरी पेटभरि खाएर मेला जान्थे नि ! यति सुनेपछि मलाई उकुसमुकुस भयो । गाउँमा खाद्यान्न संकट रहेछÙ मास्क बोकें, जुन पकाएर खान मिलेन कस्तो अप्ठयारोमा परें म । सुनेको हो हुम्ला, जुम्ला, डोल्पा जस्ता भेगमा खाद्यान्न संकट पर्छ भनेर, तर आज आफ्नै गाउँमा पनि ? झट्ट केपी शर्मा ओली प्रधानमन्त्री हुँदाको भाषणको याद आयो, उनले भनेका थिए, अब कोही खान नपाएर मर्नेछैनन् । भाषणले पेट त भरिँदैन नै, तर तीन तहका सरकार हुँदा पनि नागरिक भोको हुँदा, कोही पनि उपस्थित नभएको देख्दा लाग्यो, यो आपत्विपत्मा नआएको सरकार अरू बेला किन चाहियो ? चुनावमा भोट हाल्न र कर तिर्न मात्रै हो र नागरिक ?बराम अति सीमान्तकृत जाति हो । यो जाति ९० प्रतिशत गोरखामा बसोबास गर्छन् । खेतीपातीमा मात्रै भर पर्नुपर्ने, समयमा पानी नपर्ने, धेरै पानी पर्ने, जलवायु परिवर्तनको असर, स्वास्थ्य र शिक्षाको सुविधाबाट वञ्चितलगायतका चुनौती सामना गरिरहेको छ यस समुदायले । ९७ वर्षीया हजुरआमा भन्नुहुन्छ, हाम्रा लागि कुनै सरकार आएन । थुप्रै पटक भोट दिएर जिताएका नेताहरू प्रधानमन्त्री पनि भएÙ तिनले जिते, हाम्ले हार्यौं । ती हजुरआमाका छोराछोरीले न पढ्न पाए, न त जागिर नै खाए । तिनका नातिनातिनाले पनि जागिर पाएका छैनन् । आजसम्म पिछडिएका जातिलाई लक्षित न समान शिक्षानीति आयो, न कुनै रोजगारीको कार्यक्रम, न कुनै स्वास्थ्य शिक्षा, न त कुनै राहतको कार्यक्रम नै आयो । हुन पनि, सदियौंदेखि हेपिएका, चेपिएका, पछाडि पारिएका हामी बराम जातिलाई न प्रजातन्त्र आयो, न गणतन्त्र, न संघीय लोकतान्त्रिक गणतन्त्र नै । आयो त केवल यस्तै महामारी, भूकम्प र भोकमरी । आज पनि मैले म बराम जातिकी हुँ भन्दा धेरैले अचम्म मान्छन्, बराम पनि जाति हुन्छ र ? भन्छन् । यस्तो सुन्दा पनि दुःखी हुन्नँ म । राज्यले नै सदियौंदेखि विभेद गरिरहेको छÙ यस्तोमा पहिचान नहुनु, नचिन्नु खासै ठूलो कुरा पनि भएन ।संयुक्त राष्ट्रसंघको ७६ औं महासभामा आयोजित खाद्य व्यवस्था सम्मेलनलाई भर्चुअल्ली सम्बोधन गर्दै प्रधानमन्त्री शेरबहादुर देउवाले जलवायु परिवर्तनका साथै कोरोना महामारीले खाद्य सुरक्षामा निम्त्याएको चुनौती सामना गर्न, गरिबी र भोकमारीबाट जनतालाई जोगाउन नेपालसँग गरिबमुखी नीति छ भनेका थिए । तर, यहाँ बस्नेहरूलाई त्यो कस्तो नीति रहेछ, कहिले कार्यान्वयन हुने रहेछ, पत्तो छैन । सदियौंदेखिको असमान नीति कहिलेसम्म ? एक जातिले राज्य सञ्चालन कहिलेसम्म गर्ने ? कहिले हामीले आफ्नो पहिचान, अधिकारसहित नागरिक भएको अनुभूति गर्न पाउने ? कहिलेसम्म भोको पेट कसेर बस्ने ? अझै कति वर्षसम्म हामी भोटका लागि मात्र तयार भएर बसिदिनुपर्ने ? कहिलेसम्म सामाजिकआर्थिकराजनीतिक अधिकारबाट वञ्चित हुनुपर्ने ? कहिलेसम्म तिम्रा समावेशी समानताको खोक्रो भाषण सुनिरहनुपर्ने ? झन्डै दुई दशक बित्यो, मेरो भाइलाई चामल भात भनेर सेतो मकै भात खुवाएर भुलाएको । मलाई लाग्थ्यो अहिले गाउँगाउँमा सरकार पुगेको छ, आज त्यस्तो अवस्था छैन होला । तर, विकास र समृद्धिले गाउँ ढाक्यो भनी सोच्नु दिवास्वप्न रहेछ । बराम समुदाय आज पनि उस्तै अवस्थामा रहनुले म दुःखी त छु, सँगै यसले मलाई एकलजातीय, नश्लीय राज्यविरुद्ध बोल्ने साहस पनि दिएको छ ।"
८ हजार हेक्टरको धानबालीमा क्षति,"(कपिलवस्तुविराटनगररौतहट)  कपिलवस्तु नगरपालिका२ सेमरहवाका किसान बालजी कुर्मी मुख बिगार्दै पानीमा डुबेको धान हेरेर फर्किए । खेतमा पस्न पनि मन लागेन, उनले भने, ऋण गर्जो गरेर लगाएको धान खेर गयो । ३ बिघामा लगाएको राधा४ धान पानीमा डुबेको देख्दा विरक्त लागेको उनले बताए । यशोधरा गाउँपालिका३ वसन्तपुरका जनार्दन गिरी पनि ६ बिघामा लगाएको धान डुबेपछि मन कुडाउँदै बसेका छन् । के गर्ने र कसो गर्ने भन्ने दिमागले काम गर्नै नसकेको उनले सुनाए । अविरल वर्षाले स्याहार्न ठिक्क पारेको धानको पाँजा पानीमा डुबेका छन् । ८ हजार हेक्टरमा लगाइएको धानबालीमा क्षति पुर्याएको प्रारम्भिक अनुमान गरिएको कृषि ज्ञान केन्द्रका प्रमुख रवीन्द्र चौबेले बताए ।पानीमा डुबेको धान काम लाग्दैन । कतिपय ठाउँमा पानीले खेतमा धानबाली लडाएर डुबाएको छ । कहीं दाइँ गर्न काटेर खेतमै सुकाउन राखेको धान डुबेको छ । यहाँ छिटो पाक्ने मोटो राधा४, गोरखनाथ र ६ जातका धानलाई बढी क्षति भएको छ । चाहिएका बेला पानी नपरेर धान बिग्रन्छ, महाराजगन्ज नगरपालिकाका किसान कृष्ण यादवले भने, नचाहिएका बेला पानी परेर किसानलाई बेहाल बनाएको छ । किसानको दैनिकी कष्टकर बनाएको उनले बताए । पानी खाएको धान सुकाएर कुटाउँदा कनिका हुन्छ । बीउ राख्दा पनि उम्रदैन ।नियमित वर्षा र मलखादको सहज आपूर्तिले यस वर्ष ७ प्रतिशत धान उत्पादन बढ्ने अनुमान गरिएका बेला आइतबारदेखि परेको अविरल वर्षाले धानबालीलाई क्षति गरेको हो । अब उत्पादन नबढ्ने निश्चित भयो, एक कृषि प्राविधिकले भने, कति घट्छ त्यो दुईचार दिनमा थाहा हुन्छ । यस वर्ष जिल्लामा ७१ हजार ५ सय हेक्टरमा खेती गरी २ लाख ८५ हजार ५ सय ८३ टन धान उत्पादन हुने अनुमान गरिएको थियो । गत वर्ष ७१ हजार २ सय हेक्टरमा गरिएको धान खेतीबाट २ लाख ७१ हजार ९ सय ८४ टन धान उत्पादन भएको थियो । एक बिघामा लगाएको धान काटेर दाइँ गर्न खलोमा सुकाएको थिएँ, कपिलवस्तु३ रामनगरका किसान मनगट्ठु यादवले भने, धान काटेको ठाउँमा तोरी र मसुरो छरेको थिएँ । सबै काम नलाग्ने भए । घाटामाथि घाटा थपियो । रन्थनिएर बसेको छु ।प्रदेश १ मा पनि सोमबारदेखि जारी हावाहुरी र वर्षाले पाक्नै लागेको धानबालीमा ठूलो क्षति पुर्याएको छ । हावाहुरीले धानको बोट ढालेको र त्यसमाथि पानी परेर डुब्दा धानबालीमा ठूलो क्षतिको अनुमान गरिएको कृषि मन्त्रालयका प्रवक्ता राजेन्द्र उप्रेतीले बताए । प्रदेश १ को अन्नको भण्डारले चिनिएका मोरङ, सुनसरी र झापामा अधिकांश धानबाली हावाहुरीले ढालेर पानीले डुबेको छ । धानखेतामा एक फिटसम्म पानी जमेको छ ।मोरङमा यसपालि ८३ हजार ३ सय हेक्टर, सुनसरीमा ५५ हजार र झापामा ८७ हजार ५ सय हेक्टरमा बर्खे धान रोपाइँ भएको प्रदेश कृषि निर्देशनालय प्रमुख प्रकाश डाँगीले बताए । प्रदेश १ मा यसपालि ३ लाख ४० हजार ८ सय २९ हेक्टर क्षेत्रफलमा धानखेती भएको छ । त्यसबाट करिब १४ लाख टन धान उत्पादन हुने निर्देशनालयको आकलन थियो ।निरन्तरको वर्षाले रौतहटमा भित्र्याउन तयारी गरेको धानबालीमा नोक्सान पुगेको छ । यस वर्ष रोगकिरा पनि नलागेको र समय समयमा पानी पनि परिरहेकाले धानबाली फस्टाएको थियो । असार, साउनको वर्षामा जोगिएको धान भित्र्याउने तयारीमा रहेको बेला डुबेर किसान मारमा परेका छन् । हावाहुरीसँगै मुसलधारे पानीले धान डुबाएको पिप्राका किसान रामएकवाल सहनीले बताए । वास्तविक क्षतिको विवरण प्राप्त नभएको र वर्षा सकेपछि धान बालीको विवरण संकलन गरिने जिल्ला कृषि ज्ञान केन्द्र रौतहटले जनाएको छ ।"
विमानस्थलमै श्रमिक सताउँदै निगमका कर्मचारी,"(काठमाडौं)  नेपाल वायु सेवा निगमका कर्मचारीले कमिसनको लोभमा विदेश जाने श्रमिकलाई विमानस्थलमै सताउन थालेका छन् । विमानस्थलमा पीसीआर गर्ने अनुमतिसमेत नपाएका प्रयोगशालालाई फाइदा पुर्याउन यात्रुलाई दुःख दिने गरिएको छ । अहिले यूएई सरकारले त्यहाँ जानुअघि सम्बन्धित देशको विमानस्थलमा नै पीसीआर गरेको रिपोर्ट अनिवार्य गरेको छ । तर, निगमका कर्मचारीले हङकङ जाने यात्रुलाई पनि विमानस्थलमा पीसीआर परीक्षण गर्न बाध्य बनाउँदै आएका छन् । विदेश जाने यात्रुले पहिले नै पीसीआर टेस्ट गरिसकेका हुन्छन्, तर विमास्थलमा खडा गरिएका प्रयोगशालाको कारोबार बढाउन निगमका कर्मचारीले हङकङका यात्रुलाई पनि अर्को पीसीआर परीक्षण गराएका छन्, आफन्त छाड्न गएका ललितपुर निवासी हरिकुमार राईले भने । आठ सय रुपैयाँ कमिसनका लागि निगमका कर्मचारीले यात्रुलाई यसरी दुःख दिने गरेको गुनासो विमानस्थलमै सुनेको पनि राईले बताए । प्रयोगशालाले हरेक यात्रुबाट दुई हजार लिन्छन् । उता यूएई सरकारले भने विमानस्थलकै रिपोर्ट अनिवार्य गरेको छ । स्वास्थ्य परीक्षणलाई विश्वसनीय बनाउन भन्दै सरकारले मापदण्ड पुगेका प्रयोगशालालाई मात्र अनुमति दिने गरेको छ । तर, फ्लाई दुबई र हिमालय एयरलाइन्सले सरकारी मान्यता नपाएको प्रयोगशालाको रिपोर्टका आधारमा यात्रु उडाउने गरेका छन् । अझ निगमका कर्मचारीले त नेपाल सरकारबाट अनुमति नपाएका प्रयोगशालाको रिपोर्टलाई मात्र मान्यता दिने गरेका छन् । तर निगमका कर्मचारीले सरकारी मान्यता नपाएका प्रयोगशालाको रिपोर्ट भएका यात्रुलाई विमानमा चढाउने गरेका छन् । सरकारी मान्यता प्राप्त प्रयोगशालाको रिपोर्ट भएका श्रमिकलाई भने निगमले फिर्ता गरेपछि मंगलबार साँझ विमानस्थल परिसरमा तनाव भएको थियो । विमानस्थल परिसरमा मान्यता पाएका दुई र नपाएका दुई प्रयोगशाला छन् । तर आठ सय रुपैयाँ कमिसनका लागि हाम्रै कर्मचारीले सरकारबाट अनुमति नपाएका प्रयोगशालाको रिपोर्ट लिन यात्रुलाई बाध्य बनाएका छन्, यो विषयमा निगमभित्र पनि छलफल भएको छ । तर भ्रष्टहरूलाई अहिलेसम्म कारबाही भएको छैन, निगमकै एक अधिकारीले भने । राष्ट्रिय ध्वजावाहकले नै विदेश जाने श्रमिकलाई ठगेको विषयमा नेपाल सरकार अहिलेसम्म मौन छ । जनस्वास्थ्य प्रयोगशालाबाट मान्यता पाएको प्रयोगशालामा परीक्षण गरेर भित्र गएका थियौं, तर भित्र हामीलाई बोर्डिङ पास नै दिएनन् । अर्को कम्पनीको लिएर आऊ भनेर निगमकै कर्मचारीले थर्काए, तर उनीहरूले पठाएको प्रयोगशालाले सरकारबाटै अनुमति लिएको छैन भन्ने सुनियो, विमानस्थलमै यस्तो लुटपाट हुँदा पनि कहाँ छ सरकार ? देश छाडेर जान्छु भन्दा पनि सुख पाइएन, सप्तरीका श्याम नारायणले भने ।"
बैंक लुट्ने गिरोहका थप १ पक्राउ,"विराटनगर (कास) मोरङ प्रहरीले बैंक लुटपाटमा संलग्न गिरोहका थप एक जनालाई पक्राउ गरेको छ । पक्राउ पर्नेमा भारत अररिया फारबिसगन्ज१० का २० वर्षीय रोशन यादव छन् । उनलाई सोमबार मोरङको सीमावर्ती क्षेत्र सुनवर्षी नगरपालिका८, सिक्टीस्थित नेपाल चोकनजिकबाट पक्राउ गरिएको मोरङ प्रहरी प्रमुख एसपी जनार्दन जीसीले बताए । प्रहरीले घटनाको मुख्य योजनाकारको कोठाबाट हतियार र गाँजासमेत फेला पारेको छ । लुटपाटका मुख्य योजनाकार ३२ वर्षीय श्याम मुखियाको कोठाबाट नाइन एमएमको १ पेस्तोल, त्यसमा लाग्ने १ म्याग्जिन र आधा किलो गाँजा बरामद गरिएको हो । मुखियाले रकम बाँड्न जहदा गाउँपालिका५ मझारे बस्तीमा कोठा लिएको प्रहरीले जनाएको छ । एक साताअघि मोरङको धनपालथान गाउँपालिका४ स्थित सिटीजन्स बैंकको शाखा र विराटनगरको मेनरोडस्थित एक गार्मेन्टमा लुटपाट भएको थियो ।मुखियाको समूहले २२ असोजमा गार्मेन्ट र २५ असोजमा बैंक लुटेको थियो । प्रहरीका अनुसार उनीहरूले बैंकबाट करिब २४ लाख रुपैयाँ र गार्मेन्टबाट १२ हजार रुपैयाँ एवं ४ मोबाइल लुटेका छन् । लुटिएको रकम बरामद गर्ने प्रयास भइरहेको प्रहरीले जनाएको छ । हालसम्म मुखियासहित ४ जना पक्राउ परेका छन् । लुटपाटमा संलग्न फरार अन्यको खोजी भइरहेको जीसीले बताए । लुटमा संलग्न मुख्य योजनाकारबाहेक सबै आपराधिक पृष्ठभूमि भएका भारतीय नागरिक छन् ।"
अब नयाँ ब्याजदर तोक्नुपर्ने,"(काठमाडौं)  गत असोजको तुलनामा कात्तिकमा १० प्रतिशतभन्दा बढी ब्याजदर बढाएका बैंक तथा वित्तीय संस्थाले पुनः ब्याजदर परिमार्जन गर्नुपर्ने भएको छ । राष्ट्र बैंकले मंगलबार परिपत्रमार्फत उक्त निर्देशन दिएको हो । तरलता अभाव रहेको भन्दै बैंक तथा वित्तीय संस्थाले मनपरी रूपमा ब्याजदर बढाएपछि राष्ट्र बैंकले हस्तक्षेप गरेको हो ।नयाँ व्यवस्थाअनुसार अब बैंक तथा वित्तीय संस्थाले अघिल्लो महिनामा प्रकाशन गरेको ब्याजदरको तुलनामा १० प्रतिशतभन्दा बढी परिवर्तन गर्न नपाउने भएका छन् । बैंक तथा वित्तीय संस्थाले जुनसुकै प्रकारको निक्षेपमा प्रदान गर्ने ब्याजदर निर्धारण तथा प्रकाशन गर्दा अघिल्लो महिना प्रकाशित ब्याजदरमा बढीमा १० प्रतिशतका दरले मात्र परिवर्तन गर्न सक्नेछन्, निर्देशनमा भनिएको छ ।गत असोजको तुलनामा कात्तिकमा बैंक तथा वित्तीय संस्थाले २५ देखि ३० प्रतिशतसम्म ब्याजदर बढाएकाले नियमन गर्नुपरेको राष्ट्र बैंकका डेपुटी गभर्नर बमबहादुर मिश्रले बताए । बैंकहरू ब्याजदरको अस्वस्थ प्रतिस्पर्धामा उत्रिए । यसले वित्तीय स्थायित्वमा खलल पुग्यो, उनले भने, यसकारण पनि नियमन बढाउनुपर्ने अवस्था आयो ।निर्देशनअनुसार बैंकहरूले यही कात्तिकका लागि प्रकाशन गरेको ब्याजदर गत असोजको तुलनामा १० प्रतिशतभन्दा बढी भएको अवस्थामा रद्द गरेर पुनः प्रकाशन गर्नुपर्ने मिश्रको भनाइ छ । यसअनुसार कात्तिकका लागि प्रकाशन भइसकेको ब्याजदरमा समेत संशोधन गरी बुधबार (कात्तिक ३) सम्म प्रकाशन गरिसक्नुपर्नेछ । बैंक तथा वित्तीय संस्थाले २०७८ कात्तिक महिनाका लागि प्रकाशन भइसकेको ब्याजदरमा समेत संशोधन गरी २०७८ कात्तिक ३ भित्र आफ्नो वेबसाइटमार्फत सार्वजनिक गरी सोही मितिबाट लागू गर्नुपर्नेछ, निर्देशनमा भनिएको छ, यस्तो ब्याजदर २०७८ कात्तिक ५ भित्र दैनिक पत्रिकामा समेत प्रकाशन गर्नुपर्नेछ ।बैंक तथा वित्तीय संस्थाले संस्थागत मुद्दती निक्षेपमा प्रदान गर्ने ब्याजदर सर्वसाधारणलाई भन्दा एक प्रतिशत कम हुनुपर्नेछ । संस्थागत मुद्दती निक्षेप (बोलकबोलमा समेत) मा प्रकाशन गरिने अधिकतम ब्याजदर सर्वसाधारणलाई मुद्दती निक्षेपमा प्रदान गरिने अधिकतम ब्याजदरभन्दा कम्तीमा एक प्रतिशत बिन्दुले कम हुनुपर्नेछ, परिपत्रमा भनिएको छ ।यही कात्तिकदेखि लागू हुने गरी बैंकहरूको मुद्दती निक्षेपको ब्याजदर ११ प्रतिशतभन्दा बढी पुगेको छ । सोही अनुपातमा बैंकहरूले साधारण बचतको ब्याजदर पनि बढाएका छन् । ब्याजदर वृद्धिमा बैंकहरू निक्षेप खोसाखोस गर्ने अस्वस्थ प्रतिस्पर्धामा उत्रिएपछि राष्ट्र बैंकले हस्तक्षेप गरेको हो । तरलता अभावको संकट तत्काल समाधान हुने सम्भावना नदेखिएपछि बैंक तथा वित्तीय संस्थाले हरेक महिना ब्याजदर बढाइरहेका छन् । हरेक महिना उच्च दरले ब्याजदर बढ्दा धेरै माथि पुग्ने भएकाले हस्तक्षेप गर्नुपरेको राष्ट्र बैंकले जनाएको छ ।"
दुई महिनामै २१५ प्रतिशत घट्यो सेयर,"काठमाडौं (कास) गत भदौ २ मा सेयर कारोबार मापक नेप्से परिसूचक हालसम्मकै उच्च अंक ३ हजार १ सय ९८ मा पुग्यो । त्यसयता घट्दै गएको बजार दुई महिनापछि (कात्तिक २ मा) २ हजार ५ सय १० अंकमा ओर्लिएको छ । यस अवधिमा नेप्से उच्च अंकबाट २१५ प्रतिशत घटिसकेको छ । परिसूचकसँगै दैनिक कारोबार रकममा पनि कमी आएको छ । यसअघि गत साउन ३१ मा २१ अर्ब ६४ करोड रुपैयाँको सेयर किनबेच भएको थियो । हाल ३४ अर्बमा खुम्चिने गरेको छ । यसअनुसार मंगलबार कुल ३ अर्ब ७८ करोडको कारोबार भयो । दुई महिनाको अवधिमा लगानीकर्ताको सम्पत्तिको मूल्य कुल बजार पुँजीकरण ९ खर्ब रुपैयाँ घटेको छ । यसअघि कुल बजार पुँजीकरण ४४ खर्ब रुपैयाँसम्म पुगेको थियो । पुँजीकरण हाल ३५ खर्बमा खुम्चिएको छ । पछिल्लो समय बजार घट्नुको मुख्य कारण नै बैंकहरूले गरेको ब्याजदर वृद्धि रहेको सेयर विश्लेषक रवीन्द्र भट्टराई बताउँछन् । ब्याजदरले खालि ऋणीलाई मात्रै असर पार्ने होइन, बैंकमा पैसा भएकाहरूले पनि झिकेर लगानी गर्न चाहँदैनन् । यसले खरिद पक्षलाई कमजोर बनाउँछ ।त्यसअघि राष्ट्र बैंकले ल्याएको सेयर कर्जामा ४ र १२ करोडको सीमा र हाल ब्याजदरले असर पारेको उनले प्रस्ट्याए । मौद्रिक नीतिमार्फत राष्ट्र बैंकले सेयर धितोमा सेयर खरिदका लागि एक व्यक्ति वा संस्थाले बढीमा १२ करोड रुपैयाँसम्म ऋण पाउने र एक बैंक वा वित्तीय संस्थाबाट ४ करोडसम्म मात्रै पाउने गरी सीमा तोकिदिएको थियो । सीमाभन्दा बढी ऋण लिएकालाई घटाउन एक वर्षको समयसीमा दिइएको छ ।कतिपयले दसैंपछि लगानीयोग्य रकममा सहजता आउने र ब्याजदर घट्ने अनुमान गरेका थिए । तर दसैंपछि ब्याजदर थप बढेपछि बजारलाई असर पारेको भट्टराईको भनाइ छ । यसरी बजार घट्दा जलविद्युत् र फाइनान्स उपसमूहका लगानीकर्ताले सबैभन्दा धेरै गुमाएका छन् । दुई महिनाको अवधिमा जलविद्युत् र फाइनान्स उपसमूहको सूचक ३४ प्रतिशत घटेको छ । बैंकिङ उपसमूह अरूभन्दा कम घटेको छ ।"
वर्षाले अत्यावश्यक सेवा अवरुद्ध,"काठमाडौं (कास) आइतबारदेखिको निरन्तर वर्षाले देशका विभिन्न स्थानमा बाढीपहिरो जाँदा सडक, सञ्चार, विद्युत्, खानेपानीलगायतका पूर्वाधारमा क्षति भएको छ । मंगलबार बेलुकासम्मको विवरणअनुसार सबैभन्दा धेरै भौतिक क्षति सुदूरपश्चिम प्रदेशमा भएको छ । सुदूरपश्चिमका ७ वटा पहाडी जिल्लामा विद्युत् र सञ्चार सेवा पूर्ण रुपमा अवरुद्ध छ । कैलालीको खानीडाँडामा रुख ढलेर अत्तरियाबलाँच १३२ केभी प्रसारणलाइनमा क्षति पुगेको छ । प्रसारणलाइनसँगै बिछ्याइएको अप्टिकल फाइबरमा पनि क्षति पुग्दा बझाङ, बाजुरा, डोटी, अछाम, दार्चुला र बैतडीमा सञ्चार सेवा अवरुद्ध भएको छ । सोमबार बेलुकादेखि पहाडी जिल्लामा सेवा अवरुद्ध भएको नेपाल टेलिकम सुदूरपश्चिम क्षेत्रीय निर्देशनालयका सिनियर इन्जिनियर घनश्याम पाठकले जानकारी दिए । प्रसारणलाइन अवरुद्ध भएपछि ३० मेगावाट उत्पादन क्षमताको चमेलिया जलविद्युत् आयोजनाको बिजुली राष्ट्रिय प्रणालीमा जोडिन सकेको छैन । चमेलियाबाट उत्पादित विद्युत् दार्चुलाको सदरमुकाम खलंगा जोड्ने ३३ केभी प्रसारणलाइन पनि अवरुद्ध भएको छ । उक्त प्रसारणलाइनअन्तर्गत बरमुढे क्षेत्रमा तीनवटा पोल ढलेको नेपाल विद्युत् प्राधिकरणले जनाएको छ । उत्पादनतर्फ इलाम, पाँचथर र ताप्लेजुङमा रहेका निजी क्षेत्रबाट सञ्चालित जलविद्युत् आयोजना पनि अवरुद्ध बनेको प्राधिकरणका प्रवक्ता सुरेशबहादुर भट्टराईले जानकारी दिए । प्रसारणतर्फ अत्तरियाबलाँच १३२ केभी प्रसारणलाइन र ११ केभी क्षमता थुप्रै प्रसारणलाइनमा क्षति पुगेको छ । वितरणतर्फ भने समस्या देखिएलगत्तै मर्मतसम्भार भइरहेको उनले बताए । बाढीपहिरोकै कारण वाग्मती, गण्डकी, कर्णाली र सुदूरपश्चिमका विभिन्न १० मुख्य राजमार्ग अवरुद्ध भएका छन् । जसका कारण सिन्धुली, म्याग्दी, दैलेख, जुम्ला, कैलाली, डोटी, अछाम, बझाङ र बाजुरालगायतमा यातायात प्रभावित बनेको गृह मन्त्रालयले जनाएको छ । बैतडीको खोड्पेदेखि बझाङ जोड्ने जयपृथ्वी राजमार्ग, बैतडीको सतबाजदेखि दार्चुला जोड्ने महाकाली राजमार्ग र धनगढीडडेलधुरा सडक अवरुद्ध भएको छ । यो सडकखण्डको भासुभीरसहजपुर र फल्टुडेमा पहिरो खसेको सुदूरपश्चिम ट्राफिक प्रहरी प्रमुख वामदेव गौतमले बताए । कर्णाली राजमार्ग पनि अवरुद्ध बनेको छ । सिन्धुलीको सुनकोसी२ कमेरेफाँटमा लेदोका कारण बीपी राजमार्ग अवरुद्ध बनेको छ । जुम्लाको सुन्दरी२ र ४ मा पहिरो खस्दा नाग्मामुगु सडक अवरुद्ध भएको छ । कैलालीको चुरे५ भासुभीर र डोटीको जोरायल१ मा पहिरोले भीमदत्त राजमार्ग अवरुद्ध पारेको छ । अछामको चौरपाटी६, बुनिभावरमा गएको पहिरोले चौखुट्टेबाजुराअछाम सडक खण्ड बन्द भएको छ । सडक खुलाउन सेना, प्रहरी र सडक विभागको टोली खटाइएको गृह प्रवक्ता फणीन्द्रमणि पोखरेलले बताए । धेरै क्षति पुगेका ठाउँमा पनि छिट्टै मर्मत गरी आवागमन पुनः सञ्चालन गराउन समन्वय भइरहेको छ, उनले भने ।अविरल वर्षाका कारण सुनसरीको दुहवीस्थित विद्युत् प्राधिकरणको सबस्टेसन डुबानमा परेको छ । सबस्टेसन डुबानमा परेपछि प्रदेश १ मा विद्युत् लाइन काटिएको प्राधिकरणका कार्यकारी निर्देशक कुलमान घिसिङले बताए ।"
कुशीनगर विमानस्थल यसै साता सञ्चालन,"नयाँदिल्ली (कास) बौद्ध धर्मावलम्बीलाई लक्ष्य गरी निर्माण गरिएको कुशीनगर अन्तर्राष्ट्रिय विमानस्थल यसै साताबाट सञ्चालनमा आउँदै छ । भारतको उत्तर प्रदेशमा निर्मित उक्त विमानस्थलको भारतीय प्रधानमन्त्री नरेन्द्र मोदीले उद्घाटन गर्दै छन् । भैरहवामा बौद्ध धर्मावलम्बीलाई लक्ष्य गरेर नेपालले बनाइरहेको गौतम बुद्ध अन्तर्राष्ट्रिय विमानस्थलको निर्माण अन्तिम चरणमा रहेका बेला सोही उद्देश्य लिएर भारतले बनाएको विमानस्थल त्यसअघि नै सञ्चालनमा आउन लागेको हो । भारतले उक्त विमानस्थलका माध्यमबाट भारत आउने पर्यटकमा २० प्रतिशत वृद्धि हुने आकलन गरेको छ । श्रीलंका, जापान, ताइवान, दक्षिण कोरिया, चीन, थाइल्यान्ड र सिंगापुरबाट आउने बौद्ध धर्मावलम्बीलाई यो विमानस्थलका माध्यमबाट थप आकर्षित गर्न सकिने अनुमान छ । विमानस्थलको निर्माणमा भारु २ सय ६० करोड खर्च भएको जनाइएको छ । विमानस्थल उद्घाटन समारोहका लागि दिल्लीस्थित नेपाली दूतावाससहित दर्जनौं नियोगलाई निम्त्याइएको छ । नेपाली राजदूत नीलाम्बर आचार्य भने बुधबार दिल्लीमा आफ्नो अवधि पूरा गरेर काठमाडौं फर्किने कार्यक्रम रहेकाले उनी त्यहाँ सहभागी हुनेछैनन् । दूतावासका पोलिटिकल कन्सुलर आनन्दप्रसाद शर्मा कार्यक्रममा सहभागी हुनेछन् ।"
२२ यार्डमा वसन्तको २२ वर्ष,"(काठमाडौं)  वसन्त रेग्मी निकै फरासिला छन् । त्यसैले उनको सबैसँग राम्रो सम्बन्ध छ । टिमका साथी हुन् वा प्रशिक्षण टोली, वसन्तलाई हेर्ने सबैको फरक दृष्टिकोण हुन सक्ला । तर व्यवहारमा उनी सबैका प्रिय छन् । कारण उनी मिजासिलो त्यत्तिकै छन् । साँझ पर्दै गएपछि रसिला पनि हुन्छन् । नेपाली क्रिकेट टिम छिन्नभिन्न जस्तै छ, गुटउपगुटले भरिएको छ । वसन्तको भने सबैसँग एकखाले सम्बन्ध छ । त्यो भनेको कसैसँग नराम्रो पनि होइन, एकदमै राम्रो पनि होइन । उनी त्यही भएर स्पष्टसँग भन्छन्, म कुनै कित्तामा छैन । हुन त उनी नेपालको टोलीमा नपरेकै दुई वर्षभन्दा बढी भइसक्यो । उनलाई यसमा खासै ठूलो दुखेसो छैन । मभन्दा राम्रो गर्छन् भने उनीहरूले मौका पाउनुपर्छ, वसन्त यही भन्दै विगत पन्छाउन खोज्छन् । कसैले पनि आफूले आफूलाई राष्ट्रिय टोलीबाहिर रहेको सोच्दैनन् । टिमदेखि बाहिर होइन, टिममै छु भन्ने उनको सोच छ । उनी भन्छन्, नेपाली टोलीको १८ मा, १४ वा १२ खेलाडीमै किन नहोस् या बन्द प्रशिक्षणमै मात्र किन नहोस् । जहिल्यै पनि टिमको राम्रोका लागि सोच्छु । टिमलाई जुनै पनि बेला मेरो सल्लाह चाहियो भने त्यो दिने गर्छु ।यसो भनिरहँदा उनी नेपाली टोलीको माहोल मिस गरिरहेको भाव पनि पोख्छन् । आफ्नो स्थानमा नयाँ खेलाडीले कस्तो गरिरहेका छन्, त्यो हेर्ने र उनीहरूले सल्लाह मागे सधैं दिने वसन्त सुनाउँछन् । प्लेइङ ११ मा खेल्न पाइनँ भने जहिल्यै पनि टिमलाई मिस गरेको अनुभव हुन्छ, मिस गर्नेबित्तिकै मैले टिमलाई समर्थन नगर्ने भन्ने हुँदैन, टिमबाहिर रहँदाको पीडा पोख्छन् उनी ।वसन्तलाई एउटा यस्तो माहोलले यो स्थितिमा पुर्याइदियो कि । सन् २०१९ को अक्टोबरमा नेपाली टोली ओमानमा पाँच राष्ट्रसम्मिलित ट्वान्टी२० प्रतियोगिता खेल्न जाँदै थियो । वसन्तको नाम अन्तिम सूचीमा थिएन । २००६ देखि राष्ट्रिय टोलीबाट खेल्न थालेयता उनलाई पहिलोपल्ट टोलीबाट हटाइएको थियो । उनले त्यसयता नेपाली टोलीमा पुनरागमनको प्रयास गरिरहेका छन्, तर सफल हुन सकेका छैनन् । सन् २०१९ को जुलाईमा नेपालले यूएईसँग दुबईमा तीन एकदिवसीय अन्तर्राष्ट्रिय शृंखला खेलेको थियो । उनी पहिलो खेलपछि ड्रप भएका थिए । त्यहींदेखि नेपालका तत्कालीन ब्याटिङ प्रशिक्षक उमेश पटवालसँग वसन्तको सम्बन्ध चिसिएको थियो । पटवाल उनको फिटनेसमा समस्या देख्थे, वसन्त भने पटवालको बोल्ने र प्रशिक्षण शैलीमै । पटवालको ८ महिने कार्यकालमा ओमान भ्रमण पनि थियो, जहाँबाट वसन्तका लागि राष्ट्रिय टोलीको ढोका साँघुरिँदै लगभग बन्दको स्थितिमा पुगेको हो । त्यो मेरा लागि दुःखद क्षण थियो । म निकै भावुक भएको थिएँ, किनभने मैले राम्रो गर्दागर्दै पनि बाहिर भएँ । त्यसपछि पनि मैले मिहिनेत गरिरहेको थिएँ, तर त्यही व्यक्तिका कारण म टिममा आवद्ध हुन सकिनँ । त्यो कुरा सम्झिँदा मलाई अहिले पनि नराम्रो अनुभव हुन्छ, वसन्त पटवालतर्फ इंगित हुन खोजे पनि बेनामे दोष थोपार्दै भन्छन्, एकजना व्यक्ति, जसका कारण म आज यहाँ छु । उमेरसँग उनलाई मतलब छैन । ३५ वर्षका भइसके । यो उमेरमा पनि अरू खेलाडीभन्दा राम्रो गर्न सके टोलीमा फर्किने सम्भावना छ, उनले भने, राम्रो गर्न सकिएन भने फर्किने कुनै सम्भावना नै छैन भन्ने बुझेको छु ।म योग्य छैन भने मलाई टिममा नराख्नू भन्दै आएको छु । तर मलाई निकाल्नुको एउटै कारण दिए पुग्छ ? उनले प्रश्न गरे ।सन् २००० मा पाकिस्तानको कराँची, क्वेटामा भएको यू१७ एसिया कप उनले खेलेको पहिलो अन्तर्राष्ट्रिय प्रतियोगिता हो । त्यसको आधारमा उनले अन्तर्राष्ट्रिय क्रिकेट खेल्न थालेको नै २२ वर्ष छोइसकेको छ । अर्थात् वसन्तले २२ यार्डमा २२ वसन्त बिताइसकेका छन् । यू१७ एसिया कपमा नेपालले एक खेलमात्र जितेको थियो, त्यही जितेको खेल (बहराइनसँग) मा उनी प्लेयर अफ द म्याच भएका थिए । घरेलु क्रिकेट भने उनले त्योभन्दा अघि नै खेल्दै आएका थिए । नेपालले २०१८ को विश्वकप छनोटबाट एकदिवसीय अन्तर्राष्ट्रिय मान्यता पाउनुअघिको एक दशक नेपाली क्रिकेट यी देव्रेहाते स्पिनरवरिपरि मजाले घुमेको छ । उनी विश्व क्रिकेट लिगको डिभिजन संरचनामा १ सय विकेट पूरा गर्ने विश्वका एक्लो बलर हुन् । २०१२ को विश्व क्रिकेट लिग डिभिजन ४ मा उनले मलेसियामा ६ खेलमा २१ विकेट लिएका थिए, जुन नेपाली खेलाडीको अर्को कीर्तिमान हो । अमेरिकाविरुद्धको राउन्ड रोबिन र फाइनलमा गरी उनले दुवै खेलमा ५५ विकेट लिएका थिए । उनलाई त्यही अमेरिका अहिले कर्मथलो जस्तै भएको छ । अमेरिकामा हालै माइनर लिग सुरु भएको थियो, जुन त्यहाँको ठूलो लिगमा पर्छ । अमेरिका क्रिकेट संघले पहिलोपल्ट सुरु गरेको यो लिग खेलेर वसन्त एभरेस्ट प्रिमियर लिग (ईपीएल) खेल्न नेपाल आएका थिए । यो राम्रो लिग हो, टेस्ट राष्ट्रका खेलाडीहरू पनि आएर खेल्छन् । एउटै टिममा ११ जना टेस्ट राष्ट्रका खेलाडी पनि थिए । त्यहाँ खेल्दा राम्रो खेलाडीसँग खेल्ने मौका पाइन्छ, पछिल्ला केही महिना अमेरिकामा खेल्दाको उनले अनुभव सुनाए । नेपालका पूर्वप्रशिक्षक पुबुदु दासानायके पनि माइनर लिगकै एउटा टोलीका प्रशिक्षक थिए । माइनर लिग वसन्तले हलिउड मास्टर ब्लास्टर्सबाट खेलेका हुन् । उनको टिमले राम्रो प्रदर्शन गर्न सकेन । १५ खेलमा २ खेलमात्र उनको टोलीले जितेको थियो । आफ्नो प्रदर्शन उनी औसतमात्र भएको मान्छन् । उत्कृष्ट थिएन, तर राम्रो थियो, उनी माइनर लिग खेल्छु भनेर अमेरिका गएका थिएनन् । हस्टन प्रिमियर लिग खेल्न गएका थिए । त्यो उनकै टोलीले जितेको थियो । अर्को एक महिना उनले त्यहाँको स्थानीय म्याच खेले । त्यसपछि एलए ओपन नेपाली राइनोज अलस्टारबाट खेले । एलए ओपनमा राम्रो प्रदर्शन भइरहेको समयमा तिघ्रा फर्किएकाले आफूले प्रतियोगिता छाड्नुपरेको उनी बताउँछन् ।सन् २०१६ मा नेपाली राइनोजबाट खेलेयता उनी अमेरिका गएर खेल्न लागेका हुन् । ईपीएल खेल्न उनी अमेरिकाबाट आइपुगेका थिए । पहिलो दुई खेल गुमाएका उनले त्यसपछिका तीन खेलमा १ विकेटमात्र लिन सके । आफ्नो प्रदर्शन राम्रो हुन नसकेकामा उनी निकै दुःखी छन् । उनी मंगलबार पुनः अमेरिका लागेका छन् । अहिले म बाहिर नै हुन्छु धेरै, अमेरिकामै पनि खेलिरहेको छु । त्यसको मतलब म बाहिर बस्ने नै होइन, नेपाल आउँदा खेलिरहन्छु, आफूले जानेको कुरा अरूलाई बाँड्ने सोच राख्ने उनी भन्छन्, आफूले जति जानेको छ, त्यो बाँड्न सक्यो भने एउटा खेलाडीका रूपमा उसको कर्म पूरा हुन्छ जस्तो लाग्छ । अबको उनको उद्देश्य जतिसक्यो देशका लागि योगदान दिने, राम्रो खेल्ने प्रयास गर्ने तथा क्रिकेट नै खेल्न छाडियो भने पनि कुनै न कुनै माहोलबाट योगदान दिने रहेको छ । वसन्तले देशका लागि खेलिरहने जनाउँदा उनका लागि अब त्यो माहोल बन्ने सम्भावना कमै देखिन्छ । धेरै पटक बलले होस् वा ब्याटबाट हारको मुखमा पुगेको नेपाललाई जित दिलाएर उद्दार गरेका नेपाली क्रिकेटका क्राइसिस म्यान अहिले आफैं संकटमा छन्, नेपाली टोलीसँग अब आफ्नो भविष्य के हुन्छ भनेर । निश्चय पनि एउटा खेलाडी भएकाले राष्ट्रिय टोलीबाट खेल्नुपर्छ भन्ने सोच सधैं रहिरहने उनी जनाउँछन् । उनको अमेरिका आउनेजाने चलिरहेको छ । नेपालमा होस् या अमेरिका, उनी आफ्नो खेलमा मात्र केन्द्रित भएको दाबी गर्छन् । छनोट समितिमा जो हुनुहुन्छ उहाँहरूले म खेल्न योग्य छ कि छैन भनेर हेर्ने हो । त्योबाहेक मैले सोचेर केही हुन्न, नेपालबाट पुनः खेल्ने सम्भावना खोज्दा उनी स्पष्ट विचार राख्छन् । अन्तर्राष्ट्रिय क्रिकेट परिषद् (आईसीसी) ले अमेरिकी क्रिकेटमा ठूलो लगानी गरिरहेको छ, त्यसैले उनी अमेरिकामा स्थापित हुन खोजिरहेका त होइनन् ? त्यस्तो केही पनि होइन । अमेरिकामा म खेल्नै गएको हो, नेपालबाट कल आउनेबित्तिकै राष्ट्रिय टोलीका लागि खेल्न आउन उनमा हतारो देखिन्छ । नेपाली टोलीमा पुनरागमन गर्न कल आउनुपर्यो अनि प्रशिक्षणमा राम्रो गर्नुपर्यो तर कल कहिले आउँछ त ? उनको सिधा उत्तर थियो, त्यो छनोट समितिलाई नै थाहा हुन्छ ।"
बंगलादेशको सम्भावना जीवितै,"स्कटल्यान्डको बलियो सम्भावनारिची बेरिङटनले ७० रन बनाएपछि स्कटल्यान्डले मंगलबार पहिलो खेलमा पपुवा न्युगिनी (पीएनजी) लाई १७ रनले पराजित गरी लगातार दोस्रो जित हात पारेको थियो । स्कटल्यान्डले आफ्नो पहिलो खेलमा आइतबार बंगलादेशलाई स्तब्ध पारेको थियो । बेरिङ्टन र म्याथ्यु क्रसले तेस्रो विकेटमा ९२ रनको साझेदारी गरेपछि टस जितेर ब्याटिङ गरेको स्कटल्यान्डले ९ विकेट गुमाई १ सय ६५ रनको योगफल बनायो । क्रसले ४५ रन बनाए । तीव्र गतिका बलर जोस डेभीले आफ्नो खेलजीवनकै उत्कृष्ट प्रदर्शन गर्नेक्रममा १८ रन खर्चेर ४ विकेट लिएपछि पीएनजी १९३ ओभरमा १ सय ४८ रनमा अलआउट भयो । नोर्भन भानुआले ३७ बलमा ४७ रन बनाए पनि पीएनजीलाई जित दिलाउन सकेनन् । एक वा दुई राम्रो साझेदारीले ट्वान्टी२० मा राम्रो योगफल बनाउँछ । बेरिङ्टन र क्रसले आज असाधारण खेले, स्कटल्यान्डका कप्तान केयल कोएट्जरले भने, बेरिङ्टन निश्चय पनि खेलका नायक थिए । उनले पछिल्लो महिनादेखि नै एकरुपको प्रदर्शन देखाउँदै आएका छन् ।भानुआ र किप्लिन डोरिगाले सातौं विकेटमा २९ बलमा ५३ रन जोड्दै स्कटल्यान्डलाई डर नदेखाएका होइनन् । डेभीले भानुआलाई आउट गरेपछि पीएनजीको सम्भावना सकिएको थियो । डोरिगाले १८ रन बनाए । बेरिङ्टनले आक्रामक ब्याटिङ गर्दै स्कटल्यान्डको २६२ को स्थिति सुधारेका थिए भने डेभीको बलमा उत्कृष्ट क्याच लिँदै सिमाने अटाईलाई २ रनमा पेभेलियन पठाएका थिए । बेरिङ्टनले ४९ बलको इनिङ्समा ३ छक्का र ६ चौका प्रहार गरे । चौका प्रहार गर्दै उनले ट्वान्टी२० मा आफ्नो छैटौं अर्धशतक पूरा गरेका थिए । पीएनजीले अन्तिम दुई ओभरमा १५ रन खर्चेर ६ विकेट लिएको थियो, त्यसमा बेरिङ्टनको महत्त्वपूर्ण विकेट पनि थियो । तर स्कटल्यान्डले ट्वान्टी२० विश्वकपमा आफ्नो उच्च स्कोर बनाएको थियो । २०१६ मा अफगानिस्तानविरुद्ध १ सय ५६ रन बनाउनु टोलीको यसअघिको उच्च स्कोर थियो । देव्रेहाते तीव्र गतिका बलर काबुआ मोरआले ४ ओभरमा ३१ रन खर्चेर ४ विकेट लिए, त्यसमध्ये तीन विकेट उनले अन्तिम ओभरमा लिए । अर्का सिमर चाड सोपरले ४ ओभरमा २४ रन खर्चेर ३ विकेट लिए ।"
करातेमा रम्दै बालबालिका,"(रौतहट)  चन्द्रपुर नगरपालिकाका बालबालिकाको कराते खेलप्रति लगाव बढ्दो छ । उनीहरू सितोरिया करातेका प्रशिक्षणमा अहिले ब्यस्त छन् । चन्द्रपुर४ स्थित तुलसीलाल कभर्डहलमा चन्द्रपुरका एक सय बढी बालबालिका र किशोरकिशोरी बिहानबेलुका कराते प्रशिक्षण लिन्छन् । यस खेलप्रति उनीहरूको रुचि बढ्दो छ । उनीहरू करातेमा अब्बल बन्न मिहिनेत गरिरहेका छन् । चन्द्रपुर४ की १० वर्षीया किमस लामा बिहानै कभर्डहल पुग्छिन् । उनी साथीसँग मिलेर झन्डै एक घण्टा बढी समय करातेको प्रशिक्षण गर्छन् । कक्षा ३ मा अध्ययनरत किसम प्रशिक्षण सकेर विद्यालय जान हतारिन्छन् । कराते सिकेर राम्रो खेलाडी बन्छु, उनले सुनाइन्, अहिले सानै छु । कराते खेललाई निरन्तरता दिन्छु । उनले बुबाआमाको साथ सहयोगले कराते सिक्न आएको बताइन् । चन्द्रपुरमा १ सय बढी खेलाडी प्रशिक्षणमा छन् । गैंडाटारमा ४० र सन्तपुरमा ४५ जनाले प्रशिक्षण लिइरहेका छन् । उनीहरू सबै प्रशिक्षण सकेर विद्यालय जान्छन् । सुरुमा १० बालबालिकामात्र थिए । अहिले सयको हाराहारीमा पुगेको छ । पछिल्लो १० बर्षयता चन्द्रनिगाहपुर क्षेत्रमा कराते र फुटबलप्रति बालबालिकाको मोह बढ्दो छ । फुटबलमा पनि ६० भन्दा बढी बालबालिका दिनहुँ प्रशिक्षण गर्न शेरबहादुर दर्लामी खेल मैदान पुग्छन् । करातेका प्रशिक्षक अशोक पहाडी करातेप्रति बालबालिका र किशोरकिशोरीको मोह बढेको देख्दा खुसी लागेको बताउँछन् । डेढ दशकदेखि उनले निःशुल्क रूपमा प्रशिक्षण दिइरहेका छन् ।कराते सिक्नकै लागि चन्द्रपुर नगरपालिका४ वडाको आर्थिक सहयोगमा २ लाख ५० हजारमा म्याट खरिद गरिएको छ । लामो समयदेखि कराते खेललाई निरन्तरता दिइरहेको छु, प्रशिक्षक पहाडीले गुनासोसहित भने, राज्यबाट अहिलेसम्म केही सहयोग भएको छैन । तलबभत्ता कुनै सुविधा छैन । पहाडीले चन्द्रनिगाहपुरमा करातेको प्रतियोगिता पनि गराउँदै आएका छन् । काठमाडौमा सम्पन्न उपराष्ट्रपति कप राष्ट्रिय चिल्ड्रेन कराते प्रतियोगितामा प्रदेश २ बाट चन्द्रपुर ४ की ११ वर्षीया सुप्रिया पोख्रेलले कांस्य पदक जितेकी थिइन् । उनीबाहेक बिबिका श्रेष्ठ, कुन्साङ डोल्मा लामाले पनि कांस्य पदक जितेका थिए । सुप्रिया आमाबुवा हरिबाबु र सीता पोखरेलको सहयोगले करातेप्रति हौसिएकी हुन । प्रशिक्षक पहाडीले बिहान बेलुका नियमित प्रशिक्षण दिइरहेका छन् । जिल्लामा राष्ट्रिय खेलकुद परिषदको प्रशिक्षक नभए पनि उनले प्रशिक्षण दिएका खेलाडीले प्रदेश २ मै उत्कृष्ट प्रदर्शन गर्दै आएको छ । २०५८ सालबाट चन्द्रनिगाहपुर र सन्तपुर, गैंडाटारमा नियमित प्रशिक्षण दिने गरेका हुन् । जिल्लामा पहिलेदेखि नै राष्ट्रिय खेलकुद परिषदको प्रशिक्षक नभएको पहाडीले बताए ।"
युवा टोली ताजकिस्तानतिर,"काठमाडौं (कास) ताजकिस्तानमा हुने एएफसी यू२३ एसियन कप छनोट खेल्न नेपाली युवा फुटबल टोली मंगलबार त्यसतर्फ गएको छ । नेपालले शुक्रबार इन्डोनेसियाको यू२३ टोलीसँग मैत्रीपूर्ण खेल खेल्नेछ । नेपालका प्रशिक्षक बालगोपाल महर्जनले प्रतियोगिताका लागि आइतबार साफ च्याम्पियनसिपको उपविजेता टोलीबाट ६ खेलाडी समावेश गर्दै २३ सदस्यीय टोली घोषणा गरेका थिए । उनले उत्कृृष्ट पाँच उपविजेताभित्र पर्दै सन् २०२३ मा उज्वेकिस्तानमा हुने एएफसी यू२३ एसियन कपको लक्ष्य बनाएको बताएका छन् । समूह बी मा रहेको नेपालले कात्तिक ८ मा इरान, कात्तिक ११ मा आयोजक ताजकिस्तान र कात्तिक १४ मा लेवनानसँग खेल्नेछ । छनोट चरणमा ११ समूह छन् । प्रत्येक समूहको शीर्ष टोलीका साथै उत्कृष्ट ५ उपविजेतासहित १६ टोली सन् २०२३ मा उज्वेकिस्तानमा हुने एएफसी यू२३ एसियन कपमा छनोट हुनेछन् ।"
मेयर कप भेट्रान्समा २१ टिम,"काठमाडौं (कास) दशरथ रंगशालामा कात्तिक ६ देखि हुने मेयर कप भेट्रान्स फुटबल प्रतियोगिताको मंगलबार खेल तालिका सार्वजनिक गरिएको छ । ४० वर्षभन्दा माथिका खेलाडीले भाग लिने प्रतियोगितामा २१ टिमले भाग लिने आयोजक फुटबलर्स मिसन टुगेदरले जनाएको छ । सहभागी टोलीलाई सात समूहमा विभाजन गरिएको छ । समूह ए मा नेपाल आर्मी भेट्रान्स, फुटबल फेलोसिप र फर्पिङ स्पोर्टस, समूह बी मा एनआरटी, भनीमण्डल भेट्रानस र वीआर बदर्स, समूह सी मा फ्रेन्ड्स क्लब, एसएनकेसी र बौद्ध भेट्रान्स रहेका छन् । त्यस्तै समूह डी खुमल भेट्रान्स, ललितपुर वडा १४, साइनिङ सन, समूह ई मा काभ्रे भेट्रान्स, हेटौंडा महानगर टिम र झापा एफसी, समूह एफ चितवन भेट्रान्स, चितवन पश्चिम, बुटवल महानगर सिटी तथा समूह जी मा झम्सिखेल, श्रीकुमारी क्लब र पोखरा भेट्रान्स रहेका छन् । कात्तिक १६ सम्म चल्ने प्रतियोगिताको कात्तिक ६ को उद्घाटन खेलमा आर्मी भेट्रान्सले फुटबल फेलोसिपसँग प्रतिस्पर्धा गर्नेछ । सोही दिन अन्य दुई खेल हुनेछ ।"

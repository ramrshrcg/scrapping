शीर्षक,विवरण
चकमन्न छ फुन्चोलिङ भारतभुटान सीमा पर्खाल बन्दै,"तर, यही क्रम पनि दुई वर्षयता बन्द छ । फुन्चोलिङमा कोरोना संक्रमणको अत्यास देखाउँदै सबै प्रकारका चहलपहलमा बन्देज लगाइए पनि यही बिन्दुबाट पासाखा नाकामा पर्ने एसियन राजमार्गको भारतभुटान सम्पर्क बिन्दुसम्मैको दशगजा क्षेत्रमा भुटानले पक्की पर्खाल लगाउने काम यतिखेर जारी छ । हामी दिनहुँ २५ भन्दा बढी कामदार यहाँ खटिएका छौं, पासाखामा बन्दै गरेको छोटी भन्सारसम्मै यो पर्खाल लाग्ने जनाइएको छ, पर्खाल बनाउने काममा खटिएका एक नेपालीभाषीले भने, अरू के, किन र कुन कारणले यहाँ काम भइरहेको छ, हामीलाई जानकारी छैन । तर स्थानीय जानकारका अनुसार, भारतभुटानको झन्डै ७ सय किलोमिटर लामो बोर्डरमध्ये सहरहरू जोडिने सबै सीमावर्ती बिन्दुमा यसैगरी ठूला पर्खाल लगाइने भएको छ । साम्ची, सुखा, गेलेफु, सामेजोङ्खरसहितका सहर जोडिने भारतभुटानका सीमावर्ती बिन्दुमा समेत पर्खालहरू निर्माण हुने क्रम जारी छ । फुन्चोलिङदेखि पासाखा बिन्दुसम्मका द्विदेशीय ६९७४ पिलरका माझ तत्काल पर्खाल निर्माण गरिँदै छ । जयगाउँफुन्चोलिङबीचको दशगजामा पनि भुटानी पर्खालतिर लहरै सीसी क्यामेरा र निगरानीमा सुरक्षाकर्मी परिचालन गरिएको छ । बेलुका ७ बजे चकमन्न भइसक्ने जयागाउँमा आउने जोकोही पर्यटक वा आगन्तुकका बारे स्थानीय होटल वा बासिन्दाले रेकर्ड राखेको हुनुपर्ने तथा रातमा कुनै पनि बेला प्रहरी चेकजाँच हुन सक्ने सुरक्षाको कडाइ प्रबन्ध गरिएको छ । फुन्चोलिङजयगाउँ अहिले झन्डै मृतसहरका रूपमा चिनिन थालेको छ, स्थानीय जयगाउँ समाज कल्याण संघका सभापतिसमेत रहेका पत्रकार कटुवालले भने, यहाँबाट कतिपय व्यापारव्यवसायका परिवार विस्थापित हुन थालिसकेका छन् । उसो त, फुन्चोलिङलाई ओझेलमा पार्ने गरी भारत र भुटानको सीमावर्ती बिन्दु पासाखा क्षेत्रमा मात्रै भुटानले ५० भन्दा बढी ठूला उद्योग सञ्चालनमा ल्याइसकेको छ । त्यहाँबाट सिमेन्ट, क्लिंकर, जस्तापाता, निर्माण सामग्रीको उत्पादनपैठारी हुन थालिसकेको छ । भारतभुटानबंगलादेश जोड्ने एसियन हाइवेको एउटा बिन्दुसमेत पासाखा रहेकाले भुटान छिर्ने सबै प्रकारका ढुवानी सेवाका गाडीहरू यहींबाटै प्रवेश गराइने र जयगाउँलाई ट्राफिक, आवागमनको भीडबाट मुक्त गराइने भनेर स्थानीय निकायले जनाउ दिइसकेको छ । पश्चिम बंगालको दलसिंहपारा हुँदै भुटान जाने सडक र बंगलादेशको मोंग्ला पोर्ट र फूलबारीबंगलाबन्ध नाकाबाट भारत जोड्ने एसियन राजमार्गको सम्पर्क बिन्दुसमेत पासाखा बनेको छ । यसरी पासाखालाई बाहिरी विश्वमा जोड्ने सम्पर्क नाकाका रूपमा विस्तारित गर्ने क्रममा पुरानो फुन्चोलिङ बस्ती तथा आवागमन नाकालाई पछि पार्ने गरी फुन्चोलिङजयगाउँ फेदीमा बहने तुर्सा खोलाको बगरको झन्डै १ सय एकड जमिनमा अहिले अत्याधुनिक सहर निर्माण हुने क्रममा छ । एसियाली विकास बैंकको लगानीमा निर्माणाधीन मलेसियन शैली र शिल्पीको यो सहरको नाम न्यु फुन्चोलिङ दिइएको छ ।एसियाली राजमार्गकै विकास र नेपालको पूर्वी नाका काँकडभिट्टासमेत जोडिइसकेको छ । राजमार्गमा जोडिने पहुँचको ४ लेनको सडक नेपालतर्फ पनि तयार भइसकेको छ । यो सडकसँग जोडिने मेची पुल (७९० मिटर) निर्माणमा एसियाली विकास बैंकको सहयोग थियो । एसियाली राजमार्गको पहँॅच र उपयोग व्यवस्थित हुन सकेमा नेपाली सामान सिधै भारत, भुटान, बंगलादेश, थाइल्यान्ड, म्यानमारसम्मको अन्तर्राष्ट्रिय बजारमा जान सक्ने सम्भावना रहेको स्थानीय व्यवसायी उमेश दाहालले बताए । तर, यही राजमार्ग हुँदै भारतबाट कुनै सामग्री भुटान जाँदा त्यही सामानमा कर सहुलियत हुन्छ, तर नेपाल आउँदा भने कर यथावत् रहने विभेद भने उस्तै छँदै छ । नेपालमा महेन्द्र र अरनिको हाइवे गरेर एसियन राजमार्गमा १३ सय २१ किलोमिटर सडक सञ्जाल जोडिएको छ ।"
मन्त्रीमा भाग मागेको होइन,"अधिवक्ता टीकाराम भट्टराईले विगत केही समयदेखि न्यायपालिकाले कार्यपालिकासँग राज्यका निकायहरूमा हिस्सेदारी खोज्ने प्रवृत्ति झाँगिँदै गएको बताए । न्यायपालिकाले कार्यपालिकासँग हिस्सेदारी खोजेका धेरै घटना अप्रकट रूपमा रहेका छन्, अहिले त एउटा घटना मात्र प्रकट भएको हो, उनले भने, सर्वोच्च अदालतले औपचारिक रूपमा खण्डन गरे पनि यसअघिका नियुक्ति, सिफारिस र फैसलाका आधारमा दुई निकायबीच हिस्सेदारी देखेका जनताले त्यस्तो खण्डनमा विश्वास गरेका छैनन् ।प्रधानन्यायाधीश जबराले सत्ता गठबन्धनका प्रमुख नेताहरूसमक्ष मन्त्रिपरिषद् विस्तारमा भाग माग गरेको समाचार कान्तिपुर दैनिकलगायतका सञ्चारमाध्यममा प्रकाशित भएको थियो । संविधानविद् विपिन अधिकारीले सञ्चारमाध्यममा आएका यस्ता समाचार निकै गम्भीर विषय भएको बताए । यी खबर सत्य हुन् भने हामीलाई कस्तो न्यायालय र कस्ता न्यायाधीश चाहिएको हो भनेर दलहरूले संवेदनशील भएर छलफल गरून्, प्रधानन्यायाधीशले भाग माग्नुभएको हो भने उहाँ हाम्रो संविधान र लोकतन्त्रका लागि खतरा हो, दलहरूलेसंसद्ले त्यसमा विचार गरून्, संविधानविद् अधिकारीले भने, समाचार सत्य होइन भने यस्तो गलत सूचना फैलाउने नेता, मन्त्री र सञ्चारमाध्यमलाई समेत कानुनको दायरामा ल्याउनुपर्छ । अघिल्लो सरकारले दुईपटक गरी १२ वटा संवैधानिक निकायमा गरेको ५२ जना पदाधिकारीको नियुक्तिमा प्रधान्यायाधीश जबराले भाग लिएको विषयले राजनीतिक वृत्तमा मात्र होइन, सर्वोच्चको संवैधानिक इजलासमा समेत प्रवेश पाइसकेको छ । ती पदाधिकारीविरुद्ध परेका मुद्दा टुंग्याउन प्रधान्यायाधीश जबराले चासो नदेखाएको मात्र नभएर जटिलता थपेको आरोपसमेत लाग्ने गरेको छ । संविधानवादको आधारभूत सिद्धान्तले भन्छ राज्यका प्रमुख तीन निकायहरू कार्यपालिका, न्यायपालिका र व्यवस्थापिकाबीच शक्तिको पृथकीकरण हुन्छ । उनीहरूले एकअर्कालाई नियन्त्रण र सन्तुलनमा राख्छन् । यो सिद्धान्तले न्यायपालिकाले बाँकी निकायसँग कुनै पनि प्रकारको हिस्सेदारीमार्फत सहकार्य गर्ने कुरालाई अस्वीकार गर्छ । अधिवक्ता भट्टराईले शक्ति पृथकीकरणको यस्तो सिद्धान्त कायम गराउन प्रधानन्यायाधीश स्वयंको दृढ इच्छाशक्ति चाहिने बताए । कार्यपालिकाको चरित्र नै त्यही हो, उसले सकेसम्म लामो हात गर्न खोज्छ, हिस्सेदारी गर्न पाउनुलाई पनि राम्रै मान्छ होला, उनले भने, तर प्रधानन्यायाधीशले हिम्मत, साहस र नैतिकताले कार्यकारीको त्यस्तो प्रयासलाई परास्त गर्नुपर्छ । त्यसो नगरेसम्म यो प्रवृत्तिमा सुधार आउँदैन ।"
ठगी आरोपमा सिभिल ग्रुपका अध्यक्ष तामाङ पक्राउ,"त्यसकै आधारमा तामाङलाई पक्राउ गरिएको डीआईजी सिंहले बताए । २०५५५६ ताका तामाङले आफू अध्यक्ष रहेको सिभिल सहकारी खोलेका थिए । करिब १० वर्षसम्म उनी सहकारीको अध्यक्षमा बसे । त्यसक्रममा उनी सहकारीको अध्यक्ष र लोन शाखा प्रमुख बनेका थिए । यसबीचमा तामाङले सिभिल ग्रुपमार्फत हाउजिङ र जग्गा कारोबारलगायतका कम्पनी पनि खोलेका छन् । त्यसका लागि आफ्नै सहकारीबाट ऋण लिए । जग्गा धितो राखेर ऋण लिए पनि धितो राखिएकै जग्गामा कानुनविपरीत घर बनाएर बेचेको आरोप पनि उनीमाथि छ । सिभिल सहकारीबाटै ऋण लिएर सिभिल होम्सअन्तर्गत करिब १ हजार १ सय घर बनाएर बेचेको तर सहकारीको ऋण तिर्न नमानेको आरोप छ । २०६७ मा सिभिल बैंक स्थापना भएपछि उनी बैंकको अध्यक्ष बने । त्यसपछि सहकारीको नेतृत्व नातामा मामाससुरा पर्ने केशवलाल श्रेष्ठलाई सुम्पिए । श्रेष्ठलाई सहकारीको लोन शाखा प्रमुख पनि बनाइयो । निकट व्यक्तिलाई लोन शाखामा राखेर उनले आफूले भनेअनुसार रकम लेनदेन गर्न सहज बनाएका थिए । तर, सहकारीका बचतकर्ताको रकम हिनामिना हुने क्रम रोकिएन । रकम हिनामिनापछि सीआईबीमा उजुरी दिनेमध्येका एक डिल्लीप्रसाद भट्टराईका अनुसार सिभिल सहकारीका २२ सयभन्दा बढी बचतकर्ताको ८ अर्ब ५७ करोड ३८ लाख रुपैयाँ साँवा र त्यसको ब्याज तामाङले तिर्न बाँकी छ । सहकारीबाट तामाङले मात्रै सिभिल ग्रुपअन्तर्गतका विभिन्न संस्थामा ९० प्रतिशत बढी ऋण लिएको तर बचतकर्ताले पैसा फिर्ता माग्दा नदिएको भट्टराईले बताए । आफूले मात्रै उक्त सहकारीमा ८३ लाख रुपैयाँ जम्मा गरेको उनले बताए । बैंकमा भन्दा सहकारीमा केही बढी ब्याज दिने लोभ देखाइयो, त्यसपछि बैंकमा भएको रकम झिकेर उता जम्मा गर्यौं तर अहिले आफ्नै पैसा देऊ भन्दा पनि ठगी भयो, उनले भने ।आफूहरू बाध्य भएर ठगीको उजुरी लिई प्रहरीमा पुगेको बताए । ब्युरो प्रमुख सिंहले तामाङले सहकारीको नीतिविपरीत बचतकर्ताको रकम हिनामिना गरेको प्रारम्भिक अनुसन्धानबाट खुलेको बताए । उनीविरुद्ध सम्पत्ति शुद्धीकरणको कसुरमा पनि अनुसन्धान अघि बढाइने सिंहले जानकारी दिए । सीआईबीको प्रारम्भिक सोधपुछमा तामाङले पीडितलाई रकम फिर्ता गर्ने बताएका छन् तर पक्राउ पुर्जी लिएर आरोपितलाई नियन्त्रणमा लिइसकेको भन्दै ठगीमा अनुसन्धान अघि बढेको र कानुनले नै सबै कुराको छिनोफानो गर्ने ब्युरोले जनाएको छ ।"
न्यानोपनाको खोजलाई नोबेल,"त्यस्तै तातो चिया रहेको कपमा औंला राख्दा यही अंश सक्रिय हुने भएकाले पोलेको अनुभव हुने पनि उनले पत्ता लगाएका हुन् । जुलियसको खोजपछि तापक्रमसँग प्रतिक्रिया जनाउने अन्य कोषका अंशबारे पनि खोजी सुरु भएको थियो । फलस्वरूप वैज्ञानिकद्वयले चिसो हुँदा सक्रिय हुने कोषको अंश पनि पत्ता लगाए । लेबनानबाट अमेरिका बसाईं सरेपछि स्क्रिप्स अनुसन्धान संस्थामा कार्यरत वैज्ञानिक पटापौटियनले फरक खालका तर कुनै भौतिक दबाब वा स्पर्शका कारण सक्रिय हुने कोषको अंशसमेत पत्ता लगाएका हुन् । त्यस्ता अंशले हाम्रो दिमागमा संकेत पठाएका कारण समुद्र वा खोला किनारमा हिँड्दा पैतालामुनि बालुवा रहेको अनुभव हुने गर्छ । नोबेल पुरस्कार कमिटिका थोमस पर्लम्यानले वैज्ञानिकद्वयको खोज निकै महत्त्वपूर्ण र गहन भएको बताएका छन् । पुरस्कार कमिटीले जुलियस र पटापौटियनको कार्यले हामीलाई हाम्रो स्नायु प्रणालीले कसरी तातो, चिसो वा भौतिक दबाब अनुभव गर्न र त्यसका आधारमा वातावरण घुलमिल हुन सघाउँछ भन्ने देखाएको जनाएको छ । वैज्ञानिकद्वयले एक करोड स्विडिस क्रोनर प्राप्त गर्नेछन् । नोबेल फाउन्डेसनले कोभिड१९ महामारीका कारण यस वर्ष विज्ञान र साहित्यतर्फका विजेतालाई आफ्नै देशमा पुरस्कार प्राप्त गर्ने व्यवस्था मिलाइएको जनाएको छ । नोबेल शान्ति पुरस्कारबारे भने केही उल्लेख गरिएको छैन । नोबेल पुरस्कार विजेताहरूको घोषणा सामान्यतः अक्टोबर ४ देखि ११ सम्म गरिन्छ । आज र भोलि भौतिकशास्त्र र रसायनशास्त्रतर्फको पुरस्कार घोषणा गरिनेछ भने साहित्य र शान्तितर्फ क्रमशः अक्टोबर ७ र ८ मा घोषणा गरिनेछ । स्विडेनको केन्द्रीय बैंकले स्थापना गरेको अर्थशास्त्रतर्फको पुरस्कार भने अक्टोबर ११ मा घोषणा हुनेछ ।"
नेपाल र भट्टराईविरुद्धको मुद्दा फैसला कात्तिक १५ मा,काठमाडौं (कास) ललिता निवास जग्गा हिनामिना प्रकरणमा पूर्वप्रधानमन्त्रीद्वय माधवकुमार नेपाल र बाबुराम भट्टराईविरुद्धको मुद्दामा सर्वोच्च अदालतले आगामी कात्तिक १५ मा निर्णय सुनाउने भएको छ । प्रधानन्यायाधीश चोलेन्द्रशमशेर जबरा र न्यायाधीश नहकुल सुवेदीको इजलासले सोमबार बहस सुनेपछि निर्णय सुनाउने दिन तोकेको हो । सर्वोच्चका प्रवक्ता बाबुराम दाहालका अनुसार कात्तिक १० सम्ममा बहस नोट पेस गर्न दुवै पक्षलाई आदेश दिइएको छ । अख्तियार दुरुपयोग अनुसन्धान आयोगले २०७६ माघ २२ मा बालुवाटारस्थित ललिता निवासको करिब १३६ रोपनी सरकारी जग्गा व्यक्तिका नाममा पुर्याउन भूमिका खेल्ने १७५ लाई प्रतिवादी बनाउँदै विशेष अदालतमा मुद्दा चलाएको थियो । उनीहरूमध्ये पूर्वउपप्रधानमन्त्री विजयकुमार गच्छदारसहित ११० जनालाई जरिवाना र कैद सजाय माग गरेको थियो भने ६५ जनालाई जग्गा फिर्ता प्रयोजनका लागि प्रतिवादी बनाएको थियो । एमाले उपमहासचिव विष्णु पौडेलका छोरा नवीन पौडेल र सर्वोच्चका न्यायाधीश कुमार रेग्मीले ललिता निवासको जग्गा फिर्ता गरेपछि अख्तियारले उनीहरूलाई मुद्दा चलाएन ।
भाडा बढाउन आन्दोलनले सास्ती,"चाबहिलबाट सहिदगेटसम्मको गाडी भाडा शुक्रबार २० रुपैयाँ तिरेका सुमन अधिकारीले शनिबार सहचालकले २५ रुपैयाँ मागेपछि प्रतिवाद गरे । तर सरकारले नै भाडा बढाएको भन्दै सहचालकले लिस्ट थमाइदिएपछि उनी अक्क न बक्क बने । हालसालै भाडा बढेको कुरा सुनिएको थिएन, उनले भने, यातायात व्यवसायीले आफूखुसी बढाए जस्तो देखिन्छ । अरू यात्रुले पनि भाडा बढेको थाहा नभएको भन्दै प्रतिवाद गरे । तर सहचालकले सबैलाई थर्काउँदै बढी भाडा असुलि छाडे । यात्रुलाई देखाइएको लिस्टमा सरकारले असोज १५ मा गरेको निर्णय भनिएको छ । यो लिस्टमा काठमाडौं संयुक्त यातायात सञ्चालन प्रालिअन्तर्गतका सवारीको भाडा बढेको उल्लेख थियो । यसअघि पनि सार्वजनिक सवारीले भाडा बढेको भन्दै यात्रुसँग आफूखुसी बढी रकम असुल्दै आएका थिए । अहिले भने सरकारले नै निर्णय गरेको भन्दै केहीले लिस्ट बोकेर त केहीले यात्रुसँग जबर्जस्ती बढी भाडा लिन थालेका छन् । दसैंको मुखमा सार्वजनिक सवारीमा यात्रुको चाप बढेको छ । व्यवसायीले यही मौका छोप्दै बढी भाडा असुल्न थालेका हुन् । शनिबार र आइतबार गरेर ट्राफिक प्रहरीले बढी भाडा असुलेको भन्दै ११९ सवारीलाई नियन्त्रणमा लिई कारबाही गरेको छ । तर पनि बढी भाडा असुल्ने क्रम भने रोकिएको छैन । भाडा बढाइएको विषयमा आफूहरूलाई कुनै जानकारी नभएको यातायात व्यवसायी राष्ट्रिय महासंघका महासचिव सरोज सिटौलाले बताए । सरकारी पक्षबाट भाडा बढाउने निर्णय गरियो भनेर कुनै जानकारी पाएका छैनौं, उनले भने, यस्तो निर्णय वाग्मती सरकारले गर्ने हो तर उसले अहिलेसम्म निर्णय गरेको छैन । प्रदेश १ मा मात्र भाडा बढाइएको उनको भनाइ छ । निर्णय नभई बढी भाडा लिनु कानुनविपरीत हो, यस्तो काम नगर्न सबैलाई आग्रह गर्छु, सिटौलाले भने । महासंघले अविलम्ब भाडा समायोजन गर्न सरकारलाई माग गर्दै आएको छ । यातायात व्यवस्था विभागले यसअघि असार २९ बाट लामा तथा मध्यम दूरीमा भाडा २८ प्रतिशतले बढाएको थियो । जिल्लामा भने बढाइएको छैन । स्थानीय रुटमा चल्ने सवारीमा भाडा बढाउनेबारे कुनै निर्णय नभएको प्रदेशको भौतिक पूर्वाधार विकास मन्त्रालयका प्रवक्ता नवीनकुमार सिंहले बताए । निर्णय नै नभई सार्वजनिक सवारीले यात्रुसँग बढी भाडा असुल्न पाउँदैनन्, असुलेको पाइए कानुनअनुसार कारबाही गरिनेछ, उनले भने ।"
कुपोषणको मारमा बालबालिका,"उमेर २ वर्ष । तौल साढे २ केजी । पेट ठूलो छ । तिघ्राको मासु मुजा परेको छ । गाला ख्याउटे छ । मकवानपुरको विकट कैलाश गाउँपालिका४ लिक्चेका सोमलाल चेपाङको अवस्था हो यो । कटुन्जेस्थित स्वास्थ्य चौकीका स्वास्थ्यकर्मीका अनुसार उनलाई कुपोषण भएको छ ।सोमलाल मंगले र सुन्तली चेपाङका चौथो सन्तान हुन् । सोमलालका दाई र दिदीको शारीरिक अवस्था पनि त्यति राम्रो छैन । २४ वर्षकी सुन्तली पाँचौं सन्तानको आमा बन्दै छिन् । गर्भ रहेको ६ महिना भए पनि एक पटक पनि गर्भ जाँच गराएकी छैनन् । कारण यसबारे उनलाई केही थाहै छैन । नियमित गर्भ जाँच गरी स्वास्थ्य संस्थामा सुत्केरी भए सरकारले भत्ता दिन्छ भन्नेबारे पनि उनी बेखबर छिन् । त्यसमाथि स्वास्थ्य चौकी रहेको कटुन्जे पुग्नै हिँडेर कम्तीमा ३ घण्टा लाग्छ ।अशिक्षा, सानै उमेरमा आमा हुने, धेरै सन्तान जन्माउने, जन्मान्तर कम राख्ने, गर्भावस्थामा स्वास्थ्य जाँच नगराउने, सुत्केरी गराउन अस्पताल नजाने, गर्भवती र शिशुको स्याहारमा ध्यान नदिने, कमजोर आर्थिक अवस्थाका कारण मकवानपुरका विकट भेगका बालबालिका कुपोषणबाट ग्रसित भइरहेका छन् । बालबालिकालाई कुपोषित हुनबाट जोगाउन सरकारले निःशुल्क रूपमा वितरण गर्दै आएको बालभिटासमेत धेरैको पहुँचमा छैन । यसबारे जानकार अभिभावकहरू पनि पहिलो पटक खुवाएपछि दोस्रो, तेस्रो पटक लिनै जाँदैनन् ।लिक्चेका चेपाङ समुदायका अधिकांश बालबालिका कुपोषणले ग्रसित रहेको गाउँपालिकाका स्वास्थ्य शाखाका संयोजक श्याम महतोले बताए । यो समुदायमा बालविवाह गर्ने प्रचलन छ । आफ्नो कृषि उत्पादनले मुस्किलले ४ महिना पनि खान पुग्दैन । यस्तोमा ठूलो परिवारलाई खानकै समस्या हुन्छ, उनले भने, यसको मुख्य असर बालबालिकामा परेको छ । उनका अनुसार गत आवमा कैलाशका १ हजार ८ सय २० जना बालबालिकामा बालभिटा पुर्याउने लक्ष्य लिइएको थियो । तर पहिलो पटकमा जम्मा ३ सय ५० जनाले मात्रै लगे । दोस्रो पटक लिन आउने १ सय १ जना र ४५ जनाले तेस्रो पटक बालभिटा लगेको तथ्यांक छ ।जिल्लाको अर्को विकट राक्सिराङ गाउँपालिकामा पनि धेरै बालबालिकालाई कुपोषण छ । तर पनि अभिभावकहरूले बालभिटा खुवाउँदैनन् । गाउँपालिकाले गत आवमा १ हजार ८ सय ३० बालबालिकालाई बालभिटा खुवाउने लक्ष्य लिएको थियो । तर पहिलो पटक साढे ३ सय अभिभावकले बालभिटा लगेकोमा बच्चाले खानै मन नगरेको भन्दै त्यसपछि कोही पनि लिन नआएको गाउँ स्वास्थ्य शाखा प्रमुख विजय कापरीले बताए । भने, घरमा पोषणयुक्त खानेकुरा पनि छैन तर सरकारले निःशुल्क उपलब्ध गराएको बालभिटा लगेर खुवाउँदैनन् ।थाहा नगरपालिकाले पनि गत आवमा १ हजार ३ सय ३२ जना बालबालिकालाई बालभिटा खुवाउने लक्ष्य लिएको थियो । जसमा पहिलो पटक ५ सय ५८ अभिभावकले बालभिटा बालबालिकालाई खुवाए । दोस्रो पटकमा २ सय २८ र तेस्रो पटकमा यो संख्या १ सय ११ मात्रै रहेको नगर स्वास्थ्य शाखाका प्रमुख मेघराज बलामीले बताए । उनका अनुसार विशेषगरी नगरका दुर्गम मानिने बस्तीका अभिभावकहरू यसबारे जानकार नै छैनन् । भए पनि लगेर खुवाउँदैनन् ।जन्मेको ६ महिनादेखि २ वर्षमुनिका बालबालिकालाई कुपोषण र श्वासप्रश्वासको समस्याबाट बचाउन, फुर्तिलो बनाउन बालभिटा खुवाउने गरिन्छ । यसका लागि पोषण तथा एकीकृत बालरोग व्यवस्थापनअन्तर्गत बालभिटा कार्यक्रममार्फत प्रत्येक स्थानीय तहले बालभिटा निःशुल्क उपलब्ध गराउँदै आइरहेका छन् । जसअनुसार जन्मेको ६ महिनादेखि ११ महिनासम्म, १२ महिनादेखि १७ महिनासम्म र १८ महिनादेखि २३ महिनासम्मलाई हुने गरी ३ पटकसम्म बालभिटा वितरण हुन्छ । तर अधिकांश अभिभावकहरूले यसमा चासो दिने नगरेको बताउँछन् कैलाश गाउँपालिका अध्यक्ष टंकबहादुर मोक्तान ।"
मुक्तिनाथ र सिक्लेस केबलकारको फाइल मन्त्रिपरिषद्मा,"राष्ट्रिय निकुञ्ज, आरक्ष र संरक्षण क्षेत्रभित्र ठूला भौतिक पूर्वाधार निर्माण एवं सञ्चालन गर्न मिल्नेनमिल्ने विवादको निरूपण बृहत् इजलासबाट गर्ने सर्वोच्च अदालतको आदेश अटेर गर्दै वन तथा वातावरण मन्त्रालयले अन्नपूर्ण संरक्षण क्षेत्र (एक्याप) भित्र केबलकार र रिसोर्ट बनाउन ईआईए (वातावरणीय प्रभाव मूल्यांकन) सहमति दिनेसम्बन्धी फाइल मन्त्रिपरिषद्मा पुर्याएको छ । सहमति दिलाउन मन्त्रालयले गरेको हतारोप्रति विज्ञहरूले गम्भीर चासो व्यक्त गरेका छन् ।मुक्तिनाथ दर्शन प्रालिले कास्कीको नयाँपुलवीरेठाँटीदेखि मुस्ताङको मुक्तिनाथ जोड्ने ८३६५ किलोमिटर लामो केबलकार आयोजना र सिक्लेस अन्नपूर्ण केवलकार प्रालिले कास्कीकै मादी गाउँपालिका१ सिक्लेसभुल्कुचादेखि वडा २ को कोरीसम्मको ६८ किलोमिटर लामो केबलकार आयोजनाको ईआईए सहमति प्रक्रिया अघि बढाइदिन करिब चार वर्षदेखि निकुञ्ज विभागमा माग गर्दै आएका थिए । मुक्तिनाथ दर्शन प्रालिले वीरेठाँटीदेखि मुक्तिनाथसम्म ६ वटा स्टेसन रहने जनाएको छ । सिक्लेस अन्नपूर्ण केबलकार प्रालिले ३ किमि दूरीमा एउटा रिसोर्ट राख्ने र अन्तिम गन्तव्य हिमाली क्षेत्रसमेत पर्ने कोरीमा राख्ने प्रस्ताव गरेको छ ।स्रोतका अनुसार प्रधानमन्त्री शेरबहादुर देउवाको दबाबमा वन मन्त्रालयले कानुन, न्याय तथा संसदीय मामिला मन्त्रालयसँग राय लिएर फाइल मन्त्रिपरिषद्मा पेस गरेको हो । प्रधानन्यायाधीश चोलेन्द्रशमशेर जबरा र न्यायाधीश कुमार रेग्मीको २७ भदौको इजलासले निकुञ्ज, आरक्ष तथा संरक्षित क्षेत्रभित्रका ठूला संरचनाको विवाद बृहत् पूर्ण इजलासबाट सुनुवाइ गर्ने निर्णय गरेको थियो । सर्वोच्चले आदेश दिएको अवस्थामा पनि ईआईए सहमति दिने प्रक्रिया केकसरी अघि बढाउन सकिन्छ भनेर वन तथा वातावरण मन्त्रालयले कानुन मन्त्रालयसँग राय मागेको थियो । नयाँपुलवीरेठाँटीदेखि मुक्तिनाथसम्म जोड्ने ८३६५ किलोमिटर लामो केबलकारको प्रस्तावक मुक्तिनाथ केबलकार प्रालिका प्रमुख कार्यकारी अधिकृत (सीईओ) पूर्वसचिव श्रीधर सापकोटा छन् । उनले आफ्नै भाइ कानुन सचिव उदयराज सापकोटालाई केबलकारको प्रक्रिया अघि बढाउन मिल्ने र प्रक्रिया अघि बढाउँदा कानुनी समस्या नहुने व्यहोराको राय लेख्न लगाएको स्रोतको दाबी छ । स्रोतका अनुसार कानुन मन्त्रालयले केबलकार प्रस्ताव गरिएको एक्याप क्षेत्र निकुञ्ज र आरक्ष क्षेत्रभित्र नपर्ने भएकाले प्रक्रिया अघि बढाउन कुनै किसिमको बाधा नपुग्ने राय दिएको थियो ।वन मन्त्रालयले त्यही रायलाई आधार मानेर केबुलकारसम्बन्धी फाइल निर्णयार्थ मन्त्रिपरिषद्मा पेस गरेको स्रोतले कान्तिपुरलाई बतायो । मुक्तिनाथ केबलकार प्रालिका अध्यक्ष अरुण सुवेदीले शेरबहादुर देउवा प्रधानमन्त्री भएलगत्तैदेखि केवलकारको प्रक्रिया अघि बढाउन दौडधूप गर्दै आएका छन् । उनी देउवानिकट मानिन्छन् । प्रधानमन्त्रीको निर्देशनपछि मुख्यसचिव शंकरदास वैरागीले वन सचिव पेमनारायण कँडेललाई उक्त फाइल अघि बढाउन भनेका थिए ।अध्यक्ष सुवेदीले केबलकारको फाइल अघि बढाइदिन भदौ दोस्रो साता वन मन्त्रालयमा निवेदन दिएका थिए । मुख्यसचिवको दबाबपछि उनको निवेदनलाई सचिव कँडेलले जैविक विविधता तथा वातावरण महाशाखामार्फत राष्ट्रिय निकुञ्ज तथा वन्यजन्तु संरक्षण विभागमा पठाएका थिए । विभागका तत्कालीन महानिर्देशक दीपककुमार खरालले सुवेदीको निवेदनमा सकारात्मक टिप्पणीरायका लागि विभागको व्यवस्थापन शाखाका प्रमुख अशोक भण्डारी र सहायक व्यवस्थापन अधिकृत नुरेन्द्र अर्याललाई दबाब दिएका थिए । तर भण्डारी र अर्यालले असार ६ मा वन तथा वातावरण मन्त्रालयको सहमतिपत्र लिएर निकुञ्ज, आरक्ष र संरक्षण क्षेत्रभित्र जलविद्युत् र केबलकार सञ्चालनको सम्भाव्यता अध्ययन गर्न सकिने भनी जेठ १३ मा थपिएको बुँदा (व्यवस्था) कार्यान्वयन नगर्ननगराउन सर्वोच्चले अन्तरिम आदेश दिएको र ऐन तथा नियमावलीमा केबलकार सञ्चालन गर्न दिने व्यवस्था नभएको व्यहोरासहितको राय लेखेका थिए । अहिले महानिर्देशक खराल विभागबाट हटिसकेका छन् भने अधिकृत अर्याललाई भर्खरै शुक्लाफाँटा निकुञ्जमा सरुवा गरिएको छ । वन मन्त्रालयका पूर्वसचिव उदयराज शर्माले संरक्षित क्षेत्रको अति संवेदनशील क्षेत्रबाहेकमा ५ वटा विषयका राष्ट्रिय प्राथमिकताप्राप्त आयोजनालाई सञ्चालन गर्न दिने गरी कार्यविधि संशोधन गर्ने सहमति भएको र ती सुझावअनुसार कार्यविधि बनाउनुपर्नेमा सरकारले स्वार्थपूर्ति गर्ने र सीमित व्यक्तिलाई खुसी पार्ने गरी मात्र कार्यनीति ल्याएको बताए । राष्ट्रिय प्राथमिकताप्राप्त आयोजनाभन्दा स्वार्थ पूरा नहुने भएकाले अनुकूल हुने गरी कार्यनीति ल्याइयो तर त्यो पनि कार्यान्वयन नगर्न सर्वोच्चले आदेश दिँदा पनि अघि बढाउनु भनेको कानुनको धज्जी उडाउनु हो, राष्ट्रिय निकुञ्ज विभागको नेतृत्वको समेत अनुभवी शर्माले कान्तिपुरसँग भने, त्यतिबेलाका सुझावलाई सिरानीमा हालेर राख्ने अनि अहिले जसलाई जे चाहिएको छ, त्यसैअनुसार निर्णय गर्नु भनेको गलत हो ।त्यसअघि विज्ञहरूले पनि राजमार्ग, खानेपानी, नहर, विद्युत् प्रसारण लाइन र विद्युत् आयोजनालाई राष्ट्रिय प्राथमिकताप्राप्त आयोजनामा राखेर निकुञ्ज विभागले अति संवेदनशील क्षेत्र भनेको बाहेकका स्थानमा ती आयोजना अघि बढाउन दिने गरी कार्यनीति संशोधन गर्नुपर्ने सुझाव दिएका थिए । तर, अघिल्लो सरकारका वनमन्त्री प्रेमबहादुर आलेले यती वर्ल्ड इन्भेस्टमेन्ट कम्पनी प्रालिलाई लामटाङ राष्ट्रिय निकुञ्जभित्र विद्युत् उत्पादनको अनुमति दिन १३ जेठमा मन्त्रिपरिषद्बाट संरक्षित क्षेत्रभित्र भौतिक पूर्वाधारहरू निर्माण एवं सञ्चालनसम्बन्धी कार्यनीति २०६५ को दफा ५ संशोधन गर्ने र दफा १५ थप गर्ने निर्णय गराएका थिए । त्यसविरुद्ध अधिवक्ताद्वय वसन्त जोशी र विज्ञानसिंह विष्टले सर्वोच्च अदालतमा रिट दायर गरेका थिए । दफा १५ मा वन तथा वातावरण मन्त्रालयको सहमतिपत्र लिएर निकुञ्ज, आरक्ष र संरक्षण क्षेत्रभित्र जलविद्युत् र केबलकार सञ्चालनको सम्भाव्यता अध्ययन गर्न सकिने थियो । सर्वोच्चका न्यायाधीश प्रकाशमानसिंह राउतको एकल इजलासले ६ असार मा संरक्षित क्षेत्रभित्र भौतिक पूर्वाधारहरू निर्माण एवं सञ्चालनसम्बन्धी कार्यनीति २०६५ को दफा ५ संशोधन गर्ने र दफा १५ थप गर्ने मन्त्रिपरिषद्को १३ जेठको निर्णय कार्यान्वयन नगर्ननगराउन आदेश दिएको थियो । मकालुवरुण निकुञ्जको कोर क्षेत्रभित्र विद्युत् आयोजनाको प्रस्तावक एमपीक इनर्जी प्रालिका तर्फबाट ध्रुवकुमार उप्रेतीले न्यायाधीश राउतको अन्तरिम आदेश खारेज गर्न माग गरेका थिए । त्यसैमा सुनुवाइ गर्दै प्रधानन्यायाधीश जबरा र न्यायाधीश रेग्मीको इजलासले त्यो विषय बृहत् पूर्ण इजलासमा पठाउन आदेश गरेको थियो । अधिवक्ता जोशीले मुद्दा विचाराधीन भएका बेला प्रक्रिया अघि बढाउँदा अदालतको अवहेलना हुने बताए । विभागमा भर्खरै मात्र महानिर्देशक भएका रामचन्द्र कँडेलले संरक्षित क्षेत्रभित्र ठूला संरचना बनाउनुअघि त्यसबारे विस्तृत अध्ययन आवश्यक पर्ने बताए । केबलकार, होटल बनाउनै हुन्न भन्ने होइन तर कुन स्थानमा राख्दा जैविक विविधता पनि जोगिन्छ र पर्यटनको प्रवर्द्धन हुन्छ भनेर विस्तृत रूपमा अध्ययन गरेर नीतिगत रूपमा प्रस्ट हुनुपर्दछ, कँडेलले भने, जथाभावी निर्णय गर्नु हुँदैन भन्नेमा म प्रस्ट छु ।"
दसैं भत्ता खोज्दै सांसद,"संघीय संसद्का सांसद दसैं भत्ता पाइनेनपाइने बुझ्न संसद् सचिवालय धाउन थालेका छन् । दसैं नजिकिएसँगै उनीहरूले सचिवालयको लेखा शाखाका कर्मचारी, लेखा प्रमुख र महासचिवको कार्यकक्षमा पुगेर भत्ताबारे सोधीखोजी गर्न थालेका हुन् । केहीले चाहिँ महासचिवलाई फोन गरेर भत्ता दिनेनदिने बुझ्न थालेका छन् ।यो क्रम केही दिनदेखि चलिरहेको संसद् सचिवालयले जनाएको छ । सत्तापक्षका केही सांसद सोमबार भत्ताबारे बुझ्न सचिवालयको लेखा शाखाका कर्मचारीलाई सोध्न गएका थिए । संसद्का कर्मचारीले भने भत्ता दिने कानुनी आधार नभएको भन्दै फर्काउने गरेका छन् । सरकारबाट निर्णय गराएर भए पनि दसैं खर्च लिन केही सांसद लागिपरेको सचिवालयका एक कर्मचारीले बताए । अर्थ मन्त्रालयले सांसदलाई दसैं खर्च दिन बजेट पठाएको छैन, भत्ता दिने हो भने मन्त्रिपरिषद्बाट निर्णय गराउनुपर्छ भन्दा सत्तापक्षका केही सांसदले निर्णय गराएर ल्याउँछौं भन्नुभएको छ, सचिवालयका ती कर्मचारीले भने । कोरोना महामारीमा स्वास्थ्य सामग्री नभएर सर्वसाधारणले ज्यान गुमाएको अवस्थामा जनप्रतिनिधिलाई कर्मचारीसरह भत्ता उपलब्ध गराएको भन्दै गत वर्ष आलोचना भएको थियो । सांसदहरूले आफूलाई थाहै नदिई संसद्का कर्मचारीले खातामा भत्ता पठाएको भन्दै सामाजिक सञ्जालमा वक्तव्य निकालेर भत्ता फिर्ताको घोषणा गरेका थिए । गत वर्ष दसैं खर्च बैंक खातामा आएपछि केही पार्टीका संसदीय दलले निर्णय गरेर चाडपर्वबापत पाएको रकम फिर्ता गर्न सांसदलाई निर्देशनसमेत दिएका थिए । केही सांसदले राज्यकोषमा फिर्ता गरेको जनाएका थिए भने केहीले कोरोना अस्पताल र स्वास्थ्य सामग्रीमा खर्च गरेको जानकारी संसद् सचिवालयमा दिएका थिए । सांसदका स्वकीय सचिवले भने बैंकमा आएको रकम फिर्ता गरेनन् । कोरोनाकाल अझै सकिएको छैन ।यो अवस्थामा सांसदलाई दसैं खर्च दिने सम्भावना छैन, अर्थ मन्त्रालय स्रोतले भन्यो । संसद्का पदाधिकारी र सदस्यले संघीय संसद्का पदाधिकारी तथा सदस्यको पारिश्रमिक र सुविधासम्बन्धी ऐनअनुसार मात्रै सेवासुविधा पाउँछन् । तर, मन्त्रिपरिषद्को ०७६ भदौ ३१ को बैठकले उपप्रधानमन्त्री, मन्त्री, राज्यमन्त्री, सहायक मन्त्री, संघीय संसद्का पदाधिकारी तथा सदस्य र तिनका स्वकीय सचिवालयका कर्मचारीलाई एक महिनाको तलब बराबरको चाडपर्व खर्च दिने निर्णय गरेको थियो । यही निर्णयमा टेकेर सचिवालयले ०७६ र ०७७ मा दसैं खर्च उपलब्ध गराएको थियो । पोहोर दसैं भत्ता दिँदा विवाद भयो, सबै माननीयले फिर्ता गर्नुभयो, यसपालि त चाडपर्व खर्च दिने कानुनी आधार र बजेट पनि नै छैन, संसद् सचिवालयका प्रवक्ता रोजनाथ पाण्डेले भने । मन्त्रिपरिषद् निर्णय नभएकै कारण सचिवालयले सांसदलाई असोजको तलब पठाइसकेको छैन । महिनाको अन्त्य नभई भुक्तानी दिँदा बेरुजुमा रहने भएपछि सचिवालयले असोजको तलब बैंकमा पठाउन मन्त्रिपरिषद्को निर्णय कुरेको हो ।संघीय संसद्का ३ सय ३४ जनामध्ये निलम्बनमा परेका र मन्त्री भएकाबाहेक करिब ३ सय २० जनाले संसद् सचिवालयबाट मासिक तलब बुझ्छन् । एक जना सांसदले कम्तीमा ६६ हजार ७० रुपैयाँ तलबबापत पाउँछन् । सभामुख, अध्यक्ष, प्रतिनिधिसभाका विपक्षी दलको नेता, राष्ट्रिय सभाको उपाध्यक्ष, विपक्षी दलको नेता, सत्तापक्षको नेता र मुख्य सचेतक, विपक्षी दलको प्रमुख सचेतक, सभापतिहरूसहित २४ जना पदाधिकारीको तलब सांसदले ६६ हजारभन्दा बढी पाउँछन् । तलबबाहेक विशेष भत्ता, टेलिफोन, इन्टरनेट, पत्रिका, बिजुली, धाराको महसुलसमेत उपलब्ध गराइन्छ । काठमाडौं उपत्यकामा घर नहुने सांसदले मासिक १८ हजार घर भाडा पनि पाउँछन् ।"
एमाले महाधिवेशनका मिश्रित सन्देश,"प्रमुख प्रतिपक्षी दल नेकपा एमालेले नीतिनिर्धारण र नेतृत्व चयनका निम्ति दुइटा फरकफरक महाधिवेशन गर्ने नयाँ अभ्यासको सकारात्मक थालनी गरेको छ । राजनीतिक दलहरूको सञ्चालन निकै खर्चिलो बन्दै गएको सन्दर्भमा दुईदुईवटा आवधिक महाधिवेशनको आयोजना आफैंमा औचित्यपूर्ण हो कि होइन भन्ने प्रश्न त आफ्नो ठाउँमा छ, तापनि दलीय महाधिवेशनमा नीतिमाथि छलफल कम, नेतृत्व चयनको विषयले प्राथमिकता बढी पाउन थालेको पृष्ठभूमिमा यस्तो अभ्यासलाई सिद्धान्ततः सकारात्मक नै मान्नुपर्छ । यही मान्यतामा आधारित भएर एमालेले गरेको तीनदिने विधान महाधिवेशन आइतबार सम्पन्न भएको छ । यससँगै केही मूलभूत प्रश्नहरू पनि जोडिएर आएका छन् के उक्त महाधिवेशनमा पार्टीको नीतिकार्यक्रममाथि साँच्चै फलदायी बहस भयो त ? वा त्यो मञ्च नेताविशेषलाई प्रक्षेपण गर्ने माध्यम मात्र बन्यो ?महाधिवेशनले पार्टी विधान संशोधन प्रस्ताव एवम् संगठनात्मक र राजनीतिक प्रतिवेदनहरू पारित गरेको छ । त्यसअनुरूप अब एमालेमा अध्यक्षसहित सबै १५ केन्द्रीय पदाधिकारीहरू निर्वाचित भएरै आउनुपर्ने, कुनै पनि व्यक्ति दुई कार्यकालभन्दा बढी एउटै कार्यकारी पदमा उम्मेदवार बन्न नपाउने, नेतृत्व तहका लागि ७० वर्षे उमेरहद लागू गर्नेजस्ता प्रावधानहरू निकै राम्रा छन् । यसले नयाँ नेताहरूलाई मूल नेतृत्वमा आउन बाटो खोल्ने अपेक्षा राख्न सकिन्छ । वास्तवमा यी निर्णयहरू अन्य दलहरूले समेत अनुकरण गर्नुपर्ने किसिमका छन् । पार्टी नेतृत्वमा मात्र होइन, प्रधानमन्त्रीलगायत राजकीय पदहरूका निम्ति पनि निश्चित उमेरहद र दुई कार्यकालको सीमा तोक्ने हो भने त्यसको अर्थ अझ बढी रहनेछ । एमालेलगायत सबै मुख्य दलहरूले यसलाई अब प्राथमिकताको विषय बनाउन जरुरी छ । एमालेमा उमेरहदको प्रावधान यसअघि पनि थियो, जसलाई माओवादीसँग पार्टी एकीकरण गरेर नेकपा बनाइँदा हटाइयो । त्यसलाई अहिले पुनर्जीवित गर्दा वर्तमान अध्यक्ष केपी शर्मा ओलीलाई पुनः नेतृत्वमा आउन सजिलो हुने गरी व्याख्या गरिएको देखिनुचाहिँ यसको कमजोर पक्ष हो । साथै नीतिगत मुद्दामा केन्द्रित रहने भनिएको महाधिवेशनमा अध्यक्ष ओलीका ठूल्ठूला कटआउट हरू ठड्याउनेदेखि पानीका बोतलमा समेत उनका चित्र अंकित गरेर जसरी व्यक्तिकेन्द्रित प्रोजेक्सन मा जोड दिइयो, त्यसले त्यहाँ नीतिभन्दा नेता हावी भएको स्पष्टै देखिन्थ्यो । एमालेले विगतमा महासचिवको एकल नेतृत्वमा आधारित परम्परागत कम्युनिस्ट संगठनात्मक शैली अपनाएको भए पनि त्यस्तो व्यक्तिकेन्द्रित अभ्यासबाट यो दल क्रमशः बाहिर निस्कँदै आएको थियो । पार्टी कमिटीमा अध्यक्षबाहेक विभिन्न पदाधिकारीहरू पनि रहने र उनीहरू निर्वाचितै भएर आउनुपर्ने व्यवस्था त्यसैको द्योतक हो । ओली स्वयंले पनि विगतमा एकलको साटो सामूहिक नेतृत्व प्रणालीको वकालत गरेका हुन् । तर अहिले व्यवहारतः एमाले पुनः अन्य कम्युनिस्ट पार्टीहरूझैं व्यक्तिकेन्द्रित बाटोमा लागेजस्तो देखिँदै छ । त्यसभन्दा ठूलो कुरा यो बाटो गलत हो भनेर त्यहाँभित्र आलोचना गर्ने वा फरकमत राख्ने त कुरै छाडौं, कसैले बोल्ने हिम्मत समेत देखाउन नसक्ने एकमनावादी माहोल उत्पन्न हुनु अन्ततोगत्वा एमालेको आन्तरिक लोकतन्त्रकै निम्ति प्रत्युत्पादक हुनेछ ।एमालेका निम्ति विधान महाधिवेशन आफैंले आफ्नो निर्मम समीक्षा गर्ने एउटा अवसर थियो । किनभने यो पार्टीले इतिहासमै पाएको अभूतपूर्व अवसर भर्खरै गुमाएको छ । यसका अध्यक्षले जीवनमै पाएको सबभन्दा ठूलो मौका गुमाएका छन् । अघिल्लो आम निर्वाचनमा जनताले स्थिर सरकारको नारामा विश्वास गर्दै एमालेलाई सत्तामा पुर्याउन दिएको मत मात्र खेर गएको छैन, स्थायित्वको आम अपेक्षामा पनि धक्का पुगेको छ । संघीय सरकार मात्र होइन, एमाले नेतृत्वका प्रदेश सरकारहरूसमेत भकाभक ढलेका छन् । शक्तिशाली कम्युनिस्ट पार्टी बनाउने भनेर गरिएको नेकपाको प्रयोग विफल भएको छ । उल्टो एमाले आफैं फुटेको अवस्थामा छ । यो पार्टीको सबभन्दा ठूलो सम्पत्ति भनेकै तृणमूल तहसम्म छरिएका प्रतिबद्ध कार्यकर्ताहरू हुन्, उनीहरू विभाजित भएका छन् । एकाएक यस्तो प्रतिकूलता किन आयो ? महाधिवेशनले यसबारे आत्मसमीक्षा गर्न र वस्तुगत निचोड निकाल्न चाहेको देखिँदैन । बरु हामी त काम गर्दैथ्यौं, गर्नै दिएनन्, षड्यन्त्र भो शैलीका सतही विश्लेषणमै यो गम्भीर मामिलालाई टार्न खोजिएको छ । एमाले नेतृत्वले आफ्नो असफलताको दोष जसरी अरूमाथि लगाएको छ, त्यसमा केही सत्यता पक्कै होला, तर त्यही मात्र पूर्णसत्य होइन । आफ्ना गल्तीकमजोरी देख्नै नचाहनु कुनै पनि राजनीतिक नेतृत्वको सबभन्दा ठूलो कमजोरी हो ।जहाँसम्म सैद्धान्तिक, वैचारिक र नीतिगत मुद्दाहरूको पाटो हो, पार्टी विधानमा प्रगतिशील सुधार गर्नेबाहेक अन्य विषयमा यो महाधिवेशनले धेरै गहिरो बहस गराउन चाहेको देखिएन । एमालेले तत्कालीन महासचिव मदन भण्डारीले २०४९ सालमा अगाडि सारेको जनताको बहुदलीय जनवाद (जबज) लाई मार्गदर्शक सिद्धान्त मान्दै आएको छ । महाधिवेशनले नेपाली राजनीति आज आम रूपमा जबजको सोचबाटै प्रभावित भएको ठहर गर्दै यसबारे थप व्याख्या गर्ने निर्णयसमेत गरेको छ । यद्यपि यो थप व्याख्या कहिलेकसरी गरिने हो, र त्यसको आवश्यकता अहिले किन परेको हो भन्नेबारे स्पष्ट पारिएको छैन । आशा राखौं, आउने मंसिरमा गर्ने भनिएको राष्ट्रिय महाधिवेशनबाट छानिएर आउने नेतृत्वले यसबारेमा प्रस्ट्याउनेछ ।"
नदी र माझीहरूको चीत्कार सुन !,"स्वायत्तताको पक्षमालदि (कोसीनदी) जस्तै आफ्नो जीवन पनि अविरल नबगेपछि हजारौं माझी सडकमै माछा मार्ने जाल फैलाउँदै; मादल, ढोल, झ्याली र घण्टी बजाउँदै; डुंगा र माछाअंकित ब्यानर बोक्दै सेता फेटाका साथ मन्थली बजारमा प्रदर्शनमा उत्रिएका छन्, खास गरी शासकहरूलाई स्वायत्तताको माग सुनाउन । उनीहरूले शासकहरूलाई देश विकास नगर भनेका छैनन्, विकासै गर्ने हो भने प्रकृति र जीवनमैत्री हुने गरी गर मात्रै भन्दै छन् । उनीहरू सुनकोसीमा बाँध बाँध्दा नदीको प्राकृतिक जीवनमा असर पर्ने, नदीको सभ्यतासँग जोडिएका माझीको संस्कृति, पहिचान र बस्ती नै विलय हुने त्रास पोख्दै छन् । र, यस्ता विकासले माझी समुदायलाई नै समाप्त पार्ने, घरजग्गा, जमिन र आयआर्जनबाट विस्थापित गराउने हो भने आयोजना नै खारेजीको माग पनि गर्दै छन् । समृद्धि र विकासका नाममा धनी राष्ट्रले अनुदान दियो भन्दैमा, नाफाखोर बैंकले ऋण दियो भन्दैमा, स्वदेशी शासक र दलाल पुँजीपतिहरूको चोचोमोचो मिल्यो भन्दैमा जल, जमिन, जंगलमा रमाउने आदिवासी जनतासँग सहमति लिनुपर्दैन ? ककसका स्वार्थ र हितलाई केन्द्रमा राखेर जनविरोधी विकासे आयोजना थाल्दै थप मेलम्ची कहरलाई निमन्त्रणा दिँदै बस्ने हो र ? बुद्धिविवेक पुर्याउनुपर्दैन ? विकासका नाममा जारी रहेको प्रकृति, वातावरण, जलवायुको मात्रै होइन, सिंगो पृथ्वी र यहाँका सम्पूर्ण जीवनमाथि नै संकट निम्त्याउने दुष्कर्मको प्रतिवाद झन्झन् जरुरी भएको छ । नोम चोम्स्की भन्छन्, मानव समुदायलाई आफैंलाई नष्ट गर्न र पृथ्वीलाई प्रकोपतिर धकेल्नबाट जोगाउनेहरू विश्वभरका आदिवासी जनजाति नै हुन् । यसैको एक झिल्को बूढीगण्डकी, मेलम्चीदेखि सुनकोसी र तामाकोसीसम्मका आयोजनामा माझी र अन्य आदिवासी समुदायको प्रतिरोधमा देखिएको छ । उनीहरूको आत्मनिर्णयको माग र स्वायत्तताका लागि संघर्षको भाकालाई बेवास्ता गरियो भने अनेक रूफरंगका मेलम्ची विध्वंस र अकथनीय कहर दोहोरिने खतरा कम छैन । ट्वीटर :"
पूर्वराजदूतको पुस्तकले ल्याएको तरंग,"नेपालका लागि भारतका पूर्वराजदूत रञ्जित रेले हालै सार्वजनिक गरेको पुस्तक, काठमाडौं डिलेमा (रिसेटिङ इन्डियानेपाल टाइज) ले नेपालको राजनीतिक क्षेत्रमा ठूलै तंरग ल्याएको छ । यो पुस्तकका सामग्रीले एकै पटक धेरै नेताको निद्रा खलबलाएको छ, होस उडाएको छ । आफूलाई जनताको प्रतिनिधि मान्नेे र आमजनताको माया र विश्वास यथावत् रहोस् भन्ने हो भने पुस्तकमा उठाइएका आशंकाहरूलाई इमानदारीपूर्वक सफाइ दिनुपर्छ । होइन जे आरोप लागे पनि म मौन भएरै बस्छु, जनताले के नै गर्छन् र भन्ने हो भने त्यस्ता नेताहरूप्रति आमजनताको विश्वास उठ्छ । रे नेपालबाट गएको धेरै भएको छैन । यसर्थ पुस्तकमा उल्लेख भएका विवरणहरू ताजै छन् । भारतले लगाएको नाकाबन्दी र २०७२ को भूकम्पताका यिनी नेपालमा राजदूत पदमै थिए । यिनी राकेश सूदजस्तो धेरै बोलेर विवादमा आउने कूटनीतिज्ञ थिएनन् । कम बोल्ने तर भित्रभित्रै काम गरिरहने राजदूत थिए । सञ्चारमाध्यमहरूले पुस्तकका विषयवस्तुबारे लेखेपछि, हाम्रा नेताहरूप्रति प्रश्नहरू उठ्न थालेका छन् । आरोपित नेताहरूले कि राजदूत रेले लेखेको कुरा गलत प्रमाणित गर्न सक्नुपर्छ होइन भने उनको लेखनलाई सही मानेर प्रायश्चित्त गर्नुपर्छ । रेले पुस्तकमा राष्ट्रपति विद्यादेवी भण्डारी र प्रधानमन्त्री केपी शर्मा ओलीसँग बबरमल रिभिजिटमा लन्च गरेको उल्लेख गरेका छन् । यसो हो भने, यो गम्भीर विषय हो । राष्ट्रपति र राजदूतले सँगै लन्च र डिनर खानु हुन्न भन्ने होइन तर त्यो औपचारिक कार्यक्रममा मात्र हुनुपर्छ । जस्तै भारतीय दूतावासद्वारा आयोजित कार्यक्रममा वा शीतलनिवासमा आयोजित कार्यक्रम वा सबै राजदूतलाई सामूहिक रूपमा दिने दिवा वा रात्रिभोजमा सरिक हुनु र सँगै खानु गैरकूटनीतिक मानिँदैन । तर एउटा राजदूतसँग मात्र राष्ट्रपति र प्रधानमन्त्री समकक्षी स्तर (प्रोटोकल) नमिलाई खानु वा भेट्नु आपत्तिजनक हो । यसबारे राष्ट्रपति भण्डारी र ओलीले सफाइ दिनु जरुरी छ । के भारतको राष्ट्रपति र प्रधानमन्त्रीले नेपालको राजदूतसँग दिल्लीको कुनै एक होटलमा सँगै लन्च गरेको कल्पना गर्न सक्छौं ? यो प्रोटोकलबिनाको लन्च घोर आपत्तिजनक छ । रेले राधिका शाक्यसहित नै ओलीको आतिथ्य धेरै पटक पाएको, महाकाली सन्धि भएताका ओली भारतको सबैभन्दा निकटतम मित्र रहेको तर चाइना कार्डले गर्दा ओलीसँगको मित्रता पेन्डुलमझैं भएको पनि उल्लेख गरेका छन् । यसमा ओली के भन्छन् ? अब केही प्रसंग अन्य नेताको पनि गरौं । उनले नेपालको आईजीपी नियुक्ति गर्ने बेला तत्कालीन गृहमन्त्री विमलेन्द्र निधिले आफूसँग सल्लाह मागेको पनि लेखेका छन्, यसलाई निधिले खण्डन पनि गरिसके । खण्डन गरे पनि, यस विषयको छानबिन नै हुनुपर्छ । यस्तो विषय बाहिरिनु आपत्तिजनक छ । यसै गरी पर्दाबाहिर कूटनीतिक आचरणको ठूलो कुरा गर्ने पूर्वपरराष्ट्रमन्त्री नारायणकाजी श्रेष्ठले लुकीलुकी भारतीय सहयोगको याचना गर्नुलाई कुन रूपमा लिने ? काजीले प्रस्ट पार्ने अपेक्षा गरिन्छ । गोपाल देवकोटा, गोकर्णेश्वर८, जोरपाटी"
महानगरको उराठलाग्दो परिदृश्य,"सरकारले हतारहतारमा देशका धेरै गाउँलाई नगरपालिकामा परिणत गरे पनि धेरैजसो व्यवस्थित छैनन् । पुराना नगरपालिका, महानरगरपालिकाहरूको अवस्था खस्किँदै गएको छ । काठमाडौं महानगरपालिकाको स्थिति अझ विरहलाग्दो छ । सहर यति अस्तव्यस्त र गन्जागोल भएको छ कि शुद्ध हावा लिने ठाउँ कतै भेटिँदैन । उपत्यकाभित्रका सहरबजारहरूमा पार्किङको समस्या दिन प्रतिदिन विकराल बन्दै गएको छ भने, नयाँ सार्वजनिक र निजी सवारीसाधन खरिद, सञ्चालन एवं व्यवस्थापनको योजना, नियमन, नियन्त्रणको कुनै योजना सरकारसँग छैन । व्यस्त बजार, चोक, गल्ली एवं सार्वजनिक स्थलहरूमा पार्किङको सर्वत्र अभाव छ । सहरका कतिपय पेटीहरूमा व्यक्तिगत सुविधाका लागि भर्याङ ठड्याउनेदेखि वर्कसप सञ्चालन गर्ने, पेटीलाई पसलका सामानले भर्ने प्रवृत्ति मामुली बनिसकेको छ । व्यस्त ठाउँका सडकदेखि पेटीसम्म सवारीसाधानले भरिनुका साथै विभिन्न गतिविधि सञ्चालन भएपछि पैदलयात्री जोखिम उठाएर जथाभावी हिँड्न विवश छन् । उता गल्लीगल्लीबाट बेलाकुबेला फोहोरमैलाका पोका बोकेर दुर्गन्ध फैलाउँदै हिँडेका रिक्सा, ठेलागाडा, ट्याक्टरहरूले महानगरको प्रदूषण र कुरूपता उचाइमा पुर्याइरहेका छन् । लामो समयसम्म नउठाइएका फोहोरका डंगुरले फैलाएको दुर्गन्ध शब्दमा वर्णन गर्न सकिँदैन । यावत् समस्याले घेरिँदा पनि काठमाडौं महानगरलगायत अन्य नगरपालिका, जिम्मेवार निकायहरूले तत्कालीन र दीर्घकालीन योजना बनाउन सकेका छैनन्, लाज पचाएर जनतालाई सिंगापुरको सपना देखाउन छोडेका पनि छैनन् । सत्ताधारीहरूलाई स्मरण रहोस् झन्डै काठमाडौं उपत्यकाको जत्रो क्षेत्रफल भएको सिंगापुरमा फोहोरको टुक्रा र पार्किङको दुरवस्था कतै देख्न पाइँदैन । यसरी महानगरहरूको दुरवस्था हुँदा पनि राज्य संयन्त्र र नियमनकारी निकायहरू सुतेर बसेका छन् । लोकतन्त्र स्थापना भएको १५ वर्ष नाघ्दासमेत सरकार दृष्टिकोणविहीन बनेको छ, शीर्ष नेतृत्वलाई दलीय र व्यक्तिगत स्वार्थका लागि लडाइँ गर्नुबाहेक अरू कुराको मतलब छैन । अब देशका निम्ति उपयुक्त लोकतन्त्र कता फेला पार्ने ? जिम्मेवार नेता खोज्न कहाँ जाने ? भुवनेश्वर शर्मा, चन्द्रागिरि२, काठमाडौं"
नेपालचीन सीमा सन्धि र हुम्ला,"अबको बाटोउपलब्ध कागजात, नक्सा तथा पानीढलो सिद्धान्तअनुसार हुम्ला क्षेत्रसहितको सीमा समस्या ६० वर्षअघि नै समाधान भएको देखिन्छ । यद्यपि, अहिले स्थानीय तहमा कुरो उठेकाले सरकारले परराष्ट्र मन्त्रालयमार्फत चीनतर्फका सम्बन्धित पदाधिकारीहरूलाई पनि संलग्न गर्ने चाँजोपाँजो मिलाई संयुक्त टोली बनाउनु सान्दर्भिक हुन्छ । दुवैतर्फका पदाधिकारीहरू नाम्खा क्षेत्रमै पुगी दुवैतर्फका जिल्ला प्रशासन, स्थानीय निकायका पदाधिकारी, स्थानीय बासिन्दा र जिल्लास्तरका राजनीतिक नेताहरू उपस्थित गराई नक्सा र जमिन भिडाउँदै, जीपीएस यन्त्रले हाल देखाएको र साबिकको तथ्यांक देखाई व्याख्या गरिदिनुपर्छ । सन् २००६ मा गठन भई २०१२ सम्म क्रियाशील रहे पनि हाल सुषुप्त अवस्थामा रहेको नेपालचीन संयुक्त सीमा समितिलाई यथाशीघ्र ब्युँताउनुपर्छ । हुम्ला सीमाजस्ता मामिला त्यही समितिले संयुक्त रूपमा व्याख्या गर्दै कार्यान्वयनस्तरमा पुर्याइनुपर्छ । चीनले जियानमा १ फेब्रुअरी २०१२ देखि आह्वान गरेको संयुक्त सीमा समिति बैठकमा नेपाल अन्तिम घडीमा नगएयता समिति निष्क्रिय छ, दुवै पक्षले विघटन पनि गरेका छैनन् । सीमांकनका बेला, चाहे त्यो नेपालचीन होस् या नेपालभारत, दुवैतर्फका स्थानीय निकाय र सीमावर्ती बासिन्दालाई त्यसबारे जानकारी नगराउनु नै दुर्भाग्यपूर्ण छ । सीमारक्षामा पहिलो पंक्तिमा रहने स्थानीय जनता नै हुन् । तर, स्थानीय गाउँनगरपालिकाको सीमारेखाबारे उनीहरूलाई जानकारी गराइँदैन । यही छ विडम्बना । नत्र यस्तो कचिंगल आइपर्दैनथ्यो ।"
"सरकार, निर्णय र नीति","सरकारले विभिन्न विषयमा नीति बनाउँदा आफूहरूभित्रै पहिले निर्णय लिनुपर्ने भएकाले त्यस्ता मुद्दाहरूमा संक्षिप्त नोट बनाइन्छ । नोटमाथि छलफल गरिन्छ । नोकरशाहीका विभिन्न तहभित्रै यसमाथि सोचविचार गरिन्छ अनि फेरि एउटा दस्तावेज बनाएर सरकारका मन्त्रीहरूमा पुर्याइन्छ । मन्त्रीगणले केही गर्नुअघि नै कानुन, राष्ट्रिय सुरक्षा, पर्यावरण, जनमानस, निजी क्षेत्र आदिमा दस्तावेजका प्रावधानहरूले केकस्तो प्रभाव पार्लान् भन्ने कुरामा विभिन्न विभाग र मन्त्रालयका ठोस सुझावहरू अघि राखिन्छन् । यस्ता दस्तावेजलाई कानुननीतिको रूप दिएको खण्डमा केकस्ता राजनीतिक प्रभाव पर्लान् भनेर कतिपय सरकारले अखबार, टेलिभिजन, सामाजिक सञ्जालमा गोप्य रूपमा हालिदिन्छन् । अनि जनमानसको भनाइप्रतिक्रिया आदि संकलन गर्छन् । अर्कापट्टि, सरकारले जनमानसको प्रचण्ड मागमा, न्यायालयहरूको आदेशमा अनि विशेष दबाब दिने शक्तिहरूको चाहनामा पनि कुनै मुद्दा वा विषयमा निर्णय लिएर कानुनसमेत बनाउँछन् । अझै परतिर, सरकार बनाउने पार्टीको विचारधारा, सिद्धान्त वा सोचमा प्रबल रूपमा परेका मुद्दाविषयहरूमा माथिबाटै अबउसो यस प्रकारको नियमकानुननीति बनाउनुपर्छ भन्ने तय पनि गरिन्छ । यसभित्र कुनै पार्टीले धार्मिक कुरो अन्तर्भुक्त गर्छÙ कसैले अर्थनीति, कसैले जातजाति र कसैले विदेशनीति हालिदिन्छन् । अर्थात्, सरकार चलाउने राजनीतिक पार्टीले आफ्नो पार्टीलाई अझै बलियो बनाउन यस्ता मुद्दानीतिहरू अघि ल्याउँछ, जुन राष्ट्रहितमा नहुन पनि सक्छन् ।कतिपय सरकारले दृढ संकल्प बन्दै, नियमकानुन बनाउँदा अड्चन हटाउनलाई संविधानमा समेत व्यापक संशोधन गर्छन् । न्यायालयलाई कुल्चने प्रयास पनि गर्छन् । जहाँ न्यायालय कमजोर हुन्छ त्यहाँ नीति बनाउँदा र कार्यान्वयन गर्दा राष्ट्रलाई नै आघात पुग्ने स्थिति आए पनि सरकार र सरकार चलाउने पार्टीले टेर्दैनन् । प्रजातान्त्रिक राष्ट्रमा पनि यस्ता कुरा भई नै रहन्छन् । तानाशाही र हुकुमी शासनमा त यस्तो सामान्य हुन्छ । अझै भयपूर्ण स्थिति तब हुन्छ, जब सरकारले संसद्मा आफ्नो बहुमतको फाइदा उठाउँदै आफूले ल्याएको बिल लाई छलफलको प्रक्रियामा नलगी पास गराएर कानुन बनाई लागू गर्ने धृष्टता गर्छ । भारतका वर्तमान मुख्य न्यायाधीशले केही सप्ताहअघि, संसद्मा छलफल नगरी ल्याइएका कानुनहरूकै कारण न्यायालयमा भरमार मुद्दा आउँछन् भन्दै त्यस्ता बिलहरूको हरेक पक्ष र दृष्टिकोणमाथि व्यापक छलफलबहस हुनुपर्ने मन्तव्य दिए ।सरकारका विभिन्न मन्त्रालयविभागभित्र महत्त्वपूर्ण ओहोदामा बसेका नोकरशाह (ब्युरोक्रेट्स) को नीतिनिर्माणमा अति नै घतलाग्दो भूमिका हुँदाहुँदै पनि कतिपय अधिकारी राजनीतिक दल र सरकारअघि नहुने कुरामा पनि नतमस्तक मात्र नरहेर, जे पनि हुन्छ र हुन सक्छ भन्ने प्रकृति र चरित्रका हुन्छन् । उतापट्टि धेरै अनुभवी अधिकारीहरू सरकारले गर्न चाहेका जनविरोधी कार्यहरूलाई भित्रभित्रै विरोध पनि गर्छन् । नोकरशाहीले सरकारले गर्न लागेका असल एवं सर्वजनहिताय कार्यक्रमलाई पनि कहिलेकाहीँ रोक्ने गर्छ । नोकरशाही किन चल्नै मान्दैन, अघि हेर्न र बढ्नै मान्दैन भन्ने कुरोमा विश्व बैंकदेखि व्यक्तिगत संस्मरण लेख्नेहरूले सम्म यथेष्ट उदाहरण दिँदै रिपोर्ट, पुस्तक, सर्वेक्षण आदि प्रकाशित गरेका पनि छन् । भारतको योजना आयोगले दसौं पञ्चवर्षीय योजना (सन् २००२२००६) को मूल दस्तावेजमा नोकरशाहीलाई सुकेको काठसम्म भनेको छ । अर्थात्, नोकरशाहहरू जिउँदा र सजीव छैनन् । किन सरकारी अधिकारीहरू राष्ट्र सेवाको सन्दर्भमा अति नै गम्भीर ढंगमा खस्कँदै गएका छन् ? आजभन्दा तीनचार दशकअघिसम्म स्थिति यस्तो थिएन । सर्वेक्षणअनुसार, नोकरशाहीको कामगराइ खस्कनुमा सबैभन्दा ठूलो कारण राजनीतिक हस्तक्षेप हो । योबाहेक, कुनै पनि अधिकारीलाई एउटा स्थानमा तीनचार वर्षभन्दा बढी राखिँदैन । विषयमुद्दाकार्यालयमन्त्रालय चारैतर्फ दौडनुपर्छ नोकरशाहले । एउटै स्थानमा पनि राम्ररी खुट्टा राख्न नपाई यसलाई स्थानान्तरण गरिन्छ । सबै विभागको चुबुरचुबुर ज्ञान बोक्दा ऊ यताको न उताको हुन्छ । यो ओहोदामा तीन वर्ष त हो भन्दै उसले ठूलो र ठोस निर्णय लिनुपर्ने कुनै पनि काममा हातै हाल्दैन । आज टर्यो, भोलि पनि टर्छ भन्दै कागजपत्र अघि बढाउँदैन । सरकारी फाइल तलदेखि माथिसम्म पुग्दा नै आधा समय त गइहाल्छ । नयाँ निर्णय लिँदा पुराना कागजपत्र खोज्नुपर्यो, निर्णयसुहाउँदो अध्ययन गर्नुपर्यो, विशेषज्ञ र जनमानससँग परामर्श लिनुपर्यो, ठीक ढंगले नोटदस्तावेज बनाउनुपर्यो, घरीघरी मन्त्री आदिले सोधेका कुराको जवाफ दिनुपर्यो, अर्को विभागसँग समन्वय गर्नुपर्यो, संसद्मा जवाफ दिनुपर्यो, न्यायालयले सोधखोज गर्दा उभिनुपर्यो । यी सबै बुझेपछि नयाँ निर्णय लिने र ठोस नीति बनाउने कामबाट धेरैजसो नोकरशाह टाढै रहन्छन् । र नै सरकारलाई नीति बनाउन लामो समय लाग्छ, कहिलेकाहीँ हम्मेहम्मे पनि पर्छ । मन्त्रीहरू अनुभवी नहुँदा र उनीहरूमा चाहिँदो शिक्षा र ज्ञानसमेत नहुँदा त स्थिति अझै बिग्रेर जान्छ । नोकरशाहीमा बदलिँदो वैश्विक र राष्ट्रिय स्थितिसँग टक्कर लिन सक्ने प्रशिक्षण र दिशानिर्देश नहुँदा समस्या अझै गहिरिँदै गयो ।कूटनीति र अन्तर्राष्ट्रिय सम्बन्धमा पनि सरकार, मन्त्री र नोकरशाहकूटनीतिज्ञबीच समन्वय नहुँदा विदेशी राष्ट्रहरूसँगको सम्बन्ध कसरी शिथिलविकृत भएर जान्छ भन्ने कुरो हामीले पर्याप्त मात्रामा देखेका छौं । कुनै पनि राष्ट्रमा अनुभवी कूटनीतिज्ञ वा त्यसबारे अलिकति पनि जानकारी नभएका कूटनीतिज्ञलाई राजदूत बनाएर पठाउँदा कति विस्तृत अन्तर पर्छ, यो पनि देखेकै छौं । राजदूतकै कारण देशदेशको सम्बन्धमा न्यानोपन वा चिसोशिथिलता आएको पनि देखेका छौं । विदेशनीतिमा राजदूतको भूमिका अरू नीति निर्धारणमा सम्बन्धित संस्थाको झैं अहं रहन्छ । सरकारभित्र विदेश मन्त्रालयको केकस्तो पहुँच छ, प्रधानमन्त्रीले विदेशमन्त्री र मन्त्रालयलाई कति मान्छन् भन्ने कुरो पनि अघि आउँछ । प्रधानमन्त्रीको कार्यालयले विदेशनीतिमाथि कहाँसम्म हस्तक्षेप गर्छ र विदेश मन्त्रालयका विभिन्न विभागले आफ्नै मन्त्री वा अर्को शक्तिकेन्द्रलाई कति सुन्छन् भन्ने मुद्दा पनि विभिन्न राष्ट्रमा जटिल भई अघि आएको छ ।अति नै अनुभवी कूटनीतिज्ञले ठूलै कुरो हासिल गर्छ, जसले निर्णय र नीतिमा अगम प्रभाव पार्छ । भारतलाई बिजुलीको अति नै खाँचो थियो । सन् १९८० मा इन्दिरा गान्धी प्रधानमन्त्री भएपछि यो खाँचो टार्नमा भारतले छिमेकी राष्ट्रहरूलाई संलग्न गर्ने भयो । नेपाल र भोटाङ दुवैले जलविद्युत्को खानी भएर पनि बिजुली उत्पादन गरेर भारतलाई आयात गर्न दिँदै नदिने भए । इन्दिरा गान्धीले आफ्ना विदेशसचिव महाराज कृष्ण रसगोत्रालाई फेरि भोटाङ पठाइन् । रसगोत्रा अति नै मानिएका कूटनीतिज्ञ थिए नै, भोटाङका राजा जिग्मी सिंघी वाङचुकसँग उनको घनिष्ठ मित्रता पनि थियो । रसगोत्राले वाङ चु नदीमा चुखा जिल्लाभित्रै एउटा जलविद्युत् परियोजनाको कठिन प्रस्ताव राख्ता राजा वाङचुकले भने, मलाई थाहा छ, यो परियोजना बनेको खण्डमा भोटाङमा बिजुलीको आपूर्ति हुन्छ र एउटा सग्लो आयको स्रोत पनि हुन जान्छ । तर यो परियोजना बनाउन भोटाङकोमा न तकनिकी ज्ञान छ न श्रमशक्ति । यदि भारतले बनाएको खण्डमा परियोजना निर्माण गर्न बंगाली, आसामी र नेपाली श्रमिकहरू आउँछन् र यहीँ बसोबास गर्छन् । र भोटाङमा अशान्ति फैलने भय हुन्छ । रसगोत्राले एउटै श्रमिक पनि नरहने, परियोजना बन्नासाथ सबै वापस जाने र भोटाङेहरूलाई नै तकनिकी प्रशिक्षण दिने आश्वासन दिए । राजाले रसगोत्राको आश्वासनलाई स्वीकार गर्दै म तिमीलाई विश्वास गर्छु, यदि त्यस्तो नभएको खण्डमा तिम्रो घाँटी काट्छु भन्दै हातले देखाएपछि नै भारतभोटाङबीच बिजुली उत्पादन गर्ने सहयोगको आधार बसालियो । र ३३६ मेगावाटको प्रथम चुखा परियोजना सन् १९८८ मा सम्पन्न पनि गरियो । यी सबै तथ्य रसगोत्राले सन् २०१६ मा प्रकाशित आफ्नो पुस्तक अ लाइफ इन डिप्लोमेसी मा अति नै चाखलाग्दो ढंगमा अभिव्यक्त गरेका छन् ।प्रधानमन्त्रीको ओहोदामा पुगेपछि, देशविदेश खाएपछि र छरछिमेकीसँग मिलेर अघि बढ्दा लिनुभन्दा दिनुमा विश्वास राख्ने इन्द्रकुमार गुजरालले भारतनेपाल सम्बन्धलाई एउटा उचाइमा पुर्याएका थिए । मनमा लागेको गर्नैपर्ने कुरामा जति नै अड्चन अघि आए पनि उनी निर्णय लिन्थे र नीति बनाउनपट्टि लाग्थे । सन् १९९७ मा नेपाल भ्रमण गर्दा मलाई पनि उनको शिष्ट मण्डलमा सामेल गरियो । भ्रमणको एक सप्ताहअघि केकस्ता मुद्दाहरू उठाइनुपर्छ, उठाउन सकिन्छ भन्नेबारे मलाई संक्षिप्त नोट लेख्न लगाइयो । सायद शिष्ट मण्डलका अरूलाई पनि । मैले विशेषतः व्यापारवाणिज्य, पुँजी निवेश, बिजुलीको व्यापार र बंगलादेशसँगको यातायात मार्गमाथि केही कुरा लेखेको थिएँ । काठमाडौंमा नेपालका प्रधानमन्त्रीसँग बातचित हुँदा, कसैले नसोचेको कुरो, गुजरालले बंगलादेशलाई नेपालसँग जोड्ने भारतको फूलबारी करिडोर खोल्ने आश्वासन दिए । नभन्दै गृहसचिव पद्मनाभन, विदेशसचिवद्वय रघुनाथसलमान हैदर, राजदूत केभी राजन सबैले दार्जिलिङ जिल्लाका आयुक्तसँग शीघ्र सम्पर्क राखे र भोलिपल्टको पत्रकार भेलामा भारतनेपालका प्रधानमन्त्रीद्वयले यो मार्ग खोल्ने घोषणा गरे । तीसचालीस वर्षसम्म राष्ट्रिय सुरक्षाका कारण भारत सरकारले नखोलेको र नेपालले विभिन्न अन्तर्राष्ट्रिय मञ्चहरूमा समेत उठाएको यो संवेदनशील मुद्दालाई प्रधानमन्त्री गुजरालले क्षणभरमै समाधान गरिदिए । नोकरशाहकूटनीतिज्ञ र सरकारका अन्य तन्त्रमन्त्रलाई प्रधानमन्त्री गुजरालले ठूलै सोच र ठूलै मन देखाएर मनाए ।फूलबारी करिडोरबाट नेपाललाई बंगलादेश प्रवेश गर्ने मार्ग उपलब्ध गराउन भारतलाई दशकौं लागेझैं नेपालभोटाङ र बंगलादेशबीच भारत भएर बिजुली आदानप्रदान गर्ने प्रक्रिया सुरु भएको लगभग दुई दशक लाग्यो । हामी, दक्षिण एसियामा रहेका विभिन्न विश्वविद्यालय एवं थिंक ट्यांक संस्थाहरूले लगभग २५ वर्ष नै, नेपाल र भोटाङले उत्पादन गरेको बिजुली निर्यात भारतमा मात्रै नभई दक्षिण एसियाका अन्य राष्ट्र एवं बर्मासम्म पनि गरिन सक्छ भनेर धेरै अध्ययन अघि राख्यौं । यी अध्ययनमाथि व्यापक रूपमा छलफल गरियो । तकनिकीका व्यक्तिहरू, उत्पादन गर्ने कम्पनी, सरकार, बिजुलीको सञ्चार एवं वितरणबिक्री गर्ने संस्थाहरू सबै सहमत भए । तर सम्पूर्ण दक्षिण एसिया क्षेत्रलाई पुग्ने यी प्रयासहरू भारतको विदेश मन्त्रालयमा गएर अड्किन्थे । प्रमुख कारण नै राष्ट्रको सुरक्षामा यसले क्षति पुर्याउन सक्छ ! बिजुली व्यापारले त एकअर्कामा रहेको सुझबुझ, आर्थिकसामाजिक निर्भरता एवं आदानप्रदानलाई अझ खँदिलो र झर्रो बनाउँछ भन्थ्यौं हामी । तर हाम्रो सपना विपना हुनै दिँदैनथे, विशेषतः एकदुई नोकरशाहले । सन् २००५ मा पाकिस्तानको मरी हिल्समा भएको क्षेत्रीय सहयोगबारेको विशाल सभामा सार्कका सबै सदस्यराष्ट्रका सांसदहरू, मानेका पत्रकार एवं विशेषज्ञ र विद्वान्हरू भेला भएका थिए । मलाई बिजुली व्यापारको सम्भाव्यताबारे बोल्न निम्त्याइएको थियो । मेरो प्रस्तुति सकिएपछि भारतका सबै सांसद नजिक आएर यति विशाल सम्भाव्यताबारे हाम्रो राष्ट्रको संसद्मा कहिल्यै प्रस्तुत एवं बहस भएन, बिजुली व्यापारलाई भारतको विदेशनीतिको एउटा अभिन्न अंग बनाउनुपर्छ भन्न लागे । यसले नोकरशाह र राजनीतिज्ञसांसदहरूबीचको ठूलो दूरीलाई छर्लंग पार्यो । आज लगभग बीस वर्षपछि विश्व बैंक, एसियन डेभलपमेन्ट बैंक, संयुक्त राष्ट्रसंघ आदिले पनि यो उज्यालो सहयोगको पोको खोलेपछि बिजुलीको व्यापार सुरु भयो । भारतबंगलादेशबीच बरामपुरभेरामारामार्फत, भारतभोटाङबीच तालापुनासाङ्चुर र नेपालभारतबीच पनि भव्य सञ्चारवितरण व्यवस्था सुरु गरियो । भारतको बिजुली मन्त्रालयले अबउसो कसरी बिजुली व्यापार गर्ने भनेर सन् २०२१ मा रूपरेखा नै जारी गर्यो । बंगलादेशले नेपाल र भोटाङमा संयुक्त बिजुली उत्पादनका लागि सम्झौतासमेत गर्यो । यो एउटा सग्लो उदाहरण हो, नोकरशाही किन ठोटरीको चालमा चल्छ, कसरी अवसरहरू गुमाउँछ अनि कसरी राष्ट्रराष्ट्रबीच खिचातानी ल्याउँछ भन्ने कुराको ।यसर्थ सरकारलाई निर्णय लिनमा, नीति बनाउनमा र नीतिलाई कार्यान्वयन गर्नमा सरकारदेखि बाहिर रहेका थिंक ट्यांक, नागरिक समाज र निजी क्षेत्रका संस्थाहरूको भूमिका अत्यन्तै जरुरी हुन्छ । आजभोलि सरकारी तन्त्रमन्त्रहरू साँघुरिँदै जाँदै छन्, नोकरशाहीको सोचले विश्वमा भइरहेको द्रुत विकाससँग मेल खानै सक्तैन अनि अर्कोतिर नीति बनाउने साधनहरू राजनीतिले ल्याएका ससाना, श्वासप्रश्वास थुन्ने परिधिभित्र छटफटिँदै छन् । ठूलो सोच, आँटिलो कार्य र मनुष्यमुखी नीतिको नितान्त आवश्यकतामा हामी सबै रुमलिरहेका छौं ।"
कतिन्जेल अनागरिक बनाउने ?,"सर्वोच्चले कहिले के भन्यो ?२०६६ : रजित थापाको मुद्दामा बाबुआमाको अलगअलग वतन भए पनि बाबु वा आमामध्ये रोजेको नाम र ठेगानाबाट नागरिकता दिनू२०६८ : सबिना दमाईंको मुद्दामा नेपाली नागरिक आमाबाट नेपालमा जन्मिएका व्यक्तिलाई आमाका नामबाट नागरिकता प्रदान गर्नू, बाबुको पहिचान खोजिरहन आवश्यक छैन२०७३ : सिर्जन खरेलको मुद्दामा कानुनले आमाका नामबाट मात्र नागरिकता दिन सक्ने व्यवस्था गरेकामा बाबु कहाँ गयो, के भयो भन्नेजस्ता अप्रासंगिक प्रश्न सोध्न हुँदैन२०७५ : विपना बस्नेतको मुद्दामा सन्तानका लागि बाबुआमा समान वंशीय आधार भएको भन्दै नागरिकतामा आमाको पहिचानको थर लेख्न नपाउने भन्न मिल्दैन२०७७ : लक्ष्मीकुमारी शर्माको मुद्दामा सारभूत रुपमा नागरिक हो भन्ने देखिएको अवस्थामा कार्यविधिको ससानो अत्तो थापेर नागरिकलाई समस्यामा पार्नु न्यायपूर्ण हुँदैन२०७८ : तनिसी चन्दको मुद्दामा नेपालको संविधान, कानुन, अन्तर्राष्ट्रिय दस्ताबेज तथा यस अदालतबाट प्रतिपादित सिद्धान्तको रोहमा निवेदिकाले आमाको मात्र नाम राखेर नागरिकता पाउने देखियो ।"
काठमाडौं महानगर चुनावका ३ सन्देश,"कांग्रेसको काठमाडौं महानगर निर्वाचनमा उपसभापति विमलेन्द्र निधिसँग निर्णायक र परिणाम प्रभावित गर्ने भोट थिएन । तैपनि उनले प्रकाशनमान सिंह समर्थित प्यानललाई सहयोग गर्न आफूनिकटलाई निर्देशन दिए । करिब साढे ३ महिनादेखि एकताका लागि निरन्तर बैठक गर्दै आएका यी दुई नेताबीच काठमाडौं महानगरको निर्वाचन विश्वासको बीज बनेको कांग्रेसवृत्तमा चर्चा छ ।आसन्न १४ औं महाधिवेशनलाई केन्द्रमा राखेर असार पहिलो सातादेखि निधि, सिंह र शशांक कोइरालाबीच निरन्तर बैठक चलिरहेको छ । त्यसका लागि निधिको सक्रियता बढी देखिएको छ । तीनैजना कांग्रेसका संस्थापक नेतात्रय बीपी कोइराला, गणेशमान सिंह र महेन्द्रनारायण निधिका छोराहरू हुन् । लिगेसीलाई आधार बनाएर १४ औं महाधिवेशनमा साझा उम्मेदवारीको चर्चा चलिरहेका बेला काठमाडौंमा निधिले सिंहको टिमलाई सहयोग गर्नुले दुई नेताबीच विश्वासको वातावरण बनेको देखिन्छ, महानगरको निर्वाचनलाई नजिकबाट नियालेका महासमिति सदस्य हरिहर अधिकारी भन्छन्, तर यो सहकार्य महाधिवेशनसम्म यसरी नै जाला भन्नेमा प्रशस्तै आशंका छन् ।१२ औं महाधिवेशनमा निधि र सिंहबीच महामन्त्रीमा प्रतिस्पर्धा भएको थियो । सुशील कोइराला समूहबाट उठेका सिंहले शेरबहादुर देउवा प्यानलका निधिलाई पराजित गरेका थिए । १३ औं महाधिवेशनमा निधि देउवा समूहबाट उपसभापति बने । रामचन्द्र पौडेल समूहबाट केन्द्रीय सदस्य जितेका सिंह पदाधिकारी बन्न सकेनन् । देउवाको साथ छोड्दै सभापतिमा उम्मेदवारी घोषणा गरेपछि निधिले सिंह र कोइरालासँग साझा उम्मेदवारीका लागि पहल गर्दै आएका छन् । निधिले काठमाडौं महानगरको निर्वाचनमा सिंहका उम्मेदवारलाई समर्थन गरेर सहकार्यलाई व्यावहारिकता दिन सफल भएका छन् । काठमाडौं महानगरको परिणाम आएको भालिपल्ट (सोमबार) निधि, सिंह र कोइरालाबीच बैठक बसेको छ । यो उनीहरूबीचको छैटौं बैठक हो । निधिनिकट पत्रकार रामजी दाहालका अनुसार बैठकमा नेतृत्वका लागि साझा उम्मेदवारी, क्रियाशील सदस्यता विवाद, सरकारले पूर्णता पाउन नसकेको लगायतका विषयमा छलफल भएको थियो । महानगरलगायत काठमाडौंका पालिकाको निर्वाचनबाट गगन थापाले पनि आफ्नो कित्ता स्पष्ट गर्ने मौका पाएका छन् । १३ औं महाधिवेशनमा कृष्णप्रसाद सिटौला समूहबाट महामन्त्री लडेका उनी पछिल्लो समय उक्त समूहबाट टाढिँदै गएका थिए । काठमाडौंमा सिंहसँग सिटौला समूहका भीमसेनदास प्रधानले पौठेजोरी खेल्दै गर्दा थापाले भने सिंहसँग सहकार्य गरे । सिंहसँगको गठबन्धनबाट थापाले बूढानीलकण्ठमा नगर सभापतिका साथै महानगरमा सचिव र अन्य पदाधिकारी जिताउन सफल भए । थापाका राजनीतिक सहयोगी प्रताप पौडेल काठमाडौंका पालिकास्तरीय निर्वाचनबाट सिटौलाथापा सहकार्य टुटे पनि महाधिवेशनमा सिटौलालाई समेत समेटेर देउवाइतर मोर्चा स्थापना गर्ने प्रयास भइरहेको बताउँछन् । प्रकाशमान दाइ (सिंह) सँग अहिलेमात्र होइन, महाधिवेशनसम्मै सहकार्य गर्ने स्पष्ट रोडम्याप बनेको छ, उनले भने, त्यसमा सबै (पूर्वसंस्थापन) समूह समेटिन सक्छन् ।कांग्रेस राजनीतिमा काठमाडौंलाई सिंहको परम्परागत पकड क्षेत्र मानिन्छ । सिंहको पकड भत्काउन यसपटक देउवा र सिटौला समूहबीच गठजोड बनेको छ । तर पालिकास्तरीय निर्वाचनले काठमाडौं जिल्लामा सिंहको पकड कायमै रहने संकेत दिएको छ । सिंहले १३ औं महाधिवेशनमा सिटौला समूहमा रहेका युवा नेता थापासँग समीकरणमात्र गरेनन्, देउवाबाट अलग्गिएका निधिको रणनीतिक समर्थन पनि बटुल्न सफल भए । निर्वाचन सम्पन्न भएका काठमाडौंका कीर्तिपुरबाहेक १० पालिकामध्ये सिंह समूहले महानगरसहित ७ र इतरसमूहले ३ पालिकामा नेतृत्व हात पारेको छ । १३ औं महाधिवेशनमा काठमाडौं महानगरमा नेतृत्वका लागि निर्वाचन भएन । अन्य १० पालिकामध्ये ७ वटामा सिंह समूहले नेतृत्व जितेको थियो ।"
बझाङमा नयाँ निर्वाचन अधिकृत,"कांग्रेस बझाङको जिल्ला अधिवेशनमा मतदानकै दिन निर्वाचन अधिकृत हराएपछि रोकिएको प्रक्रिया अघि बढ्ने भएको छ । कांग्रेसको केन्द्रीय निर्वाचन समितिले नयाँ निर्वाचन अधिकृत खटाएपछि निर्वाचन प्रक्रिया अघि बढाउने सहमति भएको हो । नयाँ निर्वाचन अधिकृतका रूपमा सोमबार बझाङ आइपुगेका उज्वलराज श्रेष्ठले जिल्लाका नेताहरूसँग छलफल गरेपछि २१ गते मतदान गर्ने सहमति जुटेको जिल्ला निर्वाचन समितिका सदस्य रमानन्द जोशीले बताए । पूर्वमन्त्री, सभासदलगायत उम्मेदवारहरूबीच यसअघिका घटना बिर्सेर अधिवेशन सम्पन्न गर्ने सहमति जुटेको हो । आइतबार मतदान हुने समयमा निर्वाचन अधिकृत चेतराज भट्ट सम्पर्कविहीन भएपछि कांग्रेस बझाङको जिल्ला अधिवेशन रोकिएको थियो । भट्टले आफूलाई कांग्रेसका कार्यकर्ताले नै अपहरण गरेर अत्तरिया पुर्याएको बताएका छन् । कांग्रेसका पूर्वजिल्ला सभापति सत्यराज भण्डारीले भने भट्टले अपहरणको नाटक गरेर कांग्रेसको बेइज्जत गरेको आरोप लगाएका छन् । सामाजिक सञ्जालमा स्टाटस लेख्दै भण्डारीले भट्ट आर्थिक प्रलोभनमा परेर वा कुनै शक्तिशाली नेताको कुरा काट्न नसकेर भागेको हुन सक्ने बताए ।"
कालापानी र सुस्ताका विषयमा छलफल नहुने,भारतीय पक्षबाट बलमिच्याइँ
परराष्ट्रमन्त्री र चिनियाँ राजदूत भेटवार्ता,"काठमाडौं (कास) परराष्ट्रमन्त्री नारायण खड्का र चिनियाँ राजदूत होउ यान्छीबीच द्वीपक्षीय हितका विषयमा भेटवार्ता भएको छ । नवनियुक्त मन्त्री खड्कासँग शिष्टाचार भेट गर्न राजदूत होउ सोमबार सिंहदरबारस्थित परराष्ट्र मन्त्रालय पुगेकी थिइन् । मन्त्रालयका अनुसार भेटमा खड्का र होउबीच कोभिड१९ विरुद्धको खोपका विषयमा सहकार्य गर्नेबार छलफल भएको छ । पछिल्लो समय नेपाल सरकारले हुम्लामा सीमा मिचिएको भन्दै छानबिन समिति गठन गरेपछि चीन चिढिएको छ । यसअघिको केपी ओली नेतृत्वको सरकारले नेपाल र चीनबीचको सीमामा कुनै समस्या नरहेको भन्दै विज्ञप्ति निकालेको थियो । नयाँ सरकार आएसँगै द्वीदेशीय सीमाबारे अध्ययन गर्न गठित समितिले गृह मन्त्रालयलाई प्रतिवेदनसमेत बुझाइसकेको छ । चीनकी राजदूत होउले मन्त्री खड्कासँग के कुरा राखिन् भन्नेबारे मन्त्रालयले केही जनाएको छैन । यसैबीच, चिनियाँ दूतावासले साताअघि एक पत्र लेख्दै कोरोना भाइरविरुद्धको थप १० लाख डोज खोप अनुदानमा दिने प्रतिबद्धता गरेको परराष्ट्रले जनाएको छ ।"
अपांगता भएकाको यथार्थ गणना गर्न माग,"काठमाडौं (कास) राष्ट्रिय जनगणनामा अपांगता भएका व्यक्तिहरूको गणना सुनिश्चित गर्न सरोकारवालाले माग गरेका छन् । पर्याप्त तथ्यांकको अभावले अपांगता भएका व्यक्तिको पक्षमा प्रभावकारी योजना, नीति तथा कार्यक्रम बन्न नसकिरहेको र उनीहरू राज्यबाट पाउने सेवासुविधा र अवसरबाट वञ्चित भइरहेको उनीहरूको भनाइ छ ।जनगणना केवल संख्या मात्रै होइन, अपांगता भएका व्यक्तिको पहिचान र राज्यबाट पाउने सेवासुविधा, नीति र योजना निर्माणमा ठूलो महत्त्व राख्छ, राष्ट्रिय अपांग महासंघकी उपाध्यक्ष रमा ढकालले भनिन् । अपांगता भएका व्यक्ति र परिवार सामाजिक तिरस्कार खेप्नुपर्ने डरले यथार्थ परिचय दिन हिच्किचाउँछन् । यसले गर्दा अघिल्ला जनगणनामा वास्तविक तथ्यांक नआएको, वर्षौंसम्म अधिकारका लागि लडिरहँदा थोरै जनसंख्या देखिएकैले राज्यको मूल प्रवाहीकरणमा पर्न नसकेको अपांगता भएका व्यक्तिका अगुवाको दाबी छ । २०६८ को जनगणनाअनुसार अपांगता भएका व्यक्तिको जनसंख्या ५ लाख १३ हजार ३ सय २९ छ ।"
फुच्चे स्याटेलाइटको अन्तरिक्षमा ८४१ दिन,"दुई वर्षदेखि अन्तरिक्षमा नेपालको झन्डा अंकित कुनै वस्तु थियो भने त्यो फुच्चे १ यू नेपाली स्याट१ थियो । सोमबार अपराह्न ४ बजेर २६ मिनेटपछि त्यो एक किलो तौल भएको वस्तु पृथ्वीको वायुमण्डलमा बिलायो । अब अन्तरिक्षमा नेपालको झन्डा अंकित कुनै पनि वस्तु छैन । जापानको क्युटेक विश्वविद्यालयसँगको सहकार्यमा नेपाल विज्ञान तथा प्रविधि प्रज्ञा प्रतिष्ठान (नास्ट) का तर्फबाट नेपाली इन्जिनियरद्वय आभास मास्के र हरिराम श्रेष्ठले निर्माण गरेको यो नानो स्याटेलाइटसहित श्रीलंकाको राभाना१ र जापानको इगिसुलाई अमेरिकाबाट २०७६ वैशाख ५ मा एकैपटक प्रक्षेपण गरिएको थियो । दुई महिनासम्म अन्तर्राष्ट्रिय अन्तरिक्ष केन्द्रमा रहेर असार २ मा पृथ्वीको तल्लो कक्षमा यी स्याटेलाइट छाडिएका थिए । यी स्याटेलाइटहरूले करिब ४ सय १० मिटरको उचाइबाट पृथ्वीलाई दैनिक १६ पटकसम्म फन्को लगाउँथे । पछिल्लो ६ महिनायता नेपाली स्याट१ निरन्तर पृथ्वीतर्फ झरिरहेको थियो । निर्माणकर्ता श्रेष्ठले कान्तिपुरसँगको कुराकानीमा जापानबाट भने, ४ सय किलोमिटरबाट ३ सयमा पुगेपछि खस्दै गयो । पछिल्लो १५ दिनदेखि दैनिक १० किलोमिटरसम्मको दरले स्याटेलाइट झर्दै थियो । सोमबार वायुमण्डलमा घर्षणका कारण खरानी बन्नुअघि श्रेष्ठले नेपाली समयअनुसार बिहान ११ बजे नेपाली स्याट१ सँग अन्तिम सम्पर्क गरेका थिए । २ सय किलोमिटरको उचाइमा आइपुग्दा स्याटेलाइट वायुमण्डलमा घर्षणका कारण जलेको उनले बताए । अन्तिम सम्पर्क हुनुअघि स्याटेलाइटको सीडब्लू डाटा लिइएको थियो । ४ सय किलोमिटरमा उचाइमा पृथ्वीको माइक्रो ग्राभिटीले सामान्य असर गर्छ । पृथ्वीको नजिक हुँदै स्याटेलाइट जति तल झर्छ त्यति नै पृथ्वीको गुरुत्व बलले आफूतिर तान्छ । वायुमण्डलमा हावासँगको घर्षण र उच्च बलका कारण उत्पन्न हुने ऊर्जाले स्याटेलाइट पूर्ण रूपमा जल्छ । नेपाली स्याटेलाइट युरोपको आकाशमै खसेको स्याटेलाइटको अवस्थिति बताउने वेबसाइट स्याटभ्यु डट ओआरजीले जनाएको छ । ब्याट्री, भोल्टेज, तापक्रम र सोलार पावर जेनेरेसन राम्रो देखाएको थियो, श्रेष्ठले भने, स्याटेलाइट बिग्रिएरभन्दा पनि हाइटको कारणले गर्दा झरेको हो । ८ सय ४१ दिन अन्तरिक्षमा रहँदा नेपाली स्याटेलाइटले ९५ वटा तस्बिर लिएको थियो । तीमध्ये आधाजति मात्र प्रस्ट रूपमा बुझिने अनुसन्धानका लागि भने सबै फोटो काम लाग्ने उनले सुनाए । स्याटेलाइटले पृथ्वीबाट दिइने कमान्डबाट कहिले सूर्य र कहिले पृथ्वीतिरको तस्बिर खिच्थ्यो । सामान्य अवस्थामा दैनिक १६ पटक पृथ्वीलाई फन्को लगाउने गरे पनि तस्बिर भने एक दिनमा चार पटक मात्र लिन सक्ने अवस्थामा स्याटेलाइट हुने गरेको श्रेष्ठले सुनाए । क्यामेरा, एडीसीएस, लोरा डेमोन्सट्रेसर र ब्ल्याक प्लेन बोर्ड गरेर नेपाली स्याटेलाइटको मुख्य चार वटा उद्देश्य थियो । ती सबै मिसन सफलतापूर्वक सम्पन्न भए । लोरा मिसनअन्तर्गत एल्टिच्युट कसरी कन्ट्रोल र हेर्ने गर्नेसँग सम्बन्धित एक अनुसन्धानात्मक मिसन थियो । क्यामेरा मिसन मात्रै सर्वसाधारणका लागि चासोको विषय बन्यो । लोरा डेमोन्सट्रेसन मिसन टेक्नोलोजीसँग सम्बन्धित थियो । ऊर्जा नहुँदा पनि आफैं सञ्चार कसरी प्रवाह गर्न सकिन्छ भन्ने सम्बन्धनमा यो मिसन थियो, उनले भने । अर्का निर्माणकर्ता आभास मास्केले नास्टको ग्राउन्ड स्टेसनबाट नेपालीस्याट१ सँग गत शनिबार अन्तिम पटक सम्पर्क भएको बताए । त्यसबेला स्याटेलाइटको अवस्था राम्रै रहेको उनले सुनाए । उनले भने, एक दिन जसरी पनि खस्नुपर्थ्यो खस्यो । निकै दुःखद् खबर हो तर मिसन सफल भयो । पहिलो पटक सानो प्रयासमा भए पनि अन्तरिक्षमा नेपाली झन्डा अंकित वस्तु पुग्नु नै खुसीको कुरा भएको उनले बताए । यो मिसनले प्रविधि र अन्तरिक्षको विषयमा नयाँ पुस्तामा उत्साह जगाएको प्रतिक्रिया दिए ।"
सुरक्षा गार्डको भरमा पञ्चेश्वर,"यसअघि प्राधिकरणको एडिसनल सीईओ (प्राधिकरणमा एक देशले सीईओ पद पाउँदा अर्को देशले एडिसनल सीईओ पाउँछ) रहेका चिरञ्जीवी चटौत पनि डीपीआर नटुंगिएसम्म आयोजनामा थप कुनै काम गर्न सक्ने अवस्था नरहेको बताउँछन् । डीपीआर तयार भयो भने त्यहीअनुसारका कामलाई गति दिन सकिन्छ । अहिले त प्राधिकरणले गर्न सक्ने केही काम नै छैन, चटौतले भने । प्राधिकरणको वार्षिक लेखापरीक्षणको विषय पनि विवादित छ । स्थापनाकालदेखि हालसम्म प्राधिकरणको लेखापरीक्षण भएको छैन । दुवै देशका लेखापरीक्षकहरूबाट संयुक्त रूपमा लेखापरीक्षण गर्ने तयारी रहे पनि कोभिड महामारीका कारण रोकिएको चटौतको भनाइ छ । लेखापरीक्षणबारे रहेको विपत्ति हामीले सुल्झाइसकेका थियौं । दुवै देशका लेखापरीक्षकले संयुक्त रुपमा गर्ने र त्यसका लागि व्यक्ति तोक्नेसम्मको काम भइसकेको थियो, उनले भने, गत वैशाखमा महामारी फेरि बढ्यो । लेखापरीक्षणको काम पनि रोकियो ।प्राधिकरणको प्रमुखमा दुई देशका पदाधिकारीलाई आलोपालो नियुक्त गर्ने व्यवस्था रहेकोमा पहिलो तीन वर्ष नेपाल त्यसपछिको तीन वर्ष भारत र अहिले फेरि नेपालले जिम्मा पाएको छ । ऊर्जा मन्त्रालयको प्रशासन महाशाखा प्रमुख बाबुराम भण्डारी, वातावरण महाशाखा प्रमुख रामगोपाल खर्बुजा र कानुन महशाखाका सहसचिव पुष्कर सापकोटाले प्राधिकरणको कार्यकारी निर्देशकका रूपमा जिम्मेवारी पाएका छन् । त्यस्तै भारतका तर्फबाट केन्द्रीय जल आयोगले गिरीशकुमार अग्रवाललाई एडिसनल सीईओ तथा समीरकुमार शुक्ला, हरिहर सिंह सेंगर र सुयश कमल सिन्हालाई प्राधिकरणमा कार्यकारी निर्देशकका रूपमा जिम्मेवारी तोकिएको छ । दुवै देशका नवनियुक्त पदाधिकारी भेटघाट गर्ने तयारी भइरहेको ऊर्जा मन्त्रालयले जनाएको छ । असोज तेस्रो साता दुवै देशका पदाधिकारीलाई प्राधिकरणको कार्यालयमा भौतिक उपस्थितिमै बैठक बोलाउन लागिएको प्राधिकरणले जनाएको छ ।"
दसैंलाई च्यांग्रा किलोकै १५००,"व्यवसायीले खसीबोका दाङ, सुर्खेत, सल्यान, सर्लाही, चितवन, धादिङ, काभ्रेलगायत जिल्लाबाट उपत्यकामा ल्याउने गरेका छन् । यता पशु सेवा विभागले भने दसैंलाई आवश्यक खसीबोका स्वदेशमै पर्याप्त रहेकाले मूल्य नबढ्ने दाबी गरेको छ । मुलुकभित्र वार्षिक खसीबोका मात्रै ५४ लाख उत्पादन हुने विभागका प्रवक्ता चन्द्र ढकालले जानकारी दिए । चाडबाडका बेला व्यवसायीले अनावश्यक रूपमा बढी पैसा लिन अभाव देखाउने गरेको उनको भनाइ छ । ढकालका अनुसार भारतबाट खसीबोका आयात घट्दै गएको छ ।"
सेयर घटेकामा महासंघको चासो,"केही दिनयता सेयर बजार घटिरहेकोप्रति नेपाल उद्योग वाणिज्य महासंघले चासो देखाएको छ । पुँजीबजारको विद्यमान अवस्थाबारे आफ्नो ध्यानाकर्षण भएको महासंघले सोमबार जारी गरेको विज्ञप्तिमा जनाइएको छ । मूलतः अर्थतन्त्रको अवस्था र लगानीकर्ताको मनोविज्ञानले प्रभाव पार्ने बजारको स्वच्छ स्वस्थ र प्रतिस्पर्धी विस्तार एवं विकासका लागि नीतिगत स्थायित्व र प्रस्टता आवश्यक रहन्छ, विज्ञप्तिमा भनिएको छ, केही समययताको नीतिगत अस्थिरताका कारण पनि पुँजीबजारमा उतार चढावआएको महसुस गरिएको छ ।मूल्यजस्तो संवेदनशील विषयमा अन्य निकायको हस्तक्षेप हुनु, बैंक तथा वित्तीय र बिमा कम्पनीको लगानी सीमालाई संकुचन गरिनु, सेयर धितो कर्जामा लगाइएको एकल ग्राहक कर्जा सीमा तोक्नु, सूचीकृत कम्पनीले आफ्नो आवश्यकताअनुसार हकप्रद तथा अन्य विधिबाट पुँजी संकलन गर्न रोक लगाउनुलगायत कारण बजार घटेको महासंघले जनाएको छ । विद्युत् नियमन आयोगबाट संस्थागत लगानीकर्ताले खरिदबिक्री गर्दा १५ दिनअगाडि नै स्वघोषणा गर्नुपर्ने व्यवस्था जस्ता विभिन्न नीतिगत परिवर्तनका कारण सेयरबजारमा असर परेको देखिन्छ, विज्ञप्तिमा भनिएको छ, सेयर बजार परिसूचक घटबढ हुने क्रममा भदौ पहिलो सातायता समग्रमा पुँजी बजार ओरालो लागेको देखिन्छ । यसले आम लगानीकर्तालाई समेत सशंकित बनाएको देखिन्छ । लकडाउन एवं निषेधाज्ञाका कारण अर्थतन्त्रमा नकारात्मक असर परे तापनि नेपालको पुँजीबजार भने यस अवधिमा गतिशील रह्यो । पुँजीबजारको इतिहासमा सर्वाधिक राजस्वसमेत प्रदान गर्न सफल रह्यो भने आम लगानीकर्ताको पुँजी बजारप्रतिको विश्वास बढायो, विज्ञप्तिमा भनिएको छ, बजारमा प्रविधिको प्रयोग र बैंक वित्तीय संस्थामा अधिक तरलता रहँदा धेरै लगानीकर्ताले अवसर पाए ।पुँजीबजारसम्बन्धी नीति नियम बनाउँदा सरोकारवालासँग पनि छलफल र विमर्श गर्न महासंघले आग्रह गरेको छ । पुँजीबजारमा जोखिम पनि रहने हुँदा लगानीकर्तालाई आफूले कारोबार गर्न खोजेको कम्पनीबारेको वित्तीयलगायत आवश्यक जानकारी हासिल गरी विवेकपूर्ण लगानी गर्न हुन पनि महासंघ आग्रह गर्दछ, महासंघले भनेको छ । बजार व्यवस्थित बनाउन आवश्यक अन्य नीतिगत व्यवस्था, पर्याप्त सूचना प्रवाह हुने संयन्त्रको निर्माण, प्रविधिको उच्चतम प्रयोग र नयाँ लगानीका साधन एवं उपकरण बढाउन पनि सम्बन्धित निकायसमक्ष महासंघले माग गरेको छ ।"
रेल संरचनाको संयुक्त निरीक्षण सुरु,"भारत सरकारको सहयोगमा निर्मित जयनगरदेखि कुर्थासम्मका रेल संरचनाको दुवै देशका अधिकारीहरूले सोमबार संयुक्त निरीक्षण थालेका छन् । नेपाल रेलवे कम्पनीका महाप्रबन्धक निरञ्जन झा नेतृत्वको पाँच सदस्यीय नेपाली टोली र भारतीय इरकोन कम्पनीका जनरल म्यानेजर रवि सहाय नेतृत्वको पाँच सदस्यीय टोलीले सोमबार कुर्था रेलवे स्टेसनबाट स्थलगत निरीक्षण सुरु गरेको हो । टोलीमा दुवै देशका प्राविधिक पनि छन् ।भारत सरकारद्वारा निर्मित ट्रेक, भवन, सिगनल, स्टेसन भवनलगायत संरचनाको स्थलगत निरीक्षणपछि आवश्यक मर्मतको काम गरेर संरचना हस्तान्तरण प्रक्रिया बढाइनेछ । स्थलगत निरीक्षण मिहीन रूपमा गरिएकाले एक सातासम्म लाग्न सक्ने नेपाल रेलवेका महाप्रबन्धक झाले बताए । संरचना हस्तान्तरण गराउन भारत सरकारले नेपाल रेलवे कम्पनीलाई ताकेता गर्दै आएको छ । तर सञ्चालनमा नआउँदै धेरैजसो ठाउँका भवन चुहिन लागेको र केही संरचना अधुरै रहेकाले स्वामित्व ग्रहण गर्न नेपाल पक्ष हच्किएको छ । दुवै पक्षका प्राविधिक तथा पदाधिकारीले रेलवे संरचनाको स्थलगत निरीक्षण गरेपछि आधिकारिक रूपमा हस्तान्तरण प्रक्रिया अघि बढ्ने झाले जानकारी दिए । यसै महिनाको अन्त्यसम्म हस्तान्तरण प्रक्रिया पूरा हुने उनले दाबी गरे । यसबीच भारतको कोंकण रेलवे कर्पोरेसन र नेपाल रेलवे कम्पनीबीच भएको सम्झौताअनुसारको पहिलो किस्ताबापतको साढे ७ करोड रुपैयाँ नेपालले गत साता भारतीय पक्षलाई भुक्तानी गरेको झाले जानकारी दिए । पूर्वमहाप्रबन्धक गुरु भट्टराईकै पालामा कोंकण रेलवे कर्पोरेसन र नेपाल रेलवेबीच २६ सदस्यीय चालकसहितका प्राविधिकको टोलीले रेल सञ्चालनमा सहयोग गर्ने, नेपाली प्राविधिकलाई तालिम दिने र अन्य सामग्री उपलब्ध गराउने सर्तमा भारतीय कम्पनीलाई २२ करोड भारु भुक्तानी गर्ने सम्झौता भएको थियो । तर सम्झौताअनुसारको पहिलो किस्ताबापतको रकम नबुझाएका कारण रेलवे व्यवस्थापनलाई भारतीय पक्षले ताकेता लगाएको थियो । रेल संरचनाको स्वामित्व ग्रहणपछि आफूहरूको प्रमुख ध्येय रेल सञ्चालनतर्फ हुने महाप्रबन्धक झाले बताए । मंसिर अन्तिम सातासम्म रेल सञ्चालनमा आउने उनको दाबी छ । गते नै तोकेर त नभनौं । तर मंसिर अन्तिम सातासम्म रेल सञ्चालन गर्ने गृहकार्य छ, झाले भने । तर रेल सञ्चालन गर्न आवश्यक कानुन भने हालसम्म बन्न सकेका छैनन् । रेल सञ्चालन तथा व्यवस्थापन गर्न केपी ओली नेतृत्वको सरकारले वैशाख २२ मा ल्याएको अध्यादेश भदौ मसान्तदेखि निष्क्रिय छ । आवश्यक कानूनको अभावमा रेल सञ्चालन कठिनाइ हुने देखिए पनि महाप्रबन्धक झा भने विधेयक वा अध्यादेशमार्फत समयमै कानुन निर्माण हुने विश्वास व्यक्त गर्छन् । कानुनको आभावमा रेल सञ्चालनमा बाधा हुन्न । सरकार चाँडो रेल सञ्चालन गर्न चाहन्छ । समयमै कानुन निर्माण गर्छ, उनले भने । यसबीच भारतको कोंकण रेलवे कर्पोरेसनसँग ८४ करोड ६५ लाखमा किनिएका दुई सेट रेलको वारेन्टी असोज ३ मा सकिएको छ ।"
त्रिवेणी भन्सार अझै ठप्प,"पूर्वी नवलपरासी (कास) भारततर्फको वाल्मीकि नगर भन्सार भारत सरकारले नखोलेका कारण त्रिवेणी भन्सार खुले पनि नाका ठप्प छ । वाल्मीकि नगर भन्सारले सोमबार बिहानबाट पैदल आउजाउ गर्न दिए पनि गाडी चल्न दिएको छैन । गाडी र सामान आउजाउमा रोक लगाइएकाले त्रिवेणी नाका ठप्प बनेको हो । भारततर्फको भन्सार नखुलेका कारण समस्या भएको त्रिवेणी भन्सार कार्यालयका प्रमुख विकास उपाध्यायले बताए । नेपालबाट सामान र मान्छे पठाउँदा उता रोक्ने गरिएका कारण त्रिवेणी भन्सार मात्र खोल्नुको अर्थ नभएको उनको भनाइ छ । भारततिरको भन्सार नखुलेसम्म दुवैतिरका गतिविधि रोकिन्छन् । भारतको केन्द्र सरकारले वाल्मीकि नगर भन्सार खोल्ने परिपत्र नगरेका कारण समस्या थपिएको छ । वाल्मीक नगरका भारतीय सांसद (विधायक) सँग पनि नाका खोल्नेबारे पहल गर्न आफूले अनुरोध गरिसकेको उपाध्यायले जानकारी दिए । गण्डकी प्रदेश र भारत जोड्ने एक मात्र त्रिवेणी नाका १८ महिनाअघिबाट सिल थियो । सरकारले तत्काल त्रिवेणी नाका खोल्न परिपत्र गरिसकेको छ । तर, भारततर्फको नाका सिल नै रहेका कारण सामान आयातनिर्यात हुन नसकेको हो । त्रिवेणी छोटी भन्सारलाई एक वर्षअघि सरकारले मूल भन्सारमा स्तरोन्नति गरेको हो । तर, नेपालतर्फ त्रिवेणीमा गोदाम र पार्किङ बनिनसकेका कारण यहाँबाट धेरै सामान आयातनिर्यात हुँदैन ।"
डिसहोमको ह्याप्पी पर्वको ह्याप्पी कनेक्सन,"काठमाडौं (कास) डिसहोमले दसैं र तिहारका अवसरमा ह्याप्पी पर्वको ह्याप्पी कनेक्सन योजना ल्याएको छ । योजनाअन्तर्गत डिसहोमको नयाँ कनेक्सन लिने चार भाग्यशाली ग्राहकले स्पेन घुम्न पाउनेछन् । साथमा हरेक नयाँ कनेक्सनमा ग्राहकले २ हजार रुपैयाँको लालिगा सिजन टिकट निःशुल्क पाउने डिसहोमले जनाएको छ । यो योजना प्रभु टीभी, सिम टीभी र डिसहोम फाइबरनेटको जडानमा पनि उपलब्ध हुने कम्पनीले बताएको छ ।"
टेलिकमको चाडपर्व अफर,"काठमाडौं (कास) नेपाल टेलिकमले चाडपर्वका अवसरमा मंगलबारदेखि फेस्टिभल अफर ल्याएको छ । टेलिकमले विभिन्न डाटा र भ्वाइस प्याक तथा रिचार्ज गर्दा बोनससहितको यो योजना ल्याएको हो । यो योजना कात्तिक २ सम्म मात्र उपलब्ध हुनेछ । तिहार, न्हुँदया र छठमा कात्तिक १६ देखि २४ सम्म पुनः योजना उपलब्ध हुने टेलिकमले जनाएको छ ।"
ग्लोकल आफ्टरको दसैं योजना,"काठमाडौं (कास) दसैंतिहारको अवसरमा ग्लोकल प्रालिको इकाइ ग्लोकल आफ्टर स्कुलले नयाँ योजना ल्याएको छ । यो योजनाअनुसार ग्लोकलले आफ्ना रेकर्ड कोउर्समा १० प्रतिशत छुट दिनेछ । साथै एक भाग्यशाली विजेतालाई टर्की एयरलाइन्सको एउटा निःशुल्क राउन्ड ट्रिप टिकट, ईसेवामार्फत रजिस्टर गर्ने दुई सय जनाका लागि २० प्रतिशत क्यासब्याकको सुविधा, एकएक जनालाई सिद्धार्थ होटलमा नाइट स्टे र कोजी होम बी एन्ड बीमा नाइट स्टेको अफर पाउने ग्लोकलले जानकारी दिएको छ ।"
एनएमबीको भिडियो केवाईसी,काठमाडौं (कास) एनएमबी बैंकले एआईमा आधारित भिडियो केवाईसी योजना सुरु गरेको छ । भिडियो कलमा पाँच मिनेटभित्रै देश वा विदेशमै रही खाता खोली कारोबार गर्न सकिने योजना सुरु गरिएको बैंकले जनाएको छ । ग्राहकले एनएमबीमा भिडियो कलमार्फत अनलाइन नयाँ खाता खोल्न डिजिटल सेवा प्रयोग गरेर आफ्नो केवाईसी विवरण पनि पूरा गर्न सक्छन् ।
मेगाका ग्राहकलाई ल्याटिन एबीएसमा छुट,काठमाडौं (कास) ल्याटिन एबीएस सर्भिस सेन्टरले चाडपर्वलक्षित छुट योजना ल्याएको छ । कम्पनीले काठमाडौंको कपनस्थित तेन्जिङ चोकमा मोटरसाइकल तथा स्कुटर सवारी चालकका लागि ३० प्रतिशत छुट योजना ल्याएको हो । कम्पनीले मेगा बैंकका खातावाला तथा कर्मचारीका लागि मोटरसाइकल तथा स्कुटरका स्पेयर पार्ट्स र अन्य सेवामा १५१५ प्रतिशत छुट दिने जनाएको छ ।
नेपाल बंगलादेश क्यापिटलको १९ प्रतिशत नगद लाभांश,काठमाडौं (कास) नेपाल बंगलादेश क्यापिटलले आफ्ना सेयरधनीलाई १९ प्रतिशत नगद लाभांश दिने भएको छ । क्यापिटलको तेस्रो वार्षिक साधारणसभाले सोमबार यस्तो निर्णय गरेको हो । सभाले आर्थिक वर्ष २०७७७८ को सञ्चालक समितिको प्रतिवेदनसहित २०७७७८ सम्मको सञ्चित मुनाफाबाट कम्पनीका सेयरधनीलाई १९ प्रतिशत नगद लाभांश दिने निर्णय पारित गरेको हो ।
सिटिजन्स बैंक र लुजा मेकअप स्टुडियोबीच छुट सम्झौता,"काठमाडौं (कास) सिटिजन्स बैंक इन्टरनेसनल र काठमाडौंको पुतलिसडकस्थित लुजा मेकअप स्टुडियो एन्ड स्किन केयरबीच बैंकका ग्राहकलाई छुट दिनेसम्बन्धी सम्झौता झएको छ । सम्झौताअनुसार बैंकका डेविट, त्रेडिट तथा प्रिभिलेज कार्डमार्फत लुजा स्टुडियोका सेवाको भुक्तानी गर्दा छुट पाइनेछ ।"
आईएमई डबलको डबलको डबल योजना का विजेता घोषित,काठमाडौं (कास) आईएमई ग्रुपले चाडपर्वलक्षित डबलको डबलको डबल अफर को दोस्रो साताका विजेता सार्वजनिक गरेको छ । लक्की ड्रमार्फत सार्वजनिक विजेतामा प्रदीप सापकोटा र अशोककुमार यादव छन् । उनीहरूले क्रमशः क्याओदाइ रेमिट जापान र रिया फाइनान्सियल सर्भिस मलेसियाबाट नेपालमा पैसा पठाएका थिए । विजेता सापकोटाले ३६ हजार २ सय ७८ र यादवले ३१ हजार ६ सय ५३ रुपैयाँ रकम नेपालमा पठाएका थिए । अफरअनुसार विजेताले नेपाल पठाएको रकमको डबल पुरस्कार यहाँ रहेका आफन्तले पाउने आईएमईले जनाएको छ ।
नागरिक लगानी कोष र आईएमईबीच बचत सम्झौता,काठमाडौं (कास) नागरिक लगानीकोष र आईएमईबीच वैदेशिक रोजगारीमा रहेका नेपाली नागरिकले नागरिक पेन्सन योजनामा सहभागी भई बचत जम्मा गराउनेसम्बन्धी सम्झौता भएको छ । कोषका कार्यकारी निर्देशक रमण नेपाल र आईएमईका प्रमुख कार्यकारी अधिकृत सुमन पोखरेलले सम्झौतापत्रमा हस्ताक्षर गरे । वैदेशिक रोजगारीमा रहेका नेपालीलाई नागरिक पेन्सन योजनामा आबद्ध गर्न ग्रामीण उद्यम तथा विप्रेषण आयोजना (समृद्धि) को प्राविधिक सहयोगमा कोष र रेमिट्यान्स कम्पनीको सफ्टवेयरलाई आबद्ध गर्ने सफ्टवेयर निर्माण गरेको थियो ।
पोखरा र भैरहवाको क्वालिफायर होड,"चितवनको पहिलो हारप्रदीप ऐरी र तमिम इकवालले पहिलो विकेटमा शतकीय साझेदारी गरेपछि भैरहवाले सोमबार पहिलो खेलमा चितवनलाई ६ विकेटले हराएर क्वालिफायर पुग्ने सम्भावना बलियो बनाएको हो । चितवनले दिएको १ सय ६५ रनको लक्ष्य भैरहवाले १७५ ओभरमा पूरा गरेको थियो । प्रदीप र तमिमले १ सय ६ रनको साझेदारी गरे । तमिमलाई ११ औं भीम सार्कीले बोल्ड गरेपछि साझेदारी टुटेको थियो । तमिमले ३० बल खेल्दै ५ चौका र १ छक्कासहित ४० रन बनाए ।प्रदीपले ४३ बलमा ७२ रन बनाए । ८ चौका र ३ छक्का प्रहार गरेका उनलाई सागर ढकालले आउट गरे । रोहित पौडेल ६ र आरिफ शेख १ रनमै आउट भए पनि उपुल थारङ्गाले १९ बलमा ३ चौका र ३ छक्का प्रहार गर्दै अविजित ३९ रन जोडेर जित दिलाए । चितवनका करिम जन्नतले ३ ओभरमा २३ रन खर्चेर २ विकेट लिएका थिए ।त्यसअघि टस जितेर ब्याटिङ रोजेको चितवनले निर्धारित २० ओभरमा ८ विकेट गुमाई १ सय ६४ रन बनायो । ओपनर खडक बोहरा १ रनमै आउट भए पनि अफगान खेलाडीद्वय मोहम्मद साहजाद र कमिर जन्नतले क्रमशः ३२ र ३५ रन बनाए । साहजादले २४ बल खेली ३ चौका र २ छक्का तथा जन्नतले ३७ बल खेली १ चौका र २ छक्का प्रहार गरे । देव खनाल ५, भीम १६, सेकेगु प्रसन्नले ११ बलमा ३ छक्कासहित २४, राजेश पुलामी १४, दिलीप नाथ दुई छक्कासहित १३ रन बनाई आउट भए । कमलसिंह ऐरी ७ रनमा अविजित रहे ।भैरहवाका अविनाश बोहराले ४ ओभरमा ३८ रन खर्चेर ३ र कुशल मल्लले ४ ओभरमा १५ रन खर्चेर २ विकेट लिए । धम्मिका प्रसाद, दुर्गेश गुप्ता र कृष्ण कार्कीले ११ विकेट लिए ।"
गोलमेसिन अविनाश,"फुटबलको तुलनामा फुटसलमा धेरै गोल हुन्छ । त्यसैले गोल संख्यामा धेरै महत्त्व दिइँदैन । तर, यतिबेला सविन मेमोरियलका अविनाश तामाङको हकमा धेरै कुरा फरक छ ।पोखरा रंगशालास्थित कभर्डहलमा भइरहेको ए डिभिजन राष्ट्रिय फुटसल लिगमा आइतबार प्रभातफेरीविरुद्ध सविन मेमोरियललाई जिताउन अविनाश एक्लैले ६ गोल गरेका थिए । एकै खेलमा दोहोरो ह्याट्रिक गर्ने उनी पहिलो खेलाडी हुन् । जारी लिगमा १८ गोल गरिसकेका छन् । प्रभातफेरीविरुद्ध मैदान छिर्दा उनी राम्ररी हिँड्न सकिरहेका थिएनन् । उनले खेलभर सम्भवतः ८ मिनेट पनि पूरा खेलेनन् । यस्तो लाग्थ्यो, उनी गोल गर्नमात्र मैदान छिरेका हुन् । गोल गर्यो, खुट्टा खोच्याउँदै बाहिर निस्कियो, केहीबेर आराम गर्यो, फेरि भित्र छिर्यो । फुटसल फाइभविरुद्ध चोटग्रस्त भएका उनी त्यसपछि सहरी प्रतिद्वन्द्वी क्यासलसँग खेल्नै सकेनन् । चिकित्सकले कम्तीमा एक साता आराम गर्न सल्लाह दिएकामा दुई दिनको आरामपछि नै मैदान उत्रिएर उनले ६ गोल गर्दै नतिजा परिवर्तन गरिदिए ।प्रतियोगिता ठूलो हो कि करिअर ? अविनाश मुसुक्क हाँसे अनि बोले, म वर्तमानमा विश्वास गर्ने मान्छे । यो चोटले भविष्यमा करिअरमै असर गर्न भनेर सोच्नुभन्दा पनि तत्काल मेरो टिमको जित नै महत्त्वपूर्ण हो ।आफूलाई खेल्न कसैले पनि दबाब नदिएको अविनाशले प्रस्ट पारे । सबैको प्रयासले जित निस्किएको हो । यो टिम गेम भएको हुनाले मेरो गोलमा पनि टिममेटको सहयोग उस्तै आवश्यक छ । सबैको शतप्रतिशत प्रदर्शनले सफलता हासिल हुने हो, उनले थपे, डाक्टरले कम्तीमा १२ सातासम्म आराम गर्न भन्नुभएको थियो । मेरो मन नै मानेन अनि जबर्जस्ती खेलें । उनले मेट्रो अस्पतालमा परीक्षण गराएका थिए । अविनाशले जबरजस्ती खेलेर जितेको खेलबाट पनि मेमोरियलको प्लेअफ सुरक्षित भएको त छैन । अर्को खेलमा जित हासिल गर्न पनि आफू यही अवस्थामा खेल्न तयार रहेको अविनाशले बताए । उनी मेमोरियलका निर्णायक स्कोरर हुन् । लिगका ८ खेलमा टोलीले ३६ गोल गरेको छ । त्यसमा उनी एक्लैले ५० प्रतिशत अर्थात् १८ गोल गरेका छन् । उनी खेल्न नसकेको क्यासलविरुद्धको पोखरा डर्बीमा मेमोरियलले गोल नै गर्न सकेन । पोखरा महानगरपालिका१२ शीतलदेवीका स्थानीय अविनाशले सविन मेमोरियलबाट छनोट प्रतियोगिताबाटै नै खेलिरहेका छन् । वास्तवमा उनी सविन मेमोरियल नामाकरण हुनुभन्दा अगाडि बीफिट फुटसल टोलीका महत्त्वपूर्ण सदस्य रहिसकेका थिए । सेभेनएसाइड फुटबल प्रतियोगिताहरूमा उनी एम१२ टोलीबाट खेल्छन् । अविनाश पोखराको स्थानीय फुटबल वा फुटसलमा पनि धेरै सुनिएका नाम होइनन् । दोस्रो संस्करणको ललित स्मृति यू१८ फुटबलमा हिमालयन शेर्पाबाट खेलेयता उनले राष्ट्रियस्तरका कुनै पनि प्रतियोगिता खेलेका छैनन् । सविन मेमोरियलका प्रशिक्षक राजेन्द्र तामाङले आफूले अविनाशलाई आराम गर्न भने पनि जबरजस्ती उनैले खेलेको बताए । प्लेअफका लागि यो निर्णायक खेल होइन । हाम्रो गणितीय सम्भावनामात्र बाँकी रहेको स्थितिमा मैले उसलाई खेल्न दबाब दिएको थिइनँ किनभने मेरा लागि खेलाडीको करिअर ठूलो हो, तामाङले भने, तर उनको उपस्थितिचाहिँ हाम्रा लागि जितको मुख्य आधार हो । उनी एक वास्तविक पिभोट (स्ट्राइकर) हुन्, हाम्रो गोलमेसिन हो । उनी भइदिएको भए क्यासलसँगको खेल हामी जित्न सक्थ्यौं ।बल नियन्त्रणमा राख्ने र पोस्ट आक्रमण गर्ने उनको शैली प्रशिक्षक तामाङलाई अद्भूत लाग्छ । इन्साइड फुट, लेसस र नोक्वामा उनको क्षमता सानदार रहेको तामाङले बताए । आफ्नो खुट्टामा बल परेपछि सिधा आक्रमण गर्ने उनको शैलीबारे विपक्षीले मेसो पाउन सक्दैनन्, तामाङले सुनाए ।"
पूर्वरेफ्री खत्रीको निधन,"काठमाडौं (कास) पूर्वफिफा रेफ्री लव खत्रीको सोमबार असामयिक निधन भएको छ । मर्निङवाकबाट फर्केका बिहान उनलाई ललितपुरको कुसुन्ती रानिबुस्थित आफ्ना घरको कोठामा लडेको अवस्थामा भेट्टाइपछि मेडिसिटी अस्पताल लगिएको थियो । तर, अस्पतालमा चिकित्सकले उनलाई मृत घोषित गरिदिए । उनका श्रीमती र एक छोरा छन् ।फिफा रेफ्रीको भूमिकामा करिब डेढ दशक राष्ट्रिय तथा अन्तर्राष्ट्रिय खेल खेलाएका खत्री तीन वर्षयता रेफ्री इन्स्ट्रक्टरको रूपमा कार्यरत थिए । उनी शीर्ष श्रेणीको लिग खेलेका पूर्वस्ट्राइकर पनि हुन् । खत्रीले ललितपुरका तीनै क्लब थ्रीस्टार, फ्रेन्ड्स र जावलाखेल युथबाट सहिद स्मारक ए डिभिजन लिग पनि खेलेका थिए । खेलाडीबाट संन्यास लिएपछि उनी निर्णायकको भूमिकामा सक्रिय रहे । उनको सोमबारै पशुपति आर्यघाटमा अन्त्येष्टि गरिएको थियो । त्यसअघि उनको पार्थिव शरीरलाई अन्तिम श्रद्धान्जलीका लागि सातदोबाटोस्थित एन्फा मुख्यालयमा राखिएको थियो ।"
बंगलादेशभारतबीच बराबरी,माले १० खेलाडीमा सीमित बंगलादेशले सोमबार पहिलो खेलमा भारतलाई ११ को बराबरीमा रोकेको थियो । बंगलादेशले ७४ औं मिनेटमा गोल फर्काएको हो । टोलीका लागि यासिन अराफातले गोल गरेपछि खेल बराबरीमा टुंगियो । राकिब हुसेनले सिर्जना गरेको मौका यासिनले गोल गरे । खेलको पहिलो गोल भारतबाट सुनील क्षेत्रीले गरेका थिए । उनले २६ औं मिनेटमा उडन्तसिंह कुमनले मिलाएको पासमा नजिकको दूरीबाट गोल गरे । खेलको ५४ औं मिनेटमा बंगलादेशले सिधा रातो कार्डमा विश्वनाथ घोषलाई गुमाएको थियो । विश्वनाथले शुभाशिष घोषलाई लडाएका थिए । त्यतिबेला भारतीय खेलाडी गोल गर्ने अवसरको नजिक थिए । तर भारतले एक खेलाडी बढी भएको अवसरको फाइदा उठाउन सकेन र बराबरीमा चित्त बुझाउन बाध्य रह्यो । बंगलादेशले सन् २००३ यता भारतलाई हराउन भने सकेको छैन । दुई टिमबीच पछिल्ला तीन खेलमा यो दोस्रो बराबरी हो ।
नेपालको नजर फाइनलमा,"नेपालले अहिलेसम्म साफ च्याम्पियनसिप फुटबल जितेको मात्र छैन । फाइनल पनि पुगेको छैन । नेपालले कम्तीमा साफ च्याम्पियनसिप २०२१ मा फाइनल प्रवेशको सपना बुन्न सक्छ । नेपालले सोमबार आफ्नो दोस्रो खेलमा श्रीलंकालाई ३१ पराजित गर्यो । लगातार दोस्रो जित निकाल्दै आफ्नो नाममा ६ अंक लेखायो । नेपालका लागि सुमन लामा, अञ्जन विष्ट र आयुष घलानले गोल गरे । सुमन र आयुषले नेपालका लागि पहिलो अन्तर्राष्ट्रिय गोल गरेका हुन् । यो जितसँगै नेपाल लिग तालिकाको शीर्षस्थानमा उक्लेको छ । नेपाल पछाडि बंगलादेश ४ अंकमा रहेको छ । भारतको १ अंक छ भने आयोजक माल्दिभ्स र श्रीलंका अंकविहीन छन् । लगातार जितले जहाँ नेपालको फाइनल पुग्ने सम्भावना बलियो भएको छ, त्यहीं प्रतियोगितामा श्रीलंकाको चुनौती लगभग सकिएको छ । अब नेपालले आफ्नो तेस्रो खेलमा भारतको सामना गर्नेछ । त्यसमा आफूअनुकूल नतिजा निकालेर स्थिति अझ सुदृढ गर्न सक्नेछ । राउन्ड रोबिनका आधारमा भइरहेको प्रतियोगितामा नेपालले आफ्नो अन्तिम लिग खेल बंगलादेशविरुद्ध खेल्नेछ । सुमनले ३३ औं मिनेटमा गोल गरेर नेपाललाई अग्रता दिलाए । उनले श्रीलंकाली पोस्टको गोललाइनबाट गोल गरे । यसअघि पूजन उपरकोटीको प्रहार पोस्टमा लागेर फर्केको थियो र त्यसमै सुमनले प्वाइन्ट ब्ल्यान्क बाट गोल गरे । नेपालका लागि १६ औं क्याप जित्दै सुमनले पहिलो अन्तर्राष्ट्रिय गोल गरेर आफ्नो उपयोगिता सिद्ध गरे । सन् २०१६ को बंगबन्धु गोल्डमा डेब्युको अवसर पाएका सुमनले राष्ट्रिय टिमबाट भित्रबाहिर हुँदै ५ वर्षको अन्तरमा पहिलो गोल गरेका हुन् । अञ्जनले ५१ औं मिनेटमा दोस्रो गोल थपे । उत्कृष्ट ढंगले बल अगाडि बढाउँदै निकालेको क्रसमा अञ्जनले गोल गरे । नेपालका लागि उनको यो छैटौं गोल रह्यो । सम्भवतः उनका लागि यो खेलजीवनकै सबैभन्दा सजिलो गोल पनि रह्यो । श्रीलंकाका तर्फबाट मार्भिन ह्यामिल्टनले ५७ औं मिनेटमा गरेका थिए । इंग्ल्यान्डमा जन्मेका ह्यामिल्टनले श्रीलंकाबाट खेल्नुअगाडि त्यहाँका तल्लो डिभिजनमा खेलेका थिए । उनले पेनाल्टी एरियाको ठीकबाहिरबाट शक्तिशाली प्रहार गर्दै गोल गरे । आयुषले ८६ औं मिनेटमा गोल गरे । यो उनको डेब्यु गोल हो । श्रीलंकाको तर्फबाट डिल्लोन डी सिल्भाले पेनाल्टीबाट श्रीलंकाका लागि गोल गरे । गौतम श्रेष्ठले बल ह्यान्ड गरेपछि श्रीलंकाले पेनाल्टी पाएको थियो ।"
क्यासलको रणनीतिक हार,"आफ्नै सहरमा जारी ए डिभिजन राष्ट्रिय फुटसल लिगमा पोखराको स्पोर्ट्स क्यासलले पहिलोपल्ट हार बेहोर्दा खेलाडी, अफिसियल, क्लब मालिक र समर्थकमा समेत कुनै अफसोच थिएन । यसअघि नै शीर्षस्थान निश्चित गरी प्लेअफ पुगिसकेको क्यासल यो खेलमा हारेको होइन, हारिदिएको हो ।यसको अर्थ अनुचित लाभ लिने गरी दुई टोलीबीच म्याचफिक्सिङ भयो भन्न खोजिएको होइन । स्पोर्ट्स क्यासलले यसरी किन खेल्यो भनेर बुझ्न प्रतियोगिताको अंकतालिका र समीकरणबारे जान्नैपर्छ । लिगका सुरुआती ८ खेलबाट २२ अंक जोडेको स्पोर्ट्स क्यासल अन्तिम खेलमा हारे पनि शीर्षस्थानमै रहने निश्चित थियो । १० टोलीसम्मिलित प्रतियोगिताको शीर्ष चार टोलीबीच प्लेअफमा क्वालिफायर र इलिमिनेटरबाट फाइनल पुग्ने टिमको टुंगो लगाइन्छ ।९ खेलबाट धरानको द राइजिङ युवाको १९ अंक भएको छ । शंखमूल फुटसलको ८ खेलबाट १८ अंक छ । मंगलबार शंखमूलले पोखराकै अर्को टोली सविन मेमोरियलसँग हारेको अवस्थामा राइजिङ दोस्रो स्थानमा रहनेछ । क्यासलको कठिन चुनौती हो शंखमूल । शंखमूल फुटसल दोस्रो स्थानमा आएको अवस्थामा उसलाई पहिलो क्वालिफायरमै कठिन हुनसक्छ । पहिलो क्वालिफायर हारेको टोलीलाई फाइनल पुग्न तेस्रो र चौथो स्थानमा रहने टोलीको विजेतासँग खेल्नुपर्ने हुन्छ । यसबीच लगातार खेल हुनेछ । त्यसले खेलाडीको रिकोभरीलाई पनि समस्या हुने राष्ट्रिय फुटसल टोलीको समेत प्रशिक्षण सम्हालिइसकेका क्यासलका प्रशिक्षक विष्णु गुरुङले राम्ररी बुझेका छन् । सोमबारको खेलपछि प्रतियोगिताको प्लेअफमा पुग्ने तेस्रो टोलीको टुंगो लागेको हो । धरानको राइजिङ क्लब प्लेअफमा पुगेको छ । प्लेअफमा पुग्ने अर्को टोलीको टुंगो मंगलबारमात्र लाग्नेछ । जहाँ फुटसल फाइभ धरानले प्रभातफेरी क्लबलाई हराउनै पर्नेछ । त्यस खेलमा फुटसल फाइभले जित निकाल्न नसकेको स्थितिमा सविन मेमोरियलले शंखमूललाई हराएमा सविन नै प्लेअफमा पुग्नेछ । सोमबार पोखरा रंगशालास्थित कभर्डहलमा दिनको पहिलो खेलमा क्यासलका कोही खेलाडीमा पनि गम्भीरता थिएन । उनीहरू यत्तिकै समय व्यतित गरिरहेका थिए । घरेलु दर्शनको उपस्थिति पनि शून्यप्रायः थियो । उनीहरूमा हारको कुनै अफसोच थिएन । जित्न खेल्नुपर्छ भन्ने स्पोर्टिङ मानसिकता नै थिएन । क्यासलका खेलाडीहरू यसरी खेलिरहेका थिए कि लाग्थ्यो उनीहरूलाई निर्देशन दिइएको थियो गोल गर्ने र रोक्ने प्रयास गर्ने होइन । तैपनि उनीहरू विपक्षी पोस्टसम्म बल लिएर पुग्थे तर अन्तिममा आक्रमण गर्दैनथे । त्यति हुँदा पनि खेलमा उनीहरूले ४ गोल गरे । राइजिङले त्योभन्दा २ गोल बढी गर्यो । खेलपछि क्यासलका सहायक प्रशिक्षक अर्बिन गुरुङको अनुहारमा कुनै असहजता थिएन । हारको अनुभव कस्तो हुँदोरहेछ त ? उनले हाँस्दै भने, नमीठो । हार कसलाई पो राम्रो लाग्छ र ? अनि उनले बताए टिम हार्नुको कारण । मैले आफूसँग भएका चोटग्रस्त खेलाडीलाई बचाउने प्रयास गरें । हामीले प्लेअफमा कठिन प्रतिस्पर्धीको सामना गर्नुपर्नेछ । मसँग भएका नयाँ खेलाडीलाई पर्याप्त समय दिएँ । उनीहरूले प्रयास गरेका थिए तर जितलाई पर्याप्त रहेन, गुरुङले भने । उनले पहिलो क्वालिफायरमा सहज टोलीको अपेक्षा गर्दै रणनीतिक प्रदर्शन गरेको भने स्वीकारे । यसको अर्थ उनीहरू हारेका होइनन् हारिदिएका हुन्, ताकि सजिलो टोलीसँग क्वालिफायर खेल्न पाइयोस् । हार कहिल्यै पनि सजिलो हुँदैन । हारले निराश बनाउँछ । यो विश्वव्यापी नियम नै हो । हार स्विकार्न सक्नुपर्छ । यो हारलाई हामीले सकारात्मक पाठका रूपमा लिएका छौं, उनले थपे, अर्को हिसाबमा हेर्दा हामीलाई शीर्ष दुईमा राइजिङ आयो भने सजिलो हुन्छ भन्ने थियो ।क्यासलमाथिको जितमा राइजिङका मिलन राईले दुई गोल गरे । रेवस मास्के, विसन श्रेष्ठ, बिकु तामाङ र सुदीप गुरुङले ११ गोल गरे । क्यासलबाट सुमित श्रेष्ठ, सुरेन बुढामगर, किशोर गुरुङ र दिपेश घलेले ११ गोल गरे । राइजिङका प्रशिक्षक युवेन्द्र गुरुङले विपक्षी टोली सहज अवस्थामा रहँदा आफूहरूलाई त्यसले फाइदा पुगेको बताए । स्पोर्ट्स क्यासल प्लेअफमा छनोट भइसकेका कारण आजको खेल हामीलाई सजिलो थियो, प्रशिक्षक गुरुङले भने, उनीहरूलाई हारले समस्या हुँदैनथ्यो । उसले आफ्ना राम्रा खेलाडी जोगाउँदा हामीले त्यसको फाइदा उठायौं ।अर्को खेलमा मछिन्द्र स्काइ गोल्सले रूपन्देहीको लुम्बिनी फुटसललाई ५४ गोलले हरायो । दुवै टोलीका लागि यो खेल अर्थहीन रह्यो । लुम्बिनी रेलिगेसनमा परिसकेको छ भने मिडटेबलमा रहेर लिग टुंग्याएको गोल्स प्लेअफमा नपुग्ने निश्चित भइसकेको छ । गोल्सका लागि मनोज राई, सविन केसी, शुभेत लामा र दीपसेन ठकुरीले गोल गरे भने लुम्बिनीका समिर मगरले आत्मघाती गोल गरेका थिए । लुम्बिनीका सुजन थापाले दुई गोल गरे । रुपेन बराइली र देवाशिष शर्माले ११ गोल गरे ।"

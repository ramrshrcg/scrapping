शीर्षक,विवरण
स्टिङ अप्रेसनका सबै मुद्दामा सफाइ,"पर्साको छिपहरमाई४ का वीरेन्द्रप्रसाद चौरसियाले २०७५ माघ १० मा अख्तियार कार्यालय हेटौंडामा निवेदन दिए । निवेदनमा आफूलाई खेती किसानी र कुखुरा फार्म सञ्चालन गर्नका लागि ऋण चाहिएकोमा बैंकका कर्मचारीलाई रिझाएर ऋण निकाल्न ६० हजार लाग्ने भनी कालिकामाई गाउँपालिका१ स्थित रेडक्रस प्राथमिक विद्यालय मुडली फूलबारियाका प्रधानाध्यापक अब्बास मियाँले घूस मागेको उल्लेख गरे । आफूले पटकपटक गरी ४० हजार रुपैयाँ दिइसकेको र बाँकी रकम अख्तियारबाट उपलब्ध गराइपाऊँ भने । अख्तियारले चौरिसियालाई १२ हजार रुपैयाँ दियो र मियाँलाई बुझाउन लगायो । रकम बुझाउने क्रममा अख्तियारले स्टिङ अप्रेसन गरी पक्राउ गर्ने योजना बुन्यो तर मियाँ पैसा लिन आएनन् । चौरसियाले फोन गरेर बोलाए पनि उनले आफू व्यस्त रहेको भन्दै उक्त रकम पर्साको छिपहरमाई गाउँपालिका४ स्थित नेपाल राष्ट्रिय प्राथमिक विद्यालयका प्रधानाध्यापक प्रभु गिरीलाई दिन भने । चौरसियाले गिरीलाई रकम दिए । अख्तियारले पक्राउ गरी काठमाडौं ल्यायो । चैत ३ सम्म थुनामा राख्यो । विशेष अदालतले गिरीलाई १२ हजार धरौटीमा छाड्न आदेश दियो । अख्तियारले मुद्दा चलाएको मियाँलाई पनि अदालतमा हाजिर हुन आएका बखत विशेष अदालतले १२ हजार धरौटी लिएर तारेखमा राख्यो ।गिरीले अख्तियारसमक्ष आफूलाई चौरसिया र मियाँबीचको लेनदेनबारे थाहा नभएको, बैंकका कर्मचारी आफूले नचिनेको, ऋण निकाल्ने प्रक्रियामा कुनै सहयोग गर्न नसक्ने र आफूले त्यस्तो आश्वासन पनि नदिएको बताए । साथै गिरीले चौरसियाबाट पैसा बुझेर राखिदिन भनेकाले मात्र बुझिदिएको बताए । आयोगले विशेष अदालतमा दर्ता गराएको अभियोग पत्रमा पनि घूस लेनदेनमा गिरीको थप भूमिका रहेको दाबी गर्न सकेन । तर, उनले करिब दुई महिना कारागारमा बस्नुपर्यो । उनी प्रधानाध्यापक पदबाट बर्खास्तीमा परे भने गाउँघरमा घूस खाने कर्मचारीका रूपमा सामाजिक अपमान सहनुपर्यो ।भ्रष्टाचारसम्बन्धी नेपालको प्रचलित कानुन भ्रष्टाचार निवारण ऐन २०५९ ले सार्वजनिक पद धारण गरेको व्यक्तिले आफ्नो ओहदासम्बन्धी कुनै काम गर्न घूस लिएमा मात्र भ्रष्टाचारजन्य काम भएको मान्दछ । यो मुद्दामा मियाँ र गिरी दुवै बैंकमा काम गर्ने कर्मचारी थिएनन् । पीडित भनिएका चौरसिया मियाँ र गिरीका सेवाग्राही पनि थिएनन् । तैपनि पनि अख्तियारले गिरीलाई भ्रष्टाचार मुद्दा चलायो ।आफूलाई घूस मागेर दुःख दिएको दाबी गर्ने चौरसिया अदालत पुगेर अख्तियारमा दिएको निवेदन आफ्नै हो भनेर बकपत्र पनि गरिदिएनन् । विशेष अदालतले गिरी र मियाँले घूस लिएको प्रमाणित नहुने फैसला २०७६ मंसिर २६ मा गर्यो । अख्तियारले यसमा चित्त नबुझाइ सर्वोच्चमा पुनरावेदन गर्यो । गत भदौ १ मा सर्वोच्चले यही मुद्दामा फैसला गर्दै आफैंले घूस दिन लगाएर सोही रकम बरामद गरी रंगेहात पक्राउ परेको भन्दै मुद्दा चलाउनु मात्र घूस आरोप पुष्टि गर्ने प्रमाण हुन सक्दैन भनेको छ । न्यायाधीशहरू आनन्दमोहन भट्टराई र हरि फुयालको संयुक्त इजलासले गरेको फैसलामा नियोजित र प्रायोजित ढंगबाट असम्बन्धित व्यक्ति र सम्बन्धित प्रयोजनका लागि रकम प्रदान गरी कृत्रिम प्रमाण खडा गरेर फसाइयो भने त्यो अनर्थ हुन्छ, असम्बन्धित व्यक्तिलाई असम्बन्धित प्रयोजनका लागि अख्तियारबाट राज्य कोषको रकम उपयोग गरी मुद्दा चलाएको देखियो भनिएको छ ।कसैलाई भ्रष्टाचारी ठहर गर्न उक्त व्यक्तिले घूस खाने मनसाय राखेको, त्यसअनुसार घूस रकम माग गरेको र स्वेच्छाले रकम बुझेको थियो भन्ने पुष्टि हुनुपर्छ भन्दै सर्वोच्चले अख्तियारलाई भ्रष्टाचार निवारण गर्ने कुराको आडमा स्वेच्छाचारिता अपनाउने, जालझेल वा कपटपूर्ण कार्य गर्ने, निर्दोषलाई फसाउने, सताउने जस्ता कार्य गर्न मिल्दैन भन्दै सचेत गराएको छ । भदौ १ मै न्यायाधीशद्वय भट्टराई र फुयालकै इजलासले अन्य दुईवटा मुद्दामा यिनै आधारकारणले नेपाल विद्युत् प्राधिकरण, कलैया वितरण केन्द्र बाराका इलेक्ट्रिसियन श्यामकिशोर भगत र इलाका प्रशासन कार्यालय रामगोपालपुर महोत्तरीका कम्प्युटर अपरेटर अशोककुमार सिंहलाई सफाइ दियो । त्यस्तै साउन १९ मा न्यायाधीशद्वय ईश्वर खतिवडा र टंकबहादुर मोक्तानको इजलासले दीपककुमार कार्कीविरुद्ध अख्तियार दुरुपयोग अनुसन्धान आयोग भएको स्टिङ अप्रेसनकै अर्को मुद्दामा बरामद भएको भनिएको रकमलाई प्रमाणमा लिन नमिल्ने र अख्तियारले त्यसबाहेक अन्य कुनै विश्वसनीय प्रमाणले आरोप प्रमाणित गर्न नसकेको भन्दै केवल शंका र अनुमानका आधारमा कसुरदार ठहर गर्न मिलेन भनेको थियो ।त्यसैगरी बमकुमार श्रेष्ठ र कुमार चुडालको इजलासले अख्तियार दुरुपयोग अनुसन्धान आयोगविरुद्ध नासु नीता शर्मा भएको अर्को मुद्दामा गत असार २९ मा फैसला गर्दा पनि स्टिङ अप्रेसनलाई बदर गर्ने गत वैशाख ८ को फैसला उद्धृत गर्दै अख्तियारले स्टिङ अप्रेसनबाट बरामद गरेको रकमबाहेक अन्य प्रमाणले आरोप पुष्टि गर्न नसकेको भन्दै सफाइ दियो । सोही मितिमा न्यायाधीशद्वय श्रेष्ठ र चुडालले नै इलाका वन कार्यालय नेपालटार उदयपुरका सहायक वन अधिकृत सत्यनारायण साह रौनियार र आयुर्वेद चिकित्सालय नरदेवी काठमाडौंका निमित्त निर्देशक डा रामदेव यादवविरुद्धका दुई छट्टाछुट्टै मुद्दामा उही आधारकारणसहित सफाइ दिए । संविधानविद् भीमार्जुन आचार्यले अख्तियारले अनुसन्धान कार्यलाई हल्का रूपमा लिँदै आफ्नो कामको ग्राफ बढाउने उद्देश्यले स्टिङ अप्रेसनको दुरुपयोग गरेपछि सर्वोच्चले हस्तक्षेप गरेको बताए । अहिले सर्वोच्चका फैसलालाई अख्तियारलाई अनुसन्धानमा गरेको लापरबाहीको सजाय दिएको रूपमा लिनुपर्छ, उनले भने । आचार्यले सर्वोच्चका पछिल्ला फैसलालाई कर्मचारीले घूस खान पाउने लाइसेन्सका रूपमा बुझ्न नहुने बताए । सार्वजनिक पद धारण गरेका व्यक्तिले घूस खान पाइन्न, त्यसो गरेमा अनुसन्धान गरेर मुद्दा चलाउने अधिकार अख्तियारमै छ तर अनुसन्धान पनि स्थापित विधि र प्रक्रिया पुर्याएर गर्नुपर्छ, उनले भने, मुलुकमा भ्रष्टाचार छ । घूस लिनेदिने दुवैलाई कारबाही गर्नैपर्छ । त्यसो गर्न सर्वोच्चका फैसलाहरूले रोकेका छैनन्, स्टिङ अप्रेसनका नाममा ट्र्यापमा पार्न मात्र नपाइने हो ।"
प्रसारणलाइन नबन्दा उत्पादित विद्युत् खेर जाँदै,"कुन आयोजनामा के समस्या ?हेटौंडाढल्केबरइनरुवा ४ सय केभी (२८८ किमि) ः रुट परिवर्तन मागसहित सर्वोच्चमा मुद्दा थानकोटचापागाउँभक्तपुर १३२ केभी (२८ किमि) ः स्थानीयद्वारा रुट परिवर्तन माग भरतपुरबर्दघाट २२० केभी (७४ किमि) ः मुआब्जा विवाद र बस्तीमा प्रसारणलाइन न्यु मोदीलेखनाथ १३२ केभी (४३ किमि) ः मुआब्जा र वनसम्बन्धी विवाद सोलु करिडोर १३२ केभी (९० किमि) ः उदयपुरको मरुवा क्षेत्रमा स्थानीयबाट टावर राख्न अवरोधमर्स्याङ्दी करिडोर २२० केभी (४५ किमि) ः मुआब्जा र राइट अफ वे विवादरामेछापगर्ज्याङखिम्ती १३२ केभी (११५ किमि) ः मुआब्जा विवाद चमेलियास्याउलेअत्तरिया १३२ केभी (१३१ किमि) ः मुआब्जा, बस्ती स्थानान्तरण तथा क्षतिपूर्ति विवाद"
"अस्पतालमा चिकित्सक अभाव, नियुक्ति दिन बहानाबाजी","चिकित्सक अभाव र त्यसका कारण बिरामीले भोग्नुपरेको समस्याका यी उदाहरण मात्र हुन् । सुर्खेत क्षेत्रीय अस्पताल, सल्यान, मुगु, डोल्पा, हुम्ला, कालीकोट, दैलेख, डोटी, बाजुरालगायत दुर्गमका जिल्ला अस्पतालमा दरबन्दीअनुसार चिकित्सक उपलब्ध छैनन् । चिकित्सक अभावकै कारण कर्णाली र सुदूरपश्चिममा विरामी कष्टकर यात्रा र महँगो शुल्कको दोहोरो मार खेप्दै निजी अस्पतालमा उपचार गर्न बाध्य छन् । नजिकका सरकारी अस्पतालमा चिकित्सक नहुँदा कतिपयले अकालमै ज्यान गुमाउनुपरेको छ । चिकित्सक अभावको यस्तो तितो वास्तविकताका बीच सरकारी छात्रवृत्तिमा पढेका चिकित्सकले भने सरकारसँग अस्पतालमा खटाइदेऊ भनेर याचना गर्दा पनि नियुक्ति पाउनै महिनौं कुनुपर्ने बाध्यता छ । धरानबाट सरकारी छात्रवृत्तिमा एमबीबीएस गरेका बझाङका डाअमृत जैसीले असोज ८ गते नियुक्तिका लागि स्वास्थ्य विभागमा निवेदन दिए । उनीसँग नियुक्तिका लागि चाहिने एक वर्षको इन्टर्नसिप, नेपाल मेडिकल काउन्सिलबाट प्राप्त लाइसेन्स, मार्कसिटलगायत आवश्यक सबै कागजात छन् । उनी विभागले खटाएको जुनसुकै क्षेत्रको स्वास्थ्य संस्थामा काम गर्न पनि तयार छन् । तैपनि उनले कात्तिक ११ गतेमात्र पत्र पाए । दार्चुलाका अर्का चिकित्सकले नियुक्तिका लागि असोज १५ मा विभागमा निवेदन दिएका थिए । उनले पनि २२ दिनपछि कात्तिक ५ गते मात्र नियुक्तिपत्र पाए । डडेल्धुराका डा सागर पन्थीको पनि नियुक्ति पाउन महिनौं कुर्नुपर्यो । कर्मचारीले चाहेमा बढीमा दुईतीन दिनमा नियुक्तिपत्र दिन सक्छन् । तर, कहिले उपसचिव त कहिले महानिर्देशक नभएको बहाना बनाएर पन्छिने गरेका छन्, डाजैसीले भने । उनका अनुसार यसरी पन्छिनुको पछाडि राजनीतिक दलका नेता, मन्त्रालयका अधिकारीलगायत स्वास्थ्य क्षेत्रका वरिष्ठ व्यक्तिको पहुँच भएका चिकित्सकलाई राजधानी आसपास तथा सुगम क्षेत्रका अस्पतालमा पठाउन चाँजोपाँजो मिलाउँदा ढिलाइ हुने गरेको हो । छात्रवृत्ति प्राप्त चिकित्सक तथा स्वास्थ्यकर्मी परिचालन निर्देशिकाअनुसार नियुक्तिका लागि मेडिकल काउन्सिलबाट चिकित्सकको प्रमाणपत्र प्राप्त गरेको मितिले ७ दिनभित्र विभागमा सम्पर्क गर्नुपर्ने प्रावधान छ । नियमअनुसार गर्दा पनि विभागका अधिकारीले विभिन्न बाहना बनाएर ढिलासुस्ती गर्ने गरेको जैसीले गुनासो गरे । छात्रवृत्ति प्राप्त चिकित्सक तथा स्वास्थ्यकर्मी परिचालन निर्देशिका २०७१ अनुसार सरकारसँग कबुलियत गरी छात्रवृत्तिमा अध्ययन गरेका चिकित्सक तथा स्वास्थ्यकर्मीले विभागले खटाएको स्वास्थ्य संस्थामा न्यूनतम दुईदेखि अधिकतम ५ वर्षसम्म करारमा काम गर्नुपर्ने व्यवस्था छ । स्वास्थ्य विभाग चिकित्सक छात्रवृत्ति शाखाका उपसचिव महेश पाण्डेले सुगम क्षेत्रमा जान चिकित्सकहरूले सोर्सफोर्स लगाउने गरेको स्विकारे । पछिल्लो समय चिकित्सकले ल्याएको अंकका आधारमा उनीहरूलाई प्रदेश छनोट गर्न दिने व्यवस्था भएको छ । यो व्यवस्था लागू गर्न ढिलाइ हुँदा नियुक्ति धकेलिएको सरेको हो, उनले भने, अब ७७ जिल्लामा चिकित्सक पुग्ने गरी खटाउनेछौं । त्रिभुवन र काठमाडौं विश्वविद्यालयबाट २ सय ५६ जना, पाटन स्वास्थ्य विज्ञान प्रतिष्ठानबाट ३०, बीपी कोइराला स्वास्थ्य विज्ञान प्रतिष्ठानबाट ३१ र बीडीएसबाट ३६ जना बर्सेनि उत्तीर्ण हुन्छन् । बीएससी नर्सिङ, फार्मेसी अधिकृत, हेल्थ असिस्टेन्ट र विदेशबाट पढेका चिकित्सक गरेर बर्सेनि छात्रवृत्तिबाट उत्तीर्ण हुने करिब ५ सय जना हुन्छन् । यिनैमध्येबाट चिकित्सक, ब्याचलर अफ डेन्टल सर्भिस (बीडीएस), हेल्थ एसिस्टेन्ट, बीएससी नर्सिङ, फार्मेसी अधिकृत गरेर प्रत्येक महिना करिब ४० जना नियुक्तिका लागि विभाग पुग्ने गर्छन् । यति सानो जनशक्तिको व्यवस्थापनमा पनि विभागले लापरबाही गर्ने गरेको छ । सरकारी अड्डाको यही लापरबाहीका कारण दूरदराजका स्वास्थ्य संस्थाहरूले चरम जनशक्ति अभाव व्यहोर्नुपर्ने बाध्यता छ । र, त्यसको प्रत्यक्ष मारमा छन् बिरामी । नेपाल मेडिकल काउन्सिलका अध्यक्ष डा भगवान् कोइरालाले नियुक्ति प्रक्रियामा समय लाग्नेभन्दा पनि पहुँचका भरमा सुगम क्षेत्रमा जान चाहने चिकित्सकका कारण समस्या आउने गरेको बताए । सुगममै बस्न चाहनेको बढी दबाबका कारण सरकारले खटाएको ठाउँमा जान तयार चिकित्सकलाई मर्का परेको हुन सक्छ, उनले भने, त्यसैले छुट्टै मापदण्ड बनाएर सरकारले खटाएको क्षेत्रमा जानैपर्ने वातावरण सिर्जना गर्न विभागले पहल गर्नुपर्छ ।"
पहिरोले खोस्यो खुसी,"(बैतडी)  अघिल्लो दिनबाटै मुसलधारे पानी परिरहेको थियो । लगातार वर्षात्को पानी घरभित्र पस्ने डरले बैतडीको शिवनाथ गाउँपालिका६ बसेडीका राजुराम पार्की घरवरिपरि नियालिरहेका थिए । त्यहीबेला बम पड्केझैं आवाज कानमा पर्यो । के भयो भन्ने भेउ नपाउँदै माथिबाट आएको पहिरोले उनको घर भत्काइसकेको थियो ।कात्तिक २ गते दिउँसो ३ बजे नामोनिसान मेटिने गरी भत्काएको घरमा उनकी २७ वर्षीया श्रीमती भानु र ३ वर्षीय छोरा सोम थिए । गत असारमा कान्छो भाइ हरिशले बिहे गरेर ल्याएकी २१ वर्षीया पवित्रा पनि सँगै थिइन् । हेर्दाहेर्दै घरसँगै उनीहरू पुरिए । माथिबाट निरन्तर पहिरो खसिरहेकाले उनीहरूको उद्धार गर्न सकिने अवस्था थिएन । छोरा, श्रीमती र बुहारीलाई पुरेको माटोले पोलिरहेको छ । परिवारै बस्ने घर, जमिन सबै बग्यो, घटनाको दिन सम्झेर भक्कानिँदै राजुरामले भने, उनीहरूको शव भेटिएको ठाउँ हेरेर रातदिन काटिरहेको छु । जति हेरे पनि फर्केर आउने त हैनन् । दिउँसो खाटमा बसिरहेका उनीहरूको शव खाटमै फेला परेको थियो । दुई दिनपछि मात्र गाउँलेको सहयोगमा शव निकालिएको उनले सुनाए । गाउँलेको सहयोगले शवसम्म देख्न पाएँ, उनले भने, पापी पेटका लागि केही गर्नैपर्यो तर अब मेरो केही बाँकी छैन । सँगै रहेका दुई घरमा बुबाआमासहित राजुरामका पाँच भाइ बस्दै आएका थिए । दुई बुहारी र एक भतिजोसँगै घर र जमिन गुमाएपछि परिवारै बिचल्लीमा परेको राजुरामका दाजु जयमलरामले बताए । बुवाले जेनतेन जोडेको घर र थोरै जमिन पहिरोसँगै बगेपछि अब के गर्ने भन्ने चिन्ताले उनलाई पिरोलेको छ । उनले भने, अब के खाने ? कहाँ बस्ने भन्ने चिन्ता छ । बचेको अर्को सानो घरमाथिबाट पनि पहिरो आएको छ । अब घर बनाउन पनि जमिन बाँकी नरहेको राजुरामका बुवा रामीराम पार्कीले बताए । उनले भने, दुई बुहारी र नाति गुमे । राखेको सम्पत्ति सबै गयो । बुढेसकालमा छोराहरूका दुःख हेरेर बाँच्नुपरेको छ । बेमौसमी वर्षाले गाउँपालिकाभरि असर गरेको शिवनाथ गाउँपालिकाका अध्यक्ष कर्णसिंह साउदले बताए । मृतकको घर पुगेका उनले भने, मृतक परिवारलाई जनही तत्काल ५० हजार राहत र खाद्यान्नलगायत लत्ताकपडा दिएका छौं । अब बसाइका लागि अस्थायी व्यवस्थापन गर्ने काम पनि गरिरहेका छौं । अघिल्लो साताको बेमौसमी वर्षाले पालिकाभरि दर्जनौं परिवार घरबारविहीन भएको र कमाइ खाने खेतबारी नष्ट भएकाले केही दिनलाई गुजारा चलाउन राहत दिएको उनले बताए । पालिकाभरि क्षतिको तथ्यांक संकलन गरी आवश्यकताअनुसार सहयोग गर्ने उनको भनाइ छ । धेरै क्षति भएकाले प्रदेश र संघीय सरकारसँग पनि सहयोग माग्ने उनले जनाए । असोज ३१ देखि कात्तिक २ सम्म परेको अविरल वर्षासँगैको बाढीपहिरोले जिल्लामा चार जनाको ज्यान गएको थियो । बाढीले घरसँगै सबै सामान बगाएको सिगास गाउँपालिका५ ढुंगाडका राम खडायतले बताए । उनले भने, खानलाई केही छैन, बस्नलाई टहरो पनि छैन । विस्थापित भएको २ साता पुग्न लाग्दा पनि कतैबाट राहत नपाएको स्थानीय कृष्ण खडायतले बताए । घरबारविहीन भएर बस्नुपरेको अवस्थामा त्रिपालसम्म दिने कोही नभएको उनले दुखेसो पोखे ।"
न्यायालयको समस्यामा साझा धारणा बनाउँछौं,"धनुषा (कास) माओवादी केन्द्रका अध्यक्ष पुष्पकमल दाहालले न्यायालयमा देखिएको समस्याबारे सत्तारूढ गठबन्धनका शीर्ष नेताहरू साझा धारणा बनाउने प्रक्रियामा रहेको बताएका छन् । जनकपुर विमानस्थलमा शनिबार सञ्चारकर्मीसित दाहालले न्यायालयबारे गठबन्धन दलको धारणा छिट्टै सार्वजनिक हुने बताए । न्यायालय र राजीनामाबारे मेरो व्यक्तिगतभन्दा गठबन्धनकै साझा धारणा सार्वजनिक गर्ने क्रममा छौं, दाहालले भने, गठबन्धनका नेता अहिले कोही कता, कोही कता भएकाले बैठक बस्न ढिलो भएको छ । बैठक बसेपछि धारणा बाहिर ल्याउँछौं । उनले न्यायालयमा देखिएको समस्या हल गरिने बताए । गठबन्धनमा कुनै विवाद नरहेको उनको भनाइ थियो । उनले भने, दलहरूले आफ्नो राजनीतिक दायरा बढाउनु आफ्नो कुरा छ तर गठबन्धनलाई असर गर्ने काम कतैबाट भएको छैन ।प्रतिपक्षीले दिनहुँ संसद् गतिरोध गरेकाले केही समय पर सार्दा समस्या हल हुने भएकाले प्रतिनिधिसभा अधिवेशन रोकिएको दाहालले बताए । दाहालले नागरिकताजस्तो संवेदनशील विषयमा राष्ट्रिय सहमति हुनुपर्ने पनि बताए । प्रतिपक्षीको विरोध जारी रहे नागरिकता, रेलवेसहितका अति महत्त्वपूर्ण विषयमा अध्यादेश ल्याएरै भए पनि अगाडि बढ्ने सहमति भएको उनको धारणा थियो । सर्वोच्चले प्रतिनिधिसभा पुनःस्थापनासम्बन्धी गरेको फैसला तथा संवैधानिक कारणले अर्ली इलेक्सन मा जान नसकिने उनले बताए । गठबन्धन आगामी निर्वाचनमा पनि मिलेरै जाने उनले बताए । हामी मिलेर सरकार पनि चलाउँछौं, मिलेर चुनावमा पनि जान्छौं, उनले भने, राष्ट्रिय सभाको उपनिर्वाचनमा समेत पाँच दलीय गठबन्धनकै आधारमा चुनाव लड्ने सहमति भइसकेको छ ।सर्लाही सदरमुकाम मलंगवामा आयोजित एकीकृत अखिल नेपाल शिक्षक संगठन र महेन्द्रराय यादव नेतृत्वको तत्कालीन तराई मधेस सद्भावना पार्टीनिकट नेपाल लोकतान्त्रिक शिक्षक फेडेरेसनबीच एकता घोषणा कार्यक्रममा दाहालले तत्कालीन प्रधानमन्त्री केपी शर्मा ओलीले माओवादी जिस्काउँदाको परिणाम भोग्न थालेको बताए । उनले १५ दिनभित्र प्रदेश १ मा अर्को सरकार बनाउने बताए ।"
सरकार स्वतन्त्र न्यायपालिकाको पक्षमा,"मोरङ (कास) सञ्चार तथा सूचना प्रविधिमन्त्री ज्ञानेन्द्रबहादुर कार्कीले सरकार स्वतन्त्र न्यायपालिकाको पक्षमा रहेको बताएका छन् । विराटनगरमा शनिबार पत्रकारसँगको कुराकानीमा मन्त्री कार्कीले जनताको विश्वासको धरोहर न्यायालयलाई सरकारले अझै मजबुत बनाएर लग्ने नीति लिएको भनाइ राखे । शक्ति पृथकीकरणको सिद्धान्तमा विश्वास गर्ने भएकाले सर्वोच्च अदालत र सरकारको आआफ्नै भूमिका रहेको छ, त्यो कायम रहन्छ, उनले भने । प्रदेश १ मा सत्तारूढ गठबन्धनको निर्णयअनुसार गठबन्धन सरकार निर्माण हुने मन्त्री कार्कीको भनाइ छ । सरकारको नेतृत्व कांग्रेस र नेकपा एकीकृत समाजवादीले आधाआधा गर्नेबारे भने निर्णय हुन बाँकी रहेको उनले बताए ।"
भारतीयलाई नेपाल प्रवेश गर्न परिचयपत्र अनिवार्य,"(काठमाडौं)  अन्तर्राष्ट्रिय सीमानाकाबाट नेपाल प्रवेश गर्ने भारतीय नागरिकले अनिवार्य रूपमा परिचयपत्र बोक्नुपर्ने भएको छ । परिचयपत्रबिनाका विदेशी अवैध प्रवेश गर्न थालेपछि त्यसलाई रोक्न भारतीयले परिचयपत्र बोक्नुपर्ने व्यवस्था गरेको हो ।तेस्रो देशका नागरिक दक्षिणका सीमानाकाबाट गैरकानुनी रूपमा नेपाल प्रवेश गर्न थालेपछि सरकारले भारतीय नागरिकको सहज पहिचानका लागि आवागमनमा परिचयपत्र अनिवार्य गरेको हो । कार्यवाहक प्रधानमन्त्री एवं गृहमन्त्री बालकृष्ण खाँणको अध्यक्षतामा शुक्रबार सीमानाका व्यवस्थापन र सीमा अपराध रोकथाम तथा नियन्त्रणमा केन्द्रित भएर केन्द्रीय सुरक्षा समितिको बैठक बसेको थियो । बैठकमा सेना, प्रहरी, सशस्त्र प्रहरी, राष्ट्रिय अनुसन्धान विभाग र अध्यागमन विभागका अधिकारीले भारतीयको भेषमा तेस्रो देशका नागरिक घुसपैठ गरी नेपाल भित्रिने गरेको भन्दै नियन्त्रणका लागि थप कदम चाल्न गृहमन्त्री खाँणलाई सुझाव दिएका थिए । त्यसको भोलिपल्ट शनिबार गृहमन्त्री खाँणले भारतीय नागरिक नेपाल प्रवेश गर्दा साथमा परिचयपत्र बोक्नुपर्ने प्रावधानसम्बन्धी निर्णयमा हस्ताक्षर गरेका हुन् ।सुरक्षा समिति बैठकबाट पारित निर्णयमा हस्ताक्षर गर्नुअघि गृहमन्त्री खाँणले शनिबारै मन्त्रालयमा पत्रकारहरूसँगको कुराकानीमा हवाई र स्थल नाकाबाट हुने सुरक्षा चुनौती झन् बढ्दै गएकाले त्यसअनुसार सावधानी अपनाउन आवश्यक रहेको बताएका थिए । सुरक्षा समितिको निर्णय कार्यान्वयनका लागि आइतबार चारवटै सुरक्षा निकाय र जिल्ला प्रशासन कार्यालयहरूलाई सर्कुलर गरिने गृह मन्त्रालयले जनाएको छ । मन्त्रालयका अनुसार सीमामा सीसीटीभीलगायत प्रविधिबाट निगरानी बढाउने, भारतबाट भित्रिनेलाई प्रवेश बिन्दुमै ओरालेर परिचयपत्र हेर्ने अनि मौखिक सोधपुछ गर्ने, साना र मझौला नाका एवं अन्य चेकप्वाइन्टमा पनि सुरक्षा निगरानी बढाउनेलगायत विषयलाई महत्त्वका साथ लागू गर्न भनिएको छ ।यसअघि कात्तिक ८ मा गृह मन्त्रालयले प्रहरी, सशस्त्र प्रहरी, राष्ट्रिय अनुसन्धान विभाग र सबै जिल्ला प्रशासन कार्यालयलाई सर्कुलर गरी विदेशी नागरिकलाई गैरकानुनी रूपमा भित्रिन नदिन निर्देशन दिएको थियो । त्यही दिन विज्ञप्तिमार्फत गृहले कोठाफ्ल्याटअपार्टमेन्ट भाडामा लगाउँदा भाडामा बस्नेको परिचयपत्र अनिवार्य रूपमा राख्न र परिचयपत्रबिनाका कसैलाई पनि काममा नलगाउन आग्रह गरेको थियो ।सीमा सुरक्षा र विदशी नागरिकको नियमनसम्बन्धी विषयलाई नै केन्द्रित गरेर थप निर्णय गर्न गृहमन्त्री खाँणले आइतबार परराष्ट्र, श्रम तथा रोजगार, संस्कृति, पर्यटन तथा नागरिक उड्डयन र स्वास्थ्य तथा जनसंख्या मन्त्रालयका अधिकारीसमेतको उपस्थितिमा केन्द्रीय सुरक्षा समितिको अर्को बैठक डाकेका छन् । उक्त बैठकबाट थप निर्णय अनुमोदन गर्ने र नेपालभारत आवागमनमा परिचयपत्र अनिवार्य गर्ने निर्णयलाई दीर्घकालीन रूपमा लागू गर्ने सम्बन्धमा कूटनीतिक पहल थाल्न परराष्ट्रलाई अनुरोध गरिने गृहस्रोतले जानकारी दियो । असोज तेस्रो साता सशस्त्र प्रहरी बल र भारतीय सशस्त्र सीमा बलका प्रमुख सम्मिलित सीमा सुरक्षा बैठक मा पनि नेपालले सीमा अपराध रोकथाम र नियन्त्रणबाहेक तेस्रो मुलुकका मानिस भारतीय बाटो हुँदै घुसपैठ गरेर नेपाल छिर्ने गरेको विषयलाई गम्भीरतासाथ उठाएको थियो ।खासगरी द्वन्द्वग्रस्त मुलुकका नागरिक भारतको बाटो भएर छिर्ने र नेपाल भित्रिएपछि शरणार्थी भेषमा लुकीछिपी बस्न थालेका छन् । पछिल्लो पटक असोज १२ र कात्तिक ३ मा रूपन्देहीको बेलहिया नाकाबाट भारतीयको भेषमा भित्रिएका ११ अफगान नागरिक सिनामंगलबाट पक्राउ परेका थिए । त्यसअघि म्यानमारबाट विस्थापित रोहिंग्या शरणार्थी लाई मानव तस्करले सहजै सुरक्षा घेरा पार गराएर समूहगत रूपमा काठमाडौंमा ल्याएको खुलेको थियो । पछिल्लो पटक भित्रिएका अफगान नागरिकसँग भारतको कश्मीर र पञ्जाब ठेगाना उल्लिखित नक्कली आधारकार्ड नै बरामद भएको थियो ।त्यस्ता अरू घटना दोहोरिन नदिन र तेस्रो देशका मानिसबाट हुने सम्भावित नाका छली रोक्न भारतीय नागरिक नेपाल प्रवेश गर्दा विवरण खुल्ने परिचयपत्र अनिवार्य गर्नुपरेको गृह मन्त्रालयका प्रवक्ता फणीन्द्रमणि पोखरेलले जानकारी दिए । यो निर्णयले भारतीय नागरिकको सहज पहिचान र आवागमन एवं कोभिड संक्रमण रोकथाम तथा नियन्त्रणमा समेत सहयोग पुग्ने उनले बताए । करिब १ हजार ८ सय ८० किमि लम्बाइको नेपालभारत खुला सिमाना रहेकामा दुवै देशका नागरिक बिनारोकटोक आवागमन गर्न पाउँछन् । चीनसँगको सीमा बन्दका कारण बिनाभिसा कोही पनि आवागमन गर्न पाउँदैनन् तर खुला सिमानाको गलत फाइदा उठाएर तेस्रो देशका नागरिक भारतीय भेषमा भित्रिन थालेपछि सीमाबाट हुने आवागमन, सुरक्षा र नियमनमा कडाइ गर्नुपरेको गृह प्रवक्ता पोखरेलको भनाइ छ । नेपाली सेनाले समेत सीमा सुरक्षा र व्यवस्थापनलाई चुस्त नबनाए आतंकवादी घुसपैठ बढ्न सक्ने भन्दै बेलैमा प्रभावकारी कदम चाल्न सरकारलाई सुझाव दिइसकेको छ । नेपालभारत सीमा व्यवस्थापनमा परिचयपत्र अनिवार्य गर्दा व्यावहारिक कठिनाइ पनि छन् । करिब एक हजार ठाउँमा क्रस बोर्डर अकुपेसन छ । सुरक्षा निकायको पहुँच नपुगेका करिब ७० ठाउँका चेकप्वाइन्ट व्यवस्थापनमा सरकारको ध्यान पुगेको छैन । पछिल्लो पटक कोरोना महामारी रोकथाम तथा नियन्त्रणका लागि सीमा सिल गरेर प्रहरी र सशस्त्रलाई तैनाथ गरिए पनि अहिले आवागमन सामान्यतर्फ गइसकेको छ । गैरकानुनी घुसपैठ यस्ता चेकप्वाइन्टबाट समेत हुन सक्नेप्रति सुरक्षा निकाय चनाखो बन्नुपर्ने देखिन्छ ।सुरक्षाविज्ञ नारायण अधिकारीले केन्द्रीय सुरक्षा समितिबाट भएको भारतीय नागरिक प्रवेश गर्दा परिचयपत्र अनिवार्य गर्ने निर्णय उपयुक्त र सीमा नियमन एवं सीमा अपराध रोकथामनियन्त्रणका लागि महत्त्वपूर्ण आधार बन्ने बताए । सीमानाकामा परिचयपत्र हेरेर मात्रै नेपालभित्र प्रवेश दिने सरकारको निर्णय राम्रो हो, यसका लागि भारतले पनि नेपालतिर आउन खोज्नेको परिचयपत्र पनि कडाइका साथ जाँच गरेमा अझ प्रभावकारी हुन सक्छ, अधिकारीले कान्तिपुरसँग भने, विशेषगरी आतंकवाद, सीमापार अपराध, तेस्रो देशबाट भित्रिन खोज्ने शरणार्थीलाई नियन्त्रण गर्न यसले मद्दत गर्छ, सरकारले सीमाबाट हुने मानिसको आवागमनका लागि निश्चित र सहायक नाका तोक्नुपर्छ, अन्यत्रबाट नेपाल प्रवेश गर्न पूर्ण प्रतिबन्ध लगाउन सकेमात्र परिचयपत्र जाँच प्रभावकारी बन्नेछ । यसअघि राष्ट्रिय सुरक्षा परिषद्को सचिवालयले २०७७ माघ २५ र २६ मा काठमाडौंमा आयोजना गरेको अन्तर्राष्ट्रिय सीमा सुरक्षा तथा व्यवस्थापनसम्बन्धी सेमिनारमा तत्कालीन प्रधानसेनापति पूर्णचन्द्र थापाले खुला सीमाका कारण हुने तस्करी तथा चोरी निकासी, लागूऔषध, हातहतियार तथा विस्फोटक पदार्थको ओसारपसार, गैरकानुनी घुसपैठ, मानव तस्करी, अन्तर्राष्ट्रिय अपराधी एवं आतंककारी गतिविधिको जोखिम निरन्तर रहँदै आएको बताएका थिए । उनले यस्ता समस्याको दीर्घकालीन समाधानका लागि नेपालको अन्तर्राष्ट्रिय सीमालाई वैज्ञानिक ढंगबाट मजबुत बनाउनुपर्ने आवश्यकता टड्कारो महसुस भएको बताएका थिए । तर, सेनाबाट आएको उक्त सुझावअनुसार सरकारले कुनै कदम चालेको थिएन । पछिल्लो पटक भारतीयको सहज पहिचान गर्न र तेस्रो देशका नागरिकको अवैध घुसपैठ रोक्न लिइएको परिचयपत्र अनिवार्यबारेको निर्णयले नाका व्यवस्थापनमा सहयोग पुग्न सक्छ ।"
एसएसबीबाटै परिचयपत्र जाँच,"बर्दिया (कास) नेपालभारत आउजाउ गर्नेलाई बर्दिया सीमा क्षेत्र मुर्तिहामा परिचयपत्र अनिवार्य गरिएको छ । भारतले शनिबारदेखि सीमामा कडाइ सुरु गरेको हो । भारतबाट नेपाल प्रवेश गर्ने यात्रुसँग परिचयपत्रका आधारमा आउजाउ गर्न दिने व्यवस्था मिलाइएको एसएसबीका नानपारास्थित कमान्डले जनाएको छ ।आतंकवाद रोकथाम, अफगानिस्तान, बर्मा, बंगलादेश र पाकिस्तानबाट आउने अवैध नागरिकको घुसपैठ रोक्न यो नियम लागू गरिएको एसएसबीका नानपारास्थित कमान्डर एसपी स्वर्णजित शर्माले कान्तिपुरसँग बताए । उनले नेपाल भारतको असल मित्र भएकाले दुवै मुलुकको सुरक्षा अधिकारीको सहकार्यबाट यस्ता अवैध गतिविधि नियन्त्रण गर्ने बताए । परिचयपत्र लागू भएपछि अवैध गतिविधि रोकिनेछ, उनले भने, भारत हुँदै नेपाल आउजाउ गर्ने सबैमा परिचयपत्र अनिवार्य गर्न मातहतका सुरक्षा निकायलाई निर्देशन दिइसकेका छौं । सशस्त्र प्रहरी बल बर्दियाका एसपी नरबहादुर रावत र एसएसबीका सुरक्षा अधिकारीबीच सीमामा हुने अपराध नियन्त्रणका लागि भारतको बहराइच जिल्लाको सीमावर्ती मुर्तिहामा शनिबार छलफल भएको थियो । मुर्तिहा नाकाबाट करिब एक हजार जना दैनिक सीमा वारिपारि गर्ने गरेका छन् । अब नेपाल प्रवेश गर्दा नागरिकता, भारतीय आधार कार्ड, चालक अनुमतिपत्रलगायत शैक्षिक परिचयपत्र हुनुपर्ने व्यवस्था गरिएको सशस्त्रका एसपी रावतले बताए । उनले आफ्ना मातहतका सुरक्षा निकायलाई परिचयपत्र हेरेर आउजाउ गर्न निर्देशन दिएको बताए ।"
जम्बो मन्त्रिपरिषद्को तयारीमा पाण्डे,"(मकवानपुर)  तिहारलगत्तै सदनबाट विश्वासको मत लिने तयारीमा रहेका वाग्मती प्रदेशका मुख्यमन्त्री राजेन्द्र पाण्डे मन्त्रालय भागबन्डामा जुटेका छन् । माओवादी केन्द्र, नेपाली कांग्रेस र जनता समाजवादी पार्टीको समर्थनमा नेकपा (एकीकृत समाजवादी) बाट मुख्यमन्त्री बनेका पाण्डेले प्रदेशका मन्त्रालय फुटाएर भागबन्डा मिलाउने प्रयास गरिरहेका छन् ।माओवादी र कांग्रेसले चारचार मन्त्रालय र एकएक राज्यमन्त्री मागेपछि पाण्डे नेतृत्वको सरकार जम्बो मन्त्रिपरिषद् बनाउन बाध्य हुने देखिएको छ । मुख्यमन्त्री पाण्डेले पनि शपथ ग्रहणलगत्तै यसतर्फ संकेत गरिसकेका छन् । उनले गठबन्धनमा रहेका दलहरूलाई चित्त बुझाएर मन्त्रिपरिषद् विस्तार गर्ने घोषणा गरेका हुन् । माओवादी र कांग्रेसमा पनि मन्त्री बन्न सांसदहरूले लबिइङ थालिसकेका छन् । तीनवटै पार्टीले मन्त्रीको नाम उपलब्ध गराउन नसकेपछि पाण्डेको शपथ ग्रहणमा संसदीय दलका उपनेताको नेतृत्वमा सरकारमा जाने निर्णय गरेर दलहरूले पहिलो चरणमा सांसदहरूलाई थामथुम पारेका थिए ।मुख्यमन्त्री पाण्डेले ८ मन्त्रालय फुटाएर मुख्मन्त्रीसहित १२ वटासम्म बनाउने तयारी गरेका छन् । साढे ३ वर्षसम्म मुख्यमन्त्री रहेका डोरमणि पौडेलले ७ मन्त्री र १ राज्यमन्त्रीबाट प्रदेश सरकार चलाउँदै आएका थिए । त्यसपछि मुख्यमन्त्री बनेकी अष्टलक्ष्मी शाक्यको पालामा ८ मन्त्री र ४ राज्यमन्त्री गरी १२ सदस्यीय मन्त्रिपरिषद् थियो । शाक्यले मन्त्रिपरिषद् ठूलो बनाएको भन्दै गठबन्धनले व्यापक विरोध गरेको थियो । एमाले उपाध्यक्ष शाक्यले मुख्यमन्त्री पदबाट राजीनामा दिएपछि गठबन्धनले पाण्डेको नेतृत्वमा सरकार गठन गरेको हो । अहिले वाग्मतीमा मुख्यमन्त्रीसहित एकीकृत समाजवादीबाट दुई, माओवादी र कांग्रेसबाट एकएक जना गरी चार सदस्यीय मन्त्रिपरिषद् छ । गठबन्धनका एक सांसदका अनुसार सामाजिक विकास मन्त्रालयलाई फुटाएर युवा तथा खेलकुद र महिला बालबालिका तथा ज्येष्ठ नागरिक गरी तीनवटा मन्त्रालय बनाइनेछ । यसअघि मुख्यमन्त्री शाक्यले सामाजिक विकास मन्त्रालय फुटाएर स्वास्थ्य मन्त्रालय बनाएकी थिइन् । त्यसलाई पुनः विभाजन गरेर थप दुइवटा मन्त्रालय गठन गरिने तयारी भइरहेको छ । भौतिक पूर्वाधार विकास मन्त्रालयलाई फुटाएर ऊर्जा तथा खानेपानी मन्त्रालय बनाउने छलफल भइरहेको छ । यो मन्त्रालय हाल कांग्रेसले सम्हालेको छ । ३७ प्रतिशत बजेट यसै मन्त्रालयमा रहेका कारण कांग्रेसले विभाजन गर्न मानिरहेको छैन, गठबन्धनका एक सांसदले भने । उनका अनुसार भूमि, व्यवस्था, कृषि तथा सहकारी मन्त्रालयलाई पनि विभाजन गरेर कृषि मन्त्रालय छुट्टै बनाउने र उद्योग, पर्यटन वन तथा वातावरण मन्त्रालयलाई विभाजन गरेर वन तथा वातावरण मन्त्रालय बनाउने मुख्यमन्त्री पाण्डेको तयारी छ । गठबन्धनमा सहभागी दलहरूबाट १२ जनासम्म मन्त्री नै बन्नेछन् भने तीन राज्यमन्त्री बन्ने करिब टुंगो लागिसकेको छ । मन्त्री र राज्यमन्त्री गरेर १६ जनासम्म हुने देखिएको छ । संविधानअनुसार २२ जनासम्म बनाउन सकिन्छ, ती सांसदले भने । कांग्रेस र माओवादी केन्द्रले ४४ वटा मन्त्री र एकीकृत समाजवादीले मुख्यमन्त्रीसहित ४ जना मन्त्री पाउने गरी छलफल भइरहेको छ । हालकै अवस्थामा गठबन्धनमै रहेको जनता समाजवादी पार्टीलाई एउटा राज्यमन्त्री मात्र दिने र बाँकी राज्यमन्त्री आवश्यकताका आधार बाँडफाँट गर्ने गरी सत्तारूढ दलभित्र छलफल जारी छ, ती सांसदले भने । उनका अनुसार जसपाले पनि मन्त्रीमै दाबी गरिरहेको छ । हाल फुटको संघारमा रहेको विवेकशील साझा पार्टी पनि गठबन्धनमा सामेल भएको खण्डमा कसरी व्यवस्थापन गर्ने भन्ने विषयमा पनि गठबन्धनभित्र छलफल भइसकेको छ । स्रोतका अनुसार विवेकशील साझा विभाजन भएको खण्डमा गठबन्धनमा आएर सरकारमा जाने सम्भावना छ । वाग्मती प्रदेशमा विवेकशीलका तीन सांसद छन् ।"
प्रदेश १ मा आधा कार्यकालको कुरै भएको छैन,"मोरङ (कास) एकीकृत समाजवादीका अध्यक्ष माधव नेपालले प्रदेश १ सरकारको नेतृत्व कांग्रेससँग आधाआधा कार्यकाल बाँड्ने कुरै नभएको बताएका छन् । विराटनगरमा शनिबार पत्रकारसँग उनले मुख्यमन्त्री भीम आचार्य नेतृत्वको सरकारलाई हटाउने र एकीकृत समाजवादीका राजेन्द्र राईको नेतृत्वमा गठबन्धन सरकार बनाउने मात्रै सहमति भएको बताएका हुन् । मुख्यमन्त्री आचार्य नेतृत्वको सरकार हटाउने मिति कात्तिक १५ सम्म पुग्नु जरुरी थिएन तर केपी ओलीका अनेकौं षड्यन्त्रका गोटीहरू चलिरहेकाले ती सबै षड्यन्त्रलाई असफल बनाउँछौं, उनले भने, अब केपी ओलीको अन्तिम गढ प्रदेश १ मा पनि ५ दलीय गठबन्धनकै सरकार बन्छ किनकि नेतृत्वका लागि राजेन्द्र राईलाई अगाडि सारिसकेका छौं ।"
एमालेमा दसबुँदे पक्षधर नेताबीचमै मतभेद,"दसबुँदे मात्रै भनेर पनि हुँदैन अष्टलक्ष्मी शाक्य, उपाध्यक्ष, एमालेदसबुँदेको भावना पनि सबैलाई मिलाएर लैजानुपर्छ भन्ने हो । कतिपय ठाउँमा राम्रो भएको छ । कहींकहीं केही मिल्न बाँकी छ तर दसबुँदे मात्रै भनेर पनि हुँदैन । मलाई यो तरिका नै मन पर्दैन किनभने दसबुँदे भनेर हामी भित्र पसिसक्यौं । हामीले आआफ्ना पद लिएर बसिसक्यौं । हामीलाई पार्टीबाट हटाएको भए पो π तलतल पनि धेरै ठाउँमा साथीहरू समेटिनुभएको छ । यो भनेको दसबुँदे सहमति कार्यान्वयन हो । कतिपय साथीहरू एकीकृत समाजवादीमा जानुभयो । वाग्मती प्रदेशबाट त्यति धेरै साथीहरू समाजवादीतिर जानुभएको छैन । केही विवाद भएको ठाउँमा मैले फोन गरेर भए पनि दुवै पक्षलाई मिलेर जानुपर्छ भनेको छु । तर केही ठाउँमा व्यक्तिको स्वभावले अलिअलि समस्या छ । दसबुँदे सहमति सिद्धान्त होइन, व्यवहारमा कार्यान्वयन गर्ने कुरा हो । त्यसकारण एकै पटक र भन्नेबित्तिकै सबै कुरा मिल्छन् भन्ने होइन ।सुदूरपश्चिममा अलि धेरै साथीहरू जानुभएको छ । हामीले आफ्नो ठाउँलाई सम्हाल्नु पनि पर्छ । समस्या केपी ओली समूहभित्र पनि छ । चाहना र भावना एउटा, काम अर्को भएको छ । हिजो एकदम अलमलिएका थियौं । माधव नेपाललाई पनि दसबुँदेबाट छिरौं भनेको थिएँ । ओलीको शैली कस्तो थियो भन्ने हामी सबैलाई थाहा थियो नि ।"
नहरमा डुंगा सयर,लुम्बिनीस्थित विश्व शान्ति स्तूपअघिको केन्द्रीय नहर । डेढ किलोमिटर लामो नहरमा डुंगा सञ्चालन हुन थालेपछि पर्यटक आउने क्रम बढेको छ । तस्बिर ः मनोज पौडेलकान्तिपुर
प्रशासनिक बेथितिले अधिकृतसम्मको पदपूर्ति ठप्प,"(काठमाडौं)  संघीय संसद्ले काम गर्न थालेको चार वर्ष बित्न लागे पनि सरकार र संसद्ले कर्मचारीको स्थायी व्यवस्थापनलाई ख्याल नगर्दा प्रशासनिक क्षेत्र डामाडोल बनेको छ । यसको नकारात्मक असर स्थानीय तह सञ्चालन र कर्मचारी समायोजन ऐन कार्यान्वयनमा परेको छ । जनप्रतिनिधिले नेतृत्व सम्हालेको साढे चार वर्षसम्म कर्मचारीको पदपूर्ति हुन सकेको छैन भने सवा दुई सय स्थानीय तह निमित्त प्रशासकीय प्रमुखको भरमा सञ्चालन भइरहेका छन् । समायोजनमा पठाइएका कर्मचारी सर्वोच्च अदालतको आदेशमा धमाधम संघीय दरबन्दीमा फर्कन थालेपछि स्थानीय तह रिक्त हुने अवस्थामा पुगेका छन् । अदालतको आदेशमा लोक सेवा आयोगबाट हुने अधिकृत र त्यसभन्दा तलका सबैको पदपूर्ति प्रक्रिया एक महिनादेखि ठप्प छ । सरकारले प्रशासनिक संघीयताको महत्त्वपूर्ण पक्ष कर्मचारी व्यवस्थापनमा ध्यान नदिँदा बेथिति बढ्दो छ । संघीय निजामती ऐन नबन्दा वृत्तिविकास, सेवा सुविधा, सरुवा, बढुवा, निवृत्तिभरणपछिको पेन्सनजस्ता विषय उठाउँदै प्रदेश र स्थानीय तहमा पठाइएका कर्मचारी अदालतको आदेशमा संघीय दरबन्दीमा पदस्थापन हुन थालेका छन् । यसबाट २०७६ सालमा समायोजन भएका ९९ हजार निजामती कर्मचारीको व्यवस्थापन सरकारका लागि चुनौती बनेको छ । संसद्ले निजामती ऐन बनाएर प्रदेश र स्थानीय तहमा कर्मचारी भर्नाको बाटो खुलाउनुपर्नेमा विधेयक नै फिर्ता लिएर अध्यादेश ल्याउने तयारी गरेपछि अन्योल झन् बढेको हो । संघीय संसद्को दुवै बैठक अन्त्यको निर्णय गरेकाले अब सरकारले निजामती विधेयकको सट्टा अध्यादेश जारी गर्ने निश्चित भएको छ । संघीय मन्त्रालयका प्रवक्ता वसन्त अधिकारी निजामती ऐनको अभावमा प्रदेश र स्थानीय तहका समस्या बढेको स्विकार्छन् । कर्मचारीको व्यवस्थापनका लागि निजामती ऐन जरुरी भएको उनले बताए । समायोजन ऐन २०७५ मा संघीय निजामती ऐन बनेपछि त्यसलाई मूल आधार मानेर प्रदेश निजामती सेवा र स्थानीय सेवासम्बन्धी बनाउने उल्लेख छ । तर संघीय ऐन नै नबनाएपछि कतिपय स्थानीय तहले आफूखुसी ऐन बनाएर कर्मचारी भर्ना गरिरहेका छन् । जनप्रतिनिधिहरूले भने संघीय सरकारले मागबमोजिमको कर्मचारी नपठाएका कारण विकास निर्माण र नागरिकलाई दिने दैनिक सेवाप्रवाहमा समेत बाधा पुगेको तर्क गर्दै आएका छन् । अहिले अधिकृत र त्यसभन्दा तल्लो श्रेणीका कर्मचारीको नियुक्ति, परीक्षा सञ्चालन, नतिजा प्रकाशन, समायोजन, पदस्थापन जस्ता विषय सर्वोच्च अदालतले दिने निर्णयमा अड्किएको छ । कर्मचारीका मुद्दाहरू अदालत वरिपरि घुमिरहेका छन् । एकातिर लोक सेवाले सुरु गरेको पदपूर्ति प्रक्रिया सर्वोच्च अदालतले रोकेको छ भने अर्कातिर स्थानीय तहमा सेवाग्राहीले कर्मचारी पाएका छैनन् । स्थानीय तहका लागि ६६ हजार ९ सय ८ दरबन्दी स्वीकृत भएकोमा प्रमुख प्रशासकीय अधिकृतबाहेक झन्डै १४ हजार कर्मचारी अपुग रहेको छ । स्थानीय तहको निर्वाचन भएको चार वर्ष बित्दा पनि मागअनुसारको कर्मचारी पूरा हुन नसकेको गाउँपालिका राष्ट्रिय महासंघका महासचिव एवं इन्द्रावती गाउँपालिकाका अध्यक्ष वंशलाल तामाङ बताउँछन् । संघीय सरकारले कर्मचारी पठाउन नसकेका कारण स्थानीय तहको कार्यसम्पादनमा समस्या हुँदै आएको छ, उनले भने, संघीय सरकारले समयमा ऐन नबनाउँदा स्थानीय तहले आफूले चाहेअनुसारको काम गर्न सकेनन् । नयाँ पदपूर्तिका लागि प्रशासन सेवाका तीन सय ९२ जना अधिकृतको अन्तर्वार्ताको प्रकाशित नतिजा अदालतको आदेशमा रोकिएको छ । अर्कातर्फ अदालतकै आदेशअनुसार प्रदेश र स्थानीय तहमा समायोजन भएका झन्डै दुई सयभन्दा बढी अधिकृतलाई संघमा पदस्थापन गर्नुपर्ने भएको छ । समायोजनमा परेकाहरूलाई संघमा पदस्थापन गर्दा आफूले परीक्षा दिएको पदको संख्या घट्ने शंकाले अन्तर्वार्ता दिएर बसेका नयाँ उम्मेदवारले अदालतमा रिट दिएका थिए । संघीय मामिला मन्त्रालयका अनुसार अदालतको आदेशअनुसार समायोजन गरिएका ३४ अधिकृतलाई गत भदौमा संघीय दरबन्दीमा पदस्थापन गरिएको छ । त्यसपछि दुई सयभन्दा बढी अधिकृतलाई संघमा फर्कने आदेश दिइसकेको छ । स्थानीय तहबाट फर्केर संघमा पदस्थापन हुन थप रिट दर्ता हुन थालेपछि अदालतले कर्मचारीसम्बन्धी सबै निर्णय एकै पटक गर्ने आदेश दिएको हो । लोक सेवा आयोगका प्रवक्ता तोयनारायण सुवेदीले अदालतले अर्को निर्णय नगरेसम्म आदेशबाहिर गएर निर्णय गर्न नसक्ने बताए । मन्त्रालयका अनुसार अधिकृत र नायब सुब्बासमेतका कर्मचारीले संघमा फिर्ता हुन माग गर्दै सर्वोच्चमा ५० भन्दा बढी निवेदन दिइसकेका छन् । मन्त्रालयले २०७६ चैतमा पत्रकार सम्मेलन गरेर कर्मचारी समायोजन पूरा भएको घोषणा गरिसकेको अवस्थामा संघमा फर्काइएका कर्मचारीको व्यवस्थापन र स्थानीय तहका रिक्त पदपूर्ति संघीय मन्त्रालयका लागि सबैभन्दा ठूलो चुनौती बनेको छ । मन्त्रालयका प्रवक्ता वसन्त अधिकारीले स्थानीय तहमा समायोजनमा गएकाहरू अदालतको आदेश ल्याएर संघमा आउन थालेपछि व्यवस्थापन चुनौतीपूर्ण बनेको बताए । स्थानीय तह खाली नै होला भन्ने डर भयो, अधिकारीले भने, सायद अदालतले यस्तै कुरा बुझेर कर्मचारीको समस्याको विषयमा प्रधानन्यायाधीशले आफ्नै बेन्चमा राखेर एकै पटक सुनुवाइ गर्ने भनेको हुनुपर्छ ।लोक सेवामाथि दबाब समायोजन अस्वीकार गरेर स्थानीय तहबाट फर्केका र नयाँ पदपूर्तिका लागि उम्मेदवार बनेकाहरू लोक सेवामाथि दबाब दिइरहेका छन् । आर्थिक वर्ष २०७७७८ मा गरिने पदपूर्ति तालिकाअन्तर्गत परीक्षा दिएका तीन सय ९२ अधिकृत दरबन्दीका उम्मेदवारले नतिजा प्रकाशनको माग गर्दै एक महिनादेखि पटकपटक लोक सेवा आयोगको कार्यालय घेराउ गर्दै आएका छन् । उनीहरू मात्र होइन महिनादेखि लिखित, अन्तर्वार्ता र प्रयोगात्मक परीक्षा रोकिएपछि छटपटीमा परेका उम्मेदवार लोक सेवाको निर्णयको पर्खाइमा छन् । प्रशासनतर्फका अधिकृतको परीक्षाको नजिता प्रकाशन मात्र रोकिएको छैन सोही पदका लागि लिइने चालु वर्षको परीक्षा पनि भएको छैन । राजपत्रांकित तृतीय श्रेणी (शाखा अधिकृत) परराष्ट्र, प्रशासन र लेखा समूह, संसद् समूह सबैका परीक्षा रोकिएका छन् । धनकुटा, सुर्खेत, दिपायल, पोखरा, जलेश्वर, बुटवलका प्रदेश आयोगबाट नासुका लागि लिइएको अन्तर्वार्तासम्बन्धी सबै प्रक्रिया अवरुद्ध छन् । विद्यालय निरीक्षक, कृषि समूहका अधिकृतलगायतका ठूलो संख्याको पदपूर्ति रोकिन पुगेको आयोगका प्रवक्ता सुवेदीले बताए । उनका अनुसार उपसचिव, सहसचिव र सचिवबाहेक अधिकृत र त्यसभन्दा तलका सबै पदको पदपूर्ति प्रक्रिया अवरुद्ध छ । अदालतको अर्को निर्णय नआएसम्म हामी केही गर्न सक्दैनौं, उनले भने । सरकारले तीनै तहमा ९९ हजार कर्मचारी समायोजन गरेको थियो ।ॅकेन्द्रीय मानसिकताले प्रशासनिक बेथितिपूर्वसंघीय मामिला तथा सामान्य प्रशासनमन्त्री लालबाबु पण्डित प्रशासनिक क्षेत्रमा देखिएको बेथिति राजनीतिक नेतृत्व, कर्मचारी र अदालतको केन्द्रीय मानसिकताको उपज भएको बताउँछन् । राजनीतिक नेतृत्व र कर्मचारीको मानसिकता नै संविधानविरोधी भएकाले समायोजन कार्यान्वयनमा जटिलता देखिएको उनको भनाइ छ । परिवर्तनलाई स्वीकार्न नसक्ने पुरानो र केन्द्रीकृत मानसिकता नै समायोजनको बाधक हो, उनले भने । ऐनलाई गलत ढंगले प्रयोग गर्दा अदालतले समायोजनमाथि नै प्रश्न उठ्ने गरी आदेश दिन थालेको संघीय मामिलाका अधिकारीहरू नै बताउँछन् । तत्कालीन नेकपा सरकारमा २० महिना संघीय मन्त्री भएका पण्डितको नेतृत्वमा ९९ हजार कर्मचारीको समायोजन गरिएको थियो भने २०७५ सालमा निजामती विधेयक संसद्मा पेस भएको थियो । पण्डितको जबर्जस्तीका कारण समायोजन ऐन जारी गरेर गलत ढंगले कर्मचारीको खटनपटन गरेको एकथरी प्रशासकले बताउने गरेका छन् । पण्डितले पेस गरेको निजामती विधेयक सरकारले संसद्बाट फिर्ता गरिसकेको छ । विषयगत समितिबाट पारित भएर गत चैतमा प्रतिनिधिसभा पेस गरिएको विधेयक फिर्ता गरिएको हो । कर्मचारीको कुरा सुनेर सरकारले विधेयक फिर्ता गर्नु गलत भएको पण्डितले बताए । संघीयता कार्यान्वयनका लागि कर्मचारीहरू खटाएको स्थानमा जानुपर्दैन ? उनले प्रश्न गरे ।"
चन्दका मुद्दा फिर्ता कानुनी प्रक्रियाबाटै,"काठमाडौं (कास) कार्यवाहक प्रधानमन्त्री एवं गृहमन्त्री बालकृष्ण खाँणले नेत्रविक्रम चन्द नेतृत्वको नेकपाका थुनामा रहेका नेताकार्यकर्ता रिहाइ र मुद्दा फिर्ता कानुनी प्रक्रियाबाटै हुनुपर्ने बताएका छन् । चन्द समूहसँग अघिल्लो सरकारले गरेको तीनबुँदे सहमति कार्यान्वयन गर्न सरकार प्रतिबद्ध रहेको उल्लेख गर्दै उनले सहमतिका विषयमा कानुनी प्रक्रियाबाटै समाधान खोज्नुपर्ने जनाएका छन् । सरकार मुलुकमा शान्ति र स्थायित्व होस् भन्ने पक्षमा रहेको जनाउँदै मन्त्री खाँणले चन्द समूह पनि संवैधानिक प्रक्रियाबाटै राष्ट्रिय राजनीतिको मूलधारमा समाहित हुनुपर्ने बताए । उनले चन्द समूहलाई लक्ष्य गर्दै सबै शक्तिले संविधानको अपनत्व लिनुपर्ने बताए । पूर्ववर्ती सरकारले गरेका सहमति अहिलेको सरकारको पनि सहमति र निरन्तरता हो, पहिले र अहिले भन्ने हुँदैन । उहाँहरूसँग सरकारले बन्दी रिहा र मुद्दा फिर्तासहित तीनबुँदे सहमति गरिसकेको छ, सिंहदरबारमा शनिबार सञ्चारकर्मीसँग मन्त्री खाँणले भने । सरकारसँग भएका सहमति कार्यान्वयन गर्ने विषयमा प्रधानमन्त्री शेरबहादुर देउवासँग एकपटक र आफूसँग चारपटक चन्द समूहको कुराकानी भइसकेको उनले जानकारी दिए । हामीले यो विषय कानुनी रूपबाटै समाधान होस् भन्ने चाहेका छौँ, उनले भने । मन्त्री खाँणले चन्द समूहसहित सबै शक्ति मूलधारको राजनीतिमा समाहित हुनुपर्छ भन्ने आफूहरूको चाहना रहेको बताए । उनको यस भनाइले चन्द समूहसँग सरकार अझै सशंकित रहेको संकेत गरेको छ । सहमति कार्यान्वयनका लागि चन्द समूहले नेता खड्गबहादुर विश्वकर्मालाई वार्ता संयोजक तोकेको छ । विश्वकर्माले कानुन, न्याय तथा संसदीय मामिलामन्त्री दिलेन्द्रप्रसाद बडूसँग पनि मुद्दा फिर्ता र बन्दी थुनामा रहेका आफ्ना नेताकार्यकर्ता रिहाइका विषयमा भेटघाट गरेका थिए । मन्त्री खाँणले कानुन, न्याय तथा संसदीय मामिला मन्त्रालय, गृह मन्त्रालयका सचिव र महान्यायाधिवक्ता समेत बसेर मुद्दामामिला र बन्दी रिहाइबारे सरकारले विवरण अद्यावधिक गरिरहेको जानकारी दिए ।केपी शर्मा ओली नेतृत्वको सरकारले २०७५ फागुन २८ मा चन्द समूहका गतिविधिमाथि प्रतिबन्ध लगाएको थियो । त्यसको ठीक दुई वर्षपछि २०७७ फागुन २१ मा सरकारचन्द समूहबीच तीनबुँदे सहमति भयो ।"
विदेशमा भएका नेपालीलाई मताधिकार देऊ,"रोजगारीका सिलसिलामा विदेशमा रहेका नेपालीलक्षित एउटा दुःखलाग्दो उक्ति छ जसको नोट चल्छ, भोट चल्दैन । उदेकलाग्दो त, सर्वोच्च अदालतले विदेशमा रहेका नेपालीलाई मताधिकारको व्यवस्था गर्न चार वर्षअघि सरकार र निर्वाचन आयोगलाई निर्देशनात्मक आदेश दिए पनि अहिलेसम्म यससम्बन्धी कुनै ठोस प्रक्रिया अघि बढाइएकै छैन । पक्कै पनि यो विषयको कार्यान्वयन गर्नु सजिलो छैन, तर यसो भन्दैमा लामो अवधि ठूलो संख्याका नागरिकहरूलाई मतदानबाट वञ्चित गरिरहन पनि मिल्दैन । सयभन्दा बढी देशले विदेशमा रहेका आफ्ना नागरिकलाई यो सुविधा दिएका छन्, नेपालले पनि यथोचित प्रबन्ध मिलाउनैपर्छ ।समस्या के छ भने, सरकार र आयोग दुवै यस मामिलामा कत्ति पनि संवेदनशील देखिएका छैनन् । नत्र, संघीय संसद् सुरु भएपछि ६ दर्जन विधेयक प्रमाणित भएर कानुन बनिसक्दा पनि विदेशमा रहेका नेपालीलाई मतदानमा सहभागी गराउनेसम्बन्धी विधेयक अघि नबढ्ने हुँदैनथ्यो । तर अब पनि यो दायित्वबाट पन्छिरहने सुख सरकार र आयोगलाई मिल्नु हुँदैन । सर्वोच्चको आदेशका कारण मात्र होइन, सरकारले आफ्नै अनिवार्य कर्तव्य सम्झेर पनि विदेशबाट पैसा पठाएर देश चलाइरहेका नागरिकलाई यहाँको नेतृत्व चुन्न पाउने अधिकार प्रदान गर्नैपर्छ । १५ प्रतिशतभन्दा बढी नेपाली रोजगारी र अध्ययनका सिलसिलामा विदेश छन् । यो संख्या काठमाडौं उपत्यकावासी बराबरजस्तै हो । अझ विदेशमा त अधिकांश बालिग नागरिक नै छन्, कुल मतदाताको झन्डै २० प्रतिशत तेस्रो मुलुकमा रहेको अनुमान छ । यसरी देशको चुनावमा पाँचमध्ये एक मतदाता सहभागी हुन नीतिगत रूपमै वञ्चित हुनु कदापि ठीक होइन । यो उनीहरूप्रति ठूलो अन्याय हो, संवैधनिक हकको उल्लंघन हो । यसबाट न्यायालयको अनादर त भएकै छ, विदेशस्थित नेपालीलाई अधिकार दिने सवालमा सरकारले कन्जुस्याइँ गरिरहेको पनि प्रस्टै बुझिन्छ । तुलनात्मक रूपमा देशविदेशमा अनुभव बटुलेकाहरू, अरू देशको विकास र थिति देखेकाहरू कुनै निश्चित दलको अन्धभक्त कम हुने भएकाले वा त्यस्तो सम्भावनाको डर देखेकाले प्रमुख ठूला दलहरूको चासोमा यो विषय नपरेको हुन सक्छ । यही कारण, चुनावमार्फत वास्तविक जनमत नझल्किएको पनि हुन सक्छ । त्यसैले पनि यति धेरै नागरिकलाई मताधिकारको अवसरबाट बाहिरै राखेर लोकतान्त्रिक अभ्यास उन्नत हुन नसक्ने तथ्य दलहरूले बुझ्नुपर्छ । र, सरकार तथा सम्बन्धित निकायलाई यससम्बन्धी कानुन बनाई आवश्यक व्यवस्थापन मिलाउन झकझकाउनुपर्छ । सर्वोच्च अदालतका न्यायाधीश सपना प्रधान मल्ल र पुरुषोत्तम भण्डारीको संयुक्त इजलासले २०७४ चैत ७ मा विदेशमा रहेका नेपालीलाई विदेशमै मतदानको अधिकार सुनिश्चित गर्न ६ बुँदे निर्देशनात्मक आदेश दिएको थियो । त्यसमा विदेशमा रहेकालाई निर्वाचनमा सहभागी गराउँदा आउन सक्ने चुनौती समाधानको बाटो पहिल्याउने गरी आवश्यक कानुन निर्माण गर्न भनिएको थियो । यस कार्यका लागि आवश्यक स्रोत सामग्री, प्रविधि, संरचना तथा व्यवस्थापनका लागि आवश्यक तयारी गर्न अह्राइएको थियो । विदेशमा रहेका नेपालीको वास्तविक लगत संकलन तत्काल सुरु गरेर आउँदो निर्वाचनमै मतदानमा सहभागी गराउन आदेश दिइएको थियो । तर अर्को चुनाव आउने समय भैसकेको छÙ आगामी वर्ष स्थानीय तह मात्र होइन, संघ र प्रदेश संसद्हरूको पनि कार्यकाल सकिँदै छÙ अझ अर्ली इलेक्सन को समेत चर्चा छ, तापनि सर्वोच्चको आदेशअनुरूपको प्रक्रिया अघि नबढाइनुको कारण बुझिनसक्नु छ । यस्तो अधिकार दिएकामध्ये कतिपय मुलुकको आर्थिक, राजनीतिक र सामाजिक परिवेश हाम्रोजस्तै रहेकाले त्यस्तो व्यवस्था गर्न नसक्ने नदेखिने सर्वोच्चको ठहर मनासिब छ । ३७ सालकै जनमतसंग्रहमा नेपालले पनि विदेशस्थित नेपाली दूतावासहरूमा सांकेतिक रूपमा बुथ राखेकै थियो, त्यहीँका कर्मचारीले मात्र मतदान गर्न पाउने गरी । उद्देश्य जे होस्, विदेशमा मतदान भएकै थियो । सांकेतिक नै सही, त्यसको अर्थ थियो । तर अहिलेसम्म त्यसकै सिको गरेर सांकेतिकसम्मको निर्वाचन पनि नहुनु विडम्बनापूर्ण छ । सरकार र आयोगले चाहेमा अविलम्ब कानुन निर्माणसहितका आवश्यक तयारी गरेर आउँदो निर्वाचनमै केही स्थानबाट यस्तो अभ्यासको थालनी गर्न सकिन्छ । खालि यसका निम्ति प्रबल इच्छाशक्ति चाहिन्छ । दूतावासमा मतदान केन्द्र राखेर, अनलाइन र हुलाकमध्ये एउटा विधिबाट नागरिकहरूलाई मतदानमा सहभागी गराउन सकिन्छ । दूतावासमा मात्र केन्द्र राख्दा त्यस देशमा रहेका सबै नेपालीले मताधिकार प्रयोग गर्न असम्भव हुने भएकाले सबै विकल्पको प्रयोगबारे सोच्नुपर्छ । जुन विकल्प प्रयोग गर्दा धेरैभन्दा धेरै नेपाली मतदानमा सहभागी हुन सक्छन् र प्रक्रिया पनि गोप्य रहन्छ, त्यही विधि विश्वसनीय रूपमा अपनाउनुपर्छ । मलेसिया, कतार, साउदी अरबजस्ता धेरै नेपाली रहेका मुलुकमा पोलिङ बुथ राखेर व्यवस्थापन गर्नु चुनौतीपूर्ण छ । यसका लागि पूर्वाधार व्यवस्थापनदेखि शान्तिसुरक्षासम्ममा ध्यान दिइनुपर्छ । हुलाक र अनलाइन मतदानको विकल्प अपनाइएमा गोपनीयता र विश्सनीयतामा ध्यान दिइनुपर्छ, एकदमै सुरक्षित प्रणाली विकास गर्नुपर्छ । मतदाता पहिचान गरी उनीहरूको नामावली तयार पार्नु पक्कै एउटा प्रमुख चुनौती हो । कैयौं नेपाली अनौपचारिक क्षेत्रमा काम गर्ने र घरेलु श्रमदेखि गोठ, मरुभूमिसम्म खटिएकाले यो काम सजिलो छैन । भलै यसमा सर्वोच्चले केही बाटो देखाएको छÙ नेपाली नागरिकता नत्यागेको र अन्य कुनै पनि देशको नागरिकता नलिएको, मतदानका लागि कानुनबमोजिमको उमेर पूरा भई मतदाता परिचयपत्र भएको, कूटनीतिक निकायले तयार गर्ने लगतमा अद्यावधिक भएकालाई योग्य मान्न आदेश दिएको छÙ सरकारले यसैअनुरूप प्रक्रिया अघि बढाउनुपर्छ ।विभिन्न देशमा फरक कानुन र नीति हुने भएकाले विदेशमा रहेका नेपालीको मताधिकारका लागि विभिन्न देशका सरकार तथा नेपाली कामदारलाई रोजगारी दिने कम्पनीसँग समेत कूटनीतिक पहल गर्न सर्वोच्चले सुझाएको छ, यसको उचित पालना गर्नुपर्छ । चुनौती निकै छन्, तर यही कारण अझै भागिरहनु हुँदैन, खालि यससम्बन्धी व्यवस्थापनमा बढी ध्यान दिनुपर्छ । जसरी हुन्छ, तयारी तीव्र बनाएर विदेशमा रहेका नेपालीलाई निर्वाचनमा सहभागी गराउने प्रबन्धको सुरुआत अबको निर्वाचनमा अनिवार्य रूपमा गर्नुपर्छ ।"
दुर्गम जानै नमान्ने निगम,"केही दिनअघि बझाङका नागरिक पैसा तिरेर यात्रा गर्छु भन्दा पनि दिनभर लाइन लागेर साँझ जिल्ल परेका समाचार आयो । यस्ता समाचार खास गरी विकट विमानस्थल आपसपासका नागरिकका लागि अनौठो होइन, नियति हो । केही दिनअघि सिमकोटबाट एक बिरामी नेपालगन्ज तथा सुर्खेत झर्न नसकेर घर फर्कन बाध्य भएको समाचार आएको थियो । निजी क्षेत्रका विमानले महँगोमा नियमित र चार्टर उडान भर्छन् । वायुसेवा निगम भने नियमित हुँदैन कहिले जहाज अभाव त कहिले यात्रु नभेट्दा सेवा नै बन्द हुन पुग्छ । निजी क्षेत्रका विमानले सिमकोट, बझाङ, मुगु र डोल्पामा दैनिक उडान भर्न सक्छ । यात्रु अभाव भएको सुनिँदैन । सुगमका त कुरै नगरौं । काठमाडौंबाट गाडी यात्रामा आधा दिनमा पुगिने सिमरा, भरतपुर वा पोखराजनकपुरसम्ममा दर्जनौं उडान हुन्छ । ती क्षेत्रका नागरिकका लागि जहाज नआए पनि टिकट नपाए पनि सवारीसाधनबाट केही घण्टामा राजधानी जान वा आउन सम्भव छ । दुर्गमका त गाडी नै प्रयोग गरे पनि धनगढी, नेपालगन्ज वा सुर्खेत झर्नै लगभग दुई दिन लाग्ने बाध्यता छ । निगमको भने कहिले विमान हुँदैन, चालक फालाफाल । कहिले विमान भएर पनि उड्दैनन् सधैं ग्राउन्डेड र मर्मत सम्भारमै थन्किन्छ । ट्रंक रुटको आधाभन्दा बढी हिस्सा एउटै निजी कम्पनीको छ । निगमका कुनै त ४० वर्ष पुराना एक दुई थान ट्वीन अटरले आकाशमा उडेर जीवित रहेको जनाउ दिन्छ । दुर्गममा अलि धेरै यात्रु पाएर, सुगमका केही विमानस्थालमा खाली खाली उडान भर्ला । कम्तीमा ४५ एटीआर ७२ मोडल सरहका र ट्वीन अटर या डोर्नियर खालका ५७ थान जहाजले उडान भर्ने हो भने लगभग सबै ठाउँमा उपस्थिति जनाउन सक्छ । कुनै बेला निगमले निजी विमान कम्पनीको भगिनी संस्थालाई लिजमा दिएको एउटा ट्वीन अटरले सिमकोटदेखि लुक्लासम्म दैनिक दर्जनौं उडान भर्न सक्छ । तालुक मन्त्रीज्यूलाई अहिलेलाई धेरै गर्नु पर्दैन, एउटा ट्वीन अटरलाई नेपालगन्ज, सुर्खेत वा धनगढी बेस बनाएर कर्णालीका पहाडी जिल्लामा मात्र उडान भर्ने व्यवस्था गरे गरिब नागरिकलाई लाख सहुलियत हुने थियो । श्रीकृष्ण राजवंशी, सुनकोसी३, सिन्धुली"
न्याय सम्पादनमा पनि भागबन्डा,"निकै ठूलो आकांक्षा बोकेर नेपाली जनताले बारम्बार आन्दोलन गरे र देश यसबखत लोकतान्त्रिक गणतन्त्रको अभ्यासमा जुटेको छ । राजनीतिक रूपमा जनताले धेरै अधिकार प्राप्त गरे तर आर्थिक र सामाजिक क्षेत्रमा हामी संसारकै सबैभन्दा निकम्मा राष्ट्रको दाँजोमा पुगेका छौं । हामी कहाँ चुक्यौं त भन्दै विवेचना गर्नुपर्ने माग बारम्बार उठ्दासमेत राजनीतिकवृत्तको मौनता टुट्न सकेको छैन । राष्ट्रसञ्चालनमा कार्यपालिका, व्यवस्थापिका र न्यायपालिकाबीचको शक्ति सन्तुलन अपरिहार्य रहेको सत्यलाई हामीले स्विकार्नै सकेनौं । यसबखत सर्वोच्च अदालतका प्रधानन्यायाधीशले सत्तामा भागबन्डा खोजेको सन्दर्भलाई लिएर देश तातेको छ । सम्माननीय चोलेन्द्रशमशेर जबराले राजीनामा दिनुको विकल्प अब रहेन । भागबन्डा खोज्नु उनको अपराध पक्कै हो, त्यसो त प्रधानमन्त्री शेरबहादुर देउवाले भागबन्डा दिएका पनि त हुन् नि ! अब कार्यपालिकाको घाँटी न्यायपालिकासँग जोड्दै शक्ति सन्तुलनमा धावा बोल्ने देउवाले यस प्रकरणमा नैतिक जिम्मेवारी लिनुपर्छ कि पर्दैन ? नेकपा एमालेका अध्यक्ष केपी शर्मा ओली संसद् पुनः स्थापनामा हस्ताक्षर गर्ने पाँचै न्यायाधीशले राजीनामा दिनुपर्ने तर्क गर्दै सर्वोच्चको फैसलालाई चुनौती दिँदै गर्दा उनलाई न्यायालयको मानहानिमा मुद्दा किन चलाइन्न ?सरकार, विभिन्न आयोजना, सत्ता, न्याय सम्पादन, संसद्को कारबाही, बजेटलगायत सर्वत्र भागबन्डाको राजनीति हुँदै गर्दा निरीह र गरिबीका रेखामुनि रहेका जनताका लागि बाँकी अब के रहला त ? यिनै भ्रष्ट चरित्र भएका नेताबीच घुमिरहेको राजनीति र उनीहरूकै भागबन्डामा नियुक्ति पाउने न्यायाधीशबाट जनताले आशा राख्नेचाहिँ अब के होला ? लुम्बिनी सरकारले सञ्चार क्षेत्रलाई १६ करोडको भागबन्डा लगाएको समाचार बाहिरिएको छ, भर्खंरै अस्वाभाविक वर्षाका कारण सर्वस्व गुमाएका किसानका लागि विशेष के छ त ? असक्षम राजनीति र राजनीतिलाई व्यवसायमा अनुवाद गर्न उद्यत नेताहरूको फन्दामा देश जकडिएको छ । दोष व्यवस्थाको होइन, व्यवस्था चलाउन नसक्ने व्यवस्थापकको हो । भागबन्डामा देशलाई धकेल्ने देउवा, ओली, पुष्पकमल दाहाल प्रवृत्तिविरुद्ध नागरिकले आन्दोलन गर्न जरुरी छ । उत्तम पुडासैनी, जोरपाटी, काठमाडौं"
किसानमैत्री राहत आवश्यक,"बेमौसमी वर्षाका कारण देशैभरिका किसानले यसपालि ठूलो क्षति बेहोरेका छन् । भित्र्याउन ठिक्क पारेको धान खेतमै डुब्यो । प्रभावित किसानलाई दिने राहत वैज्ञानिक हुनैपर्छ । सरकारले साना, मझौला र ठूला किसान गरी वर्ग विभाजन गरेर राहत वितरण गर्न खोजेको कदम स्वागतयोग्य छ । तथापि सरकारले जिल्लास्तरमा विपद् व्यवस्थापन समितिमार्फत राहत वितरण गर्दा राजनीतिक भागवन्डा हुनु हुँदैन । राहत घोषणाले रसाएका किसानको आँसु पुछ्ने नै छ । काम गर्ने कालु मकै खाने भालु जस्तो नहोस् राहत वितरण । त्यस्तै सरकारले राहतका साथसाथै यसपालि धान उत्पादन घट्ने भएकाले अन्य के बाली लगाउँदा फलदायी हुन्छ भन्नेमा पनि ध्यान दिनु जरुरी छ । नदी दोहन, नदी कटान, अतिवृष्टि, अनावृष्टि, बेमौसमी वृष्टिलगायत विषयमा अध्ययनअनुसन्धान गरेर ठोस योजना र रणनीति सरकारले तयार गर्नैपर्छ । सधैं राहत वितरणका कार्यक्रम मात्र ल्याएर तत्कालीन रूपमा केही राहत भए पनि यो समस्या समाधानको दीर्घकालीन तरिका होइन । मौसम विज्ञान विभाग, कृषि अनुसन्धान परिषद्, कृषि विज्ञहरूले बालीनाली भित्र्याउने समयअगावै सचेत र सजग गराउन सकेको भए किसानले धान नकाटी बसेर यति विघ्न क्षति बेहोर्नुपर्ने थिएन कि ? प्रकोप न्यूनीकरणमा सरकारले ठोस नीति, नियम बनाएर किसान मैत्री बन्नैपर्छ । किसानबिना समाजमा खाद्यान्न आपूर्ति हुन्न । त्यसैले किसानको महत्त्वलाई समाजले बुझ्नुपर्छ अनि उनीहरूलाई राहत दिने कार्यक्रम केवल कागजमा मात्र सीमित नहोस् । टंकप्रसाद गैह्रे, स्याङ्जा"
राजावादी र वामपन्थी एकता !,"करिब दुई महिनायता राजावादीहरू र विभिन्न कम्युनिस्ट एवं वामपन्थी संगठनहरूबीच कार्यगत एकता तथा उनीहरूका अभिव्यक्तिहरू गम्भीर चासोका विषय रहन पुगे । तीमध्ये कम्तीमा चारवटा महत्त्वपूर्ण छन् । एक, भदौ तेस्रो साता एमसीसप् परियोजनाविरुद्ध संघर्ष गरिरहेको बाइस वामपन्थी संगठनको कार्यगत मोर्चामा बिनागम्भीर विमर्श राजावादी संगठनहरूलाई करतल ध्वनिका साथ सामेल गर्ने प्रक्रियाको सुरुआत गरियो । गणतन्त्रको स्थापनापछि यो नै पहिलो अवसर थियो जहाँ गणतन्त्रका निम्ति लडेका वामपन्थीहरूले आफ्नो खेमामा राजावादीहरूलाई स्वागत गरेका थिए । दुई, भदौ चौथो हप्ता राजधानीमा एमसीसीविरुद्ध नेत्रविक्रम चन्द नेतृत्वको नेकपाले महत्त्वपूर्ण प्रदर्शन र सभा आयोजना गर्यो । त्यसमा सुरुदेखि एमसीसीविरुद्ध उभिएको, मोहनविक्रम सिंहद्वारा नेतृत्व गरिएको पार्टीलाई बरु बोलाइएको थिएन तर राजावादीका रूपमा क्रियाशील संगठनलाई बोलाइएको थियो । अग्रगामी परिवर्तनका निम्ति बलिदानसहित लडिरहेको पार्टीको मञ्च फेला पर्नु राजावादी संगठनका नेताका निम्ति सानो चान्स थिएन । उनले भाषणमा सानदार शैलीमा तर अनैतिक धराप बिछ्याउँदै भने, विप्लव अबको नेपालको एकीकरणकर्ता बन्नुहोस्, जसका निम्ति म उहाँलाई पृथ्वीनारायण शाहको तस्बिर उपहार दिन्छु । एमसीसी परियोजनाको विरोध कुनै एकीकरणको प्रक्रियासँग सम्बन्धित विषय थिएन । उनको उद्देश्य त राजसंस्थाको महत्त्व त्यो मञ्चमार्फत नैतिक रूपमा स्वीकार गर्न लगाउने माखेसाङ्लो भएको स्पष्ट थियो । यो कुरा प्रस्ट बुझिन्थ्यो कि, त्यो तस्बिर उपहारको उपकार्यक्रम नेकपा र राजावादी संगठनबीच सहमतिमा बनेको थिएन । त्यो एउटा नियतपूर्वक खडा गरिएको नैतिक धराप थियो । तैपनि नेकपाका नेताहरूले त्यस उपकार्यक्रमलाई सौहार्दपूर्वक स्थगित गर्न सक्थे र सक्नुपर्थ्यो तर सगौरव नै बुझिने ढाँचाकाँचामा तस्बिर उपहार ग्रहण गरियो ।तीन, असोज तेस्रो साता नेकपा (क्रान्तिकारी माओवादी) का शीर्षस्थ नेता तथा नेपाली कम्युनिस्ट आन्दोलनका निष्ठागत एक अभिभावकका रूपमा रहेका मोहन वैद्यले टेलिभिजन अन्तर्वार्तामा राजावादी र वामपन्थीबीचको सहकार्य राम्रो भएको र राजावादीहरू नयाँ ढंगले आउँछन् भने हामीले पनि नयाँ ढंगले सोच्नुपर्ने हुन्छ भन्दै कम्बोडियाका बितेका राजा नरोद्दम सिंहानुकको उदाहरण पनि पेस गरे । कतिपयले हल्ला गरेझैं नेता वैद्यले राजा आउनुपर्छ वा राजावादीसँग बिनासर्त मोर्चा बनाउनुपर्छ भनेका थिएनन् भन्नेमा शंका छैन । तर एमसीसीका सम्बन्धमा उनको पार्टीसहितले राजावादीसँग गरेको सहकार्य राम्रो भएको र राजावादीहरू नयाँ ढंगले आए नयाँ ढंगले सोच्नुपर्छ भनेको चाहिँ सत्य नै हो । त्यो नयाँ के हो त प्रस्ट खुलेको छैन तर राजा सिंहानुकको उदाहरण प्रस्तुत भएकाले नेपालमा त्यस्तो अवस्था आउन पनि सक्ने र आएमा स्विकार्नु पनि पर्छ भन्न खोजेको पो नयाँ हो कि भन्ने आशंका जन्मिन्छ नै । चार, सायद वामपन्थी र राजावादीबीचको मोर्चाबन्दीको यही माहोलमा हौसिएर हुन सक्छ, पहिलो पटक पूर्वराजा ज्ञानेन्द्र शाहले राजसंस्थाबिना लोकतन्त्र अगाडि बढ्न नसक्ने सिद्धान्त नै कथ्न भ्याए । शाहको तर्कना सुन्दा यस्तो लाग्छ, मानौं राजसंस्थाको योगदानका कारण नै गणतन्त्रको युग सुरु भएको हो ।यी दुई महिनाभित्र प्रकट भएका परिघटनाहरूले कम्तीमा तीनवटा विषयमा नवीन बहसको माग गर्छन् । पहिलो, के आजका राजसंस्थाहरू देशभक्तिपूर्ण प्रगतिशील भूमिकामा आउन सम्भव छ ? दोस्रो, नेपालका राजावादीहरूको मूल पक्ष देशभक्ति हो या अर्कै हो ? तेस्रो, राजावादी र कम्युनिस्ट वा वामपन्थीबीचको एकता सही हो या गलत ?उपनिवेशवादको युगसम्म राजाहरूको मूल प्रवृत्ति देशभक्ति नै देखा पर्छ चाहे देशभित्रका प्रजाप्रति उनीहरू जतिसुकै अत्याचारी किन नहोऊन् । यस्तो हुनुमा त्यति बेलाको आर्थिक सम्बन्धले नै मुख्य भूमिका खेलेको हो । राजाको मुख्य शक्तिको स्रोत भनेको जमिनमाथिको आधिपत्य र तत्कालीन उद्योगधन्दाको आम्दानी वा कर थियो । आफ्नो वर्गले भोग्दै आएको सुख विदेशी हस्तक्षेप सफल हुँदा सबै गुम्थ्यो । राजाहरू न्यायका प्रतिमूर्ति वा एकताका प्रतीक वा उत्पादक भएर टिकेका थिएनन् बरु आफूप्रति बफादार शस्त्रबलका कारण नै मुख्य रूपमा शासक रहिरहेका थिए । सत्ता गुम्नेबित्तिकै उनीहरूसँग केही पनि बाँकी रहन्नथ्यो । उपनिवेशवादी साम्राज्यवादले चाहिँ राजाहरूलाई आफूमातहत बनाउन वा नष्ट गर्न सक्थ्यो, जसरी राष्ट्रिय पुँजीपति वर्गलाई पनि नष्ट गर्न थाल्दै थियो । त्यसैले त्यति बेला राजाहरू मात्र होइन, राष्ट्रिय पुँजीपति वर्गको मुख्य हिस्सा पनि देशभक्त बन्नुपर्ने अवस्था अपरिहार्य बन्थ्यो । दोस्रो विश्वयुद्धभन्दा अघिको विश्वलाई हेर्दा यो अर्थराजनीतिक परिदृश्य स्पष्टै देखिन्छ । तर, त्यसपछि यो अवस्थामा आधारभूत फेरबदल तीव्र हुँदै आयो । विश्व पुँजीवादले प्रत्यक्ष हस्तक्षेप गर्ने उपनिवेशवादको सट्टा नवऔपनिवेशिक रणनीति अख्तियार गर्दै उत्पीडित देशहरूलाई लुट्ने नीति अघि बढायो । यस क्रममा आज विश्व पुँजीवाद बहुराष्ट्रिय कम्पनीहरूमार्फत विश्वव्यापी एकीकृत पुँजीको सञ्जाल निर्माण गर्ने कार्यमा सफलतापूर्वक व्यस्त छ । आजको भूमण्डलीकृत पुँजीवादले उत्पीडित देशका राष्ट्रिय पुँजीपतिलाई नष्ट गर्ने होइन बरु दलाल पुँजीपतिमा रूपान्तरण गर्ने रणनीति अख्तियार गरेको छ । यस रणनीतिमा ऊ अभूतपूर्व रूपमा सफल छ । यही तरिका राजाहरूका सन्दर्भमा पनि लागू गरिएको छ अर्थात् राजाहरू या त साम्राज्यवादको दलालमा रूपान्तरण हुन्छन् या त नष्ट हुन्छन् । यस्तो अवस्थामा राजाहरू यसकारण पनि पुग्न बाध्य हुन्छन् कि पछिल्लो समयका राजाहरू केवल भूपति होइनन् बरु उद्योगव्यवसायका लगानीकर्ता पुँजीपतिसमेत हुन् । देशको राष्ट्रिय पुँजीपति वर्ग सिंगै दलाल पुँजीपति बन्नैपर्ने साम्राज्यवादी नीतिसामु राजाका रूपमा समेत रहेका पुँजीपतिहरू मात्र कसरी देशभक्त रहिरहन सम्भव हुन्थ्यो र ? जापानको राजतन्त्र जतिसुकै सम्पन्न होस्, जापानबाट अमेरिकी सैन्य अखडा हटाउन त्यसले बोल्दैन । साउदी अरेबियालगायत मध्यपूर्वका राजाहरू विलासी जीवनको प्रदर्शन त गर्न सक्छन् तर आफ्नो छातीमा गाडिएका विदेशी सैन्य अखडाहरू हटाउन चुँसम्म गर्न सक्दैनन् । युरोपका राजाहरूको प्रसंग भने बेग्लै हो । यसरी दोस्रो विश्वयुद्धपछि आजसम्मको विश्व साम्राज्यवादी आर्थिक मोडलका कारण राजसंस्थाहरूको मूल चरित्र साम्राज्यवादको दलालमा रूपान्तरण हुन पुगेको छ । यसप्रकारको अर्थ सम्बन्धलाई नकेलाईकन राजाहरूबारेको बुझाइ यथार्थमा मितिस्खलित बुझाइ हो । जहाँसम्म कम्बोडियाका तत्कालीन राजा नरोद्दम सिंहानुकको भूमिकाको विषय छ, त्यो दोस्रो विश्वयुद्धपछिको अपवादपूर्ण परिघटना हो । त्यति बेलाको शीतयुद्धकालीन सोभियत संघ र चीनको अवस्थितिले पनि सिंहानुकको अपवादपूर्ण व्यक्तित्व सम्भव हुन गएको भन्ने तथ्य जगजाहेर छ । नेपालको विगत भइसकेको राजसंस्थाको चरित्रलाई हेर्दा पनि आजको विश्वका उत्पीडित देशका राजाहरूको मूल प्रवृत्ति छर्लंग हुन्छ । गणतन्त्र लागू हुनुपूर्व राजा र उनी निकटका व्यक्तिहरूले कस्ताकस्ता उद्योग, व्यापार र व्यवसायमा हात हालेका थिए भन्ने यथार्थ छर्लंगै छ । अधिकांश उद्योग, व्यापार र व्यवसाय विदेशी पुँजीको एजेन्टका रूपमा काम गर्ने खालका नै थिए । त्यसकारण नेपालको बितेको राजसंस्था दोस्रो विश्वयुद्धअघिको झैं देशभक्ति मूल प्रवृत्ति भएको होइन कि आजको विश्व आर्थिक सम्बन्धले साम्राज्यवादको दलालमा परिणत गरिसकेको संस्था हो । त्यसकारण दोस्रो विश्वयुद्धअघिको अर्थात् उपनिवेशवादकालीन दृष्टिकोणबाट आजका राजाहरूलाई हेर्ने चस्मा फेर्नैपर्छ । आजको विश्व आर्थिक सम्बन्धले उत्पीडित देशका राजसंस्थाहरू देशभक्त र प्रगतिशील बन्नै नसक्ने अवस्था सृजना गरेको यथार्थलाई देशभक्तहरूले आत्मसात् गर्न सक्नुपर्छ ।विमर्शको अर्को विषय हो राजावादीका रूपमा जेजति संगठनहरू खुलेका छन्, तिनको मूल पक्ष देशभक्ति हो कि अरू नै हो ? यो प्रश्नको उत्तर छिमल्न कस्ता प्रवृत्तिका मानिसहरू राजावादीका रूपमा अगाडि आएका छन् भनेर हेर्नुपर्ने हुन्छ । यसमा सामान्यतया तीन प्रकारका जमात देखिन्छन् । आजको गणतन्त्रमा संसद्वादी राजनीतिले प्रदर्शन गरेको भ्रष्ट, अनैतिक र विलासितापूर्ण जीवनबाट क्षुब्ध भएका केही युवाहरू राजावादीका रूपमा सडकमा देखा पर्ने गरेका छन् । यो जमात समग्रतामा राजसंस्था र गणतन्त्रको भेद नबुझेर नै यस्तो रूपमा प्रकट भएको हो । अर्को जमातचाहिँ हिन्दु अतिवादीहरूको छ । हिन्दु धर्म मान्नु, त्यसप्रति आस्था हुनु सामान्य कुरा हो तर हिन्दु अतिवाद स्वयम् आम हिन्दु जनताविरोधी प्रवृत्ति हो । यो हिन्दु अतिवादी प्रवृत्तिलाई लागेको छ, राजा भए मात्र हाम्रो धर्म जोगिन्छ । आज संसारका राजा नभएका मुलुकहरूमा नागरिकहरूले आफ्नो धर्म जोगाएका छैनन् ? यति सामान्य यथार्थलाई पनि छोपछाप पार्ने यो प्रवृत्ति खतरनाक छ । यो प्रवृत्तिको सरोकार मूल रूपमा देशभक्ति होइन, कट्टर हिन्दु राज्य हो । यसको सरोकार हिन्दु धर्मको अभ्यास होइन, अरूमाथिको दमन हो । यो त धर्मनिरपेक्षतालाई नष्ट पार्न राजावादी भएको हो, देशभक्तिका निम्ति होइन । सबैभन्दा खतरनाकचाहिँ त्यो जमात हो जो जनताको पुरातन चेतनामाथि टेकेर राजनीतिक स्वार्थ पूरा गर्न चाहन्छ । त्यसमा राजसंस्थाले गुन लगाएका मानिसहरू, राजाको छहारीमा बसेर मनमौजी कमाइ गरेका तत्त्वहरू र राजसंस्था फर्काउन पाउँदा आफू पनि शासकका रूपमा आउने सपना देखेकाहरू छन् । यो बढी बौद्धिक र राजनीतिकजस्तो देखिने जमातले देश र जनतासँग सम्बन्धित भएर देशभक्ति र जनप्रेमका कारण कतिपय सवाल उठाएको पटक्कै होइन, बरु गणतन्त्र र कतिपय राजनीतिक उपलब्धिप्रति जनताको वितृष्णा जगाउने उद्देश्यले हो । आजको देशभक्तिको मुख्य सर्त भनेको नवउदारवादी साम्राज्यवादी नीतिविरुद्ध उभिनु हो । देशभक्तिको अवधारणासँग केवल विदेशी हस्तक्षेपविरुद्ध उभिनु मात्र पर्दैन बरु विगतदेखि हुँदै आएका सामाजिक अत्याचारविरुद्ध उभिनु पनि पर्छ । तर राजावादीहरू नवउदारवादविरुद्ध कहिले पनि छैनन् । त्यसै गरी जात व्यवस्था, पितृसत्ता, मधेसी, जनजाति र मुस्लिममाथिको अत्याचारविरुद्ध नै कुनै एजेन्डा छ उनीहरूसँग ! उल्टो हिजो सबै ठीक थियो भन्ने अवधारणा पो छ उनीहरूसँग त । यसर्थ, राजाहरूलाई देशभक्त देख्ने दृष्टिकोण जसरी आजको समयमा गलत छ, त्यसरी नै राजावादीहरूलाई देशभक्त देख्ने दृष्टिकोण पनि यथार्थमा सही हुन सक्दैन ।सामान्यतया समाजमा तीन प्रकारका राजनीतिक प्रवृत्ति रहन्छन् । वामपन्थी, यथास्थितिवादी र प्रतिगामी । त्यसबाहेक खास समयमा अरू दुइटा प्रवृत्ति पनि देखा पर्छन् उग्रवामपन्थी र उग्रप्रतिगामी । नेपालमा सत्ताधारी संसद्वादी पार्टीहरूको प्रवृत्ति यथास्थितिवादी हो । दलाल पुँजीवादी संसदीय व्यवस्थालाई अन्त्य गरी नयाँ व्यवस्थामा जाने उद्देश्य राख्ने कम्युनिस्ट आजका वामपन्थी हुन् । त्यसै गरी राजसंस्थाको पुनर्बहाली, धर्मनिरपेक्षताको खारेजी र संघीयताविरोधी राप्रपा प्रवृत्तिचाहिँ प्रतिगामी हो । राप्रपामा समेत अट्न नसक्ने राजावादीहरूचाहिँ यथार्थमा उग्रप्रतिगामीहरू हुन् । कम्युनिस्टहरूबीच चर्चित प्रधान अन्तरविरोधसम्बन्धी माओ त्सेतुङको एउटा थेसिसमा विदेशी शक्तिले प्रत्यक्ष सैनिक हस्तक्षेप गरेको अवस्थामा देशभित्रका सबै शक्ति एक ठाउँमा हुनुपर्ने दिशा छ तर आज नेपालमा प्रत्यक्ष वैदेशिक हस्तक्षेप भएको अवस्था होइन । यस्तो परिस्थितिमा कम्युनिस्ट वा वामपन्थीहरू र उग्रप्रतिगामीहरूबीच कसरी एकता हुन सक्छ ? यतिखेर संसद्वादविरोधी कम्युनिस्ट वा वामपन्थीहरूका अगाडि दलाल पुँजीवादी व्यवस्थाको विकल्प निर्माण मुख्य कार्यभारका रूपमा छ । साथै यो पनि भुल्न कदापि मिल्दैन कि उनीहरूका अगाडि विगत सत्तरी वर्षको जनताको संघर्षबाट प्राप्त कैयौं प्रगतिशील उपलब्धिहरूको रक्षाको दायित्व पनि छ । राजावादीहरू यी दुवै विषयविरुद्ध छन् । उनीहरू न अग्रगामी परिवर्तन चाहन्छन्, न त उपलब्धिको रक्षा गर्न । यसर्थ, कम्युनिस्ट वा वामपन्थीहरू र राजावादीहरूबीचको एकता सैद्धान्तिक तथा व्यावहारिक दुवै दृष्टिले आजको आवश्यकता हुन सक्दैन । यस्तो एकता नेपाल र नेपाली जनताका निम्ति होइन बरु संकटग्रस्त उग्रप्रतिगामी राजावादी संगठनहरूको सशक्तीकरणका निम्ति रमाइलो मौसम पो साबित हुनेछ ।एमसीसीलगायत तमाम राष्ट्रघाती एवं जनविरोधी माहोललाई धक्का दिँदै अघि बढ्न यतिखेर जरुरी हो दलाल पुँजीवादी व्यवस्थाविरोधी कम्युनिस्ट तथा वामपन्थीहरूबीचको क्रान्तिकारी संयुक्त मोर्चा । केही समयअघि चार कम्युनिस्ट पार्टीबीच रणनीतिक संयुक्त मोर्चा गठन भएर यो प्रक्रिया सुरु भएको पनि थियो तर त्यो अगाडि बढ्न नसक्नु विडम्बनापूर्ण यथार्थ बनेको छ । फेरि पनि क्रान्तिकारी संयुक्त मोर्चालाई संगठित गर्नुको विकल्प छैन । त्यस्तो संयुक्त मोर्चाले मात्र एमसीसीविरुद्ध जान चाहने वामपन्थी, देशभक्त र सच्चा लोकतन्त्रवादीलाई नेतृत्व गर्न सक्नेछ । आफ्नो प्रवृत्ति र परिचय नै स्पष्ट पार्न नभ्याएका दर्जनौं संगठनको नामावली वक्तव्यमा उल्लेख गर्दैमा यतिखेर जनता संघर्षमा सामेल हुने अवस्था छैन, बरु ऐतिहासिक रूपमा दृढ परिचय बनाएका क्रान्तिकारीहरूको नेतृत्वदायी मोर्चाले मात्र जनतामा उत्साह ल्याउन सम्भव छ । तसर्थ, कम्युनिस्ट एवं वामपन्थीहरूले राजावादीहरूलाई करतल ध्वनिका साथ एकतामा स्वागत गर्ने कुमतिमा समय फाल्नुभन्दा क्रान्तिकारी संयुक्त मोर्चा जसरी पनि बनाइछाड्ने सुमतितिर समय लगाउनु जरुरी छ ।"
'भुटानी शरणार्थी मामिलामा भारतीय मध्यस्थता आवश्यक थियो,"भुटानी शरणार्थीहरूको आन्दोलन, यो गोर्खाल्यान्ड आन्दोलन झिँगामच्छडकै तहमा रहेर हराएको हो भन्न सकिन्छ ?मलाई त त्यस्तै लाग्छ । हामी भुसुना बराबर छौं भनेर कसरी बताउने ? समस्या पनि छÙ हामी पनि छौंÙ हामीले तिमीहरूलाई इग्नोर गर्न सक्दैनौंÙ तिमीहरूले भुसुना सम्झे पनि आजको प्रजातन्त्र, मानवअधिकार, उदारीकरणको जमानामा हरेक व्यक्ति बराबर हो भन्ने प्रमाण दिने एउटा आन्दोलन हुनुपर्यो नि !"
सांकेतिक भाषाका दोभाषे अभाव,"(काठमाडौं)  म्याग्दीका सागर सुवेदीले ६ वर्षअघि स्नातक पढ्दै सांकेतिक भाषा दोभाषेको तालिम लिए । आफन्त कान नसुन्ने भएकाले उनलाई सांकेतिक भाषा सिक्न अभिप्रेरित गरेको थियो । ६ महिने तालिम लिन थालेको दुई महिनामै उनले बागलुङको धौलागिरि बहिरा आवासीय स्कुलमा काम गर्ने मौका पाए ।तीन वर्ष त्यहाँ पढाएपछि काठमाडौंमा आएर दोभाषेको काम थाले । त्यससँगै राष्ट्रिय बहिरा महासंघ नेपालमा पूर्णकालीन दोभाषे भए । यसबाहेक विभिन्न संघसंस्थाका कार्यक्रम, प्रत्येक दिन स्वास्थ्य मन्त्रालयको कोभिड प्रेस ब्रिफिङ र केही टेलिभिजनका समाचार अनुवादमा समेत व्यस्त रहे । उनको अनुभवमा पछिल्ला वर्ष सांकेतिक भाषाको आवश्यकता, महत्त्व र प्रयोग बढ्दै छ । लकडाउन र निषेधाज्ञाका बेलामा त दिनको दुईवटा भर्चुअल कार्यक्रमसमेत भ्याउनुपर्थ्यो, उनले भने, ६ वर्षअघि बहिरा व्यक्तिहरू पढ्ने स्कुलमा मात्रै काम हुन्थ्यो, अचेल टेलिभिजन, सार्वजनिक कार्यक्रम र संघसंस्थाहरूमा पनि दोभाषे राख्ने चलन बढेको छ । अपांगता भएका व्यक्तिको अधिकारसम्बन्धी ऐन २०७४ अनुसार दोभाषे भन्नाले बहिरा वा सुस्त श्रवण व्यक्तिको सञ्चारमा सहजीकरण गर्ने सांकेतिक भाषा अनुवादक, सुस्त श्रवण भएका व्यक्तिका लागि क्याप्सन वा श्रवण दृष्टिविहीन व्यक्तिका लागि सञ्चारमा सहजीकरण गर्ने स्पर्स सञ्चार अनुवादक सम्झनुपर्छ । राष्ट्रिय सांकेतिक भाषा दोभाषे संघ नेपालका अध्यक्ष दिनेश श्रेष्ठले भने, सांकेतिक भाषा चिनाउने, प्रयोग बढाउने अवसर कोरोनाले दियो, सरकारले प्रतिबद्धता गरेको दिगो विकास लक्ष्यले गर्दा, स्वयं बहिरा व्यक्तिहरूको निरन्तरको एड्भोकेसीले पनि प्रयोग बढ्दै गएको छ । २०७६ चैतमा कोरोना महामारी फैलिएपछि सरकारले लकडाउन गर्यो । स्वास्थ्य मन्त्रालयले हरेक दिन पत्रकार सम्मेलन गर्न थाल्यो । सुनाइसम्बन्धी अपांगता भएका व्यक्तिहरूलाई सूचनामा पहुँच पुर्याउन राष्ट्रिय अपांग महासंघ र राष्ट्रिय बहिरा महासंघले पहल गरे । आफैंले दोभाषे राखे । एक महिनापछि स्वास्थ्य मन्त्रालयले दोभाषेको पारिश्रमिकलगायतको व्यवस्थापनको जिम्मेवारी लियो । सुरु सुरुमा चाहिँ भिडियोको कमेन्टतिर यो मान्छेले के नाचेको होला भन्थे, खिसी गरेर लेख्थे, सागरले सम्झिए । टेलिभिजन, मोबाइल, कम्प्युटर, ल्यापटपमा स्क्रिनमा दिनहुँ देखिन थालेपछि उनी चर्चित पनि भएका छन् ।२०६८ सालको जनगणनाअनुसार बहिरा व्यक्तिहरूको कुल जनसंख्या ८० हजार हाराहारी छ । राष्ट्रिय बहिरा महासंघका अनुसार अल्पकालीन तालिम (६ महिने) लिएका तथा बहिरा व्यक्तिहरूसँग कुराकानी गर्दागर्दै दोभाषे भएका र नियमित काम गरिरहेका देशभर जम्मा २८ जना छन् । दोभाषे संघका अध्यक्ष श्रेष्ठले तालिम लिएकाहरू देशभरि ७० जनाजति भए पनि थोरैले मात्रै काम गरिरहेको बताए । बहिरा महासंघ तथा सरोकारवालाले स्थानीयस्तरमै सेवासुविधा पाउनुपर्ने सहजताका लागि कम्तीमा एउटा पालिकामा एक जना दोभाषे हुनुपर्ने माग गर्दै आएका छन् । सरकारले उनीहरूको मागअनुसार ७५३ वटै स्थानीय तहमा दोभाषे राख्ने निर्णय गर्यो भने दोभाषेको संख्या पुग्दैन ।सागरजस्ता केहीलाई दोभाषेको काम गर्न भ्याइनभ्याई भए पनि यो काम कठिन र चुनौतीपूर्ण छ । दोभाषेले बोलीचाली भाषालाई हात, ओठ, स्पर्स, शारीरिक हाउभाउ तथा अभिव्यक्तिद्वारा संकेतमा उल्था गर्नुपर्छ । सांकेतिक भाषाका संकेतलाई हेरेर बोल्नुपर्छ । यसमा प्राकृतिक र आधुनिक संकेत हुन्छन् । सांकेतिक भाषा शब्दकोशमा चार हजार सात सय शब्दका संकेत छन् । यसले सबै नेपाली शब्दलाई समेट्दैन । बहिरा महासंघले बर्सेनि दुईदेखि तीन सय शब्द संकलन गरिरहेको हुन्छ, जुन पर्याप्त नभएको दोभाषेहरूको भनाइ छ । अर्काले बोलेको सुनेर, बुझेर, दिमागमा अनुवाद गरेर अर्कालाई संकेत गर्नुपर्छ, सबै नेपाली शब्दकोशको संकेत छैन, सीमिततामा रहेर बुझाउनुपर्ने हुन्छ, श्रेष्ठले भने । करिब ११ वर्षदेखि दोभाषेको काम गर्दै आएकी उमा पौडेलले नयाँ शब्दहरू आइरहने भएकाले त्यसलाई तत्कालै अनुवाद गर्न सक्नुपर्ने बताइन् । उनी स्वतन्त्र दोभाषेका रूपमा बढी काम गर्छिन् । छोरी सानी भएकाले अवसर पाएका सबै कार्यक्रममा समय दिन भ्याउँदिनन् । दिदीले दोभाषेको काम गर्दै आएको देखेर उनले प्लस टुको पढाइ सकेपछि तालिम लिएकी थिइन् ।दुई वर्षदेखि दोभाषे गर्दै आएकी स्याङ्जाकी कमला भट्टराईले भनिन्, सबै शब्दको संकेत बनेको छैन, विषयवस्तुअनुसार आफैंले जानेर अरूले बुझ्ने गरी अनुवाद गर्नु सजिलो छैन । यसका लागि पुनर्ताजगी तालिमका साथै पर्याप्त शब्दकोश पनि हुनुपर्छ । अहिलेसम्म भइरहेका प्रयासहरू सामाजिक संघसंस्थाको पहलमा भएका छन् । जसले देशभरिका बहिरा व्यक्तिहरूलाई समेट्दैन । अपांगता भएका व्यक्तिहरूका लागि पहुँचयुक्त भौतिक संरचना तथा सञ्चार सेवा निर्देशिका २०६९ ले सञ्चारमा अवरोध भएका बहिरा तथा सुस्त श्रवण व्यक्तिहरूका लागि सार्वजनिक सभा, समारोह, बैठक, भेला आदिमा पहुँचयुक्त सञ्चार प्रणाली सुनिश्चितता गर्नुपर्ने नीतिगत व्यवस्था गरेको छ । प्रत्येक न्युज च्यानल टेलिभिजन प्रसारण संस्थाले कम्तीमा दिनको एक पटक सांकेतिक भाषामा समाचार प्रसारण गर्नुपर्ने, सरकारी तथा निजी क्षेत्रका सर्वसाधारणलाई प्रवाह गर्ने अत्यावश्यक सूचना तथा जानकारीहरूमा सांकेतिक भाषा प्रयोग गर्नुपर्ने हुन्छ । सांकेतिक भाषाको प्रयोग बढ्दै गएको भए पनि पर्याप्त नरहेको राष्ट्रिय बहिरा महासंघ नेपालका अध्यक्ष केपी अधिकारीले बताए । लोप हुन लागेका भाषा जोगाउन सरकारले लगानी गर्छ, बहिराहरू सांकेतिक भाषाको पहुँच नभएर पढ्ने, लेख्ने, सञ्चार गर्ने अधिकारबाटै वञ्चित छन्, सरकारले गर्दै नगरेको भन्न खोजेको होइन, जति मात्रामा गर्नुपर्छ, त्यो भएको छैन, उनले भने । तालिम दिएर दोभासे उत्पादन गरे पनि काम नपाएर पलायन हुन्छन् । २० जनाजतिलाई तालिम दिँदा दुई जनाले पनि काम पाउन मुस्किल हुन्छ । बहिरा बालबालिकाको सिकाइमा सहजताका लागि बहिरा महासंघले मेरो संकेत एप सञ्चालन गरेको छ । त्यो बृहत् छैन । सांकेतिक भाषामा जेजति पहल भइरहेका छन् दातृ निकायहरूको सहयोगले हो, सरकारले प्राथमिकता दिएर लगानी गर्न चासो दिएको छैन, अधिकारीले भने । दोभाषे संघका अध्यक्ष श्रेष्ठको भनाइमा बहिरा व्यक्ति र दोभाषेहरू एकअर्काका पर्याय हुन् । सरकारले दोभाषेहरू टिकाउने नीतिगत व्यवस्था र स्रोतसाधन ल्याउनुपर्छ । अहिले भएका दोभाषेहरू संघ र बहिरा महासंघको सहकार्यमा दिइरहेको तालिमले मात्रै उत्पादन भएका हुन् । कामको अवसर नपाउने, पेसा सुरक्षित नभएकाले दोभाषेहरू पलायन भइरहेका छन् । ६ महिने तालिम मात्रै भएर हुँदैन, पाठ्यक्रम बन्नुपर्छ, विश्वविद्यालय तहको पढाइ हुनुपर्छ, सार्वजनिक थलोहरूमा अनिवार्य गराउनुपर्छ, पारिश्रमिक, सेवासुविधा तोकिनुपर्छ, दोभाषेहरूलाई पेसाप्रति आकर्षण गराउनुपर्छ, उनले भने । दस वर्षअघि स्थापना भएको दोभाषे संघले तालिमहरू सञ्चालन गर्नका लागि यस वर्षमात्रै पहिलो पटक पाँच लाख रुपैयाँ तालिमका लागि बजेट पाएको छ । संघको मापदण्डअनुसार राष्ट्रिय तथा अन्तर्राष्ट्रिय कार्यक्रमहरू गराउँदा प्रतिदिन न्यूनतम तीन हजारदेखि अधिकतम १५ हजार पारिश्रमिक बुझ्छन् । सेवा लिन आउनेमा बहिरा व्यक्तिहरू न्यून हुन्छन् भनेर सरकार संवेदनशील देखिँदैन, त्यो चित्तबुझ्दो तर्क होइन, सांकेतिक भाषा बोल्न, बुझ्न पाउने प्रत्येक बहिरा व्यक्तिको अधिकार हो, बहिराहरूका लागि १० वर्षदेखि काम गर्दै आएकी सुनिता थापा भन्छिन्, कतिलाई लेखेर सञ्चार गरिन्छ, काम चलाइन्छ भन्ने लाग्ला तर सबै बहिरालाई लेख्न आउँदैन, लामो लेखेर संवाद गर्न गाह्रो हुन्छ । महिला, बालबालिका तथा ज्येष्ठ नागरिक मन्त्रालयका प्रवक्ता उमेश ढुंगानाले दोभाषेको महत्त्व बुझेर नै सांकेतिक भाषा तालिमका लागि ४० लाख बजेट छुट्याएको बताए । उनले बहिरा महासंघमार्फत कार्यक्रम गर्ने गरी बजेट विनियोजन गरिएको जानकारी दिए । दोभाषे उपयोग नभएकै त होइनन्, बहिरा व्यक्ति, सांकेतिक भाषा र दोभाषेको सवालमा मन्त्रालयले थोरबहुत लबिइङ गर्दै आएको छ, उनले भने, उत्पादन भएका जति खपत हुने वातावरण बनाउन, सांकेतिक भाषामा दीर्घकालीन योजना बनाउन मन्त्रालयले पहल गर्छ ।"
चिकित्सा शिक्षाको परीक्षा शुल्क ४ गुणा वृद्धि,"(काठमाडौं)  क्षेत्राधिकार बाहिर गएर त्रिभुवन विश्वविद्यालय चिकित्साशास्त्र अध्ययन संस्थान (आईओएम) डिन कार्यालयले चिकित्सा शिक्षाका विभिन्न तह र विषयको परीक्षा शुल्क करिब ४ गुणाले वृद्धि गरेको छ ।एमबीबीएसलगायत स्नातक तहको परीक्षा शुल्क २ हजार ५ सय रुपैयाँबाट वृद्धि गरेर ९ हजार रुपैयाँ पुर्याइएको हो । आईओएमको उक्त निर्णयको विद्यार्थीले विरोध गरेका छन् । डिन दिव्यासिंह शाहले निजी मेडिकल कलेज सञ्चालकहरूको मिलेमतोमा परीक्षा शुल्क बढाएको विद्यार्थीको आरोप छ । चिकित्सा शिक्षा ऐनमा शिक्षण शुल्क भन्नाले शिक्षण संस्थाले चिकित्सा शिक्षाको अध्ययन अवधिभरमा लिने भर्ना, शिक्षण, ल्याब, पुस्तकालय, सामुदायिक तालिम वा परीक्षा शुल्क सम्झनुपर्छ र सो शब्दले आयोगको स्वीकृतिमा शिक्षण संस्थाले लिने अन्य शुल्कलाई समेत जनाउँछ भनिएको छ ।ऐनको व्यवस्थाअनुसार शिक्षण संस्थाले विद्यार्थीसँग आयोगले तोकेको एकमुष्ट शुल्कबाहेक परीक्षालगायत छुट्टै कुनै पनि शुल्क लिन पाउँदैनन् । २०७५ मा चिकित्सा शिक्षा ऐन जारी भएपछि पनि मेडिकल कलेजहरूले परीक्षा, ल्याब, पुस्तकालय, सामुदायिक तालिमलगायतका शीर्षकमा लाखौं शुल्क उठाउँदै आएका छन् । आईओएमले सम्बन्धन प्राप्त कलेजका प्रतिनिधिसँग परीक्षा सञ्चालन शुल्क निर्धारण सम्बन्धमा छलफल हुँदा नयाँ शुल्क कायम गरिएको जनाएको छ । डिन शाहले जारी गरेको सूचनामा काठमाडौं विश्वविद्यालयलगायत विभिन्न विश्वविद्यालय मातहतका कलेजहरूबाट लिइने परीक्षा सञ्चालन शुल्कलाई आधार मानेर शुल्क कायम गर्ने निर्णय गरिएको उल्लेख छ ।काठमाडौं विश्वविद्यालयबाट सम्बन्धन प्राप्त कलेजले पनि विद्यार्थीबाट परीक्षालगायतका अतिरिक्त शुल्क उठाउँदै आएका छन् । आईओएमले उक्त निर्णयको जानकारी त्रिविद्धारा संचालित १५ वटै मेडिकल कलेजलाई गराइसकेको छ । स्नातक तहको नियमिततर्फको परीक्षा शुल्क ९ हजार र आंशिकको ३ हजार रुपैयाँ तोकिएको छ । डिन कार्यालयको आधारमा केही कलेजले विद्यार्थीबाट वृद्धि भएको शुल्क लिन थालिसकेका छन् । अनुमानित हिसाब गर्दा एउटा मेडिकल कलेजले एक ब्याचका एमबीबीएसका विद्यार्थीबाट मात्र ९ हजारका दरले शुल्क उठाउँदा ९ लाख रकम लिन्छन् । पाँचवटै ब्याजबाट उक्त शुल्क लिर्दा ४५ लाख उठ्छ । देशभरका मेडिकल कलेजले पहिलो ब्याजका १८ सय ३५ जना विद्यार्थीबाट मात्र परीक्षा शुल्कबापत एक करोड ६५ लाख रुपैयाँ असुल्नेछन् । मेडिकल शिक्षाको स्नातक तहमा प्रत्येक वर्ष करिब ८ हजार र स्नातकोत्तर तहमा साढे ३ हजारभन्दा बढी विद्यार्थी भर्ना हुन्छन् । परीक्षाबापत यी विद्यार्थीबाट करोडौं शुल्क संकलन हुन्छ ।शुल्क अचाक्ली वृद्धि भएपछि नेसनल मेडिकल स्टुडेन्ट एसोसिएसनमा आबद्ध १५ विद्यार्थी संघसंगठनले फिर्ता लिन माग गरेका छन् । डिन कार्यालयले आफूखुसी शुल्क वृद्धि गरेको एसोसिएसनका अध्यक्ष मिलन गैरेले बताए । चिकित्सा शिक्षा ऐनले शिक्षण शुल्कभित्र नै परीक्षा शुल्क पर्छ भनेको छ, ऐनको प्रावधानअनुसार परीक्षा शुल्क लिन नै पाइँदैन, उनले थपे, डिन कार्यालयले आयोगको स्वीकृतिबिनै चर्को शुल्क वृद्धि गरेको छ, यो गैरकानुनी हो । डिन कार्यालयले एकैपटक चर्को शुल्क बढाउँदा मेडिकल शिक्षाका विद्यार्थी अन्यायमा परेको उनले जनाए । मेडिकल कक्षाका विद्यार्थी अनित सिन्हाले विद्यार्थीबाट परीक्षा शुल्क उठाउँदै आएको र त्यसलाई वृद्धि गरिएको जनाए । चिकित्सा शिक्षा आयोगका सूचना अधिकारी सेमन्तराज कोइरालाले विद्यार्थीबाट छुट्टै परीक्षा शुल्क लिन नपाइने जनाए । ऐनले एकमुष्ट शुल्कभित्रै परीक्षा शुल्क पनि समावेश हुने व्यवस्था गरेको उनले बताए । विश्वविद्यालयले मेडिकल कलेजसँग लिने शुल्क बढाएको बुझेका छौं, यदि त्यो शुल्क विद्यार्थीबाट लिन खोजिएको हो भने लिन पाइँदैन, उनले भने । कोइरालाले त्यस्तो जिकिर गरे पनि कलेजहरूले भने बढाएको शुल्क विद्यार्थीबाट लिन थालिसकेको जनाएका छन् । चिकित्सा शिक्षाको एमबीबीएसलगायत विषयको एकमुष्ट शुल्क आयोगले गत वैशाखमा नै तोकिसकेको छ । एमबीबीएसका लागि उपत्यकाभित्र ४० लाख २३ हजार दुई सय ५० रुपैयाँ र उपत्यकाबाहिर ४४ लाख ३६ हजार २५ रुपैयाँ तोकिएको छ । बीडीएसलाई २० लाख १९ हजार रुपैयाँ, नर्सिङलाई साढे सात लाख रुपैयाँ शिक्षण शुल्क तोकिएको छ । आयोगले यही शिक्षण शुल्कभित्र परीक्षा शुल्क पनि समावेश गरिएको प्रस्ट्याएको छ । डिन कार्यालयले आयोगलाई भने मेडिकल कलेजले परीक्षा सञ्चालनका लागि प्रतिविद्यार्थी बुझाउनुपर्ने शुल्क तोकिएको जानकारी दिएको छ ।"
कक्षा ९१२ को प्राविधिक धारमा नयाँ पाठ्यक्रम,"काठमाडौं (कास) कक्षा ११ को प्राविधिक धारतर्फ चालु शैक्षिक सत्रदेखि नै नयाँ पाठ्यक्रमको आधारमा पठनपाठन हुने भएको छ ।प्राविधिक विकास तथा मूल्यांकन परिषद्ले कक्षा ९१२ मा प्राविधिक धारतर्फ नयाँ पाठ्यक्रम स्वीकृत गरेको हो । साधारण धारतर्फ गत वर्ष नै नयाँ पाठ्यक्रम स्वीकृत भएर त्यहीअनुसार पढाइ भइरहेको छ । शिक्षामन्त्री देवेन्द्र पौडेलको अध्यक्षतामा बसेको परिषद्को बैठकले कक्षा ९१२ को प्राविधिक धारतर्फको पाठ्यक्रम स्वीकृत गरेको पाठ्यक्रम विकास केन्द्रको सूचना अधिकारी गणेश भट्टराईले जानकारी दिए । प्राविधिक धारतर्फ कक्षा ११ मा चालु शैक्षिक सत्रदेखि नै नयाँ पाठ्यक्रम लागू हुन्छ, उनले भने, कक्षा ९, १० र १२ मा आगामी शैक्षिक सत्रदेखि लागू गर्छौं । साधारण धारतर्फ कक्षा ११ मा गत वर्ष र कक्षा १२ मा यस वर्षदेखि नयाँ पाठ्यक्रमका आधारमा पठनपाठन भएको छ । परिषद् बैठकले कक्षा ४५ र कक्षा ९१० को नयाँ पाठ्यक्रम पनि स्वीकृत गरेको भट्टराईले जनाए । यी कक्षाको पाठ्यक्रम विद्यालयहरूमा परीक्षणका क्रममा छन् । चालु शैक्षिक सत्रमा परीक्षण गरेर आगामी शैक्षिक सत्रदेखि देशभरका विद्यालयमा लागू गरिने केन्द्रले जनाएको छ । त्यस्तै परिषद् बैठकले मदरसामा विज्ञान तथा प्रविधि विषय पढ्न नचाहने विद्यार्थीलाई दिनियात विषय पढ्न पाउने निर्णय गरेको छ । मदरसाका कक्षा ६१० का विद्यार्थीले विज्ञान प्रविधि विषय पढ्न नचाहेकाले विज्ञान तथा प्रविधिलाई ऐच्छिक बनाएर दिनियात अध्ययन गर्न दिने व्यवस्था गरिएको हो । तर, यो विषय मदरसामा अध्ययन गर्ने विद्यार्थीका लागि मात्र ऐच्छिक हुनेछ ।"
अलैंची उत्पादनमा ८० ले ह्रास,"(लमजुङ)  गत वर्ष ३ क्विन्टल अलैंची उत्पादन गरेका सोमबहादुर तामाङको बगैंचामा अहिले मुस्किलले ३४ किलो मात्र फल्यो । बेंसीसहर१०, खाँचेका उनी मात्रै होइनन्, गुमबहादुर तामाङले पनि गत वर्ष ६ क्विन्टल अलैंची फलाएका थिए । तर अहिले ३ क्विन्टल मात्रै फलेको छ । गुमबहादुरका अनुसार पुस, माघ र फागुन, चैतमा पानी नपरेपछि फुल्न लाग्ने बेलामा अलैंचीका बिरुवा धेरै मरे । अलैंचीमा ढुसी पलाउने र मर्ने समस्या आयो । अलैंची सखापै भयो । मेरो मात्रै होइन, गाउँले सबैको समस्या यस्तै हो उनले भने ।सोमबहादुरले २५ रोपनीमा अलैंची लगाएका हुन् । सोही जग्गामा परार साल ६ क्विन्टल अलैंची फलेको सम्झँदै उनले भने, त्यसपछि घट्दै गएर अहिले ३४ किलोमा झर्यो । नयाँ विरुवा रोपे पनि खासै राम्रो भएको छैन । उनका अनुसार यसपटक गाउँभरिकै अलैंची उत्पादन करिब ८० प्रतिशत घटेको छ । गाउँमा गतवर्ष ७५ क्विन्टल अलैंची उत्पादन भएकोमा अहिले १२ क्विन्टलमा झरेको उनले बताए ।गतवर्ष ८ क्विन्टल उत्पादन गरेका मर्स्याङ्दी७ छिनखोलाका लालबहादुर तामाङकहाँ अहिले उत्पादन ३ क्विन्टलमा झर्ने अनुमान छ । उनले कुनै वर्ष १३ क्विन्टलसम्म अलैंची उत्पादन गरेका थिए । अलैंचीले त अहिले रुँनु कि हाँसु नै बनाएको छ, उनले भने । ६५ रोपनीमा लगाएको अलैंचीका बूढा बिरुवा ६ महिना पानी नपर्दा सुकेको उनले बताए । अलैंची व्यवसायी महासंघ गण्डकी प्रदेशका अध्यक्ष अजय तामाङका अनुसार यस वर्ष अलैंचीलाई पानी चाहिने बेला खडेरी लागेकाले समस्या भएको हो । अलैंचीका बोट सुके । ढुसीजन्य रोग पनि यहिबेला लाग्यो । त्यसले उत्पादन कम गरायो, उनले भने, धेरै ठाउँमा पुराना बोट भएकाले पनि समस्या बनायो । उनका अनुसार गत वर्ष लमजुङमा ३ हजार ५ सय क्विन्टल अलैंची उत्पादन भएको थियो । जिल्लामा १ हजार ५ सय हेक्टरमा अलैंची खेती गरिएको छ ।कम उत्पादन भए पनि किसानले दसैंको आपसपासदेखि माथिल्लो क्षेत्रमा अलैंची टिप्न थालेका छन् । सुरुमा १ हजार ६ सयदेखि २ हजार २ सय मिटर उचाइका अलैंची टिप्न थालिएको र विस्तारै तल्लो क्षेत्रमा टिपिने किसानले बताएका छन । गतवर्ष प्रतिकिलो ५ सयदेखि ५ सय ५० रुपैयाँसम्म अलैंची बिक्री गरेका किसानले यस वर्ष भने ९ सयदेखि १ हजार रुपैयाँसम्ममा बेचेका छन । किसानले ५ वर्षअघि प्रतिकिलो २ हजार ४ सय रुपैयाँसम्ममा अलैंची बिक्री गरेका थिए । त्यसपछि अलैंचीको मूल्य लगातार ओरालो लाग्दै आएकोमा अहिले भने गतवर्षको तुलनामा अलैंचीको मूल्य बढेको अध्यक्ष तामाङले बताए । यस वर्ष अलैंचीको मूल्यमा केही सुधार भएको छ । तर, के गर्नु ? अलैंची नै छैन, उनले भने ।प्रधानमन्त्री कृषि आधुनिकीकरण परियोजना कार्यान्वयन एकाइ लमजुङका प्रमुख दीपक अधिकारीका अनुसार जिल्लाका सबै ८ वटै स्थानीय तहमा अलैंची लगाइएको छ । किसानले यस वर्ष अलैंची छैन भनिरहेका छन् । हामीले हेर्दा पनि धेरै फलेको छैन, उनले भने । उनका अनुसार बुढ्यौली रूख, सिँचाइ अभाव, खडेरीलगायत समस्याले अलैंचीको बोट मर्ने समस्या छ । अलैंची सेपिलो र चिस्यानयुक्त क्षेत्रमा हुने गर्छ । तल्लो क्षेत्रमा साउन्ने, जिर्मले र डम्मरशाई जातका अलैंची लगाइएको छ । माथिल्लो क्षेत्रमा रामशाई, गोलशाई, भर्लाङ्गेलगायत जातका अलैंची रोपिएको छ । जिल्लामा करिब २५ हजार अलैंची किसान रहेका र अलैंची झापाको बिर्तामोड हुँदै भारत निकासी हुँदै आएको छ ।"
नेपालीका लागि खुल्यो जोर्डनको गार्मेन्ट क्षेत्र,"(काठमाडौं)  नेपाली महिलाका लागि रोजगारीको प्रमुख गन्तव्य जोर्डनमा गार्मेन्ट क्षेत्रमा पनि जाने बाटो खुलेको छ । गार्मेन्ट कम्पनीहरूले श्रमिकलाई तलब र सेवासुविधासहित ३ सय डलर दिने प्रतिबद्धतापत्र दूतावाससमक्ष पेस गरे मागपत्र प्रमाणीकरण गर्ने परराष्ट्रमन्त्री नारायण खड्काले निर्णय गरेका हुन् । घरेलु श्रमिकका लागि भने जोर्डन खुला नै छ । नेपाल र जोर्डनको श्रम सम्झौताअनुसार घरेलु श्रमिकको तलब तीन सय डलर निर्धारण गरिएको छ भने गार्मेन्ट क्षेत्रमा जाने श्रमिकको तलब निर्धारण गरिएको थिएन । गार्मेन्ट कम्पनीले बंगलादेश र श्रीलंकाबाट आउने श्रमिकलाई भन्दा नेपालीलाई छुट्टै तलब निर्धारण नगर्ने भनेपछि तीन वर्षदेखि जोर्डन मामिला हेर्ने इजिप्टस्थित नेपाली दूतावासले मागपत्र प्रमाणीकरण गरेको थिएन । मागपत्र प्रमाणीकरण नभएसम्म रोजगारदाता कम्पनीले श्रमिक भर्ना गर्न पाउँदैनन् । रोजगारदाता कम्पनीबाट श्रमिकको शोषण भएको भन्दै श्रम, रोजगार तथा सामाजिक सुरक्षा मन्त्रालयले २०७५ जेठदेखि मागपत्र प्रमाणीकरण गर्ने अधिकार सम्बन्धित दूतावासलाई दिएको थियो । जोर्डनका गार्मेन्ट कम्पनीहरूले सबै देशका श्रमिकहरूका लागि समान हुने गरी न्यूनतम तलब एक सय ७६ डलर तोकेका छन् ।परराष्ट्र मन्त्रालयका सहसचिव हरिश्चन्द्र घिमिरेले न्यूनतम तलब, ओभरटाइम र अन्य सुविधासहित ३ सय डलर पुग्ने भएकाले मन्त्रालय श्रमिक पठाउन तयार भएको बताए । जोर्डनमा अन्य गन्तव्य मुलुकमा जस्तो महिलामाथि शोषण छैन । स्थानीय नागरिकसरह नै श्रम अधिकार प्रदान गरिएको देखियो, उनले भने, कम्पनीले दैनिक तीन पटक खाना सुविधा, उचित आवास र दैनिक २ घण्टा ओभरटाइम दिइएको देखियो । गार्मेन्ट क्षेत्र महिला र पुरुष दुवैका लागि खुला गरिए पनि नेपाली महिलाले बढी प्राथमिकता पाउने अपेक्षा गरिएको छ । सहसचिव घिमिरे गार्मेन्ट क्षेत्रमा जाने महिला श्रमिक सीपयुक्त हुने भएकाले स्वदेश फर्केर पनि आफैं स्वरोजगार हुन सक्ने बताउँछन् । जोर्डन जानुअघि नै यहाँ एक महिना महिलाले निःशुल्क तालिम पाउने ग्यारेन्टी गरिएको छ । श्रमिकले म्यानपावरमा कुनै बहानामा शुल्क बुझाउनु नपर्ने ग्यारेन्टी गरिएको छ, उनले भने । उनीहरूलाई सामी परियोजनाले आवासीय तालिम दिइरहेको छ । तालिम लिएर बसेका महिलाको संख्या ११ सय छ । एक वर्षअगाडि नै तालिम सकेर बसेकी उदयपुरकी २५ वर्षीया सुखमाया राईले जोर्डन जान पाउने सुन्दा खुसी लागेको बताइन् । हाम्रो गाउँतिर पनि धेरै दिदीबहिनी तालिम लिएर जोर्डन जानुभएको छ । काममा कठिन छैन र महिलाका लागि सुरक्षित छ भनेर मैले पनि तयारी गरिरहेकी छु, उनले कान्तिपुरसँग भनिन्, यता कपडा सिलाउने मेसिन चलाउन सिकें । पार्टपुर्जा बनाउन सिकें । कतै पैसा बुझाएको छैन, अब तीन वर्षका लागि जान्छु ।जोर्डनले साझा ट्रेड युनियनमा आबद्ध हुन पाउने अधिकार आप्रवासी श्रमिकलाई पनि दिएको छ । ट्रेड युनियनमा आबद्ध भएबापत रोजगारदाताले श्रमिकलाई निष्कासन गर्न पाउँदैनन् । त्यहाँ रोजगारदाताले प्रत्येक महिनाको ७ तारिखभन्दा अगाडि नै बैंकमा तलब भुक्तानी गर्नुपर्ने बाध्यकारी नियम छ । कम्पनीले श्रमिक गम्भीर बिरामी परेमा औषधिलगायत कुनै पनि किसिमको शुल्क नलिई जाँच र उपचार गर्नुपर्ने, राहदानीलगायत कागजात श्रमिक आफैंले राख्न पाइने, ओभरटाइम गरेमा न्यूनतम तलबको १२५ प्रतिशतका दरले भुक्तानी गर्ने, बिदाको दिन काम गरे १ सय ५० प्रतिशतका दरले भुक्तानी गर्ने, श्रमिकलाई बोनसको सुविधा दिइने करारपत्रमा उल्लेख छ । श्रमिकलाई सामाजिक सुरक्षाको समेत ग्यारेन्टी गरिएको छ । परराष्ट्रका अनुसार जोर्डनमा हाल झन्डै ८ हजार नेपाली रहेकामा ९० प्रतिशत महिला छन् ।"
पर्सामा बढे बैंकिङ कसुरका मुद्दा,पर्सा (कास) पर्साका डीएसपी ओमप्रकाश खनालको कार्यकक्षमा बुधबार एक घण्टाको अन्तरमा चेक बाउन्सको उजुरी लिएर दुई जना आए । खनालले प्रतिवादीहरूलाई बोलाएर दुवै पक्षको कुरा सुनेर कानुनी प्रक्रिया अघि बढाउने उजुरीकर्तालाई आश्वस्त पारे । बैंकिङ कसुरमा कारबाहीका लागि उजुरी लिएर प्रहरी कार्यालयमा पुगेको यो नौलो होइन । दिनमै यस्ता ४५ वटासम्म उजुरी परेको खनाल बताउँछन् ।प्रहरीकै तथ्यांक हेर्ने हो भने पनि यो आँकडा बढ्दो देखिन्छ । चालु आर्थिक वर्षको झण्डै साढे ३ महिनामा बैंकिङ कसुरका २ दर्जन मुद्दा दर्ता भइसकेको पर्सा प्रहरीको भनाइ छ । गत आर्थिक वर्षभर यो संख्या ७२ थियो । बैंकिङ कसुर शीर्षकमा दर्ता हुने मध्ये अधिकांश मुद्दा चेक बाउन्सकै हुने गरेका छन् । कपाली कागजको मुद्दा दर्ता गर्दा फैसला हुन वर्षौं लाग्ने तर चेक बाउन्ससम्बन्धी मुद्दाको छिटो किनारा लाग्ने भएकाले चेकमार्फत लेनदेन र सँगै बाउन्सका घटना पनि बढिरहेको खानलको भनाइ छ ।प्रहरीमा यस्ता उजुरी लिएर आउनेलाई सोझै अदालतमै गर्न जान परामर्श दिने गरिएको उनले बताए । मुद्दा दर्ता गरे देवानी मुद्दाको रुपमा प्रक्रिया अघि बढ्ने तर प्रहरीमा दर्ता भए मेलमिलाप र मुद्दा फिर्ता हुने सम्भावना बढी हुन्छ । प्रहरीमार्फत उजुरी अदालतसम्म पुगे फौजदारी अपराध कसुरमा मुद्दा दर्ता हुन्छ । पछिल्लो समय महान्यायाधिवक्ता कार्यालयको निर्देशनअनुसार जिल्ला न्यायाधिवक्ता कार्यालयले अदालतमा मुद्दा चलिसके पनि चेक बराबरको रकम लेनदेन गरी दुवै पक्षले मिलापत्र गर्न सक्ने व्यवस्था गरेको छ ।
झरीले मास्यो मार्सी,"(जुम्लामुगु)  विश्वकै अग्लो स्थानमा उत्पादन हुने जुम्ली मार्सी धान घर भित्र्याउने बेलामा पानी परेपछि सबै धान बाढीले बगाएको छ । बाढीका कारण जुम्लाको तिला र तातोपानी गाउँपालिकाका केही खेत बगरमा परिणत भएको छ भने किसानलाई मार्सी धानको बीउ जोगाउन समेत मुस्किल परेको छ ।जुम्लामा यस वर्ष २ हजार ९ सय हेक्टरमा खेती गरिएकोमा झन्डै २ हजार हेक्टरमा लगाइएको धानमा क्षति पुगेको कृषि विकास कार्यालयले जनाएको छ । तिला र तातोपानीमा मात्रै १८ हेक्टर खेत डुबानमा परेको जिल्ला कृषि विकास प्रमुख बालकराम देवकोटाले बताए । जिल्लाभरकै मार्सी धान डुबानमा परेको छ, उनले भने, पानी पर्ने क्रम अझै नरोकिएकाले यो वर्ष बीउ जोगाउन पनि मुस्किल हुने देखियो । मार्सी धानमा मात्रै करिब ७ करोड रुपैयाँको क्षति पुगेको देवकोटाको अनुमान छ । गत वर्ष जिल्लाबाट ६ करोड रुपैयाँको मार्सी धान बाहिरिएको कार्यालयको तथ्यांक छ ।जुम्लाका अधिकांश किसानले दसैंको भोलिपल्टदेखि नै धान काट्न थालेका थिए । धान जति सबै पानीले भिजाएर काम नलाग्ने भएको खलंगाकी किसान माया अधिकारीले बताइन् । सबै धान काटिसकेका थियौं, तर त्यही राति परेको पानीले डुबायो, उनले भनिन्, अब बीउ जोगाउन पनि मुस्किल हुने देखियो । पानीले भिजाएको धान पनि प्रयोग गर्न नमिल्ने अवस्थामा पुगेको कृषि कार्यालयले जनाएको छ । कार्यालयका अनुसार धानको पराल पनि गाईबस्तुलाई खुवाउन नमिल्ने अवस्थामा छ । बचेको धानको बीउ पनि अब प्रयोग गर्न मिल्दैन, कार्यालय प्रमुख देवकोटाले भने, सरकारले भर्खरै ब्रान्डिङ गरेको मार्सी धान नै संकटमा पर्यो ।बेमौसमी वर्षाले धानमा ठूलो असर पुर्याएकाले क्षतिपूर्तिको व्यवस्था गर्न सरकारलाई आग्रह गरिएको प्रतिनिधिसभा सदस्य गजेन्द्रबहादुर महतले बताए । सरकारले किसानका लागि प्याकेजमा राहतका कार्यक्रम ल्याउन जरुरी छ, उनले भने, कर्णालीको पहिचानका रूपमा रहेको मार्सीधान नै संकटमा पर्यो, बीउ नै नरहे अर्को वर्ष कसरी रोप्ने ? उनका अनुसार चन्दननाथ बाबाले जुम्लाको लाछु जिउलोमा पहिलो पटक मार्सी धान रोपेर परीक्षण गरेका थिए । लाछु जिउलोमा समेत तिला नदी पसेपछि जिउलो नै बगरमा परिणत भएको छ ।उत्पादन आधा मात्रै झन्डै ११ रोपनी खेतमा लगाएको धानबाली झरीले नष्ट गरेपछि सोरु गाउँपालिका४ फोतुका बिर्ख शाही चिन्तित छन् । गत वर्ष करिब ३६ बोरा धान उत्पादन गरेका उनको खेतमा यसवर्ष १६ बोरा धान मात्र उत्पादन भयो । धानबाली झरीले सखाप पार्यो,Ł उनले भने, अब कसरी परिवार पाल्ने ? गत वर्ष ३० बोरा धान फलाएका उनका छिमेकी अंग शाहीले यस वर्ष मुस्किलले १२ बोरा मात्र धान उत्पादन गरे । धान उत्पादन घटेपछि अनिकालको संकेत देखिएको उनले बताए । काटेको धान वर्षाले भिजेर खेतमै उम्रिएको छ, उनले भने, आधाभन्दा बढी धान त कुहिएरै गयो ।सोरु गाउँपालिकास्थित फोतु, लिब्रु, रावलबाडा, कच्चे, नेर, जिमा, सिप, कालै, धैनकोटलगायत बस्तीमा यस वर्ष धानको उत्पादन गत वर्षभन्दा झन्डै आधा घटेको छ । ६ महिनाको मिहिनेत सबै खेर गयो, कालैगाउँका लोकनाथ योगीले भने, यो वर्ष परिवार पाल्न भारतमा मजदुरी गर्न जानुको विकल्प छैन । ८ रोपनी खेतमा २० बोरा मात्र धान फलेको खत्याड गाउँपालिकास्थित आमगाउँका देवीसिंह कार्कीले बताए । उनको खेतमा गत वर्ष ४० बोरा धान फलेको थियो । सीमित धान बालीमा मात्र निर्भर रहेका आमगाउँका ३५ परिवारमा एकदुई महिनामै खाद्यान्न अभाव सुरु हुने उनले बताए । गत असारमा सडक निर्माणको क्रममा डोजेरले कुलो भत्काएपछि आमका किसानले आकाशे पानीको भरमा धानखेती गरेका थिए । बेमौसमी वर्षाका कारण धान उत्पादनमा दोब्बर गिरावट आएको जिल्ला कृषि विकास कार्यालयका निमित्त प्रमुख टेकबहादुर खत्रीले बताए । कसैको धान झरीले भिजेर खेतमै उम्रिएको छ, केही किसानको धान ढलेर सखाप छ उनले भने । स्थानीय तहसँग समन्वय गरी धान क्षतिको विवरण संकलन गरिरहेको खत्रीले जानकारी दिए ।"
दोधाराचाँदनीलाई तटबन्धकै भर,"(कञ्चनपुर)  बर्खा सुरु हुनुभन्दा अगाडि नै गाउँलेहरू मिलेर ढुंगा जम्मा गर्थे । महाकालीको बाढी बस्ती पस्न थालेपछि सबै गाउँले भेला हुन्थे । तिनै ढुंगा नदी किनारमा तारजाली र प्लास्टिकका बोरामा भर्थे । सबैले घरहरू अग्ला बनाएका थिए । केहीले रूखमै मचान बनाएका थिए । बाढी पसेपछि त्यही मचानमा उक्लिन्थे । कतिपय रूखमै चढेरसमेत ज्यान जोगाउँथे ।त्यतिबेला दोधाराचाँदनीवासीको एउटै माग हुन्थ्यो, महाकाली किनारमा तटबन्ध । विद्यालय, सडक आदिको कुरा आउँदा पनि यहाँका स्थानीयले तटबन्धकै माग गर्थे । पटकपटकको बाढीले बस्ती तहसनहस पारेकाले उनीहरू बर्खामा सधैं त्रसित हुन्थे । २०२० देखिकै बस्ती भए पनि तटबन्ध निर्माण नहुँदासम्म यहाँका स्थानीयले पक्की घर निर्माण गरेका थिएनन् । अधिकांशले फुसको छाना र जस्तापाताले छाएर घर बनाएका थिए ।महाकाली नदी किनारमा तटबन्ध निर्माण हुनुभन्दा अगाडि बर्सेनि बस्तीमा बाढी पस्थ्यो । गाउँलेहरू रातभरि टर्च बालेर नदी किनारमै बस्थे । २०५१ मा जापानको अन्तर्राष्ट्रिय सहयोग संस्था जाइकाले सुरु गरेर नेपालभारत सीमा बयलबन्धदेखि दोधाराको ढकनाघाटसम्मै २१ किलोमिटर तटबन्ध निर्माण गरेपछि यहाँ बाढीको त्रास कम भएको थियो । उक्त तटबन्ध जीर्ण बन्दै गएपछि दोधाराचाँदनीवासी फेरि चिन्तित हुन थालेका छन् ।पञ्चायतकालमा रातभरि नसुतेर श्रमदान गर्थ्यौं, त्यसरी बस्ती जागिन्थ्यो, दोधाराचाँदनी नगरपालिकाका नगर प्रमख वीरबहादुर सुनारले भने, जाइकाले बाँध बाँधेपछि केही राहत भएको थियो, बाँध जीर्ण भएपछि फेरि त्रास सुरु भएको छ । कार्तिक पहिलो साता महाकालीमा आएको भीषण बाढी तटबन्धमाथिबाटै बस्तीमा पस्न थालेको थियो । केही ठाउँमा तटबन्ध कटान पनि गरेको छ ।कात्तिक २ गते महाकालीमा पानीको बहाव हालसम्मकै उच्च ५ लाख ४७ हजार क्युसेक पुग्दा दोधाराचाँदनीमा तटबन्धमाथिबाटै महाकालीमा पानीको बहाव हालसम्मकै उच्च ५ लाख ४७ हजार क्युसेक पुग्दा तटबन्ध माथिको पानी छल्किन लागेको थियो । धेरै ठाउँमा कटान पनि गरेको थियो । त्यतिबेला धेरैले पुरानै दिन सम्झिए । फेरि पुरानै दिन फर्किने हुन् कि भन्ने धेरैको मनमा खेल्न थाल्यो । बाढी कम हुँदै गएपछि सबैले राहत महसुस गरे ।तीन दशकअघि निर्माण भएको तटबन्ध जीर्ण भइसकेका कारण फेरि यस्तै ठूलो बाढी आए दोधाराचाँदनी पूरै सखाप हुने नगर प्रमुख सुनार बताउँछन् । यहाँ आउने मन्त्रीदेखि प्रधानमन्त्रीसम्म सबैसँग फेरि पुरानै माग उठ्न थालेको छ । जनप्रतिनिधिदेखि स्थानीय सबैले महाकाली किनारमा तटबन्धकै माग गर्न थालेका छन् ।महाकालीको बाढीले गरेको क्षतिका निरीक्षणका लागि कात्तिक ४ मा दोधारा पुगेका प्रधानमन्त्री शेरबहादुर देउवासमक्ष नगर प्रमुख सुनारले तटबन्धकै माग गरे । जाइकाले बनाएको तटबन्धका तारजालीहरू खिया लागिसकेको र निकै होचो पनि भएका कारण यसको मर्मतसँगै अग्लो तटबन्ध निर्माण गर्नुपर्ने उनले माग राखेका थिए । दोधाराचाँदनीमा २०२० देखि बस्ती बिस्तार सुरु भएको हो । सुरुका वर्षमा वन जंगल भएका कारण महाकालीको बाढी बस्तीमा पस्दैनथ्यो । जब रूखहरू काटेर बस्ती विस्तार भयो, कटान पनि बढ्न थाल्यो । बाक्लो बस्ती विस्तार भएपछि यहाँ बाढीको त्रास पनि बढेको हो, राष्ट्रिय पञ्चायत सदस्यसमेत भएका दोधाराचाँदनीका स्थानीय इन्द्रबहादुर केसीले भने, तटबन्ध बन्नुअघिसम्म दोधाराचाँदनीको बस्ती टापु जस्तै थियो, बर्खामा बल्लो गाउँबाट पल्लो गाउँ जान डुंगाको प्रयोग गर्नुपर्थ्यो । उनका अनुसार महाकालीका भँगालाहरू दोधाराचाँदनीका बस्ती भएरै बग्ने गर्थे । आफू प्रधानपञ्च भएका बेला भारतबाट टिपरहरू ल्याएर बाँध निर्माण गरेको उनले बताए ।२०४४ सालमा बाँध निर्माण गरेपछि कमजोर भएका कारण महाकालीको बाढीले ठाउँठाउँमा उक्त बाँध भत्काएर बस्तीमा पस्थ्यो । नेपालभारत सीमा क्षेत्रबाटै बाढी बस्तीमा पस्ने गरेको थियो । जाइकाले त्यसैमाथि तारजालीसहितको तटबन्ध निर्माण गरेपछि उक्त क्षेत्रमा बाढीको जोखिम कम भएको हो । महाकालीको बगर बस्तीभन्दा अग्लो बनेको छ । अनियन्त्रित ढंगले निर्माण सामग्री उत्खनन हुँदा नदीको बीच भाग पहाडको थुप्रो जस्तै बनेको छ । नदीको दुवैतिर होचो बन्दै गएको छ । त्यही भएर पनि नदी बस्तीतर्फ पस्ने जोखिम बढेको छ ।सुरुमा यहाँ बसाइँ सरेर आएकाहरू बाढीकै कारण विस्थापित भइसके, दोधाराचाँदनीकै स्थानीय रामदत्त जोशीले भने, फेरि पनि बलियो तटबन्ध निर्माण नभए त्यस्तै अवस्था आउँछ । उनका अनुसार २०५० सम्म पनि बाढीकै कारण स्थानीयले पक्की घरहरू बनाएका थिएनन् । जाइकाले तटबन्ध निर्माण गरेपछि पक्की घरलगायत अन्य संरचनाहरू निर्माण भएका हुन् ।करिब ५७ वर्गकिलोमिटर क्षेत्रफल रहेको दोधाराचाँदनीमा २०६८ को गणनाअनुसार ३९ हजार जनसंख्या छ । अहिले यहाँको जनसंख्या बढेर ५० हजार पुगेको अनुमान छ । यहाँ १५ हजार बढी घर परिवारको बसोबास छ । हरेक संसदीय निर्वाचनमा दोधाराचाँदनी निर्णायक हुने गरेको छ । यहाँका अधिकांश युवाहरू रोजगारीका लागि भारततर्फ जाने गरेका छन् । धान, गहुँ र तरकारीलगायतको उत्पादन निकै राम्रो हुने गरेको छ ।जाइकाले तटबन्ध निर्माण गर्दा ढकनाघाटमा भारतीय पक्षले अवरोधसमेत गरेको थियो । नेपालतर्फ तटबन्ध निर्माण भएपछि भारतीय क्षेत्र डुबानमा पर्ने भन्दै अवरोध सिर्जना गरेको थियो । माथिल्लो क्षेत्रका तुलनामा होचो तटबन्ध बनाउने सहमतिपछि निर्माण सुचारु भएको थियो । अहिले उक्त क्षेत्रबाट समेत बाढी पस्ने खतरा रहेको स्थानीय बताउँछन् । अब पनि महाकाली किनारमा बलियो तटबन्ध नबने दोधाराचाँदनीको भविष्य छैन, नगर प्रमुख सुनार भन्छन्, अहिलेको जस्तै बाढी आए केही बाँकी रहँदैन ।"
जनगणनामार्फत पहिचान खोज्दै हायु,"(काठमाडौंसिन्धुली)  सिन्धुलीको कमलामाई नगरपालिका४ पोखरेल गाउँका अस्मिन राईलाई छिमेकीले अस्मिन हायु भनेर चिन्छन् । यथार्थमा भने हायु र राई फरक जाति हुन् । सरकारले सूचीकृत गरेको ५९ आदिवासी जनजातिमध्ये हायु लोपोन्मुख अल्पसंख्यक जातिमा पर्छ । सरकारले लोपोन्मुख जातिका प्रत्येक सदस्यलाई सामाजिक सुरक्षा भत्ता प्रदान गर्दै आएको छ । त्यसैअनुसार हायु जातिका व्यक्तिले पनि मासिक ४ हजार रुपैयाँ पाउँदै आएका छन् । तर यही हायु जातिका अगुवाहरूबाट आसन्न १२ औं राष्ट्रिय जनगणनामा आफूलाई राईका रूपमा चिनाउँदै आएकाले जाति र मातृभाषा हायु नलेखाउने हुन् कि भनेर चिन्ता व्यक्त हुन थालेको छ ।पुर्ख्यौली थलो ओखलढुंगाबाट चार पुस्ताअघि सिन्धुलीमाडीको पोखरेल गाउँमा बस्दै आएका अस्मिनलगायत परिवार भत्ताबाट वञ्चित छन् । किनभने उनीहरूको नागरिकतामा थर राई लेखिएको छ । ५२ वर्षीया अस्मिनको परिवारले दुई पुस्ता अगाडिदेखि राई थर अँगालेको थियो । हजुरबुबा मेयरमान हायु हुनुहुन्थ्यो, अस्मिन सम्झिन्छन्, तत्कालीन समयमा थर बढोत्तरी गर्न सिन्धुलीगडीमा जम्दार भएर बस्दा राई थर लेखाउनुभएछ । अस्मिनका बुबा कृष्णबहादुर पनि हायु भनेर चिनिन्थे । तर हायुभन्दा राई एक तह माथिल्लो जाति भनेको सुनेर नागरिकतामा राई लेखाएका थिए । त्यसयता अस्मिनको परिवार सबैले राई थर लेख्दै आएका छन् । अस्मिन मात्र नभई सिन्धुलीको गोलान्जोर गाउँपालिकामा रहेका अधिकांश हायुहरूसमेत राई जातिकै सूचीमा छन् । हायु जातिको मूलथलो रामेछाप र सिन्धुली हो । काभ्रेपलाञ्चोक, सर्लाही, महोत्तरी, सिरहा, उदयपुरमा समेत यो जातिको बसोबास छ । अधिवक्ता प्रवीण हायुका अनुसार मूलथलोभन्दा अन्यत्र गएका हायुहरू राई भएका छन् । हामी सरकारी सेवा, सुविधा, अवसरबाट वञ्चित हुन चाहँदैनौं, उनले भने, त्यसैले आदिवासी जनजाति उत्थान राष्ट्रिय प्रतिष्ठान, विभिन्न पालिका, निकायहरूमा हायुलाई हायु नै बनाउन ध्यानाकर्षण गराएका छौं ।सरकारले सूचीकृत गरेको ५९ आदिवासी जनजातिमध्ये हायु एक हो । राष्ट्रिय जनगणना २०६८ को तथ्यांकमा हायु जातिको जनसंख्या २ हजार ९ सय २५ रहेको छ । हायुवायु भाषा बोल्नेको संख्या १ हजार ५ सय २० छ । लोपोन्मुख ११ जनजातिमध्ये हायुसमेत छ । यसबाहेक किसान, कुशवाडिया, कुसुन्डा, खुनाहा, मेचे (बोडो), राउटे, राजी, लाप्चा, सुरेल र सोनाहा छन् । अन्य लोपोन्मुख जनजातिमा भने हायु जस्तो अन्य जातिको थर अँगालेका छैनन् । हायु जातिबारे अनुसन्धानमा संलग्न भाषाशास्त्री डा तारामणि राईका अनुसार हायु भाषा टिबेटोबर्मन भाषा परिवारमा पर्दछ । हायुले आफूलाई किराती दाजुभाइका कान्छा भन्दछन्, भाषाशास्त्री राईले भने, र उनीहरूको सांस्कृतिक कानुनमा आधारित जेठाबुढा भन्ने परम्परा लोपोन्मुख छ । रामेछापको हायु बस्तीमा मातृभाषा बोल्नेको संख्या घटेको छ । सिन्धुलीको कमलामाई टाँडी गुराँसे क्षेत्रमा मात्र हायु भाषा जीवित छ । हायु युवाहरू राष्ट्रिय जनगणना जातिगत पहिचानका लागि राम्रो अवसर भएको ठान्छन् । हामी कानुनी रूपमा राई भए पनि हायु जातिको भाषा, सामाजिक परम्परा, मौलिकता सम्हाल्दै आएका छौं, युवा राजनीतिज्ञसमेत रहेका लक्ष्मण हायुले भने, त्यसैले जनगणनामा जाति हायु, धर्म किरात, मातृभाषा हायु लेखाउने अभियानमा छौं । तर कानुनी रूपमा राई थर अँगालेकाहरू पुनः हायु बन्नका निम्ति प्रशासनिक झमेला व्यहोर्नुपर्ने उनले जनाए । अधिवक्ता प्रवीण हायुका अनुसार विगतमा ब्रिटिस आर्मी, सेना, प्रहरीमा भर्ती हुन हायुको सट्टा राई थर लेखाएका थिए । आफूलाई हायु भनेर चिनाउँदा हीनताबोध गर्थे । त्यसैले राई बनेर भर्ना भएको कथन छ । तत्कालीन गाउँ पञ्चायतका प्रशासकले विद्यालयमा भर्ना हुने जोसुकै हायु बालबालिकालाई राई बनाइदिए, उनले भने, केही ब्रिटिस आर्मी भएर अहिले पनि बेलायतमै छन् । प्रहरी र आर्मीमा अहिले हायु भनेरै पनि छन् । धेरैजसो हायु राई भए । तर सरकारले लोपोन्मुख जातिलाई सामाजिक सुरक्षा भत्ता दिन थालेपछि चेत खुलेको छ । हायुलगायत लोपोन्मुख जातिलाई सामाजिक सुरक्षा भत्ता र प्राविधिक शिक्षा तथा व्यावसायिक तालिम परिषद् (सीटीईभीटी) ले निःशुल्क तालिमको अवसर दिँदै आए पनि राई थरका हायु परिवार भने ती सुविधाबाट वञ्चित छन् ।"
एउटा अपवाद,"सर्वोच्च अदालतले वैशाख ८ पछि गरेका फैसलामा स्टिङ अप्रेसनबाट प्रमाण संकलन गरिएकामध्ये एउटा मुद्दामा भने कसुर कायम गरेको देखिन्छ । भक्तपुरको साविक सिरुटार गाविस६ बस्ने रामकृष्ण हुमागाईंले काठमाडौंको मीनभवन क्याम्पसअगाडि बसोबास गर्ने गणेशलाल अवालेविरुद्ध सार्वजनिक अपराधमा जाहेरी दिएका थिए । उनले महानगरीय प्रहरी वृत्त बानेश्वरमा आफूले दिएको जाहेरी दर्ता भएनभएको बारे बुझ्न जाँदा कार्यालय प्रमुख डीएसपी रमेशकुमार तामाङले ५० हजार घूस मागेको भन्दै अख्तियारमा उजुरी दिए । अख्तियारमा डीएसपी तामाङमाथि स्टिङ गर्ने योजना बन्यो । हुमागाईंले २०७१ माघ ७ मा नयाँ बानेश्वरको एभरेस्ट होटलको लोटस गार्डेनबाहिर तामाङलाई उक्त रकम बुझाए । पूर्वयोजनाबमोजिम पहिल्यै त्यहाँ तैनाथ अख्तियारको टोलीले तामाङलाई रंगेहात पक्राउ गर्यो ।डीएसपी तामाङले आफूविरुद्ध उजुरी गर्ने हुमागाईंसँग पुरानो चिनजान रहेको र उनीबाट आफूले सापटी लिएको बयान अख्तियार र अदालतमा दिए । हुमागाईंले अदालतमा बयान गर्दा आफ्नो जाहेरी दर्ता नभइरहेको अवस्थामा डीएसपी तामाङले सापटी रकम माग गरेको कुरालाई आफूले घूस मागेको भनी ठानेछु भन्ने बयान दिए । भ्रष्टाचार निवारण ऐनको दफा ५ मा आफू बहाल रहेको पदअनुसार सम्पादन गर्नॅपर्ने कामसँग सम्बन्धित व्यक्तिसँग सापटी लिने राष्ट्रसेवकलाई कसुरको मात्राअनुसार तीन महिनादेखि ६ महिनासम्म कैद गरी बिगो जफत गरिनेछ भन्ने व्यवस्था छ । विशेष अदालतले डीएसपी तामाङले घूस नभएर सापटी मागेको पुष्टि भएको र उक्त कार्यसमेत भ्रष्टाचार ठहर हुने भन्दै उनलाई तीन महिना कैद हुने फैसला गर्यो । उक्त फैसलामा चित्त नबुझाएर अख्तियारले सर्वोच्च अदालतमा पुनरावेदन गरेकामा गत साउन १९ मा न्यायाधीशद्वय ईश्वरप्रसाद खतिवडा र टंकबहादुर मोक्तानको इजलासले विशेष अदालतको फैसलालाई सदर गर्यो । स्टिङ अप्रेसनलाई अवैध ठहर गर्ने वैशाख ८ को इजलासमा समेत रहेका न्यायाधीश खतिवडाले स्टिङ अप्रेसनबाटै चलाइएको यो मुद्दामा डीएसपी तामाङलाई दोषी ठहर गरे । सर्वोच्चले यसमा अन्य मुद्दाको भन्दा फरक तथ्य रहेको भन्दै तामाङलाई सफाइ दिन अस्वीकार गरेको हो । डीएसपी तामाङबाट बरामद भएको रकम अख्तियारले नै उपलब्ध गराएको सरकारी कोषको रकम हो भन्ने देखिएको भए पनि अन्य प्रमाणले उनी दोषी पाइएको फैसलामा उल्लेख छ । रकम दिनेलिने कार्य स्वेच्छाले भएको भन्ने कुरा अन्य प्रमाणबाट समर्थित नभएको अवस्था हुन्थ्यो भने बरामद रकम र सोसम्बन्धी मुचुल्कालाई प्रमाणमा लिन मिल्ने थिएन । तर, प्रस्तुत मुद्दामा आफ्नो कार्यालयको कामसँग सम्बन्धित सेवाग्राहीसँग सापटी लिएको स्वयं प्रतिवादीले अदालतमा स्वीकार गरेको हुँदा रकम लेनदेन भएको तथ्य बरामदी रकम र मुचुल्काबाहेकको प्रमाणबाट पनि पुष्टि भएको देखिन्छ, फैसलामा भनिएको छ । यस्तो अवस्थामा मुद्दामा संकलन गरिएका अन्य प्रमाणसमेतको मूल्यांकनका आधारमा घूस लिएको ठहर हुने भन्दै सर्वोच्चले विशेष अदालतको फैसलालाई सदर गरेको हो ।"
"स्वदेशमा तरलता अभाव, विदेशबाट बैंकले ल्याउन सकेनन् ऋण",कुन वित्तीय संस्थालाई कतिको स्वीकृति ? वित्तीय संस्था विदेशी मुद्रा स्वीकृत रकम निर्धन उत्थान अमेरिकी डलर १ करोड ११ लाखएनएमबी बैंक अमेरिकी डलर ६ करोड ५० लाख आरएमडीसी अमेरिकी डलर १ करोड मानुषी लघुवित्त जापानी येन १ करोड १० लाख ग्लोबल आईएमई बैंक अमेरिकी डलर २ करोड माछापुच्छ्रे बैंक अमेरिकी डलर १ करोड लक्ष्मी बैंक अमेरिकी डलर ३ करोड सनराइज बैंक अमेरिकी डलर १ करोड मेगा बैंक अमेरिकी डलर ६ करोड बैंक अफ काठमान्डू अमेरिकी डलर २ करोडसिद्धार्थ बैंक अमेरिकी डलर १ करोड २० लाख सानिमा बैंक अमेरिकी डलर १ करोड ५० लाख नबिल बैंक अमेरिकी डलर २ करोड कृषि सहकारी संघ अमेरिकी डलर २ लाख नेपाल इन्भेस्टमेन्ट बैंक अमेरिकी डलर ३ करोड स्रोत ः नेपाल राष्ट्र बैंक
हाइब्रिड धानको लोभमा डुबे किसान,"धानको बीउको प्याकेटमै तराईका लागि उपयुक्त भनेर उल्लेख गरिएको थियो । अनि भक्तपुरमा लगाउन सिफारिस हुने त कुरै भएन, उनले भने । काष्ठमण्डप एग्रो ट्रेडर्सबाट खरिद गरी स्थानीय बीउ बिक्री केन्द्रहरूले किसानलाई डीवाई२८ धान बिक्री गरेको सूर्यविनायक बीउ भण्डारका शिव भाजुले बताए ।डीवाई२८ मध्यपहाडी क्षेत्रका लागि उपयुक्त नभएको र सिफारिस नगरिएको बीउ बिजन गुणस्तर नियन्त्रण केन्द्रको भनाइ छ । यो मध्यपहाडमा सिफारिस नै गरिएको छैन, बीउ कम्पनीले के आधारमा बिक्री गर्यो, छानबिन गरी कारबाहीको दायरामा ल्याउनुपर्छ, केन्द्रका वरिष्ठ बाली अधिकृत एवं सूचना अधिकारी प्रकाश आचार्यले भने, उक्त धान तराईका लागि मात्र हो । केन्द्रले गुन्डु क्षेत्रबाट उक्त धानको परीक्षणका लागि नमुनासमेत ल्याएको जनाएको छ । नगरपालिकाले डीवाई२८ जातको हाइब्रिड धान नलगाउन किसानलाई सचेत गराएको थियो, उहाँहरूले आफ्नो मनसायले लगाउनुभएको हो, सूर्यविनायक नगरपालिका कृषि शाखा प्रमुख शान्तिला बुढाथोकीले भनिन्, नगरपालिकाले ५० प्रतिशत अनुदानमा वितरण गरेको बीउ नलिई गलत बीउ लगाउँदा धोका भयो । नगरपालिकाले वितरण गरेको बीउमा समस्या नभएको र खुमल ४, खुमल १० र ताइचुन २४२ जातको ४ हजार केजी धानको बीउ अनुदानमा वितरण गरेको उनले बताइन् । धानमा दाना नलागेर पीडित बनेका किसानलाई नगरपालिकाले अनुदानमा गहुँ वितरण गर्ने उनको भनाइ छ ।"
गुल्मीको मदानेमा प्याराग्लाइडिङ,"तर मदानेमा धेरै किलोमिटर उड्न र सुन्दर गाउँ तथा जंगली जनावरको दृश्यावलोकन पनि गर्न सकिन्छ । अब पोखराको प्याराग्लाइडिङ बन्द भयो भने अन्य विकल्प खोल्नुपर्ने हुन्छ, उनले भने, त्यसैले पोखरामा सोलो पाइलट उडानका लागि आउनेहरूमध्ये केहीलाई मात्रै यता डाइभर्ट गर्न सकियो भने यस क्षेत्रको पर्यटन विकासको सम्भावना निकै राम्रो छ ।मदाने युवा क्लबले प्याराग्लाइडिङको परीक्षण गरी दीर्घकालीन उडानको सम्भावना देखिए स्थानीय युवालाई प्याराग्लाइडिङ पाइलट तालिम दिएर व्यावसायिक उडानका लागि सहयोग गर्ने उद्देश्यले प्याराग्लाइडिङ महोत्सव आयोजना गरेको अध्यक्ष शिशिर भुसालले बताए । परीक्षणका लागि आएको कम्पनीले राम्रो सम्भावना रहेको बताए पनि यहाँ तत्काल पूर्वाधारको अभाव रहेकाले यसतर्फ सरकारी निकायको ध्यान केन्द्रित हुनुपर्ने उनको भनाइ छ । कात्तिक १७ सम्म चल्ने परीक्षण उडानका लागि क्लबले सर्वसाधारणलाई पनि सशुल्क उडान गर्न पाउने व्यवस्था गरेको छ ।"
चाडबाडमा पनि नबिकेपछि बगानमै कुहियो केरा,"(परासी)  पश्चिम नवलपरासीको सुस्ता५ का उत्रिचन राजभरले प्रतापपुर६ स्थित कठहवामा तीन बिघामा केरा खेती गरेका छन् । जग्गा भाडामा लिएर खेती गरेका उनको बगानमा यति बेला केरा कुहिएका छन् । एउटै बोटमा आधा पाक्ने, आधा काँचो रहने र झर्ने समस्या छ । दुई महिना भयो केरा बिक्रीका लागि तयार भएको । तर व्यवसायी किन्न नआउँदा बोटमै केरा कुहिन थालेका छन्, उनले भने, केरामा रोग पनि लागे जस्तो छ । गाउँपालिका र कृषि ज्ञान केन्द्रमा पटकपटक जानकारी गराएका छौं । तर अहिलेसम्म कोही पनि प्राविधिक आएका छैनन् ।प्रतापपुर६ का मोतीलाल कोहीरीले १० बिघामा केरा लगाएका छन् । अघिल्लो वर्ष दसैंतिहारमा केही सस्तोमा भए पनि केरा बिक्री भएको थियो । तर यस वर्ष दसैंमा पनि केरा बिक्री भएन । त्यसमाथि केरा तयार हुनेबित्तिकै बोटमै पाक्ने र बोट मर्ने समस्याले गर्दा दुई बिघाभन्दा बढीमा लगाएको केरा नष्ट हुन लागेको छ । खेती गर्दा र जग्गाको भाडा तिर्दा १० लाखभन्दा बढी खर्च भइसकेको छ । तर अहिलेसम्म मुस्किलले ४ लाख रुपैयाँको भन्दा केरा बिक्री भएको छैन, उनले भने, सीडीओ कार्यालय गइयो, कृषि कार्यालयमा गयौं । तर सुनुवाइ कहीँ भएन ।पाँच वर्षअघिसम्म उखु खेती गर्दै आएका यस क्षेत्रका किसानले उखुको मूल्य र भुक्तानीमा बर्सेनि समस्या आएपछि केरा खेती रोजेका थिए । तर अहिले उत्पादन भएको केरा पनि बिक्री हुन छाडेपछि किसान थप समस्यामा छन् । भारतबाट अवैध रूपमा केरा भित्रिएपछि नेपाली किसानले उत्पादन गरेको केरा बिक्री हुन छाडेको हो । नेपालभारत दुवैतर्फका किसानले केरा खेती गर्दै आएका छन् । भारतमा उत्पादन लागत कम हुने र बजार मूल्य सस्तो भएकाले भारतीय किसानले महँगोमा बिक्रीका लागि नेपालतर्फ भन्सार छली गरेर केरा पठाउने गरेका छन् । यसको प्रत्यक्ष मारमा नेपाली किसान छन् । केराको उत्पादन र खपत उच्च हुने समय हो यो । चाडपर्वका लागि ठूला बजारमा व्यवसायीले चिस्यान केन्द्रमा केराको भण्डारण गर्ने र दसैं, तिहार, छठसम्मलाई केराको माग पूरा गर्ने गरेका छन् । तर काठमाडौं र बुटवलका ठूला व्यवसायीले धेरै नाफा कमाउन भारतबाट नेपाल भित्र्याएको केरा किनिदिँदा नेपाली किसान मर्कामा परेका हुन् । जिल्लामा अहिले २ करोडभन्दा बढी मूल्यको केरा तयारी अवस्थामा छ । यहाँ उत्पादित केरा प्रतिदर्जन ४० सम्मका बिक्री हुने गरेकामा अहिले ३० रुपैयाँ दर्जनमा पनि नबिकेको किसानहरूको गुनासो छ । भारतीय केरा प्रतिकिलो भारतीय ८ देखि १० रुपैयाँमा कारोबार भएको हुँदा व्यवसायीले नक्कली कागजपत्र बनाएर सस्तोमा खरिद गरेर महँगोमा बिक्री गर्ने गरेको नवलपरासी केरा उत्पादक संघका जिल्ला अध्यक्ष लख्खु यादवले बताए ।"
नेपाली कफीलाई चिनियाँ बजार खोजी,"(बेइजिङ)  चिनियाँ आयात तथा निर्यातकर्ताहरूले नेपालको कफीका लागि चिनियाँ बजारको सम्भाव्यता औंल्याएका छन् । चीनको क्वाङ्चौमा नेपालको कफी चाखिसकेपछि कफी मास्टरहरू, चिनियाँ कफी आयातनिर्यातकर्ता तथा सम्बन्धित व्यवसायीहरूले यस्तो सम्भाव्यता औंल्याएका हुन् ।चीनको प्रमुख व्यापारिक सहर क्वाङ्चौस्थित नेपाली महावाणिज्य दूतावास र अन्तर्राष्ट्रिय नेपाली युवा उद्यमी महासंघ, चीनले शुक्रबार नेपाली कफी टेस्टिङ इभेन्ट आयोजना गरेका थिए । नेपाल हिमालय कफीलाई निपोअर सिमालया खाफै भन्ने चिनियाँ नामबाट प्रवर्द्धन गरिएको क्वाङ्चौस्थित महावाणिज्य दूतावासका कन्सुलेट कुञ्जन साहले जानकारी दिए । ३ जना प्रोफेसनल कफी मास्टरले कफीको स्वाद र नेपाली विशेषतायुक्त कफीको महत्त्वबारे अवलोकन गरे, कन्सुलेट साहले कान्तिपुरसँग भने, नेपालको उच्च भूभागमा उत्पादित र अर्ग्यानिक कफी भएकाले पनि यसको बजार सम्भाव्यता अझै राम्रो देखिन्छ । चीनमा अफ्रिकन कफी, कोलम्बियन कफी भनेर विभिन्न ब्रान्डिङ गरिए जस्तै नेपाली कफीको पनि ब्रान्ड स्थापित गर्न सके भविष्यमा नेपाली कफीका लागि बजार खोज्न धेरै टाढा जान नपर्ने नेपाली व्यवसायीहरूले बताए । चिनियाँ तथा अन्य मुलुकका निर्यातकर्ताका साथै कफी मास्टरहरूलाई नेपाली कफी चखाएपछि सकारात्मक प्रतिक्रिया पाइयो, महासंघका चीन अध्यक्ष दिलबहादुर कठायतले भने, चीनमा नेपाली कफीको खासै मार्केट रहेनछ । त्यसैले व्यापार गन्तव्यको खोजीको पहल गरिएको हो । महामारीपछि वातावरण सहज भए नेपालको गुणस्तरीय कफी बजारका लागि पहल गर्न सकिनेछ । कफी क्षेत्रमा संलग्न विभिन्न चार दर्जनभन्दा बढी व्यक्तिले नेपालको १ हजारदेखि ३ हजार मिटर उचाइमा उत्पादित कफीको परीक्षण स्वाद लिएका थिए । युरोप, अमेरिका, अस्ट्रेलिया, जापानलगायत देशमा नेपाली कफीको माग भए पनि चीनमा निकै कम छ ।"
बेलायती लगानी भित्र्याउन गैरआवासीय नेपालीलाई आग्रह,"काठमाडौं (रासस) प्रधानमन्त्री शेरबहादुर देउवाले बेलायतमा रहेका गैरआवासीय नेपालीलाई मातृभूमिको सामाजिकआर्थिक उन्नयनका निम्ति बेलायती लगानी भित्र्याउन सक्रियातापूर्वक लाग्न आग्रह गरेका छन् । गैरआवासीय नेपाली संगठन यूके शाखाको आयोजनामा शनिबार भएको कार्यक्रममा उनले वैदेशिक लगानी भित्र्याउन लगानीकर्तालाई केके सुविधा दिनुपर्ने हो, त्यसका निम्ति सरकार तयार रहेको बताए ।गैरआवासीय नेपालीका नेपाली नागरिकता र प्रवेशाज्ञा प्राप्तिलगायत समस्या राजनीतिक दलको सहमतिमा संसद्बाट पारित गर्नुपर्ने भएकाले सबैको समझदारीमा मिलेर जानुपर्नेमा प्रधानमन्त्री देउवाले जोड दिए । गैरआवासीय संघ यूके शाखाका संरक्षक शेरबहादुर सुनारले भूतपूर्व गोर्खा सैनिकका समस्या समाधानका लागि विशेष प्रयास गर्न प्रधानमन्त्रीको ध्यानाकर्षण गराए । सोही शाखाका शाखा अध्यक्ष प्रेम गाहामगरले नेपालमा लगानीमैत्री वातावरण बनाउन जरुरी रहेको बताए ।जलवायु परिवर्तनसम्बन्धी संयुक्त राष्ट्रसंघीय खाका संरचना महासन्धिको पक्षराष्ट्रको २६औं सम्मेलन (कोप२६) अन्तर्गत यही कात्तिक १५ मा हुने विश्व नेताहरूको शिखर सम्मेलनमा भाग लिने नेपाली प्रतिनिधिमण्डलको नेतृत्व गर्दै लण्डनमा रहेका प्रधानमन्त्री शनिबार नै नेपालका लागि सर्वदलीय संसदीय समूह र बेलायतनेपाल व्यापार तथा लगानी मञ्चले उनको सम्मानमा आयोजना गर्ने कार्यक्रममा सहभागी भए ।"
एक दिन पनि टिकेन राष्ट्र बैंकको निर्देशन,"काठमाडौं (कास) सुपारी, मरीच र छोकडा आयातकर्तालाई विदेशी मुद्रा सटही सुविधा दिनू भन्ने राष्ट्र बैंकको शुक्रबारको निर्देशन एक दिनमै खारेज भएको छ । राष्ट्र बैंक विदेशी विनिमय विभागले शनिबार अर्को निर्देशन जारी गरेर शुक्रबारको निर्देशन खारेज भएको जानकारी दिएको छ । सार्वजनिक बिदाका दिन सबै सरकारी कार्यालय बन्द रहन्छन् । तर राष्ट्र बैंकको शुक्रबारको निर्देशन खारेज गर्न आइतबारसम्म पनि कुरिएन । शनिबार नै कार्यालयको छाप र विदेशी विनिमय विभाग प्रमुख कार्यकारी निर्देशक रामु पौडेलको हस्ताक्षरसहित नयाँ परिपत्र जारी भएको छ । तर के कारणले उक्त निर्देशन खारेज गरियो, त्यसबारे केही उल्लेख छैन । शुक्रबार आधा दिन बिदा भएकाले बैंकहरूले उक्त निर्देशन पालना गरिनसकेको अनुमानका आधारमा आइतबारदेखि लागू हुन नदिने उद्देश्यले शनिबार नै खारेज गरिएको हुन सक्ने जानकारहरू बताउँछन् । राष्ट्र बैंकबाट शुक्रबार जारी परिपत्र आजकै मितिदेखि लागू हुने गरी खारेज गरिएको हुँदा सो सम्बन्धमा गत असोज १७ मा जारी निर्देशनको व्यवस्था कायम रहेकाले सोहीबमोजिम गर्नूगराउनू हुन परिपत्र जारी गरिएको छ, निर्देशनमा भनिएको छ । शुक्रबार जारी निर्देशनमा बीउबिजन ऐन २०५४ ले नेपालमा सूचीकृत एवं दर्ता भएका बीउबिजनको मात्र बिक्री वितरण गर्न पाइने व्यवस्था गरेकाले उक्त ऐनमा सूचीकृत बालीहरूको बीउ तथा बिरुवाहरूको मात्र आयात गर्नुपर्नेछ भन्ने उल्लेख थियो । गत असोज १७ मा राष्ट्र बैंकले जारी निर्देशनमा यस्तो व्यवस्था थिएन । परिमाणात्मक बन्देजको सीमा तोकिएका वस्तुहरूको हकमा कोटा (अनुमति) प्राप्त गर्ने आयातकर्ताले अनुमतिमा उल्लिखित म्यादभित्र चलान गरिएकोगराउने आधारमा त्यस्तो वस्तु आयातका लागि सटही सुविधा प्रदान गर्ने प्रावधान पनि शुक्रबारको निर्देशनमा थियो । शुक्रबार जारी निर्देशनमा गत आर्थिक वर्षमा आयात अनुमति लिएर ६ महिना ननाघेका आयातकर्ताका लागि आवश्यक सबै मापदण्ड पुगेको अवस्थामा सरकारले तोकेको परिमाणमा आयात गर्न चाहिने विदेशी मुद्रा सटही सुविधा दिन बैंकहरूलाई राष्ट्र बैंकले भनेको थियो । राष्ट्र बैंकले उद्योग, वाणिज्य तथा आपूर्ति मन्त्रालयको पत्रका आधारमा शुक्रबारको निर्देशन जारी भएको बताएको थियो । गत असोज १७ मा जारी निर्देशनमा आर्थिक वर्ष २०७८७९ मा यसपूर्व पूर्ण परिमाणात्मक बन्देज लगाइएका वस्तुहरूका सम्बन्धमा हालसम्म नेपाल सरकारबाट कोटा निर्धारण नभएको र इजाजत पनि प्रदान नभएको हुँदा त्यस्ता वस्तु आयात गर्ने प्रयोजनका लागि कुनै पनि आयात, बैंकिङ र भुक्तानीसम्बन्धी प्रक्रिया अघि बढाउन सकिने छैन ।"
बजारमा चेरी टिग्गो ४ प्रो एसयूभी,"काठमाडौं (कास) शारदा ग्रुपअन्तर्गतको कम्पनी एसपीजी अटोमोबाइल्स प्रालिले नेपाली बजारमा चेरी टिग्गो ४ प्रो एसयूभी भित्र्याएको छ । नेपालका लागि चेरी अटोमोबाइल्स कम्पनीको आधिकारिक वितरकका रूपमा एसपीजी छ । १५ लिटर नेचुरल्ली एस्पिरेटेड म्यानुअल ट्रान्समिसन, १५ लिटर नेचुरल्ली एस्पिरेटेड सीभीटी र १५ लिटर टर्बो चार्ज्ड ९ स्पिड गिएर बक्स सीभीटी इन्जिन गरी चेरी टिग्गो ४ प्रो तीन भेरियन्टमा उपलब्ध छ । टिग्गो ४ प्रो १५ लिटरको ४६ लाख २० हजार, टिग्गो प्रो ४ १५ लिटर सीभीटीको ५२ लाख ५० हजार र टिग्गो ४ प्रो १५ लिटर टर्बो सीभीटीको मूल्य ५८ लाख ४० हजार रुपैयाँ पर्ने कम्पनीले जानकारी दिएको छ । यी गाडीमा अधिकतम टर्क उत्पादन गर्ने, राम्रो माइलेज प्रदान गर्ने, स्टोरेज स्पेसलगायत विशेषता छन् । साथै सुरक्षाका लागि एयर ब्यागसमेत रहेको कम्पनीले बताएको छ ।"
चार्टर्ड एकाउन्टेन्ट्सको परीक्षाफल प्रकाशित,"काठमाडौं (कास) नेपाल चार्टर्ड एकाउन्टेन्ट्स संस्थाले क्याप १, २ र ३ को जून २०२१ को परीक्षाफल प्रकाशन गरेको छ । नतिजाअनुसार चार्टर्ड एकाउन्टेन्सी क्याप १ मा १ हजार २ सय ८९ जना उत्तीर्ण भएका छन् । उक्त परीक्षामा १ हजार ९ सय ८१ जना सहभागी थिए । यस्तै क्याप २ मा १ हजार ८ सय ५२ परीक्षार्थी सहभागी भएकामा ५ सय ४५ जना मात्र पास भएका छन् । क्याप ३ तहमा ८ सय ३० जना परीक्षार्थीमध्ये एक समूह तथा दुवै समूह गरी ६० जना मात्र उत्तीर्ण भएको संस्थाले जनाएको छ । यस पटकको नतिजाअनुसार ६ जना परीक्षार्थी मात्र चार्टर्ड एकाउन्टेन्सी अन्तिम परीक्षा उत्तीर्ण भई सदस्यताका लागि योग्य भएका छन् ।"
टोंगामा पहिलो पटक संक्रमण,मुआ (एजेन्सी) प्रशान्त महासागरस्थित टापु राष्ट्र टोंगामा कोभिड१९ को महामारी सुरु भएयताकै पहिलो संक्रमण पुष्टि भएको छ । शुक्रबार संक्रमण पुष्टि भएसँगै टोंगाका नागरिकहरू कोभिड खोप लगाउन हतारिएका छन् ।अधिकारीका अनुसार कोभिडविरुद्धको खोपको पूर्ण मात्रा लगाएका एक मानिसमा संक्रमण पुष्टि भएको हो । ती नागरिक हालै न्युजिल्यान्डबाट जहाजमा टोंगा आएका थिए । टोंगाका प्रधानमन्त्री पोहिभा तुएनिटोआले मुख्य द्वीप टोंगा टापुमा अर्को सातादेखि लकडाउन हुन सक्ने बताएका छन् । एक लाखको हाराहारीमा जनसंख्या रहेको टोंगा न्युजिल्यान्डबाट उत्तर पश्चिममा पर्छ । त्यहाँका एकतिहाइ नागरिकले खोपको पूर्ण मात्रा लिइसकेको जनाइएको छ । तर त्यहाँको राष्ट्रिय खोप कार्यक्रम संयोजकले खोप लगाउन हजारौं मानिसहरू केन्द्रहरूमा जम्मा भएको बताएका छन् ।बीबीसीका अनुसार न्युजिल्यान्डको क्राइस्टचर्चबाट आएको उडानमा रहेका २ सय १५ जनामध्येका एक यात्रुमा संक्रमण पुष्टि भएको हो । टोक्यो ओलिम्पिक्सयता न्युजिल्यान्डमा रोकिएको टोंगाको ओलिम्पिक्स टोली पनि उक्त उडानमा देश फर्केको थियो । न्युजिल्यान्डको स्वास्थ्य मन्त्रालयले आफ्नो देश छाड्ने बेलामा ती व्यक्तिमा कोभिड नदेखिएको जनाएको छ । तर टोंगाका अधिकारीहरूले नियमित परीक्षणका क्रममा संक्रमण पुष्टि भएको जनाएका हुन् । टोंगाका स्वास्थ्य मन्त्रालयका प्रमुख कार्यकारीका अनुसार संक्रमित व्यक्तिले अक्टोबरमा खोप लगाएका थिए । जसका कारण उनी गम्भीर बिरामी नहुने ठानिएको अधिकारीहरूले जनाएका छन् । कोभिड१९ का कारण विश्वभर २४ करोड ६१ लाख ७८ हजार ५ सयभन्दा बढीमा संक्रमण पुष्टि भइसकेको छ । तीमध्ये ४९ लाख ९२ हजार ४ सयभन्दा बढीको ज्यान गएको जोन्स हप्किन्स विश्वविद्यालयले जनाएको छ ।
'कोभिड जैविक हतियार होइन,वासिङ्टन (एजेन्सी) अमेरिकी गुप्तचर निकायहरूले कोभिड१९ को उत्पत्तिको पहिचान कहिल्यै नहुन पनि सक्ने बताएका छन् । तर यो भाइरस जैविक हतियार भने नभएको निष्कर्ष ती निकायको छ । अफिस अफ द यूएस डाइरेक्टर अफ नेसनल इन्टिलिजेन्स (ओडीएनआई) ले अद्यावधिक गरेको विवरणमा जनावरबाट मानिसमा फैलिएको र प्रयोगशालाबाट मानिसमा सरेको दुवै परिकल्पना वास्तविक हुन सक्ने उल्लेख गरिएको छ । तर यसबारे यकिन गर्न भने प्रमाण यथेष्ट नभएको उल्लेख गरिएको छ । चीनले भने ओडीएनआईको प्रतिवेदनको कडा आलोचना गरेको बीबीसीले उल्लेख गरेको छ । अमेरिकी राष्ट्रपति जो बाइडेन प्रशासनले गत अगस्टमा गरेको तीनमहिने समीक्षालाई अद्यावधिक गरेर उक्त विवरण सार्वजनिक गरिएको हो । चारवटा गुप्तचर निकायले कोभिड१९ को संक्रमण जनावर वा सम्बन्धित भाइरसबाट उत्पत्ति भएकामा कम विश्वस्त रहेको बताएका छन् भने एउटा निकायले प्रयोगशालामा दुर्घटना भएपछि मानिसमा संक्रमण फैलिएको हुन सक्ने बताएको छ । त्यस्तो दुर्घटना चीनको वुहान इन्स्टिच्युट अफ भाइरोलोजीमा गरिएको परीक्षणका क्रममा भएको हुन सक्ने उक्त निकायको अनुमान छ । प्रतिवेदनमा सन् २०१९ को अन्त्यतिर वुहानमा भएको कोभिड१९ को संक्रमणअघि चिनियाँ अधिकारीलाई पनि त्यसबारे थाहा नभएको उल्लेख छ । तर आवश्यक सूचना दिन र अन्तर्राष्ट्रिय अनुसन्धानका लागि भने चीनले असहयोग गरेको प्रतिवेदनमा उल्लेख छ । चिनियाँ अधिकारीहरूले कोभिड संक्रमण वुहानको समुद्री खाद्य बजारबाट फैलिएको बताउने गरेका छन् ।
'चीनसँग मिल्नुबाहेक ताइवानको भविष्य छैन,"रोम (एजेन्सी) चिनियाँ विदेशमन्त्री वाङ यीले चीनसँग पुनर्मिलन गर्नुबाहेक ताइवानसँग अन्य कुनै विकल्प नभएको बताएका छन् । जी२० सम्मेलनका लागि इटालीको रोम पुगेका वाङले ताइवान चीनको हिस्सा हुनुबाहेक यसको कुनै अन्तर्राष्ट्रिय कानुनी हैसियत पनि नभएको दाबी गरे । राष्ट्रसंघमा ताइवानको अर्थपूर्ण सहभागिता को लागि अमेरिकाले आह्वान गरेको प्रतिक्रिया स्वरूप उनले यस्तो टिप्पणी गरेका हुन् । चीन आफ्नो सिद्धान्तमा दृढ रहेको जनाउँदै वाङले अमेरिका र केही अन्य देशले त्यसलाई रोक्न नसक्ने बताए ।मन्त्री वाङले एक चीन नीतिको विपक्षमा रहेकाहरू २१ औं शताब्दीमा सफल हुने सम्भावना निकै कम रहेको बताउँदै त्यसका लागि कुनै पनि हिसाबले सक्रिय रहने देशले ठूलो मूल्य चुकाउनुपर्ने चेतावनी दिए । अमेरिकी विदेशमन्त्री एन्टोनी ब्लिन्केनले मंगलबार संयुक्त राष्ट्रसंघका सदस्य राष्ट्रहरूलाई संयुक्त राष्ट्र प्रणालीमा ताइवानको अर्थपूर्ण सहभागितालाई समर्थन गर्न आह्वान गरेपछि वाङले कडा प्रतिक्रिया दिएका हुन् ।सन् १९७१ मा चीनले आफ्नो ठाउँ लिएपछि ताइवानले संयुक्त राष्ट्रसंघ छोडेको थियो । त्यसयता ताइवानलाई महासभा र अन्य विश्व मञ्चहरूमा सहभागी हुनबाट रोक लगाइँदै आएको छ । विदेशमन्त्री ब्लिंकेनको मंगलबारको भनाइप्रति कडा टिप्पणी गर्दै चिनियाँ अधिकारीले पृथकतावादी शक्तिलाई बल पुग्ने गरी अन्तर्राष्ट्रिय रूपमा स्थान दिन खोजिएको भन्दै आपत्ति जनाएका थिए । यसले ताइवान क्षेत्रको शान्ति र स्थायित्वसमेत खलबलिने चीनको दाबी छ । ताइवानलाई राष्ट्रसंघमा आबद्ध हुने कुनै अधिकार नभएको चीनको भनाइ छ । ताइवान चीनकै अभिन्न अंग भएकाले राष्ट्रसंघमा आबद्ध हुने अधिकार ताइवानसँग छैन, चिनियाँ अधिकारीलाई उद्धृत गर्दै समाचार संस्था एपीले जनाएको छ । यसअघि अमेरिकाको वासिङ्टनस्थित चिनियाँ दूतावासले एक विज्ञप्ति जारी गर्दै अमेरिकी विदेशमन्त्री ब्लिंकेनको भनाइको कडा आलोचनासमेत गरिससकेको छ । दूतावासले विदेशमन्त्री ब्लिंकेनको भनाइ एक चीन नीतिविरुद्ध भएको पनि जनाइसकेको छ । अन्तर्राष्ट्रिय समुदायमा एक चीन नीति एउटा सहमतिको विषय बनेको उल्लेख गर्दै चीनको कूटनीतिको आधारभूत मान्यता नै त्यही सिद्धान्तमा आधारित रहेको विज्ञप्तिमा उल्लेख छ । अमेरिकासहित करिब १८० देशले चीनसग एक चीन नीतिकै आधारमा कूटनीतिक सम्बन्ध स्थापना गरेका हुन्, दूतावासको विज्ञप्तिमा उल्लेख छ । ५० वर्षअघि रिपब्लिक अफ चाइना (जुन ताइवानको आधिकारिक नाम थियो) राष्ट्रसंघीय महासभामा भएको मतदानबाट बाहिरिएको थियो । त्यसको स्थानमा जनगणतन्त्र चीन (पीआरसी) लाई राष्ट्रसंघमा प्रतिस्थापन गरिएको थियो । त्यसपछि ताइवानले राष्ट्रसंघमा फर्कन पटकपटक प्रयास गरेको भए पनि सफल हुनु सकेको छैन ।बेइजिङको प्रवेशसम्बन्धी संकल्प प्रस्ताव ले राष्ट्रसंघमा जनगणतन्त्र चीन मात्रै आधिकारिक प्रतिनिधि हो भन्ने कुरा स्पष्ट गरेको छ । यस्तो अवस्थामा अधिकांश सदस्य राष्ट्र एक चीन नीतिकै समर्थन गर्ने भएकालेले पनि ताइवानले असफल भएको हो । यसअघि, ताइवानकी राष्ट्रपति साइ इङवेनले आफूहरू कुनै पनि हालतमा चीनसँग नझुक्ने बताएकी थिइन् । राष्ट्रिय दिवसका अवसरमा अक्टोबर १० मा बोल्दै साइले ताइवान आफ्नो लोकतान्त्रिक जीवनशैलीको रक्षा गर्न कटिबद्ध रहेको बताएकी थिइन् । चिनियाँ राष्ट्रपति सी चिनफिङले ताइवानसँगको एकीकरण पूरा गर्ने बताएपछि त्यसको प्रतिक्रियामा राष्ट्रपति साइले बेइजिङको कडा आलोचना गर्दै आफ्नो देशको भविष्य नागरिकको हातमा रहेकाले अन्य देशले बोल्नुको कुनै अर्थ नरहेको बताएकी थिइन् । ताइवानले आफूलाई एक सार्वभौम मुलुकका बताउने गर्छ । तर चीनले भने ताइवान आफ्नो एक अलग प्रान्त भएको दाबी गर्छ । गतवर्ष भएको चुनावमा अत्यधिक मतले विजयी भएकी राष्ट्रपति साइले बेइजिङविरुद्ध आफू अडिग भएर उभिने वाचा गरेकी थिइन् । दुई साताअघि चीनले ताइवानको हवाई क्षेत्रभित्र लगातार लडाकु विमान उडाएपछि दुई देशबीच तनाव चर्किएको हो । उक्त कदम ताइवानको राष्ट्रिय सुरक्षा र उड्डयन सुरक्षामाथिको हमला भएको ताइवानको भनाइ छ । चीनले पछिल्लो एक सातामा ताइवानको आकाशमा १ सय ५० भन्दा बढी लडाकु जहाज उडाएको थियो । सन् १९४० को दशकमा गृहयुद्धका क्रममा विभाजित भएको ताइवान कुनै न कुनै रूपमा आफ्नो मुख्य भूमिका रुपमा फर्कोस भन्ने चीन चाहन्छ । आफ्नो छुट्टै संविधान रहेको ताइवानमा नेताहरू लोकतान्त्रिक प्रक्रियाबाट चुनिन्छन् । ताइवानमा करिब ३ लाख सेना छन् । जी२० मा जलवायु परिवर्तन र कोभिड मुख्य एजेन्डा इटालीको रोममा शनिबारदेखि सुरु जी२० सम्मलेनमा राष्ट्र तथा सरकार प्रमुखहरूले जलवायु परिवर्तन र कोभिड१९ लाई प्रमुख एजेन्डाका रूपमा अघि सारेका छन् । १९ वटा देश र युरोपेली संघ आबद्ध जी२० सम्मेलन कोभिड महामारीपछि पहिलोपटक भौतिक उपस्थितिमा सुरु भएको हो । विश्वको कार्बन उत्सर्जनमा जी२० मा आबद्ध राष्ट्रहरूको हिस्सा ८० प्रतिशत रहेको छ । सम्मेलनमा चीन र रुसका राष्ट्रपति सी चिनफिङ र भ्लादिमिर पुटिन भने सम्मेलनमा उपस्थित भएका छैनन् । बेलायती प्रधानमन्त्री बोरिस जोन्सनले सम्मेलनअघि कुरा गर्दै जलवायु परिवर्तन मानवताविरुद्ध सबैभन्दा ठूलो चुनौतीका रूपमा रहेको बताएका बीबीसीले जनाएको छ । जी२० वा राष्ट्रसंघीय जलवायु सम्मेलन (कोप२६) ले जलवायु परिवर्तनका असरहरू कम गर्न नसक्ने भन्दै जोन्सनले त्यसका लागि सही उपायहरू अवलम्बन गरिनुपर्ने बताएका छन् । कोप२६ सम्मेलन सोमबारदेखि स्कटल्यान्डको ग्लास्गो सहरमा सुरु हुँदै छ । सम्मेलनका दौरान जलवायु परिवर्तन र कोभिड१९ सँगै विश्वव्यापी कर्पोरेट कर तथा इरानको परमाणु सम्झौताबारे पनि छलफल हुने जनाइएको छ । सम्झौताका विषयमा अमेरिकी राष्ट्रपति जो बाइडेनले प्रधानमन्त्री जोन्सन, फ्रान्सका राष्ट्रपति इम्यानुयल म्यांक्रो, जर्मन चान्सलर एन्जेला मर्केललगायतसँग कुराकानी गर्ने जनाइएको छ ।"
रिहा भए आर्यन खान,"मुम्बई (एजेन्सी) बलिउड अभिनेता शाहरूख खानका छोरा आर्यन खान चार सातापछि रिहा भएका छन् । उनी मुम्बईको आर्थर रोड जेलबाट शनिबार बिहान धरौटीमा रिहा भएका हुन् । मुम्बईस्थित उच्च अदालतले खानलाई धरौटीमा रिहा गर्न बिहीबार आदेश दिएको थियो । तर धरौटीमा रिहा गर्नका लागि आवश्यक पर्ने कागजात अपुग भएपछि उनी थप दुई दिन जेलमा बसेका हुन् । शनिबार बिहान करिब ११ बजे सुरक्षाकर्मीहरूले घेरिएको अवस्थामा जेलबाट बाहिर निस्केका थिए । त्यसलगत्तै उनी सेतो रंगको रेन्ज रोभर गाडीमा चढेका भारतीय सञ्चारमाध्यमहरूले जनाएका छन् । उनी रिहा हुने समाचार सार्वजनिक भएसँगै खानको घरअगाडि समर्थकहरूको भीड लागेको थियो । उनीहरूले आर्यन, घरमा स्वागत छ भन्दै हुटिङ गरेका थिए । लागूऔषध नियन्त्रण ब्युरो (एनसीबी) ले अक्टोबर २ मा आर्यनलाई लागूऔषध सेवन गरेको आरोपमा पक्राउ गरेको थियो । उक्त प्रकरणमा एनसीबीले आर्यनसहित २० जनालाई पक्राउ गरेको थियो । आर्यनसँग लागूऔषध नभेटिए पनि उनको ह्वाट्सएप च्याटअनुसार लागूऔषध तस्करीमा संलग्न भएको हुन सक्ने एनसीबीको आरोप छ । आर्यनको पक्षमा अदालतमा नरेन्द्र मोदी सरकारको महान्यायाधिवक्ता रहेका मुकुल रोहतगीले बहस गरेका थिए । त्यस्तै अभिनेत्री जुही चावलाले आर्यनको बेल बोन्ड मा हस्ताक्षर गरेकी थिइन् । चावला र शाहरूखबीच राम्रो सम्बन्ध रहेको छ । शाहरूखको सुरुवाती चलचित्रमा उनले सहकलाकारका रूपमा अभिनय गरेकी थिइन् । अदालतले विभिन्न १४ सर्त पालना गर्ने गरी आर्यनलाई धरौटीमा रिहा गरेको हो । त्यस्ता सर्तमा उनी मुम्बईबाहिर जान नपाउने, प्रत्येक शुक्रबार अदालतमा उपस्थित हुनुपर्ने, अन्य आरोपीसँग सम्पर्कमा रहन नपाउने, सञ्चारमाध्यमसँग कुराकानी गर्न नपाउनेलगायत छन् । ती सर्त उल्लंघन भए जमानत रद्द हुने पनि अदालतले बताएको छ ।"
बन्ला त अग्रणी खेलकुद मन्त्रालय ?,"(काठमाडौं)  केही दिनअघि एउटा अनौपचारिक भेटघाट र कुराकानीमा युवा तथा खेलकुदमन्त्री महेश्वरजंग गहतराजले भने, यो मन्त्रालय त यस्तो रहेछ कि यहाँ आउन नेता पनि इच्छा नगर्ने, कर्मचारीले पनि नरुचाउने । यति सुनेपछि उनी स्वयं पनि अनिच्छाकै बीच यो मन्त्रालयको नेतृत्व गर्न आएको बुझ्न धेरै सोच्नुपरेन ।पहिलोपल्ट संघीय सरकारको मन्त्री पद पाएका बाँके क्षेत्र १ का प्रत्यक्ष निर्वाचित माओवादी सांसद गहतराज अहिले खेलकुद बुझ्न तल्लीन छन् । खेलसँग सम्बन्धित अधिकांश कार्यक्रममा उनी धेरै सुन्छन्, कम बोल्छन् । असोज २२ गते शेरबहादुर देउवा नेतृत्वको सरकारमा माओवादी कोटाबाट गहतराज खेलकुदमन्त्री नियुक्त भएलगत्तै दसैं सुरु भयो । दसैं सकिएपछि सार्वजनिक कार्यक्रम र भेटघाट सुरु गरेका उनले हरेकपल्ट खेलकुद मन्त्रालयलाई देशको अग्रणी मन्त्रालयको रूपमा स्थापित गर्ने संकल्प पेस गर्ने गरेका छन् ।सरकार परिवर्तन भएन र निर्वाचनसम्म कायम रह्यो भने उनको कार्यकाल पुग नपुग १५ महिनाको हुनेछ । यति थोरै समयमा देशको अग्रणी मन्त्रालय बनाउने लक्ष्य बोकेका मन्त्री स्वयंलाई खेलबारे भने कम जानकारी छ । खेलकुदको प्राविधिक विषय र राजनीति बुझिसक्न मन्त्रीलाई लाग्ने समयले खेलक्षेत्रको विकास निर्धारण गर्नेछ ।देउवा प्रधानमन्त्री भएर आएलगत्तै पूर्ववर्ती केपी ओली सरकारले गरेका नियुक्ति खारेज गर्न थालिएको थियो । नयाँ मन्त्रीको आगमनसँगै युवा तथा खेलकुद मन्त्रालयका महत्त्वपूर्ण निकायका कार्यकारीलाई बर्खास्त गरिएको छ । असोज २९ को मन्त्रिपरिषद् बैठकले राखेप सदस्यसचिव रमेशकुमार सिलवाललाई बर्खास्त गरेको थियो । यद्यपि गहतराज मन्त्री बन्नुअगाडि नै असोज ११ गते उनलाई सफाइको मौका दिइएको थियो ।नेपाली खेलकुद अहिले भद्रगोलको स्थितिमा छ । सर्वोच्च निययमा कार्यकारी छैनन्, कोरोना महामारीका कारण प्रशिक्षण र प्रतियोगिताहरू पूर्ववत् रूपमा सञ्चालन नभएको दुई वर्ष पुग्न लाग्यो । नयाँ ऐन जारी भएको डेढ वर्ष हुनलाग्दा यसको कार्यान्वयनमा ठोस कामहरू भइरहेका छैनन् । ओलीको सरकार ढलेपछि झन्डै तीन महिनासम्म विभागीय मन्त्री नियुक्त नहुँदा रोकिएका प्रशासनिक कामहरू त्यत्तिकै छन् । राजनीतिमा धेरै चर्चामा आउने र कमै मात्रामा कार्यान्वयन हुने एउटा भनाइ छ योग्य व्यक्तिलाई उपयुक्त पद (राइट पर्सन इन राइट प्लेस) नेपालको खेलकुदमा पनि जानकारहरू यस्तै नेतृत्वको माग गर्छन् । तर, मन्त्री होस्, सचिव या राखेप सदस्यसचिव नै किन नहोस् । राजनीतिक नियुक्तिमा विषय विज्ञताभन्दा पार्टीको योगदानलाई जोड दिने गरिन्छ । त्यसैले हरेकपल्ट मन्त्री र सदस्यसचिव नियुक्त भएर आउँदा कम्तीमा १ वर्षको समय त उनीहरूलाई खेल बुझ्नै लाग्छ । जब बुझ्न थाल्छन्, पदमुक्त भइहाल्छन् ।ओली सरकारमा जगतबहादुर विश्वकर्माले करिब साढे ३ वर्ष खेलकुदको बागडोर सम्हाले । सम्भवतः बहुदल आएपछि नै लगातार त्यति धेरै समयमा खेलकुदमन्त्री बन्न पाउने भाग्यमानी थिए उनी । खेलकुद बुझ्न उनलाई पनि दुई वर्ष लाग्यो । त्यसपछिको एक वर्ष उनले ऐन जारी गर्ने, स्थानीय तह खेल पूर्वाधार कार्यक्रमदेखि भूकम्पपछिको पुनर्निमाणलगायत महत्त्वपूर्ण काम गरे । आफ्नै भूमिमा १३ औं दक्षिण एसियाली खेलकुदको सफल आयोजना गर्न पनि उनको सक्रियता निर्णायक थियो । आफैंले बनाएको ऐन कार्यान्वयन गर्ने समयमा उनी पदमुक्त भए । मन्त्रालयमा अहिले सचिवको पद पनि खाली छ । केदार न्यौपानेले असोज १२ मा अनिवार्य अवकाश पाएपछि रिक्त स्थानमा सरकारले अहिलेसम्म पदपूर्ति गरेको छैन । राखेपको नयाँ सदस्यसचिव नियुक्ति प्रक्रिया त्यही कारणले रोकिएको छ । मन्त्री गहतराजले मन्त्रालयमा सचिवको आगमनपछि मात्रै सदस्यसचिव नियुक्ति प्रक्रिया सुरु गर्ने बताएका छन् । उनले नयाँ ऐनअनुसार नियुक्त भएका राखेप सदस्यहरूलाई पनि राजीनामा गरेर मार्गप्रशस्त गर्न आग्रह गरेका छन् । शुक्रबारसम्म कसैको राजीनामा भने आएको छैन ।नयाँ ऐनमा राखेपका सदस्यसचिवलाई हटाउन सक्ने व्यवस्था भएको हुनाले रमेशकुमार सिलवाल अदालत जाने सम्भावना नरहेको राखेपका पूर्वसदस्यसचिव युवराज लामाको दाबी छ । नेकपा माओवादीको कोटाबाट २०६८ जेठमा राखेप सदस्यसचिव बनेका लामालाई २०७० सालमा तत्कालीन खेलकुदमन्त्री पुरुषोत्तम पौडेलले मन्त्रीस्तरीय निर्णयमार्फत पदमुक्त गर्दा सर्वोच्चले लामालाई अन्तरिम आदेशमार्फत पदमा फिर्ता ल्याएको थियो । मैले सुरुदेखि नै यो खेलकुद ऐनको विरोध गर्नुको कारण नै यही हो । पुरानो ऐनमा सदस्यसचिवलाई हटाउन सक्ने व्यवस्था थिएन । नयाँ ऐनमा त्यो राखिएको छ, लामाले कान्तिपुरसँग भने, व्यक्तिसँग मेरो सरोकार होइन । कानुन बनाउँदा ध्यान दिनुपर्ने थियो । जतिबेला पनि हटाउनसक्ने व्यवस्थाले अस्थिर राजनीति रहेको हाम्रो देशमा खेलकुद पनि अस्थिर हुन जान्छ । यसले विकासमा बाधा हुन्छ ।राष्ट्रिय खेलकुद विकास ऐन०७७ को धारा १७ उपधारा ९ मा जुनसुकै समयमा सदस्यसचिवलाई पदबाट हटाउन सकिने व्यवस्था उल्लेख छ । पूर्वसदस्यसचिव लामाले आफ्नै पार्टीका मन्त्री गहतराजलाई ठूलो र दीर्घकालीन लक्ष्य योजनामा भन्दा ससाना आवश्यकता र जिम्मेवारीको काम गर्दा फाइदा हुने सुझाव दिएका छन् । डेढ वर्षको समयावधिमा हामीले गर्नसक्ने काम पूरा गर्ने हो, दीर्घकालीन कामको योजना बनाउने हो, लामाले थपे, संघ, प्रदेश र स्थानीय तहमा गरी झन्डै ६ अर्बको कुल बजेट हुन्छ । केन्द्रमा रहेर समन्वयकारी भूमिका खेल्दै त्यही बजेट कार्यान्वयनको नेतृत्व गर्दा पनि खेलकुदमा ठूलो योगदान हुनेछ ।राष्ट्रिय टिम तयारीदेखि खेलाडीको भत्ता र अन्य सुविधा, पूर्वाधार निर्माणमा प्रदेश र स्थानीय तहसँग समन्वय, विद्यालय खेलकुद, ग्रासरुट खेलकुद एकेडेमी र ऐन कार्यान्वयनलाई मुख्य अर्जुनदृष्टि बनाउन लामाले सुझाव दिएका छन् ।खेलकुद ऐन जारी भएको १७ महिना पुग्न लागेको अवस्थामा अहिलेसम्म यसको कार्यान्वयनमा ठोस सुरुआत भएको छैन । निवर्तमान सदस्यसचिव सिलवालले ऐनकै व्यवस्थाअुसार नियुक्ति लिए पनि कार्यान्वयनमा चासो नदेखाएको आरोप लागेको थियो । नयाँ ऐन जारी भएपछि राखेपको बोर्ड बैठक बस्न सकेको छैन । नियमावली पारित हुन नसक्दा खेल संघहरू तदर्थवादको अवस्थामा पुगेका छन् ।मन्त्रीले आफूअनुकूल सदस्यसचिव र सदस्यको नियुक्ति गरी राखेपको बोर्ड बनाउन चाहेका छन् । यसो गर्दा उनले विषयविज्ञ र खेलकुदमा लामो समयका योगदानकर्तालाई स्थान दिनुपर्छ । स्वाभाविक रूपमा यसो भएमा उनले निर्धक्क काम गर्न पाउनेछन् । तर छोटो समयका लागि नेतृत्व पाएको कुरा उनले भुल्न हुँदैन । फास्ट ट्र्याकबाट काम नगर्ने हो भने उनको अग्रणी मन्त्रालयका रूपमा स्थापना गराउने महान् लक्ष्य एक कदम पनि अघि बढ्न सक्दैन ।गठबन्धन सरकारको मन्त्रीले आफ्नै पार्टीबाट वा आफूअनुकूल सदस्यसचिव पाउँछन् भन्ने पनि निश्चित छैन । सामान्यतः मन्त्रालयको महत्त्वपूर्ण विभागको नेतृत्व सोही पार्टीबाट हुनुपर्छ भन्ने मान्यता हो । तर गठबन्धन सरकार भएकाले अर्को पार्टीबाट पनि आउन सक्नुहुन्छ, नयाँ मन्त्रीलाई सल्लाह र सुझाव दिन बाराबाट काठमाडौं आएका करातेका पूर्वखेलाडी रहेका लामाले भने ।"
दक्षिण अफ्रिका विजयी,शारजहाँ (एएफपी) वानिन्डु हसरंगाले ह्याट्रिक गरे पनि डेविड मिलर र कागिसो राबाडाको उत्कृष्ट प्रदर्शनको सहयोगमा दक्षिण अफ्रिकाले ट्वान्टी२० विश्वकपमा शनिबार सनसनीपूर्ण खेलमा श्रीलंकालाई ४ विकेटले पराजित गरेको छ ।दक्षिण अफ्रिकालाई अन्तिम ओभरमा जितनिम्ति १५ रन आवश्यक थियो । मिलरले दुई छक्का प्रहार गरे भने राबाडाले निर्णायक चौका बनाउँदै दक्षिण अफ्रिकालाई शारजहाँमा एक बल बाँकी छँदै १ सय ४३ रनको लक्ष्यमा पुर्याएका थिए ।मिलरले १३ बलमा २३ रन जोडे भने राबाडाले सात बलमै १३ रन बटुल्दै जित दिलाउनुअघि हसरंगाले प्रतियोगिताको तेस्रो ह्याट्रिक गरेका थिए । हसरंगाको ३२० को प्रदर्शन श्रीलंकाले बनाएको १४२ रनको स्कोर जोगाउन पर्याप्त भएन । उनले आफ्नो तेस्रो ओभरको अन्तिम बल र चौथो ओभरको सुरुका दुई बलमा विकेट लिँदै ह्याट्रिक गरेपछि दक्षिण अफ्रिका ११२६ को खराब स्थितिमा पुगेको थियो । उनले कप्तान टेम्बा बाभुमालाई ४६ रनमा आउट गरे । देब्रेहाते जोडी मिलर र राबाडाले ३४ रनको साझेदारी गरेपछि दक्षिण अफ्रिकाले सुपर १२ मा लगातार दोस्रो जित पाएको हो । श्रीलंकाका तीव्र गतिका बलर डुसमान्थ चामिराले दोस्रो ओभरमा दक्षिण अफ्रिकी प्रारम्भिक ब्याटरद्वयलाई पेभेलियन फर्काइदिए । उनले क्विन्टन डी ककलाई १२ रनमा बोल्ड गरे । बाभुमाले लय समात्दै महत्त्वपूर्ण प्रदर्शन गरेर चौथो विकेटका लागि आइडेन मारक्रमसँग ४७ रनको साझेदारी गर्दै टिमलाई चुनौती पार गर्ने अवस्थामा पुर्याएका थिए ।मारक्रम १५ औं ओभरको अन्तिम बलमा हसरंगाको बलमा अफ ड्राइभ गर्ने प्रयासमा १९ रनमा आउट भए । हसरंगा १८ औं बलमा अझै बलियो रूपमा फर्किए । यस ओभरको सुरुमै बाभुमा र ड्वाइने प्रिटोरियसलाई पिचबाट हटाए । त्यसपछि मिलर र राबाडाले श्रींलंकाको सम्भावना समाप्त पारिदिएका थिए । श्रीलंकाले सुपर १२ का तीन खेलमा दोस्रो हार बेहोरेको हो ।यसअघि ट्वान्टी२० विश्वकपमा आयरल्यान्डका तीव्र गतिका बलर कर्टिस क्याम्पर र अस्ट्रेलियाका ब्रेट लीले ह्याट्रिक गरेका थिए । ब्रेट लीले सन् २००७ मा बंगलादेशविरुद्ध प्रतियोगिताकै पहिलो ह्याट्रिक गरेका थिए भने कर्टिसले नेदरल्यान्ड्सविरुद्ध समूह चरणमा ४ बलमा ४ विकेट लिएका थिए ।टिममा फर्किएका क्विन्टन डी ककले पिचमा घुँडा टेकेसँगै खेल सुरु भएको थियो । उनले रंगभेदी दुर्व्यवहारको विरोधलाई समर्थन गर्दै घुँडा टेकेका थिए । श्रीलंकाको इनिङ्समा पाथुम निसान्काले ७२ रनको योगदान गर पनि दक्षिण अफ्रिकाले आफ्नो प्रतिस्पर्धीलाई १ सय ४२ रनमा अलआउट गरेको थियो । ट्वान्टी २० वरीयतामा विश्वकै नम्बर एक लेग स्पिनर ताबराज साम्सीले ४ ओभरको बलिङ स्पेलमा ३१७ को उत्कृष्ट प्रदर्शन गरे । दक्षिण अफ्रिकाले टस जित्दै फिल्डिङ रोजेपछि प्रिटोरियसले पनि तीन विकेट लिएका थिए ।श्रीलंका १४ औं ओभरमा ९१५ को खराब अवस्थामा पुगेको थियो । निसान्काले छोटो संस्करणको क्रिकेटमा दोस्रो अर्धशतक बनाएका हुन् । उनले ६ चौका र ३ छक्का प्रहार गर्दै ट्वान्टी२० मा बनाएको ६१ रनको व्यक्तिगत उत्कृष्ट प्रदर्शनमा सुधार गरेर श्रीलंकालाई संघर्ष गर्नसक्ने स्कोरसम्म डोर्याए । शुक्रबार राति अफगानिस्तानलाई ५ विकेटले हराएपछि पाकिस्तानले लगातार तेस्रो सफलता हात पारेको थियो । समूह दुई मा पाकिस्तानले सेमिफाइनल यात्रा लगभग सुनिश्चित गरेको थियो ।
हाइअल्टिच्युडमा रिङ रेस्लिङ भिडन्त,दोलखा (कास) पहिलो संस्करणको राष्ट्रिय हाइअल्टिच्युड रिङ रेस्लिङ प्रतियोगिताको हेभिवेट च्याम्पियन सिन्धुपाल्चोकका रमेश लामा (चट्टान) भएका छन् । समुद्री सतहभन्दा २३ सय मिटर उचाइमा रहेको दोलखाका भ्यु टावर मैदानमा भएको रेस्लिङमा नुवाकोटे टाइगरलाई हराएर उनले हेभिवेट बेल्ट जितेका हुन् । शनिबार उनले १ लाख ५० हजार रुपैयाँ पुरस्कार पाए । नेपाल रिङ रेस्लिङ संघको आयोजनामा भएको प्रतियोगितामा १३ रेस्लरले ६ विधामा प्रतिस्पर्धा गरेका थिए । स्पर्धाका लागि खुला चौरमा रिङ बनाइएको थियो । रिङ बेटलको उपाधि साइनले जिते । यो विधामा उनले १२ रेस्लरलाई पछि पारे । लाइटवेटको उपाधि काठमाडौंका सिसम मणि (सिजे वान) ले जितेका छन् । उनले सबैभन्दा कान्छा योङ सेडीलाई हराए । सबै विधाका विजेताले नगद पुरस्कार पाए । हिमाली जिल्लामा पहिलो पटक भएको रेस्लिङ हेर्न करिब ४ हजार दर्शक भ्यु टावर पुगेका थिए । संघकी महासचिव सुवर्णा श्रेष्ठले कोभिड१९ का कारण अन्तर्राष्ट्रिय प्रतियोगिता गर्न सम्भव नभएपछि हाइअल्टिच्युटमा राष्ट्रिय खेलाडीको सहभागिता प्रतियोगिता गरिएको बताइन् । दोस्रो संस्करणमा विदेशी रेस्लरसहित अन्तर्राष्ट्रियस्तरको प्रतियोगिता गरिने उनको दाबी छ ।
बैजनाथ र राप्तीसोनारी सफल,"नेपालगन्ज (कास) बाँकेमा पहिलोपटक भइरहेको पालिकास्तरीय महिला भलिबल प्रतियोगितामा शनिबारको खेलपछि कोहलपुर नगरपालिका, नेपालगन्ज उपमहानगर, बैजनाथ र राप्तीसोनारी गाउँपालिका सेमिफाइनलमा पुगेका छन् । बैजनाथ गाउँपालिकाले जानकी गाउँपालिकाविरुद्ध २५७, २५१२ को सोझो सेटमा हरायो । कोहलपुरले डुडुवालाई २५९, २५१२ ले हरायो । राप्तीसोनारी र खजुराबीचको खेलमा २५१६, २५१० ले राप्तीसोनारी विजयी भयो । बैजनाथविरुद्ध नेपालगन्जले २५१९, २५१८ को नतिजा निकाल्यो । कोहलपुरले अर्को खेलमा खजुरालाई २५११, २५६ ले हराएको थियो । नरैनापुरले जानकीविरुद्ध २५२३, २३२५, २५१२ को कठिन जित प्राप्त गरेको छ । राप्तीसोनारीले डुडुवामाथि २५८, २५१३ को जित निकाल्यो । दिनको अन्तिम खेलमा नेपालगन्जले नरैनापुरलाई २५१२, २५११ को सोझो सेटमा पराजित गर्यो । जिल्ला खेलकुद विकास समिति बाँकेले खजुरा२ स्थित शुक्र स्टेडियममा यो प्रतियोगिता आयोजना गरेको हो । जिल्लामा महिला भलिबल खेलाडी उत्पादन गर्ने उद्देश्यले प्रतियोगिता गरिएको आयोजकले जनाएको ।"
हिमालयन शेर्पा सेमिफाइनलमा,विराटनगर (कास) हिमालयन शेर्पा फुटबल क्लब मोरङमा जारी चौथो बेलबारी गोल्डकप फुटबल प्रतियोगिताको सेमिफाइनल पुगेको छ । शेर्पाले शनिबार गाईघाट फुटबल क्लब उदयपुरलाई ३० ले हरायो । शेर्पाबाट १९ औं मिनेटमा जीवन गुरुङको पासमा मनीष थापाले गोलको खाता खोलेका थिए । ५५ औं मिनेटमा विश्वास श्रेष्ठको पासमा सेवी गुरुङ र ७१ औं मिनेटमा विश्वास श्रेष्ठले फ्रिकिकमा गोल थप्दै हिमालयन शेर्पालाई फराकिलो जित दिलाए । हिमालयनका विसन गुरुङ म्यान अफ द म्याच भए । उनले ५ हजार पाए । आइतबार रारा फुटबल क्लब राजारानी धनकुटा र आयोजक डाँगीहाट फुटबल क्लबबीच प्रतिस्पर्धा हुनेछ ।
गोदावरी मेयर कप सुरु,ललितपुर (कास) ठेचोस्थित टु स्टार क्लब र गोदावरी नगरपालिका१२ द्वारा संयुक्त रूपमा आयोजित गोदावरी नगरपालिका अन्तर वडाव्यापी मेयर कप शनिबार सुरु भएको छ । क्लबको २७ औं वार्षिकोत्सवको उपलक्ष्यमा आयोजित प्रतियोगिताको पहिलो खेलमा गोदावरी नगरपालिका९ (क) छम्पीले ठेचोलाई १० ले हरायो । प्रतियोगितामा २० टिम सहभागी छन् । कात्तिक २७ सम्म चल्ने प्रतियोगिता विजेताले एक लाख र उपविजेताले ५० हजार रुपैयाँसहित ट्रफी प्राप्त गर्नेछन् । क्लबका अध्यक्ष रवीन्द्र महर्जनले युवालाई कुलतमा फस्न नदिन खेलकुद महत्वपूर्ण माध्यम भएको बताए । गोदावरी नगरपालिका१२ वडाध्यक्ष जगतबहादुर महर्जनले स्वस्थ्य जीवनका लागि खेल अत्यावश्यक भएको बताए । मेयर कपलाई गोदावरी नगरले ४ लाख सहयोग गरेको छ ।
"अपराजित आर्सनल, जुनियरको गोल",जुनियरको दुई गोलसानदार सिजन सुरुआत गरेका रियल म्याड्रिडका भिनिसियस जुनियरले आफ्नो उच्च लय शनिबार पनि कायमै राखे । ला लिगामा इल्चेमाथिको २१ को जितमा उनले २ गोल गरे । फलस्वरुप म्याड्रिडले आराममा रहेका करिम बेन्जेमाको अभाव महसुस गर्नुपरेन ।जुनियरले पहिलो हाफमै रियललाई अग्रता दिलाएका थिए । २२ औं मिनेटमा गोल गर्दा उनले मारियानो डियाजको पास उपयोग गरे । ६३ औं मिनेटमा घरेलु टोली इल्चेका राउल गुटी दोस्रो पहेँलो कार्ड पाउँदै बाहिरिएको १० मिनेटपछि उनले अर्को गोल थपेका हुन् । खेलको अन्त्यतिर म्याड्रिड आफ्नै कारणले अप्ठेरोमा परेको थियो । कासेमिरोको कमजोरीको फाइदा उठाउँदै पेरे मिल्लाले एक गोल फर्काए । तर इल्चे खेलमा फर्कन सकेन । टोलीलाई कम्तीमा १ अंक लिने अवसर थियो तर सम्भव भएन ।जितपछि म्याड्रिडको ११ खेलबाट २४ अंक भएको छ । समान खेलबाट रियल सोसिडाडको पनि २४ अंक नै छ ।

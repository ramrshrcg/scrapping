शीर्षक,विवरण
चुनाव प्रणाली कम खर्चिलो बनाउन जोड,"संसद् विघटनदेखि नेकपा भंगसम्म र एमाले विभाजनदेखि दसबुँदे सहमति कार्यान्वयनसम्म अध्यक्ष ओलीमाथि प्रश्नैप्रश्न र आरोप छन्, अध्यक्षले ती आरोपको जवाफ दिने र पार्टीलाई सामूहिकतामा लैजान कुनै कोसिस गर्नॅभएको छैन, बरु आफ्नो महिमामण्डनमा रमाइरहनुभएको छ, यो विल्कुलै एमालेको हितमा छैन, स्थायी कमिटीका एक नेताले भने । उनका अनुसार ओलीलाई राष्ट्रियता र समृद्धिको नायक का रूपमा प्रस्तुत गरेकामा ओलीनिकट नेताहरूलाई समेत चित्त बुझेको छैन । विधान महाधिवेशनमा कम्युनिस्ट पार्टीका आधारभूत मूल्यमान्यता भत्काइएको भन्दै उपमहासचिव घनश्याम भुसालले सामाजिक सन्जालमार्फत सांकेतिक टिप्पणी गरेका छन् । नेकपा एमालेको जीवनशक्ति सामूहिकता र संगठनात्मक प्रणाली थियो, त्यसलाई बचाउन सकिएन भने अरू कुनै चिजले हामीलाई बचाउन सक्दैन, यति कुरा बुझ्न सक्यौं भने हामीलाई कसैले हराउन सक्दैन, उनले लेखेका छन् । देशभरका ६ हजारभन्दा धेरै नेताकार्यकर्ता भेला पारेर पार्टीलाई सामूहिकतामा लैजाने र एकताको सन्देश दिने ओलीलाई अभूतपूर्व अवसर थियो । तर, महाधिवेशनको तयारी र स्थलमा देखिएका गतिविधिले एमालेमा एकल नेतृत्वको विकास गर्न खोजिएको छ । महाधिवेशन उद्घाटनमा जेजस्ता तामझाम देखिए, यी स्वाभाविक छैनन्, राजनीतिक करियरबाट आएका मान्छेलाई धेरै नराम्रो लागेको छ, स्थायी कमिटीका अर्का एक नेताको टिप्पणी छ, ओलीको चाकडी गरेर पदमा पुग्ने र आई लभ यू केपी बा भन्नेबाहेक अरू राजनीतिक मान्छेलाई धेरै खिन्नता छ । ओलीको कार्यशैलीमाथि अनुशासन आयोगले पनि प्रश्न उठाएको छ । अनुशासन आयोगको प्रतिवेदनमा नेतृत्वमा स्वेच्छाचारी प्रवृत्ति देखिएको उल्लेख छ । अनुशासन आयोगका अध्यक्ष अमृतकुमार बोहोराले विधान महाधिवेशनको दोस्रो दिन शनिबार प्रतिवेदन प्रस्तुत गरेका थिए । जसमा ओलीको नाम नलिई तर लक्षित गरेर भनिएको छ, नेतृत्वमा देखिएको स्वेच्छाचारिताले पार्टीमा समस्या देखिएको हो । पार्टीमा अन्तरविरोध हुनु स्वाभाविक हो, त्यसलाई हल गर्नेतर्फ नेतृत्वले ध्यान दिएन । पार्टीमा देखिएका अन्तरविरोध र समस्या नेतृत्वले हल गर्न खोज्नुपर्छ । आलोचना सुन्नुपर्छ । आलोचना सुन्ने क्षमता विकास गर्नुपर्छ । गल्ती कहाँ भएको छ भन्ने समीक्षा गर्नुपर्छ ।संविधान जारी र नाकाबन्दीविरुद्धको लडाइँमा ओलीको भूमिका निर्णायक रहेको उनको प्रतिवेदनमा छ । मूलतः हाम्रो पार्टीको अग्रसरता, नेतृत्व र निर्णायक भूमिकाका बलमा २०७२ भदौ ३० मा संविधानसभाबाट नेपालको संविधान निर्माण भयो र असोज ३ गते जारी भयो, ओलीको दाबी छ, बरु भोकै पर्ने तर बाह्य दबाबसामु घुँडा नटेक्ने स्वाभिमान प्रदर्शन गरे । सरकारको नेतृत्वमा राष्ट्रिय एकताको अनुपम दृष्टान्त प्रस्तुत गरे ।महाधिवेशन स्थलमा कार्ल मार्क्स, लेनिन, पुष्पलाल श्रेष्ठ, मदन भण्डारी र ओलीको डमी छ । ओलीको डमीसँग तस्बिर खिच्न प्रतिनिधि व्यस्त देखिए । पानीको बोतलमा पनि ओलीको तस्बिर टाँसिएको छ । उद्घाटनको दिन शुक्रबार ओलीलाई राष्ट्रिय युवा संघका सयौं कार्यकर्ताले सातदोबाटोमै स्वागत गर्दै एस्कर्टिङ गरेर गोदावरी पुर्याएका थिए । महाधिवेशन स्थलमा मूल व्यवस्थापन समितिका संयोजक रामबहादुर थापाले स्वागत गरेर ओलीलाई मञ्चसम्म पुर्याएका थिए । पोलपोलमा ओलीका तस्बिर झुन्ड्याइएको थियो । कैयौं ठाउँमा होर्डिङ बोर्ड छन् । हाइटेक प्रविधिसहित चलाइएको महाधिवेशनमा तत्कालीन प्रधानमन्त्रीको हैसियतमा ओलीको व्यक्तित्व र उनले गरेका कामबारे वृत्तचित्र देखाइएको थियो । यी सबै अवस्थाबारे ओलीकै जिल्लाबाट आएका एक प्रतिनिधिले नाम उल्लेख नगर्ने सर्तमा टिप्पणी गरे, हामी नेकपा एमाले बनाउन आएका हौं, पार्टी त नेकपा ओली होलाजस्तो भयो । ओलीले आफ्नो प्रतिवेदनमा आन्तरिक लोकतन्त्रमा जोड दिएका छन् । आन्तरिक लोकतन्त्र उन्नत भएको पार्टीका रूपमा स्थापित गर्नुपर्छ, नीति, विधि र नेतृत्व निर्माणमा पार्टी सदस्यको निर्णायक भूमिका र सार्वभौमसत्तालाई प्रत्याभूत गरिनुपर्छ, पार्टीमा नीति र नेतृत्वको परीक्षण एवं आवधिक अनुमोदनको व्यवस्था गर्नुपर्छ, ओलीको प्रतिवेदनमा छ ।यसबाहेक केन्द्रीय पदाधिकारीमध्ये एक वरिष्ठ उपाध्यक्षसहित उपाध्यक्षको संख्या बढाउनुपर्ने, उपमहाचिव पद राखिनुपर्ने, सचिवको संख्या बढाउनुपर्ने, एमसीसीबारे पार्टीको धारणा प्रस्ट आउनुपर्ने, सबै कमिटीका पदाधिकारीमा महिला, दलितको सहभागितालाई अनिवार्य गरिनुपर्ने साझा सुझाव पाँच वटै समूहबाट आएका छन् । जबजलाई सुदृढ र समृद्ध बनाउन समयानुकूल यसको व्याख्या गरिनुपर्ने, जनप्रतिनिधि पार्टीको मूल्यमान्यताबाट विचलित भएको कुरा पनि सबै समूहमा उठेको नेताहरूले बताएका छन् । राजनीतिक नियुक्त गर्दा पार्टीले सिफारिस गर्ने विधि अपनाउन र चुनाव हारेकालाई उही कार्यकालमा समानुपातिक वा मनोनीतबाट लैजान नहुने सुझाव पनि प्रतिनिधिहरूले दिएका छन् । सुदूरपश्चिमले झन्डै दुई तिहाइको सरकार रहेको पार्टी प्रतिपक्षमा पुग्नुको कारणमा जिम्मेवार व्यक्तिहरूबारे वस्तुगत समीक्षा गर्नुपर्ने सुझाव दिएको छ । यो प्रदेशका तर्फबाट नेता कर्णबहादुर थापाले रिपोर्टिङ गरेका थिए । उनले तत्कालीन नेकपा अध्यक्ष पुष्पकमल दाहाल र वरिष्ठ नेता माधवकुमार नेपालको कारण पार्टी विभाजन भएको, संघदेखि प्रदेशसम्मका सरकार ढाल्न भूमिका खेलेका नेताहरूले आत्मसमीक्षा गर्नुपर्नेलगायत सुझाव आएको बताएका छन् । वाग्मती प्रदेशको रिपोर्टिङ गरेका आनन्द पोखरेलले कमिटी प्रणाली सञ्चालनमा तदर्थवादी चिन्तन हावी भएको, व्यक्तिकेन्द्रित स्वार्थका कारण पार्टीमा अराजकता पैदा भएको भन्दै नेतृत्वले त्यसतर्फ ध्यान दिनुपर्ने सुझाव आएको बताएका थिए । अहिलेको एमाले नेकपाको निरन्तरता भएको हुँदा आउने महाधिवेशनलाई एकताको महाधिवेशन बनाउनुपर्ने र नेतृत्व चयन सहमतिमा टुंग्याउने ग्यारेन्टी हुनुपर्ने सुझाव आएको रिपोर्टिङ पोखरेलले गरेका थिए ।"
समुद्री टापुमा नेपालको त्यो गोल,"यस्तो परिस्थितिमा लामो समयम्म गोल निकाल्न सकिएन भने पूरा टिम नै दबाबमा आउने गर्छ । नभन्दै माल्दिभ्स पनि दबाबमै आयो । पूरा खेल अवधिमा बलमाथि नियन्त्रण प्रतिशत माल्दिभ्सकै रह्यो । पास पनि उसकै बढी थियो । तर नेपालले पोस्टमाथि प्रहारको प्रयास भने बढी गरेको थियो । यो अधिकांश समय काउन्टर आक्रमणका रूपमा थियो । खासमा मनीषको गोल पनि यस्तै रह्यो । नेपालले बल अगाडि बढाउन आक्रमण बुनिरहेको थियो । दोस्रो हाफमा नेपालको पोस्ट प्रेस बक्सकै अगाडि थियो । त्यसक्रममा नजिकबाट प्रस्ट देखिन्थ्यो, माल्दिभ्सले बढी समय नेपालकै हाफ मा बिताएको थियो । तर बललाई पोस्टको दिशा दिन भने घरेलु टोलीका खेलाडी चुकिरहेका थिए, नेपालले तेर्स्यार्एको बलियो डिफेन्स सामु । यस्तोमा भन्नुपर्छ, नेपालको जित रणनीतिक नै थियो । मनीषको गोल यसैकारण निस्केको थियो ।"
संसद्मा सरवत : मनको कुरा मनमै रह्यो,"(काठमाडौं)  संसद् बोल्ने र छलफल गर्ने थलो हो । तर, प्रतिनिधिसभामा कांग्रेस सांसद सरवत खानमले बोलेको खासै सुनिँदैन । उनले बोल्न नचाहेकी पनि होइनन् । भन्छिन्, ठूलाले बढ्ता बोल्नुहुन्छ त सानोको पालो आइपुग्दैन ।संसद्मा शून्य र विशेष समयमा सांसदहरू बोल्ने गर्छन् । शून्य समयमा कुरा राख्न सांसदहरूलाई नामको वर्णानुक्रमअनुसार चार समूहमा विभाजन गरिएको हुन्छ । स बाट नाम सुरु हुने भएकाले सरवत अन्तिम समूहमा पर्छिन् । उनको पालो आउन्जेलसम्म संसद् अधिवेशन नै अन्त्य हुन बेर लाग्दैन । विशेष समयमा पार्टीलाई समय विभाजन गरिएको हुन्छ । कति घण्टा विशेष समय चलाउने र त्यसमा कुन पार्टीलाई कति समय दिने भन्ने तय हुन्छ । एक घण्टा विशेष समय सञ्चालन भयो भने कांग्रेसको भागमा संसद्मा उपस्थितिअनुसार बढीमा १२ मिनेट पर्छ । सरवत कहिलेकाहीँ अर्थ समितिको बैठकमा भने बोल्ने मौका पाउँछिन् । संसद् सुरु भएको साढे तीन वर्षमा सरवत तीनचार चोटि बोल्ने मौका पाएकी छन् । सरवत आफूले संसद्मा बोल्नुपर्ने कुरा धेरै रहेको बताउँछिन् । समय विभाजन गर्ने नेताहरूले पनि अर्कै दाइलाई बोल्न दिनुपर्छ, फलानो अग्रज हुन् भन्नुहुन्छ । समय नै नमिल्ने ! उनले भनिन्, अस्ति शून्य समयमा बोल्ने कुरा तयार पारेर राखेको थिएँ । संसद् अधिवेशन नै अन्त्य भयो । पालो फेरि १ नम्बरबाट सुरु हुन्छ, चार नम्बर पुगुन्जेल स्थगित भइहाल्छ । बाँके, नेपालगन्जको मुस्लिम बस्तीकी जनप्रतिनिधि हुन् सरवत । उनीसँग सानै उमेरदेखि विभेद भोग्दै आएको अनुभव छ । सांसद भएपछि पनि विभेदको महसुस गरेको उनले बताइन् । सरवत ०७० र ०७४ सालमा कांग्रेसबाट समानुपातिक सांसद बनेकी हुन् । लगातार मुस्लिम समुदायबाट समानुपातिक सांसद बन्दा आरिस गर्नेको संख्या बढेको उनी बताउँछिन् । शिक्षककी छोरी सरवत समाजमा अगाडि बढ्दा उनका कानमा ठोक्किन आउने कुरा हुन्थे, यी मास्टरकी बिटिया हमरी घरकी बिटिया को भि बिगाड देत हे । छोरीलाई पनि शिक्षा दिनुपर्छ र अगाडि बढाउनुपर्छ भन्ने चेतना आएपछि भने तिनै मान्छेले तपाईं राम्रो गर्दै हुनुहुन्छ भन्नेको संख्या बढ्न थाले । सामुन्नेमा प्रशंसा गर्ने आफ्नै समुदाय र पार्टीका मान्छेले अलि पर गएपछि कुरा काट्न थालिहाल्छ, सरवतले भनिन् । सांसद विकास कोष पनि भनिने स्थानीय विकास साझेदारी कार्यक्रममा प्राप्त हुने रकमले उनले मस्जिदमा मात्रै खर्च गरिनन्, मन्दिरलाई पनि सुरक्षित राख्ने योजनालाई बजेट दिइन् । मन्दिरमा रकम दिँदा आफूविरुद्ध फतवा नै जारी गर्न अरू मौलानाकहाँ गएको प्रसंग उनले सुनाइन् । त्यसरी फतवा लगाउन आग्रह गर्दै गएका मान्छेलाई मौलानाले भनेका कुरा पनि उनको कानमा पुगेछ, के नराम्रो काम गरेको छ ? तपाईंहरूले त मन्दिरमा दिनुभएको छ । मन्दिरमा दिए के ? मन्दिरमा मूर्ति त बनाउनुभएको छैन नि । मन्दिरको पर्खाल लगाएको हो, किन फतवा लगाउने ? उनले बाटोघाटो, नालीलगायत लागि बजेट विनियोजन गरेको सुनाइन् । सरवतका हजुरबुबा भारतबाट नेपालगन्ज बसाइँ सरेका हुन् । अंग्रेजबाट दुःख दिएपछि उनले नेपालगन्जमा जंगल फँडानी गरीवरी बस्ती बसाएको र मस्जिद स्थापना गरेको सरवतले सुनाइन् । परिवार शिक्षित थियो र धनी । सरवतका बुबा, फुपू र काकाहरूले घरमै पढ्न पाए । नेपाल जामा मस्जिद स्थापनापछि शिक्षालयको पनि सुरुवात भयो । सुरुमा त्यहाँ केटाहरूलाई मात्रै पढाइन्थ्यो । पछि केटीहरूका लागि पनि पढ्ने विद्यालय खोलियो । पढ्ने क्रममा नै सरवतको विवाह भयो । उनी घरेलु हिंसामा परिन् । बेमल बढेपछि भएको एउटा छोरो पनि आफूसँगै लगेर गएका श्रीमान्ले वर्षौंसम्म सोधखोज गरेनन् । गत वर्ष उनको मृत्यु भयो । छोरा आमाजूसँग छ । न भेटघाट छ, न पता छ, सरवतले भनिन् । पहिलो पटक ०७० सालमा सांसद भएपछि श्रीमान्ले मान्छे पठाएर पारिवारिक जीवनबारे नबोल्न धम्क्याएको उनले सुनाइन् । आईएसम्म अध्ययन गरेकी सरवत मुस्लिम महिलाको जीवनस्तर विकासका लागि काम गर्दागर्दै ०४८ सालमा कांग्रेसको संगठित सदस्य भइन् । नेपाल महिला संघको जिल्ला समितिमा रहेर काम गरेकी उनी नेपाल मुस्लिम संघको केन्द्रीय सदस्य पनि भइन् ।६० वर्ष पुग्नै लागेकी सरवतले राष्ट्रिय राजनीतिको वर्तमान अवस्था देखेर दिक्क लागेको सुनाइन् । सभापति शेरबहादुर देउवा नेतृत्वको सरकारले साढे दुई महिना कटिसक्दा पनि मन्त्रिपरिषद्लाई पूर्णता नदिएको देख्दा उनलाई अचम्म लागेको छ । उनले आफैं पनि अब राजनीतिमा सक्रिय नहुने सोच बनाएकी छन् । कांग्रेसका वडा र स्थानीय तहका अधिवेशन भइरहेका बेला नेपालगन्जबाट तपाईं प्रतिनिधि नउठ्ने भनेर फोन आएको थियो । म कांग्रेसलाई भोट हाल्छु, समाजसेवा गर्छु, तर पार्टीमा पहिला जस्तो समय दिन सक्दिनँ भनें, उनले सुनाइन् ।उनी ५ महिनायता नेपालगन्ज पनि गएकी छैनन् । बहिनीकी छोरीलाई सानैमा आफूसँग ल्याएर राखेकी थिइन् । उनको गत माघमा मृत्यु भएपछि सरवतलाई सहारा गुमेजस्तो भएको छ । छोरी बितेपछि सुस्त भएँ, उनले भनिन् । कांग्रेस प्रमुख प्रतिपक्षमा रहँदा सरवत महिला, बालबालिका तथा ज्येष्ठ नागरिक मन्त्रालय हेर्ने छाया मन्त्रीको समूहमा थिइन् । पार्टी सरकारमा रहेका बेला मन्त्री हुने मौका आउला छ ? उनले भनिन्, जसको पास समय छ, काम गर्न सक्छन् भने अगाडि बढ्ने हो । मैले दुईचोटि सांसद पाएँ । अब पुग्यो ।"
"सिमानामा कोरोना जाँच, बस चढेर गाउँ जान बाध्य संक्रमित","माधव ढुंगाना (भैरहवा), मनोज पौडेल (कपिलवस्तु), रूपा गहतराज (नेपालगन्ज), भवानी भट्ट (कञ्चनपुर), मोहन बुढाऐर (धनगढी) र पर्वत पोर्तेल (काँकडभिट्टा)"
पूर्ण खोप लगाउने २१ प्रतिशत,"(काठमाडौं)  नेपालमा कोरोनाविरुद्धको खोप अभियान सुरु भएको शनिबार २ सय ५० दिन पुग्दा पूर्ण खोप लगाउने जनसंख्या करिब २१ प्रतिशत पुगेको छ । विश्व स्वास्थ्य संगठन (डब्लूएचओ) दक्षिणपूर्व एसिया कार्यालयका अनुसार नेपालको कुल जनसंख्याको २०९५ प्रतिशतले पूर्ण खोप लगाएका हुन् । भारतमा भने पूर्ण खोप लगाउने कुल जनसंख्याको १६८९ प्रतिशत मात्र छन् । गत साउन अन्तिम साता नेपालमा पूर्ण खोप लगाउनेको संख्या भारतकै हाराहारीमा पुगेको थियो । भदौ पहिलो सातादेखि नेपालले खोप लगाउनेको संख्या बढेको छ । पूर्ण खोप लगाउनेमा भारतभन्दा नेपाल अगाडि रहे पनि पहिलो डोज खोप लगाउने कुल जनसंख्याको २५२७ प्रतिशत मात्र छन् । जबकि भारतमा यो प्रतिशत ४५७६ छ । नेपालमा खोप लगाउन मिल्ने ७२ प्रतिशत जनसंख्याको लक्षित समूहमध्ये ३५४ प्रतिशत अर्थात् ७६ लाख ९४ हजार ६ सय ९ जनाले पहिलो र २९२ प्रतिशत अर्थात् ६३ लाख ४८ हजार २ सय ७९ जनाले पूर्ण डोज खोप लगाएका छन् । स्वास्थ्य सेवा विभाग, बाल स्वास्थ्य तथा खोप शाखा प्रमुख सागर दाहालका अनुसार शनिबारसम्म १ करोड ४० लाख ४२ हजार ८ सय ८८ डोज खोप १८ वर्षमाथिका जनसंख्याका लागि सुरक्षित व्यवस्थापन गरिएको छ । पछिल्लो २४ घण्टामा ८३ हजार ३ सय ७३ जनाले खोप लगाएका छन् । खोप लगाउने पूर्वनिर्धारित लक्ष्य समयमै झन्डै पूरा भएको छ, स्वास्थ्य मन्त्रालयका प्रवक्ता डा कृष्णप्रसाद पौडेलले भने, खोपले संक्रमणको जोखिम कम गर्नुका साथै गम्भीर रोग र जटिलताबाट सुरक्षित बनाउँछ । भारतले अनुदानअन्तर्गत गत माघ ८ गते दिएको १० लाख मात्रा कोभिसिल्ड खोपबाट नेपालमा देशभर खोप अभियान सुरु भएको थियो । टेकुस्थित शुक्रराज ट्रपिकल तथा सरुवा रोग अस्पतालका तत्कालीन निर्देशक डा सागरकुमार राजभण्डारीले पहिलो खोप लगाएका थिए । फागुन २३ गते कोभाक्स सुविधाअन्तर्गत पहिलो खेपमा ३ लाख ४८ हजार मात्रा कोभिसिल्ड खोप आएको थियो । कोभाक्सबाट खोप आउने क्रम जारी नै छ । अहिलेसम्म विभिन्न अनुदान एवं खरिद गरेर १ करोड ७८ लाख ५८ हजारभन्दा बढी डोज खोप आइसकेको छ । स्वास्थ्य मन्त्रालयका सहप्रवक्ता डा समीरकुमार अधिकारीका यसमध्ये कोभिसिल्ड २४ लाख ४८ हजार, अस्ट्राजेनेका १९ लाख ७५ हजार ८ सय ३०, जान्सेन १५ लाख ३४ हजार ८ सय ५० र भेरोसेल १ करोड १९ लाख डोज भित्रिएको हो ।"
आत्मबोध,राजधानीको माइतीघरस्थित कलेजको भित्तामा शनिबार प्रेरणादायी वाणी र चित्रहरू कोर्दै विद्यार्थी ।तस्बिर : अनिश रेग्मीकान्तिपुर
फेरिँदै वङ्गेरी बस्ती,"(हेटौंडा)  गाउँमा स्कुल थिएन, अहिले पढ्न थालेका छन् । हिउँदमा खोलाको, वर्षामा बलेसीको पानी पिउँदै आएकाले अहिले शुद्ध पानी पिउन पाएका छन् । घामपानी दुवै छिर्ने खरको छानामा अहिले जस्तापाता टल्किँदै छ । मेयर साब आएर गाउँको अवस्था हेरेपछि विस्तारै परिवर्तन आउन थालेको छ, स्थानीय युवक तीर्थराज चेपाङले भने ।हेटौंडा उपमहानगरपालिका१५ वङ्गेरीको अवस्था बुझ्न ६ महिना अघि उपमहानगरपालिकाका मेयर हरिबहादुर महत हिँडेर गाउँ पुगेका थिए । उपमहानगरपालिका भए पनि पथलैयाहेटौंडा सडक खण्डको रातोमाटेबाट २ घण्टा हिँडेर पुगिने वङ्गेरी, जुनेली दमार र तल्लो खर्कका बासिन्दाको अवस्था अत्यन्त नाजुक थियो । मेयर महत उक्त क्षेत्रमा पुगेर फर्केपछि गाउँका बालबालिका अध्ययन गर्न वङ्गेरीमा सामुदायिक सिकाइ केन्द्र स्थापना गरिएको छ । उक्त सिकाइ केन्द्रमा पढाउन उपमहानगरपालिकाले आइसा चेपाङलाई खटाएको छ । चेपाङ चुरिया रातोमाटेकी बासिन्दा हुन् ।उक्त बस्तीमा ५ कक्षासम्म पनि पढेका बालबालिका नै छैनन् । पढ्नका लागि साढे २ घण्टा हिँडेर चुरियामाई रातोमाटे आउनुपर्ने बाध्यता भएका कारणले बस्तीका अधिकांशले अक्षरसम्म चिनेका छैनन् । उपमहानगरपालिकाले सिकाइ केन्द्रमा पढ्न आउने बालबालिकालाई शैक्षिक साम्रगीसहित शिक्षिकाको मासिक रूपमा तलब दिने गरेको छ । सिकाइ केन्द्रमा ४५ बालबालिकाहरू पढ्न आउने गरेको केन्द्रका अध्यक्षसमेत रहेका तीर्थराज चेपाङले बताए । उपहानगरले स्थानीयलाई शुद्ध खानेपानीको व्यवस्था पनि गरिदिएको छ । उक्त बस्तीका बासिन्दाले हिउँदमा खोलाको र वर्षायाममा बलेसीको पानी खाने गरेका थिए । अहिले शुद्ध खानेपानीको व्यवस्था भएको स्थानीय सोमबहादुर चेपाङले बताए ।यहाँ अहिले जमिनमुनि पानी निकालेर रिजर्भ ट्यांकीमा संकलन गरेर पाइपमार्फत गाउँमा पिउने पानीको व्यवस्था गरिएको छ । अधिकांश चेपाङ समुदायको बसोबास रहेको उक्त बस्तीका घरका छानाहरू खरका थिए । ती सबै घाम छिर्ने थिए । खरको छाना हटाउने अभियानअन्तर्गत उपमहानगरपालिकाले जस्तापाता उपलब्ध गराएको छ ।वङ्गेरी, जुनेली दमार र तल्लो खर्कका घरहरू अहिले जस्तापाताले टल्किएका छन् । जंगलको बीचमा रहेको उक्त बस्तीमा उपमहानगरपालिकाका प्रमुख महत वैशाखमा पुगेका थिए । मेयर आएर बस्तीको बासिन्दाको अवस्था अवलोकन गरेपछि गाउँको अवस्थामा परिवर्तन आएको वडाध्यक्ष महारत्न लामाले बताए । उनले भने, उपमहानगरपालिकाका बासिन्दा भएर पनि जंगली अवस्थामा बाँचिरहेकाको जीवनमा परिवर्तन ल्याउन मेयर साहेब लाग्नुभएको छ । उक्त बस्तीका महिलाले गर्भ परीक्षण पनि गराउँदैनन् । स्वास्थ्य चौकीमा गएर सुत्केरी पनि हुँदैनन् । स्वास्थ्य चौकीमा गएर सुत्केरी भयो भने सुत्केरी भत्ता पाइन्छ भन्ने उनीहरूलाई थाहा पनि छैन ।स्वास्थ्य चौकी पुग्न गाउँबाट ३ घण्टा हिँड्नुपर्छ । उपमहानगरपालिकाले उक्त बस्तीमा अहिले स्वास्थ्य शिविर सञ्चालन गरेको छ । वर्षौंदेखि पसिना बगाएर सिञ्चित गरेको जमिन उनीहरूको नाममा छैन । आश्रय लिँदै आएको घरको स्वामित्व पनि उनीहरूमा छैन । चुरेको खहरेले उजाड बनाउन लागेको बस्तीका अधिकांश बासिन्दाले नागरिकतासमेत लिएका छैनन् । उक्त बस्तीमा चेपाङ र तामाङ समुदायका गरी घर ३० घरधुरी छन् । उक्त बस्तीका बासिन्दालाई कोरोनाको अत्तोपत्तो छैन । नेपाल टेलिकम र एनसेलको टावर पनि टिप्दैन । हेटौंडा उपमहागनगरपालिकाको कति नम्बर वडामा बस्छौं भन्नेसमेत उनीहरूलाई थाहा छैन ।"
गाडी चलाउन ह्युमपाइप राखिँदै,"(सिन्धुपाल्चोक)  बाढीले क्षतिग्रस्त भएको साढे तीन महिनापछि हेलम्बु र मेलम्ची नगर बजारक्षेत्रको तटीय भेगमा धमाधम ह्युमपाइप राखेर अस्थायी सडक बनाउन थालिएको छ । साता अघिदेखि मेलम्ची नगरपालिका११ मेलम्ची बजार क्षेत्रबाट विभिन्न गाउ जोड्न १६ वटा ह्युमपाइप ल्याएर पुल नभएको स्थानमा हाल्न थालिएको हो ।मेलम्चीको बाढीले हेलम्बु र मेलम्चीभर चार पक्की पुल, सात झोलुंगे पुलसहित १० हजार हेक्टर क्षेत्रफल जमिन बगर बनायो । मेलम्ची बाढीमा तीन सय घर बगेका थिए । २०५९ मा करोडौं लागतमा निर्मित मेलम्ची१० र ११ जोड्ने मोटरेबल पुल बगाएपछि इन्द्रावतीसहित सदरमुकाम चौतारासँग मेलम्ची बजार जोड्ने सीधा सम्पर्क टुटेको थियो । तत्कालीन प्रधानमन्त्री चन्द्रशमशेर जबराले विसं १९८६ मा बनाएको मेलम्ची११ बाट शिखरपुर गाउँ जोड्ने झोलुंगे पुल चुँडालेको थियो । उद्योग वाणिज्य संघ मेलम्चीका महासचिव तारा बानियाका अनुसार मेलम्ची बजारबाट इन्द्रावती गाउँपालिका जोड्ने सडक ह्युमपाइप राखेर निर्माण गर्न सातादिन जति लाग्नेछ । उक्त काम इन्द्रावती अस्थायी बाटो निर्माण उपभोक्ता समितिले गरिरहेको छ ।मेलम्ची नगरको बजारभर थुप्रिएका बालुवा, गेगर कालो लेदो निकालेर फाल्न ९ वटा एस्काभेटर, दुई बुल्डोजरसहित दर्जन टिपर प्रयोग भइरहेको छ । बाढीमा मेलम्ची बजारका ७० भन्दा बढी घर बालुवा, लेदो र ग्रेगरले भरिएका थिए । तीमध्ये अधिकाशं घर बस्न योग्य बनाइएको छ । धेरैमा होटेल र पसल सञ्चालनमा ल्याइसकेका छन् । हेलम्बुको सेमिसिदाङ हिमालको असार १ मा काख भेमेथाङ्ग चौर सोहोरिएर आएको बाढीले हेलम्बु गाउँपालिकाका स्थानीय र मेलम्ची खानेपानी आयोजनाका कर्मचारी गरी पाँच जनाले ज्यान गुमाएका थिए । उक्त बाढीमा २० जना अझै बेपत्ता छन् । मेलम्ची नगरपालिकाका मेयर डम्बर अर्यालले तत्काल बेलिब्रिज नबन्ने देखिएपछि अस्थायी ह्युमपाइप सडक र पुल जोड्न लागेको बताए । तत्कालीन अस्थायी आवासका लागि कार्ययोजना बनाइरहेको र पीडितले जग्गा खोजेकै स्थानमा स्थायी आवास बनाउनेबारे छलफल भइरहेको उनले जानकारी दिए । बाढीले धेरै क्षतिग्रस्त हेलम्बुको तटभेगको मेलम्ची नदी किनार हुँदै बाढीले टुटाएको २३ किलोमिटर सडक जोडिन थालिएको र त्यसको लागि नौवटा एस्काभेटर प्रयोग भइरहेको उनले बताए । विस्थापितका लागि अस्थायी आवास बन्दै छ, बाढीले टुटाएको इलाकामा पनि ह्युमपाइप राखेर सडक जोड्दै छौं, उनले भने । बाढीले ध्वस्त तुल्याएको हेलम्बु गाउँपालिका र मेलम्ची नगरक्षेत्रमा दुई महिनायता पाँचवटा यान्त्रिक बेलिब्रिज पुलको प्राविधिक अध्ययन सकिए पनि कामले तीव्रता पाउन सकेको छैन ।"
माछा मार्ने लाइसेन्स दिन माग,"(चितवन)  भरतपुर महानगरपालिका १३ र २२ मा पर्ने पटिहानी राप्ती किनारका बोटे समुदायका हरेक व्यक्ति खोला र नदीमा माछा मार्न पाउनुपर्ने आफ्नो परम्परागत पेसामा सरकारी हस्तक्षेप नहोस् भन्ने चाहन्छन् । उनीहरूको पितापुर्खाले माछा मार्दै आएको खोला अहिले चितवन राष्ट्रिय निकुञ्जको सिमानाभित्र पर्छ । जहाँ निकुञ्जले दिएको अनुमतिपत्र भएकाले मात्रै माछा मार्न पाउँछन् । भरतपुर२२ को बोटे टोलमा झन्डै ६८ घरधुरी छन् । महानगरपालिकाको सबैभन्दा ठूलो बोटे बस्ती यही भएको वडाध्यक्ष विष्णुराज महतोले बताए । वडा १३ का समेत जोड्दा पटिहानीमा सय घर बोटेहरूको बसोबास रहेको नेपाल बोटे समाज चितवनका अध्यक्ष इन्दिरा बोटेले बताइन् । निकुञ्ज बन्नुभन्दा अघिदेखि राप्ती किनारमा बसेर माछा मार्दै आएका यी सबै घरलाई माछा मार्ने लाइसेन्स दिनुपर्छ, इन्दिराको माग छ । तर पटिहानीका पुगनपुग ३० घरले मात्रै माछा मार्ने लाइसेन्स पाएको इन्दिराले बताइन् । अध्यक्ष इन्दिराका अनुसार चितवनमा ३५ सयको हाराहारीमा बोटे समुदायको जनसंख्या छ । उनीहरू प्रायः चितवन निकुञ्जको सिमाना आडका राप्ती, रिउजस्ता खोला र नारायणी नदीको किनारमा बसेका छन् । चितवन राष्ट्रिय निकुञ्जले नदी आडमा बस्ने माछा मार्ने पेसा भएकाहरूलाई अनुमतिपत्र (लाइसेन्स) दिएको छ । त्यसरी माछा मार्ने लाइसेन्स भएकाहरू निकै कम छन् ।यो वर्ष दुई सय जनाले माछा मार्ने लाइसेन्स नवीकरण गरेका छन् । नवीकरण गर्नेमध्ये बोटेहरू १ सय १ जना छन्, चितवन राष्ट्रिय निकुञ्जका सूचना अधिकारी रहेका सहायक संरक्षण अधिकृत लोकेन्द्र अधिकारीले भने । पटिहानीको जस्तो बोटेको बाक्लो बसोबास माडीमा छ । राप्ती आडका पूर्वी चितवन र पश्चिम चितवनका जगतपुर, मेघौली र नारायणी आडको दिव्यनगर, गुञ्जानगर, मंगलपुरमा पनि बोटेहरू छन् । बोटेका घरधुरीमध्ये मुस्किलले १०१५ प्रतिशतले मात्रै माछा मार्ने लाइसेन्स पाएको बोटे अगुवाहरू बताउँछन् । जसको माछा मार्नेबाहेक केही अरू पेसा र उपाय छैन, त्यसलाई हामीले लाइसेन्स दिएका छौं, सहायक संरक्षण अधिकृत अधिकारीले भने । बोटे अगुवा इन्दिरा बोटे माछा मार्ने परम्परागत ज्ञानबाहेक बोटेहरूसँग अन्य पेसा नभएको बताउँछिन् ।किन मार्नुपर्यो माछा ?अधिकांश बोटेहरूसँग जग्गा छैन । कसरी खेती गर्ने ? पढाइ लेखाइ छैन, कसले जागिर दिने ? पुँजी छैन, व्यपार कसरी गर्ने ? हाम्रो परम्परागत सीप माछा मार्ने हो । माछा मार्न पाउनु हाम्रो अधिकार हो । त्यसैले बार बन्देज नहोस् भन्ने हाम्रो माग छ, अध्यक्ष इन्दिरा बोटेले भनिन् । नेपाल महिला बोटे समाजकी केन्द्रीय संयोजक बिना बोटे आफूहरू संगठित भएर ६१ सालदेखि यो आवाज उठाउँदै आएको बताउँछिन् । जिल्लाका सप्पैलाई भनियो । केन्द्रका धेरैलाई सुनाइयो । आईएलओका प्रतिनिधिहरू यही टोलमा आउँदा हाम्रो अधिकार भएका कारण माछा मार्न पाउनुपर्छ भनियो । अग्नि सापकोटायताका सबै वनमन्त्रीलाई भनिएको छ । हरेक वार्डेन आउँदा यही विषयमा झगडा पर्दछ बिनाले सुनाइन् । तर अधिकार स्थापित हुनुभन्दा माछा मार्यो भनेर बोटेलाई गिरफ्तार गर्ने, मुद्दा लगाउने र ठूलो मात्रामा जरिवाना गर्ने चलन बढ्न थालेको उनले बताइन् । बोटे समुदायलगायत निकुञ्ज र आदिवासीसँग जोडिएका समस्या र सवालहरूका विषयमा अभियान चलाउँदै आएका संरक्षित क्षेत्र जनअधिकार महासंघका अध्यक्ष छविलाल न्यौपाने राष्ट्रिय निकुञ्जको पाँचौं संशोधनले परम्परागत पेसा गर्नेहरूलाई निकुञ्जले बाधा गर्न नमिल्ने व्यवस्था गरेको बताउँछन् । दफा ५ को उपदफा २ मा परम्परागत रूपमा गर्दै आएका जंगली कन्दमूल र सागसब्जी टिप्न, माछा मार्न दिने भन्ने छ उनले भने । तर नियमावलीमा भएको व्यवस्थाअनुसार अनुमतिपत्र नवीकरण हुँदै आएको सहायक संरक्षण अधिकृत अधिकारी बताउँछन् । आर्थिक वर्ष ०७५७६ पछि माछा मार्न नयाँ अनुमतिपत्र जारी गर्न छाडेको र आवश्यक पर्नेहरूले नवीकरण गर्दै आएको उनले बताए । जति घर छन् सबैलाई अनुमतिपत्र दिन थाल्ने हो भने खोलाभरि मान्छे मात्रै हुने उनले बताए । त्यसैले अवस्था र सम्भावना हेरेर अनुमतिपत्र दिएको उनको भनाइ छ । राप्ती र नारायणी दुर्लभ घडियाल गोहीको बासस्थल हो । घडियालको आहारा माछा मात्रै हो । मान्छेका लागि अनेक विकल्प छन् । विकल्प हुनेले विकल्प रोजौं । माछा घडियालका लागि उपलब्ध होस् भनेर केही व्यवस्थाहरू भएका छन्, कसरामा रहेको घडियाल गोही प्रजनन् केन्द्रमा लामो समय काम गरेका चितवन राष्ट्रिय निकुञ्जका अवकास प्राप्त सहायक संरक्षण अधिकृत वेदबहादुर खड्काले भने । घडियालसम्बन्धी ज्ञानमा बोटेहरू अब्बल रहेको बिना बोटे बताउँछिन् । बोटेको ज्ञानले अरू व्यक्तिहरू गोही विज्ञ भएको उनले सुनाइन् । बोटेलाई घडियालविरोधी भनेर चित्रण हुन थाल्नु दुःखद भएको उनले बताइन् । भरतपुर१३ का ३१ वर्षीय सुरेश बोटे घडियाल प्रजनन् केन्द्रका लागि गोहीको अण्डा बटुल्ने काम गर्छन् । सरहरू संरक्षण भए बोटेलाई पनि फाइदा पुग्छ भन्नुहुन्छ । तर खै के र कस्तो फाइदा पुग्ने हो, उनले प्रश्न गरे । खोला र नदीमा माछा नै कम हुँदै गएका कारण माछा नै मारेर गुजारा हुने सम्भावना छैन । अधिकारकर्मी छविलाल न्यौपाने मछा मार्न पाउनु बोटेहरूको परम्प्रागत अधिकारको विषय भएका कारण यसलाई कसैले हनन गर्न नमिल्ने तर जीविकोपार्जनका लागि थप व्यवस्था गर्नुपर्ने बताउँछन् । जीविकोपार्जनका लागि सामूहिक काम गर्नुपर्दछ । यसका लागि स्थानीय तहले योजना तयार गर्नुपर्छ न्यौपानेले सुझाव दिए । भरतपुर२२ का वडाध्यक्ष विष्णुराज महतो शिक्षा महत्त्वपूर्ण कुरा भएका कारण वडाले बोटेहरूको छात्रवृत्तिका लागि दुई लाख रुपैयाँ दिने गरेको बताए । यसका साथै सामाजिक सुरक्षाभत्ता ६० वर्षकै उमेरमा पाउन अभियान चलाउन उनले बोटे अगुवाहरूलाई सुझाव दिए । परम्परागत पेसाबाट गुजारा गर्न गाह्रो छ । वडाले ब्युटिपार्लर तालिम गर्दा गाइड तालिम गर्दा बोटेहरूलाई समावेश गराउन खोजेको छ, वडाध्यक्ष महतोले भने । वडाले आयोजना गरेको तालिममा ब्युटिपार्लरका लागि दुई जना र गाइडमा ६ जनाले भाग लिए । पटिहानी क्षेत्र पर्यटकीय क्षेत्र हो । ठूलाठूला होटल बन्दै छन् । बोटेहरूले अब आफूलाई त्यो ठाउँमा लाग्ने योजना बनाउनुपर्यो वडाध्यक्ष महतोले भने ।"
नक्कली मुठभेडमा संलग्नलाई जवाफदेह बनाऊ,"नेत्रविक्रम चन्द नेतृत्वको नेपाल कम्युनिस्ट पार्टीका तत्कालीन सर्लाही जिल्ला इन्चार्ज कुमार पौडेललाई नक्कली मुठभेड (फेक इन्काउन्टर) मा मारिएको घटनमा जाहेरी दर्ता गरेर अनुसन्धान गर्न सर्वोच्च अदालतले आदेश दिएको छ । मुलुकको सर्वोच्च न्यायालयको यस्तो आदेशपछि प्रहरीले आफ्नो हिरोइज्म स्थापित गर्न मुठभेडका नाममा मान्छे मार्ने प्रवृत्तिविरुद्ध फेरि सार्वजनिक विमर्श सुरु भएको छ । मृतक कुमारकी आमा दुर्गादेवीले जिल्ला प्रहरी कार्यालय र जिल्ला सरकारी वकिलको कार्यालय सर्लाहीमा जाहेरी दिन गरेको प्रयासलाई लामो समयदेखि प्रहरीले पन्छाउँदै आएको थियो । त्यसैले पीडित परिवार सर्वोच्चसम्म पुगेको हो । गत मंगलबार यस्तो आदेश दिएको सर्वोच्च अदालतले शुक्रबार उक्त आदेश कार्यान्वयन गरी त्यसको जानकारी आफूलाई पठाउन जिल्ला सरकारी वकिलको कार्यालय सर्लाहीलाई पत्राचार गरिसकेको छ । अब प्रहरीले दुर्गादेवीको जाहेरी दर्ता गरेर अनुसन्धान विवरण सर्वोच्च अदालतलाई बुझाउनुपर्नेछ ।नेपालमा सुरक्षाकर्मीले दोहोरो मुठभेड (इन्काउन्टर) का नाममा नियन्त्रणमा लिएर मान्छे मार्ने प्रवृत्ति माओवादी सशस्त्र द्वन्द्वकालमा बढेको थियो । उक्त समयमा गरिएका फेक इन्काउन्टर मा संलग्नमाथि कुनै कारबाही नभएकाले हुन सक्छ, त्यो प्रवृत्तिले शान्ति प्रक्रिया सुरु भएपछि पनि निरन्तरता पायो, खास गरी तराईमा सक्रिय सशस्त्र समूहलाई नियन्त्रणमा लिने नाममा । त्यसपछि पनि प्रहरीले नियन्त्रणमा लिएर मान्छे मार्न छाडेको छैन । राष्ट्रिय मानव अधिकार आयोगले गरेको छानबिनमा पछिल्लो समय सर्लाहीका पौडेल, भक्तपुरमा गोपाल तामाङ र अजय तामाङ तथा काठमाडौंमा घैंटे र चरीका उपनामबाट गुन्डागर्दीमा संलग्न कुमार श्रेष्ठ र दिनेश अधिकारीको हत्या प्रहरीले फेक इन्काउन्टर मा गरेको देखिएको छ । प्रहरीले दोहोरो भिडन्त भनेका यी पछिल्ला गैरन्यायिक हत्यामा सुरक्षाकर्मीतर्फ जवाफी कारबाही गर्नुपरेको देखिँदैन । यी गैरन्यायिक हत्यामा संलग्नमाथि राष्ट्रिय मानव अधिकार आयोगले नामै किटान गरेर कारबाही गर्न सिफारिस गरे पनि सरकारले त्यसको कार्यान्वयन गरेको छैन । संलग्न सुरक्षाकर्मीहरू कतिपय सेवानिवृत्त भएका छन्, कतिपयले बढुवा पाएका छन् भने कतिपय कुनै जवाफदेहीबिना नै सेवारत छन् । सशस्त्र द्वन्द्वकालदेखि मधेसका सशस्त्र समूह हुँदै पछिल्लो समय भएका कुनै पनि गैरन्यायिक हत्यामा अनुसन्धान नगरिएका कारण कतै त्यस्ता गम्भीर घटनालाई ढाकछोप गर्ने सरकारी नीति नै होइन भन्ने प्रश्न उब्जेको छ । गैरन्यायिक हत्या नेपालको कानुनअनुसार अपराध त हुँदै हो, अन्तर्राष्ट्रिय कानुनले पनि गम्भीर प्रकारको अपराध मान्छ । यस्तो अपराधलाई सम्बन्धित देशको सामान्य कानुनले व्यवस्था गरेको ज्यानसम्बन्धी अपराधको सूचीमा राखेर कारबाही गर्नुपर्ने हुन्छ । अर्थात्, गैरन्यायिक हत्यामा संलग्न व्यक्तिमाथि कानुनअनुसार ज्यान मुद्दा चलाउनुपर्छ । अन्तर्राष्ट्रिय अभ्यास त्यस्तै छ । नेपालमा भने झूटा मुठभेडका घटनामा अनुसन्धान नै हुन सकेको छैन । परिणाम, त्यसमा संलग्नमाथि अहिलेसम्म कुनै कारबाही हुन सकेको छैन । राज्यको कानुन कार्यान्वयन गर्ने र गराउने जिम्मेवारीसहित सार्वजनिक पद धारण गरेका व्यक्तिले कानुनको आडमा गर्ने यस्तो अपराधलाई थप संवेदनशील भएर अनुसन्धान गर्नुपर्ने हुन्छ । जस्तोसुकै अमानवीय अपराधको अभियोग लागेका व्यक्तिलाई दण्डित गर्न देशमा कानुन हुन्छ र दोष सावित हुनुअघि अभियुक्तलाई पनि स्वच्छ सुनुवाइको हक हुन्छ । नेपालको संविधानले प्रत्येक व्यक्तिलाई सम्मानपूर्वक बाँच्न पाउने हकको ग्यारेन्टी गरेको छ । त्यस्तै मौलिक हकमै कसैलाई पनि मृत्युदण्डको सजाय दिने गरी कानुन नबनाइने सुनिश्चितता छ । पक्राउ परेको वा थुनामा रहेको व्यक्तिलाई शारीरिक वा मानसिक यातना दिइने वा निर्मम, अमानवीय वा अपमानजनक व्यवहार गरिनेछैन भन्ने प्रावधान पनि संविधानमै छ । यस्तो संवैधानिक व्यवस्थाले गैरन्यायिक हत्या गर्न नपाइने सुनिश्चित गर्छ । कानुन बनाएर समेत कसैलाई मृत्युदण्ड दिन नमिल्ने संवैधानिक प्रत्याभूति भएको देशमा नियन्त्रणमा लिएर गरिने व्यक्तिहत्या कुनै पनि हालतमा स्वीकार गर्न नसकिने विषय हो ।गैरन्यायिक हत्यामा संलग्नलाई कारबाही गर्न माग गरिएको एउटा रिटमा सर्वोच्च अदालतले उक्त अपराधमा संलग्नलाई जवाफदेह नबनाउने हो भने कानुनको शासन, लोकतान्त्रिक मूल्यमान्यता तथा संवैधानिक सर्वोच्चता सुनिश्चित गर्न स्थापित न्यायिक संरचनाहरू अप्रासंगिक बन्न जाने खतरा रहन्छ भनेको छ । आधुनिक सभ्य राज्य व्यवस्था, कानुन प्रणाली, संवैधानिक व्यवस्था, लोकतान्त्रिक मूल्यमान्यतासहित संरचनागत विकासमा भएका महत्त्वपूर्ण उपलब्धिहरूलाई गैरन्यायिक हत्याले चुनौती दिन पुग्छ भन्ने पनि सर्वोच्च अदालतको ठहर छ । अदालतले यस्तो नजिर विकास गरेको पृष्ठभूमिमा सार्वजनिक जवाफदेही रहेका व्यक्तिहरूको अमानवीय कार्यको परिणामस्वरूप कुनै पनि व्यक्तिको बाँच्न पाउने अधिकार समाप्त पार्न मिल्दैन । त्यसमा संलग्नलाई कारबाही गर्नैपर्छ । आफ्ना नागरिकको जीउज्यान र धनसम्पत्तिको रक्षा गर्नु हरेक सरकारको आधारभूत जिम्मेवारी हो । गैरन्यायिक हत्याको अनुसन्धान गरी दोषीलाई न्यायको दायरामा ल्याउने दायित्व सरकारकै हो । यस्तो गम्भीर कसुरमा समयमै निष्पक्ष अनुसन्धान गर्ने र संलग्नलाई कानुनी कठघरामा ल्याउने काम गर्न ढिलाइ गर्नु हुँदैन । समयमा अनुसन्धान नहुँदा एकातर्फ राज्यका संस्थाहरूप्रति नै पीडितको विश्वास घट्दै जान्छ भने अर्कातर्फ घटना भएको समय बित्दै जाँदा प्रमाणहरू हराउँदै जान्छन् । परिणामस्वरूप देशमा दण्डहीनताको संस्कृति बढ्दै जान्छ ।"
विधान अधिवेशनमा उठाउनुपर्ने प्रश्न,"नेकपा एमालेका अध्यक्ष केपी शर्मा ओलीले विधान अधिवेशनमा प्रस्तुत गरेको राजनीतिक प्रतिवेदनले लोकतान्त्रिक मूल्यमान्यता र संविधानको व्याख्याबारेगम्भीर प्रश्नहरू उठाएको छ । ओलीले प्रतिवेदनमा अदालतले संविधानको अपव्याख्या गरी आफूलाई प्रधानमन्त्री पदबाट पदच्युत गरेको आरोप लगाएका छन् । संविधान बनाउनेमध्ये ओली एक हुन् । ओलीलगायतका सबै संविधानसभा सदस्यहरूले सर्वसम्मत ढंगले धारा ७६ लेखेका हुन् । अदालतले त ती धाराको कानुनी व्याख्या गरेको मात्र हो न कि अपव्याख्या । ल ठीक छ, ओलीको नजरमा अदालतका ५ न्यायाधीशको व्याख्या गलत नै भयो रे, तर उनकै पार्टीका उपनेता सुवासचन्द्र नेम्बाङलगायत दोस्रो पुस्ताका १० नेताले संसद् विघटन गलत हो भनेको कुरालाई के भन्छन्, ओली ? प्रतिनिधिसभाका बहुमत सांसदले ओली र राष्ट्रपति विद्यादेवी भण्डारीले संविधानको गलत प्रयोग गरे भनेर अदालतमा दिएको रिट के ओली एक जनाको व्याख्याको कारण गलत ठहर्न सक्छ ? आज ओलीको डरत्रासको कारण एमाले नेताहरूले संसद् विघटन गलत हो भनेर भन्न नसक्लान् तर कालान्तरमा ओलीको अहिलेको व्याख्या गलत थियो भनेर अवश्य भन्नेछन् । लोकतान्त्रिक पार्टीहरूले न्यायालय र संसद्लाई आफ्नो मित्रशक्ति ठान्ने कि शत्रुको रूपमा हेर्ने ? ओलीले न्यायालय र संसद्बारे लेखेको प्रतिवेदनलाई नै एमालेको आधिकारिक धारणा बनाउँदा जनमानसमा कस्तो सन्देश जाला ? संसद्लाई मनपरी विघटन गर्न पाइँदैन भनेर लेखिएको संविधानको अक्षर र भावनालाई कुल्चँदै पटकपटक संसद् विघटन गर्ने ओलीको कार्य सही होहोइन भनेर विधान अधिवेशनमै घनीभूत छलफल हुनुपर्छ । तर, यसो हुने छाँटकाँट देखिँदैन । ओली सरकारले लगभग तीन वर्ष सत्तामा बस्दा समाजवादलाई कसरी लागू गर्यो, इमानदार पात्रहरूले अवसर पाए कि अवसरवादी र बिचौलियाहरूले ? अरू पार्टीलाई दक्षिणपन्थी भनेर आरोप लाउने ओलीले सामन्त गोयलसँग मध्यरातमा कुरा गरेपछि कालापानीको मुद्दामा मौन बस्नु, नेपालको गिट्टीढुंगा भारतमा निर्यात हुनेगरी बजेटमा व्यवस्था गर्नु र महन्थ ठाकुरको पार्टीलाई एघार मन्त्री दिनु दक्षिणपन्थी होहोइन भनेर अधिवेशनमा किन छलफल नगर्ने ? अनि नेताहरूको देवत्वकरण हुनु हुँदैन भन्ने कम्युनिस्ट चरित्रविपरीत मिनरल वाटरको बोतलमा समेत ओलीको तस्बिर हाल्ने कार्यलाई कम्युनिस्ट शब्दकोशमा कसरी वर्णन गर्ने हो ? एमाले गणहरूले यस्ता प्रश्नको जवाफ दिनुपर्छ । गोपाल देवकोटा, जोरपाटी, काठमाडौं"
बैंकलाई ब्रोकर लाइसेन्स,"अहिले सामान्य नागरिकको झुकाव सेयर बजारमा बढ्दै गइरहेको छ । दैनिक करोडौं रुपैयाँको कारोबार हुने सेयर बजारमा, सामान्य नागरिकको भुकाव बढेकाले अर्बमा कारोबार हुन थालेको छ । अचेल नयाँ लगानीकर्तामा उत्साह देखिएको छ भने सेयर बजारलाई अझ लगानीमैत्री बनाइनुपर्छ भन्ने आवाज पनि चौतर्फी उठ्न थालेको छ । विगतमा साधारण सेयर भर्नका लागि दिनभरि लाइनमा बस्नुपर्ने बाध्यतालाई प्रविधिले हटाइदिएको छ । मोबाइलबाटै सेयरसम्बन्धी सबै काम गर्न सक्ने भएकाले सेयर बजारको आकार विस्तार भइरहेको छ । तर, ब्रोकरहरूले लगानीकर्तालाई दिने सास्तीले गर्दा, बैंकलाई पनि ब्रोकर लाइसेन्स दिनुपर्नेर् भनाइ उठ्न थालेको छ, जुन सकारात्मक छ । यसो गर्दा नेपालभरिका नागरिकले सजिलै पायक पर्ने स्थानबाट डिम्याट खाता खोल्न सक्थे र हुम्ला, जुम्ला, दार्चुला, डोल्पा, सोलुजस्ता जिल्लाका नागरिकको पनि दोस्रो बजारमा प्रवेश हुन्थ्यो । सीमित स्रोतसाधन भएका ५० ब्रोकरको क्षमताले ती नेपालभरि फैलन सक्दैनन् । कम से कम बैंकका सहायक कम्पनीले ब्रोकर लाइसेन्स पाएमा त्यहाँ उपस्थित बैंकका शाखाले लगानीकर्तालाई अनलाइन या अन्य सुविधा एकै ठाउँमा उपलब्ध गराउन सक्छन् । यसरी देशभर पुँजी बजारको विकास तथा विस्तार हुनेछ । सेयरसम्बन्धी सबैजसो कार्य बैंकमार्फत हुने हुँदा पनि बैंकलाई ब्रोकर लाइसेन्स दिन किन आलटाल गरिँदै छ ? बैंकिङ क्षेत्र, पारदर्शिता, विश्वसनीयता र नीति नियमको पालनामा सबैभन्दा अगाडि छ, वित्तीय क्षेत्रलाई नागरिकले भरोसा पनि गर्छन् । बैंकलाई बोक्रर लाइसेन्स दिँदा, ब्रोकरबीच प्रतिस्पर्धा हुनुका साथै सेवाको गुणस्तरमा उल्लेखनीय सुधार हुनेछ । सेयर बजारमा देखिएका विकृतिलाई नियन्त्रण गर्न राज्यले कानुन नै बनाई बैंकलाई ब्रोकर लाइसेन्स दिनुपर्छ, यसले ब्रोकर कमिसन घटाई बजारलाई स्थायित्व दिन्छ । प्रमोद पौडेल, काठमाडौं३२, पेप्सीकोला"
राउटे संरक्षणको उल्टो नीति,"जीवन जिउने आफ्नै कला भएको जंगलवासी मानव समुदाय हो राउटे । सहरका र तथाकथित गैरसरकारी संस्थाले उनीहरूको मौलिक जीवन पद्धतिलाई सहयोग गर्ने नाममा उल्टै कुठाराघात गरिरहेका छन् । राउटे यायावर शैलीमा जंगलजंगल चहार्दै हिँड्छन् । आफ्नै परम्परा र मौलिक पहिचान भएका राउटेलाई आफ्नो संस्कृति बचाउन नसकेका, विदेशी संस्कृति भनेपछि हुरुक्क हुने हामीजस्ताले सुसंस्कृत नदेख्नु स्वाभाविकै हो । जोगाउने नाममा राउटे बस्ने जंगलमा अनधिकृत घुसपैठ गरी राहत र भत्ता वितरणको नाममा उनीहरूको छाप्रोमा फ्लेक्स टाँगेर, सँगै फोटो खिचेर सामाजिक सञ्जालमा राख्ने संघसंस्था र सरोकारवाला सरकारी निकायले छ महिनामै आठ जना राउटे अधिक मदिरा सेवनले मृत्यु हुनुको जिम्मेवारी लिनुपर्छ कि पर्दैन ? राउटेलाई बचाउने नै हो भने, तिनलाई मूलधारमा ल्याउने हाम्रो गलत सोचमा परिवर्तन ल्याउनुपर्छ । समाजशास्त्रीहरू भन्छन्, राउटेलाई मूलधारमा ल्याउने होइन, राउटे संस्कृतिअनुरूपको जीवन जिउने वातावरण निर्माण गर्नुपर्छ । राउटे बस्ने जंगलको संरक्षण गर्नुपर्छ । बाहिरी मानव घुसपैठमा पूरै रोक लगाउनुपर्छ । राउटे संस्कृतिमा पुरुषको काम बाँदरको सिकार गर्न जाने र महिलाको काम कन्दमूल जम्मा गर्ने हुन्छ, उनीहरूमा आफ्नो खानाको व्यवस्थापन गर्ने खुबी हुन्छ । जंगलको चिउरीबाट घिउ निकाल्ने र काठबाट राम्राराम्रा सामान बनाएर गाउँमै बेचेर अत्यावश्यक वस्तुको जोहो गर्ने गर्छन् । जब राउटेले भत्ता र राहत पाउन थाले जंगलमा सिकार र कन्दमूल खोज्न परेन, हातमा पैसा भएपछि बजारको खसी र मदिरामा लत बस्यो, परिणाम अधिक मदिराले यसपालि मात्रै आठ जनाको ज्यान गयो । यदि नीतिगत रूपमा उचित व्यवस्थापन नगर्ने हो भने नेपाली समाजबाट जंगलको राजा राउटे लोप हुन अब धेरै कुर्नु पर्दैन । वीरेन्द्र सुवाल, ब्यासी, भक्तपुर"
कानुन निर्माणमा गतिशीलता,"कुनै पनि शासनव्यवस्था सञ्चालनका लागि कानुन चाहिन्छ । हुन त संविधान मूल कानुन हो तर सबै विषय संविधानमा लेखिँदैनन् । संविधानले दिशानिर्देश गर्ने हो । कानुन तर्जुमाको बहसमा संसद्बाट निर्माण हुने ऐनको सर्वाधिक महत्त्व हुन्छ । ऐनबाटै अधिकार प्राप्त गरी नियमावली, विनियमावली, निर्देशिका, कार्यविधि, गठन आदेश, मापदण्डजस्ता सहायक कानुनहरूको समेत तर्जुमा हुन्छ ।शक्ति पृथकीकरणको सिद्धान्तअनुसार कानुनको तर्जुमा सार्वभौम संसद्ले गर्छ । कानुनले राज्यको नीति र अदालतको फैसला कार्यान्वयन, विधिको शासन कायम, राज्य सञ्चालनका लागि कर संकलन र खर्च, निर्णय प्रक्रियालाई संस्थागत र अन्तर्राष्ट्रिय सन्धिसम्झौता गर्छ । कानुन निर्माणको प्रमुख उद्देश्य नै देशको शासनलाई वैधानिकता दिनु, शासन सञ्चालनलाई नियन्त्रित एवं निर्देशित गर्नु, शासनको कानुनी प्रक्रिया निर्धारण र न्याय निरूपण गर्नु हो । कानुनको प्रभाव सर्वत्र हुने हुँदा यसको निर्माण प्रक्रिया पनि जटिल छ । यसले लामो समय लिन्छ । स्विटजरल्यान्डमा त महत्त्वपूर्ण कानुनहरू तर्जुमा गर्दा जनताबाट सुझाव लिने प्रचलनसमेत छ । बेलायतले कुनै पनि कानुनको मस्यौदा तयार गरेपछि दुईतीन महिनासम्म त्यसमा सार्वजनिक सुझाव लिने गर्छ ।संसद्ले कानुन कार्यान्वयनको अवस्थाबारे अनुगमन गर्ने विश्वव्यापी प्रचलनसमेत छ । आफूले पारित गरेका कानुनहरूको अपेक्षित उपलब्धि भयो कि भएन भनेर जाँचपडताल गर्नु संसद्को कार्यक्षेत्रमा पर्छ । तर नेपालमा कानुन अनुगमन प्रक्रिया फितलो छ । निर्माण प्रक्रियामै सांसदहरूको खासै गम्भीरता देखिँदैन । दलीय सोच हावी छ । दलको हस्तक्षेपका कारण सांसदहरू कानुन तर्जुमा र प्रभाव अध्ययनमा स्वतन्त्र ढंगले लाग्न सकिरहेका छैनन् । वेस्टमिन्स्टर फाउन्डेसन फर डेमोक्रेसीका अनुसार, बेलायतको हाउस अफ कमन्समा कानुनहरूको निरन्तर अनुगमनका लागि अलग्गै संसदीय समितिको व्यवस्था छ । त्यहाँ कुनै पनि कानुन पारित भएको तीनदेखि पाँच वर्षपछि सरकारले त्यसको कार्यान्वयनको अवस्थाबारे स्मृतिपत्र (मेमोर्यान्डम) प्रकाशित गर्छ । सरकारका मन्त्रालयहरूले कानुनहरूको अनुगमनको कमान्ड पेपर संसदीय समितिहरूमा पेस गर्छन् । स्विटजरल्यान्डमा कानुनहरूको प्रभाव लगायतको नियमित अध्ययनअनुसन्धान गरी सुझाव पेस गर्न संसदीय समितिअन्तर्गत कर्मचारी र विज्ञसहितको निकाय बनाइएको हुन्छ । स्विटजरल्यान्डमा त कानुनको प्रभावकारिताको अध्ययन र मूल्यांकन गर्ने दायित्व संसद्को हो भनेर संविधानमै लेखिएको छ । दक्षिण अफ्रिकाले स्वतन्त्र निकाय र विज्ञहरूको सहयोगमा कानुनहरूको प्रभावका क्षेत्रमा नियमित अध्ययन गराउने गर्छ । जर्मनीमा कानुनहरूको अनुगमन लगायतका लागि सरकारले नै राष्ट्रिय नियामक सुधार परिषद् (नेसनल रेगुलेटरी रिफर्म काउन्सिल) गठन गरेको छ । त्यहाँको माथिल्लो सदन (बुन्डेस्राट) को प्रमुख भूमिका कानुन तर्जुमा र तल्लो सदन (बुन्डेस्टाग) को प्रभावकारिता अध्ययन लगायतमा हुन्छ । क्यानडाको संसद्मा नियमावलीहरूको निगरानीका लागि नै अलग्गै संसदीय समिति छ । नेपालका दुवै सदनमा विभिन्न विषयगत क्षेत्रमा कानुन तर्जुमा र कार्यान्वयनको निगरानी लगायतका लागि विभिन्न संसदीय समिति छन् तर तीमध्ये अधिकांशले अपेक्षित काम गर्न सकेका छैनन् । एकाध समितिले काम त गरेका छन्, प्रभाव भने न्यून छ । ओली सरकारका पालामा कार्यकारीको हस्तक्षेपका कारण समितिहरूले स्वतन्त्र र स्वायत्त हिसाबले काम गर्न नपाएको अनुभव सम्बद्ध पदाधिकारीहरूको छ । समितिबाट अनुमोदित निजामती सेवा र नागरिकतासम्बन्धी विधेयक लामो समयदेखि थन्किएका छन् । तत्कालीन सरकारले आफ्नो अनुकूल भएन भनेर संसद्को पूर्ण सदनमा यी विधेयक पेस नै गरेन, बरु अध्यादेशबाट नागरिकतासम्बन्धी कानुन ल्यायो, जसलाई पछि अदालतले खारेज गरिदियो । निजामतीसम्बन्धी संघीय कानुन नहुँदा कर्मचारी व्यवस्थापनमा भद्रगोलको स्थिति छ । नेपालमा कानुन निर्माण पद्धतिलाई व्यवस्थित गर्ने कार्यको सुरुआत विक्रम संवत् १९१० मा जारी मुलुकी ऐनसँगै भयो । २००४ सालसम्मको अवधिमा सतीप्रथा र दासप्रथा उन्मूलनजस्ता घोषणाबाट सामाजिक सुधारका केही कार्य भए । राणाकालमा मुलुकी ऐनका अतिरिक्त लालमोहर, ताम्रपत्र, थिति बन्देज, सनद, सवाल, रुक्का, पन्जापत्र, आदेश, घोषणा, पञ्चभलादमीजस्ता विधिमार्फत शासन सञ्चालन हुने गरेको थियो । तजबिजका रूपमा भए पनि कानुन तर्जुमा र कार्यान्वयनका केही विधि राणाकालमा पनि थिए, जसलाई थप व्यवस्थित गर्न २००४ सालमा नेपाल सरकार वैधानिक कानुन जारी भएको थियो । तर त्यो लागू हुन सकेन । राणा शासनको अन्त्यपछि, २०१५ सालमा भएको आमनिर्वाचनपछि नेपालमा पहिलोपटक संसद्बाट कानुन तर्जुमाको प्रक्रिया सुरु भयो । पञ्चायतकालमा कानुन तर्जुमा जननिर्वाचित संसद्मार्फत हुन्थ्यो भनिए पनि त्यो राजाको प्रत्यक्ष निगरानीमा हुने गर्थ्यो । २०४६ सालको परिवर्तनपछि मात्र व्यवस्थित रूपमा कानुन तर्जुमा सुरु भएको हो । २०७२ सालको संविधान जारीपछि नेपालको राज्यसत्तामै आमूल परिवर्तन भएको छ । परिवर्तित सन्दर्भमा कानुनहरू पनि संविधानसँग तादात्म्य हुने गरी बनाउनुपर्ने हुन्छ ।संविधानसँग बाझिएका कानुन संघीय संसद्को पहिलो अधिवेशन बसेको मितिले एक वर्षभित्र संशोधन नगरेमा स्वतः अमान्य हुने व्यवस्था संविधानमा छ । तर संविधानको यस भावनालाई तत्कालीन ओली सरकारले आत्मसात् गर्न सकेन । लगभग दुईतिहाइ बहुमतबाट बनेको सरकारले कानुन निर्माण प्रक्रियालाई बेवास्ता गर्यो । संविधान जारी हुनेबित्तिकै कानुन मन्त्रालयले त्यसको क्रियाशीलताका लागि कम्तीमा ३१५ कानुन बनाउनुपर्ने औंल्याएको थियो । तर आजका मितिसम्म जम्मा १६१ कानुन मात्रै बनेका छन् । ओली सरकारका पालामा नयाँ र पुरानासहित ६७ कानुन मात्र बने । संघीय संसद्पछि हालसम्म प्रमाणीकरण भएका कानुनहरूको संख्या ७४ मात्र छ । हाल, संघीय संसद्मा ५७ विधेयक विचाराधीन छन् । एमालेले गरेको संसद् अवरोधका कारण राष्ट्रिय सभामा १३ र प्रतिनिधिसभामा ४४ विधेयक अघि बढ्न सकेका छैनन् । एकल र साझा अधिकारसँग सम्बन्धित दर्जनौं कानुनहरू बनाउनै छ । स्थानीय तहको सेवा व्यवस्थापनसम्बन्धी कानुन २०७५ सालमै बनाउने प्रतिबद्धता अन्तरप्रदेश परिषद्को बैठकमा जनाए पनि अहिलेसम्म बन्न सकेको छैन । कानुन व्यवस्थापिकाले बनाउने हो । व्यवस्थापिकाको बहुमतबाट सरकार बन्ने हुँदा जतिसुकै आदर्शका कुरा गरे पनि कानुनहरू सरकारको सोचअनुसार नै बन्ने गर्छन् । कानुन बनाउनेनबनाउनेÙ संविधान, संघीय शासन प्रणाली र जनताको भावनाअनुसार तर्जुमा गर्नेनगर्ने आदि सबै सरकारको इच्छाशक्तिमा भर पर्छन् । तर ओली सरकारमा त्यस्तो इच्छाशक्ति खासै देखिएन । जति कानुनहरू बने, ती पनि संघीयताको भावनाविपरीत बनायो । बरु संसद्लाई नै बन्धकमा राखेर अध्यादेशबाटै शासन सञ्चालन गर्ने प्रपञ्चमा ओली सरकार रमायो । ३४ वटा अध्यादेश ल्याइए । अध्यादेशबाट संवैधानिक परिषद्का पदाधिकारीहरूको नियुक्ति भयोÙ संसदीय सुनुवाइबिनै, योग्यता नपुगेका र बदनाम भएकाहरूले पनि अध्यादेशबाटै संवैधानिक आयोगमा प्रवेश पाए । यस विषयमा सभामुखले समेत मुद्दा हाल्नुपर्ने स्थिति आयो, जुन अदालतमा विचाराधीन छ । त्यही मुद्दाका कारण न्यायाधीश र कानुन व्यवसायीबीच खाडल गहिरिँदो छ, अदालत विभाजित छ । ओली सरकारले बजेट पनि अध्यादेशबाटै ल्यायो । ओली सरकारकै सिको गरेर देउवा सरकारले पनि राजनीतिक दल विभाजनसम्बन्धी अध्यादेश ल्यायो, जुन गलत परम्परा हो । संसद्ले जस्तोसुकै बलियो कानुन बनाए पनि अध्यादेशका कारण निष्प्रभावी हुने स्थिति छ । लामो मिहिनेतपछि संसद्ले बनाएको कानुनलाई सरकारले अध्यादेशका आधारमा छिनभरमा निमिट्यान्न पार्ने स्थितिको अन्त्य गर्न सकिएन भने संविधानको सर्वोच्चता ढिलोचाँडो अवसान हुनेछ । यसको अन्त्यका लागि संविधानमै सुधार जरुरी छ । यसमा सरोकारवालाहरूको विशेष ध्यान जान जरुरी छ । कानुन तर्जर्मुामा प्रदेशहरूको गति पनि संघीय सरकारको झैं कछुवाकै छ । सरकार गठन भएपछि सबै प्रदेशले पहिलो वर्षलाई कानुन तर्जुमा वर्षका रूपमा लिएका थिए । महालेखापरीक्षकको कार्यालयअनुसार, आर्थिक वर्ष २०७५७६ मा अविधमा सातै प्रदेशले कुल २१३ कानुन तर्जुमा गरेका थिए । तर कर्मचारीलगायतका समस्याका कारण अपेक्षित प्रगति गर्न नसकेको प्रदेशको धारणा छ । पछिल्लो पटकको राजनीतिक अस्थिरताले पनि यसमा मलजल गरेको छ । आर्थिक वर्ष २०७६७७ मा प्रदेशहरूले ३२७ कानुन बनाए भने २०७८ को भदौसम्म ३६१ कानुन तर्जुमा भएका छन् । सबभन्दा बढी लुम्बिनी र वाग्मती प्रदेशले क्रमशः ६२ र ६१ कानुन तर्जुमा गरे भने प्रदेश २ ले ४१ । सबभन्दा कम कर्णाली प्रदेशले, ३६ वटा कानुन तर्जुमा गरेको छ । कानुन तर्जुमामा संसद्को बैठक पनि जोडिएको हुन्छ । लुम्बिनी प्रदेशको अहिले नवौं अधिवेशन चलिरहेको छ । तर प्रदेश २ ले जम्मा छवटा अधिवेशन गरेको छ । कर्णाली प्रदेशले आठौं अधिवेशन सक्दा पनि कानुन तर्जुमामा अपेक्षित उपलब्धि हासिल गर्न सकेको छैन । सुरुसुरुमा संघीय सरकारबाट अपेक्षित सहयोग नपाएर अलमलिएका प्रदेशहरू अहिले आफ्नै आन्तरिक समस्यामा रुमलिएका छन् । कानुन तर्जुमा लगायतमा प्रदेश संसद्को पनि ध्यान जान जरुरी छ । अरूलाई दोष देखाएरं पन्छिरहन मिल्दैन । संसद्को प्रमुख जिम्मेवारी कानुन तर्जुमा भए पनि सबै खालका कानुनको निर्माण गर्दैन । मूल ऐनको अधीनमा रही प्रत्यायोजित विधायनहरूको तर्जुमा गर्ने विधायिकी अधिकार कार्यपालिकालाई छ । राष्ट्रिय सभामा प्रत्यायोजित व्यवस्थापन समिति छ, जसको मूलभूत उद्देश्य ऐनप्रदत्त सीमाभित्र रही सहायक कानुनहरू तर्जुमा गरिएका छन् वा छैनन् भनी अध्ययन, अनुसन्धान र छलफलबहस गर्नु हो । समितिले कार्यपालिकाबाट निर्मित अधिकांश कानुन मूल ऐनले दिएको सीमाभन्दा बाहिर गई जारी भएको निचोड निकालेको छ । जस्तो काठमाडौंतराई मधेस द्रुतमार्ग सडक आयोजना सञ्चालन कार्यविधि२०७४ मा कार्यविधिअनुसार हुनेबाहेक अन्य काम प्रचलित कानुनबमोजिम हुने भन्ने व्यवस्थाले विधिशास्त्रको सामान्य नियमको पनि ख्याल गरेको छैन । पछिल्लोपटक कोभिड१९ सँग सम्बन्धित सबैजसो प्रत्यायोजित विधायनहरू कानुनी स्रोतबिना नै तर्जुमा गरिएको समितिको प्रतिवेदनमा उल्लेख छ । महालेखापरीक्षक र अख्तियार दुरुपयोग अनुसन्धान आयोगका वार्षिक प्रतिवेदनहरू अनुसार पनि त्यस्ता कार्यविधि र निर्देशिकाहरू अधिकार क्षेत्रभन्दा बाहिर गएर जारी गरिएका छन् । यस्तो गतिविधिले भ्रष्टाचारलाई प्रश्रय दिन्छ । समितिले आफ्नो वार्षिक प्रतिवेदनमा मूल ऐन नै उल्लेख नगरी प्रत्यायोजित विधायनहरू जारी हुने गरेका, मूल ऐनमा पनि तोकिएबमोजिम भन्ने शब्दावली राख्न नपाइने सिद्धान्तका बावजुद सहायक कानुनमै यस्ता शब्दावलीहरू प्रयोग गरिएको, अप्रासंगिक र असान्दर्भिक ऐनहरूसँग जोडेर जथाभावी प्रत्यायोजित विधायनहरू निर्माण गर्ने गरिएको, प्रत्यायोजित अधिकारको पनि पुनः प्रत्यायोजन गर्ने गरिएको, मूल ऐनले अधिकार नदिए पनि करोडौं रुपैयाँका अनुदान रकम निर्देशिकाका भरमा बाँडफाँट गर्ने गरिएको उल्लेख गरेको छ । कार्यपालिकाबाट जारी भएका अधिकांश कानुन भ्रष्टाचारको स्रोत बनेका छन् । भ्रष्टाचार न्यूनीकरणका लागि पनि प्रत्यायोजित विधायनहरूको अनुगमन आवश्यक छ । संसद् लगायतका निकायबाट कानुनहरूको निरन्तर निगरानी जरुरी छ । सरकारले पनि यस्ता कानुनहरू विचार पुर्याएर जारी गर्नुपर्छ । अन्तमा, संविधानको क्रियाशीलताका लागि पनि संसद्बाट कानुन निर्माणको प्रक्रियालाई चुस्त र गतिशील बनाउनुपर्छ । संसदीय समितिहरूलाई क्रियाशील बनाउने र स्वतन्त्र ढंगले काम गर्न दिने वातावरण बनाउनु पनि आवश्यक छ । प्रमुख प्रतिपक्षी एमालेबाट भइरहेको संसद् अवरोध हटाई सबै खालका समस्याको समाधान संसद् नै हो भन्ने सन्देश प्रवाह गर्नसमेत जरुरी छ ।"
आत्महत्याको कार्यकारण,"पर्वतको मोदी गाउँपालिकाका २१ वर्षे सामाजिक कार्यकर्ता तथा अनेरास्ववियुका जिल्ला नेता मदन शर्माले गत भदौ १६ गते घरनजिकैको जंगलमा आत्महत्या गरे । स्नातक पढिरहेका युवा अभियन्ता शर्माको परिवारभित्र एक दशकभित्र यो चौथो आत्महत्या थियो । आमा, हजुरआमा, फुपूका छोरापछि मदनले आत्महत्याको बाटो रोजेका थिए । एकाघरका यस्तो शृंखलाबद्ध आत्महत्याको घटना सुन्दैमा पनि अवाक् भइन्छ । शर्मा र उनको परिवार उदाहरण मात्रै हो, पछिल्लो समय सञ्चारमाध्यम तथा सामाजिक सञ्जालमा आत्महत्या र आत्महत्याको प्रयासका घटना बढी आइरहेका छन् । हरेक उमेर समूहका व्यक्तिहरूले जीवनको विकल्पमा मृत्यु छनोट गर्नु सामान्य समस्या हुँदै होइन । तर, यस्ता घटनामा के सामाजिक संरचनाको भूमिका छैन ? के हामीले अँगालिरहेका कथित मूल्य र राज्यका नीतिहरूसँग यसको सम्बन्ध छैन ? आत्महत्या विश्वभरि अत्यधिक बढिरहेको छ । विश्व स्वास्थ्य संगठनअनुसार हरेक वर्ष विश्वभरका करिब १० लाख मानिसले आत्महत्या गर्छन् । नेपाल प्रहरीअनुसार आर्थिक वर्ष २०७७७८ मा मात्र ७ हजार १ सय १७ नेपालीले आत्महत्या गरेका थिए । कोभिड महामारीले बढाएको बेरोजगारी, स्वास्थ्य समस्या, आर्थिक संकट, अभाव र विभेदका कारण उक्त संख्या चालु आर्थिक वर्षमा अझै बढ्ने निश्चित छ । मुख्यतः विभेदयुक्त सामाजिक संरचना र स्वरूपको निराशाजनक अभिव्यक्ति हो आत्महत्या । विभेदका खाडलहरू दिनानुदिन बढिरहेको समाजमा बेरोजगारी, गरिबी, जिम्मेवारी पूरा गर्न नसक्नुजस्ता विविध कारणले हुने तनावले मानसिक समस्या निम्त्याइरहेको छ । औद्योगिकीकरणको कमी, भौगोलिक विकटता र अर्थव्यवस्थामा विविधता नभएको हाम्रो समाजमा बेरोजगारी सधैंको समस्या भइरह्यो । दसौं लाख जनशक्तिले काम पाउन सकेका छैनन् । पछिल्लो समय कोरोना महामारीका कारण लाखौं व्यक्तिको रोजीरोटी खोसिएको छ । ठेलागाडामा तरकारी बेच्नेदेखि साना तथा मझौला व्यवसायीसम्म संकटमा धकेलिएका छन् । यसबाट सामाजिक संरचनाको पीँधमा रहेका परिवार र व्यक्तिले नै सबैभन्दा बढी मार खेप्नुपरेको छ । लकडाउनका बेला खुला मञ्चमा एक छाक खाना खान बालबच्चा च्यापी पाँचदस किलोमिटर हिँडेर आउनेहरूको संख्या निकै थियो । गरिबी र विभेदले थिचिएकाहरू पलपल दुःस्वप्नमा बाँच्न बाध्य छन् र तिनैमध्ये कतिपय यस्तो नियतिबाट छुटकारा पाउन आत्महत्या गर्न विवश पनि । पुँजीको होड, उपभोक्ता संस्कृति, अस्वस्थ प्रतिस्पर्धा तथा स्वार्थले गर्दा आफूवरिपरिका व्यक्ति कस्तो मनस्थितिमा छन् भनी ख्याल गर्न कसैलाई फुर्सदै छैन न त सरोकार नै । उपभोग संस्कृति सामानमा मात्रै होइन, सम्बन्धहरूका लागि पनि लागू भइरहेको छ । एकातिर आर्थिक संकट तथा रोजगारी गुमाउने भय छ, अर्कातिर सामाजिक हैसियत तय गर्ने मापदण्ड बजार बनेको छ, खर्च गर्ने क्षमताबाट हैसियत निर्धारण गरिन्छ । श्रम बजारमा मानिसको मूल्यको कमी र उपभोग बजारमा सामानको मूल्यको वृद्धिबीच तादात्म्य नमिल्नुले सामाजिक संरचना जटिल बनिरहेको छ । अधिकांश मानिस नीरस, निराश र डिप्रेसनका आंशिक वा पूर्ण रोगी बनिरहेका छन् । सुविधा, सुरक्षा भत्ता र उपकरण कटौती अनि संगठित हुन पाउने अधिकारको कमीले गर्दा श्रमिकहरू निराश भइरहेका छन् । श्रम शोषणले यस्तो भएको हो । नाफा केही व्यक्तिमा केन्द्रित भैरहेको छ । यसबाहेक आजको शिक्षा पद्धति र सामाजिक संरचनाअनुसार कुनै एक क्षेत्रमा विशेषज्ञता हासिल गर्ने र त्यसैमा मात्र केन्द्रित हुनाले पनि मानिस एकलकाँटे हुने गरेको छ । समाज विविधतापूर्ण छ, सबै मानिसको फरकफरक इच्छाचाहना हुन्छ । इन्जिनियर पढिरहेको कुनै विद्यार्थीलाई समाज विज्ञान नपढाए उक्त व्यक्ति समाजबाट कटिनु स्वाभाविकै हो । यस्ता अनेक आयामले गर्दा मानिस आफ्नो काम, प्रकृति र आफैंसँग टाढिइरहेको छ ।केही वर्षअघिसम्म एसएलसी पास गर्न नसक्ने या अंक थोरै आएका कारण आत्महत्या गर्नेहरूको संख्या अधिक थियो, तर पछिल्लो समय यस्ता समाचार सुन्नुपरेको छैन । तैपनि शौक्षिक प्रतिस्पर्धा र ग्लानिका कारण आत्महत्या गर्नेहरूको संख्या धेरै छ । पारिवारिक सम्बन्धमा वियोग सहन नसक्ने, ऋण तिर्न नसकेकाले हुने बेइज्जती सहनुपर्ने, रोगअपांगता र सामाजिक विभेदजस्ता कारण बढ्ने डिप्रेसनको अन्तिम विकल्पका रूपमा आत्महत्या रोजिरहेका छन् । आर्थिक कमजोरी नै आत्महत्याको प्रमुख कारण होÙ यसबाहेक सामजिक प्रतिष्ठा, मानसम्मानमा परेको घात आदिले पनि यस्ता घटना भइरहेका छन् । मनोविज्ञान भौतिक परिवेशको देन हो । यदि भौतिकमध्ये आर्थिक कारणको मात्र सही पहिचान भएमा र त्यसै आधारमा समस्या समाधानको प्रयास थाल्ने हो भने आत्महत्या दर तत्कालै व्यापक रूपमा घटाउन सकिन्छ । त्यस्ता व्यक्तिमा जीवनको महत्त्वबोध गराउन सकिन्छ । तर, यसका लागि हल गर्नु पर्ने मुख्य सवाल हो बेरोजगारी । बेरोजगारीको जिम्मा कसले लिने ? यहाँ त केवल व्यक्तिलाई अयोग्यताको प्रमाणपत्र थमाउनेहरूको बोलवाला छ । शिक्षा, स्वास्थ्य, खानपानजस्ता न्यूनतम आवश्यकता पनि विशेषाधिकार भइरहेका छन्, र झन्झन् महँगो पनि । शुल्क तिर्न नसकेकाले अपस्तालमै बिरामीहरू साङ्लोमा बाँधिन बाध्य छन् । यस्तोमा मानसिक स्वास्थ्यलाई अलग्गै राखेर आत्महत्यामा कमी ल्याउन सकिँदैन । व्यक्तिको आधारभूत आवश्यकताको सरकारी तथा सामुदायिक व्यवस्थापन, रोजगारी र सृजनशील कामहरूका लागि अवसर र निरन्तरताको वातावरणका माध्यमले मात्र आत्महत्यालाई रोक्न सकिन्छ । मदन शर्माजस्ता युग हाँक्ने सम्भावना बोकेका युवाहरूलाई जोगाउन आत्महत्या गर्न बाध्य पार्ने सामाजिक संरचना बदल्नुपर्छ ।"
प्रविधिसँग हार्दै मानिस,"एकाग्रतामा क्षयीकरणसामान्य मान्छे र विशिष्ट मान्छेबीचको अन्तर के हुन्छ भनी सोध्दा स्वामी विवेकानन्दको एक शब्दमा जवाफ थियो, एकाग्रता । मानिसको चेतनाको मूल आधार नै ध्यान हो, एकाग्रता हो । ध्यानले चेतनास्तर बढाउँछ । गौतम बुद्ध भन्छन् दुःख ध्यानलाई नियन्त्रण गर्न नसक्नाले, बाह्य भौतिक सुखको दास हुनाले हुन्छ । प्रविधिले मानिसको ध्यानमा क्षयीकरण गर्दै छ । कति बज्यो भनेर हेर्न निकालेको मोबाइलमा मानिस एक घण्टा अलमलिन्छ, फेसबुकलगायतका सामाजिक सञ्जाल चलाउन थालेर । घरमा परिवारजनसँग वा कार्यालयमा ग्राहकसँग कुरा गरिरहँदासमेत आँखा र औंला मोबाइलमै हुन्छन् । यस्तो अभ्यासले कुनै विषयलाई गहिराइसम्म गएर बुझ्न दिँदैन । यसरी मानिसको ध्यान तानेर अर्थोपार्जन गर्ने अटेन्सन इकोनोमी को प्रभाव बढिरहेको छ । विज्ञापनहरूको बाढी नै छ, जसले मानिसको ध्यान आफूतिर तान्छन्, लोभ्याउँछन् र भौंतारिने बनाउँछन् । ह्यारिस भन्छन् मानिस नचाहेरै पनि आफूलाई अनावश्यक करिब ७० प्रतिशत सूचनाहरूमा भुलिरहेको हुन्छ । आफूले नखोजेका सूचना अल्गोरिदमले सिफारिस गर्छ र हामी त्यसैको पछि लाग्छौं । जस्तै युट्युबमा एउटा भिडियो हेरिरहेका बेला अर्को भिडियो नजिक आउँछ अनि त्यही हेर्छौं, यो क्रम चलिरहन्छ । हाम्रो ध्यान यसरी रिकोमेन्ड सिस्टम ले भड्काइरहेको हुन्छ । अरूका फोटा र भिडियोले हामीलाई तानिरहेका हुन्छन् । कसैका स्टाटस र कमेन्टले हामीलाई उत्तेजित बनाइरहेका हुन्छन् । कनेक्सनबाट छुटे पनि मन त्यतै भौंतारिइरहेको हुन्छ । हाम्रो ध्यान पनि अरूको ध्यान तान्नमा केन्द्रित हुन्छ । के गर्दा लाइक, कमेन्ट र सेयर हुन्छ भनेर छटपटाइरहेका हुन्छौं । यसरी ध्यानको क्षयीकरण भएपछि मानिसको मूलधन चेतनामा असर पर्दै जान्छ । चेतनामै खिया लागेपछि मानिस मानिस रहँदैन । समालोचनात्मक सोचाइमा ह्रास समालोचनात्मक चेतना मानिसको विशिष्ट गुण हो, जुन एआई वा अन्य कम्प्युटर अल्गोरिदममा हुँदैन । कुनै पनि विषयवस्तु, घटना वा परिस्थितिलाई विभिन्न कोणबाट हेर्ने प्रक्रिया हो समालोचनात्मक चिन्तन । यसका लागि गहिरो प्रज्ञा चाहिन्छ, धैर्य चाहिन्छ, निष्पक्षता चाहिन्छ, स्वतन्त्र चिन्तन चाहिन्छ । तर प्रविधि प्रयोगले मानिसलाई स्वतन्त्र चिन्तकबाट डाटाको सम्भाव्यताको दास बनाइरहेको छ । मानिस प्रज्ञा जाग्न नदिने सतही सूचनाको जालोबाट घेरिएको छ । समालोचनात्मक चिन्तनका लागि सत्य सूचना चाहिन्छ तर अब गलत सूचनाको चंगुलबाट मुक्ति पाउन गाह्रो हुँदै गएको छ । समालोचनात्मक चिन्तनका लागि संज्ञानको उपयोग भएको हुनुपर्छ तर मानिसको संज्ञानात्मक क्षमतालाई एआई, बिगडाटा सेन्टर र अल्गोरिदमले कमजोर बनाउँदै लगेका छन् । एकाकी सोच, ध्रुवीकरण, आवेग, तनाव, घमण्ड, प्रतिशोध आदि समालोचनात्मक चिन्तनका बाधक तत्त्व हुन् । प्रविधिले भने यिनैलाई बढावा दिएको छ । यसरी प्रविधिले मानिसका शारीरिकमानसिक पक्षलाई जितेर, नकारात्मक पक्षलाई उकासी चेतनाको स्तरलाई दबाउँदै भुत्ते बनाउँदै लगिरहेको छ । आचार्य त्रिविका उपप्राध्यापक हुन् ।"
निजी कलेजको स्वार्थमा नर्सिङ पढाइ खारेज हुने जोखिम,नर्सिङ पढाइ हुने शिक्षण संस्थासय बेडको अस्पताल भएका २३सय बेडको अस्पताल नभएका ८०आंगिकसाझेदारी ६जम्मा १०९
अपुरो सरकार : कर्मचारी सरुवामा पूर्ण सक्रिय,"(काठमाडौं)  अढाई महिनासम्म मन्त्रिपरिषद् विस्तार गर्न नसकेका प्रधानमन्त्री शेरबहादुर देउवाले कर्मचारी सरुवालाई भने तीव्रता दिएका छन् । उनले निजामती कर्मचारी सरुवाको मापदण्डलाई समेत ख्याल नगरी मन्त्रालय र विभागका प्रमुख फेर्न थालेका हुन् । शक्तिशाली, आर्थिक चलखेल हुने मन्त्रालय र विभागका कर्मचारीको सरुवा व्यापक रूपमा भएको छ । फाइल बोकेर सिंहदरबार र बालुवाटारमा घण्टौं लाइन बस्दा पनि प्रधानमन्त्री भेट्न नपाइएको मन्त्रालयका सचिवहरूको गुनासो छ । देउवाकै जिम्मेवारीमा रहेको संघीय मामिला तथा सामान्य प्रशासन मन्त्रालयका अनुसार हरेक साता कर्मचारीको ठूलो संख्यामा सरुवापत्र तयार हुने गरेको छ । हाल थप १६ मन्त्रालयको जिम्मेवारीसमेत देउवाको काँधमा छ । प्रधानमन्त्री तथा मन्त्रिपरिषद् कार्यालय स्रोतका अनुसार तत्काल सरुवा रोकिने अवस्था छैन । अहिले सरकारको काम नै कर्मचारी सरुवा भएको सचिवहरू बताउँछन् । पूर्ववर्ती ओली नेतृत्वको सरकारले कर्मचारी परिचालनमा गरेको बेथितिलाई देउवा सरकारले पनि निरन्तरता दिन खोजेजस्तो देखियो, एक पूर्वप्रशासकले भने । देउवाले पहिलो चरणमा आफ्नै मातहतमा रहेको राजस्व अनुसन्धान विभाग र सम्पत्ति शुद्धीकरण अनुसन्धान विभाग प्रमुख फेरेका छन् । खाद्य प्रविधि तथा गुण नियन्त्रण विभाग, वाणिज्य विभाग र पर्यटन विभागको महानिर्देशक पनि परिवर्तन भएका छन् । तीन दिनयता ४४ जना उपसचिवको सरुवा लिस्ट तयार भएको संघीय मन्त्रालय स्रोतले बतायो । यसअघि गत भदौ २९ गते मन्त्रिपरिषद्ले एकै पटक ८५ सहसचिव सरुवा गरेको थियो । मंगलबार थप ६ जना सहसचिवको सरुवा भयो । बिहीबार मात्रै गृहका १५ जना उपसचिवको सरुवा गरिएको छ । संघीय मन्त्रालयका एक सहसचिवले भने, गृहबाट सरुवाको अनुरोध आयो, हामीले पठायौं । प्रमुख जिल्ला अधिकारी हुने आसले गृहमा जान उपसचिवहरूको प्रतिस्पर्धा हुने गरेको छ । मन्त्रालयका अनुसार गृहमा १५ जना नयाँ उपसचिव लैजाने तयारी छ । सरुवाको विषय सिंहदरबारमा भन्दा पनि देउवा निवासमा हुने गरेको सचिवहरू बताउँछन् ।लोक सेवा आयोगका पूर्वअध्यक्ष उमेश मैनाली राजनीतिज्ञहरूले एस म्यान खोज्ने प्रवृत्ति नै गलत भएको बताउँछन् । हरेक सरकारले जथाभावी रूपमा कर्मचारी सरुवा गरेर काम देखाउने परम्परागत मान्यतामा परिवर्तन आउन सकेन, उनले भने, योग्यभन्दा पनि आफूअनुकूलको मान्छे ल्याउन खोज्नु नै समस्याको जड हो । पूर्वप्रशासक शारदाप्रसाद त्रिताल पनि कर्मचारी प्रशासनलाई तहसनहस बनाउने काममा सबै सरकार लागेको बताए । एक वर्षभित्र कर्मचारीको सरुवा हुनु भनेको त्यहाँ केही काम भएन भन्ने सोच्नुपर्ने उनको धारणा छ । निजामती ऐन २०४९ अनुसार अधिकृत र उपसचिवको सरुवा दुर्गममा भए १८ महिना र सुगममा दुई वर्षमा हुने प्रावधान छ । सहसचिव र सचिवको सरुवामा संघीय मामिला तथा सामान्य प्रशासन मन्त्रालयसँग सहमति लिने चलन छ । तर पछिल्लो समय सरुवा गरेर बोधार्थ मात्र दिने चलन बढेको संघीयका अधिकारीहरू बताउँछन् । सचिव, सहसचिवलाई पनि ६६ महिनामा सरुवा गर्दा उनीहरूबाट के प्रतिफलको आस गर्ने ? एक पूर्वप्रशासक प्रश्न गर्छन्, कम्तीमा २ वर्ष एकै ठाउँमा नराख्ने हो भने नीतिगत निर्णय कसरी कार्यान्वयन हुन सक्छ ? संघीय मामिला मन्त्रालयका प्रवक्ता वसन्त अधिकारी सरुवालाई सामान्य रूपमा लिनुपर्ने बताउँछन् । हरेक वर्ष साउनमा गर्नुपर्ने सरुवा कोभिडको प्रभाव र विभागीय मन्त्रीको अभावमा रोकिएको उनले दाबी गरे । आन्तरिक राजस्वमा शोभाकान्त पौडेल, राजस्व अनुसन्धानमा प्रकाश पौडेल र सम्पत्ति शुद्धीकरण अनुसन्धान विभागमा प्रेमप्रसाद भट्टराईलाई सरुवा गरिएको छ । तत्कालीन प्रधानमन्त्री केपी शर्मा ओलीले अर्थ मन्त्रालयअन्तर्गत रहेका दुवै विभागलाई २०७४ देखि आफ्नो मातहत ल्याएका थिए । उतिबेला प्रतिपक्षमा रहँदा कांग्रेसले दुवै विभागलाई प्रधानमन्त्री कार्यालय मातहतमा लगेको भन्दै विरोध जनाएको थियो । संघीय संसद्को दुवै सदनमा समेत यसको विरोध भएको थियो । अहिले उक्त विभागहरूलाई जस्ताको तस्तै राख्ने तयारी गरिएको छ । पौडेललाई वाणिज्य तथा उपभोक्ता संरक्षण विभागका महानिर्देशकबाट राजस्वमा लगिएको हो । संघीय मन्त्रालय कर्मचारी प्रशासनका एक अधिकारीले सरुवा कसरी कुन निकायबाट हुन्छ, आफूहरूलाई प्रस्ताव आएपछि मात्र जानकारी हुने बताए । कतिपय सरुवा मन्त्रालयबाट मन्त्रालयमा हुने भएकाले बोधार्थ मात्र आउने गरेकाले यकिन तथ्यांकसमेत नभएको उनको भनाइ छ । गत भदौ २९ मा ८५ सहसचिव र भदौ ३० मा १६ जना प्रमुख जिल्ला अधिकारीको सरुवा गरिएको थियो । विवाद हुने भएपछि सहसचिवको सरुवा पटकपटक परिवर्तन गरेर एकै पटक पत्र तयार गरिएको थियो । गुण नियन्त्रण विभागको महानिर्देशकमा मनिता जोशी वैद्यलाई सरुवा गरिएको छ । अवकाश हुनु एक महिनाअघि गुणस्तरका महानिर्देशक उपेन्द्र रायलाई कृषि तथा पशुपन्छी विकास मन्त्रालयमा सरुवा पठाइएको छ । सामान्यतः अवकाश हुन एक वर्ष बाँकी रहँदा सरुवा गरिँदैन । कुनै सचिवलाई प्रदेश जानैपर्ने अवस्था छ भने कुनैले कहिल्यै प्रदेश नगएर पनि पेन्सन पकाउन लागेका छन्, प्रशासकहरू गुनासो गर्छन् ।"
लुम्बिनीका मुख्यमन्त्री हल न चल,"(रूपन्देही)  आफ्नै दलभित्रको असहयोगले लुम्बिनी प्रदेशका मुख्यमन्त्री कुलप्रसाद केसीले डेढ महिना बितिसक्दा पनि सरकार विस्तार गर्न सकेका छैनन् । मन्त्रीका आकांक्षी व्यवस्थापन, सचिवालय गठन र कर्मचारी सरुवाको भुमरीमा केसी फसेका छन् । उनको सचिवालय सुरुमै विवादित बनेको छ । कर्मचारी सरुवामा पनि विवाद र असन्तुष्टि चुलिएको छ । मन्त्री बन्न नपाए पार्टी नै छोड्नेसम्मको धम्की आफ्नैले दिएका छन् । त्यसले लुम्बिनी प्रदेशको मन्त्रिपरिषद् विस्तार थप अनिश्चित बनेको हो । केसी कांग्रेस, माओवादी, जसपा र जनमोर्चाको गठबन्धनबाट साउन २८ मा मुख्यमन्त्री नियुक्त भएका थिए । ७ सदस्यीय मन्त्रिमण्डल बनाएका केसीले डेढ महिनामा जसपाका दुई र स्वतन्त्रका एक जना बिनाविभागीय मन्त्रीलाई जिम्मेवारी मात्र दिएका छन् । ९ बाट फुटाएर १३ मन्त्रालय बनाएका केसीले अन्य मन्त्री चयन गर्न सकेका छैनन् । सरकार विस्तार तत्काल नहुने भएपछि केसीले सचिवालय गठन र कर्मचारीको सरुवाको काम अघि बढाएका थिए । तर ती दुवै काम विवादित भएपछि उनी असोज अन्तिम सातातिर मात्र सरकार विस्तारको मनस्थितिमा पुगेको केसीनिकट प्रदेशस्तरका एक माओवादी नेताले बताए । केसीजी अहिले आफैं केही गर्न नसक्ने अवस्थामा पुग्नुभएको छ, उनले भने, सरकार विस्तारमा आफैंले विश्वास गरेकाले नै अप्ठ्यारोमा पारेपछि केन्द्रसँग सहयोग माग्नुभएको छ, त्यसैले तत्काल सरकार विस्तारको सम्भावना छैन ।मुख्यमन्त्री केसीले प्रमुख स्वकीय सचिवमा सुजित विकलाई नियुक्त गरेका थिए । उनी बुटवलका प्रचण्ड थैवको हत्यामा संलग्न भएको पुष्टि भएपछि जेल सजाय भुक्तान गरेर छुटेका व्यक्ति हुन् । हत्यामा संलग्न व्यक्तिलाई राजनीतिक नियुक्ति दिएर पीडितलाई झन् पीडा दिएको आरोप उनीमाथि लागेको छ । थैवको परिवारले पत्रकार सम्मेलन नै गरेर विकलाई स्वकीय सचिव नबनाउन माग गरेका छन् । त्यस्तै केसीले मन्त्री भएलगत्तै मुख्यमन्त्री कार्यालय र अन्य मन्त्रालयका कर्मचारी पनि हेरफेर गरेका छन् । आफूनिकटलाई मालदार स्थानमा सरुवा गरेको तर अनुभवी र सरुवाका लागि समय नै नपुगेकालाई जबर्जस्ती अन्यत्र सरुवा गरेको आरोप पनि लागेको छ । विभाग, निर्देशनालय, यातायात व्यवस्था कार्यालयलगायतमा कर्मचारी सरुवाका लागि केसी आफैंले चासो दिने गरेको कर्मचारीकै गुनासो छ । मुख्यमन्त्री आफैंले जथाभावी सरुवा गरेको भन्दै कर्मचारीबाटै पनि केसी र अन्य मन्त्रीलाई असहयोग सुरु भएको छ । कर्मचारीको असहयोगले पनि सरकार विस्तारमा प्रभाव पारेको छ ।लुम्बिनी प्रदेशमा गठबन्धनको सहमतिअनुसार सरकारमा माओवादीले मुख्यमन्त्रीसहित पाँच मन्त्रालय र कांग्रेसले चार मन्त्रालय पाएको छ । जसपालाई तीन र स्वतन्त्रले एक मन्त्रालयमा सहमति गरेका थिए । त्यहीअनुसार जसपा र स्वतन्त्रबाट मन्त्री बनिसकेका छन् । माओवादीबाट पनि मुख्यमन्त्रीसहित दुई मन्त्री बनेका छन् । कांग्रेसले एक जनालाई मात्र मन्त्रीमा पठाएको छ । तीनवटै दलले मन्त्रालय विभाजन टुंगो लगाएका छन् । तर सरकारमा पठाउने व्यक्तिको टुंगो लगाउन सकेका छैनन् । अहिले नेकपा एकीकृत समाजवादीमा एमालेबाट एक प्रदेशसभा सदस्य गएपछि नेकपा एसले पनि मन्त्रीमा दाबी गरेको छ । त्यस्तै जसपाले पनि कल्पना पाण्डेको स्थानमा निर्मला मुडभरीलाई समानुपातिक सूचीबाट प्रदेशसभा सदस्यमा शपथ गराएको छ । सदस्य थपिएपछि जसपाले पनि थप मन्त्रालय मागेको छ । दुवै जनालाई मन्त्री बनाउनुपर्ने बाध्यताले पनि सरकार विस्तार रोकिएको छ । सभामुखसहित १९ प्रदेशसभा सदस्य रहेको माओवादीमा अधिकांश मन्त्रीका आकांक्षी छन् । केही सदस्यले मन्त्री नपाए पार्टी छोड्ने धम्की दिएकाले त्यसको व्यवस्थापन मुख्यमन्त्री केसीलाई चुनौती बनेको छ । प्रदेशस्तरबाट मन्त्रीको टुंगो लगाउन नसकेपछि मुख्यमन्त्री केसीले पार्टीको केन्द्रीय नेतृत्व गुहारेका छन् । मन्त्रीको टुंगो लगाइदिन उनले अध्यक्ष पुष्पकमल दाहाललाई नै आग्रह गरेको उनीनिकट स्रोतले जनाएको छ । आफ्नै पार्टीका आकांक्षी व्यवस्थापन गर्न नसकेपछि उनी प्रदेशसभामा रहेका विषयगत समितिका सभापति छनोट गरेर मन्त्रिपरिषद् विस्तार गर्ने सोचमा छन् । तर त्यसका लागि पनि मुख्यमन्त्री केसीलाई सहयोग र समन्वय गर्ने नेतृत्व अभावले मन्त्रिपरिषद् विस्तारमा जटिलता थपिएको छ । माओवादीका प्रमुख सचेतक तुलाराम घर्तीले माओवादीको भन्दा पनि कांग्रेसको वडा र नगरमा अधिवेशन भइरहेकाले सरकार विस्तारमा केही ढिलाइ भएको बताए । अब छिट्टै नै सरकार विस्तार हुने उनको दाबी छ । माओवादीभित्र पनि धेरै जना आकांक्षी भएपछि केही समस्या छ, उनले भने, तर अहिले रोकिएको कांग्रेसको अधिवेशनका कारणले हो । मन्त्रालय बाँडफाँट टुंग्याएको अवस्थामा नेकपा एस र जसपाले पनि थप मन्त्री मागेपछि सरकार विस्तार झन् अनिश्चित भएको उनले बताए ।लुम्बिनीमा ६ वटा विषयगत समिति छन् । तीमध्ये अहिले चार समितिका सभापति पद रिक्त छन् । रिक्त पदमा सभापति चयन गरेपछि माओवादीका केही आकांक्षी व्यवस्थापन हुने मुख्यमन्त्री केसीको आकलन छ । तर मन्त्री ताकेका धेरै माओवादी सदस्य सभापति पनि बन्न तयार नभएपछि केसीले केन्द्रीय अध्यक्ष पुष्पकमल दाहालसमक्ष नै समन्वयका लागि अनुरोध गरेका हुन् । विपक्षी दलका पूर्वमन्त्री एवं एमाले लुम्बिनी प्रदेश अध्यक्ष लीला गिरीले सरकार जनमुखी बन्न नसकेको र बन्न पनि नसक्ने बताए । उनका अनुसार अहिलेको सरकार जनताको चाहनाभन्दा पनि अनेक जालझेल, तिकडम र गैरकानुनी बाटोबाट बनेकाले त्यसले जनताको प्रतिनिधित्व गर्नै सक्दैन । अहिले पनि हामीले हाम्रा पार्टीका दुई जनालाई कारबाही हुनुपर्छ भनेका छौं, उनले भने, तर सरकार विपक्षीका कुरा सुन्ने, जनताको आवश्यकतामा ध्यान दिने र समृद्धिका काम गर्नेभन्दा पनि कार्यकर्तामुखी र निजी स्वार्थपूर्तिमा लागेको स्पष्ट छ । सरकार गतिशील बन्न नसक्नु र विवाद हुने काम मात्र गर्दै अघि बढ्नुले पनि यो स्वार्थी र झुन्डहरूको हितमा मात्रै लागेको स्पष्ट हुने उनले बताए । आफ्नै दलभित्रको समस्या समाधान गर्न नसक्ने मुख्यमन्त्रीले जनताका अपेक्षा पूरा गर्छन् भनेर आशा गर्नु व्यर्थै हुने उनको दाबी छ ।सरकारका प्रवक्ता एवं आर्थिक मामिला तथा सहकारीमन्त्री कृष्णध्वज खड्काले तत्काल सरकार विस्तारको सम्भावना नभएको बताए । प्रदेशसभाको बैठक अवरोध भएका कारण पनि सरकार सहज ढंगले अघि बढ्न नसकेको उनको दाबी छ । हामी अब दसैंअगाडि नै विस्तार गर्ने गरी तयारीमा छौं, उनले भने, संसद्मा निरन्तर अवरोध भइरहेकाले त्यसलाई सहमतिमै सुचारु गरेर अघि बढ्ने प्रयास गर्दा सरकार विस्तार पनि अप्ठ्यारोमा परेको छ । संसद् सुचारु गर्ने विषयमा एमालेसँग निरन्तर छलफल भए पनि निष्कर्षमा पुग्न नसकेको खड्काले बताए । एमालेले नेकपाबाट निर्वाचित प्रदेशसभा सदस्य विमला खत्री वली र स्वतन्त्रबाट निर्वाचित अजय शाहीलाई कारबाहीको माग गर्दै निरन्तर प्रदेशसभा बैठक अवरोध गर्दै आएको छ ।"
'सिपिङ मा एकाधिकार तोड्न माग,"(पर्सा)  भारतको समुद्री बन्दरगाहबाट नेपालमा कन्टेनर ढुवानीमा भारतीय सरकारी रेल कम्पनीको एकाधिकार तोडिएसँगै अब सिपिङ लाइन कम्पनी मर्क्सको एकाधिकार अन्त्य हुनुपर्ने आयातकर्ताले माग गरेका छन् । अन्य सिपिङ लाइन कम्पनी नेपालमा प्रवेशका लागि सहज वातावरण विकास भए मर्क्सको एकाधिकार तोडिने उनीहरूले बताएका हुन् ।भारतीय निजी कम्पनी हिन्द टर्मिनल्सले गत बुधबार वीरगन्जस्थित सिर्सिया सुक्खा बन्दरगाहमा पहिलोपटक आफ्नो मालवाहक रेल ल्याएको थियो । त्यही दिन भारतीय रेलवेको भगिनी संस्था भारतीय कन्टेनर निगम (कोंकर) ले १७ वर्षदेखि असुल्दै आएको चर्को भाडा दर घटाएको थियो । अन्य सिपिङ लाइन आउन सके मर्क्सको एकाधिकार पनि तोडिई सहज हुने व्यवसायीले बताएका हुन् । वीरगन्ज उद्योग वाणिज्य संघका पूर्वअध्यक्ष प्रदीप केडियाले अन्तर्राष्ट्रिय सिपिङ लाइन कम्पनी मर्क्सको मनपरीले नेपाली आयातकर्ताले झन्झट व्यहोर्नु परिरहेको बताए । नेपालमा मर्क्सको दादागिरी नै छ, उनले भने, उसले ४ वर्षदेखि नेपालमा आफ्नो कार्यालय सञ्चालन गरेको दाबी गर्छ, तर काठमाडौंमा एक जना प्रतिनिधि राखेर काम चलाइरहेको छ । ती प्रतिनिधि पनि हाम्रो सम्पर्कमा हुँदैनन्, हामीले मर्क्ससँग रहेको गुनासो कसलाई सुनाउने ? आफूहरूले बाध्यतावश मर्क्स सिपिङ लाइन कम्पनीको सेवा लिनुपरेको केडियाले बताए । भारतीय बन्दरगाहमा तेस्रो मुलुकबाट आउने नेपाली आयातकर्ताको कन्टेनर त्यहाँबाट वीरगन्जसम्म ल्याउन मर्क्सले निकै समय लगाउने गरेको उनले गुनासो गरे । यस्तो अवस्थामा मर्क्सले आफूहरूसँग क्षमा माग्नुपर्नेमा उल्टो चर्को बिलम्ब शुल्क लिने गरेको पनि उनको आरोप छ । मर्क्सले नेपालमा आफूहरूसँग कम शुल्क लिएजस्तो देखाए पनि चीनमा कन्टेनरसँग बढी समुद्री भाडा असुल्ने गरेको पनि आयातकर्ताको गुनासो छ । मर्क्सले सिपिङ लाइन कम्पनीमध्ये सबैभन्दा पहिले नेपालमा आएर आफ्नो सेवा सञ्चालन गरेको दाबी गरे पनि उसको सेवा प्रभावकारी नरहेको केडियाको आरोप छ । मर्क्सको एकाधिकार तोड्न अब अन्य सिपिङ लाइन कम्पनीलाई पनि नेपालमा ल्याउन सक्नुपर्छ, उनले भने, तिनको कार्यालय वीरगन्ज वा अन्य उपयुक्त स्थानमा खोलेर मर्क्सलाई कडा प्रतिस्पर्धा दिने वातावरण सरोकारवाला निकायले बनाउनुपर्छ । वीरगन्ज उद्योग वाणिज्य संघका उपाध्यक्ष माधव राजपालले मर्क्सले वीरगन्जलक्षित कार्यालय सञ्चालन गरे नेपालका आयातकर्ताको समस्या धेरै हदसम्म समाधान हुने बताए । मर्क्सले आफ्नो कार्यालय काठमाडौंमा राखेको दाबी गर्छ । तर, अधिकांश कारोबार वीरगन्जबाट हुन्छ, उनले भने, यस्तो अवस्थामा सेवाग्राहीले सामान्य समस्या र गुनासो लिएर काठमाडौं पुग्न सम्भव हुँदैन । संघका द्वितीय उपाध्यक्ष हरि गौतमले अन्तर्राष्ट्रिय सिपिङ लाइन कम्पनीमा मक्सकै वर्चस्व हुँदा त्यसको फाइदा उठाइरहेको बताए । उनले भने, भारत र नेपालको आयातकर्तासँग मर्क्सको एकरूप व्यवहार छैन, उसले भारतीय आयातकर्तालाई बढी सुविधा दिएर नेपाली आयातकर्तासँग विभिन्न बहानामा चर्को कन्टेनर भाडा असुल्छ । सन् २०१८ को जुनदेखि मर्क्सले नेपालमा आफ्नो कार्यालय स्थापना गरी सेवा दिन थालेको हो । उसले वीरगन्ज र विराटनगरमा पनि कार्यालय सञ्चालन गर्ने बताउँदै आए पनि ३ वर्ष बितिसक्दा पनि काठमाडौंमा मात्र कार्यालय राखेको गौतमले बताए । नेपाल उद्योग वाणिज्य महासंघ प्रदेश २ का यातायात तथा पारवहन समिति संयोजक अशोककुमार टेमानी नेपालमा बर्षेनी भित्रिने करीब १ लाख मालवाहक कन्टेनरमध्ये ५० प्रतिशत मर्क्सकै हुने गरेको बताए । यो विश्वव्यापी रूपमा ठूलो कम्पनी हो र सिपिङ लाइन कम्पनीमा यसकै वर्चस्व पनि छ, उनले भने, त्यसको फाइदा यो कम्पनीले उठाउने गरेको छ । मर्क्सपछि नेपालमा दोस्रो ठूलो सिपिङ लाइन कम्पनीका रूपमा एमएससी छ । यो परम्परागत शैलीको र महँगो मानिन्छ । तेस्रो कम्पनीका रूपमा हाल वन लाइन कम्पनीले सेवा दिइरहेको छ । बर्सेनि नेपाल भित्रिने एक लाख बढी कन्टेनरमध्ये ६० हजार कन्टेनर अर्थात् आधाभन्दा बढी कन्टेनर सिर्सिया सुक्खा बन्दरगाह हुँदै भित्रिने गरेको पनि टेमानीले बताए । त्यसमा पनि आधा कन्टेनर मर्क्सकै हुन्छ ।"
कांग्रेसमा ४ जिल्लाको नेतृत्व सर्वसम्मत,"काठमाडौं (कास) हिमाली जिल्ला मनाङ, मुस्ताङ, रुकुम पूर्व र हुम्लामा कांग्रेसको सर्वसम्मत नेतृत्व चयन भएको छ । रुकुम पूर्वमा केशरमान रोका पुनः सभापतिमा चयन भएका छन् । उनको नेतृत्वमा जिल्ला कार्यसमिति सर्वसम्मत घोषणा गरिएको कांग्रेस जिल्ला नेता नन्दबहादुर विष्टले जानकारी दिए । मुस्ताङमा रोमी गौचन र मनाङमा शंकर गुरुङ जिल्ला सभापति बनेका छन् । मुस्ताङमा २३ सदस्यीय जिल्ला कार्यसमिति सर्वसम्मत चयन भएको हो । हुम्लामा मोहनविक्रम सिंह सर्वसम्मत सभापति चयन भए । ११ हिमाली जिल्लामा शुक्रबार निर्वाचन प्रक्रिया सुरु भएको थियो । अन्य जिल्लामा मतदान र मतगणना प्रक्रिया जारी छ । दोलखामा शनिबार ८ सय ५५ मत खसेपछि मतदान प्रक्रिया रोकेर शनिबार बिहान ७ बजे पुनः सुरु हुने जनाइएको छ । दोलखामा १ हजार ५ सय ९८ मतदाता छन् । गोरखाका दुईवटै संघीय निर्वाचन क्षेत्रको नेतृत्व सर्वसम्मत रूपमा टुंगिएको छ । महाधिवेशन प्रतिनिधिका लागि भने आकांक्षीको संख्या धेरै भएपछि मतदान प्रक्रिया सुरु गरिएको छ । त्यहाँ दुई निर्वाचन क्षेत्रका ५० जना महाधिवेशन प्रतिनिधिका लागि १ सय १९ जनाको उम्मेदवारी परेको छ ।"
डुबेर २७ महिनामा २८५ को मृत्यु,डुबेर मृत्यु असारसाउन १५ :७९ जना२०७७७८ :१२० जना२०७६७७ :८६ जना
चार महिनामा १५ प्रतिशत बढी वर्षा,"(काठमाडौं)  सिन्धुपाल्चोक सदरमुकाम चौतारामा मनसुनका करिब चार महिना मध्यजेठदेखि मध्यअसोजसम्ममा औसत १६ सय ५४ मिलिमिटर वर्षा हुन्छ । यो वर्ष मनसुन सुरु भएलगत्तै असार पहिलो साता सिन्धुपाल्चोकको हेलम्बु गाउँपालिका क्षेत्रमा आरीघोप्टे वर्षा भयो र त्यसपछि आएको लेदोसहितको बाढीले मेलम्ची बजारसम्मै असर गर्यो, धनजनको ठूलो क्षति भयो । तर जल तथा मौसम विज्ञान विभागको चार महिनाको मनसुनी वर्षाको तथ्यांक हेर्ने हो भने त्यति धेरै क्षति निम्त्याएको सिन्धुपाल्चोकमा मनसुनी वर्षा सरदरसम्म पुगेको छैन । सिन्धुपाल्चोकमा चार महिनाको वर्षा सरदर नजिक मात्र छ, विभागकी वरिष्ठ मौसमविद् इन्दिरा कँडेलले भनिन्, असोज १४ सम्म सिन्धुपाल्चोकमा १६ सय ४२ मिमि मात्र वर्षा भएको छ ।यस्तै, पोखराको लुम्लेमा पनि यो वर्ष सरदर नजिक मात्र वर्षा भएको छ । लुम्लेमा चार महिना अवधिमा ४६ सय ६१ मिमि वर्षा हुन्छ । यो वर्षको मनसुनमा लुम्लेमा ४५ सय ९७ मिमि मात्र वर्षा भएको छ । लुम्ले मुलुकको सबभन्दा बढी वर्षा हुने स्थान पनि हो । मनसुनका चार महिनामा सबभन्दा बढी वर्षा पोखरा (विमानस्थल) मा रेकर्ड भएको छ । त्यहाँ भने सरदरभन्दा बढी वर्षा भएको कँडेलले बताइन् । पोखरा विमानस्थल क्षेत्रमा चार महिनामा सरदर ३ हजार ६४ मिमि वर्षा हुन्छ, यो पटक ४२ सय ७० मिमि वर्षा भयो । कँडेलका अनुसार यो वर्षको मनसुनमा सबभन्दा कम वर्षा कर्णालीको उत्तरपूर्वी क्षेत्रमा भएको छ । डोल्पाको दुनैमा रहेको वर्षा मापन केन्द्रमा चार महिनामा ४ सय १२ मिमि वर्षा रेकर्ड भएको छ, यो सरदरभन्दा बढी हो । त्यहाँ मनसुनका चार महिनामा सरदर २ सय ७६ मिमि वर्षा हुन्छ । अघिल्ला वर्षको मनसुनमा खासै वर्षा नहुने मनाङमुस्ताङमा पनि यो वर्ष सरदरभन्दा बढी वर्षा भएको छ । मुस्ताङमा सरदर १ सय ५८५ मिमि वर्षा हुने भए पनि यो वर्ष ४ सय ३० मिमि रेकर्ड भएको कँडेलले बताइन् । असार पहिलो साता परेको आरीघोप्टे वर्षापछिको बाढीले मनाङदेखि लमजुङसम्मै क्षति गराएको थियो । मुलुकका ८६ वटा मापन केन्द्रको रेकर्डअनुसार मनसुन सिजनमा सरदरभन्दा १५ प्रतिशत बढी वर्षा भएको छ, उनले भनिन्, अझै मनसुन बाहिरिएको छैन, वर्षाको केही मात्रा थपिन सक्छ । ८६ वटा स्टेसनको तथ्यांकअनुसार सरदर १३८०४ मिमि वर्षा हुन्छ, यो वर्षको मनसुन सिजन जेठ १८ देखि असोज १४ सम्म १५८९५ मिमि वर्षा भएको छ । विभागका अनुसार यो वर्ष पनि गत वर्षहरूमा जस्तै धेरै स्थानमा थोरै क्षेत्र ढाकेर क्लाउड बर्स्ट (आरीघोप्टे वर्षा) भएको छ । त्यस्तो प्रकृतिको वर्षाले धेरै क्षति गराएको जानकारहरू बताउँछन् । यो वर्ष जेठ ३० मा मनसुन भित्रिएको थियो । नेपालमा सामान्यतया जेठ अन्त्यमा सुरु हुने मनसुन असोज दोस्रो सातासम्म सक्रिय हुने गर्छ । विभागले शनिबार (अक्टोबर २) मनसुन बाहिरिने आकलन गरेको थियो । जल तथा मौसम पूर्वानुमान महाशाखाकी मौसमविद् मञ्जु बासी अहिलेको अवस्था हेर्दा तत्काल मनसुन बाहिरिने संकेत नदेखिएको बताउँछिन् । भारतका विभिन्न स्थानको न्यूनचापीय क्षेत्रको असरका कारण केही दिनदेखि काठमाडौंसहित देशका विभिन्न भागमा वर्षा जारी छ । नेपालसहित दक्षिण एसियाली मुलुकहरूका मौसमविद्हरूले यो वर्षको मनसुनमा सरदर वर्षा (नर्मल) हुने आकलन गत वैशाखमा गरेका थिए । त्यतिबेला नेपालमा सरदर वर्षा आकलन गरिए पनि पूर्वी नेपाल र पश्चिम नेपालको उत्तरी भागमा सरदरभन्दा बढी वर्षा हुने अनुमान गरिएको थियो । मनसुनी प्रक्रिया करिब १ सय ५ दिन चल्छ । मनसुन अवधिमा वार्षिक वर्षाको ८० प्रतिशत वर्षा हुन्छ ।"
नेपालभारत सैनिक अभ्यास,"नयाँदिल्ली (कास) नेपाल र भारतका सेनाबीचको संयुक्त अभ्यास उत्तराखण्डको पिथौरागढमा शनिबार सम्पन्न भएको छ । प्रत्येक वर्ष हुँदै आएको संयुक्त अभ्यासअन्तर्गत यसपटक दुई सातादेखि पिथौरागढमा जारी अभ्यास सूर्यकिरण मा नेपालको रिपुमर्दन गण तथा भारतको छैटौं गढवाल राइफल सहभागी थियो । दुवै तर्फका करिब ७ सय सैनिक अभ्यासमा सहभागी थिए । अभ्यासमा नेपाली पक्षको नेतृत्व कर्णेल विजय बस्नेतले गरेका थिए । भारतीय पक्षबाट पनि सोही तहका अधिकारीको नेतृत्व थियो । दुवै देशका सेनाहरूले प्रतिविद्रोह, प्रतिआतंकवादविरुद्ध लड्नेबारे संयुक्त अभ्यास गरेका थिए । अभ्यासका क्रममा आआफ्नो अनुभवको समेत साटासाट गरेका थिए । विपद्मा मानवीय सहयाता कसरी पुर्याउनेलगायतका विषय पनि अभ्यासमा सेटिएको थियो ।"
भासिएका सडकले बढाउँदै दुर्घटना,"(पाल्पा)  सिद्धार्थ राजमार्गअन्तर्गत पाल्पाबुटवल सडक खण्डको पानीमिल नजिकै तिनाउ खोलामा असोज १३ गते जिप खस्यो । पहिरो खसेको र सडक भासिएको स्थानबाट जिप खस्दा दुई जना घाइते भए । असोज २ गते पनि तिनाउ गाउँपालिका३ झुम्सामा भारतीय नम्बर प्लेटको पिकअप भासिएको सडकबाट खसेको थियो । सिद्धार्थ राजमार्गको २० किलोमिटर क्षेत्रमा यस्ता दुर्घटना भइरहने गर्छन् । पाल्पाको गौडेपुलदेखि चिडियाखोलासम्म सडक भासिएकाले जोखिम बढेको छ । धेरै स्थानमा पहिरो खसेर सडक एकतर्फी छ । पहाडी र हिमाली जिल्ला जोड्न सिद्धार्थ राजमार्ग छोटो पर्छ । पछिल्लो समयमा पोखरादेखि मुस्ताङसम्मका सवारी साधन यही राजमार्ग भएर गुड्छन् । बुटवलदेखि नारायणगढ हुँदै पोखरा जान लामो पर्छ र सडकको अवस्था पनि नाजुक छ, भारतबाट सामान लिएर आएका जिप चालक दीपक यादवले भने, यही बाटोमा पनि दुःख पाइयो । राजमार्गको अवस्था यस्तो छ कि कसरी घर फर्किने भन्ने हुन्छ । सिद्धार्थ राजमार्गको सिद्धबाबा क्षेत्रका कदमबास, हेडबक्स, नाग मन्दिर, पैठेडाँडा, झुम्सा क्षेत्रका भूतखोला, लामेदमार, पानी मिल, सिसुवा, हिउँदेखोला, गिट्टीखानी, २४ माइल, कालीमाटी, गौडेपुललगायतका क्षेत्रमा सडक भासिएको छ । कतिपय स्थानमा दुई वर्षअघि खसेको पहिरोसमेत पन्छाइएको छैन । एकतर्फी र भासिएका सडकका कारण यात्रामा समय र दुर्घटनाको जोखिम बढे पनि सडक विभागलाई वास्तै छैन, जिपचालक रवीन सारूले भने, राजमार्गको सुधार कहिले हुने हो थाहा छैन । हिउँद, बर्खा जहिलेसुकै उस्तै छ ।राजमार्गको गौडेपुलदेखि चिडियाखोलाको दूरी २० किलोमिटर छ । तर, सवारी साधनलाई कम्तीमा २ घण्टा लाग्छ । राजमार्गका धेरै स्थानमा पहिरो खसेको छ । राजमार्गको तिनाउ३ दोभान नजिकै हेडबक्स र पैठेडाँडामा वर्षौंदेखि तिनाउ खोलातर्फ आधा कालोपत्र सडक भासिएको छ । झुम्सा र दोभानको बीचमा पर्ने भूतखोला र लामेदमारमा तल्लो भागबाट पर्खाल लगाए पनि रोकथाम भएको छैन । भूतखोलामा पाँच वर्षअघि भासिएको सडक अहिलेसम्म मर्मत नभएको स्थानीय विष्णुप्रसाद पाण्डेयले बताए । उनले भने, घरहरूसमेत भासिएका छन् । तर, यसमा सही रोकथाम हुन सकेको छैन । राजमार्गको अवस्था पनि उस्तै छ ।अघिल्लो वर्षदेखि झुम्सा र पानीमिलको बीच भागमा भासिन सुरु गरेको छ । माथिल्लो भागबाट खन्न सुरु गरे पनि तल्लो भागको बेससमेत गइसकेको छ, वडाध्यक्ष प्रेमप्रसाद पाण्डेयले भने, समयमै सडक डिभिजनले काम गर्नुपर्छ । गण्डकी प्रदेशका अधिकांश जिल्ला जोड्ने सडक भए पनि पाल्पा खण्डमै सबैभन्दा बढी समस्या छ । कालीमाटी, हिउँदेखोला र २४ माइलमा पनि अवस्था उस्तै छ । उक्त सडक ठेक्का लागिसकेको छ । भूतखोला, झुम्सा र दोभान पैठेडाँडा नजिक भासिएको सडकको पनि अघिल्लो वर्ष नै ठेक्का लागे पनि काम अघि बढेको छैन । सडक डिभिजन पाल्पाका सूचना अधिकारी शिवु खत्रीले भने, अघिल्लो आर्थिक वर्षमै ठेक्का लागिसकेको हो । झुम्साको भासिएको सडक निर्माण तत्काल सुरु हुन्छ । अन्य स्थानमा माघसम्म काम सकिएला । तानसेन नगरपालिका८ डुम्रेमा भने डाँडै भासिएको छ । राजमार्गकै गौडे, कालीमाटी लगायतका नयाँ नयाँ स्थानमा पहिरो खसेको छ । अगाहाखोला, पिपलडाँडा, सेरा लगायतका स्थानमा पहिरो खसेर हैरानी खेप्नुपरेको बस चालक कृष्णबहादुर अर्गालीले बताए । जथाभावी सडक चौडा गर्ने, नाली नबनाउने, रिटेनिङ वाल नलगाउँदा पहिरोको जोखिम बढेको उनले बताए । सडक डिभिजन पाल्पाका प्रमुख मुकुन्द अधिकारी कार्यालयमा कहिल्यै भेटिंदैनन् । डाँडै भासिएर राजमार्ग तीन दिन अवरुद्ध हुँदा उनी काठमाडौं थिए । म काठमाडौंमै भए पनि सबैसँग समन्वय गरेको छु, उनले टेलिफोनमा भने, सडकको अवस्थाबारे बुझेको छु । प्रमुख जिल्ला अधिकारी योगेन्द्रप्रसाद पाण्डेयले राजमार्गको राम्दीदेखि चिडियाखोलासम्म सडक डिभिजनको डोजर परिचालन गरेर पहिरो पन्छाउने काम गरेको बताए । भासिएका सडक र पहिरो पन्छाउनुपर्ने काममा मेरो समन्वय रहनेछ, उनले भने, चाडपर्वमा सडक दुईतर्फी गराउने प्रयास जारी छ ।"
एनआरएनएमा आचार्यलाई जिताउन कांग्रेसको निर्देशन,"काठमाडौं (कास) गैरआवासीय नेपाली संघ (एनआरएनए) को नेतृत्वमा उम्मेदवारी दिएका कुल आचार्यको समूहलाई जिताउन नेपाली कांग्रेसले आफ्नो संगठनलाई निर्देशन दिएको छ । कांग्रेस महामन्त्री पूर्णबहादुर खड्कको संयोजकत्वमा शुक्रबार बसेको बैठकले विदेशस्थित सबै नेपाली जनसम्पर्क समितिलाई निर्देशन दिइएको हो । बैठकले एनआरएनएका लागि क्षेत्र हेर्ने केन्द्रीय नेतासमेत तोकेको छ । युरोप क्षेत्रका लागि सहमहामन्त्री डा प्रकाशशरण महत, केन्द्रीय सदस्य गगन थापा, एसिया क्षेत्रका लागि केन्द्रीय सदस्यद्वय अर्जुननरसिंह केसी र अर्जुनप्रसाद जोशी, अमेरिका क्षेत्रका लागि केन्द्रीय सदस्य डा मीनेन्द्र रिजाललाई जिम्मेवारी दिइएको छ । अफ्रिका, मध्यपूर्व र नेपाली जनसम्पर्क समितिका लागि केन्द्रीय सदस्य एवं नेपाली जनसम्पर्क समिति समन्वय विभागका प्रमुख गोविन्द भट्टराई र प्रवक्ता विश्वप्रकाश शर्मा र ओसियाना क्षेत्रका लागि केन्द्रीय सदस्य सुरेन्द्रराज पाण्डेलाई जिम्मेवारी दिइएको छ । एनआरएनएको १० औं महाधिवेशनका लागि कुल आचार्य, बद्री केसी र रविना थापाको उम्मेदवारी छ । महधिवेशन कात्तिक ६८ मा काठमाडौंमा हुँदै छ । यस पटकबाट प्रतिनिधिले विश्वभरबाट अनलाइन मार्फत मतदान दिन पाउने व्यवस्था मिलाइएको छ । कांग्रेसले आचार्यको समूहलाई लोकतन्त्रवादी समूह भनेको छ । माओवादीले कुन समूहलाई समर्थन गर्ने भनेर तोकिसकेको छैन तर माओवादीनिकट जनप्रगतिशील मञ्चले कुल आचार्यलाई समर्थन गर्न पार्टीमा लबिइङ गरिरहेको छ । असोज ६ गते माओवादी (केन्द्र) का अध्यक्ष पुष्पकमल दाहालको अध्यक्षतामा बसेको बैठकले एनआरएनएको नेतृत्व चयनका लागि निर्देशिका नै बनाएको थियो । प्रवासमा बढी राजनीतिक हस्तक्षेप भएको संघका एक संस्थापकले बताए । पहिला विश्व सम्मेलन गर्नुअघि सबै राजनीतिक दलका प्रमुखसँग शिष्टाचार भेट हुन्थ्यो । अहिले आफैं गएर के निर्णय गर्ने भनेर सोध्न थालियो, उनले भने, राजनीतिक सक्रियताले प्रवासी नेपालीलाई जोड्नेभन्दा फुटाउने काम भइरहेको छ ।"
६१ प्रतिशतले बढ्यो कृषि बिमा,"(काठमाडौं)  अघिल्लो आर्थिक वर्ष २०७६७७ मा १७ प्रतिशतले बढेको कृषि बिमा गत आव २०७७७८ मा ६१ प्रतिशतले बढेको छ । कोरोना महामारीको पहिलो लहरका कारण बिमा गतिविधि सुस्ताएकाले अघिल्लो आवमा कृषि बिमा विस्तारमा कमी आएको थियो । कोरोनाको दोस्रो लहरको जोखिमकै बीच गत आवमा भने बिमा गतिविधि रोकिएन । जसका कारण कृषि बिमा गर्नेको संख्या बढेको हो ।बिमा समितिका अनुसार गत आवमा कृषि बिमा (कृषि र पशुपन्छी) मार्फत १ अर्ब ९० करोड २२ लाख रुपैयाँ बिमा शुल्क संकलन भएको छ । अघिल्लो आवको तुलनामा यो करिब ६१ प्रतिशतले बढी हो । अघिल्लो आवमा कृषि बिमामार्फत १ अर्ब १८ करोड १६ लाख रुपैयाँ मात्रै संकलन भएको थियो । गत आवमा ४२ अर्ब ४९ करोड रुपैयाँ बराबरको कृषि बिमा भएको छ । अघिल्लो आवको तुलनामा यो पनि ६१ प्रतिशतकै वृद्धि हो । २०७६७७ मा २६ अर्ब ३८ करोड रुपैयाँ बराबरको कृषि बिमा भएको समितिले जनाएको छ ।प्रतिस्पर्धा बढेसँगै बिमा कम्पनीहरूले कृषि बिमालाई प्राथमिकतामा राख्न थालेकाले पछिल्ला वर्षहरूमा यो क्षेत्रको राम्रैसँग विस्तार भएको बिमक संघका अध्यक्ष दीपप्रकाश पाण्डेले बताए । मैले कृषि बिमामा धेरै सम्भावना देखेको छु । अरू कम्पनीहरूको बुझाइ पनि यस्तै होला, उनले भने, कृषि बिमा गर्दा अपवादबाहेक नोक्सान छैन । सँगै अरू बिमाका अवसर (मोटर, स्वास्थ्यलगायत) पनि पाइन्छ । बिमा कम्पनीलाई पनि कम जोखिम र अर्थतन्त्रलाई पनि लाभदायक हुने भएकाले कृषि बिमालाई प्राथमिकता दिनुपर्नेमा उनको जोड छ । किसानमा बिमासम्बन्धी चेतना र पहुँच बढेकाले पनि कृषि बिमाको विस्तार राम्रो भएको पाण्डेको दाबी छ । व्यावसायिक कृषि गर्ने क्रम बढेको छ, त्यसले पनि किसानमाझ बिमाको महत्त्व बढाएको छ, उनले भने । अघिल्लो आवको तुलनामा गत आवमा कृषि बिमाको बिमा शुल्क ८२ प्रतिशतले बढेको छ भने पशुपन्छीको ५९ प्रतिशतले बढेको बिमा समितिको तथ्यांक छ । कृषि बिमा गर्दा लाग्ने शुल्कमा सरकारबाट भारी छुट पाइन्छ । जसअनुसार कृषि बिमामा बिमा शुल्कको ८० प्रतिशत अनुदान दिन्छ । मानौं, कुनै किसानले आफूले पालेका पशु वा खेती गरिरहेको बालीको बिमा गर्न चाहे १ लाख रुपैयाँ बिमा शुल्क तोकिएको छ । तर किसानले २० हजार रुपैयाँ मात्रै तिरे पुग्छ । बाँकी ८० हजार रुपैयाँ बिमा शुल्क सरकारबाट अनुदान पाइन्छ । यसकारण पनि कृषि बिमा किसानका लागि लाभदायक रहेको बिमा कम्पनीहरू बताउँछन् । यही व्यवस्थाअनुसार गत आवमा मात्र सरकारबाट आउनुपर्ने बिमा शुल्क अनुदान १ अर्ब ४२ करोड रुपैयाँ रहेको छ । अघिल्लो आवमा यस्तो अनुदान ८८ करोड ६२ लाख रुपैयाँ थियो । सरकारले २०७० देखि कृषि बिमा शुल्कमा अनुदान दिन थालेको हो । सुरुमा कुल बिमा शुल्कको ५० प्रतिशत मात्रै अनुदान दिने व्यवस्था थियो । पछि त्यसलाई बढाएर ७५ प्रतिशत बनाइयो । २ वर्षअघि केपी शर्मा ओली नेतृत्वको सरकारले अनुदान घटाएर ५० प्रतिशतमा झारेको थियो । प्रतिस्थापन विधेयकमार्फत अहिलेको सरकारले कृषि बिमामा अनुदानको सीमा बढाएर ८० प्रतिशत पुर्याएको छ ।यद्यपि, सरकारबाट आउने अनुदान समयमा प्राप्त नहुँदा समस्या हुने गरेको गुनासो कम्पनीहरूले गरेका छन् । जसअनुसार गत आवमा पनि सरकारले दिनुपर्ने कुल अनुदानमध्ये ८१ करोड रुपैयाँ भुक्तानी गर्न बाँकी छ । जसअनुसार कृषि बिमामा ७ करोड ८२ लाख र पशुपन्छी बिमामा ७३ करोड १७ लाख रुपैयाँ भुक्तानी गर्न बाँकी रहेको बिमा समितिले जनाएको छ । कृषि बिमालाई प्रोत्साहन गर्ने उद्देश्यले सरकारले बिमा शुल्कको ८० प्रतिशत अनुदान दिने नीति लागू गरे पनि प्रभावकारी रूपमा नियमन र सुपरिवेक्षण नहुँदा विकृति भने बढेको जानकारहरू बताउँछन् ।"
बिमा शुल्क बढाएकोप्रति इप्पानको आपत्ति,"१ सय २० दिनसम्मको क्षतिमा दाबी भुक्तानी नदिने भनेर बिमा समिति आफैंले घोषणा गरिदिएको छ, गुरागाईंले भने, पहिले यो व्यवस्था न्यूनतम ७ दिन र अधिकतम तीन सातासम्मको हुने गरेको थियो । त्यो बेला प्रिमियम धेरै तिरेर छोटो समयका लागि पनि बिमा गर्न पाइन्थ्यो । त्यो नेगोसिएसनबाट चल्थ्यो ।बिमा समितिका निर्देशक निर्मल अधिकारीले भने निर्जीवन बिमा कम्पनीहरूबीच अस्वस्थ प्रतिस्पर्धा नहोस् भनेर ट्यारिफ रेट तोकिदिएको बताए । उनीहरूबीच अस्वस्थ प्रतिस्पर्धा हुँदा पुनर्बिमा नै नपाउने गरेको पाइयो । न्यूनमत दर बनाउने र त्योभन्दा तल नजाने गरी निर्जीवन बिमा कम्पनी आफैंले प्रस्ताव गरेका हुन् । उनीहरूको प्रस्तावअनुसार नै समितिले निर्देशन गरेको हो, अधिकारीले भने, जहाँसम्म जलविद्युत् क्षेत्रलाई असर गर्ने भन्ने छ, त्यसमा बिमा कम्पनीसँग गरिएको सम्झौतामा जे छ त्यही हुने हो ।"
पोल भाडा नतिर्नेको तार काट्दै प्राधिकरण,"के हो विवाद ? नेपाल विद्युत् प्राधिकरण अप्टिकल फाइबर केबुल सेवा सञ्चालन निर्देशिका, २०७३ जारी भएपछि विभिन्न सेवा प्रदायकहरूले प्राधिकरणको संरचनाहरू भाडामा लिई आफैं तार तानेर तथा प्राधिकरणकै फाइबरलाइन भाडामा लिएर प्रयोग गर्दै आएका छन् । निर्देशिका कार्यान्वयनमा आएपछि प्राधिकरण सञ्चालक समितिले २०७५ असारमा पहिलोपटक भाडादरमा वृद्धि गरेको थियो । तर, सेवा प्रदायक कम्पनीहरूले यसको विरोध जनाउँदै नयाँ भाडादरअनुसार नवीकरण सम्झौता हालसम्म गरेका छैनन् । उनीहरूले भाडा पनि पुरानै दररेटमा बुझाउँदै आएका छन् । सेवाप्रदायक कम्पनीहरूले नयाँ भाडादर महँगो भएको भन्दै लगातार विरोध गर्न थालेपछि २०७६ मंसिर १ गते ऊर्जामन्त्रीको अध्यक्षतामा बसेको बैठकले सञ्चार तथा सूचना प्रविधि मन्त्रालयका सहसचिव राधिका अर्यालको संयोजकत्वमा अध्ययन समिति गठन गरेको थियो । समितिमा नेपाल दूरसंचार प्राधिकरणका अध्यक्ष, ऊर्जा जलस्रोत तथा सिँचाइ मन्त्रालयका सहसचिव, नेपाल दूरसञ्चार कम्पनीका प्रबन्ध निर्देशक र विद्युत् प्राधिकरणका उपकार्यकारी निर्देशक सदस्य थिए । निजी क्षेत्रका सेवा प्रदायक कम्पनीहरूले आफ्नो प्रतिनिधित्व अध्ययन समितिमा नरहेकाले प्रतिवेदनले दिएका सुझाव पनि मान्य नहुने बताउँदै आएका छन् । तर पछिल्लो समय अध्ययन समितिले दिएको सुझावअनुसार २०७७ भदौयता बढेको भाडादर तिर्न आफूहरू राजी भएको उनीहरूको भनाइ छ । समितिले पोल प्रयोग तथा अप्टिकल भाडा दरमा भएको वृद्धिले दूरसञ्चार सेवाको महसुलमा पार्ने असरबारे अध्ययन गरेको थियो । बक्यौता भाडा नबुझाएसम्म नयाँ सम्झौता नगर्न प्राधिकरणलाई सुझाव पनि समितिले दिएको थियो । त्यस्तै, २०७५ सालमा तोकिएको भाडादरमा केही परिमार्जनसमेत गर्न सिफारिस गरेको थियो । यसैको आधारमा प्राधिकरणले गत वर्ष भदौ १ गतेदेखि लागू हुने गरी नयाँ भाडादर कायम गरेको थियो । यो भाडादरमा पनि सेवा प्रदायक कम्पनीहरूले विमति जनाउँदै आएका छन् ।"
डन्डीको मूल्य ४ रुपैयाँ घटाउन निर्देशन,काठमाडौं (कास) नेपाल फलामे छड उत्पादक संघले फलामे डन्डीको मूल्यमा प्रतिकिलो ४ रुपैयाँ घटाएर बेच्न उद्योगीहरूलाई निर्देशन दिएको छ । संघले शनिबारबाटै लागू हुने गरी मूल्य घटाउन निर्देशन दिएको अध्यक्ष साहिल अग्रवालले जानकारी दिए । सरकारले चालु आर्थिक वर्षका लागि ल्याएको आर्थिक ऐनले स्पन्ज आइरनमा अन्तःशुल्क घटाउँदा डन्डीको बजार मूल्य पनि घटेको संघको भनाइ छ । फलामको कच्चा पदार्थ बिलेट तथा बिलेटको कच्चा पदार्थका रूपमा प्रयोग हुने स्पन्ज आइरनमा अन्तर्राष्ट्रिय बजारमा मूल्य १२ प्रतिशतसम्म बढ्दा पनि अन्तःशुल्क छुट पाएका कारण डन्डीमा मूल्य घटेको संघले शुक्रबार जारी गरेको विज्ञप्तिमा उल्लेख छ ।विदेशबाट बिलेट ल्याएर डन्डी उत्पादन गर्दै आएका उद्योगहरू भने सरकारको निर्णयको विरोधमा छन् । फलाम र स्टिलजन्य वस्तु उत्पादनका लागि चाहिने कच्चा पदार्थ बिलेट र स्पन्ज आइरनमा अन्तःशुल्क बढेपछि उद्योगहरूले प्रतिकिलो ६ रुपैयाँसम्म मूल्य बढाएका थिए । त्यस्तै संख्यामा बेचिने जस्तापातालगायत सामग्रीमा प्रतिगोटा ६० रुपैयाँसम्म मूल्यवृद्धि भएको थियो ।
लगानीकर्ताको सम्पत्ति ३ खर्ब २४ अर्बले घट्यो,"(काठमाडौं)  चालु आर्थिक वर्षको साढे २ महिनामा सेयर लगानीकर्ताको सम्पत्तिको मूल्य ३ खर्ब २४ अर्ब रुपैयाँले घटेको छ । उक्त अवधिमा अधिकांश दिन सेयर बजार घटेको थियो । यहीकारण सेयर बजारको आकार (कुल बजार पुँजीकरण) खुम्चिएपछि लगानीकर्ताको सम्पत्ति पनि घटेको हो । सेयर बजारमा सूचीकृत कुल सेयर संख्यालाई तिनको पछिल्लो बजार मूल्यले गुणा गरेर कुल बजार पुँजीकरण निकालिन्छ । कम्पनीहरूको सेयर मूल्य धेरै हुँदा बजार पुँजीकरण पनि धेरै हुन्छ भने कम हुँदा पुँजीकरण पनि कम हुन्छ । बजार पुँजीकरण धेरै हुँदा लगानीकर्ताको सम्पत्तिको मूल्य बढ्छ भने पुँजीकरण कम हुँदा घट्छ । चालु आवको सुरुवाती साढे २ महिनामा बजार पुँजीकरण घटेकाले अहिले लगानीकर्ताको सम्पत्तिको मूल्य पनि घटेको हो । बजार पुँजीकरण विस्तार हुँदा लगानीकर्ताको आम्दानी बढेको रुपमा विश्लेषण गर्न मिल्दैन । किनकि सेयर मूल्य बढे पनि त्यो बिक्री गरेर रकम प्राप्त नगर्दासम्म लगानीकतालार्ई आम्दानी नहुने भएकाले यसलाई सम्पत्तिको मूल्य मात्र बढेको रूपमा विश्लेषण गरिन्छ । नेप्सेको तथ्यांकअनुसार गत बिहीबारसम्म ३६ खर्ब ८६ अर्ब ३३ करोड रुपैयाँ कुल बजार पुँजीकरण कायम भएको छ । गत असारको तुलनामा बिहीबारसम्मको बजार पुँजीकरण ३ खर्ब २४ अर्ब रुपैयाँले कम हो । गत असार मसान्तमा यस्तो पुँजीकरण ४० खर्ब १० अर्ब ९५ करोड रुपैयाँ थियो । भदौ साता पहिलो साता कुल बजार पुँजीकरण ४४ खर्ब ६८ अर्ब पुगिसकेको थियो । यो हालसम्मकै उच्च हो । यही उच्च तहसँग तुलना गर्दा गत बिहीबारसम्म लगानीकर्ताको सम्पत्तिको मूल्य करिब ८ खर्बभन्दा धेरैले घटी सकेको छ । यस्तै, गत आवको अन्त्यको तुलनामा गत सातासम्म नेप्से परिसूचक करिब २ सय ५० अंकले घटीसकेको छ । गत असारमा नेप्से २ हजार ८ सय ८३४१ बिन्दुमा थियो । गत सातासम्म आइपुग्दा यो घटेर २ हजार ६ सय ३३४२ बिन्दुमा ओर्लेको छ । यसैगरी, गत आवदेखि नै सेयर बजारमा लगानीकर्ताको संख्या पनि तीव्र गतिमा थपिएको छ । २०७७ असारमा दोस्रो बजारमा सक्रिय लगानीकर्ताको संख्या २ लाख ४५ हजार ४ सय ७४ थियो । गत सातासम्म दोस्रो बजारमा कुल लगानीकर्ताको संख्या १० लाख ४६ हजार पुगेको छ । यसरी एकै वर्षमा लगानीकर्ताको संख्या ३ सय प्रतिशत (करिब थप ८ लाखले) वृद्धि भएको छ । गएको एक वर्षमा बजारमा थपिएकामध्ये सबैजसोले अनलाइन सेयर कारोबारका लागि लगइन र युजरनेम लिएको देखिन्छ । २०७७ असारमा यस्तो संख्या ३५ हजार १ सय १९ मात्र थियो ।पब्लिक कम्पनीको सेयरलाई विद्युतीय रूपमा सुरक्षित राख्ने सीडीएस एन्ड क्लियरिङ कम्पनीका अनुसार गत असारसम्म ४४ लाख ७६ हजार डिम्याट (सेयर अभौतिकीकरण खाता) खाता खुलेका छन् । २०७७ असारमा डिम्याट खाताको संख्या १७ लाख २३ हजार ९ सय थियो । यस्तै, २०७८ साउनमा नेप्सेमा सूचीकृत कम्पनीको संख्या २ सय २० पुगेको छ । सूचीकृत कम्पनीमध्ये १ सय ४४ बैंक तथा वित्तीय संस्था र बिमा कम्पनी छन् । चालु आवको पहिलो महिनामा सूचीकृत कम्पनीमध्ये बैंक तथा वित्तीय संस्था र बीमा कम्पनीको धितोपत्र बजार पुँजीकरणको हिस्सा ६८२ प्रतिशत छ । त्यसैगरी, जलविद्युत कम्पनीको हिस्सा ९८ प्रतिशत, लगानीको ८४ प्रतिशत, उत्पादन तथा प्रशोधन उद्योगको ३९ प्रतिशत, होटेलको १४ प्रतिशत, व्यापारिक संस्थाको ०५ प्रतिशत तथा अन्य उपसमूहको ७८ प्रतिशत रहेको नेप्सेले जनाएको छ ।"
खुल्यो जोगबनी नाका,"मोरङ (कास) विराटनगरस्थित रानीजोगबनी नाका १८ महिनापछि पूर्णरूपमा खुला गरिएको छ । दक्षिणतर्फका नाका खुलाउने सरकारको निर्णयअनुसार शनिबारदेखि यो नाका खुला गरिएको हो । कोरोना महामारीका कारण गत चैत १२ मा नाका बन्द गरिएको थियो ।नाका खुलेपछि सर्वसाधारण घरायसी सामान किन्न सीमावर्ती भारतीय बजार जोगबनीतर्फ जान थालेका छन् । विराटनगर, इटहरीलगायत ठाउँबाट दसैंको किनमेल गर्न जोगबनी जाने धेरै हुन्छन् । विराटनगर५ की राधा खड्काले जोगबनी गएर दसैंका लागि विभिन्न सामग्री खरिद गरेर ल्याउँदा सहज भएको बताइन् । यसअघि रानीस्थित ढाटनजिक सवारीसाधन राखेर पैदल एक किलोमिटर हिँड्दै जोगबनी जानुपर्थ्यो । अब भारतमा रहेका आफन्तलाई भेट्न जान पनि सहज भएको विराटनगर७ का मोहम्मद समिमले बताए । आफन्त भारतको ग्रामीण क्षेत्रमा रहेको, उता सवारीसाधन पनि पर्याप्त नपाइने र हिँडेर जान कठिन भएकाले डेढ वर्षदेखि जान पाएका थिएनौं, उनले भने, निजी र चारपाङ्ग्रे सवारीसाधन खुला भएको सूचना पाउनेबित्तिकै आफ्नै गाडी लिएर हिँड्यौं । भारत कटिहारका प्रमेश कुमारले निजी सवारी खुलेकाले डेढ वर्षपछि विराटनगरमा आफन्त भेट्न आएको बताए । मोरङका प्रमुख जिल्ला अधिकारी काशीराज दाहालले सरकारले असोज ५ मा नै सीमा नाका पूर्णरूपमा खुला गर्ने निर्णय गरे पनि भन्सार विभागले शुक्रबार आवश्यक तयारी गरेर निर्णय कार्यान्वयन गर्न पत्राचार गरेपछि नाका खुलाएको बताए ।"
खाद्य किराना तथा थोक व्यवसायी संघको अध्यक्षमा श्रेष्ठ,"काठमाडौं (कास) नेपाल खाद्यकिराना तथा थोक व्यवसायी संघको अध्यक्षमा व्यवसायी देवेन्द्रभक्त श्रेष्ठ निर्वाचित भएका छन् । शनिबार सम्पन्न संघको साधारणसभाले श्रेष्ठको अध्यक्षतामा नयाँ कार्यसमिति चयन गरेको हो । संघको उपाध्यक्षमा टंकप्रसाद शेरचन, महासचिवमा ओम प्रकाश वंशल र सचिवमा दीपककुमार फैंजू निर्वाचित भएका छन । यस्तै, कोषाध्यक्षमा नरेशकुमार गोयल र सहकोषाध्यक्षमा मनोजकुमार गुप्ता निर्वाचित भएका छन् ।"
५० हजार थान टीभीएस एनटर्क बिक्री,काठमाडौं (कास) नेपालका लागि टीभीएस मोटर कम्पनीको आधिकारिक वितरक जगदम्बा मोटर्सले टीभीएस एनटर्कको बिक्रीले ५० हजारको कोसेढुंगा पार गरेको छ । यसै अवसरमा टीभीएसले सेलिब्रेसन राइड आयोजना गर्ने भएको छ । यो राइड शनिबार काठमाडौंस्थित नक्सालको सोरुमदेखि धुलिखेलको मिराबेल रिसोर्टसम्म हुनेछ ।
'ड्राइभ इन फेस्टिभ विथ स्कोडा कुशाक योजना,काठमाडौं (कास) नेपालका लागि युरोपेली कार ब्रान्ड स्कोडाको आधिकारिक विक्रेता एमएडब्लू इन्टरप्राइजेजले दसैंतिहार लक्षित ड्राइभ इन फेस्टिभ विथ स्कोडा कुशाक योजना ल्याएको छ । यो योजनाअन्तर्गत ग्राहकले न्यूनतम २९ हजार रुपैयाँ मासिक किस्तामा नयाँ स्कोडा कुशाक खरिद गर्न सक्नेछन् । अब ग्राहकले ५० प्रतिशत डाउनपेमेन्ट गरी मात्र ९ प्रतिशत ब्याजदरमा नयाँ कुशाक चढ्न सक्ने कम्पनीले जनाएको छ ।
ज्येष्ठ नागरिकलाई टेलिकमको निःशुल्क सिम,काठमाडौं (कास) नेपाल टेलिकमले अन्तर्राष्ट्रिय ज्येष्ठ नागरिक दिवसका अवसरमा निःशुल्क सिम प्रदान गर्न थालेको छ । यो योजना ६० वर्षमाथिका ज्येष्ठ नागरिकका लागि असोज १५२५ सम्म लागू हुने टेलिकमले जनाएको छ । ज्येष्ठ नागरिकलाई सम्मानस्वरूप निःशुल्क रूपमा सिम वितरण गर्न थालिएको टेलिकमको भनाइ छ । विश्वभर अक्टोबर १ का दिन उक्त दिवस मनाइन्छ ।
म्याक्स मिडिया डिजिटल गुरु प्रतियोगिता सुरु,काठमाडौं (कास) म्याक्स मिडियाको आयोजनामा म्याक्स मिडिया डिजिटल गुरु प्रतियोगिता सुरु भएको छ । यस प्रतियोगिताले डिजिटल मिडियामा विज्ञता भएका व्यक्तिहरूलाई भाग लिन आह्वान गरिएको छ । डिजिटल मिडियामा विज्ञता भएका व्यक्तिहरूको पहिचान गर्दै यस्ता उद्योगलाई सहयोग पुर्याउनका लागि अवसर प्रदान गर्नु प्रतियोगिताको उद्देश्य रहेको जनाइएको छ । जहाँ सहभागीले प्रतियोगिताको नियममा रही आफ्नो रुचिको विषयमा डिजिटल मिडियासम्बन्धी प्रस्तुति दिन सक्नेछन् ।
कतार एयरवेज ॅएयरलाइन अफ दि इयर,"काठमाडौं (कास) अन्तर्राष्ट्रिय हवाई यातायात मूल्यांकन संगठन (स्काइट्रेक्स) ले कतार एयरवेजलाई एयरलाइन अफ दि इयर अवार्डले सम्मान गरेको छ । योसहित कतार एयरवेज छैटौं पटक उक्त अवार्डबाट सम्मानित भएको हो । यसका साथै कतार एयरवेजलाई वर्ल्ड्स बेस्ट बिजनेस क्लास, एयरलाइन्स लाउन्ज, एयरलाइन्स सिट, अनबोर्ड क्याटरिङ र बेस्ट एयरलाइन्स इन मिडल इस्टबाट पनि सम्मानित गरिएको कम्पनीले जनाएको छ ।"
ब्रिटिस कलेजमा बीएससी साइबर सेक्युरिटी एन्ड डिजिटल फरेन्सिकको पढाइ,काठमाडौं (कास) द ब्रिटिस कलेजमा बीएससी (हन्स) साइबर सेक्युरिटी एन्ड डिजिटल फरेन्सिक विषयको पढाइ हुने भएको छ । ब्रिटिस एजुकेसन ग्रुपअन्तर्गतको ब्रिटिस कलेजले नोभेम्बरबाट उक्त विषयको पढाइ सञ्चालन गर्न लागेको हो । कलेजले कम्प्युटिङ डिग्रीलाई अझै परिस्कृत बनाउँदै उक्त विषयको पठनपाठन सुरु गर्न लागेको जनाएको छ । जसलाई युनिभर्सिटी अफ वेस्ट इंग्ल्यान्ड (यूडब्लूई) को सम्बन्धन छ ।
एनआईसी एसियाको भाइबर स्टिकर सार्वजनिक,काठमाडौं (कास) एनआईसी एसिया बैंकले आफ्नो भाइबर स्टिकर सार्वजनिक गरेको छ । बैंकले राकुटेन भाइबर कम्युनिटीमार्फत आफ्नो उपस्थिति जनाउन सो स्टिकर सार्वजनिक गरेको हो । यसका साथै बैंकले एनआईसी एसिया भाइबर क्विज बज समेत सञ्चालनमा ल्याएको छ । जहाँ दैनिक सहभागी भई भाइबर प्रयोगकर्ताले आकर्षक उपहार जित्न सक्नेछन् । यो क्विज कात्तिक १० सम्म चल्नेछ ।
बीओकेका ग्राहकलाई स्मार्ट डोकोमा २० प्रतिशत क्यासब्याक,काठमाडौं (कास) बैंक अफ काठमान्डु (बीओके) का ग्राहकहरूले स्मार्ट डोकोको दसैं अफरअन्तर्गत २० प्रतिशत क्यासब्याक पाउने भएका छन् । बैंकको डेबिट तथा क्रेडिट कार्डमार्फत स्मार्ट डोकोको प्रयोग गरी उक्त सुविधा लिन सकिनेछ । बैंकका ग्राहकहरूले कार्ड प्रयोग गरी अनलाइनको माध्यमबाट प्रिपेमेन्ट गर्दा २० प्रतिशत नगद फिर्ता पाउनेछन् ।
एनसेललाई ग्लोबल बिजनेस आउटलुकका २ अवार्ड,काठमाडौं (कास) एनसेल ग्लोबल बिजनेस आउटलुक अवार्ड २०२१ का दुई विधाबाट पुरस्कृत भएको छ । सो अवार्डअन्तर्गत एनसेलले मस्ट सोसिएल्ली रेस्पोन्सिबल टेलिकम कम्पनी अवार्ड पाएको हो । साथै लिडरसिप विधामा एनसेलका कार्यकारी प्रमुख एन्डी चोङले टेलिकम सीईओ अफ दि इयर अवार्ड जितेका छन् ।
खुल्यो हार्ड रक क्याफे,"काठमाडौं (कास) दरबारमार्गमा हार्ड रक क्याफे सञ्चालनमा आएको छ । शुक्रबारदेखि शेर्पा मलमा उक्त क्याफे सञ्चालनमा आएको हो । क्याफेको मेन्युमा अमेरिकी कक्टेल्स, बर्गर, ग्रिल्डलगायतका परिकार रहने जानकारी दिइएको छ ।"
सानेपा र हरिसिद्धिमा सानिमा बैंकको शाखा,काठमाडौं (कास) सानिमा बैंकले ललितपुरको सानेपा र हरिसिद्धिमा दुई नयाँ शाखा सञ्चालन गरेको छ । बैंकको सानेपा शाखा कार्यालयको उद्घाटन ललितपुर२ का वडाध्यक्ष राजेशकुमार महर्जन र बैंकका प्रमुख कार्यकारी अधिकृत भुवन दाहालले संयुक्त रुपमा गरे । यसैगरी हरिसिद्धि शाखा कार्यालयको उद्घाटन बैंकका नायब प्रमुख कार्यकारी अधिकृत निश्चलराज पाण्डेले गरे ।
केएफसीको १२ औं शाखा नेपालगन्जमा,काठमाडौं (कास) अन्तर्राष्ट्रिय फुड चेन ब्रान्ड केएफसीले नेपालगन्जमा आफ्नो १२ औं आउटलेट सञ्चालन गरेको छ । केएफसीले नेपालगन्जमा रहेको भाटभटेनी डिपार्टमेन्टल स्टोरको आँगनमा आफ्नो आउटलेट सञ्चालनमा ल्याएको हो । यस आउटलेटमा केएफसीले आफ्ना सबै चिकेन परिकारहरू उपलब्ध गराउने जानकारी दिएको छ ।
शब्दमा अव्यक्त भाव पोखिन्छन् चित्रमा,"(काठमाडौं)  रसियाका प्रख्यात लेखक लियो टल्स्टोयले भनेका छन् कला त्यो गतिविधि हो जसद्वारा एक व्यक्ति, उसको भावना, अनुभव भएका कुरा जानेरबुझेर अरूलाई प्रसारित गर्दछ । उनले भनेजस्तै चित्रकार शशी राउतका लागि पनि सिर्जना भावना अभिव्यक्तिको माध्यम हो । राउतको समय अहिले अध्ययनसँगै कुची र रङ चलाउँदै बितेको छ । धुम्बाराहीमा बस्ने रौतहटकी राउत व्यवस्थापन संकायमा स्नातक पहिलो वर्षमा पढ्छिन् । उनले सिर्जना यात्रालाई समेत अगाडि बढाइरहेकी छन् । विगत चार वर्षदेखि लाजिम्पाटस्थित अरुपण आर्ट ग्यालरीमा उनले चित्रकार तथा कला समीक्षक रमेश खनालसँग कला सिर्जनाका लागि प्रशिक्षण लिइरहेकी छन् । अध्ययन, सिर्जना यात्रा, हरेक अनुभवहरूलाई उनले कलामा उतार्ने उनले हालै अरुपण ग्यालरीमा एकल प्रदर्शन गरिन् । दुई दर्जन जति कलाकृतिहरूमा उनले युवापुस्ताबीचको प्रेम आकर्षण, उनीहरूले बुझ्ने जीवनको आशय, किशोरावस्थाको अन्योलमय समय, उनीहरूमा सम्पदा तथा प्रकृति चेतलाई चित्रमार्फत देखाउने जमर्को गरेकी थिइन् । आफ्नै सिर्जनात्मक काममा रमाउने राउतले देखेभोगेका कतिपय कुराहरू कलामा अभिव्यक्ति गरेको सुनाइन् । केही कुरा देख्नेबित्तिकै त्यसैको आर्ट बनाउन मन लाग्छ, उनले भनिन्, कुनै कुराले मनमा छोयो भने त्यसलाई पनि आर्टमा उतार्छु । त्यसैले आशा राखेर अगाडि बढ्नुपर्छ भन्ने भावलाई उनले कलामा प्रतीकात्मक रूपमा देखाउने गरेकी छन् । अरुपणमा राउतजस्तै उमेरका किशोर किशोरीहरूले कलाको सैद्धान्तिक अध्ययनसँगै रङ र कुचीका सहायताले जीवन र दर्शनलाई नियाल्दै छन् । अरुपणमै ६ वर्षदेखि १८ वर्षीया राजकी अर्याल चित्रकलाको प्रशिक्षण लिइरहेकी छन् । धादिङ घर भई हाल गैरीधारामा बस्दै आएकी उनी कक्षा १२ मा अध्ययरत छिन् । कला सिर्जना सिकाइबाट अध्ययन तथा दैनिक जीवनका हरेक पक्षलाई सहायता पुगेको उनको अनुभव छ । आर्ट सिक्ने थालेपछि अन्य कुरामा क्रिएटिभिटी हुँदो रहेछ । यसले पढाइमा पनि राम्रै गरेको छ, उनी सुनाउँछिन् । उनकै समूहमा आर्ट सिकिरहेकी धादिङकै हाल लाजिम्पाटमा बस्दै आएकी १८ वर्षीया आशा सिम्खडा कलाले वरपरका वस्तु तथा समाजसँग मिलेर बस्ने अर्को कला सिकाएको सुनाउँछिन् । शब्दमा भन्न नसकेको, अक्षरमा लेख्न नसकेका कैयौं भावहरू रङमार्फत नै आकृतिमा उतार्छिन् । प्रविधिमा जोडिएका युवापुस्तालाई सामाजिक सञ्जालको लतबाट छुट्याउनसमेत कला सिर्जनाले सघाउने सिम्खडाको भनाइ छ । बाराकी १५ वर्षीया सुन्दरमाला बैठा र बालुवाटारकी १४ वर्षीया लुनिभा श्रेष्ठ क्रमशः कक्षा १० र ९ मा अध्ययनरत छन् । दुवै जना समय मिलाएर अरुपणमा नै तीन वर्षदेखि कला प्रशिक्षण लिइरहेका छन् । कला सिर्जनाले विद्यालयको अध्ययनलाई सिर्जनात्मक रूपमा अगाडि बढाउन सघाएको दुवैले बताए । म त स्कुलको होमवर्क सक्नेबित्तिकै चित्र नै कोरेर बस्छु । मोबाइल खेल्नेतिरभन्दा आर्ट बनाउन नै रमाइलो लाग्छ, बैठाले भनिन् । कला एउटा आकृतिको सिर्जना मात्र नभएर मानिसको जीवन, संस्कृति तथा सभ्यतासँग जोडिएको खनालको बुझाइ छ । नयाँ पिँढीलाई कला सिर्जना मानसिक एवं सामाजिक रूपमा निकै उपयोगी छ । आर्ट मानिसका लागि सभ्यतासँगै मानसिक थेरापी पनि हो, उनले भने, हरेक रङ, रङको अर्थ, गहिराइ र विषयवस्तुतिर लाग्दै गर्दा यसले उनीहरूलाई जीवनोपयोगी ज्ञान सिकाउँछ । समाज, परिवेश र भावनाहरूलाई विभिन्न रङ दिएर आकृतिमा ढाल्ने, आफ्नै इच्छानुसार आकार, स्वरूप दिने प्रक्रियाहरू ललित कलामा हुने भएकाले युवापुस्तामा सिर्जनात्मक क्षमता बढाउने चित्रकारहरूको तर्क छ । चित्रकार सरिता डंगोलले एक दशकभन्दा अघिदेखि पाटनढोका चाकुपाटस्थित कम्युनिटी चिल्ड्रेन आर्ट स्कुल सञ्चालन गरेर बालबालिकादेखि कलामा चाख राख्ने पुस्तालाई प्रशिक्षण दिँदै आएकी छन् । पछिल्लो समय कोरोनाका कारण उनले अनलाइनमार्फत ५ वर्षदेखि १८१९ वर्षका लगभग ८० जनालाई कला शिक्षा दिइरहेकी छन् । नखिपोट बस्ने २२ वर्षीया अस्मिता गुरुङले पनि झन्डै चार महिनादेखि डंगोलसँग कला प्रशिक्षण लिइरहेकी छन् । सानैदेखि कलामा लगाव भएकाले दैनिक काममा समयको व्यवस्थापन गर्दै सिकिरहेको उनले बताइन् । कलाले आफूलाई आफूवरपरका वस्तु तथा संसारलाई स्वतन्त्र रूपमा बुझ्न सिकाएको भान गुरुङलाई भएको छ । उनी भन्छिन्, मैले आर्ट सिकेको धेरै समय त भएको छैन । तर यसले मलाई माइन्डको थेरापी गर्न सहयोग गरेको छ । कलाले गर्दा पृथ्वीका वस्तुहरू तथा आफूले गर्ने काममा पनि रङहरूको आकृति देख्ने भएकाले काममा समेत सिर्जनात्मक हुन सिकाएको उनको अनुभव छ । चित्रकार सम्झना राजभण्डारीले पनि कला सिर्जनासँगै प्रशिक्षणलाई निरन्तर अगाडि बढाएकी छन् । काठमाडौं रवि भवनस्थित निःसर्ग वाटिका विद्यालयमा कला अध्यापन गराइरहेकी उनले व्यक्तिगत रूपमा पनि झन्डै एक दर्जन बालबालिकाहरूलाई प्रशिक्षण दिइरहेकी छन् । उनका अनुसार कलाको सिकाइले बालबालिकालाई विज्ञान, सामाजिक शिक्षालगायतका विषयमा स्केच कोर्न, आकृतिको माध्यमबाट अध्ययन गर्न निकै सहज हुन्छ । उनीसँगै चार वर्षदेखि प्रशिक्षण लिइरहेका सिद्धार्थ वनस्थलीका १० कक्षाका विद्यार्थी बालक सुनवारले विज्ञान विषयमा रेखाचित्र कोरेर गरिने प्रयोगात्मक कार्यहरू निकै सजिलो भएको बताए । बालबालिकालाई सम्पदा, संस्कृतिजस्ता पक्षहरू बुझाउन पनि कलाले निकै सहायता पुर्याउने राजभण्डारीको मत छ । कलालाई मनोरञ्जन र सोखको विषयका रूपमा भन्दा नयाँ पुस्तालाई समाज तथा जीवन बुझाएर अन्य पेसाका लागि सहायक बनाउने पक्षमा अभिभावकहरू सचेत देखिन्छन् । युवा पुस्तामा पनि कलाप्रति चाख बढेको चित्रकार विनोद प्रधान बताउँछन् । डल्लुस्थित प्रधान र चित्रकार प्रदीप वज्राचार्यले कलामण्डप आर्ट स्टुडियोमार्फत थुप्रैलाई प्रशिक्षण दिइरहेका छन् । कलामण्डपमै आर्ट सिक्दै गरेका अनिल महर्जन प्रत्येक पुस्तालाई यस्तो शिक्षा अनिवार्य हुने बताउँछन् । उनी एक कलेजमा विद्यार्थीहरूलाई कला सिकाउँदै पनि आएका छन् । रङ, कुची र चित्रसँग मात्र नभएर कला सिर्जनाले युवा पुस्तालाई इजिनियरिङ, डिजाइनर तथा अन्य शिल्पकला सम्बन्धित अन्य पेसामा आबद्ध हुनसमेत सघाउने चित्रकारहरू बताउँछन् ।"
चैतन्य र समन्थाको सम्बन्धविच्छेद,"समन्था भन्छिन् सम्बन्धविच्छेदपछि पनि विशेष सम्बन्ध रहिरहनेछमुम्बई (एजेन्सी) दक्षिण भारतीय फिल्म स्टार जोडी नागा चैतन्य र समन्था अक्किनेनी छुट्टिएका छन् । चार वर्षको वैवाहिक सम्बन्धविच्छेद गरेको घोषणा एक विज्ञप्तिमार्फत सार्वजनिक गरेका हुन् । उनीहरूले आफूहरू अब अलग हुने निर्णय गरेको बताएका हुन् । साथै उनीहरूले यस मुद्दामा गोपनीयता दिन पनि सञ्चारमाध्यमसमक्ष आग्रह गरेका छन् । समन्थाले सामाजिक सञ्जालमा लेखेकी छन्, मैले र नागा चैतन्यले आफ्नो बाटोमा हिँड्नका लागि पतिपत्नीको रूपबाट अलग हुने निर्णय गरेका छौं । एक दशकभन्दा लामो मित्रता हाम्रो सम्बन्धको मुख्य हिस्सा थियो । साथै हामीलाई विश्वास छ कि हाम्रोबीचमा एक विशेष सम्बन्ध रहनेछ ।तर मिडियासमक्ष उनले गोपनीयताको मागसमेत गरेकी छन् । उनले यस्तो कठिन समयमा आफूहरूलाई गोपनीयता र समर्थन चाहिएको भन्दै शुभचिन्तक र प्रशंसकहरूसँग अपिलसमेत गरेकी छन् । उनले लेखेकी छन्, यो कठिन समयमा हाम्रो समर्थन गरिदिनुहोला जसले हामीलाई यसभन्दा अगाडि बढ्न मद्दत मिलोस् ।दुई चर्चित दक्षिण भारतीय कलाकारको सम्बन्धविच्छेदबारे केही दिनदेखि नै भारतीय सञ्चारमाध्यमले समाचार बनाउँदै आएका थिए । सम्बन्धविच्छेदको फैसलापछि समन्था र चैतन्यलाई अदालतमा परामर्शसमेत दिइएको सञ्चारमाध्यमले जनाएका छन् । यस सम्बन्धविच्छेदपछि अभिनेत्री समन्थाले ५० करोड रुपैयाँ पाउने बताइएको छ ।समन्था र चैतन्यले ६ अक्टोबर २०१७ मा गोवामा पहिले हिन्दु रीतिअनुसार र ७ अक्टोबरमा फेरि क्रिस्चियन रीतिअनुसार विवाह गरेका थिए । विवाहपछि समन्थाले आफ्नो नामको अगाडि अक्किनेनी जोडेकी थिइन् । जबकि सम्बन्धविच्छेदपछि समन्थाले आफ्नो ट्वीटर ह्यान्डलबाट अक्किनेनी हटाएकी छन् । आगामी अक्टोबर ६ मा विवाहको चार वर्षगाँठ पूरा हुनुअघि नै उनीहरूले अलग्गिने घोषणा गरेका हुन् ।"
शुक्लाफाँटामा खुल्यो जंगल सफारी,"(कञ्चनपुर)  शुक्लाफाँटा राष्ट्रिय निकुञ्जमा जंगल सफारी सुरु भएको छ । ६ महिनादेखि बन्द रहेको निकुञ्जमा गत बुधबारदेखि पर्यटकहरूका लागि सफारी खुला गरिएको हो । खुला भएकै दिन ३ वटा टोली निकुञ्ज प्रवेश गरेका थिए । त्यसयता दैनिक एकदुई गाडीहरूभित्र जान थालेका छन् । निकुञ्ज अब खुला भयो, पर्यटक पनि आउन थाले, निकुञ्जका सहायक संरक्षण अधिकृत रवीन चौधरीले भने । निकुञ्जमा जंगल सफारी सुरु भए पनि बाटो निर्माण र घाँसे मैदान व्यवस्थापनको काम बाँकी छ । सफारीको बाटो शनिबारदेखि मर्मत र सफाइको काम सुरु गरिने भएको छ । बर्खामा बिग्रेका काठे पुलहरूसमेत मर्मत भइरहेको उनले बताए । दसैंतिहारका बेला निकुञ्ज घुम्न पर्यटकहरू आउँछन् । शुक्लाफाँटामा आन्तरिकसँगै बाह्य पर्यटकसमेत आउँछन् । कोरोना संक्रमण कम भएकाले पर्यटकीय गतिविधि खुला गरिएको चौधरीले बताए । गत वर्ष पनि कोरोना संक्रमण कारण निकुञ्जमा लामो समय पर्यटक प्रवेश बन्द गरिएको थियो । यसपटक पनि वैशाख १६ देखि निषेधाज्ञा सुरु भएसँगै निकुञ्ज प्रवेशमा रोक लगाइएको हो । निकुञ्ज घुम्ने आउने पर्यटकहरू सफारी बन्द हुँदा फर्केर जाने गरेका थिए । कोरोना महामारीका कारण आवागमन प्रभावित हुँदा पनि गत वर्ष करिब ३ हजार पर्यटक आएको निकुञ्ज प्रशासनले जनाएको छ । प्रचारप्रसार बढेसँगै यहाँ घुम्न आउने पर्यटकको संख्या बढ्दै वर्षमा ६ हजार जनासम्म पुगेको थियो । तर कोरोना संक्रमणका कारण गतिविधि प्रभावित भए । पर्यटकको संख्या मात्रै घटेन, अन्य पर्यटकीय गतिविधिहरूसमेत बन्द भएका छन् । निकुञ्जमा सफारी सुरु भएसँगै पर्यटकीय गतिविधि बढ्ने व्यवसायीहरूको आशा छ । पर्यटकहरू गेटबाटै सोधपुछ गरेर फर्किन्थे, गाइडको काम गरिरहेका स्थानीय कुम ठाकुरले भने, फेसबुकमा सूचना राखेपछि घुम्न जानका लागि सोधपुछ गर्नेहरू बढेका छन् । जंगल सफारी खुला भएको धेरैले थाहा पाएमा घुम्न आउनेको संख्या क्रमिक बढ्ने उनले बताए । दसैंतिहारका बेला घुमफिर गर्नेहरू बढी हुन्छन्, उनले भने, निकुञ्ज घुम्न आउने पर्यटक पनि यही बेला आउँछन् । पर्यटक आवागमन बन्द हुँदा गाइडहरू बेरोजगार थिए । निकुञ्ज खुला भएपछि खुसी भएको ठाकुरले बताए । निकुञ्ज प्रशासनले सफारीका लागि गाइड अनिवार्य गरेको छ । वन्यजन्तुमाथि कुनै अवरोध हुन नदिन र पर्यटकहरूलाई पनि बाटो बिर्सेर समस्या हुन नदिन यस्तो गरिएको हो । शुक्लाफाँटा राष्ट्रिय निकुञ्ज बाह्रसिंगाको प्रमुख बासस्थान हो । ५४ वर्गकिलोमिटरमा रहेको घाँसे मैदानमा बाह्रसिंगाको बथान देख्न पाइन्छ । निकुञ्जमा २४ सयभन्दा बढी बाह्रसिंगा छन् । शुक्लाफाँटा कम क्षेत्रफलमा बढी बाघ पाइने निकुञ्जका रूपमा समेत चिनिन्छ । यसै वर्ष गरिएको अनुगमनअनुसार निकुञ्जमा १९ वयस्क बाघ छन् । ३०५ वर्गकिलोमिटर क्षेत्रफल रहेको निकुञ्जमा चितुवा, कृष्णसार, हात्ती, गैंडालगायतका वन्यजन्तुहरू हेर्न पाइन्छ । गत वर्ष गरिएको गणनाअनुसार १७ वटा वयस्क गैंडा छन् ।"
कवि तुलसी दिवस पुरस्कृत,"पोखरा (कास) बिन्ध्यवासिनी धार्मिक क्षेत्र विकास समितिले प्रदान गर्ने हेमदेवी धर्म, संस्कृति तथा समाजसेवा पुरस्कारबाट लोकसंस्कृतिविद् एवं कवि तुलसी दिवस शनिबार पोखरामा सम्मानित भएका छन् । गण्डकी प्रदेशका मुख्यमन्त्री कृष्णचन्द्र नेपालीले दिवसलाई १ लाख रुपैयाँ पुरस्कार हस्तान्तरण गरे । समितिका पूर्वअध्यक्ष हेमबहादुर प्रधानले स्थापना गरेको पुरस्कार प्रत्येक २ वर्षमा प्रदान गरिन्छ । उक्त अवसरमा मुख्यमन्त्री नेपालीले धार्मिक पर्यटन प्रदेश समृद्धिको आधार रहेको बताए ।"
पोखरेलको 'शून्यता सार्वजनिक,"काठमाडौं (कास) सविन पोखरेलको कथासंग्रह शून्यता शनिबार सार्वजनिक गरिएको छ । नेपाल संगीत तथा नाट्य प्रज्ञाप्रतिष्ठानका कुलपति नारायणभक्त श्रेष्ठ (रायन) ले राजधानीमा शनिबार आयोजित कार्यक्रममा उक्त कृति लोकार्पण गरेका हुन् । श्रेष्ठले पोखरेलका कथाहरू वास्तविक जीवनमा भोगिएका आरोहअवरोहमा आधारित भएकाले मन छुने बताए । साहित्यले अब देश र समाजबारे बोल्नुपर्छ, उनले भने । कार्यक्रममा कथाकार पोखरेलले परिवेश र भोगाइमा आधारित भएर कथाहरू बुनेको बताए । दायित्व वाङ्मय प्रतिष्ठान नेपालले प्रकाशन गरेको शून्यतामा सामाजिक घटनामा आधारित ११ वटा कथा समेटिएका छन् ।"
पदाधिकारी थप्न प्रतिनिधिको सुझाव,"(काठमाडौं)  एमालेको विधान महाधिवेशन प्रतिनिधिहरूले पदाधिकारीको संख्या बढाई फरक विचार राख्ने पक्षसहित सबैलाई समेटेर एकताको सन्देश दिन सुझाव दिएका छन् । समूहगत छलफलमा उनीहरूले उपाध्यक्ष र सचिवको संख्या बढाउन तथा उपमहासचिव पद पनि कायमै राख्न जोड दिएका छन् । धेरै प्रतिनिधिको चासो विधानमा रहेको व्यवस्था र त्यसमा पनि पदाधिकारीमा देखिन्छ, एक स्थायी कमिटी सदस्यले भने । विधान महाधिवेशन प्रतिनिधिहरूले माओवादी केन्द्रसँगको एकता प्रक्रियाबाट आएका र माधवकुमार नेपालसँग लामो समयनिकट रहेका नेताहरूलाई समेत व्यवस्थापन गर्ने गरी धेरै पद सिर्जना गर्नुपर्ने धारणा राखेका हुन् । विधानमा हेरफेरले विभाजनपछि पार्टीभित्र झनै शक्तिशाली भएका अध्यक्ष केपी शर्मा ओली पक्षको कोपभाजनमा पर्न सक्ने त्रास दसबुँदे सहमति गरेर नेपालको साथ छाड्दै एमाले रहेका कतिपय नेतामा संशय रहेको छ । शुक्रबार प्रस्तुत गरिएको राजनीतिक प्रतिवेदन, संगठनात्मक प्रस्ताव र विधान संशोधनको प्रस्तावमाथि छलफल गर्न ६ हजार ३ सय ४७ प्रतिनिधि १० समूहमा विभाजित छन् । शनिबार बिहान पहिलो चार घण्टा समूहगत छलफल भएको थियो । संगठन विभागका तर्फबाट उपमहासचिव विष्णु पौडेलले प्रस्तुत गरेको विधान संशोधन प्रस्तावमा अध्यक्ष र महासचिव एकएक, उपाध्यक्ष ५, सचिव ६ जना रहने उल्लेख छ । यस्तै, उपमहासचिव खारेज गर्ने प्रस्ताव छ । नवौं महाधिवेशनमा पहिलो पटक २ उपमहासचिवको व्यवस्था गरिएको थियो । अहिले पौडेलका अतिरिक्त घनश्याम भुसाल उपमहासचिव छन् । आठौं महाधिवेशनबाट बहुपदीय प्रणालीमा गएको एमालेले नवौं महाधिवेशनमा ५ उपाध्यक्ष र २ उपमहासचिवको व्यवस्था गरेको थियो । अहिले भीम रावल, अष्टलक्ष्मी शाक्य र युवराज ज्ञवाली उपाध्यक्ष छन् । नवौं महाधिवेशनबाट उपाध्यक्षमा निर्वाचित विद्यादेवी भण्डारीले राष्ट्रपति भएपछि पद छाडेकी छन् भने वामदेव गौतमले पार्टी नै छाडेका छन् । पार्टीको स्थायी कमिटी र केन्द्रीय कमिटीमा विधान संशोधन प्रस्तुत हुँदा कायम रहेको उपमहासचिव पद महाधिवेशन हलमा पुग्दा एकाएक काटिएको एक स्थायी कमिटी सदस्यले बताए । उपमहासचिव पद कटौती गर्ने विषयमा केन्द्रीय कमिटी र स्थायी कमिटीमा प्रश्न नै उठेको थिएन, उनले भने । स्थायी कमिटी र केन्द्रीय कमिटीमा प्रस्तुत गरिएको विधान संशोधनमा उपाध्यक्षको संख्या ५ बाट घटाएर ३ मा झारिएको थियो । दुवै कमिटीमा उपाध्यक्षको संख्या नघटाउन सुझाव दिइएको थियो । विधान महाधिवेशन प्रतिनिधिहरूले शनिबार सात वटा प्रदेशका लागि हुने गरी ७ उपाध्यक्ष र ७ सचिवको व्यवस्था गर्नुपर्ने धारणा राखेका छन् । प्रतिनिधिहरूले एक वरिष्ठ उपाध्यक्षको व्यवस्था गर्नसमेत माग गरेका छन् । कर्णाली प्रदेशका टोली नेता गोरख बोगटी, वाग्मती प्रदेशका आनन्द पोखरेल र लुम्बिनीका लीला गिरीले वरिष्ठ उपाध्यक्षको व्यवस्था गर्न कार्यकर्ताबाट सुझाव आएको जानकारी गराएका थिए । बोगटी र पोखरेल महासचिव ईश्वर पोखरेलनिकट नेता हुन् । दुई कार्यकाल महासचिव भएका पोखरेललाई पुनः सो पदमा आउन विधानले रोक्छ । महासचिव पोखरेलको आकांक्षा अध्यक्षकै हो तर अहिले अध्यक्षमा ओलीसँग प्रतिस्पर्धा गर्ने अवस्थामा हुनुहुन्न, एक केन्द्रीय सदस्यले भने, अहिले वरिष्ठ उपाध्यक्षको व्यवस्था गराएर एडजस्ट हुन खोज्नुभएको छ । विभाग तथा केन्द्रीय निकायहरूका तर्फबाट शनिबार केन्द्रीय सदस्य भानुभक्त ढकाल, सुदूरपश्चिम प्रदेशबाट कर्ण थापाले सुझाव प्रस्तुत गरेका थिए । आइतबार बिहानी सत्रमा प्रदेश १, प्रदेश २, वाग्मती, गण्डकी, जनसंगठनका तर्फ समूहगत सुझावहरूलाई प्रस्तुत गरिने कार्यक्रम छ ।"
बन्दसत्रमा उठेका प्रमुख सवाल,"लुम्बिनी प्रदेश जबजलाई मार्गदर्शक सिद्धान्तका रूपमा अंगीकार गर्दै, सुदृढ र समृद्ध बनाउन समयअनुकूल व्याख्या गरिनुपर्छराष्ट्रिय पुँजीपति वर्गको संरक्षण गर्दा श्रमजीवी वर्ग पक्षधरताको स्पष्ट धारणा बनाउनुपर्छ निर्वाचन प्रणालीलाई कम खर्चिलो बनाउने नीति लिनुपर्छ । निर्वाचन खर्चिलो हुँदा पैसा नहुने मान्छे निर्वाचनमा जान डराउने, टिकट लिँदा पनि झस्किनुपर्ने अवस्था छ ।जनप्रतिनिधि, मन्त्री, राजनीतिक नियुक्ति प्राप्त नेताहरूको कार्यशैली पार्टीको मूल्यमान्यताबाट विचलित भएको छ, त्यसमा ध्यान दिनुपर्छप्रत्यक्ष निर्वाचित प्रधानमन्त्रीको नीति अवलम्बन गर्नुपर्छ, त्यसका लागि एमालेले आगामी दिनमा संविधान संशोधनको नेतृत्व गर्नुपर्छ केन्द्रदेखि वडासम्मका कार्यकर्तालाई उत्पादनमा जोड्ने ठोस कार्यक्रम बनाउनुपर्छएउटै कार्यकालमा एउटा तहको चुनाव हारेकालाई समानुपातिक वा मनोनीत गर्ने प्रक्रिया रोक्नुपर्छराजकीय निकायमा नियुक्ति गर्दा सम्बन्धित कमिटीको सिफारिसको व्यवस्था अनिवार्य हुनुपर्छपार्टीको केन्द्रदेखि स्थानीय तहसम्मका नेता, जनप्रतिनिधिहरूले सम्पत्ति विवरण सार्वजनिक गर्ने प्रावधानलाई कडाइका साथ लागू गरिनुपर्छ केन्द्रीय निकाय र विभागस्थायी कमिटी ४१ बाट ४५ सदस्यीय बनाउनुपर्छपोलिटब्युरोको व्यवस्था हुनुपर्छ, त्यसले नेतृत्व विकासमा सहयोग पुग्छविभाजनमा गएका नेताहरूलाई एमालेमा फर्कन विधान महाधिवेशनबाट नै आह्वान गरिनुपर्छअनुशासन आयोगलाई प्रदेशसम्म विस्तार गर्नुपर्छलेबी नबुझाउने सदस्यहरूलाई पार्टी, जनप्रतिनिधि तथा राजकीय मामलाको अवसरबाट वञ्चित गर्नुपर्छप्रत्यक्ष निर्वाचन प्रणालीको विषयमा ध्यान दिनुपर्छ"
रूपन्देहीका दुवै टोली रेलिगेसनमा,"स्पोटर््स क्यासल अपराजितधरानको फुटसल फाइभमाथि पुनरागमन जितसहित शीर्षस्थानको स्पोर्टस क्यासलले लिगमा अपराजित यात्रा आठौं खेलसम्म कायम राखेको छ । जितपछि यो टिम शीर्षस्थानमै रहेर प्लेअप खेल्न पाउने भएको छ । क्यासलको ८ खेलबाट २२ अंक भएको छ । टोलीले ७ खेलमा जित पाएको छ । एकमात्र बराबरी उसले शंखमूल फुटसलसँग खेलेको थियो । क्यासलका सहायक प्रशिक्षक अर्बिन गुरुङले खेलाडीको चोटका कारण समस्यामा परेको टिमलाई बोनस जितले राहत मिलेको बताए । उनले आफ्ना नयाँ खेलाडी सुरेन बुढामगर र फोनिस कार्कीको खुलेर तारिफ गरे । ठूलो समस्या नभएकाले प्लेअफसम्म सबै खेलाडीहरू चोटमुक्त भइसक्ने उनको भनाइ छ । अन्त्यतिर खेल तनावग्रस्त बनेको थियो । फुटसल फाइभका गोलरक्षक धिरज तामाङले बक्सबाहिर निस्केर ट्याकल गरेपछि रातो कार्ड पाए । त्यसपछि रेफ्रीसँग विवाद गर्न पुगेका प्रशिक्षक विश्वास लामाले पनि रातो कार्ड पाए । खेलमा अन्तिम सिठी बजिसकेपछि विवाद गर्न पुगेका म्यानेजर जीवन आलेमगर र सब्स्टिच्युट खेलाडी सुजन खड्काले पनि रातो कार्ड पाए ।घरेलु टोलीसँग खेल्दा अग्रता जोगाउन सकेनौं । उनीहरूले पाएको अवसर सदुपयोग गरे । खेल प्रतिस्पर्धात्मक नै थियो, उनले थपे, ठूलो खेलमा रेफ्रीको निर्णय चित्तबुझ्दो छैन । अन्तिम समयतिर रेफ्रीले फाउल दिएन त्यही काउन्टरमा हामीले गोल खायौं । यो ए डिभिजन खेल हो तर रेफ्रीले टोल कपजस्तो गरी खेलाएका छन् ।८ खेलबाट १४ अंक भएको फुटसल फाइभका लागि प्रभातफेरीसँगको अन्तिम खेल जित्नैपर्नेछ । त्यो खेल जितेमा टोलीले सिधै प्लेअफमा स्थान बनाउने छ । हारेको अवस्थामा अरू टोलीको नतिजामा भर पर्नुपर्छ । फुटसल फाइभबाट पहिलो मिनेटमै किरण चौधरीले गोल गरेपछि घरेलु टोली सुरुमै पछि परेको थियो । सुरेन बुढामगरले क्यासलबाट दसौं मिनेटमा बराबरी गोल गरे । २४ औं मिनेटमा किरणले व्यक्तिगत दोस्रो गोल गरी पुनः टिमलाई अग्रता दिलाए । तर अन्तिम तीन मिनेटमा दुई गोल गरी क्यासलले अपराजित यात्रा कायम राख्यो ३७ औं मिनेटमा सुमित श्रेष्ठ र ४० औं मिनेटमा कप्तना अञ्जन देवकोटाले गोल गरेका थिए ।"
"पोखरा राइनोज बलियो, विराटनगर बाहिरियो","(काठमाडौं)  तीन विदेशी खेलाडी रिचर्ड लेभी, सहन अराचिगे र असेला गुणरत्नेको साथमा पोखरा राइनोजले बजाज पल्सर एभरेस्ट प्रिमियर लिग (ईपीएल) क्रिकेटमा शनिबार विराटनगर वारियर्सलाई ७ विकेटले पराजित गरेको छ । यो नतिजाले पोखराको प्लेअफमा पुग्ने सम्भावना बलियो बनाएको छ । लेभीले २६ बलमा ४७, अराचिगेले ३६ बलमा ४३ र गुणरत्नेले २४ बलमा अविजित ५० रन बनाएपछि विराटनगरले दिएको १ सय ७३ रनको लक्ष्य पोखराले १७४ ओभरमै पुरा गर्यो । ३ खेलबाट ५ अंक बटुलेपछि दोस्रो स्थानमा उक्लेको पोखराले प्लेअफमा पुग्ने सम्भावना बलियो बनाएको छ । असेला गुणरत्ने ५० र कप्तान विनोद भण्डारी १५ रन बनाई अविजित रहे । विराटनगरका कप्तान करण केसीको बलमा विजयी चौका प्रहार गरेका गुणरत्नेले २४ बल खेल्दै ४ चौका र ३ छक्का प्रहार गरे । ओपनर रित गौतम ५ रनमै आउट भएपछि लेभी र अराचिगेले दोस्रो विकेटमा ७६ रन जोडेर पोखराको जित आधार तयार पारे । ओपनर लेभीले २६ बल खेली ४ चौका र ३ छक्का र प्लेयर अफ द म्याच अराचिगेले ३६ बल खेली ४ चौका र १ छक्का प्रहार गरे । अघिल्लो दिन चितवन टाइगर्ससँग पोखरा ९ विकेटले पराजित भएको थियो । त्यो खेलपछि प्रशिक्षकसँग बसेर छलफल गर्दा के आयो भने नेपाली खेलाडीको विकेट गइरहेको छ । त्यो अवस्थामा विदेशी खेलाडीले हिटिङ गर्नेभन्दा पनि सम्हालिएर खेल्दै स्कोर बढाउने निर्णय भयो । नेपाली खेलाडीले सिंगल र डबलमा ध्यान दिँदै विदेशी खेलाडीलाई बढी स्ट्राइक दिने योजना बनाएको थियौं, कप्तान विनोदले आफ्ना विदेशी खेलाडी चम्किनुको कहानी सुनाए । १६ बल खेलेका विनोदले कुनै बाउन्ड्री प्रहार गरेका थिएनन् । विराटनगरबाट प्रतिश जिसी, सिकन्दर राजा र हरि चौहानले समान १ विकेट लिए । यसअघि ब्याटिङ निम्तो पाएको विराटनगरले निर्धारित २० ओभर खेलेर ५ विकेट गुमाई १ सय ७२ रन बनाएको थियो । विराटनगरको सुरुआत राम्रो थिएन । चन्द्रपाल हेमराजलाई २ रनमै विक्रम सोबले बोल्ड गरिदिए । दिलसान मुनाविराको विकेट पनि विक्रमले नै लिए । मुनाविराले ११ बलमा २ चौका र १ छक्कासहित १६ रन बनाए ।अर्का ओपनर आसिफ शेखले ४४ रन बनाउँदै विराटनगरको स्थिति सुधारेका थिए । उनले ३३ बलमा ६ चौका प्रहार गरे । अनिल शाहले १९ बलमा १२ र राजाले २० बल खेल्दै १ चौका र ३ छक्का प्रहार गरी २९ रन बनाए । करण केसी ९ बलमा ३ छक्का प्रहार गर्दै २४ र सन्दीप रजाइली २२ बलमा २ चौका र १ छक्का प्रहार गर्दै २८ रन बनाई अविजित रहे । यी दुईको प्रयासमा विराटनगरले अन्तिम दुई ओभरमा ३५ रन जोडेको थियो ।पहिलो तीन खेलमै पराजित भएपछि बाहिरिने स्थितिमा पुगेको विराटनगर एक अर्को हारपछि प्लेअफमा नपुग्ने निश्चित भएको हो । सन् २०१७ को विजेता विराटनगर यसपालि लगातार चौथो खेलमा पराजित भएको हो । काठमाडौं किंग्स इलेभेन र भैरहवा ग्लाडियटर्सबीच शनिबारको पहिलो खेल रद्द भएको थियो । सामान्य वर्षापछि मैदान भिजेका कारण खेल हुन नसकेको हो । वर्षा र मैदान भिजेका कारण रद्द भएको यो पाँचौं खेल हो । यसमध्ये तीन खेल टस नै नभई रद्द भएका थिए । यसअघि रद्द भएका खेल पुनः तालिका गरेजस्तै यो खेललाई पनि पुनः खेलाइने भएको छ । काठमाडौं किंग्सको यसअघि नै भैरहवा र पोखरा राइनोजसँगको खेल रद्द भए पनि पुनः तालिकामा राखिएको थियो ।"
आर्मी र न्यु डायमन्ड विजेता,"काठमाडौं (कास) त्रिभुवन आर्मी क्लब र न्यु डायमन्ड क्लबले शनिबार एनभीए महिलापुरुष क्लब च्याम्पियनसिप भलिबलको उपाधि जितेका छन् । त्रिपुरेश्वरस्थित राखेप कभर्डहलमा पुरुष फाइनलमा आर्मीले साबिक विजेता टिपटप हेल्प नेपाललाई ३१ सेटमा पराजित गर्दै उपाधि जित्यो ।आर्मीले पहिलो सेट २६२४ ले आफ्नो पक्षमा पारेर खेलमा अग्रता लिएको थियो । त्यसलाई हेल्प नेपालले २५१६ ले जितेर खेल बाराबरी गर्यो । आर्मीले तेस्रो सेटमा सम्हालिँदै २५१८ ले आफ्नो पक्षमा पारेपछि खेलमा अग्रता बनायो । निर्णायक बनेको चौथो सेट रोमाञ्चक बन्यो । संघर्षपूर्ण सेट ३३३१ ले टुंग्याउँदै आर्मीले उपाधि जित्यो । पुलिसले एपीएफलाई २५१७, २५१८ र २५१४ हराएर तेस्रो स्थान हात पार्यो ।महिलातर्फ साबिक विजेता विभागीय टोली एपीएफ क्लबलाई २४२६, २५२१, २५१७, २५१५ ले पराजित गर्दै न्यु डायमन्ड क्लबले ट्रफी उचालेको छ । आर्मीले पुलिसलाई २५१७, २५२०, २५१७ ले हराएर तेस्रो स्थान ओगट्यो । महिला र पुरुष विजेताले ४ लाख र उपविजेताले २ लाख रुपैयाँ पुरस्कार पाएका थिए । न्यु डायमण्डकी प्रतिभा माली र आर्मीका मानबहादुर श्रेष्ठ उत्कृष्ट खेलाडी चुनिए । उनीहरूले समान २५ हजार पाए ।"
तेक्वान्दोमा पुरानै नेतृत्व,"लुम्बिनी (कास) नेपाल तेक्वान्दो संघको अध्यक्षमा प्रकाशशमशेर राणाले नै निरन्तरता पाएका छन् । लुम्बिनी प्रदेशको भैरहवामा शनिबार सम्पन्न चौथो अघिवेशनबाट राणा सर्वसम्मत अध्यक्षमा चयन भए । तेक्वान्दो संघले राष्ट्रिय खेलकुद परिषद् (राखेप) ले चौथो अधिवेशन नगर्नका लागि जारी गरेको सूचनाको अटेर गर्दै निर्वाचन सम्पन्न गरेको हो । राणाले २०७० सालदेखि लगातार संघको नेतृत्व गर्दै आएका छन् । उनी २०७० मा झापाको बितामोर्डमा भएको दोस्रो अधिवेशनबाट पहिलोपल्ट अध्यक्षमा निर्वाचित भएका थिए । उपाध्यक्षमा सन्जीव रेग्मी, हरिश्वर पोखरेल र नन्दुकुमार राई चुनिए । उपाध्यक्षका प्रत्याशी भोजबहादुर शाहले अन्तिम समयमा नाम फिर्ता लिएपछि उनीहरू सर्वसम्मत भए । महासचिवमा दीपराज गुरुङले निरन्तरता पाए भने कोषाध्यक्षमा कासिम मियाँ धोबी चुनिए ।सदस्यमा कुमार लामा घिसिङ, साम्राज्यविक्रम पाण्डे, सुमन पराजुली, नन्दा बस्याल, रवि थापा, राम गिरी, दीपेन्द्र चन्द ठकुरी, मदन केसी, गुरुप्रसाद गौतम, मणिराज विष्ट र कोसिस खड्का सर्वसम्मत चुनिए । उद्घाटन समारोहमा सन्जीव रेग्मी र कासिम मियाँलाई एनटीए प्रेसिडेन्ट अवार्ड प्रदान गरियो । अर्पण पराजुलीलाई एनटीए हिरोज, दीपेन्दबहादुर नेपालीलाई एनटीए इन्स्ट्रक्टर र गोपाल राईलाई मास्टर्स अवार्ड प्रदान गरिएको थियो । पराजुलीले ३० हजार, राई र नेपालीले समान १५ हजारसहित अवार्ड थापे । रोशिद खान, दीपेन्द्रमान श्रेष्ठ र सञ्जय बजिमयलाई सम्मानित गरियो । अधिवेशनमा ५६ जिल्ला संघका अध्यक्ष, सात प्रदेशका अध्यक्षलगायत विभिन्न क्षेत्रका प्रतिनिधिको सहभागिता थियो ।"

शीर्षक,विवरण
८४ औं दिनको उपलब्धि : मन्त्रालय भागबन्डा,"कांग्रेस (७) ः गृह, रक्षा, परराष्ट्र, स्वास्थ्य तथा जनसंख्या, सञ्चार तथा सूचना प्रविधि, महिला तथा बालबालिका र युवा तथा खेलकुद माओवादी (६)ः अर्थ, ऊर्जा, शिक्षाविज्ञान तथा प्रविधि, भूमि व्यवस्थासहकारी तथा गरिबी निवारण, उद्योगवाणिज्य तथा आपूर्ति र खानेपानी एकीकृत समाजवादी (४) ः पर्यटन तथा नागरिक उड्डयन, कानुनन्याय तथा संसदीय मामिला, श्रम रोजगार तथा सामाजिक सुरक्षा र सहरी विकासजसपा (४) ः भौतिक पूर्वाधार तथा यातायात, कृषि तथा पशुपन्छी, संघीय मामिला तथा सामान्य प्रशासन र वन तथा वातावरण"
कान्तिपुरको मुद्दामा सर्वोच्चको बृहद् पूर्ण इजलासको नजिर'अदालत वा न्यायाधीशको आलोचना अवहेलना होइन,"गोविन्द केसीको गिरफ्तारी ः ॅसत्याग्राहीमाथि अनुचित हस्तक्षेप२०७४ पुस २३ मा सर्वोच्च अदालतले त्रिवि चिकित्सा शिक्षा अध्ययन संस्थानको डिनमा डा शशि शर्मालाई पुनर्बहाली गर्न दिएको आदेशविरुद्ध असन्तुष्ट डा केसीले आमरण अनशन थालेका थिए । तत्कालीन प्रधानन्यायाधीश पराजुलीविरुद्ध डा केसीको आक्रोशलाई सर्वोच्चले एउटा व्यक्तिको तत्कालको आवेशपूर्ण अभिव्यक्ति भनेको छ । अदालतका आदेश सबैले मान्नुपर्ने, त्यसमा चित्त नबुझे कानुनी प्रक्रियाद्वारा सुधारको प्रयास गर्नुपर्ने तर त्यस्तो विषयलाई लिएर न्यायाधीशप्रति जथाभावी बोल्ने छुट कसैलाई नहुने पनि सर्वोच्चले स्पष्ट पारेको छ । डा केसीको टिप्पणी अशोभनीय भए पनि उनको अभिव्यक्तिले अदालतको अवहेलना भने नभएको अदालतको ठहर छ । बरु जुन हतारोका साथ अनशनस्थलबाट डा केसीलाई पक्राउ गरियो, आफ्नो प्रतिरक्षा गर्न पर्याप्त समय दिइएन, अदालत नखुल्दै उपस्थित गराउने र हतारमा बयान गराउने जुन कार्य भयो, त्यो स्वच्छ सुनुवाइका सिद्धान्तअनुकूल भएको देखिँदैन, फैसलामा भनिएको छ, एउटा व्यक्तिको आवेशपूर्ण अभिव्यक्तिप्रति अदालतबाट संस्थागत रूपमा जनाइने प्रतिक्रिया कदापि आवेशपूर्ण हुनुहुँदैन । यसो गरिनु स्वतन्त्र र निष्पक्ष न्यायको मूलभूत मान्यताविरुद्ध हुन्छ ।डा केसीले अदालत परिसर बाहिर दिएको आवेशपूर्ण प्रतिक्रियाबारे बुझ्न तत्कालै पक्राउ गर्नुपर्ने अनिवार्यता नभएको भन्दै सर्वोच्चले भनेको छ, आमरण अनशनमा बसेको एकजना सत्याग्रहीले विज्ञप्ति प्रकाशित गरेको केही घण्टाभित्रै कर्मचारीमार्फत प्रतिवेदन लिने, पेसीसूची निकाल्ने र तत्काल इजलास गठन गरी पक्राउ गर्न आदेश दिने, पक्राउ गरी प्रहरी हिरासतमा राख्ने, प्रतिरक्षाको लागि पर्याप्त समय पनि नदिई भोलिपल्ट अदालत खुल्नुभन्दा अघि नै उपस्थित गराउने जस्ता अदालतले गरेका कार्यहरू स्वच्छ सुनुवाइको दृष्टिले उचित देखिँदैन ।"
२९२ सुन तस्करको सूची सरकारले लुकायो,"(काठमाडौं)  सरकारले ३८ क्विन्टल सुन तस्करीमा संलग्न भनी किटान गरिएका २ सय ९२ जनाको सूची अझै लुकाएको छ । गृह मन्त्रालयका तत्कालीन सहसचिव ईश्वरराज पौडेलको संयोजकत्वमा गठित छानबिन समितिले सुन तस्करीमा संलग्नलाई थप अनुसन्धान गरी कारबाहीको दायरामा ल्याउनुपर्ने भनेर २०७५ साउन १६ मा ७ सय ७२ पृष्ठ लामो सुझावसहितको प्रतिवेदन सरकारलाई बुझाएको थियो । प्रतिवेदन बुझाएको ३९ महिना पुगिसक्दा पनि प्रतिवेदनमा उल्लेख गरिएका संलग्न व्यक्तिमाथि अनुसन्धान गरिएको छैन । समितिका संयोजक पौडेलले प्रधानमन्त्री निवास बालुवाटार पुगेर तत्कालीन प्रधानमन्त्री केपी शर्मा ओलीलाई १ वर्षको अवधिमै तस्करीबाट ३८ क्विन्टल सुन भित्रिएको जानकारी दिँदै त्यसमा संलग्नलाई कारबाहीको दायरामा ल्याउनुपर्ने बताएका थिए । प्रतिवेदन बुझ्दै ओलीले तस्करीमा संलग्नमाथि कारबाही गर्ने प्रतिबद्धता पनि जनाएका थिए । प्रतिवेदन सरकारी सम्पत्ति भइसकेको छ, सार्वजनिक गर्नेनगर्ने कुरा सरकारको हो, हाल कोलकातास्थित महावाणिज्यदूत रहेका पौडेलले कान्तिपुरसँग भने, हामीले त सरकारले दिएको जिम्मेवारीअनुसार प्रतिवेदन तयार गरेर बुझाएका हौं । प्रधानमन्त्री कार्यालयले प्रतिवेदन अध्ययनका लागि गृह मन्त्रालयमा पठाएको थियो । पूर्वगृहसचिव उमेशप्रसाद मैनाली सुन तस्करीविरुद्ध गठित छानबिन समितिको प्रतिवेदन सार्वजनिक नहुनुका तीन कारण औंल्याउँछन् । सरकारले आवश्यक ठानेरै त्यसबेला सुन तस्करीसम्बन्धी छानबिन समिति गठन गरेको र त्यसको प्रतिवेदन अपराध अनुसन्धानसँग समेत जोडिएको हुनाले गोप्य राखिएको हुन सक्ने उनले बताए । त्यसको गाम्भीर्य र संवेदनशीलता हेरेर नै बाहिर नल्याइएको हुन सक्छ । असल मनसायबाट सोच्ने हो भने यो सरकारको तजबिजीमा निर्भर रहन्छ, उनले भने, तर, सरकारको कार्यशैली र आपराधिक पृष्ठभूमिका व्यक्तिलाई संरक्षण गर्ने प्रवृत्ति हेर्दा प्रतिवेदनले सुन तस्कर किटान गरेका व्यापारीलाई मौका पर्दा तह लगाउने अस्त्रका रूपमा प्रयोग गरिएको हो भन्ने शंका पनि गर्ने ठाउँ छ । मैनालीले शंका गरेजस्तै छानबिन समितिको अनुसन्धान अघि बढ्दै जाँदा सत्ता र शक्तिनिकट रहेका कतिपय व्यापारी नै सुन तस्करीमा मुछिएपछि माथिको आदेशमा थप अनुसन्धान रोकिएको स्रोत बताउँछ । त्यसपछि बीचमै प्रतिवेदन टुंग्याएर सरकारलाई हस्तान्तरण गरिएको थियो । त्यसपछि सरकारले नै प्रतिवेदन कार्यान्वयन गर्न नदिएको स्रोतले जनाएको छ । दुबईबाट २०७४ माघ ९ मा त्रिभुवन अन्तर्राष्ट्रिय विमानस्थलसम्म आएको तस्करीको करिब ३३ केजी सुन नाटकीय रूपमा हराएपछि को प्रकरण छानबिन समिति गर्दा एक वर्षमा ३८ क्विन्टल सुन भित्रिएको पाइएको थियो । ३३ किलो सुन हराएको २ सातापछि २०७४ माघ २२ मा विमानस्थलमै सानु बन शंकास्पद रूपमा मृत भेटिएका थिए । विमानस्थलमै ट्यांकरको चक्कामा परेर उनको मृत्यु भएको भनिए पनि बनको हत्या वा दुर्घटनामा मृत्यु भएको भन्ने विश्वस्त आधार खुल्न सकेन । तर उनी सुन ओसारपसारमा प्रयोग भएका भरिया रहेको अनुसन्धान समितिको प्रतिवेदनमा उल्लेख छ । थाई एयरवेजका टेक्निसियनसमेत रहेका बन विदेशबाट विमानस्थलमा ल्याइएको सुन त्यहाँबाट बाहिरसम्म पुर्याउने काममा खटिने गरेको प्रतिवेदनमा उल्लेख गरिएको स्रोतले जनाएको छ । एक महिनापछि २०७४ फागुन १८ मा ३३ केजी सुन तस्करीका मुख्य योजनाकार गोरे भनिने चूडामणि उप्रेतीको समूहले सुन गायब पारेको आरोपमा भरिया सनम शाक्यको हत्या गरेको थियो । त्यसको एक महिनापछि चैत १९ मा सहसचिव पौडेलको संयोजकत्वमा सरकारले सुन तस्करीसम्बन्धी छानबिन समिति गठन गरेको थियो । समिति गठन भएको १० दिनपछि चैत २९ मा काठमाडौंबाट प्रेमलाल चौधरी पक्राउ परे । नेपाल वायु सेवा निगमका लोडरसमेत रहेका उनीमाथि विमानस्थलबाट सुन ओसारपसारमा संलग्न रहेको आरोप थियो । उनलाई महानगरीय प्रहरी वृत्त सिंहदरबारमा हिरासतमा राखेर अनुसन्धान थालियो । तर, पक्राउ परेको भोलिपल्टै चौधरी प्रहरी हिरासत कक्षसँगै रहेको शौचालयमा मृत भेटिए । सुन तस्करीको भरियाका रूपमा पक्राउ परेका उनको मृत्यु पनि शंकास्पद बन्यो । यो प्रकरणमा अरू थुप्रै मानिस पक्राउ परेका थिए ।"
कहाँ गयो ३३ किलो सुन ?,"हराएको भनिएको ३३ केजी सुन कसले लग्यो भन्ने खुल्न सकेको छैन । छानबिन समितिको प्रतिवेदनमा धरानका एमके अग्रवाल भनिने मोहनकुमार अग्रवाल सुन तस्करीका मुख्य लगानीकर्ता रहेको उल्लेख गरिएको छ । राप्रपा नेता भुजुङ गुरुङ, चूडामणि उप्रेती, रमेश उप्रेती, मोहन काफ्ले, छिरिङ वाङ्गेल घले, महावीर गोल्यान, विमल पोदारलगायतलाई तस्करीका योजनाकार भनिएको छ । उनीहरू सबै शक्ति केन्द्रसँग निकट व्यक्ति रहेको स्रोतले जनाएको छ । सुन तस्करीको अनुसन्धानमा संलग्न प्रहरीका अनुसार २०७० असार २६ गते बरामद ३५ केजी, २०७१ साउन र मंसिरमा बरामद क्रमशः २० केजी र २५ केजी, २०७४ भदौ १९ मा बरामद ८८ केजी, २०७३ चैत ४ मा विमानस्थलबाट बरामद २ लाख ८६ हजार डलरलगायतको तस्करीमा पनि पोदारको संलग्नता खुलाइएको थियो । पछिल्लो पटक ३३ केजीमा पनि पोदारको संलग्नता खुलाइयो । तर, उनीमाथि थप गहिरिएर अनुसन्धान नै गरिएन ।भारतीय नागरिक विनोदकुमार सोनी २०६९ असोज १९ मा सवा १ करोड रुपैयाँ बराबरका विदेशी मुद्रासहित दुबई उड्न लागेका बेला त्रिभुवन अन्तर्राष्ट्रिय विमानस्थलबाट पक्राउ परे । अनुसन्धान गर्दै जाँदा उनी काठमाडौंमा सक्रिय सुन तस्करको सेटिङमा विदेशी मुद्रा लिएर दुबई उड्न लागेको खुल्यो । सोनीले प्रहरीसमक्ष विमल पोदार, मुरारीलाल जमालिया (गोयल) लगायतको योजनामा काम गरेको र आफू भरिया मात्रै भएको बताएका थिए । उनले किटान गरेका व्यक्तिले शक्ति केन्द्रसम्म पहुँच राख्छन् । छानबिन समितिले कालिकास्थानस्थित सिल्भर सिटी अपार्टमेन्टका सञ्चालकसमेत रहेका पोदारलाई पक्राउ गरेपछि अनुसन्धान नै रोकिएको थियो । छानबिन प्रतिवेदनमा तस्करी रोक्न विमानस्थलको सुरक्षा व्यवस्थापनमा सुधारका साथै नाकामा एक्सरे मेसिन जडान गर्न सुझाव दिइएको थियो । थानकोटसहित तातोपानी, रसुवागढी, काँकडभिट्टालगायत नाकामा प्रविधिबाटै मानिस तथा सामान जाँच गर्ने व्यवस्था मिलाउन भनिएको थियो । सुन कारोबारलाई पारदर्शी बनाउन कोटा प्रणाली हटाउनुपर्ने, व्यापारीले खरिद गरेको सुनअनुसारको हिसाब यकिन गर्न प्रभावकारी कदम चाल्नुपर्नेलगायत सुझाव पनि दिइएका थिए । ती सुझाव कार्यान्वयन गरिएन । पूर्वसचिव मैनालीले छानबिन समिति गठन भएपछि आम नागरिकले विश्वास गर्ने गरी सरकारले जवाफ दिनुपर्ने बताए । ३३ केजी सुन हराएको केसमा अघि बढेको सुन तस्करीको छानबिन ३८ क्विन्टल सुन तस्करी भएको विषयसम्म पुग्यो तर त्यसमा संलग्न को थिए, सुन कहाँ गयो भन्ने खोइ त तथ्य र प्रमाण ? उनले भने, यस विषयमा सरकारले नागरिकका जिज्ञासा विश्वस्त रूपमा निरूपण गर्नुपर्छ । छानबिन समितिको प्रतिवेदन सार्वजनिक नहुनुका पछाडि घटना र तथ्यप्रमाणलाई डिफ्युज गर्ने, आगामी दिनमा थप शंकास्पदमाथि असल मनसायले अनुसन्धान गर्ने वा कसैमाथि तह लगाउनसौदाबाजीका लागि सूचना लिने कारण रहेको अनुमान गरिएको छ ।"
"रेमिट्यान्स घट्दै, सुन तस्करी बढ्दै","शोधनान्तर घाटा, विदेशी मुद्रा सञ्चितिमा असर मुलुकमा विदेशी मुद्रामा हुने खर्च र आम्दानीको अवस्था देखाउने शोधनान्तर स्थिति गत साउनमा ३८ अर्ब ७५ करोड रुपैयाँले ऋणात्मक रह्यो । यसलाई धेरैले रेमिट्यान्स आप्रवाहनमा आएको कमीसँग जोडेर विश्लेषण गरे । विगतका वर्षहरूमा आयात कम थियो । आयातमार्फत बाहिरनेभन्दा रेमिट्यान्समार्फत भित्रिने विदेशी मुद्रा धेरै हुन्थ्यो । यसकारण मुलुकमा विदेशी मुद्रा सञ्चितिमा धेरै चाप पर्दैन थियो । पछिल्ला वर्षमा परिस्थिति बदलिएको छ ।रेमिट्यान्स घट्दो क्रममा छ भने आयात उच्च गतिले बढिरहेको छ । जसका कारण रेमिट्यान्सले आयातमार्फत बाहिरिएको विदेशी मुद्राको क्षतिपूर्ति गर्न सक्ने अवस्था छैन । यही कारण शोधानान्तर घाटामा गएको छ भने विदेशी मुद्रा सञ्चिति घट्दो छ । राष्ट्र बैंकको पछिल्लो तथ्यांकअनुसार गत असारको तुलनामा साउनमा विदेशी मुद्रा सञ्चिति करिब ४५ अर्ब रुपैयाँ (३३ करोड अमेरिकी डलर) ले घटेको छ । यो क्रम जारी छ । अपेक्षित रूपमा रेमिट्यान्स नआएको तर आयात बढिरहेको हुनाले भदौमा पनि विदेशी मुद्रा सञ्चिति धेरै घट्ने र शोधनान्तर घाटा बढ्ने प्रक्षेपण राष्ट्र बैंकका अधिकारीहरूको छ ।"
विधेयक फिर्ता लिएर संसद् अधिवेशन अन्त्य गर्ने तयारी,"(काठमाडौं)  सरकारले संसद्मा विचाराधीन केही विधेयक फिर्ता लिएर अधिवेशन अन्त्य गर्ने तयारी गरेको छ । कानुन न्याय तथा संसदीय मामिला मन्त्रालय स्रोतका अनुसार सरकारले रेलसम्बन्धी विधेयक, संघीय निजामती सेवा विधेयक, यौन हिंसाविरुद्धका केही ऐनलाई संशोधन गर्ने विधेयक र फौजदारी कसुर तथा फौजदारी कार्यविधिसम्बन्धी केही ऐन संशोधन गर्ने विधेयक फिर्ता लिन संसद् सचिवालयमा र आन्तरिक छलफल गरिरहेको छ । संसद्मा विचाराधीन विधेयकसँगै मिल्ने अध्यादेश ल्याउँदा आलोचना हुने भएपछि विधेयक नै फिर्ता गर्ने पहल चलिरहेको छ, स्रोतले भन्यो । सरकारले फिर्ता गर्न चाहेको रेल विधेयक राष्ट्रिय सभाबाट र निजमती विधेयक प्रतिनिधिसभाको समितिबाट पारित भइसकेका छन् । प्रतिनिधिसभामा अहिले प्रमुख प्रतिपक्ष एमालेको अवरोध जारी रहेको र संसद्को हिउँदे अधिवेशन पुसपछि मात्रै हुने भएकाले तत्काललाई कानुनी शून्यता हटाउन सरकारले अध्यादेश ल्याउन चाहेको स्रोतले जनाएको छ । विधेयक फिर्ताका विषयमा संसद् सचिवालयमा एक चरण छलफल भइसक्यो । सरकारले कुनकुन विधेयक फिर्ता लिने भनेर निर्णय गर्न बाँकी छ, कानुन मन्त्रालय स्रोतले भन्यो । कानुनमन्त्री ज्ञानेन्द्रबहादुर कार्कीले मंगलबार प्रतिनिधिसभा बैठक सुरु हुनुअघि सभामुख अग्निप्रसाद सापकोटालाई भेटेर विधेयक फिर्ता लिन सकिने विषयमा अनौपचारिक जानकारी गराएका छन् । प्रतिनिधिसभाको अर्को बैठक २२ गतेलाई तय गरिएको छ भने राष्ट्रिय सभाको बैठक असोज २४ का लागि तोकिएको छ । संसद् बैठक चलिरहे पनि बिजनेस शून्य छ । प्रमुख प्रतिपक्ष एमालेका सांसदले सभामुखको भूमिकामाथि प्रश्न उठाउँदै बैठक सुरु हुनेबित्तिकै अवरुद्ध गर्दै आएका छन् । मंगलबारको बैठक ८ मिनेटमात्रै चलेको थियो । कानुनमन्त्री कार्कीले प्रधानमन्त्रीका तर्फबाट दलित आयोगको प्रतिवेदन बुझाएपछि बैठक स्थगित भएको थियो । यसअघि असोज ११ मा ६ मिनेट र असोज १४ मा ९ मिनेट बैठक चलेको थियो । संसद्को नवौं अधिवेशन भदौ २३ देखि जारी छ । सुरुदेखि नै जारी एमालेको विरोधबीच सरकारले बजेटसम्बन्धी तीनवटा विधेयक भने पारित गरिसकेको छ । सरकारले फिर्ता लिन चाहेको रेल विधेयक राष्ट्रिय सभाबाट पारित भएर प्रतिनिधिसभामा सन्देशसहित टेबुल भइसकेको छ । कानुन अभावमा रेल सञ्चालन र कर्मचारी नियुक्ति हुन नसकेपछि सरकारले यसअघि पनि अध्यादेश ल्याएको थियो । सरकारले विधेयक फिर्ता लिएर पुनः अध्यादेशको बाटो रोज्न लागेको हो । सरकारले फिर्ता लिन चाहेको संघीय निजामती सेवा विधेयक संसद्मा अड्किँदा कर्मचारी व्यवस्थापन गर्न नसकेको संघीय मामिला तथा सामान्य प्रशासन मन्त्रालयले जनाएको छ । एसिडपीडितलाई न्याय दिने र आक्रमणकारीलाई कडा सजाय तोकिएको विधेयक पनि संसद्मा रोकिएपछि विधेयक नै फिर्ता लिएर पुनः अध्यादेश ल्याउन सरकारले कसरत गरेको हो । फिर्ता कसरी हुन्छ ? प्रतिनिधिसभा नियमावलीको नियम १२१ मा सरकारले विधेयक फिर्ता लिन सक्ने प्रावधान छ । नियमावलीअनुसार सरकारले संसद्मा पेस गरेको विधेयक फिर्ता लिन अनुमति माग्ने प्रस्ताव पेस गर्न चाहे एक दिनअगावै संसद्मा सूचना दिनुपर्ने हुन्छ ।विधेयक संसदीय समितिमा विचाराधीन रहेको अवस्थामा सरकारले फिर्ता लिने प्रस्ताव प्रस्तुत भए समितिले बैठकमा प्रतिवेदन पेस गर्नुपर्ने हुन्छ । संसद्मा विचाराधीन विधेयक फिर्ताका लागि सरकारले सभामुखको अनुमति लिएर प्र्रस्ताव पेस गर्नुपर्ने हुन्छ । विधयेकलाई फिर्ता लिने प्रस्तावको कुनै सांसदले विरोध गरे प्रस्ताव गर्ने तथा विरोध गर्ने सदस्यलाई सभामुखले संक्षिप्त वक्तव्यका लागि अनुमति दिनुपर्ने हुन्छ । त्यसपछि सभामुखले प्रस्तावलाई निर्णयार्थ पेस गर्नेछन् । संसद्मा दर्तामात्रै भएको विधेयकका हकमा सदनमा निर्णयार्थ पेस गरिरहनु पर्दैन । राष्ट्रिय सभामा उत्पत्ति भएको रेल विधेयक प्रतिनिधिसभामा विचाराधीन अवस्थाको विधेयक फिर्ता लिन राष्ट्रिय सभाको सहमति लिनुपर्ने हुन्छ ।"
"घट्दै छ पानीको सतह, छैन पुनर्भरणमा गम्भीरता","(काठमाडौं)  शंखमूलकी ज्योति श्रेष्ठले १२ वर्षदेखि भूमिगत पानी प्रयोग गरिरहेकी छन् । उनको घर परिसरको भूमिगत पानीको स्रोत बहालमा बस्ने थप चार परिवारले पनि चलाउँछन् । धारामा पानी आउनेनआउने भर हुन्न । त्यसैले पाँच परिवारले भूमिगत स्रोतबाट दैनिक कति पानी तानेर चलाउँछन् भन्ने हिसाब कसैले राखेको छैन । वर्षायाममा पानीको समस्या हुँदैन, जति पनि पुग्छ, उनले भनिन्, हिउँदमा ट्यांकरको पानी किनेर चलाउँछौं । उनको घरमा आकाशे पानी संकलनको जोहो पनि छ तर भूमिगत स्रोतबाट निकालेर चलाइने पानी पुनः जमिनमै भने फर्कन पाउँदैन । काठमाडौंमा यस्तो शंखमूलको एउटा घरमा मात्रै होइन, धेरै परिवार भूमिगत स्रोतमा भर परेका छन् । वर्षाको पानी होस् वा जमिनमुनिबाट बोरिङ गरेर झिकिने पानी, प्रयोगपछि त्यसले जमिनमै तल जान पाउनुपर्छ । पुनर्भरणको प्रक्रिया बाँधित भए प्रकृतिको चक्रमै असर गर्छ । तर बर्सेनि घर, भवन थपिएको राजधानीमा पानी जसरी हुन्छ चलाउने, अत्यधिक चलाउने प्रवृत्ति छ, पुनर्भरणको चिन्ता कसैलाई छैन । काठमाडौं उपत्यका खानेपानी व्यवस्थापन बोर्डका अनुसार श्रेष्ठको घरमा जस्तै उपत्यकामा एक हजारभन्दा बढी ट्युबवेल छन् । त्यसमध्ये ७५ प्रतिशत ट्युबवेल लाइसेन्स प्रणालीमा आइसकेको छ भने बाँकी ल्याउने प्रयास भइरहेको बोर्डका हाइड्रोलोजिस्ट अनुज खनालले बताए । सन् २०१८१९ मा गरिएको एक अध्ययनले उपत्यकामा दैनिक १ करोड १४ लाख लिटर पानी दोहन भइरहेको देखाएको छ । उपत्यकामा भूमिगत पानीको दोहन भइरहेको छ र पानीको सतह पनि घट्दै गएको छ, उनले भने, तर, कुन ठाउँमा कति मिटर पानी घटेको छ भन्ने जाँच नगरी भन्न सकिँदैन । कुनै ठाउँमा पानीको सतह जस्ताको तस्तै छ, केही ठाउँमा घटेको छ । विभिन्न अध्ययनले भूमिगत पानीको सतह घटेको औंल्याए पनि किन घट्दै छ, केकस्ता समस्या आउँछ, कसरी समाधान गर्ने भन्ने विषयमा बोर्डले अहिले अध्ययन गरिरहेको उनले जानकारी दिए । अबको अध्ययनले कुन ठाउँमा कति पानी घटेको छ, कस्ता समस्या आउँछन्, कसरी समाधान गर्ने सबै निष्कर्षसहित आउँछ, उनले भने । काठमाडौं उपत्यका खानेपानी लिमिटेड (केयूकेएल) को पनि ८० वटा ट्युबवेल सञ्चालनमा छन् । उपत्यकामा मात्र पानीको दैनिक माग ४३ करोड लिटर छ । माग धान्नकै लागि पनि ट्युबवेलको सहारा पनि लिइरहेको केयूकेलले दैनिक १३ देखि १४ करोड लिटर पानी वितरण गरिरहेको छ । केयूकेएलका प्रवक्ता प्रकाश राईका अनुसार वर्षायाममा ३० प्रतिशत र हिउँदमा ४५ प्रतिशत भूमिगत पानी दोहन गरी धारामा पुर्याइन्छ । केयूकेएलका बाहेक पनि उपत्यकाभरि थुप्रै ट्युबवेल प्रयोगमा रहेकाले दैनिक १ करोड १४ लाख लिटर भूमिगत पानीको दोहन भइरहेको छ । ट्युबवेललगायत कारणले काठमाडौंको जमिनमुनिको पानीको सतह क्रमशः घट्दै गएको भन्दै महानगरले रिचार्ज काठमाडौं कार्यक्रम अघि सारेको थियो । आकाशेपानी संकलन गर्दै भूमिगत पानीको सतह सन्तुलन कायम गर्नका लागि निकै प्रभावकारी मानिन्छ । उपत्यकामा भूमिगत पानी तान्ने तर पुनर्भरण कहिल्यै नगर्ने भएकाले काठमाडौं महानगरपालिकाले योजना अघि सारेको ४ वर्ष भयो । महानगरपालिकाका प्रमुख विद्यासुन्दर शाक्यले आफ्नो कार्यकाल सुरुआतमै उक्त योजना अघि सारेका थिए । त्यही योजनाअनुसार बजेट छुट्याए पनि महानगरले काम गर्न सकेको छैन । शाक्यको कार्यकाल अन्तिम वर्षसम्म आइपुग्दा गोंगबु आवास क्षेत्रभित्रको डबली र डबलीसँगैको नर्सरीमा मात्र यो प्रणाली जडान गरेर सञ्चालनमा ल्याइएको छ । शाक्यले गत शुक्रबार नक्सालस्थित नन्दीरात्रि विद्यालयमा आकाशेपानी संकलन तथा भूमिगत पानी पुर्नभरण प्रणाली निर्माण कार्यको शिलान्यास गरे । महानगरले यसअघि ०७६ फागुन ६ मा गोंगबु आवास क्षेत्रको डबली र डबलीसँगै रहेको नर्सरीमा नमुना पानी पुनर्भरण प्रणाली सुरु गरेको थियो । महानगरका अनुसार यी दुवै ठाउँमा प्रणाली जडान गर्न ५ लाख रुपैयाँ लागेको थियो ।महानगरले उक्त कार्यक्रमअन्तर्गत बर्सेनि बजेट छुट्याउँछ । ०७४७५ मा ८० लाख, ०७५७६ मा ३० लाख, ०७६७७ मा १५ लाख, ०७७७८ मा २५ लाख र ०७८७९ मा ५० लाख रुपैयाँ छुट्याएको छ । बर्सेनि बजेट छुट्याए पनि महानगरमा पुनर्भरण केन्द्र एउटा मात्रै सञ्चालनमा छ । महानगरका प्रवक्ता ईश्वरमान डंगोलले भने जल पुनर्भरण प्रक्रियाबारे समुदाय नै सचेत भएर कार्यक्रम माग गरेका सघाउने बताउँछन् । हामीले ठाउँठाउँमा रिचार्ज प्वाइन्ट, पोखरी पुनर्निर्माण गरिरहेका छौं, उनले भने । महानगरका वातावरण व्यवस्थापन विभागका प्रमुख हरिकुमार श्रेष्ठले २०७६ साउनमा रिचार्ज काठमाडौं अभियान आफ्नै घरबाट सुरु गरेका थिए । तर, अहिलेसम्म श्रेष्ठबाहेक महानगरका कति जना कर्मचारीले यी प्रणाली जडान गरे भन्ने तथ्यांक नभएको उनले बताए । उनले गुठी संस्थाको सहयोगमा २५२५ गरी ५० हजार खर्चेर आकाशेपानी संकलन प्रणाली जडान गरेका थिए । घर बनाउँदा नै आकाशेपानी संकलन गर्ने किसिमले बनाएकाले यो प्रणाली जडान गर्दा धेरै लागत लागेन, उनले भने, बनाइसकेको घरमा अब आकाशेपानी संकलनका लागि ठाउँ बनाउने हो भने अनुमानित लागतभन्दा बढी लाग्न सक्छ । विभागका अनुसार वडा५ कार्यालय परिसरमा पनि यस्तै प्रकारको प्रणाली जडान गर्ने योजना रहेको छ । महानगरका अनुसार अब बन्ने हरेक पार्कमा आकाशे पानी संकलन तथा भूमिगत पानी पुनर्भरणका लागि निर्माण गरिनेछ । बजेटमा राखे पनि केकसरी काम गर्ने भनेर छुट्याउन नसक्दा बजेट कागजमै सीमित भएको छ । ०७६ देखि महानगरको सहरी योजना आयोगले आकाशेपानी संकलन तथा भूमिगत पानी पुनर्भरणका लागि अवधारणा नै बनाएको आयोगका उपाध्यक्ष सरोज बस्नेतले बताए । अवधारणा विकास भइसकेकाले अब काम हुने उनले बताए ।भूमिगत पानी निकाल्ने र भूमिमा पानी नपठाउने अथवा पुर्नभरण नगरिएकाले पानीको मात्रा घट्दै गएको समेत विभिन्न अध्ययनले औंल्याएको छ । बोर्डका हाइड्रोजिओलोजिस्ट अनुज खनाल भन्छन्, उपत्यकामा भूमिगत पानीको दोहान भइरहेको छ र पानीको सतह पनि घट्दै गएको छ । तर, कुन ठाउँमा कति मिटर पानी घटेको छ भन्न सकिँदैन । कुनै ठाउँमा पानीको सतह जस्ताको त्यस्तै छ तर केही ठाउँमा घटेको छ । उपत्यकामा ठाउँअनुसार पानी घटबढ हुने भएकाले सरदर यति घटेको छ भनेर भन्न नसकिने उनले बताए । विभिन्न अध्ययनले भूमिगत पानीको सतह घटेको औंल्याए पनि किन घट्दै छ केकस्ता समस्या आउँछ, कसरी समाधान गर्ने भन्ने विषयमा अध्ययन नभएकाले बोर्डले अहिले अध्ययन गरिरहेको उनले जानकारी दिए । अबको अध्ययनले कुन ठाउँमा कति पानी घटेको छ, कस्ता समस्या आउँछन्, कसरी समाधान गर्ने सबै निष्कर्षसहित आउँछ, उनले भने । गुठी संस्थाका प्राविधिक सल्लाहकार प्रकाश अमात्यले गएका वर्षहरूमा प्रतिमिनेट १ हजार लिटर पानी उत्पादन गर्ने केयूकेएलका ट्युबवेलहरूमा अहिले प्रतिमिनेट ७ सय लिटर पानी मात्र आइरहेको बताए । त्यस्तै जलस्रोत विज्ञ अजय दीक्षित पनि अब हरेक मानिसले ट्युबवेलमार्फत पानी तान्ने र आकाशेपानी संकलन गरी भूमिलाई पुनर्भरण गर्नेतर्फ समयमै सबै पक्ष गम्भीर हुनुपर्ने बताए । वर्षामा आकाशेपानी संकलन गरी भूमिमा पुनर्भरण गर्ने र हिउँदमा तानेर प्रयोग गर्नुपर्छ, तर, एकतर्फी पानी तान्ने काम मात्र पनि गर्नुहुँदैन, उनले भने, अहिले हरेक घरमा ट्युबवेल हुन्छ, पानी तान्छन्, प्रयोग गर्छन् । तर भूमिगत पानी पुनर्भरण गर्दैनन् ।"
कांग्रेस नेतृत्व चुन्न २ पटक मतदान,दोलखारामेछाप (कास) कांग्रेस जिल्ला सभापति पदका लागि ५१ प्रतिशत मत कुनै पनि उम्मेदवारले पुर्याउन नसकेपछि दोलखामा सोमबार दोस्रो चरणमा निर्वाचन भएको छ । दोस्रो चरणको निर्वाचनबाट रामचन्द्र पौडेल समूहका उम्मेदवार बर्मा लामा सभापतिमा निर्वाचित भएका छन् । उनले प्रतिस्पर्धी कृष्णप्रसाद सिटौला पक्षका ताराकुमार खड्कालाई पराजित गरे । १३७३ मतमध्ये लामाले ८ सय ७७ प्राप्त गरे भने खड्काले ४ सय ८५ मत प्राप्त गरे ।आइतबार त्रिपक्षीय प्रतिस्पर्धा भएकोमा लामाले धेरै मत प्राप्त गरे पनि ५१ प्रतिशत पुर्याउन सकेका थिएनन् । लामाले ६ सय ४३ मत प्राप्त गरेका थिए । खसेको १ हजार ५ सय ४५ मतमध्ये उनले ४३ प्रतिशत मत प्राप्त गरेका थिए । खड्काले ३ सय ९७ मत प्राप्त गरे । शेरबहादुर देउवा समूहको पकड रहेको मानिए पनि यसपल्ट यो समूहले तेस्रो स्थानमै चित्त बुझाउनुपर्यो । निवर्तमान जिल्ला सभापतिसमेत रहेका देउवा समूहका उम्मेदवार रुद्र बहादुरले ३ सय ५८ मत मात्रै पाउन सके । बहुमत पाउन नसकेपछि सोमबार पौडेल पक्ष र सिटौला पक्षका उम्मेदवारबीच पुनः सभापतिका लागि मतदान भएको हो । कांग्रेस रामेछापको सभापतिमा भने पूर्णबहादुर तामाङ (कान्छाराम) निर्वाचित भएका छन् । तामाङ देउवा पक्षधर हुन् । आइतबार भएको निर्वाचनमा तामाङले ६ सय ६८ मत प्राप्त गरे । कुल सदर मत १ हजार ३ सय ५२ मध्ये उनका निकटतम प्रतिस्पर्धी लवश्री न्यौपानेले ३ सय ५६ तथा कृष्णबहादुर महतले ३ सय २८ मत पाए । न्यौपाने र महत दुवै रामचन्द्र पौडेल समूहका हुन् ।कांग्रेसको विधानबमोजिम जिल्ला सभापति निर्वाचित हुन सदर मतको ५० प्रतिशतभन्दा बढी मत प्राप्त गर्नुपर्ने भएकाले निर्वाचन समितिले आइतबारको निर्वाचनमा उच्चतम मत प्राप्त गर्ने तामाङ र न्यौपानेबीच सोमबार मतदान गराउने कार्यक्रम सार्वजनिक गरेको थियो ।
वन्यजन्तुबाट बाली जोगाउनै सकस,"रसुवा (कास) बाँदर र भालुले भन्दा बँदेलले धेरै दुःख दियो । दिउँसो आउने बाँदरलाई त धपाउन सकिन्छ, राति बँदेललाई कसरी धपाउनु ? राति कतिखेर आएर बाली सखाप पार्छ थाहै पाइँदैन । पहिले ४५ ठाउँमा खेती गरिन्थ्यो । अहिले एक ठाउँकै पनि जोगाउन गाह्रो परेको छ । सबै छोडिदियौँ । अन्नबाली त खाएखाए अब घरमा आएर पनि दुःख दिन थाल्या छन्, गोसाइँकुण्ड गाउँपालिका खाम्जिङका डुक्तर तामाङले वन्यजन्तुका कारण खेपिरहेको हैरानी एक सासमै सुनाए ।बँदेलको बिगबिगी सबैभन्दा धेरै भएको लाङटाङ उपत्यकामा किसानको बिजोग छ । बृदिमका ङवाङ तामाङले पनि घरभन्दा टाढाको जग्गामा खेतीपाती गर्न छोडिसकेका छन् । बँदेलले बाली सखाप पारिदिने भएकाले १४ रोपनी जग्गामध्ये अहिले ४ रोपनीमा मात्रै खेती गरिरहेका हुन् । यहाँका धेरैजसो किसानको हाल मेरोजस्तै छ, उनले भने । बृदिमका किसानलाई बँदेलबाहेक बाँदर र दुम्सीबाट पनि बाली जोगाउने पिरलो छ ।लाङटाङका बासिन्दाको जीविकाको अर्को माध्यम पर्यटन र चौरीपालन हो । कोरोना महामारीका कारण डेढ वर्षदेखि पर्यटक आवागमन ठप्प छ । एकातिर जंगली जनावरले बाली सखाप पारिदिने, अर्कोतिर पर्यटक पनि नआउने, अहिले घरको आम्दानी केही छैन । छाक टार्नकै समस्या हुन थालेको छ, लाङटाङका फिन्जो तामाङले भने ।वन्यजन्तुले बालीमा क्षति गरेमा र गाईबस्तु मारेमा राहत पाइन्छ भन्ने थाहा पाएपछि लाङटाङ राष्ट्रिय निकुञ्जमा राहतका लागि निवेदन दिने किसानको संख्यासमेत बढ्दै गएको छ । यसले पनि यस क्षेत्रमा वन्यजन्तुको कहर बढेको प्रस्ट हुन्छ । लाङटाङ राष्ट्रिय निकुञ्ज रसुवा, नुवाकोट र सिन्धुपाल्चोकमा फैलिएको छ । गत आर्थिक वर्ष ०७७७८ मा यी तीन जिल्लाका ३ सय ६७ जना किसानलाई वन्यजन्तुले क्षति पुर्याएबापत २१ लाख ९ हजार ६ सय ५५ रुपैयाँ क्षतिपूर्ति प्रदान गरिएको लाङटाङ राष्ट्रिय निकुञ्जकी प्रमुख संरक्षण अधिकृत सुष्मा रानाले जानकारी दिइन् । उनका अनुसार सबैभन्दा धेरै (३५८ जना) बँदेलले बाली क्षति गरेबापत राहत लिएका छुन् । चालु आवमा पनि यस्ता निवेदन परेका छन् । वन्यजन्तुले गाईबस्तु मारेको वा घाइते बनाएको भन्दा धेरै जंगली बँदेलले खेतीबाली बिगारेको दाबी किसानको छ, रानाले भनिन्, यस वर्ष पनि राहत दिने तयारी भइरहेको छ ।वन्यजन्तुबाट हुने क्षतिको राहत सहयोग निर्देशिकामा बँदेल, भालु र चितुवाजस्ता वन्यजन्तुले मान्छे मारेमा, गाईबस्तु मारेमा, घरगोठ तथा घरमा राखेको अन्न र खेतबाली बिगारेमा राहत दिने व्यवस्था छ । जसअनुसार वन्यजन्तुको आक्रमणबाट मानिसको मृत्यु भएका मृतकको परिवारलाई १० लाखसम्म, सख्त घाइतेलाई २ लाखसम्म र सामान्य घाइतेलाई २० हजार रुपैयाँसम्म क्षतिपूर्ति पाउँछन् । तर यस्तो राहत लिन पनि अनेक झमेला रहेको पीडितको गुनासो छ । निकुञ्जले दिने राहत लिन धेरै झन्झट बेहोर्नुपर्छ, बृदिमका ङवाङ तामाङले भने ।"
महिला बन्धक बनाएको आरोपमा २ पक्राउ,काठमाडौं (कास) अपहरण गरी बन्धक बनाएको आरोपमा प्रहरीले २ जनालाई पक्राउ गरेको छ । पक्राउ पर्नेमा भक्तपुर मध्यपुर थिमि६ का ३७ वर्षीय धिरोज श्रेष्ठ र चाँगुनारायण१ सरस्वतीखेलकी २९ वर्षीया रसिला अवाल छन् । उनीहरूविरुद्ध चन्द्रागिरि३ थानकोटकी एक महिलालाई डरत्रास देखाई बन्धक बनाएको आरोप छ । महानगरीय अपराध महाशाखाले पीडित महिलालाई बन्धक बनाई राखेको रसिलाको घरबाटै उद्धार गरेको हो । लेनदेनको विषयमा विवाद हुँदा महिलालाई बन्धक बनाएको खुलेको महाशाखा प्रमुख एसएसपी चन्द्र कुवेर खापुङले बताए । उनीहरूविरुद्ध जिल्ला अदालत काठमाडौंबाट ५ दिनको म्याद थप गरी थप अनुसन्धानका लागि महानगरीय प्रहरी परिसर टेकु पठाइएको छ ।
रेलिङमा ठोक्किएर मोटरसाइकल चालकको मृत्यु,भक्तपुर (कास) मध्यपुर थिमि३ कौशलटारस्थित सडकको रेलिङमा ठोक्किएर मोटरसाइकल दुर्घटना हुँदा चालकको मृत्यु भएको छ । प्रहरीका अनुसार सोमबार राति भक्तपुरबाट काठमाडौंतर्फ जाँदै गरेको ना३२प ६६७३ नम्बरको मोटरसाइकल अनियन्त्रित भई रेलिङमा ठोक्किएको हो । मृत्यु हुनेमा पर्सा वीरगन्ज२० घर भई भक्तपुर बस्ने ३० वर्षीय लोकनाथ ठाकुर छन् । घाइते ठाकुरको उपचारका क्रममा भक्तपुर इन्टरनेसनल अस्पतालमा उपचारको क्रममा मृत्यु भएको हो । मोटरसाइकलमा सवार वीरगन्ज घर भई इलाका प्रहरी कार्यालय चन्द्रनिगापुर रौतहटमा कार्यरत प्रहरी हवल्दार सियाराम सिंह घाइते भएका छन् ।
३ दिनपछि खुल्यो यातायात,"नुवाकोट (कास) तीन दिनपछि नुवाकोट र रसुवामा सार्वजनिक यातायात सञ्चालन भएका छन् । मंगलबार यातायात व्यवसायी र सरोकारवाला निकायबीच सहमति भएपछि यातायात सञ्चालन गरिएको हो । वाग्मती प्रदेश सरकारलाई जिल्लाका सबै जनप्रतिनिधि तथा राजनीतिक दल, स्थानीय प्रशासनलगायत सरोकारवालाले भाडासम्बन्धी चाँडो न्यायोचित सम्बोधन गर्न आवश्यक पहल गर्ने सहमति भएको पासाङ ल्हामु बस व्यवसायी समितिका अध्यक्ष कुलबहादुर खड्गीले बताए । भाडादर बढाउनुपर्ने माग गर्दै पासाङ ल्हामु, केरुङ, टिमुरे, माइक्रोबस व्यवसायीहरूले आइतबारदेखि सार्वजनिक यातायात बन्द गराएका थिए ।"
हत्याको आरोपमा पक्राउ,काठमाडौं (कास) मोरङ विराटनगर घर भई बूढानीलकण्ठ नगरपालिका८ भंगाल बस्ने ३० वर्षीय राज खड्काको चक्कु प्रहार गरी हत्या गरेको आरोपमा एक जना पक्राउ परेका छन् । पक्राउ पर्नेमा ताप्लेजुङ घर भई बूढानीलकण्ठ बस्ने ३५ वर्षीय प्रदीप लिम्बू छन् । लिम्बूले खड्कालाई सोमबार चक्कु प्रहार गरी घाइते बनाएको र उपचारका क्रममा करुणा अस्पताल चुनिखेलमा मृत्यु भएको प्रहरीले जनाएको छ ।
जनगणनामा छुटेकालाई मौका,काठमाडौं (कास) केन्द्रीय तथ्यांक विभागले राष्ट्रिय जनगणनाको पहिलो चरणअन्तर्गत घर तथा घरपरिवार सूचीकरणमा छुटेकालाई पुनः मौका दिएको छ । त्यसका निम्ति विभागको टोल फ्रि नम्बर वा वेबसाइटमा आफ्नो घर ठेगाना दिन विभागले भनेको छ । गत भदौ ३० गते सुरु भएको घर तथा घरपरिवार सूचीकरण कार्य सोमबार सकिएको छ । विभागले मंगलबार विज्ञप्ति जारी गर्दै यस चरणमा कुनै परिवार छुटेको भए विभागको टोल फ्रि नम्बर ११७८ मा फोन गर्न वा वेबसाइटको लिंक प्रयोग गरी आफ्नो घरठेगानाको जानकारी दिन अनुरोध गरेको हो । आगामी कात्तिक २५मंसिर ९ मा सम्पन्न हुने मूल जनगणनामा सबैको सहभागिताका निम्तिसमेत विभागले आह्वान गरेको छ ।
प्रकृति कोष अध्यक्षमा कार्की,"काठमाडौं (कास) सरकारले राष्ट्रिय प्रकृति संरक्षण कोषको अध्यक्षमा डा माधवबहादुर कार्कीलाई नियुक्त गरेको छ । प्राकृतिक स्रोत र वातावरण विषयमा विज्ञ कार्कीले बुधबार पदभार ग्रहण गर्दै छन् । गत शुक्रबारको मन्त्रिपरिषद् बैठकले अघिल्लो सरकारबाट नियुक्त डा कृष्णप्रसाद ओलीलाई हटाएर कार्कीलाई अध्यक्ष नियुक्त गरेको हो । कार्कीले अन्तर्राष्ट्रिय एकीकृत पर्वतीय विकास केन्द्र (इसिमोड) मा उपमहानिर्देशकका रूपमा समेत काम गरेका थिए । स्रोतका अनुसार प्रधानमन्त्री तथा एनटीएनसीका संरक्षक शेरबहादुर देउवाको प्रस्तावमा उनलाई अध्यक्ष नियुक्त गरिएको हो । विगतमा वन तथा वातावरणमन्त्री नै एनटीएनसीको अध्यक्ष रहने व्यवस्था भए पनि तत्कालीन प्रधानमन्त्री केपी शर्मा ओलीले मन्त्री रहेका प्रेमबहादुर आलेलाई त्यो जिम्मेवारी दिएका थिएनन् । ओलीले नाताले काका पर्ने कृष्णप्रसाद ओलीलाई अध्यक्ष बनाएका थिए । कोषमा वन तथा वातावरण सचिव डापेमनारायण कँडेल, पर्यटन सचिव यादवप्रसाद कोइराला, अर्थसचिव मधुकुमार मरासिनीसहित शम्भुप्रसाद दंगाल, शुभनारायण महतो, डाविजयकुमार सिंह दनुवार, मीनाकुमारी न्यौपाने, स्वाती थापा र रेखा घिमिरे तथा दुई विदेशी नागरिक सदस्य छन् ।"
वामदेव : चन्द्रागिरि न गोदावरी,"अस्थिरताले खस्केको साख२०७४ सालको आम निर्वाचमा बर्दिया १ बाट पराजित भएपछि राजनीतिक रूपमा अप्ठेरोमा परेका गौतमले नेपाल कम्युनिस्ट पार्टी (नेकपा) भित्रको विवादमा खेलेको भूमिकाले उनको साख समाप्त पारेको थियो । ढुलमुले चरित्रले गौतमको हक्की स्वभाव र आफूलाई लागेको कुरामा दृढतापूर्वक लाग्ने छवीलाई धुमिल बनायो । नेकपा अध्यक्षसमेत रहेका तत्कालीन प्रधानमन्त्री ओलीविरुद्ध सबैभन्दा पहिलो लिखित दस्तावेज ल्याउँदै एक पद छाड्नु पर्ने प्रस्ताव गरे । गौतमले पार्टीभित्रको अन्तरसंघर्ष उत्कर्ष पुगेको समयमा निरन्तर गुट फेरबदल गरिरहे ।प्रधानमन्त्री बन्ने गौतमको उत्कण्ठालाई नेकपाका शीर्ष नेताहरूले आफ्नो पक्षमा पार्न सक्दो उपयोग गरे । नेकपाको नौ सदस्यीय शक्तिशाली सचिवालयमा गौतम जता लाग्थे, त्यतै बहुमत पुग्ने अवस्था थियो । संविधानमै प्रतिनिधिसभा सदस्यले मात्रै प्रधानमन्त्री बन्ने व्यवस्था भएको कारण गौतमले आफू निकट सांसदलाई राजीनामा गराएर उपनिर्वाचिनमार्फत प्रतिनिधि सभामा आउन कोसिस गरे । डोल्पा, बाँके, पाल्पा, कास्की हुँदै काठमाडौंका विभिन्न क्षेत्रबाट निर्वाचित सांसदलाई राजीनामा दिएर गौतम उपनिर्वाचनमार्फत चुनिन खोजेका थिए । गौतमले भने स्थानीय चुनावको समयमा विपक्षी दल कांग्रेसभन्दा निकै ठूलो मतान्तर रहेको बर्दियाको चुनावमा साढे सात सय मत अन्तरमा भएको हारलाई आफ्नो पराजय नभई अन्तरघात भएको बताउने गरेका थिए । तत्कालीन नेकपा एमालेको शीर्ष नेतृत्वबाट आफूलाई हराउन प्रयास भएको भन्दै गौतमले पटक पटक छानबिनको माग गरेका थिए । गौतमको माग कहिले पनि पुरा भएन । उपनिर्वाचनको निर्वाचन पनि सुरक्षित हुने नदेखेपछि गौतमले राष्ट्रिय सभा सांसद बन्ने र संविधान संशोधन गराएर प्रधानमन्त्री हुने जुक्तिमा लागेका थिए । ती सबै प्रयास कार्यान्वयन हुन सकेनन् । गौतम मन्त्रिपरिषद्को सिफारिसमा राष्ट्रपतिबाट नियुक्त हुने विज्ञ र समाजका प्रतिष्ठित व्यक्तिहरूका लागि छुट्याएको कोटाबाट राष्ट्रियसभाका सांसद बने । तर तत्कालीन नेकपाभित्र गौतमको मनोनयनको विषय पनि निकै बिबादमा परेको थियो । यो विषय सर्वोच्च अदालतसम्म पुग्यो र त्यो अहिले विचाराधिन छ । लामो समय राजनीतिक सहकार्य गरेका नेकपा मालेका महासचिव सीपी मैनालीले अस्थिर चरित्रले गौतम अहिलेको अवस्थामा आइपुगेको बताउँछन् । गौतम अस्थिर हुन्, सत्ताका र स्रोत साधनका लोभी हुन्, यो कमजोरी हो, गौतमसँग २०३४ सालदेखि संगत गरेका मैनालीले भने, मार्क्सवादको गहिरो जानकारी छैन । सतही प्रकारको जानकारी छ । अहिले सबै कुरा सत्ता हो भनेर हिँड्नुभएको छ । जता फाइदा हुन्छ उतै जानुहुन्छ । मैनालीका अनुसार स्पष्ट भिजन नभएको र सत्ता नै सबै हो भनेर लाग्ने गरेका कारण गौतमलाई अरूले सहजै ठग्छन् । निश्चित भिजन छैन । त्यसैले यता जाउँ कि उता जाउँ भन्ने परिरहन्छ । ट्रायल एन्ड इररको अभ्यासमा जाँदा उनलाई कसैले पनि नपत्याउने अवस्थामा पुर्यायो, उनले भने । गौतम मनमा लागेको कुरा खुल्ला रूपमा राख्छन् । नराम्रो लागेको छ भने पनि खत्तमै पारेर छाड्ने हुन् । अरूलाई नराम्रो लागेको तर उनलाई लागेको छ भने त्यसलाई पनि पूर्णरूपमा बोकेर हिँड्छन्, मैनालीले भने, विश्वास गलत होस वा सही उनलाई लागेपछि त्यसलाई अन्तिम समयसम्म बोक्छन् । महाकाली सन्धिको विषयमा एमालेमा मतभेद चुलिएपछि गौतम र मैनालीले नेकपा एमाले विभाजन गर्दै नेकपा माले गठन गरेका थिए । २०५६ सालको आमनिर्वाचनमा नेकपा मालेले एक सिट पनि जित्न नसकेपछि गौतम आफू निकटका नेताहरू साथमा लिएर २०५८ सालमा एमालेमा फर्किए । तर मैनाली भने नेकपा मालेकै नेतृत्व गरिरहेका छन् । अध्यक्ष केपी शर्मा ओलीले सञ्चालन गरेको सरकारको सबैभन्दा पहिले गौतमले आलोचना गर्दै लिखित प्रस्ताव ल्याएका थिए । तर गौतम त्यसमा अडिन सकेनन् । नेकपाभित्र रहँदा गौतम कहिले ओली, कहिले पुष्पकमल दाहाल र माधवकुमार नेपालको खेमामा यताउता गरिरहे । संवैधानिक रूपमा असम्भव नै रहेको राष्ट्रिय सभाका सांसद पनि प्रधानमन्त्री बन्न मिल्ने व्यवस्था मिलाउन उनी लामो समय कोसिसमा रहे । विवाद चर्किंदै गएको समयमा प्रधानमन्त्री ओलीको प्रधानमन्त्री बनाइदिने आश्वासनलाई सहज रुपमा विश्वास गरे । सचिवालयका बहुमत सदस्यहरूको समर्थन भन्दै गत कात्तिकमा दाहालले ओलीमाथि लगाएको आरोप पत्रमा गौतमको पनि समर्थन थियो । तर पछि अन्तरसंघर्ष चर्किएपछि गौतम दाहालको पक्षमा पनि खुलेनन् । नेकपा एकीकरण गर्ने भन्दै राष्ट्रिय अभियान घोषणा गरे । घोषणापत्र जारी गरेर कमिटी निर्माणमा जुटे । तर त्यसले प्रभावकारी भूमिका निर्वाह गर्न सकेन । नेकपापछि एमाले पनि विभाजन भयो, गौतमको उद्देश्य पनि फेरियो । पछि उनले एमाले एक बनाउने घोषणा गरे । तर अहिले त्यो अभियान छिन्नभिन्न मात्र भएन उनी आफैले पार्टी छोडेर अहिले गुप्तवासमा छन् ।उनीनिकट स्रोतका अनुसार छोरा हरिश गौतम नेकपा (एस)का लाग्नुपर्ने पक्षमा छन् । पत्नी तुलसा थापा भने एमाले छाड्न नहुने पक्षमा छिन् । किनकी एमाले छाड्दा थापाको पद जान्छ । अहिले पनि उनी प्रतिनिधिसभामा एमाले सांसद हुन् । पछिल्लो समय ओलीलाई शक्तिशाली बनाउने प्रस्ताव आएपछि गौतम स्थायी कमिटीको बैठक छाडेर हिँडे । अध्यक्ष ओलीको कार्यशैलीको स्वेच्छाचारी भएको आरोप लगाउँदै राजिनामा दिए । त्यसपछि सार्वजनिक कार्यक्रममा नदेखिएका उनले भेट्न आउने नेताहरूलाई नयाँ दल खोल्ने बताउने गरेका छन् । अभियान अहिले छिन्नभिन्न अवस्थामा छ । गौतमले एमालेमा ओलीको कारण बस्न नसक्ने र नेकपा (एस)मा नजाने बताउनु भएको थियो, अभियानको केन्द्रीय सदस्य रहेकी इन्दिरा पन्तले भनिन्, पछिल्लो भेटमा आफै दल खोल्ने बताउनु भएको थियो । अहिले गौतमका लागि एमाले फेरि फर्केर नेता बन्नका लागि ७० बर्षको छेकबार लागिसकेको छ । नेकपा एसमा जानका लागि उनले भन्दै आएको जबज उक्त पार्टीले मान्ने हो कि होइन भन्ने अन्योल छ । गौतम चुपचाप बसेका छन् ।"
गोरखाका उत्तरी नाका खोल्न माग,"गोरखा (कास) खाद्यान्न अभाव बढेपछि उत्तरी गोरखाको चुम्चेत र छेकम्पारवासीले उत्तरी नाका खुलाउन माग गरेका छन् । कोरोना जोखिम बढेसँगै उत्तरी दुई चिनियाँ नाका दुई वर्षदेखि बन्द छन् । चुमभ्याली हुँदै जाने छेकम्पारको ङुइला भञ्ज्याङ र चुमनुब्री गाउँपालिका१ सामागाउँस्थित रुइला नाका खोल्न चुमनुब्रीका स्थानीयले माग गरेका हुन् ।कोरोना जोखिमअघि दैनिक उपभोग्य सामग्री खरिदका लागि स्थानीय तिब्बतको बजारसम्म पुग्थे । चुम्चेत र छेकम्पार पुग्ने लोक्पामा निरन्तर पहिरो झरेकाले तत्काल बाटो खुलाउन सम्भव नदेखिएपछि जिल्ला प्रशासन कार्यालयमार्फत गृह मन्त्रालयसमक्ष नाका खोल्न पहल गरेको चुमनुब्री गाउँपालिकाका प्रमुख प्रशासकीय अधिकृत भीमसेन श्रेष्ठले बताए । सधैं हेलिकोप्टरबाट खाद्यान्न ढुवानी गर्न सम्भव छैन, नाका खुलिदियो भने तत्कालका लागि तिब्बतको बजारबाट खाद्यान्न ल्याउन सहज हुन्थ्यो, उनले भने ।भदौ १ बाट खसेको चुम्चेतको लोक्पास्थित डुयुखोलाको पहिरो नरोकिएकाले सदरमुकामसम्म आउजाउ गर्न सक्ने अवस्था छैन । लोक्पाको पहिरोले झोलुङ्गे पुल पनि चुँडाइदिएको छ । लोक्पा पहिरोबाट एक किलोमिटर माथिको सर्दिभीरस्थित क्यान्टिलिभर पुलमा पनि भदौ पहिलो साताको पहिरोले क्षति पुर्याएको छ । वैकल्पिक बाटो खोल्ने ठाउँ छैन, अधिकृत श्रेष्ठले भने, पैदलमार्गको पहिरो झन्झन् बढेको छ, पहिरो र ढुंगा निरन्तर खसिरहँदा बाटै ठप्प बन्यो । हाल अत्यावश्यक कामका लागि उत्तरी गोरखाबाट सदरमुकामलगायत सहर झर्नेहरू हेलिकोप्टरमार्फत आउने गरेका छन् ।खाद्यान्न ढुवानी ठप्प भएपछि दुई वडाका ६ सय घरमा समस्या भएको र जनजीवन अस्तव्यस्त वनेको गाउँपालिकाले प्रशासनलाई लेखेको पत्रमा छ । लोक्पाको गोरेटो, घोडेटो तत्काल सञ्चालन गर्ने कुनै सम्भावना नरहेकाले आवश्यक खाद्यान्न तथा अन्य सामग्री ढुवानीका लागि दुई नाका सञ्चालनको पहल गर्न गाउँपालिकाले पत्रमा उल्लेख गरेको छ । डेढ महिनादेखि खाद्यान्न ढुवानी ठप्प बनेपछि चुम्चेत र छेकम्पारमा ९३३० क्विन्टल चामल नेपाली सेनाको हेलिकोप्टरबाट ढुवानी भएको छ । गाउँपालिकाले ६ सय घरका लागि प्रतिपरिवार एक बोरा (३० केजी) पुग्ने गरी थप १८० क्विन्टल चामल ढुवानीका लागि हेलिकोप्टर व्यवस्थापनको माग गरेको छ ।उत्तरी गोरखाका लागि सहुलियत दरमा चामल उपलब्ध गराउन खाद्य व्यवस्था तथा व्यापार कम्पनीको डिपो गाउँपालिकाको केन्द्र सिर्दिबासमा छ । सिर्दिवास र चुम्चेत छेकम्पारबीचको लोक्पामा निरन्तर पहिरो खस्दा खाद्यको चामलसमेत ढुवानी हुन सकेको छैन ।"
राजनीतिक नेतृत्वतिर सोझिएको सवाल,"मन्त्रिपरिषद् विस्तारमा भाग खोजेको समाचारप्रति प्रधानन्यायाधीश चोलेन्द्रशमशेर जबरा र सर्वोच्च अदालतले आपत्ति जनाएसँगै यो मामिलालाई थप प्रस्ट पार्नुपर्ने दायित्व सरकारमा रहेका जिम्मेवार राजनीतिक नेतृत्वसामु आइपरेको छ । किनभने प्रधानन्यायाधीशले आफ्ना मान्छेलाई मन्त्री बनाउन माग राखेको सूचना अन्यत्रबाट नभएर सत्तारूढ राजनीतिक वृत्तबाटै बाहिरिएको हो । प्रधानन्यायाधीश र सर्वोच्चले खण्डन गरे पनि यदि यो सूचना सत्य नै हो भने यसले हाम्रो संवैधानिक मान्यता तथा संसदीय लोकतान्त्रिक पद्धतिलाई नै धराशायी तुल्याउनेछ शक्ति पृथकीकरण र नियन्त्रण तथा सन्तुलनको सिद्धान्तलाई लत्याउनेबित्तिकै व्यवस्था नै विघटनोन्मुख हुनेछ । यस्तै, यदि यो सूचना गलत रहेछ र राजनीतिक तहबाट कुनै नियतवश चुहाइएको रहेछ भने यसबाट सम्मानित न्यायालयको आम छवि अनाहकमा धमिलिनेछ । त्यसैले सरकारको नेतृत्वले एउटा त, यसबारे सत्यतथ्य बाहिर ल्याउनुपर्नेछ भने अर्को, विशुद्ध गैरराजनीतिक शक्तिमा जस्केलाबाट मन्त्री बन्नेबनाउने आकांक्षा पैदा नै हुन नदिने अठोट गर्नुपर्नेछ ।हाम्रो संविधानले मूलतः संघीय संसद्को सदस्य नभएको व्यक्ति मन्त्री बन्न नपाउने कल्पना गरेको छ । संविधानको धारा ७८ बमोजिम राष्ट्रपतिले प्रधानमन्त्रीको सिफारिसमा संघीय संसद्को सदस्य नभएको कुनै व्यक्तिलाई मन्त्री पदमा नियुक्ति गर्न सक्ने भए पनि त्यस्तो व्यक्तिले पदको शपथ लिएको छ महिनाभित्र संघीय संसद्को सदस्यता प्राप्त गरिसक्नुपर्नेछ । उक्त अवधिभित्र यस्तो सदस्यता प्राप्त गर्न नसकेमा उक्त व्यक्ति तत्काल कायम प्रतिनिधिसभाको कार्यकालभरि पुनः मन्त्री हुन योग्य हुने छैन । यति मात्र होइन, प्रतिनिधिसभामा पराजित व्यक्ति पनि प्रतिनिधिसभाको उक्त कार्यकालभर मन्त्री हुन पाउँदैन । यसको अर्थ मन्त्रिपरिषद्मा गैरसांसदहरू उपस्थित नहोऊन् र जनअनुमोदित नभएका व्यक्तिहरू मन्त्री नबनून् भन्ने नै हो । सांसदहरू मन्त्री बन्दा त्यसले हाम्रो निर्वाचन प्रणालीलाई खर्चिलो बनाएको तर्क पनि सुन्ने गरिन्छ, त्यो बेग्लै बहसको विषय हो । मन्त्रिपरिषद् सदस्य बन्न सांसद हुनुपर्ने अहिलेको संवैधानिक व्यवस्थाले मन्त्रीहरूलाई प्रधानमन्त्रीका अतिरिक्त संघीय संसद्मार्फत जनताप्रति उत्तरदायी बनाउन खोजेको हो । यो संवैधानिक मर्मको पालनाका निम्ति प्रधानमन्त्रीले अबको मन्त्रिपरिषद् विस्तारमा कसैलाई कोटा पुर्याउने गरी कुनै पनि गैरसांसदलाई समेट्ने गल्ती गर्नु हुँदैन । मन्त्रिपरिषद्मा लैजानुपर्ने कोही राजनीतिक व्यक्ति संघीय सांसद नरहेको अवस्थामा मात्रै संविधानको धारा ७८ आकर्षित हुने हो । अर्को, मन्त्रिपरिषद्लाई प्रभावकारी बनाउनका निम्ति कुनै मन्त्रालयको नेतृत्व विषयविज्ञलाई दिँदा पनि यो धारा प्रयोग हुन सक्छ । विषयविज्ञकै हकमा पनि शाही शासन र तत्कालीन प्रधानन्यायाधीश खिलराज रेग्मी नेतृत्वको चुनावी मन्त्रिपरिषद्मा बाहेक राजनीतिसँग कुनै साइनो नभएकालाई मन्त्री बनाइएको पाइँदैन । चाहे राजनीतिक व्यक्तिलाई होस् या विषयविज्ञलाई, यो बाटोबाट मन्त्री बनाउने भनेको विशेष अवस्थामा मात्रै हो । त्यसैले संविधानले उपलब्ध गराएको सानो छिद्रको प्रयोग गरी जोकोहीलाई मन्त्री बनाउने बारेमा मुलुकको कार्यकारी नेतृत्वले सोच्नु पनि हुन्न । प्रधानमन्त्रीले जोकोहीलाई मन्त्री नबनाउने अठोट गरेमा सत्यगलत जे भए पनि यस्ता आशंकाहरू उठ्दै उठ्दैनन् । कुनै पनि सरकारले यस्तो भूल नगर्ने हो भने भोलिका दिनमा समेत यस्तो प्रयत्न कसैले गर्न सक्नेछैन ।त्यसो त, न्यायालयलाई अनावश्यक विवादमा नतान्न राजनीतिक नेतृत्वको जति भूमिका हुन्छ, त्यति नै दायित्व न्यायालय र न्यायाधीशहरूको पनि हुन्छ । न्यायालयको सर्वोच्च पदाधिकारीका हैसियतले सबैभन्दा बढी यस्तो दायित्व प्रधानन्यायाधीशकै हुन्छ । यसअघिका कतिपय सन्दर्भमा जस्तै वर्तमान प्रधानन्यायाधीशको नेतृत्वमा पनि न्यायालयले केही युगीन फैसला सुनाएको छ । सरकारका केही असंवैधानिक कदमहरूलाई सच्याएर सर्वोच्चले मुलुकको संविधान र शासन व्यवस्थाको रक्षा गरेको छ । यति हुँदाहुँदै पनि विडम्बनापूर्ण भन्नुपर्छ अहिले मात्र होइन, प्रधानन्यायाधीश जबरामाथि यसअघि पनि केही जबर्जस्त प्रश्नहरू उठेका छन् । पूर्ववर्ती केपी ओली सरकारले संविधानको मर्मविपरीत अध्यादेश ल्याएर त्यसैको आडमा संवैधानिक निकायका पदाधिकारीहरू सिफारिस गरी नियुक्ति दिलाउँदा त्यसको साक्षी बसेकोमात्र होइन, उक्त नियुक्तिमा हिस्सा लिएको आरोप उनीमाथि लागेको छ । उदेकलाग्दो त, अदालतमा परेका यससम्बन्धी मुद्दाको सुनुवाइमा गरिएको अनावश्यक बियाँलोले त्यही आरोपलाई नै बल पुर्याएको छ । यस्ता परिस्थितिहरूमाझ अहिले आएर फेरि मन्त्रिपरिषद् विस्तारमा समेत प्रधानन्यायाधीशले भाग खोजेको चर्चाले ठूलो आकार लिन पुगेको हो । त्यसैले प्रधानन्यायाधीश स्वयंले आफ्नो व्यवहारबाटै संवैधानिक परिधिबाहिर गएर आफूले कुनै भाग नखोजेको प्रस्ट पार्न नितान्त आवश्यक छ । सत्य के हो भने, न्यायमूर्तिहरूले आफूमाथि प्रश्न उठ्ने कुनै पनि ठाउँ नछाड्ने हो भने उनीहरूमाथि गम्भीर आक्षेप लाग्नै सक्दैन । लागिहाले पनि सम्पूर्ण सरोकारवालालगायत आम तहले त्यसलाई सहजै स्विकार्दैन, प्रथमश्रवणमै त्यसलाई खारेज गरिदिन्छ । त्यसैले न्यायालयको विवेकी नेतृत्वले देशमा सदैव यस्तो वातावरण कायम राख्नुपर्छ, यो पक्षमा प्रधानन्यायाधीश जबराले उचित विचार पुर्याउनुपर्छ । न्यायालयको नेतृत्व र कार्यपालिका दुवैले आफ्ना गतिविधिमा उचित होस पुर्याएमा मात्रै न्यायपालिका र लोकतन्त्रको गरिमा अनि संविधानको साख जोगिन सक्छ ।"
भीडभाडबाट सुरक्षित रहौं,"दसैं नजिकिँदै छ । बजारमा दसैंका लागि सामग्रीहरू किन्नेहरूको चहलपहल एवं घुइँचो बढिरहेको छ । यस्तो भीडभाड देख्दा मानिसमा कोरोनाको डर हराइसकेझैं लाग्छ । कोरोनाविरुद्धको खोप लगाएकाले डर हराएको होला भनुँ भने सबैले लगाउन पाएका पनि छैनन् । अनि खोप लगायौ भन्दैमा सबै सुरक्षित छन् भनेर ढुक्क हुन पनि सकिन्न । फेरि १८ वर्ष उमेरमुनिकाहरूलाई खोप मुलुकमा नआइसकेको अवस्थामा अझै निकै सतर्कता अपनाउनु अति जरुरी छ । भीडमा सबैले मास्क पनि लगाएका हुँदैनन्, स्वास्थ्यको मापदण्ड अपनाउनु त परै जाओस् । यस्तोमा कोरोना संक्रमण फैलिने डर ज्यादा हुन्छ । सरकारले पनि भीडभाड नगर्न, सभासमारोह सम्मेलन आदि नगर्न आह्वान गरिसकेको छ । तैपनि जनता अटेरी भई भीडभाड गरिरहेका नै छन् । अब आफैं सुरक्षित हुनुबाहेक अरू विकल्प नै छैन । यसर्थ आफू र आफ्नो परिवारलाई सुरक्षित बनाऔं । अच्युतमानसिंह प्रधान, बालुवाटार, काठमाडौं"
साह्रै लाजमर्दो भइसक्यो,"शेरबहादुर देउवा सरकार गठन भएको तीन महिना पुग्न लाग्दा पनि पूर्णता पाउन सकेको छैन । हामी राजनीतिक निकास दिन्छौं भनेर गठबन्धन बनाउने तर मन्त्रिमण्डल नै बनाउन नसक्ने ? हिजो नेकपा समाजवादीका कारण सरकार विस्तार भएन भनियो । अब त्यो समस्या पनि समाधान भइसक्यो, के कारण सरकार विस्तार भएन ? मन्त्रिमण्डल विस्तार गठबन्धनमा सामेल सबै दलका शीर्ष नेतृत्वको दायित्व होइन यो ? यस्तो काम गरेर जनभावना माथि खेलवाड गर्न पाइँदैन । सरकार विस्तार नहुँदा अन्तर्राष्ट्रियस्तरमा पनि देशको छवि धमिलिएको छ । नेताहरूमा जिम्मेवारीबोध नहुँदा यस्तो भएको हो । सरकारले पूर्णता नपाउँदा मन्त्रालयको काम अघि बढ्न सकेको छैन, यसले जनताको प्रत्यक्ष सरोकारका विषयहरू छायामा परेका छन् । गठबन्धन सरकार केका लागि बन्यो ? देशलाई राजनीति निकास दिन कि मन्त्री पद पाउन ? केपी शर्मा ओली सरकार हटाउन मात्र गठबन्धनको सरकार बनेको भए केही भन्नु छैन । होइन भने, इमानदारीका साथ सरकार विस्तार गर्नुपर्यो । साह्रै लाजमर्दो भइसक्यो । पुरुषोत्तम घिमिरे, जोरपाटी काठमाडौं"
कुपोषणको महामारी,"बर्सेनि अर्बौं लगानी तर कुपोषण समस्या उस्तै समाचारले निराश बनायो । सुदूरपश्चिमको बझाङ र तराईको रौतहटमा देखिएका जस्ता कुपोषणका बिरामी, नेपालका दुर्गम भेगतिर टन्नै छन् । मानव शरीरको विकास खानपानमा निर्भर रहन्छ, उचित खानपान र व्यवहारमा ध्यान दिन नसकिए नेपालीको कुपोषण, बालबालिकाबाट किशोरावस्था मात्र नभई पुस्तैनी हस्तान्तरण हुन्छ । शारीरिक रूपमा कमजोर गर्भवतीले सानो र कम तौल भएका शिशु जन्माइरहेका छन् । सरकारले बहुक्षेत्रीय पोषण योजनाका नाममा ठूलो रकम लगानी गरेको छ, कुपोषणको अवस्था न्यून गराउन थुप्रै गैरसरकारी संस्था कार्यरत छन् । तर, राज्यमा कुपोषण हुन नदिने खाद्य सुरक्षा, स्वास्थ्य शिक्षा, सरसफाइजस्ता क्षेत्रमा फिटिक्कै काम भएको छैन, बजारमा पाइने पत्रु खानेकुरा र त्यसका बेफाइदाबारे जनचेतना फैलाउन सकिएको छैन । फलस्वरूप, कुपोषणको अवस्था ज्युँका त्युँ रहेको सरकारी तथ्यांकले प्रस्ट्याएको छ भने संयुक्त राष्ट्रसंघीय बालकोषको हालैको अध्ययनअनुसार कोभिड महामारीले नेपालका बालबालिकामा गम्भीर समस्या उत्पन्न गराएको र भविष्यमा समेत यो स्थिति अझ बढ्ने जनाएको छ । एक दशक अघिदेखि नेपालका आमा तथा शिशुमा दीर्घ कुपोषण न्यूनीकरण गर्न विभिन्न बहुक्षेत्रीय खाद्य तथा पोषण योजना तथा कार्यक्रम सुरु गरिए । त्यसमा पनि गर्भावस्थाको पहिलो दिनदेखि बालबालिकाको दुई वर्षसम्म सुनौला हजार दिन को कल्पनामा सुआहारा कार्यक्रम परिचालन गरियो तर पोषण अवस्था झन् खस्कँदो छ । नेपालका आमा र शिशुको पोषण अवस्था सुध्रेको प्रतिवेदन पेस गरे पनि कार्यक्रम लागू गरेका ९० प्रतिशत जिल्लाका आमा तथा शिशुको पोषणस्तर दयनीय मात्र नभई कहालीलाग्दो छ । संयुक्त राष्ट्रसंघीय बालकोषको सन् १९९० मा प्रकाशन गरेको कुपोषणको संरचनात्मक अवधारणामा अपर्याप्त आहार, कडा रोग, घरायसी खाद्य असुरक्षा, सन्तुलित खानाको अभ्यास नहुनु, परम्परा, सांस्कृतिक प्रथा, राजनीतिक तथा आर्थिक पक्षका कारण कुपोषण हुन्छ । संयुक्त राष्ट्र महासभाको सन् १९७४ मा जारी गरेको भोकमरी र कुपोषणसम्बन्धी विश्वव्यापी घोषणाको पक्ष राष्ट्रमा नेपाल रहेकाले भोकमरी र कुपोषणसम्बन्धी प्रतिबद्धता पूरा गर्नै पर्छ । अतः यस्ता विदेशी कार्यक्रम लागू गरेर कार्यकर्ता पोस्नुभन्दा सरकारले समुदायलाई आफ्ना करेसाबारीमा उब्जेका हरिया तरकारी, सागपात, सन्तुलित गरी खान सिकाउने जनचेतनामूलक कार्यक्रम सञ्चालन गरेर बजारका पत्रु खानेकुरामा बन्देज लगाउनुपर्छ । दुर्गम जिल्लामा खाद्यपदार्थ समयमै आपूर्ति गर्ने, स्तनपानको महत्त्व बुझाउने, विद्यालयका पाठ्यक्रममा खानेकुरा र स्वास्थ्य विषय अनिवार्य गर्ने, समुदायमा नियमित स्वास्थ्य परीक्षण व्यवस्था गर्नेलगायत काम गर्न सकेमा मात्र कुपोषण समस्या हट्छ । गंगाराज अर्याल, पाणिनि८, अर्घाखाँची"
पुँजीपतिविरुद्ध प्रचलित आक्रोश,"निरपेक्ष व्यवसायीआफ्नो कमाइ स्वेच्छाले खर्च गर्न पाउनुपर्छ भन्ने तर्क अनुचित होइन । तर, छिमेकमा मृत्यु संस्कार चलिरहँदा मेरो घर त मेरो हो भने ढिपी गर्दै बाजा बजाउनुलाई उपयुक्त मान्न सकिँदैन । एसियामा अफगानिस्तानपछिको दोस्रो एवं दुनियाँकै सबभन्दा गरिब देशहरूको सूचीमा रहेको नेपालमा करोडौं पर्ने मोटर चढ्ने व्यवसायीहरू सामान्यजनको दरिद्रताको खिल्ली उडाइरहेका हुन्छन् । प्रदर्शनप्रियताको यो रोग अब भुइँतहसम्म पुगेको छ । व्यवसायीहरूको देखासिकी गर्दै निर्वाचित पदाधिकारी एवं सरकारी कर्मचारीहरूमा पनि महँगो मोटर मन पराउने लत बसेको छ । पेट्रोल, डिजेल एवं मर्मतका लागि चाहिने पार्टपुर्जासँगै पन्चर टाल्ने मेसिन एवं जनशक्तिसम्म पर्याप्त नभएको देशमा मोटर आर्थिक रूपान्तरणको अवयव हुन सक्दैन । सार्वजनिक यातायातमा संगठित लगानीको अभावले गर्दा सडक यातायात दिनानुदिन असुरक्षित बन्दै गइरहेको छ । गाडीको प्रविधिमा विविधता, चालकको दक्षता स्तर एवं नियमित सम्भारमा एकरूपता नभएकाले गर्दा नेपालको सडक यातायात योजनालाई भरोसायोग्य बनाउन अब असम्भवजस्तै भइसकेको छ । यात्रा अवधि किटान गर्न सकिँदैन । भाडादर तोक्न अप्ठ्यारो छ । लगभग सबैजसो सार्वजनिक यातायातका साधनले क्षमताभन्दा बढी यात्रु बोक्छन् । नियमन नगरेको दोष भने प्रहरीले मात्र पाउँछ । यातायात व्यवसायीहरूको कार्टेल यतिविघ्न बलियो छ कि त्यसलाई अहिलेसम्मको कुनै पनि सरकारले छुनसम्म सकेको छैन ।शिक्षा व्यापारको प्रक्षेपण पथ पनि कम उदेकलाग्दो छैन । जनतालाई शिक्षाबाट वञ्चित राख्नु राज्यको नीति थियो । ब्राह्मणबाहेक अरूले वेद पढ्नु हुँदैन भन्ने त हिन्दु धर्मको मान्यता नै हो । सन् १९५० को दशकमा आधुनिकता रुचाउने एवं सामाजिक दायित्व भएका केही व्यवसायीले सामुदायिक विद्यालय सञ्चालनका लागि दान दिए । सन् १९७० को दशकमा राष्ट्रिय एकरूपता कायम गर्ने निहुँमा तिनको राष्ट्रियकरण गरियो । सरकार एक्लैले सबैका लागि शिक्षा सुनिश्चित गर्न नसक्ने बहानामा सन् १९८० को दशकमा शिक्षा क्षेत्र नाफामुखी लगानीका लागि खुला गरियो । सन् १९९० देखि शिक्षाको व्यापार सबभन्दा बढी नगद प्रवाह हुने व्यापार रहँदै आएको छ । अब भने शिक्षा व्यापारीहरूका लोभी आँखा दाताहरूले राखिदिएका, सन् १९५० र १९६० दशकताकाका सामुदायिक विद्यालयहरूको सम्पत्तिमा पर्न थालेको छ । सामुदायिक विद्यालयहरूमा शिक्षाको गुणस्तर अभिवृद्धि गर्ने बहानामा तिनको निजीकरण प्रक्रिया सुरु भयो भने अचम्म नमाने हुन्छ ।स्वास्थ्य व्यापारको हालत त झन् शिक्षाको कारोबारभन्दा पनि खराब छ । बढ्दो बजेटका बावजुद सरकारी अस्पतालहरू दुष्क्रियाशील बन्न पुगेका छन् । विशिष्ट सेवा प्रदान गर्नेबाहेकका सरकारी अस्पतालहरूको छवि रोग बल्झाएर नाफा क्षेत्रका उद्यमतिर बिरामी दौडाउने उपक्रममा रूपान्तरित भएको छ । शिक्षाको व्यापारलाई पाप भनिएको छ । रोगको व्यापार त झन् महापाप हुनुपर्ने हो । तर, हिन्दु धर्ममा यज्ञ, गोदान एवं ब्राह्मणलाई प्रसन्न तुल्याएपछि जस्तोसुकै पापबाट मुक्ति पाइने भएर होला, सम्पन्न व्यवसायीहरूले समेत परोपकारी शिक्षालय, महाविद्यालय एवं चिकित्सालय सञ्चालन गर्ने आवश्यकता देख्दैनन् ।व्यवसायी पनि अर्को ग्रहबाट आएका जन्तु भने होइनन् । पूर्वजन्मका कर्महरूको फल भोग्नुको विकल्प छैन भन्ने संस्कारले गर्दा परोपकार हिन्दु धर्मको अभिन्न अंग बन्न सकेको छैन । दया अरू वर्णप्रति देखाइए पनि दानको पात्रता ब्राह्मणमा मात्र हुने भएपछि स्कुल र अस्पताल खोल्नुको साटो सम्पत्ति हुनेहरू पनि मन्दिर बनाउँछन्, महायज्ञ गर्छन् वा पुराण सुन्ने अनुष्ठान गर्छन् । त्यस्ता सबै कर्मले ब्राह्मणको व्यवसाय बढाउँछन् । धेरैजसो राजनीतिक दलका नेता ब्राह्मण छन्, तिनलाई दिइने चन्दारूपी लगानी पनि धर्म नै ठहरिँदो हो । भारतमा सबभन्दा धनीहरूको सूचीमा नपरेका अजीम प्रेमजी त्यहाँका सबभन्दा ठूला परोपकारी ठहरिनुमा केही न केही भूमिका त धार्मिक आस्थाले सिर्जना गर्ने सामाजिक दायित्वको पनि हुनुपर्छ । व्यवसायीहरूको सामाजिक उत्तरदायित्व बोध बढाउन तिनीहरूसँग रिस गरेर हुँदैन, सुस्तरी परोपकारको संस्कारलाई जीवनशैलीको अभिन्न अंग बनाउँदै लैजानुपर्छ । त्यस्तो शुभकर्मको सुरुवातका लागि दशहराभन्दा उपयुक्त अवसर अर्को के नै हुन सक्छ ! परोपकारी दसैंका लागि हार्दिक शुभकामना !"
"दाजैहरू, आशीर्वाद देऊ","आर्थिकसामाजिक बदलाव आर्थिक न्यायलाई लोकतन्त्रको आधार मानिन्छ । अतः किसान, मजदुर, सीमान्तकृत समुदाय, न्यून वेतनधारी वर्ग र ग्रामीण जीवनलाई कसरी आर्थिक न्याय दिने ? पार्टीभित्र मन्थन थालौं । गाँस, बास, कपास, शिक्षा, स्वास्थ्य, सुरक्षा र सार्वजनिक यातायातलाई कसरी प्रभावकारी बनाउने ? यसलाई पार्टीको एजेन्डा बनाऔं । विपन्नलाई आर्थिक सुरक्षा दिन रासन कार्डको व्यवस्था गरौं । अथवा आम्दानीको न्यूनतम ग्यारेन्टी गर्न सरकारलाई भनौं । भूमिसुधार, पूर्वाधार विस्तार, औद्योगिकीकरण, राष्ट्रिय उत्पादन वृद्धि, रोजगारी सिर्जना, आवासको ग्यारेन्टी, बिजुली र पानीको सर्वसुलभ वितरणजस्ता दैनिक जीवनसँग जोडिने विषयहरूलाई राजनीतिका मुद्दा बनाऔं । विज्ञहरू भन्छन् कृषि, उद्योग, पर्यटन, पूर्वाधार र सेवा क्षेत्रमा वार्षिक १० लाख नयाँ रोजगारी सिर्जना गर्न सकिन्छ, जसले एक दशकभित्र वैदेशिक रोजगारीको पछिल्लो दरलाई १० प्रतिशतमा झार्छ । यो कसरी सम्भव छ ? छलफल गरौं । विज्ञहरूलाई सोधौं । र, साथमा शिक्षा र स्वास्थ्य पूर्णतः निःशुल्क गरौं । अन्यथा विचार गरौं, यति ठूलो राजनीतिक उपलब्धिपछि पनि साधारण मान्छेको जीवनमा किन कुनै परिवर्तन देखिएन ? यो असफलता आफ्नो काँधमा बोकेर तपाईं कसरी कांग्रेस ? तपाईं कसरी कम्युनिस्ट ? तपाईं कसरी समाजवादी ? असफलताहरूलाई छोपछाप पारेर नयाँ पार्टी बनाउनुको के अर्थ ? विगतको समीक्षा नगरी गरिने महाधिवेशनको के प्रयोजन ? राजनीतिक व्यवस्था राज्यसत्तालाई आकार दिने मुख्य विषय हो । तर प्रभावकारी व्यवस्थापनबिना यसले परिणाम दिँदैन । अतः व्यवस्थापनमा बदलाव आजको प्रमुख एजेन्डा हो । यो नै आजको राजनीति हो । यो नै आजको कार्यभार हो । यो नै आजको विचार हो । तर, के यो कार्यभार पूरा गर्न पहिलो र दोस्रो पुस्ताको नेतृत्वले सक्ला ? सक्दैन । किनभने त्यहाँ आशा र अपेक्षाको उज्यालो छैन । त्यहाँ विवेक छैन, झेल छ । त्यहाँ सिर्जना छैन, तिर्सना छ । त्यहाँ परिवर्तनको सपना छैन । त्यहाँ क्षमता छैन । तर तेस्रो पुस्ता ? अपेक्षा गरौं, योसँग सम्भावना छ । अतः यो पुस्ताले नयाँ सुरुवात गर्न सक्छ । उसले नयाँ प्रश्नहरू गर्न सक्छ । उसले नयाँ ढंगले सोच्न र सपना देख्न सक्छ । त्यसैले पहिलो र दोस्रो पुस्ताका दाजैहरूलाई अनुरोध छ, सत्ताको लोभ पापी चीज होÙ यो जुनीमा पुग्यो । अब तपाईं निवृत्त हुनुहोस् र आराम गर्नुहोस् । यो नयाँ पुस्तालाई आशीर्वाद दिने समय हो । र, तेस्रो पुस्तालाई अनुरोध छ युवा साथीहरू, लौ समय भयो । मोर्चा सम्हाल ।"
संघीय संरचनामा स्वास्थ्य कार्यालय,"सुधारका ठाउँ संघीयताका विभिन्न उद्देश्यमध्ये एउटा हो स्वास्थ्यलगायत अन्य सामाजिक सेवालाई समुदायमा विस्तार गर्नु । तर पूर्वाधार व्यवस्थापन अपेक्षा गरेभन्दा निकै सुस्त गतिमा भएकाले स्वास्थ्य सेवामा आम नागरिकको पहुँच बढाउन सकिएको छैन । स्वास्थ्य संस्थाहरूले सेवा उपभोगलाई गुणस्तरीय बनाउन सकेका छैनन् । स्वास्थ्य कार्यालयको नियमित अनुगमन र सुपरिवेक्षण अपेक्षा गरेअनुरूप प्रभावकारी छैन । संघीयताले स्थानीय तहलाई स्वास्थ्यसम्बन्धी पर्याप्त स्रोतसाधनको विनियोजन गरेको छ । तर, त्यसको उपभोगबाट नागरिक वञ्चित छन् । स्थानीय तह र मातहतका स्वास्थ्य संस्थाहरूमा औषधिसहित स्वास्थ्य सामग्रीहरूको उपलब्धता, तिनको अनिवार्य र नियमित प्रयोग तथा सेवालाई प्रभावकारी बनाउन स्वास्थ्य कार्यालयहरूले समन्वय र सहयोग गर्नुपर्छ । यस्ता सहयोगलाई नियमित तथा कार्यमूलक बनाउन पनि जरुरी छ । यसका लागि स्थानीय तहका स्वास्थ्य शाखाप्रमुख र स्वास्थ्य कार्यालयबीच मासिक समन्वय बैठक गर्नु आवश्यक छ । कोभिडले निम्त्याएको विषम परिस्थितिको सामनासँगै जलवायु परिवर्तनका कारण उत्पन्न समस्याहरू समाधान गर्न स्वास्थ्य कार्यालयलाई कार्यमूलक अनुसन्धानमा आबद्ध गरी, वैज्ञानिक तथा सहभागितामूलक पद्धति अवलम्बन गर्नु जरुरी छ । संघीय तथा प्रादेशिक निकायबाट जारी नीतिनियम तथा कार्यक्रमको प्रभावकारी कार्यान्वयन गर्न स्वास्थ्य कार्यालयको वर्तमान संगठन, दरबन्दी र जिम्मेवारीलाई समयानुकूल बनाउनुपर्छ । मानसिक तनाव, श्वासप्रश्वास तथा छालासम्बन्धी रोग आदि स्वास्थ्य समस्याको जोखिमलाई न्यूनीकरण गर्न स्वास्थ्य कार्यालयहरूले व्यवसायीहरूका कार्यस्थलको नियमित अनुगमन गर्ने संयन्त्रको विकास गर्नुपर्छ । साथै आफ्नै पनि क्षमता विकास गर्न ढिला भइसक्यो । एकातिर सीमित स्रोतसाधनका कारण स्वास्थ्य क्षेत्रमा सुधार तथा विकास गर्न सकिएको छैन, अर्कातिर भएका स्रोतसाधनको पनि विभिन्न प्राविधिक तथा प्रशासनिक समस्याका कारण प्रभावकारी प्रयोग हुन सकेको छैन । कर्मचारी उत्तरदायी नहुनु, कार्यक्रम कार्यान्वयन तथा व्यवस्थापनमा कर्मचारीलाई सीपमूलक तालिमको अभाव हुनु, कार्यक्रमको अवस्था र सञ्चालन प्रक्रियाको अनुगमन कमजोर हुनु र भूगोल, जनसांख्यिक र आवश्यकताअनुसार योग्यताप्राप्त सीपमिश्रित दक्ष कर्मचारीको सीमित दरबन्दीले पनि थप चुनौती सिर्जना गरेको छ । बेलाबखत भइरहने राजनीतिक अस्थिरताका कारण गुणस्तरीय स्वास्थ्यको व्यवस्थापन गर्न स्वास्थ्य कार्यालयलाई निकै कठिनाइ भइरहेको छ । स्वास्थ्य कार्यालयले गर्न सक्ने प्राविधिक सहयोग र व्यवहार परिवर्तनका परियोजनाहरू संस्थागत निर्णय नभएकै कारण कार्यान्वयन हुन नसकी बर्सेनि कार्यक्रम फ्रिज भएका उदाहरण पनि प्रशस्तै छन् । समग्रमा, संघीय संरचनाअनुरूप स्वास्थ्य कार्यालयलाई थप जिम्मेवारीका साथ परिचालन गर्नुपर्छ । साथै स्वास्थ्यका कर्मचारीहरूलाई क्षमता र दक्षताका आधारमा परिचालन गर्नुपर्छ । आवश्यक स्रोतसाधन विनियोजन गरी सांगठनिक सुधार ल्याउन सके स्वास्थ्य कार्यालयको भूमिका अझ प्रभावकारी हुन्छ ।खड्का स्वास्थ्य कार्यालय, नुवाकोटकी जनस्वास्थ्य अधिकृत हुन् ।"
जलीय जीवमा विषादीसंकट,"विषादी यस्तो वस्तु हो, जसको प्रयोग हानिकारक जीवहरूको नियन्त्रण वा विनाश गर्नका लागि गर्ने गरिन्छ । कृषि बाली जोगाउनका लागि ईसापूर्व २००० भन्दा अगाडिदेखि नै विषादीको प्रयोग हुँदै आएको छ । कीट नियन्त्रणका लागि विषाक्त वनस्पतिको प्रयोगबारे ऋग्वेदमा समेत उल्लेख छ (इनविकिपेडियाओआरजीविकीपेस्टिसाइड) । वैज्ञानिक लेखहरूमा उल्लेख भएबमोजिम सन् १९३० र ४० को दशकमा विभिन्न कृत्रिम विषादीहरूको उत्पत्तिसँगै विश्वभर यसको प्रयोग दिनानुदिन बढ्दै नै गयो (गार्सियालगायत, सन् २०१२) र यो क्रम हालसम्म चलिरहेकै छ ।पाउल हर्मन मुलरले सन् १९३९ मा डीडीटी नामको रसायनलाई कीटनाशक विषादीका रूपमा पहिचान गरेका थिए जसका लागि उनलाई नोबेल पुरस्कारसमेत प्रदान गरिएको थियो (इनविकिपेडियाओरजीविकीडीडीटी) । नेपालमा सन् १९५० को दशकमा मलेरिया उन्मूलन कार्यक्रमका लागि सर्वप्रथम डीडीटी र तत्पश्चात् गमेक्सिन र निकोटिन सल्फेटजस्ता विषादीहरू सोही उद्देश्यका लागि भित्र्याइएको देखिन्छ । विस्तारै नेपालमा अर्ग्यानो क्लोरिन, अर्ग्यानो फस्फेट र कार्बामेट समूहअन्तर्गत पर्ने विषादीहरू पनि भित्रिँदै गए (धिताललगायत, सन् २०१५) । संयुक्त राष्ट्र खाद्य एवं कृषि संगठनको डाटाबेसअनुसार, सन् १९९० देखि २०१८ सम्म करिब तीन दशकमा विश्वको कुल विषादी खपत २२,९९,९७९ टनबाट ४१,२२,३३४ टन पुगेको छ भने सोही अवधिमा नेपालमा यो परिमाण ६० टनबाट ५७४ टन पुगेको छ (एफएओएसटीएटी, २०२१) । यस प्रकार नेपालमा विषादी खपतको वृद्धिदर भयावह देखिन्छ । यद्यपि प्रतिएकाइ क्षेत्रफलमा विषादी प्रयोग विश्वको औसतका तुलनामा नेपालमा निकै कम छ ।कृषि तथा पशुपन्छी विकास मन्त्रालय, प्लान्ट क्वारेन्टिन तथा विषादी व्यवस्थापन केन्द्रको प्रतिवेदनअनुसार नेपालमा दस प्रकारका विषादी १७० वटा साधारण नाम र ३,०३५ वटा व्यावसायिक नाममा दर्ता भएका छन् । सोही प्रतिवेदनअनुसार, आर्थिक वर्ष २०७४७५ मा मात्र २२,७१,७३४ किलो परिमाणमा ८३,५७,८०,९६८ रुपैयाँ बराबरका विभिन्न विषादी नेपालमा आयात तथा फर्मुलेसन गरिएको पाइन्छ (चित्र १) ।यसरी भित्रिने विषादीहरूमध्ये इन्सेक्टिसाइड समूहअन्तर्गतका विषादीहरूले सबैभन्दा बढी करिब ६६ प्रतिशत हिस्सा ओगटेका छन् भने फंगिसाइड र हर्बिसाइड क्रमशः दोस्रो र तेस्रो हिस्सा ओगट्ने विषादी हुन् । इन्सेक्टिसाइड वर्गका विषादीको प्रयोग मुख्य रूपमा कृषि क्षेत्रमै भएको देखिन्छ (चित्र २) । जनसंख्या वृद्धि र त्यसअनुरूपको बढ्दो खाद्यान्न मागका कारण कृषिको उत्पादन नबढाई नहुने चुनौतीले गर्दा पनि कीटनाशक विषादीको प्रयोगलाई विश्वभर बढावा दिन थालियो । शत्रु जीवहरूको नाश गर्न प्रयोग गरिने विषादीहरूले ठूला तथा सूक्ष्म मित्र जीवहरूलाई पनि बाँकी राख्ने कुरा भएन । विभिन्न अनुसन्धान प्रतिवेदनअनुसार, विषादीको ०१ प्रतिशतभन्दा कम हिस्सा मात्र चाहेको शत्रु जीवसम्म पुग्ने र ९९१ प्रतिशतभन्दा बढी भाग खुला वातावरणमा मिसिने हुन्छ (पिमेन्टल, १९९५) । यी विषादीहरू हावा तथा पानीका माध्यमबाट अन्ततोगत्वा खोला, तालतलैयासम्म पुग्छन् । पानीमा क्रमिक रूपमा विषादीको मात्रा थपिँदै जाँदा जलीय जीवहरू मर्नेसमेत गरेका प्रशस्त घटना पाइन्छन् । यी विषादीहरू पानीमा अत्यन्त न्यून मात्रामा हुँदासमेत नजानिँदो किसिमले प्राणी तथा वनस्पतिजन्य जलीय जीवहरूलाई नकारात्मक प्रभाव पार्न सक्ने अनुसन्धानले देखाएको छ ।यस पंक्तिकारले गरेको अनुसन्धानमा नेपालमा अत्यधिक प्रयोगमा ल्याइने प्रमुख विषादीमध्ये क्लोर्पिरिफोस र डिक्लोर्भोस (नेपाल सरकारले सन् २०२१ देखि डिक्लोर्भोसको प्रयोगलाई प्रतिबन्धित गरिसकेको छ) जस्ता विषादीहरू माछाका लागि अत्यन्त हानिकारक पाइएको छ । थप अनुसन्धानका क्रममा क्लोर्पिरिफोस नामक विषादी तुलनात्मक रूपले बढी हानिकारक रहेको पाइयो । यी विषादीहरूको अत्यन्त न्यून मात्रा, ००७ मिलिग्राम क्लोर्पिरिफोस र १२ मिलिग्राम डिक्लोर्भोसले पनि सामाजिकआर्थिक दृष्टिकोणले महत्त्वपूर्ण रहेको नेपालको स्थानीय जातको माछा सहरलाई प्रभाव पारेको अन्तर्राष्ट्रिय जर्नल कम्प्यारेटिभ बायोकेमिस्ट्री एन्ड फिजियोलोजी, पार्ट सी मा हालै प्रकाशित एउटा लेखमा उल्लेख छ । अध्ययन प्रतिवेदन अनुसार, विषादीका कारण माछामा श्वासप्रश्वास प्रक्रियामा समस्या, शरीरलाई सन्तुलन कायम राख्न सक्ने क्षमतामा कमी, खानामा अरुचि, समूहमा पौडिने व्यवहारमा ह्रास, शारीरिक क्रियाकलापमा सुस्तता र अत्यधिक तनावजस्ता लक्षणहरू देखिन्छन् । विषादीको नकारात्मक प्रभावका संकेतहरू माछाको रगत परीक्षणमा समेत भेटिएको थियो । सोही अनुसन्धान टोलीले कमन कार्प र इन्डिजिनस मेजर कार्प, नैनी जातका माछामा समेत त्यस्तै असरहरू देखिएको उल्लेख गरेको छ । यस प्रकारका अनुसन्धानबाट माछाजस्ता जलीय जीवहरू विषादीको न्यून मात्रामै भए पनि निरन्तर सम्पर्कमा आइरहँदा तिनको प्रजनन क्षमतामा समेत प्रभाव परी तिनका प्रजाति नै लोप हुन सक्ने देखिएको छ । विषादीको प्रयोगले तत्कालका लागि कृषि उत्पादन वृद्धि गराउने सकारात्मक पक्ष देखिए पनि दीर्घकालीन रूपमा यसले मानव स्वास्थ्यका साथै जलीय जैविक विविधतालाई जोखिममा पारिराखेको यथार्थलाई नकार्न सकिँदैन । तसर्थ नीतिनिर्माता तहमा जिम्मेवारी वहन गर्नेहरूले जथाभावी विषादी प्रयोगमा रोक लगाउनु, पानीको गुणस्तर मापदण्डमा समयानुकूल सुधार गरी नियमनकारी भूमिका खेल्नु, कृषि तथा अन्य क्षेत्रमा विषादी प्रयोगका वैकल्पिक उपायहरूको अनुसन्धान र तिनको प्रभावकारिता अध्ययन गर्नु अत्यन्त आवश्यक छ । कुँवर प्राणीशास्त्र केन्द्रीय विभाग, त्रिविका शोधार्थी हुन् ।"
हुम्ला सीमाबारे परराष्ट्रलाई गृहको पत्र,"ॅचीननेपाल सीमा विवाद छैननेपालका लागि चिनियाँ राजदूत होउ यान्छीले नेपालचीन सीमामा विवाद नरहेको बताएकी छन् । दुई देशबीच सीमा सम्झौतामा हस्ताक्षर भएको ६० वर्ष पुगेको अवसरमा मंगलबार दिउँसो ट्वीट गर्दै उनले सीमा सम्झौता मित्रता र आपसी फाइदाजनक सहकार्यको सेतु भएको उल्लेख गरेकी हुन् । आजकै दिन ६० वर्षअघि मित्रवत् वार्ताबाट चीन र नेपालबीच सीमा सम्झौतामा हस्ताक्षर भएको थियो । त्यसबेलादेखि नै हामी (चीननेपाल) बीच सीमासम्बन्धी कुनै विवाद छैन र यो नै मित्रताको आधार तथा आपसी फाइदाजनक सहकार्यको सेतु बनेको छ, उनले ट्वीटरमा लेखेकी छन् । यसैबीच, कानुनमन्त्री ज्ञानेन्द्रबहादुर कार्की र राजदूत होउबीच मंगलबार भेटवार्ता भएको छ । सिंहदरबारमा भएको भेटवार्तामा कानुनमन्त्री कार्कीले राजदूत होउलाई नेपाल एक चीन नीतिप्रति प्रतिबद्ध रहेको उल्लेख गर्दै चीनको सुरक्षा संवेदनशीलतालाई ध्यान दिने बताएका थिए ।"
नेदरल्यान्ड्सका महावाणिज्यदूतमा नेपाली,काठमाडौं (कास) नेपालका लागि नेदरल्यान्ड्स अधिराज्यका अवैतनिक वाणिज्यदूतमा अधिकारकर्मी दीपकराज सापकोटा नियुक्त भएका छन् । नेदरल्यान्ड्सका राजा विलेम अलेक्जेन्डरले सापकोटालाई गरेको नियुक्तिलाई नेपाल सरकारले आइतबार स्वीकृति प्रदान गरेको थियो । महावाणिज्यदूतका रूपमा उनको अवैतनिक सेवा अवधि चार वर्षका लागि हुनेछ । दुई देशबीच सामाजिक र सांस्कृतिक तहमा सम्बन्ध बढाउनका लागि अवैतनिक महावाणिज्यदूत नियुक्त गर्ने कूटनीतिक चलन छ । नेपाल र नेदरल्यान्ड्सबीच बीच २ अप्रिल १९६० इस्वी संवत्मै कूटनीतिक सम्बन्ध स्थापना भएको थियो ।
सीमामा सहकार्य गर्न सहमत,"(नयाँ दिल्ली)  सशस्त्र प्रहरी बल र भारतको सशस्त्र सीमा बल (एसएसबी) बीच सीमा क्षेत्रमा देखिने सुरक्षा चुनौतीको सामना मिलेर गर्ने सहमति भएको छ । नेपालभारत सीमामा खटिने दुवै सुरक्षा निकायका प्रमुखहरूबीच मंगलबार नयाँदिल्लीमा छलफल भएको थियो । स्थानीय तहदेखि केन्द्रसम्म सूचना आदानप्रदान बढाउने, अपराध नियन्त्रणका लागि समयमै सूचना पठाउने, सबै तहका अधिकारीबीच बैठक र छलफल बढाउने लगायतका विषय बैठकमा उठेका थिए । खुला सीमाका कारण तेस्रो मुलुकका आपराधिक प्रवृत्तिका मानिस नेपाल हुँदै भारत प्रवेश गर्न सक्नेप्रति भारतीय अधिकारीको बढी चासो थियो । अफगानिस्तानमा तालिबानको नियन्त्रणसँगै भारत आफ्नो आन्तरिक सुरक्षालाई लिएर थप सशंकित बनेको छ । त्यस्तै, भारततर्फबाट प्रवेश गरेर नेपालको आन्तरिक सुरक्षामा समस्या पार्ने व्यक्तिबारे नेपाल पक्षले चासो प्रकट गरेको छ । दुई देशका सीमा सुरक्षामा खटिएका सुरक्षा बलको पाँचौं कोअर्डिनेसन बैठकको नेतृत्व नेपालबाट सशस्त्र प्रहरी बलका महानिरीक्षक शैलेन्द्र खनाल र भारतबाट एसएसबीका प्रमुख महानिर्देशक कुमार राजेश चन्द्रले गरेका थिए । बैठक बिहीबार सकिनेछ । बैठकमा सहभागी दिल्लीस्थित नेपाली दूतावासका मिनिस्टर काउन्सिलर आनन्दप्रसाद शर्माले सीमा क्षेत्रमा हुने अपराधिक गतिविधिलाई कसरी नियन्त्रण गर्ने र त्यसमा सहकार्य बढाउने विषयमा बैठक केन्द्रित रहेको बताए । अवैध तरिकाले गरिने मानव ओसारपसार, नक्कली नोट, लागूऔषध, तस्करी लगायतका अन्य अपराध नियन्त्रण गर्ने विषयमा छलफल भएको उनले जानकारी दिए । दुई देशबीच कतिपय स्थानमा देखिएको सीमा विवाद, एसएसबीको गलत व्यवहार, दार्चुलामा एसएसबीले तुइन काट्दा एक नेपाली महाकाली नदीमा बेपत्ता भएको लगायत विषयले भने बैठकमा प्रवेश पाएन । आजको बैठक सुरक्षा चासोसँग मात्रै सम्बन्धित थियो, बैठकमा सहभागी एक नेपाली सुरक्षा अधिकारीले भने, दुई देशको सरकार, परराष्ट्र मन्त्रालय वा राजनीतिक तहबाट हुने वा भइरहेको संवादमा हामी प्रवेश गरेनौं । सशस्त्र प्रहरी र एसएसबीबीच बर्सेनि नियमित यस्तो बैठक हुँदै आएको छ । आलोपालो दुई देशमा हुँदै आएको यो बैठक गत वर्ष कोभिडका कारण रोकिएको थियो ।"
जो आफ्नै श्रीमान्बाट बेचिइन्,"(काठमाडौं)  एउटी कन्या केटी छ, बिहे गर्ने भए कुरा चलाउँछु, श्रीमान् फोनमा कुरा गरिरहेका थिए । ती व्यक्ति को थिए र श्रीमान्ले कुरा गरेको कन्या को थिइन् भन्ने भेउ उनले पाइनन् । खासै वास्ता पनि गरिनन् ।त्यसको केही दिनपछि उनी नुवाकोटमा लाग्ने दुप्चेश्वर मेलामा गएकी थिइन् । त्यही बेला पासाङ तामाङ भन्ने व्यक्तिले उनलाई फोन गरे र दाइ (श्रीमान्) सँग कुरा भएको बताउँदै भने, तिमी यही मेलामा आएकी रहिछौ । म पनि यतै छु, भेटेर नै कुरा गरौं न । बल्ल उनले थाहा पाइन्, केही दिनअघि श्रीमान्ले बिहेको कुरा गरेको कन्या केटी त उनी आफैं पो रहिछन् । त्यो भेटमै पासाङले उनलाई विवाहको प्रस्ताव राखे ।प्रेम विवाह गरी पाँच सन्तानकी आमा भइसकेकी थिइन् रीमा (परिवर्तित नाम) । परिवार राम्रैसँग चलिरहेको थियो । कान्छा छोरा ४ वर्ष पुगेपछि भने श्रीमान्सँग खटपट सुरु भयो । परिवारको वास्ता नगर्ने र घर खर्चसमेत नदिने भएपछि सम्बन्धमा चिसोपना बढ्दै गयो । यही खटपटीमा जोडिन आइपुगेका थिए, पासाङ । मेलामा भएको पहिलो भेटमै उनले फकाएर भनेका थिए, राम्रोसँग पाल्छु, तिम्रो पहिलेको बूढालाई जार तिर्न परे पनि दिउँला । खुसीको जिन्दगी बिताउँला । बिग्रँदो सम्बन्धको भासमा परेकी रीमा कुन भावावेशमा थिइन् कुन्नि, पासाङ बोलीमा फसिन् । रीमा सुनाउँछिन्, त्यही दिन हामी विवाह गर्न नुवाकोटको घ्याङफेदी पुग्यौं । यो थियो, २०७१ को मंसिरको घटना । पासाङको परिवारले सहमति जनाएपछि सिन्दूरपोते भयो । विवाहको तीन दिनपछि रीमालाई छोडेर पासाङ ट्रेकिङको काम गर्ने भन्दै काठमाडौं हिँडे । एक महिनापछि पासाङले सुनाए, तिम्रो पहिलेको श्रीमान्लाई १ लाख ६० हजार रुपैयाँ जार खर्च बुझाएँ नि । बिहेको ८ महिनापछि सँगै काम गर्न भन्दै उनलाई काठमाडौं बोलाए । रीमा बालाजु नयाँ बसपार्क झर्दा पासाङ आफैं लिन आइपुगेका थिए । उनलाई सिधै नजिकैको एक होटलमा लगे । होटलकी एक महिलालाई देखाउँदै भने, दिदीसँग बस्दै गर्नु, एकछिनमा आउँछु । त्यति भनेर निस्केका पासाङ तीन दिनसम्म फर्केनन् । उनको मोबाइल पनि स्विच अफ भयो । पासाङले दिदी भनेर चिनाएकी महिलाले रीमालाई तामाङ थरकै पुरुषसँग चिनाइदिइन् । ती पुरुषले उनलाई मासिक १० हजार तलब पाउने गरी घरायसी काममा लगाइदिने वाचा गरे । ती पुरुषले उनलाई आफ्नो कोठामा लगेर श्रीमतीछोराछोरीसँगै तीन दिन राखे । काममा जाने भन्दै एक दिन सुनौली नाका हुँदै ट्रेनमा भारतको नयाँदिल्लीस्थित दिदी भन्ने म्हेन्दो तामाङको घर पुर्याए । तीन दिनपछि उनी फर्किए । म्हेन्दोले रीमालाई आग्रा पुर्याइन् । उनी जुन घर पुगिन्, त्यहाँ उनकै उमेरका अरू केटीहरू पनि थिए । तीमध्ये एक जनाले उनलाई सुनाइन्, यहाँ त यौनजन्य कार्य गर्नुपर्छ, तिमी बेचियौ । त्यसपछि झसंग भइन् । बल्ल आफू बेचिएको पक्का भयो । त्यसपछिका दिन उनले यौन अखडामा नारकीय दैनिकी बिताउनुपर्यो । मैले यस्तो काम गर्दिनँ भन्दा मलाई शारीरिक र मानसिक यातना दिन्थे । त्यस्तो काम नगरेको दिन खाना नै दिँदैनथे, उनले भनिन्, झन्डै ८ महिना काम गरेपछि मलाई अर्को ठाउँमा बेचिदिए । रीमा फेरि बेचिएर दिल्लीको जीबी रोडस्थित ६४ नम्बरको कोठीमा पुगिन् । त्यो उनै म्हेन्दोको अखडा थियो । ठाउँ फेरिए पनि उनले गर्नुपर्ने काम उही थियो । मैले एक दिनमा १५ जनाभन्दा धेरै पुरुषसँग शारीरिक सम्बन्ध राख्नुपर्थ्यो, उनले सुनाइन्, एक जनासँग सुतेबापत पाउने ३५० भारु पनि उनीहरूले नै लिन्थे । पटकपटक विभिन्न ठाउँमा बेचिएर नारकीय जीवन बिताइरहेकी उनलाई २०७८ जेठ १८ गते भारतको स्थानीय प्रहरी र क्याटलिस्ट नामक संस्थाले दिल्लीस्थित कोठीमा छापा हानेर उद्धार गर्यो । दिल्लीस्थित नेपाली दूतावास र शक्ति समूहको सहयोगमा २०७८ जेठ ३१ गते उनी नेपाल आइन् । उनैले भदौ १ मा नेपाल प्रहरीको मानव बेचबिखन अनुसन्धान ब्युरोमा दिएको उजुरीका आधारमा प्रहरीले उनका पहिलो श्रीमान् र दोस्रो श्रीमान् पासाङ तामाङ पक्राउ परेका छन् । दुवैलाई मानव बेचबिखन तथा ओसारपसारसम्बन्धी कसुर मुद्दामा म्याद थपेर अनुसन्धान गरिरहेका छौं, ब्युरोका प्रवक्ता एसपी अनुरागकुमार द्विवेदीले भने, यही घटनाका अन्य फरार प्रतिवादीहरूको खोजी पनि जारी राखेका छौं ।"
दलीयकरणको दलदलमा दलितका मुद्दा,"(साथमा चिरञ्जीवी घिमिरे र सञ्जिता देवकोटा, नेपाल इन्भेस्टिगेटिभ मल्टिमिडिया जर्नालिजम नेटवर्क)"
दलीयकरण हाबी,"दलितका मुद्दालाई राजनीतीकरण गर्नुपर्नेमा दलीयकरण हाबी भइरहेको छ, अधिकांश दलित संस्था दलको मुट्ठीका माखोजस्तै छन् । दलपतिहरूका आदेश, निर्देश र संकेतबिना ती संस्थालाई दलितका जल्दाबल्दा मुद्दामा वक्तव्यसमेत दिन कठिन छ, यसको राजनीतीकरण र सिंगो आन्दोलनका रूपमा विस्तार त टाढाको कुरा भयो । नागरिक हस्तक्षेप बलियो र प्रभावकारी नहुँदासम्म राजनीतिक नाफाघाटाको खेल जारी रहन्छ । चाहे दलित होऊन् या गैरदलित, सबै नागरिकले दोषीलाई कारबाही, पीडितलाई न्यायका लागि, जाततन्त्र चलाउने राज्य र राजनीतिक दललाई फेर्नका लागि नागरिक हस्तक्षेप नगरी धरै छैन । राजनीतिक दलभित्र र बाहिर रूपान्तरणकारी संघर्ष जरुरी छ, रूपान्तरण नै नहुने निष्कर्षमा पुगेको खण्डमा नयाँ आन्दोलन गर्नु र नयाँ राजनीतिक दल बनाउनु आवश्यक हुन्छ । एउटा वर्ण, जात र लिंगको लगभग एकाधिकार भएको अदालतको संरचना आफैंमा न्यायिक छैन भने कसरी न्याय सम्भव होला ? अदालतलाई साँच्चै न्यायालय बनाउन अदालतको संरचना मात्रै हैन, न्यायाधीशहरूको चित्तको पुनःसंरचना हुनुपर्छ ।"
कम्युनिस्टकांग्रेस चुके,"दलितको समस्या कानुनी मात्र होइन, यो मूलतः विभेदकारी सामाजिक संस्कार र व्यवहार हो । अदालतले आफ्नै सुस्त प्रक्रियाबाट कानुनी उपचार त देला, त्यो वैयक्तिक हुन्छ, त्यसबाट दलित समस्या सम्बोधन हुन सक्तैन । यसका लागि प्रगतिशील एवं जबर्जस्त राजनीतिक र सामाजिक हस्तक्षेप चाहिन्छ, जुन राजनीतिक दलहरूबाट हुनुपर्ने हो । अहिलेका दल र नेतृत्वबाट त्यो सम्भव भएन, उनीहरू आफैंले गरेको परिवर्तनप्रति इमानदार भएनन् । फलाम तातेका बेला हान्नुपर्छ भन्ने भनाइ छ, अर्थात् परिवर्तनको नेतृत्व गरेको शक्तिले त्यसको रापताप भएका बेला हस्तक्षेप गर्ने हो । कांग्रेस, कम्युनिस्ट सबै चुकिसके । ०४८ सालमा नेपाली कांग्रेस चुक्यो । ०५१ सालमा एमाले र ०६५ सालमा माओवादी चुके । अहिलेको पार्टी नेतृत्व र संगठन संरचनामा म त्यस्तो आन्दोलनको कुनै सम्भावना देख्दिनँ । कांग्रेस, कम्युनिस्ट आइडोलोजीको ट्याग फालेर दलित समुदाय आफैं अग्रपंक्तिमा आउनुपर्छ । इजलासमा बस्ने एकाध न्यायाधीश अपवाद होलान् तर समाज परिवर्तनको मुद्दामा हाम्रो न्यायपालिका र प्रणाली सबैभन्दा रुढिवादी छ ।"
चीनमा विद्यार्थी पठाउन फर्जी कागज,"(काठमाडौं)  नेपाल मेडिकल काउन्सिल र शैक्षिक परामर्श संघ (इक्यान) मा आबद्ध स्पिड इन्टरनेसनल कन्सल्टेन्सीले चीनस्थित डाली विश्वविद्यालयको एमबीबीएस भर्ना फाराममा फेरबदल गरी विद्यार्थीलाई पढ्न पठाएको पाइएको छ । विश्वविद्यालयको भर्ना फाराममा उल्लिखित प्रावधान फेरबदल गरी विद्यार्थी पठाउँदा सन् २०१५ देखि २०१९ ब्याचका एक सयभन्दा बढी नेपाली विद्यार्थी अध्ययन पूरा गर्न नपाएर बिचल्लीमा परेका छन् । पीडित विद्यार्थीले आफ्ना समस्याबारे प्रहरीको केन्द्रीय अनुसन्धान ब्युरो, शिक्षा मन्त्रालय, काउन्सिल र चिकित्सा शिक्षा आयोगमा समेत उजुरी दिएका छन् । डाली विश्वविद्यालयमा ५ वर्ष सैद्धान्तिक र १ वर्ष इन्टर्नसिप कोर्ससहित ६ वर्षमा एमबीबीएस पूरा हुने व्यवस्था छ । काउन्सिलले भने २०१५ देखि चीनमा अध्ययन गर्न जाने विद्यार्थीले एक वर्ष छुट्टै भाषाकक्षा अध्ययन गर्नुपर्ने व्यवस्था गरेको थियो । त्यो अवधिसमेत जोड्दा ७ वर्ष हुन्छ । विद्यार्थीका अनुसार विश्वविद्यालयले ६ वर्ष अवधिको भर्ना फाराम पठाए पनि काउन्सिलको गरेको व्यवस्थाअनुसार स्पिड इन्टरनेसनलले ६ वर्षको अवधि हटाएर आफुखूसी ७ वर्ष बनाएको हो । ५ वर्ष सैद्धान्तिक कक्षा पढ्यौं, त्यहीबीचमा भाषा कोर्स पनि पूरा गयौं, १ वर्षको इन्टर्नसिप मात्रै बाँकी छ, एक छात्रले भने, सैद्धान्तिक कक्षाको ट्रान्सक्रिप्ट प्रमाणित गरेर इन्टनसिपमा सहभागी हुन काउन्सिलको सर्म्पकमा जाँदा सैद्धान्तिक पढाइको अवधि ६ वर्ष पुगेको छैन भनेर रोकियो । त्यतिबेला बुझाएको भर्ना आवेदन फाराममा ७ वर्ष उल्लेख भएकाले काउन्सिलले रोकेको विद्यार्थीहरूको भनाइ छ । काउन्सिलले चीनमा पढ्न जान ७ वर्षको अवधि लागू गरेपछि विश्वविद्यालयको समन्वयबिनै भर्ना फाराममा ६ वर्षको अवधि हटाएर ७ वर्ष बनाउने काम कन्सल्टेन्सीले गरेको विद्यार्थीहरूले गुनासो गरेका छन् । मेडिकल काउन्सिलले पनि कन्सल्टेन्सीले दिएको विवरणमा जाँच नगरी अनुमति दियो, ती छात्रले भने, अहिले ७ वर्षे कोर्ष पढ्छु भनेर गएका थियौं, ६ वर्षमा नै प्रमाणपत्र दिन मिल्दैन भनेर रोकेर राखिएको छ । २०१५ ब्याचका २० जना, २०१६ का २९, २०१८ का १३ र २०१९ ब्याचका ४० जना विद्यार्थीको यस्तो समस्या रहेको अनुमान गरिएको छ । विश्वविद्यालयले मापदण्डअनुसार अध्यापन गराएर २०१५ र २०१६ व्याचका विद्यार्थीको ट्रान्सक्रिप्ट पठाइसकेको छ । कान्तिपुरलाई प्राप्त एक छात्रको ट्रान्सक्रिप्टमा ५ वर्ष सैद्धान्तिक पठनपाठन र एक वर्ष इन्टर्नशिप मात्र उल्लेख छ । हामीले अध्ययन गर्नुपर्ने जति विषय गरिसक्यौं, पास पनि भयौं, तर काउन्सिलले तोकेजति समयावधी पुगेको छैन, प्रहरीमा उजुरी दिनेमध्येका एक विद्यार्थीले भने, हामीले पाएको ट्रान्सक्रिप्ट मेडिकल काउन्सिलबाट मान्य नहुने भनिएको छ, त्यसो हुँदा हामी डाक्टरको लाइसेन्स परीक्षामा पनि सहभागी हुन नपाउने भयौं । कन्सल्टेन्सीले जसरी पनि विद्यार्थी विबदेश पठाउन विश्वविद्यालयको मापदण्ड नै फेरबदल गरेर काउन्सिलबाट अनुमति लिएको विद्यार्थीहरूले बताए ।यो समस्यामा परेकामध्ये अधिकांश विद्यार्थी कोभिडका कारण नेपाल फर्केका हुन् । चीनमा रहेका विद्यार्थीको इन्टर्नसिप सुरु भसके पनि यता आएकाको इन्टर्नसिप नै अनिश्चित छ । नेपाल फर्केकाहरूले इन्टर्नसिप यहीं पूरा गर्न पाउनुपर्नेसहित पढाइको समयावधि नपुगेको बारे छानबिन गर्न माग राखेका छन् । चीनबाट फर्केका विद्यार्थीलाई इन्टर्नसिप पूरा गर्न शिक्षा मन्त्रालयले सैद्धान्तिक प्रमाणपत्र मागेको छ । तर भर्ना आवेदन फाराम र ट्रान्सक्रिप्टमा अध्ययन अवधि फरक परेका विद्यार्थीले इन्टर्नसिप पाउनेनपाउने अनिश्चित छ । नेपाल मेडिकल काउन्सिलका रजिस्ट्रार कृष्णप्रसाद अधिकारीले विद्यार्थीले जस्तो भर्ना आवेदन फाराम ल्याए त्यहीअनुसार २०१५ मा अनुमति दिइएको बताए । ६ वर्षका लागि हामीले अनुमति नै दिँदैनौं, त्यही भएर ७ वर्षको पत्र बनाएर ल्याए, उनले भने, हामी कन्सल्टेन्सी चिन्दैनौं, सम्बन्धित विद्यार्थीलाई अनुमति दिने हो, विश्वविद्यालयको पत्र ल्याएपछि अनुमति दिएका हौं । त्यतिबेला तोकिएको व्यवस्था पूरा गरेमात्रै विद्यार्थीले काउन्सिलबाट मान्यता पाउने उनले जनाए । ७ वर्ष पढ्छु भनेर अनुमति लिएर जाने, अहिले ५ वर्ष पछि आएर ६ वर्षमा कोर्स पूरा गरें भनेको कुरालाई कसरी मान्यता दिने ? उनले प्रश्न गरे । चीनको सरकारी मेडिकल कलेजमा अध्ययन गर्न जाने विद्यार्थीलाई १ वर्षको चिनियाँ भाषा अध्ययन अनिवार्य छ । त्यहाँ शिक्षणसंस्था अनुसार अंग्रेजी र चिनियाँ भाषामा मेडिकल शिक्षा पढाइ हुने गर्छ । पछिल्ला वर्षमा निजी मेडिकल कलेजमा अध्ययन गर्न जाने विद्यार्थीले पनि भाषा अध्ययन गर्नुपर्ने प्रबन्ध गरिएको छ । अंग्रेजीमा पढ्नेका लागि पनि इन्टर्नसिपमा सहज होस् भनेर भाषा पढाउने गरिएको हो । डाली युनान प्रान्तको निजी विश्वविद्यालय हो । काउन्सिलका पूर्वपदाधिकारीहरूले भने विश्वविद्यालयले दिएको पत्र जाँच नगरी अनुमति दिनु काउन्सिलको पनि कमजोरी रहेको जनाए । काउन्सिलको पत्रपछि मात्रै शिक्षा मन्त्रालयले वैदेशिक अध्ययन अनुमतिपत्र दिने गर्छ । विश्वविद्यालयको पाठ्यक्रममा शैक्षिक अवधि ६ वर्ष रहेको तर कन्सल्टेन्सीले काउन्सिलको निर्णयअनुसार ७ वर्षका लागि पत्र दिएका कारण समयावधि फरक परेको हो । स्पिड इन्टरनेसनलका सञ्चालक मिलन ज्ञवालीले विश्वविद्यालयको भर्ना फारामलाई परिवर्तन गरी नक्कली बनाएको विद्यार्थीको आरोप छ । कन्सल्टेन्सीले नक्कली पत्र बनाएर हामीले झुक्काएको रहेछ, काउन्सिलले पनि छानबिन नगरी सोहीअनुसार अनुमति दिएर लापरबाही गर्यो, कान्तिपुरको सम्पर्कमा आएका छात्रहरूले भने । मेडिकलतर्फको सैद्धान्तिक विषयको अध्ययन गर्दा नै चिनियाँ भाषा परीक्षा (एचएसकेफोर) पास गरेको उनीहरूले बताए ।उक्त कन्सल्टेन्सीलाई इक्यानले स्पष्टीकरण सोधेको छ । विश्वविद्यालयको कागजात फेरबदल गर्न संलग्नता रहेनरहेकोबारे खुलाई पठाउन निर्देशन उसले दिएको हो । स्पिड इन्टरनेसनलका सञ्चालक ज्ञवालीले विश्वविद्यालयको कागजात फेरबदल गर्न आफ्नो संलग्नता रहेको आरोप अस्वीकार गरे । मेडिकल काउन्सिलले ७ वर्षको समयावधि खोजेपछि विश्वविद्यालयले नै त्यहीअनुसार डकुमेन्ट पठाएको हो, उनले कान्तिपुरसित भने, अहिले विद्यार्थी अप्ठ्यारोमा परेपछि मिलाउन चीनस्थित विश्वविद्यालय र नेपालको शिक्षा मन्त्रालयमा कुरा गरिरहेका छौं । सन् २०१४ का विद्यार्थीलाई जस्तै गरी ६ वर्षेर् ेकोर्स गरेका विद्यार्थीलाई काउन्सिलले मान्यता दिनुपर्ने उनको भनाइ छ । यस्तो नियम नेपालमा बाहेक अन्त छैन, विद्यार्थीले भाषा पढेकै छन्, कोर्स पनि पूरा गरेका छन्, मान्यता दिँदा फरक पर्दैन, उनले भने । चीनमा एमबीबीएस पढेर सैद्धान्तिक कोर्स पूरा गरेका विद्यार्थीलाई नेपालमै इन्टर्नसिप गर्न शिक्षा मन्त्रालयले असोज २२ गतेसम्म आवेदन मागेको छ । सन् २०१४ का १ सय ६५ जनाले नेपालमा नै इन्टर्नसिप गर्न अनुमति पाएका छन् । २०१५ का लागि पनि अनुमति दिन आवेदन मागिएको हो ।"
जलवायु अनुसन्धातालाई नोबेल,"स्टकहोम (एजेन्सी) पृथ्वीको जलवायुसम्बन्धी जटिल व्यवस्थाबारे बुझ्न गरेको योगदानका लागि तीन वैज्ञानिकलाई सन् २०२१ को भौतिकशास्त्रतर्फको नोबेल पुरस्कार प्रदान गरिने भएको छ । वैज्ञानिकहरू स्युकुरो मानाबे, क्लाउज हसलम्यान र जर्जियो पारिसीलाई एक करोड डेनिस क्रोनर राशिको पुरस्कार प्रदान गरिने नोबेल पुरस्कार कमिटीले जनाएको छ । कमिटीका अनुसार वैज्ञानिकत्रयको खोजले जलवायु परिवर्तनको भविष्यवाणी गर्न र जटिल भौतिक प्रणालीबारे बुझ्न सहज बनाएको हो । ९० वर्षीय मानाबे र ८९ वर्षीय हसलम्यानले जलवायु परिवर्तनको परिमार्जनशीलता र जलवायुको पूर्वानुमानबारे संयुक्त खोज गरेका थिए । मानाबे अमेरिका र हसलम्यान जर्मन नागरिक हुन् । उनीहरूले विकसित गरेको खोजले हरितगृह ग्यास उत्सर्जनका आधारमा जलावायुबारे बुझ्न सहयोग पुर्याएको छ । मानाबेले वायुमण्डलमा कार्बनडाइअक्साइडको वृद्धिका कारण पृथ्वीको सतहमा कसरी तापक्रम बढ्छ भन्ने पत्ता लगाएका हुन् । यस्तै, ७३ वर्षीय इटालीयन वैज्ञानिक पारिसीले परमाणुदेखि ग्रहसम्म उतारचढावको अन्तर्क्रियाको खोज गरेका हुन् ।"
"कर्मचारीलाई आधा दिन काम, तलब पनि आधै","(भैरहवा)  कोरोना संक्रमणले पर्यटकको आगमन घटेर आम्दानीको स्रोत खुम्चिएपछि लुम्बिनी विकास कोषलाई कर्मचारीलाई तलब खुवाउन समस्या भएको छ । कोषले एक वर्षयता करार, सेवा करार, दैनिक ज्यालादारीका कर्मचारीलाई महिनामा १५ दिनमात्रै काममा लगाउने र त्यति बराबरकै मात्र तलब दिएर काम चलाउँदै आएको छ । कर्मचारीलाई तलब खुवाउन पैसा नभएपछि कोषले करिब ५ करोड रुपैयाँ आन्तरिक ऋण लिइसकेको छ ।लुम्बिनी, रामग्राम र कपिलवस्तुका विभिन्न पुरातात्त्विक स्थलसहित कोषमा १ सय ५९ जना कर्मचारी स्थायी छन् । करार, सेवा करार, दैनिक ज्यालादारी लगायतका कर्मचारी संख्या १ सय ११ छ । कर्मचारी खर्चका लागि सरकारले कोषलाई बजेट दिँदैन । मासिक करिब ९ करोड रुपैयाँ हाराहारीको खर्च आन्तरिक स्रोतबाट व्यवस्थापन गर्न गाह्रो परेको हो । कोभिड संक्रमणले गर्दा कोषको आम्दानीका स्रोत सुक्यो । तलब खुवाउन समस्या छ, कोषका लेखा प्रमुख नवलकिशोर यादवले भने, अहिलेसम्म चाहिँ आन्तरिक ऋणबाट जसोतसो चलाइएको छ । अब कसरी तलब खुवाउने भन्ने टुंगो छैन । धेरै कर्मचारीको सेवासुविधा कटौती गरेकाले र करार, सेवा करार, दैनिक ज्यालादारीमा कार्यरतलाई महिनामा आधा दिनमात्र काममा लगाई त्यही अनुरूप तलब दिइएकाले लिएको ऋणबाट असोज महिनासम्मको तलब दिन पुग्ने हिसाब आएको उनले बताए । सरकारले कोषलाई विकास निर्माणका कामको लागि मात्रै पुँजीगत बजेट दिने गरेको छ । कोषको मुख्य आम्दानीको स्रोत पर्यटकबाट आउने शुल्क हो । कोरोना संक्रमण फैलिनुअअघि वार्षिक १५ करोड रुपैयाँभन्दा बढी आम्दानी हुन्थ्यो । लकडाउन र निषेधाज्ञाले आम्दानी ह्वात्तै घटेको छ । गत आवमा कोषले २ करोड ७२ लाख आम्दानी गरेको थियो । चालु आवको पहिलो तीन महिना साउन, भदौ र असोजमा गरेर ५ लाख रुपैयाँ आम्दानी हुने अनुमान छ । पछिल्लोपटक लुम्बिनी गत भदौ ६ गतेदेखि खुलेको छ । कोषका अनुसार अघिल्लो लकडाउनका बेला आठ महिनासम्म बन्द भएको थियो । बीचमा दुई महिना खुलेपछि पुनः लकडाउन भएको थियो । गत आव २०७६०७७ मा कोषको तलब र अन्य सेवासुविधामा साढे ९ करोड रुपैयाँजति खर्च भएको थियो । आम्दानी करिब ३ करोडमात्र भएको थियो । लुम्बिनी विकास कोषका सदस्यसचिव सानुराजा शाक्यले आर्थिक स्रोत सुकेपछि लामो समयदेखि कर्मचारीलाई आधा दिनमात्रै काममा लगाएर त्यही अनुरूप तलब दिँदै धानेको बताए । सबैलाई तलब खुवाउनका लागि संस्कृति तथा पर्यटन मन्त्रालयसँग साढे १४ करोड रुपैयाँ अनुदान माग गरिएको छ र यसबारेमा मन्त्रालय सकारात्मक नै छ, उनले भने, धेरै कर्मचारीको सेवा सुविधा घटाएर मितव्ययिता अपनाएका छौं । लुम्बिनीमा मायादेवी मन्दिर प्रवेश गर्ने यात्रुसँग लुम्बिनी सेवा संरक्षणबापत लिने शुल्क, लुम्बिनीभित्र प्रवेश गर्ने गाडीसँग पार्किङ शुल्क, क्यामेरा तथा भिडियो सुटिङ शुल्क, कोषमा रहेका विभिन्न बिहार र होटलको भूशुल्क र दानपात्रमा संकलित रकम नै कोषको आन्तरिक आम्दानीका स्रोत हुन् ।"
'पीपीए सीमा बढाउँदा जोखिम आफैं वहन गर्नू,"(काठमाडौं)  नदी प्रवाहमा आधारित (आरओआर) जलविद्युत् आयोजनाको विद्युत् खरिद सम्झौता (पीपीए) सीमा बढाउँदा त्यसबाट सिर्जित समस्याको दायित्व आफैं वहन गर्न ऊर्जा, जलस्रोत तथा सिँचाइ मन्त्रालयले नेपाल विद्युत् प्राधिकरणलाई सुझाव दिएको छ । पीपीएको सीमा बढाउन सरकारलाई निजी क्षेत्रको दबाब छ । तर मन्त्रालयले यसमा तत्काल कुनै निर्णय नलिने देखिएको हो । बरु आवश्यकता, औचित्य र जोखिमको विश्लेषणपछि पीपीए थप गर्न चाहेमा प्राधिकरणले त्यस्तो निर्णय लिन सक्ने मन्त्रालयले जनाएको छ ।जलविद्युत् आयोजनाको पीपीए प्राधिकरणको सञ्चालक समितिले टुंग्याउने कानुनी व्यवस्था छ । तर आरओआर आयोजनाको पीपीए सीमा सकिएपछि प्राधिकरणले नयाँ सम्झौता रोक्का राखेको छ । सरकारले २०७५ वैशाखमा सार्वजनिक गरेको ऊर्जा क्षेत्रको श्वेतपत्रमार्फत १० वर्षमा १५ हजार मेगावाट विद्युत् उत्पादन गर्ने घोषणा गरेको थियो । यही घोषणाका आधारमा जलाशययुक्त आयोजनालाई ३० देखि ३५, अर्धजलाशययुक्त (पीआरओआर) आयोजनालाई २५ देखि ३०, नदी प्रवाहमा आधारित (आरओआर) आयोजनालाई ३० देखि ३५ र अन्य वैकल्पिक स्रोतबाट ५ देखि १० प्रतिशत पीपीए गर्ने सरकारको नीति छ । आरओआर आयोजनाले पाएको ३५ प्रतिशतको सीमा अर्थात् ५ हजार २ सय ५० मेगावाट उत्पादन क्षमताका आयोजनाको प्राधिकरणबाट पीपीए भइसकेको छ । तत्काल यो सीमा नाघ्न नसकिने मन्त्रालयको भनाइ छ ।पीपीए सीमा थप्न निजी क्षेत्रको दबाब बढ्दै गएपछि मन्त्रालयले सहसचिव मधुप्रसाद भेटुवालको संयोजकत्वमा सुझाव सिफारिस समिति गठन गरेको थियो । उक्त समितिले जलाशययुक्त आयोजनाको सीमा कटौती गरेर आरओआरलाई दिन सकिने सुझाव दिएको छ । तर त्यसमा जोखिमको दायित्व प्राधिकरणकै हुने गरी सर्त राखिएको सहसचिव भेटुवाल बताउँछन् । सर्वेक्षण अनुमति लिएका सबै आयोजनाको पीपीए गर्न सक्ने अवस्था अहिले छैन, उनले भने, आयोजनाको लक्षित उत्पादन मिति (आरसीओडी) पहिल्यै तय गर्ने, प्रसारण लाइनको सुविधा उपलब्ध हुनेनहुने यकिन गर्ने र कुनै जोखिमको अवस्था देखिएमा त्यसको जिम्मेवारी प्राधिकरण स्वयंले लिने गरी स्टोरेजको कटौती गरेर आरओआरलाई दिन सकिन्छ । समितिको यही सिफारिसका आधारमा आन्तरिक खपतको आधार र बाह्य बजारको सुनिश्चितता हुँदा मात्र पीपीएको सीमा बढाउनुपर्ने सुझाव मन्त्रालयले प्राधिकरणलाई दिएको उनको भनाइ छ ।भेटुवाल संयोजकत्वको समितिले जलाशययुक्त आयोजनालाई २० देखि २५, पीआरओआर आयोजनाका लागि २० देखि ३०, आरओआर आयोजनाका लागि ४० देखि ४५ र सौर्य, नवीकरणीयलगायत अरू ऊर्जाका लागि ५ देखि १० प्रतिशत सीमामा पीपीए गर्न सकिने उल्लेख गरेको छ । आर्थिक, प्राविधिक र अरू खालका कुनै जोखिम उत्पन्न हुन सक्ने अवस्थाको आकलन स्वयं प्राधिकरणले गर्नुपर्छ । यदि उसले कुनै जोखिम नदेखेमा स्टोरेजको सीमा घटाएर आरओआरलाई दिन सक्छ, उनले भने, जोखिम हुने अवस्थामा प्राधिकरण त्यसको दायित्व लिन तयार हुनुपर्छ ।विद्युत् विकास विभागका अनुसार हालसम्म १ मेगावाटभन्दा कम उत्पादन क्षमताका १५ वटा आयोजनाबाट करिब ११ मेगावाट र १ मेगावाटभन्दा माथिका २ सय ८ वटा आयोजनाबाट १५ हजार ५ सय १५ मेगावाट गरी कुल १५ हजार ५ सय २६ मेगावाट बराबर उत्पादन क्षमता भएका आयोजनाहरूले सर्वेक्षण अनुमतिपत्र लिएका छन् । अहिले नेपालभित्रै उत्पादित विद्युत् वर्षायाममा खेर जाने गरेको छ । खपत नबढ्ने हो भने अबको ३ वर्षपछि सुक्खायाममा पनि विद्युत् खेर जाने अवस्था छ । निजी क्षेत्रले भने सर्वेक्षण अनुमति थपाउने तर पीपीए नगर्ने सरकारको नीतिले आफूहरू समस्यामा परेको बताउँदै आएको छ ।स्वतन्त्र ऊर्जा उत्पादकहरूको संस्था, नेपाल (इप्पान) का अध्यक्ष कृष्णप्रसाद आचार्य नेपालमा विद्युत् किन्ने एकमात्र निकाय विद्युत् प्राधिकरण भएकाले उसले पीपीए गर्दिनँ भन्नु अनुपयुक्त रहेको बताउँछन् । सरकारले सर्वेक्षणका लागि अहिले पनि धमाधम अनुमति दिइरहेको छ । तर पूर्वसम्भाव्यता अध्ययन र सर्वेक्षण भएका आयोजनालाई पीपीए गर्दिनँ भन्नु कति जायज हो ?, प्रतिप्रश्न गर्दै आचार्यले भने, सर्भे लाइसेन्स दिने भनेको विद्युत् किन्ने भन्ने पनि हो । आयोजनाहरूले उत्पादन गरेको विद्युत् कहाँ लगेर जोड्ने भन्ने स्पष्ट हुनुपर्यो । आयोजना सर्वेक्षणका क्रममा ठूलो रकम खर्च भइसक्ने हुँदा आयोजनाबाट हात झिक्ने अवस्थामा पनि प्रवर्द्धकहरू हुँदैनन् । अहिलेको समस्या समाधानका लागि विद्युत् खपत बढाउने प्रभावकारी योजना सरकारले बनाउनुपर्ने आचार्य बताउँछन् । सरकारले ग्यास विस्थापन गरेर इन्डक्सन चुलो र पेट्रोलियम पदार्थबाट चल्ने सवारीलाई विद्युतीय सवारीले प्रतिस्थापन गर्न सके विद्युत् खपत बढ्ने उनको भनाइ छ । प्रसारण र वितरण प्रणाली चुस्त बनाएरविद्युत्को आन्तरिक तथा बाह्य बजार खोज्न सरकारले ढिलाइ गरेको उनले आरोप लगाए ।"
सेबोन अध्यक्ष ढुंगाना बर्खास्त,"समितिले अघिल्लो साता नै प्रतिवेदन बुझाएको थियो । गत साता मन्त्रिपरिषद्ले ढुंगानालाई स्पष्टीकरण पनि सोधेको थियो ।सरकारले धितोपत्र ऐन, २०६३ को दफा ७ को उपदफा ७ बमोजिम समिति गठन गरेको हो । उपदफा ७ मा अध्यक्षले बोर्डलाई हानि नोक्सानी पुर्याई बोर्डको हित वा पुँजी बजारको विकासविपरीत हुने गरी कामकारबाही गरेमा नेपाल सरकारले तोकिएबमोजिम जाँचबुझ समितिको गठन गरी सो समितिको सिफारिसमा निजलाई अध्यक्षको पदबाट हटाउन सक्ने व्यवस्था छ । सोही व्यवस्थाअनुसार ढुंगानालाई बर्खास्त गर्न अर्थमन्त्रीले प्रस्ताव गरेका थिए ।सर्वोत्तम सिमेन्ट बुक बिल्डिङ विधिबाट मूल्य निर्धारण गरी सेयर निष्कासनको तयारीमा रहेको कम्पनी हो । उक्त कम्पनीको संस्थापक सेयर ढुंगानाले छोरीको नाममा, नेप्सेका प्रमुख कार्यकारी अधिकृत चन्द्रसिंह साउदले श्रीमतीका नाममा खरिद गरेको भेटिएको थियो । अर्थ मन्त्रालयले छानबिन सुरु गरिसकेपछि साउदले गत भदौमा पदबाट राजीनामा दिइसकेका छन् । साउदको चारवर्षे कार्यकाल सकिन एक महिना मात्र बाँकी थियो । सोही कारण उनको कारबाही सम्बन्धमा सरकार केही बोलेको छैन । ढुंगानालाई बर्खास्त गरे पनि नयाँ अध्यक्ष नियुक्तिबारे सरकारले केही निर्णय गरेको छैन । स्रोतका अनुसार सरकारले नयाँ अध्यक्षका लागि छिट्टै सिफारिस समिति गठन गर्नेछ । अब नियुक्त हुने अध्यक्षको कार्यकाल २ वर्ष ३ महिना मात्र हुनेछ ।"
४२ अंक बढ्यो नेप्से,काठमाडौं (कास) अघिल्ला तीन कारोबार दिन लगातार घटेको नेप्से मंगलबार करिब ४२ अंकले बढेको छ । यो वृद्धिसँगै सेयर कारोबार मापक नेप्से परिसूचक २ हजार ६ सय १२६५ बिन्दुमा उक्लेको छ । अघिल्लो दिनको तुलनामा यो १६३ प्रतिशतले बढी हो । अघिल्ला तीन कारोबार दिनमा नेप्से करिब ९५ अंकले घटेको थियो ।मंगलबार व्यापारबाहेक कारोबारमा आएका सबै उपसमूहको परिसूचक बढेपछि समग्र नेप्सेको वृद्धिमा टेवा पुगेको हो । करिब ४१ हजार ५१ कारोबारबाट २ सय २३ कम्पनीका ५८ लाख ४२ हजार १ सय ३५ कित्ता सेयर किनबेच भए । ती किनबेचमा २ अर्ब ९९ करोड रुपैयाँ बराबरको सेयर कारोबार भएको छ । अघिल्लो कारोबार दिनको तुलनामा यो कम हो । सोमबार सेयर बजारमा ३ अर्ब ६२ करोड रुपैयाँ बराबरको सेयर कारोबार भएको थियो ।नेप्से बढेपछि सेयर बजारको आकार कुल बजार पुँजीकरण पनि बढेको छ । जसअनुसार ३६ खर्ब ५७ अर्ब रुपैयाँ कुल बजार पुँजीकरण कायम भएको छ । सोमबार यस्तो पुँजीकरण ३५ खर्ब ९८ अर्ब रुपैयाँ थियो । नेप्सेको वर्गीकरणमा क वर्गका कम्पनीको सेयर कारोबार मापक सेन्सेटिभ परिसूचक १४५ प्रतिशत र व्यापारमा रहेका सबै कम्पनीहरूको सेयर कारोबार मापक फ्लोट परिसूचक १७५ प्रतिशतले बढेको छ ।
एनआरएनए अध्यक्षमा केसीको उम्मेदवारी घोषणा,"(काठमाडौं)  गैरआवासीय नेपाली संघ (एनआरएनए) का उपाध्यक्ष बद्री केसीले अध्यक्ष पदमा उम्मेदवारी दिने घोषणा गरेका छन् । मंगलबार काठमाडौंमा पत्रकार सम्मेलन गर्दै केसीले ८ शीर्षकमा आफ्ना प्रतिबद्धतापत्र पनि सार्वजनिक गरे । एनआरएनएको १० औं विश्व सम्मेलन आगामी कात्तिक ६८ सम्म काठमाडौंमा हुँदै छ ।केसीको प्यानलबाट उपाध्यक्षमा हेमराज शर्मा (यूके), महेशकुमार श्रेष्ठ (जापान), डीबी क्षेत्री (ओमान), धर्मराज अधिकारी (अस्ट्रेलिया), यसमिन बेगम सैयद (साउदी अरब) ले उम्मेदवारी घोषणा गरेका छन् । महासचिवमा गौरीराज जोशी (अमेरिका), सचिवमा रामशरण सिम्खडा (यूके), ओम गुरुङ (जापान), चिरञ्जीवी घिमिरे (क्यानडा) छन् । कोषाध्यक्षमा लोकप्रसाद दाहाल (बेल्जियम), महिला सहकोषाध्यक्ष यमुना भट्टराई (अमेरिका) छन् । महिला संयोजकमा संगीता मरहट्टा (यूके) र युवा संयोजकमा मिलन छन्त्याल (आयरल्यान्ड) छन् ।एनआरएनएलाई प्रवासी नेपालीको साझा संस्थाका रूपमा विकास गर्न तथा पछिल्लो समय देखिएको चरम राजनीतीकरण अन्त्य गर्दै थप मर्यादित र प्रतिष्ठित बनाउन आफूले अध्यक्षमा उम्मेदवारी घोषणा गरेको केसीको भनाइ थियो । यसका लागि सबै पञ्जिकृत सदस्यले नेतृत्व छनोटका लागि मतदान गर्न पाउने व्यवस्था गरिनुपर्नेमा उनले जोड दिए । स्थापनाकालदेखि नै संघका विभिन्न जिम्मेवारीमा रहेर काम गरेको अनुभव र आफ्ना अग्रज तथा शुभेच्छुकको चाहनालाई सम्मान गर्दै अध्यक्षमा उम्मेदवारी दिने निर्णय गरेको हो, उनले भने । रोजगारी, वैदेशिक लगानी, संस्थागत पुनःसंरचना, गैरआवासीय नेपालीका हकअधिकार, ज्ञान, सीप र प्रविधिसहितको एनआरएनए, एनआरएनए फाउन्डेसन, नेपालमा पर्यटन प्रवर्द्धन, युवा र महिलाका मुद्दा र अन्तर्राष्ट्रिय संघसंस्थासँगको सहकार्यलाई उनले प्रमुख एजेन्डाका रूपमा अघि सारेका छन् ।त्यस्तै, वैदेशिक रोजगारीलाई व्यवस्थित गर्ने, श्रमिकको योगदानमा आधारित सुरक्षा कोष र पेन्सन फन्ड स्थापना गर्ने, विदेशमा सीप र दक्षता सिकेर नेपाल फर्केकालाई सरकारसँगको समन्वयमा रोजगारीको अवसर दिलाउने, कामका लागि मध्यपूर्व तथा मलेसियामा पुगेका महिलाहरूको सुरक्षाका लागि कूटनीतिक पहल गर्ने प्रतिबद्धतापत्रमा उल्लेख छ । श्रम स्वीकृति, बिमा नवीकरणलगायतका कार्य विदेशस्थित नेपाली नियोगबाटै गर्ने व्यवस्था मिलाउन र आकर्षक नयाँ श्रम गन्तव्यको पहिचान गरी श्रम सम्झौता गर्न नेपाल सरकारसँग सहकार्य गर्ने उनको भनाइ छ । उनले नेपालमा लगानी भित्र्याउने, लगानीका क्षेत्रको पहिचान गरी ३ तहकै सरकारसँग समन्वय तथा सहकार्य गर्ने, विप्रेषणलाई उत्पादनमूलक क्षेत्रमा लगानीको वातावरण बनाउने र विदेशी लगानी भित्र्याउन दोहोरो करको व्यवस्था हटाउन पहल गर्ने प्रतिबद्धता जनाएका छन् ।काठमाडौं फर्पिङका केसी हाल रुसमा व्यवसाय गर्दै आएका छन् । उनी सन् २००७ मा एनआरएन, रुसको महासचिवमा निर्वाचित भएका थिए । सन् २००९ र २०११ मा दुई कार्यकाल एनआरएनएको केन्द्रीय सदस्य भए । सन् २०१३ मा कोषाध्यक्ष निर्वाचित उनी हाल उपाध्यक्ष छन् ।"
त्रिवेणी भन्सार स्तरोन्नति कागजमै सीमित,"पूर्वी नवलपरासी (कास) संघीय सरकारले त्रिवेणी छोटी भन्सारलाई मूल भन्सारमा स्तरोन्नति गरेको एक वर्ष बितिसकेको छ । त्यसका लागि अर्थ मन्त्रालयले कर्मचारी पनि खटाइसकेको छ । तर भन्सार सञ्चालन गर्न आवश्यक भौतिक संरचनाहरू गोदाम, पार्किङ, सुरक्षा निकायको कार्यालयलगायत नहुँदा समस्या भएको छ । यसकै कारण आयातनिर्यात र कारोबारसमेत बढ्न सकेको छैन । भारतसँग सीमा जोडिएको यो गण्डकी प्रदेशको एक मात्र नाका हो ।जग्गा अधिग्रहण र भन्सारका संरचना नबनेका कारण आयातनिर्यात र भन्सार राजस्व बढाउन नसकिएको त्रिवेणी भन्सारका प्रमुख विकाश उपाध्याय बताउँछन् । त्रिवेणी पुल आसपासमा रहेको सबै नेपाली जग्गा भारतले भोग (गण्डक परियोजनाले ९९ वर्षका लागि भाडामा लिएको छ) गरिरहेका कारण नेपालले आफ्नै जग्गा पनि भारतीय पक्षसँग भाडामा लिनुपर्ने अवस्था छ । तर यसका लागि प्रक्रिया अघि बढेको छैन । त्रिवेणीमा गण्डक नहर आसपासको ३ सय मिटर क्षेत्रभित्रको जग्गा गण्डक सम्झौताअनुसार भारतको अधीनमा छ । जसको मालपोत भारतले नेपाललाई बुझाउँदै आएको छ । गण्डक सम्झौताको अवधि नसकिएसम्म उक्त जग्गा उपयोग गर्नुपर्दा नेपालले भारतको अनुमति लिनुपर्ने हुन्छ ।बाँध बाँधेर भारतको विहार र उत्तर प्रदेशमा सिँचाइका लागि नारायणीको पानी लगिएको छ । बाँधकै लागि भारतले नेपालको जग्गा उपभोग गरिरहेकाले त्रिवेणीमा भन्सार कार्यालय विस्तारमा समस्या भएको हो । हाल त्रिवेणी भन्सारदेखि पश्चिममा रहेको महेशपुर र भैरहवा नाकाबाट धेरै समान आयातनिर्यात हुने गरेको छ । गत आवमा सरकारले एक करोड राजस्व उठाउने लक्ष्य राखेको थियो । कोरोना महामारीका कारण त्रिवेणी नाका र पारिको वाल्मीकिनगरसमेत सिल गरिएकाले राजस्व असुली शून्य छ । गत सोमबार नाका खुला गरिए पनि मान्छे आउजाउबाहेक हुन सकेको छैन ।"
विदेशी मुद्रा आर्जन गर्ने कम्पनीलाई ऋण लिन बैंक ग्यारेन्टी,"(काठमाडौं)  विदेशी मुद्रा आर्जन गरेका नेपाली फर्मकम्पनीसंघसंस्थानिकायलगायतले विदेशमा ऋण लिन ५० लाख अमेरिकी डलर बराबरको बैंक ग्यारेन्टी वा स्ट्यान्डबाई एलसी (प्रतीत पत्र) सुविधा पाउने भएका छन् । ती निकायले विदेशी बैंकबाट ऋण लिई कारोबार सञ्चालन गरी नेपालमा थप विदेशी मुद्रा भित्र्याउने प्रयोजनका लागि राष्ट्र बैंकले उक्त सुविधा दिने भएको हो । यसका लागि राष्ट्र बैंकले एकीकृत परिपत्र परिमार्जन गरिएको जनाएको छ ।यो व्यवस्था हाल नेपालमा रहेर विदेशी संघसंस्था वा कम्पनीमा पनि सेवा बिक्रीमार्फत विदेशी मुद्रा आर्जन गरेका कम्पनीहरूका लागि मात्र हो । जसअन्तर्गत सामाजिक सञ्जालमार्फत हुने विदेशी मुद्रा आर्जन गर्न सकिने काम, विदेशमा सफ्टवेयर सेवा प्रदानलगायतमा संलग्न व्यवसायलाई कारोबार थप विस्तारका लागि यस्तो सुविधा दिइने राष्ट्र बैंकले जनाएको छ । यसरी ती निकायलाई यो सुविधा दिइएको पहिलो पटक हो ।यसअघि विदेशस्थित कुनै निकायलाई नेपालबाट वस्तु निर्यात वा सेवा उपलब्ध गराउनेलगायतका व्यवसाय गर्न र सो प्रयोजनका लागि आवश्यक अग्रिम भुक्तानी लिने प्रयोजनका लागि वाणिज्य बैंकहरूले विदेशी मुद्राको बैंक ग्यारेन्टी वा स्ट्यान्डबाई एलसी खोल्न सकिने व्यवस्था थियो । सोही व्यवस्थामा अहिले राष्ट्र बैंकले विदेशी मुद्रा आर्जन गरेका नेपाली फर्मकम्पनीसंघसंस्थानिकाय लगायतलाई पनि उक्त सुविधा दिन सकिने व्यवस्था गरेको हो । तर यस्तो ग्यारेन्टी लिनुअघि सम्बन्धित निकायले राष्ट्र बैंकबाट स्वीकृति लिनुपर्नेछ ।अहिले पनि विदेशी मुद्रा आर्जन गरिरहेका र उनीहरूलाई थप कारोबार विस्तारका लागि आवश्यक रकम जुटाउन सहयोग होस् भन्ने उद्देश्यले नयाँ व्यवस्था गरिएको राष्ट्र बैंकले जनाएको छ । कुनै फर्मले अहिले पनि विदेशी मुद्रा आर्जन गरिरहेका छन् । उक्त व्यवसायअन्तर्गत उसले विदेशी निकायबाट थप काम पाए त्यसका लागि विदेशमा कर्मचारी, पूर्वाधारलगायत जुटाउन पैसा चाहिन सक्छ । त्यही आवश्यकता पूर्ति गर्न विदेशी मुद्रामा बैंक ग्यारेन्टी वा स्ट्यान्डबाई एलसी सुविधा दिइएको हो, राष्ट्र बैंक स्रोतले भन्यो, मापदण्ड पुगेका निकायले नेपाली बैंकमा एलसी खोलेर विदेशी बैंकबाट भुक्तानी लिन सक्छन् ।उक्त ग्यारेन्टी वा एलसी सुविधा प्राप्त गर्न १० वटा मापदण्ड राष्ट्र बैंकले तोकेको छ । जसअनुसार बैंक ग्यारेन्टीको अधिकतम सीमा अमेरिकी डलर ५० लाख वा सो बराबरको अन्य विदेशी मुद्रा हुनेछ । त्यस्तो सीमा बैंक ग्यारेन्टी वा स्ट्यान्डबाई एलसीको निवेदकले पछिल्ला ५ आर्थिक वर्षभित्र बैंकिङ प्रणालीमार्फत आर्जन गरेको कुल विदेशी मुद्रा र विदेशमा लिने ऋण रकमभन्दा बढी हुने छैन, राष्ट्र बैंकको परिपत्रमा भनिएको छ ।यस्तै, बैंक ग्यारेन्टी जारी गर्दा विदेशमा ऋण लिनुपर्ने आवश्यकता पुष्टि हुने कागजात, कम्पनीको दर्ता र करचुक्ता प्रमाणपत्र, पछिल्लो लेखा परीक्षण प्रतिवेदन, उक्त सुविधा माग गर्ने सम्बन्धमा सञ्चालक समितिबाट निर्णय भएको प्रतिलिपि र विदेशी मुद्रा अपचलन भएमा सोको सम्पूर्ण जिम्मेवारी लिने स्वघोषणा र विदेशी मुद्रा आर्जन भएको सम्बन्धी प्रमाण पनि पेस गर्नुपर्नेछ । यस्तै, विदेशमा कारोबार गरेबापत नेपालमा थप विदेशी मुद्रा भित्रिनेसम्बन्धी कागजात, सम्पत्ति शुद्धीकरण निवारण ऐन २०६४ लगायतका प्रचलित राष्ट्रिय तथा अन्तर्राष्ट्रिय कानुन र निर्देशनको पूर्णतः पालना गर्नुपर्नेछ ।"
बजाज एक्सचेन्ज महामेला योजना,"काठमाडौं (कास) नेपालका लागि बजाज मोटरसाइकलको आधिकारिक वितरक हंसराज हुलास चन्द एन्ड कम्पनीले बजाज एक्सचेन्ज महामेला योजना ल्याएको छ । कम्पनीले फाइदा मोर, टेन्सन नो मोर नाराका साथ ल्याएको यस योजना असोज १७२३ सम्म काठमाडौंस्थित भृकुटीमण्डपमा मात्र लागू हुने जनाएको छ । यस अफरअन्तर्गत ग्राहकहरूले कुनै पनि ब्रान्डको पुरानो बाइकमा १० हजार रुपैयाँ थप मूल्यांकन पाउनेछन् । साथै ५० प्रतिशत डाउन पेमेन्टमा शून्य प्रतिशत ब्याज, निःशुल्क एसेसरिज र जाँचको सेवा पाउने कम्पनीले जनाएको छ । यो योजनाको एक भाग्यशाली विजेताले सामसङ एम सिरिज मोबाइल र लक्की ड्र प्राइज पनि जित्न सक्नेछन् ।"
एसबीआई बैंक र पोखरा फाइनान्सबीच सम्झौता,"काठमाडौं (कास) नेपाल एसबीआई बैंकले पोखरा फाइनान्सका ग्राहकहरूलाई आवश्यकता पर्ने गैरकोषमा आधारित बैंकिङ सुविधा उपलब्ध गराउन सम्झौता गरेको छ । यस सम्झौताअन्तर्गत पोखरा फाइनान्सका ग्राहकहरूले एसबीआई बैंकमार्फत लेटर अफ क्रेडिट, डकुमेन्ट अगेन्स्ट पेमेन्टलगायतका सुविधाहरू पाउनेछन् । बैंकका नायब प्रमुख कार्यकारी अधिकृत मोहम्मद रिजवान आलम र पोखरा फाइनान्सका प्रमुख कार्यकारी अधिकृत रविचन्द्र गुरुङले सम्झौतापत्रमा हस्ताक्षर गरे ।"
सामसङ एम ५२ स्मार्टफोन सार्वजनिक,"काठमाडौं (कास) सामसङ नेपालले ग्यालेक्सी एम ५२ फाइभजी स्मार्टफोन सार्वजनिक गरेको छ । कम्पनीले एम सिरिजअन्तर्गत उक्त स्मार्टफोन सार्वजनिक गरेको हो । ७४ एमएमको पातलो डिजाइनमा रहेको यो मोडलमा ६७ इन्चको फूल एचडी डिस्प्ले, गोरिल्ला ग्लास, ६४ मेगा पिक्सेल क्यामेरा, ५ हजार एमएएचको ब्याट्रीलगायतका विशेषता छन् । नेपाली बजारमा ६ जीबी र्याम भएकोलाई ४८ हजार ९ सय ९९ र ८ जीबी र्याम भएकोलाई ५० हजार ९ सय ९९ रुपैयाँ पर्ने कम्पनीले जनाएको छ ।"
गोकर्णेश्वरमा सानिमा बैंकको शाखा,काठमाडौं (कास) सानिमा बैंकले काठमाडौंको गोकर्णेश्वरमा नयाँ शाखा विस्तार गरेको छ । बैंकले मंगलबारदेखि शाखा सञ्चालनमा ल्याएको हो । उक्त कार्यालयको उद्घाटन गोकर्णेश्वर नगरपालिका प्रमुख सन्तोष चालिसेले गरे ।
आरबीबीका ७ शाखा विस्तार,"काठमाडौं (कास) राष्ट्रिय वाणिज्य बैंक (आरबीबी) ले थप ७ वटा शाखा विस्तार गरेको छ । बैंकले काठमाडौंको चन्द्रागिरि, कागेश्वरी मनोहरा, ललितपुरको गोदावरी, भक्तपुरको कमल विनायक, चितवनको बरुवाबजार, सिन्धुपाल्चोकको साँगाचोकगढी र प्यूठानको मल्लरानीमा शाखा सञ्चालनमा ल्याएको हो ।"
कोकाकोला नेपालको पहिलो सस्टेनेबिलिटी हाइलाइट्स रिपोर्ट सार्वजनिक,"काठमाडौं (कास) कोकाकोला नेपालले आफ्नो पहिलो सस्टेनेबिलिटी हाइलाइट्स रिपोर्ट सार्वजनिक गरेको छ । यस रिपोर्टले सन् २०२० मा समावेशी, दिगो र उज्ज्वल भविष्यका लागि कम्पनीका प्रयासहरूलाई देखाएको छ । पानी व्यवस्थापन, प्लास्टिक रिसाइक्लिङ, कार्बन ग्यास कटौतीलगायतमा सहयोग पुर्याएको रिपोर्ट उल्लेख छ ।"
नर्भिकमा मूत्र र श्वासप्रश्वास रोगको निःशुल्क ओपीडी,काठमाडौं (कास) नर्भिक इन्टरनेसनल हस्पिटलले आउने शनिबार निःशुल्क ओपीडी सेवा दिने भएको छ । अस्पतालले निःशुल्क ओपीडी अभियानअन्तर्गत दुई फरक विज्ञहरूको समूहले सो सेवा उपलब्ध गराउने जनाएको छ । अस्पतालमा रहेको युरोलोजिस्ट र श्वासप्रश्वास विशेषज्ञको समूहले निःशुल्क ओपीडी सञ्चालन गर्ने जनाइएको छ ।
फ्रेञ्च फेसन,फ्रान्सको राजधानी पेरिसमा मंगलबार आयोजित फेसन शोमा सहभागी मोडल । कार्यक्रममा सनेल स्प्रीङ समर२०२२ का लागि डिजाइन गरिएका लुगा प्रदर्शन गरिएको थियो । कोरोना संक्रमणविरुद्ध खोप विकास भएर प्रयोगमा आउन थालेपछि संसारभर आर्थिकसामाजिक जनजीवन पुनः चलायमान हुन थालेको छ । यही क्रममा फ्रान्समा पनि यस्ता समारोह आयोजनासँगै जनजीवन सामान्यीकरणतर्फ फर्केको सन्देश दिने क्रम बढेको छ ।तस्बिर ः एपी
चुपचाप साधना,"(काठमाडौं)  सर्जकले शब्द, धुन हुँदै गायकीसम्म ल्याएर पूरा गरेको सांगीतिक सिर्जना कसका लागि हुन् ? ती सिर्जनालाई कसले मूल्यांकन गर्छ र तिनको स्थान कसले निर्धारण गर्न सक्छ ? चलनचल्तीकै भाषामा भन्ने हो भने उत्तर आउँला दर्शकस्रोता र बजारको जिम्मा । तर, गायक तथा संगीतकार तिलकसिंह पेला यी सबै पक्षभन्दा अलग छन् । अढाई दशकदेखि संगीतमा अनवरत लागिरहेका पेला राजधानीभित्र चुपचाप साधनामा तल्लीन छन् । दर्शकस्रोताको वाहवाही, इज्जत, सम्मान तथा बजारिया संगीत प्रतिस्पर्धाबाट उनी टाढा छन् । संगीत सिर्जनाको उनको पहिलो प्राथमिकता आफैं हो । संगीत हृदयको भाषा हो, उनी भन्छन्, मेरो सिर्जनाले मलाई छुँदैन र म आफैंलाई सन्तुष्ट दिन सक्दैन भने त्यसको महत्त्व हुन्न । सिर्जनालाई संख्यात्मकभन्दा गुणात्मकतिर लैजानुपर्ने धारणा राख्ने पेला लगभग सांगीतिक जमातसँगको हेलमेल छैनन् । भाइरल, ट्रेन्डिङ जस्ता सांगीतिक बजारदेखि उनी झनै दूर छन् । बितेका २५ वर्षमा कोको बजारमा आए, कोको गए, अहिले को कसरी छाउँदै छन् भन्नेतिर पनि उनी चासो राख्दैनन् । एकै लयमा संगीत साधनामा रहेका पेलासँग अहिले बजारमा स्थापित भनेर चिनिएकाहरू पनि सम्भवतः परिचित छैनन् । वर्षौंदेखि उनी निरन्तर रूपमा शास्त्रीय संगीत सिक्ने सिकाउनेतिर मात्र तल्लीन रहे ।२०५३ सालमा बैतडीबाट पहिलो आधुनिक गायकका रूपमा उदाएका पेलाले पहिलो सांगीतिक कोसेलीबाट नै निकै चर्चा कमाएका थिए । २०५३ मा काठमाडौं आई रेडियो नेपालमा स्वर परीक्षण पास गरेका उनले आँसु एल्बम ल्याए । तीनताक उनले गाएको लुकाउन खोज्दा पनि बोलको गीत निकै चर्चित थियो । बजारमा आँसु एल्बमले व्यापकता पायो । त्यतिबेला चलेका म्युजिक कम्पनीहरूले हजारौं क्यासेट उत्पादन गरेर आर्थिक उपार्जन गरे । गीत रेकर्ड गरेर पुनः महेन्द्रनगर फर्किर्एका पेलाले आफ्नो सिर्जनाको आर्थिक लाभ लिन पाएनन् । अहिले आएर उनलाई आफ्नो सिर्जनामाथि अनधिकृत रूपमा कसैले दुरुपयोग गरेको रहेछ भन्ने महसुस भएको छ । भन्छन्, मेरो गीत बजारमा जताततै आइसकेको रहेछ । मलाई थाहा नै थिएन । बजारमा ल्याउने म्युजिक कम्पनीहरूले मसँग कुनै सम्झौता गरेका थिएनन् । प्रतिलिपि अधिकार, रोयल्टी भन्ने कुरा मलाई थाहा नै थिएन । तर अहिले पनि कोही कसैसँग केही गुनासो छैन । मेरो सिर्जनाले सबैको मनमा छोयो त्यही मेरा लागि ठूलो हो । जतिबेला नाम चलेका गायकगायिकाको भीडमा उनको खोजी हुन थाल्यो, त्यतिबेला नै उनी संगीत साधनातिर गुप्तबास बसे । विभिन्न सांगीतिक कार्यक्रम, पुरस्कार तथा सम्मान गर्ने माहोलतिर लागेनन् । यसरी बिस्तारै पेला र सांगीतिक बजार एकअर्कामा विपरीत ध्रुवतिर गतिशील भए । अहिले पनि त्यो क्रम यथावत् नै छ । मैले औपचारिक रूपमा संगीत ज्ञान नलिइकन गीत रेकर्ड गराएको थिएँ । सांगीतिक बजारको चहलपहल तथा गीतको चर्चापछि संगीत सिक्नुपर्छ जस्तो लागेर म बजारतिर भन्दा सिक्नतिर लागेँ, उनी सुनाउँछन् । सांगीतिक माहोलको सार्वजनिक गतिविधिहरूबाट किन अलग रहे त भन्ने प्रश्नमा उनी भन्छन्, संगीतप्रति मेरो बेग्लै प्यास छ । अरूलाई भन्दा पनि मेरो सिर्जनाले मलाई पहिले आनन्द दिनुपर्छ । सिर्जनाले बजार खोज्नेभन्दा बजारले खोज्ने खालका सिर्जना ल्याउनु संगीतको मूल धर्म र अनुशासन हो । गाउँघरमा हुने शास्त्रीय संगीतको माहोल, हार्मोनियमको धुनसँगै पेलाको संगीतप्रति लगाब बढ्यो । संगीतप्रेमी दाजु गीतकार कृष्णसिंह पेलाको संगतमा सिर्जनासमेत गर्न थालेका उनी गीत रेकर्ड गर्न काठमाडौंसम्म आइपुगेका थिए । २०६१ सालदेखि नै उनले श्री कृष्ण गुरुकुल संगीत पाठशाला मार्फत शास्त्रीय संगीत ज्ञान दिँदै आएका छन् । हाल काठमाडौं सानो भर्याङस्थित रहेको पाठशालामा संगीतको धुनसँगै दर्जनभन्दा बढी प्रशिक्षार्थीहरूसँग उनको दिनको शुभारम्भ र अन्त्य हुन्छ । १११२ देखि ५०६० वर्षसम्मका उनका संगीत विद्यार्थीहरू छन् । २५ वर्षको अवधिमा उनले आँसु एल्बमलाई भाग ३ सम्म बजारमा ल्याए । निर्जन किनार आँसु भाग ३ उनको पछिल्लो गीतिसंग्रह हो । जुन संग्रहलाई उनले आँसुको पहिलो संग्रह ल्याएको २३ वर्षपछि सार्वजनिक गरे । आफैंले संगीत ज्ञान दिएका प्रशिक्षार्थीहरू बजारमा छाइसक्दा समेत तिलकसिंह पेला किन गुमनाम भए भन्ने संगीतप्रेमी र शुभचिन्तकका लागि भए पनि गीतिसंग्रहका रूपमा आफू अगाडि आएको उनले सुनाए । उनले प्रशिक्षण दिएकाहरू शास्त्रीय संगीतमा स्थापित भएका छन् । थुप्रै विद्यार्थी छन् । उनीहरूमार्फत नै म सबैतिर पुगेको छु । मलाई यसैमा गर्व लाग्छ, उनी भन्छन् ।"
कलामा गान्धी दर्शन,"काठमाडौं (कास) सत्य र अहिंसाका पुजारी मानिने महात्मा गान्धीलाई अझै पनि धेरैले फरकफरक तरिकाले सम्झिने गरेका छन् । अक्टोबर २ मा उनको १५२ औं जन्मजयन्ती विश्वभर मनाइयो । संयुक्त राष्ट्रसंघले यस दिनलाई विश्व अहिंसा दिवसका रूपमा मनाउँदै आएको छ । उनै गान्धीलाई नेपालका चित्रकारहरूले कलामार्फत सम्झिए । गान्धीको जीवन, दर्शन, सत्य तथा अहिंसात्मक मार्गलाई झल्काउने चित्र बबरमलस्थित नेपाल आर्ट काउन्सिलमा प्रदर्शन भइरहेका छन् ।सिभाता लभ फाउन्डेसन नेपाल को पहलमा बीपी कोइराला इन्डियानेपाल फाउन्डेसन सँगको सहकार्यमा गत शनिबारदेखि सुरु साताव्यापी प्रदर्शनीमा डेढ दर्जनभन्दा बढी चित्रकारले आआफ्ना सिर्जनामा गान्धी जीवन र दर्शनलाई प्रस्तुत गरेका छन् । तत्कालीन बेलायती सरकारले नुनमाथि लगाएको करमा विरोधस्वरूप गान्धीले नुन सत्याग्रह का लागि कैयौं दिन पैदलयात्रा गरी आफैं नुन उत्पादन गर्ने प्रक्रियामा लागे । यस क्रममा गुजरातको अहमदाबादस्थित साबरमती आश्रमबाट ८० जनाको टोलीका साथ गान्धी समुद्र किनारमा पर्ने दाण्डी गाउँसम्मको यात्रामा निस्केका थिए । उनको यो यात्रामा हजारौं भारतीयले साथ दिएका थिए । गान्धीको नुन सत्याग्रह लाई विजय थापाले दाण्डी मार्च शीर्षक चित्रमा उतारेका छन् । गान्धीको विभिन्न अहिंसात्मक आन्दोलनमध्ये दाण्डी गाउँसम्मको पैदल यात्रा विश्वका लागि प्रेरणादायी छ, उनले भने, मलाई यसले असाध्यै छोएकाले चित्रमा उतारेँ ।स्वदेशी उत्पादनमा जोड दिन बेलायती उत्पादित वस्तु बहिष्कार गरेर गान्धीले परम्परागत धोती र आफैंले चर्खामा सुत काटेर बनाएको गम्छा लगाए । उनले चर्खा र खाँडीको प्रचार गरी भारतभर नै स्वदेशी उत्पादन र प्रेमलाई फिँजाए । जसले भारतीय जनतालाई एक जुट हुन र उनीहरूमा जागरण ल्याउने काम गर्यो । आधारभूत शिक्षा, चिकित्सकीय ज्ञानको उपयोगमा जोड दिएर उनले अंग्रेज शैक्षिक संस्था, सरकार अड्डा, अदालत, काम, सम्मान सबै कुरामा बहिष्कार गर्न भारतीय जनतालाई अग्रसर गराए । उनको असहयोग आन्दोलन तथा भारत छोड आन्दोलन मा जनताको अग्रसरताले ततकालिन अंग्रेज सरकार पछाडि हट्यो । गान्धीका यिनै कदमलाई आईबी मल्ल, उमाशंकर शाह, चिराग बाङ्देल, राजन पन्त, एरिना ताम्राकार, भीमप्रसाद शर्मा, देवेन्द्र थुम्केली, विपना महर्जन लगायतले चित्रमा उतारेका छन् । गान्धीको मूल मन्त्र सत्य र अहिंसालाई नेपाल ललितकला प्रज्ञाप्रतिष्ठानकी पूर्वकुलपति रागिनी उपाध्यायले अन द वे टु पिस शीर्षकमा नीलो रंगसहितको आकाशको पृष्ठभूमिमा गान्धी र स्वयम्भूलाई चित्रण गरेकी छन् । पृथ्वी श्रेष्ठले हातमा कमलको फूल र परेवा लिएका गान्धीको शान्ति र अहिंसाको दर्शनलाई दर्शाउने जमर्को गरेका छन् । त्यस्तै, सुष्मा शाक्य तथा महेन्द्र राईले स्वदेशी उत्पादनलाई जोड दिने गान्धीको चर्खा आन्दोलन र व्यक्तित्वलाई चित्रण गरेका छन् । फाउन्डेसनले गान्धीको स्मरणलाई कलामार्फत प्रस्तुत गरेको यो पहिलो प्रदर्शनी हो ।"
केसीले ल्याए 'भेन्टिलेटरमा आमा,"काठमाडौं (कास) कवि तथा निबन्धकार विनोदविक्रम केसीको पहिलो निबन्ध संग्रह भेन्टिलेटरमा आमा सार्वजनिक भएको छ । खासमा यो मेरो सम्झनासंग्रह पनि हो, २९ वटा निबन्ध संग्रहित कृतिका बारेमा केसीले भने, केही मान्छे, केही घटना अनि केही सन्दर्भलाई स्मृतिको तानमा हालेर केही बुन्न खोजेको छु । केही दिवंगत प्रिय मान्छेका बारेमा केही पृष्ठ अर्पण गरेको छु, बाल्यकाल र किशोरवयमा सयर गरेको छु, भोगाइ तथा जियाइसँग जोडिएका केही मुद्दा र सवालमा टिप्पणी गरेको छु । निबन्धमा आफूले बाँचेको समय र समाजका मिठास र कटुता, जलन र शीतलता, प्रेम र क्रूरतालाई व्यक्त गरेको उनले बताएका छन् ।लामो समयदेखि व्यंग्य, संस्मरण, निबन्धमा कलम चलाउँदै आएका केसी फुटकर लेखनबाटै निबन्ध विधामा पाठकहरूद्वारा रुचाइएका लेखक हुन् । तिख्खर भाषामा व्यंग्यचेती गद्य लेखन उनको परिचय हो । उनी निबन्धसँगै कविता, कथा, अनुवाद, सम्पादनलगायत सिर्जनकर्ममा सक्रिय छन् । भेन्टिलेटरमा आमा सोमबारदेखि बजारमा पुगेको प्रकाशक संस्था बेला पब्लिकेसन्सले जनाएको छ । २०६९ मा केसीको कवितासंग्रह भोकको क्षेत्रफल प्रकाशित भएको थियो ।"
ओनर्स बक्सकी आवाज दीपा,"(काठमाडौं)  अरू दिनका तुलनामा पोखरा राइनोजको हुटिङ अलिक मधुरो थियो । होस्टेहैँसे, गैंडा आयो गैंडा, पोखरा राइनोज भन्दै ओनर्स बक्स बाट उनीहरू आफ्नो टिमलाई हौस्याइरहेका थिए । सोमबार बजाज पल्सर एभरेस्ट प्रिमियर लिगमा पोखराले सामना गरिरहेको प्रतिद्वन्द्वी टोली काठमाडौं किंग्स इलेभेनलाई उनीहरू खिसी गर्न पनि पछाडि पर्दैनथे । आफ्नो टिमको समर्थन अनि विपक्षीविरुद्ध पनि पोखरा राइनोजका समर्थकको हुटिङ जारी थियो । यही समर्थकको हुलमा दीपा अग्रवाल पनि उत्तिकै जोसिलो देखिन्थिइन् । पोखरा राइनोजकी ओनर्स उनी अरू समयमा आफ्नो टिम व्यवस्थापन गर्नुपर्ने काठमाडौं किंग्ससँगको खेल चलिरहँदा समर्थकलाई व्यवस्थापन गरिरहेकी थिइन् । पोखराको गैंडा भन्दै समर्थकहरू विनोद भण्डारीको कप्तानी गरिरहेको टिमका लागि चिच्याइरहेका थिए । कम हुटिङ त होइन खास, सानो स्वरमा हुटिङ चाहिँ गर्ने भनेका हौं, दीपाले भनिन्, हामी आफ्नो खेलाडीसँग यस विषयमा छलफल पनि गरिरहेका हुन्छौं । हामीले हुटिङ गर्दा कस्तो असर पर्छ । उनीहरूलाई डिस्टर्ब हुन्छ कि जस्तो लाग्यो । क्रिकेट प्रायः शान्त वातावरणमा खेलिन्छ । टिमहरूले आफ्नो योजनाअनुसार खेलिरहेको हुन्छ । त्यसलाई प्रभावित हुन्छ भनेर हामीले हुटिङको आवाज घटाएका छौं तर कमचाहिँ होइन । उनी आफ्ना समर्थकको हुटिङमा उत्साहको कुनै कमी नरहेको सुनाइरहेकी थिइन् । उपाधि दाबेदारमा गनिएको पोखराले सन् २०१८ को पछिल्लो ईपीएलमा खेलेका सबै ५ खेल गुमाएको थियो । त्यसले क्रिकेटलाई अझ नजिकबाट बुझ्ने मौका दिएको उनी बताउँछिन् । त्यसयता टोलीका मार्की खेलाडी शक्ति गौचनले संन्यास लिइसकेका छन् । विनोद भण्डारीलाई नेतृत्वको जिम्मेवारी दिइएको छ । पछिल्लोपल्ट पोखरामा रहेका राजेश पुलामी र सौरभ खनाल अन्य टोलीबाट चम्किएका छन् । पोखराले पनि नयाँ खेलाडीका रूपमा रित गौतम, विवेक यादव, रवीन्द्र शाही, किशोर महतो, अर्जुन कुमाल लिएर मैदानमा उत्रिएको छ । यसपालि हामीले घरेलु क्रिकेटको स्थिति नियाल्यौं र त्यहीअनुसार हामीले विदेशी खेलाडी छान्यौं । हाम्रो टिम अलराउन्ड छ, रिचर्ड लेभीबाहेक विदेशी खेलाडी पनि परिवर्तन गर्नुको कारण दिँदै दीपाले भनिन्, लेभीलाई निरन्तरता दिनुका कारण गत सिजनमा उनले राम्रो खेलेका थिए । पहिला पनि हाम्रो टिम बलियो थियो, खाली खेल जित्न नसकेका हौं । तर खेल कहिले राम्रो हुन्छ, कहिले हुँदैन । नतिजा पनि कहिले राम्रो हुन्छ, कहिले हुँदैन । यसपालि हामीले घरेलु खेलाडीमा ध्यान दिएका छौं । हाम्रो क्रिकेट निर्देशक दीपेन्द्रजी (चौधरी) ले बनाएको योजनाअनुसार घरेलु क्रिकेटका राम्रो खेलाडीहरू ल्यायौं । विदेशीहरू पनि राम्रा छन् । नतिजाभन्दा पनि प्रत्येक खेल कसरी भइरहेको छ त्यसलाई उनी महत्त्व राख्छन् । काठमाडौं किंग्ससँग खेलिरहँदा पोखरा प्लेअफमा पुगिसकेको थियो, तर क्वालिफायरमा निश्चित भएको थिएन । काठमाडौं किंग्समाथि जित हात पारे टोलीको क्वालिफायर पुग्ने सम्भावना बलियो हुने समीकरण थियो । यही बुझेर होला दीपा र उनको समर्थक समूहको हुटिङ जारी थियो । नतिजालाई सबैले महत्त्व राख्छ, प्रतियोगितामा भाग लिएपछि ट्रफी लिएर जान नै आएका हौं, आफ्नो टोलीलाई दीपाले उपाधि दाबेदारमा राख्दै भनिन्, आफ्नो टिमको शक्तिलाई ब्रान्डका हिसाबमा बलियो बनाएर अगाडि बढाइरहेका छौं । भविष्यमा एकपल्ट जब हाम्रो टिम राम्रो बन्छ, त्यसपछि निरन्तर जित्दै जाने हो । अहिलेको केही जितलाई उनले पछिल्लो पटकको ईपीएलसँग तुलना गर्दा पुनरागमनको रूपमा लिएकी छन् । दुवै टिमको ओनर्स बक्स नजिकै जस्तै छ । काठमाडौं किंग्सको ओनर्स बक्स मा गएर आफ्ना समकक्षीसँग जिस्किरहेकी पनि हुन्छिन् उनी । काठमाडौं किंग्सकी ओनर्स साक्षी गुप्तासँग उनी जिस्किँदै आफ्नै ओनर्स बक्स मा आएर हुटिङबाट पोखरालाई हौस्याइरहेकी थिइन् । म्याचका बेला विपक्षीको क्षेत्रमा गएर के सल्लाह भयो ? उनले हाँस्दै सुनाइन्, हाम्रो केही सल्लाह हुँदैन, जिस्किरहेका हुन्छौं । आज किन आउनुभएको, घर गए भइहाल्छ नि भनेर जिस्किन्छौं । पारिवारिक सम्बन्ध पनि भएका कारण जिस्किरहेका हुन्छौं ।उनले पोखरा राइनोज र काठमाडौं किंग्सकै पारिवारिक सम्बन्ध भएको जनाइन् । काठमाडौं किंग्सले दिएको १ सय ८३ रनको लक्ष्य पाएको पोखराले पावर प्लेको ६ ओभरमा ३६ रन बनाउँदा ४ विकेट गुमाइसकेको थियो । दीपाको विश्वासपात्र दक्षिण अफ्रिकी लेभी पनि पेभेलियन फर्किसकेका थिए । खेल निर्णायक मोडमा पुग्दैथियो, वर्षाले प्रभावित बनाइहाल्यो । डकवर्थ लुइस पद्धतिमा पोखरा राम्रो स्थितिमा थियो । यही जितले टोलीलाई क्वालिफायरमा पुर्याएको थियो । स्थिति यस्तो आयो कि उनको पारिवारिक टिम काठमाडौं किंग्स प्लेअफमै नपुग्ने खतरा बढ्दै गयो । धन्न, मंगलबार भैरहवा ग्लाडियटर्ससँगको खेल वर्षाले भिजेका कारण रद्द हुनपुग्दा काठमाडौं जोगिँदै प्लेअफमा सुरिक्षत भयो । खेल भएको भए जे पनि हुन सक्थ्यो । वुमन्स च्याम्पियन्स लिग (डब्लूसीएल) मा दीपाको स्वामित्वमा महिला टिम छ । क्याट क्विन काठमाडौंको नामले खेलेको यो टोली दुई वर्षअघि भएको प्रतियोगिताको फाइनल पुगेको थियो । रुबिना क्षेत्री टोलीकी कप्तान एवं मार्की खेलाडी हुन् । टिम रबिनाले नै सबै व्यवस्थापन गर्ने हुनाले दीपा यसमा ढुक्क देखिँदै भन्छिन्, रुबिनाकै कारण हामी सुरक्षित स्थितिमा छौं । डब्लूसीएलमा क्याट क्विनमार्फत उनले महिला सशक्तीकरणमा धेरै जोड दिएको जनाउँछिन् । ईपीएलमा पनि ६ टिममा ३ महिलाकै नेतृत्वमा छ । विस्तारै विस्तारै खेल नेतृत्वमा महिलाहरू आउँदै हुनुहुन्छ । ईपीएलले प्रत्येक संस्करणसँगै एउटा उचाइ लिइरहेको छ । यसको एउटा भिजन भएकाले त्यसलाई पोखरा राइनोजले पूर्ण समर्थन गरिरहेको उनी बताउँछिन् ।कोभिड१९ को भयले हो कि मैदानमा दर्शक उतिसारो देखिएका छैनन् । काठमाडौं किंग्सले पहिलो दिनको खेलमा ललितपुर प्याट्रियट्सविरुद्ध पाकिस्तानी सुपर स्टार साहिद अफ्रिदीलाई मैदानमा ओराल्दा दर्शकको बाक्लो उपस्थिति देखिएको थियो । त्यसयता थोरै संख्यामात्र दर्शक ईपीएलको खेल हेर्न पुगेका हुन्छन् । दीपाको चिन्ता यसैमा छ । अन्तर्राष्ट्रिय खेल हामी टीभीमा यति हेर्छौं, आफ्नै देशमा यत्रो इभेन्ट हुँदा खेल हेर्ने मान्छे खासै देखिरहेका छैनौं । यसलाई ठूलो बनाउने हो भने हामीले नै सहयोग गर्नुपर्ने हुन्छ । हामीले पनि धेरै मिहिनेत गरेर अहिलेको स्थिति बनाएका हौं, उनी दर्शकको अभाव महसुस गरेकी छन् । कोभिड१९ का कारण पोखराका समर्थक काठमाडौं आएका छैनन् । तर, पोखरामा राम्रै समर्थक रहेको दाबी गर्दै उनले भनिन्, यसपालि हाम्रो जति पनि व्यवस्थापन भएको छ, त्यसमा पोखराको विभिन्न निकायले धेरै समर्थन गरेको छ । बतास समूहले बस व्यवस्थापन गरिदिएको छ । यसमा आर्थिक कुनै पाटो छैन, खुला हृदयको समर्थन हो ।ईपीएल व्यस्थापन गर्दा र टिमलाई मैदानमा उतार्दा दुई महिनामा सकिन्छ । खेलकुदमय पूरै सिजन बनाउनका लागि उनीसँग बाँकी १० महिनाका योजनाहरू पनि छन् । ती योजनाहरू उनी अहिले नै खुलासा गर्ने पक्षमा छैनन् । कामसँगै यी योजना सार्वजनिक गर्ने उनी सुनाउँछिन् ।"
घरेलु दर्शकको पावर,"(पोखरा)  पोखरामा जारी ए डिभिजन राष्ट्रिय फुटसलमा लिग चरणको अन्तिम दिन मंगलबार तीन खेल भए । पहिलो खेलमै फुटसल फाइभले प्रभातफेरी युथसँग ६२ गोलको हार बेहोरेपछि घरेलु टोली सविन मेमोरियललाई प्लेअफमा पुग्न शंखमूल फुटसलविरुद्ध जित्नैपर्ने भयो ।यो खेलअघिसम्म प्लेअफको आस मारेको सविन मेमोरियलको व्यवस्थापन टोलीले अन्तिम सम्भावनालाई अवसरमा प्रयोग गर्न एक बन्डल टिकट बुक गरेर आफ्ना शुभचिन्तक र समर्थकको फोन घुमाउन थाल्यो । टिमको हौसला बढाउन तपाईंहरू कभर्डहल आउनुपर्यो, आज जिते प्लेअफ पुग्छौं, व्यवस्थापन टोलीको अनुरोध थियो ।सयौंको संख्यामा घरेलु समर्थक ड्रम बजाउँदै कभर्डहल आइपुगे । खेलको सुरुदेखि अन्त्यसम्म आफ्ना खेलाडीलाई समर्थन गरिरहे । प्रतियोगिताकै उपाधि दाबेदार र लिगमा अहिलेसम्म नहारेको शंखमूललाई सविन मेमोरियलले ३१ गोलमा हरायो । दुवै टोलीका प्रशिक्षकले यो नतिजामा दर्शकको समर्थनलाई कारक मानेका छन् ।पोखरा रंगशालास्थित कभर्डहलमा पोखरेली टोलीहरू स्पोर्टस क्यासल र सविन मेमोरियलका प्रायः खेलमा दर्शक यसैगरी आउँछन् । आफ्नो टिमको हौसलामा कुनै कसर बाँकी राख्दैनन् । यी टोलीहरूका लागि दर्शकले छैटौं खेलाडीको भूमिका निभाएका छन् । हामी लिगमा अपराजित रहने भन्ने सोचसाथ आएका थियौं । अन्तिम खेल हार्नुपर्दा निरास भएका छौं, प्लेअफ पुगिसकेको शंखमूलका प्रशिक्षक प्रकाश परियारले कान्तिपुरसँग भने, हामीसँग यति ठूलो दर्शकमाझ खेलेको अनुभव छैन, त्यसमा पनि घरेलु दर्शकको यो उपस्थितिले हामीलाई कठिन भएकै हो । शंखमूलले बुधबारको खेलमा पनि घरेलु दर्शककै कारण नतिजामा असर पर्न नदिन रणनीतिक तयारी गर्ने जनाएको छ ।मंगलबारको खेल जितेको वा बराबरी गरेको भए शंखमूख अंकतालिकाको दोस्रो स्थानमा पुग्थ्यो । यसो हुँदा टोलीले बुधबार हुने पहिलो क्वालिफायरमा स्पोर्टस क्यासलसँग खेल्ने थियो । अब पहिलो क्वालिफायरमा क्यासल र धरानको राइजिङ क्लब तथा इलिमिनेटरमा शंखमूल र सविन मेमोरियलले खेल्नेछन् । पहिलो क्वालिफायर विजेता सोझै फाइनल पुग्नेछ । पराजित हुने टोलीले इलिमिनेटरको विजेतासँग फाइनल पुग्नका लागि दोस्रो क्वालिफायर खेल्ने अवसर पाउनेछ । बुधबार, बिहीबार र शुक्रबार लगातार प्लेअफ र फाइनल चरणका खेल छन् । बुधबार पहिलो क्वालिफायर विजेताले शुक्रबार हुने फाइनललाई एक दिनको आराम पाउनेछ भने अन्य टोलीका लागि फाइनलसम्मको यात्रामा लगातार खेल्नुपर्नेछ । कम्तीमा एक दिनको आराम दिने गरी खेलतालिका हुनुपर्नेमा सबै क्लबको एकै स्वर रह्यो । तर नहुँदा उनीहरूले असन्तुष्टि जनाएका छन् । लिग र प्लेअफ चरणबीचमा कुनै दिन रिजर्भ डे नभएपछि मंगलबार प्रतिस्पर्धा गरेका सविन मेमोरियल र शंखमूलमध्ये कुनै एक टोलीले फाइनलसम्म यात्रा तय गर्न लगातार ४ खेल खेल्नुपर्नेछ ।शंखमूलका प्रशिक्षक परियारले रिकोभरी टाइमको अभावका कारण शतप्रतिशत प्रदर्शनलाई निरन्तरता दिन नसकिने बताए । हारका बाबजुद उनले आफ्नो टिमको प्रदर्शनप्रति गर्व गरे । हाम्रो चिन्ता रिकोभरी टाइममै हो । किनभने खेलाडीले आज पनि शतप्रतिशत प्रदर्शन गरेका हुन् । समयमा गोल निस्किन नसकेको मात्र हो, उनले थपे, हामीले भोलि नै खेल्नुपर्नेछ र यही टोलीविरुद्ध केही रणनीतिक सुधार गर्नुपर्नेछ । आजको खेलमा उहाँहरू काउन्टर एट्याकमा जानुभयो । त्यसैले पनि पछि परेको हो । भोलिको खेलमा शंखमूल फुटसलले जित्नेछ भन्नेमा विश्वास गरेको छु ।सविन मेमोरियलका प्रशिक्षक राजेन्द्र तामाङका अनुसार आफ्नो टोलीले प्लेअफ पुग्ने लक्ष्य राखेको थियो । त्यसलाई सफल बनाउन उनले आफ्नो फुटबलको अनुभव प्रयोग गरे । विपक्षी टिम र खेलाडीको नामले केही हुँदैन, त्यो दिन, त्यो समय जसले राम्रो खेल्छ त्यसैले जित्छ भनेर मैले खेलाडीलाई आश्वस्त बनाएँ, पूर्व फुटबलर र अहिले एन्फा कास्कीका ग्रासरुट प्रशिक्षक तामाङले भने, उनीहरूले त्यहीअनुसार खेले । शंखमूल धेरै नै बलियो टोली थियो । उनीहरू सबै कुरामा राम्रो छन् । त्यसैले हामीले जित्ने एउटै रणनीति थियो, काउन्टर एट्याक । हामीले डिफेन्सिभ खेलेर काउन्टरमा गोल गर्न सक्यौं ।सविन मेमोरियलले चोटग्रस्त मुख्य स्कोरर अविनाश तामाङलाई सुरुआती सेटमै राखेको थियो । सुरुमै चोट बल्झेपछि उनलाई मनीष क्षेत्रीले प्रतिस्थापन गरे । छरितो कदका मनीषको प्रदर्शन नै शंखमूलमाथिको जित आधार बन्यो । त्यसबाहेक समिर प्रधानले पनि अग्रपंक्तिमा लोभलाग्दो प्रदर्शन दिए । अघिल्ला खेलमा प्रभावकारी नदेखिएका यी दुई खेलाडी सरप्राइज्ड प्याकेज बनेर निस्किए । प्रशिक्षक तामाङ दुवै खेलाडीको प्रशंसा गर्न चुकेनन् ।सविन मेमोरियलले मंगलबार ६ खेलाडीमात्र मैदान पठाएको थियो । पाँचजना एकैपल्ट मैदानमा हुँदा एउटा खेलाडीले मात्र सब्स्टिच्युटमा पालो दिइरहेका थिए । टिमले राम्रो प्रदर्शन गरिरहेको स्थितिमा तामाङले कम अनुभवी खेलाडी उतार्ने जोखिम लिएनन् । तर, भोलि सोही टिमविरुद्ध खेल्नुपर्ने भएपछि नयाँ खेलाडीलाई पनि अवसर दिने उनले बताएका छन् । आज सीमित खेलाडीले जित दिलाए । भोलि नै खेल्नुपर्दा उनीहरूलाई रिकोभरी टाइम पुग्दैन । त्यसैले नयाँ खेलाडी खेलाउने छु, प्रशिक्षक तामाङले भने, भोलि नै हामीले शंखमूलसँग खेल्नुपर्नेछ । त्यो खेल आजभन्दा कठिन हुनेछ ।मंगलबार पहिलो खेलमा फुटसल फाइभले प्रभातफेरीसँग हारेपछि प्लेअफमा पुग्ने सुनौलो अवसर गुमायो । स्पोर्ट्स क्यासलसँगको अघिल्लो खेलमा प्रशिक्षक र गोलरक्षकले रातो कार्ड पाएको मूल्य फुटसल फाइभले यो खेलमा चुकायो । फुटसल फाइभले पाँचौं स्थानमा रहेर लिगको अन्त्य गरेको छ ।दोस्रो खेलमा सबैभन्दा कमजोर टोली झरना क्लबलाई ५३ गोलले पराजित गरी ढुकु फुटसलले छैटौं स्थानमा रहेर लिग टुंग्यायो । ढुकुलाई उपाधिको मुख्य दाबेदार मानिए पनि लिगमा अपेक्षाकृत प्रदर्शन सकेन । प्रशिक्षक राज महर्जनले टोलीले अपेक्षाअनुरुप प्रदर्शन नसकेकोमा सबैसँग माफी मागेका छन् । झरना भने लिग चरणका सबै खेलमा पराजित रह्यो । टोली एक अंक पनि जोड्न सकेन ।"
टाइगर्स र राइनोज भिड्ने,काठमाडौं (कास) चितवन टाइगर्सले बजाज पल्सर एभरेस्ट प्रिमियर लिग (ईपीएल) क्रिकेटको क्वालिफायरमा पोखरा राइनोजको सामना गर्ने भएको छ । ईपीएलको राउन्ड रोबिन लिगपछि शीर्ष दुई टोली फाइनल पुग्नका लागि क्वालिफायरमा खेल्ने प्रावधानअनुरुप बुधबार बिहान चितवन र पोखरा भिड्न लागेका हुन् । भैरहवा ग्लाडियटर्स र काठमाडौं किंग्स इलेभेनबीच हुनुपर्ने मंगलबारको खेल टस हुन नपाई रद्द भएपछि सबै समीकरण तयार भएको थियो । यी दुई टोलीले नै बुधबार हुने दोस्रो खेल इलिमिनेटरमा प्रतिस्पर्धा गर्नेछन् । चितवन पहिलो ४ खेल जितेर क्वालिफायरमा सुरक्षित भइसकेको थियो । मंगलबारको नतिजाबाट १ अंक जोडेको भैरहवाले पोखरासँगै समान ७ अंक जोडेको थियो । तर सर्वाधिक खेल जितेको हिसाबमा पोखराले भैरहवालाई उछिनेर दोस्रो स्थान हात पार्दै क्वालिफायर तय गरेको हो । पोखराको ३ खेलको तुलनामा भैरहवाले दुई खेलमात्र जितेको थियो । भैरहवासँगको खेल नभएपछि १ अंक पाएको काठमाडौं किंग्स प्लेअफमा पुग्ने चौथो तथा अन्तिम टोली बन्यो । काठमाडौं किंग्स र ललितपुर प्याट्रियट्सको समान ३ अंक भए पनि काठमाडौं राम्रो रनरेटका कारण अगाडि रह्यो ।
अर्जुन ट्रफी क्रिकेट कात्तिकमा,धनगढी (कास) धनगढीमा अर्जुन ट्रफी राष्ट्रिय क्रिकेट प्रतियोगिता हुने भएको छ । क्रिकेट प्रशिक्षक अर्जुन खड्काको स्मृतिमा धनगढी क्रिकेट एकेडेमीले अर्जुन ट्रफी यू१९ राष्ट्रिय क्रिकेट प्रतियोगिता गर्न लागेको हो । धनगढीमा पत्रकार सम्मेलन आयोजना गरी कात्तिक २५ देखि प्रतियोगिता गरिने जानकारी दिइएको छ । प्रतियोगितामा १६ टोलीले भाग लिनेछन् । प्रतियोगितामा क्लब तथा क्रिकेट एकेडेमीले सहभागिता जनाउन सक्ने धनगढी क्रिकेट एकेडेमीका अध्यक्ष सुवास शाहीले बताए । स्वर्गीय खड्का धनगढी क्रिकेट एकेडेमीका संस्थापक प्रशिक्षक हुन् । सुदूरपश्चिमको क्रिकेट विकासमा उनको भूमिका महत्त्वपूर्ण रहेको थियो । लिगकम नकआउटका आधारमा हुने प्रतियोगिता विजेताले ५० हजार र उपविजेताले २५ हजार रुपैयाँ प्राप्त गर्नेछन् ।
अल्मुताइरीमा 'पक्कै केही छ,"आक्रमणप्रति विश्वास गर्ने अल्मुताइरीनेपाली टिम सम्हाल्ने निश्चित भएपछि प्रशिक्षक अल्मुताइरीले सबैभन्दा पहिले बोलेकै शब्दमा पर्छ, नेपालले अबदेखि रक्षात्मक फुटबल खेल्दैन, चाहे प्रतिद्वन्द्वी जत्तिकै बलियो किन नहोस् । त्यतिमात्र होइन, खेलमा अग्रता लिएको स्थिति वा पछाडि भए पनि खेल्ने आक्रामक फुटबल नै हो । सायद उनले यो रणनीतिमा नेपाली खेलाडीलाई धेरै हदसम्म अभ्यस्त पारेका छन् । त्यसैले त नेपालले खेल्दा अचेल गोल निस्कन थालेको छ । जबकि गोल नहुने समस्या नेपालको खास रोग हो । अल्मुताइरीको नेतृत्वमा नेपालले ८ खेल खेलेको छ अहिलेसम्म । त्यसमध्ये तीनमा विजयी छ, चारमा पराजित र एकमा बराबरी । यी ८ खेलमध्ये नेपालले ६ खेलमा गोल गरेको छ । अझ पछिल्ला ४ खेलमा लगातार गोल गरेको छ । साफ च्याम्पियनसिप इतिहासमै नेपालले माल्दिभ्सलाई उसकै घरमा हराएको छ । अनि यो प्रतियोगिताकै इतिहासमा पहिलोपल्ट लगातार दुई सुरुआती खेल जितेको छ । यस्तोमा भन्नैपर्छ, यी प्रशिक्षकमा पक्कै केही छ । यिनी प्रायः विवादमा पनि परिरहन्छन् । बेलाबेला मिलाएर प्वाक्कप्वाक्क बोलिरहन्छन् । फुर्सद पायो कि सामाजिक सञ्जालमा छाइहाल्छन् । तर, उनमा केही न केही विशेषता भएको हुनाले नै नेपाली टिम अहिले जीवन्त देखिएको छ । खेलाडी उनको गुनगान गर्न कन्जुस्याइँ गर्दैनन् । खेलाडीहरू भन्छन्, यसअघिका पारम्परिक प्रशिक्षकभन्दा उनी फरक छन् । खाली हामीलाई यस्ता प्रशिक्षकको बानी नभएको मात्र हो । तिनै खेलाडी अझ के पनि भन्छन् भने, अल्मुताइरीको नेतृत्वमा नेपालले अझ राम्रो गर्ने सम्भावना पूरापूर छ ।"
आर्मीमा यू१३ एकेडेमीको सुरुआत,"काठमाडौं (कास) त्रिभुवन आर्मी फुटबल क्लबले पहिलोपल्ट युथ एकेडेमी सञ्चालनमा ल्याएको छ । एएफसी क्लब लाइसेन्स प्राप्त ए डिभिजन टोली आर्मीले अखिल नेपाल फुटबल संघ (एन्फा) र सैनिक आवासीय महाविद्यालयबीचको त्रिपक्षीय सम्झौताअनुसार एकेडेमी स्थापना गरेको हो ।आर्मी हेडक्वार्टरमा सोमबार उक्त एकेडेमीको औपचारिक उद्घाटन गरिएको छ । गत वर्ष आर्मीले एएफसी क्लब लाइसेन्स पाएको हो । लाइसेन्स पाएपछि क्लबमा यू१३ र यू१८ को टिम हुनुपर्ने अनिवार्य छ ।एकेडेमीमा एन्फाले विभिन्न चरण छनोट गरेका खेलाडी रहेका छन् । तेस्रो चरणबाट छानिएका ४२ युथ खेलाडी (१३ वर्षमुनि) लाई तीन विभागीय क्लबमा १४१४ खेलाडी गोलप्रथाबाट विभाजन गरिएको थियो । एन्फाबाट छानिएका १४ र विभिन्न स्थानका सैनिक महाविद्यालयबाट छानिएका ११ खेलाडी समावेश गरेर भदौदेखि प्रशिक्षण दिइएको आर्मीले जनाएको छ । एकेडेमीलाई खेलाडी उत्पादनको मुख्य स्रोतको रुपमा लिइने सैनिक शारीरिक तालिम तथा खेलकुद केन्द्रका महासेनानी शशिकिरण रायमाझीले बताए ।एकेडेमीको उद्घाटन गर्दै प्रधानसेनापति प्रभुराम शर्माले विलक्षण प्रतिभाका युवा खेलाडीलाई नेपाली सेनाले आफ्नो एकेडेमीमा राखेर प्रशिक्षण गराउन पाउँदा खुसी लागेको बताए ।एन्फाका अध्यक्ष कर्माछिरिङ शेर्पाले नेपाली फुटबललाई व्यवस्थित र व्यावसायिक रूपमा सञ्चालन गर्ने उद्देश्यमा ग्रासरुट कार्यक्रम ल्याइएको बताए । एएफसी क्लब लाइसेन्सिङ सुरुआत आर्मीबाटै हुनु र युथ एकेडेमी पनि आर्मीबाट सुरु गर्न पाउनु नेपाली फुटबलका लागि सुखद पक्ष हो, अध्यक्ष शेर्पाले भने । उद्घाटनका अवसरमा एकेडेमी रहेका खेलाडीबीच मैत्रीपूर्ण फुटबल खेल भएको थियो । आर्मीका खेलाडी भरत खवासको नेतृत्वमा ए र जर्जप्रिन्स कार्कीको नेतृत्वमा बी टिमले खेलेका थिए । त्यसमा खवासको टिम १० ले विजयी भयो । युथ खेलाडीलाई एन्फाद्वारा उपलब्ध गराइएको खेल सामग्री प्रदान गरिएको थियो ।"
कर्पोरेट ब्याडमिन्टन पुसमा हुने,काठमाडौं (कास) कोरोना भाइरस महामारीका कारण स्थगित भएको कुमारी बैंक काठमाडौं टिम च्याम्पियनसिप कर्पोरेट ब्याडमिन्टन प्रतियोगिता पुस ६ देखि ९ सम्म हुने भएको छ । यसअघि जेठमा तोकिए पनि महामारीको कारण स्थगित गरिएको थियो ।आयोजक काठमाडौं ब्याडमिन्टन एकेडेमी (केबीए) ले सोमबार जारी गरेको विज्ञप्तिअनुसार त्रिपुरेश्वरस्थित राखेप कभर्डहलमा प्रतियोगिता सञ्चालन गर्न लागिएको हो । कुल आठ लाख रुपैयाँ पुरस्कारको प्रतियोगितामा पाँच स्पर्धा समावेश गरिएको केबीएका सचिव दीपक थापाले बताए । कुमारी बैंकको मुख्य प्रायोजन रहेको प्रतियोगितामा पुरुष र महिलाका शीर्ष वरीयताका खेलाडीसँगै कर्पोरेटका कर्मचारी र पदाधिकारीले टिम गेम को रूपमा प्रतिस्पर्धा गर्नेछन् ।गत पुस १७ मा स्थापित केबीएले उत्कृष्ट खेलाडी उत्पादन गर्ने लक्ष्यअनुसार नै देशकै मुख्य प्रतियोगिताको रूपमा काठमाडौं टिम च्याम्पियनसिप कर्पोरेट ब्याडमिन्टन प्रतियोगिता गर्ने योजना बनाएको छ । उसले राष्ट्रिय तथा अन्तर्राष्ट्रिय क्षेत्रमा उत्कृष्ट खेलाडी उत्पादन गर्ने उद्देश्यले व्यावसायिक रूपमै युवा खेलाडीलाई नियमित प्रशिक्षण दिइरहेको छ ।
कृषाविरुद्ध निमिशा विजयी,"काठमाडौं (कास) निमिशा ढकाल र शुभाङ्गीलक्ष्मी शाह दोस्रो जेटीआई जुनियर ओपन टेनिस प्रतियोगिताको यू१६ गर्ल्सतर्फ क्वाटरफाइनल पुगेका छन् । टिम टेनिस नेपालको आयोजनामा धापाखेलमा भइरहेको प्रतियोगितामा मंगलबार निमिशाले कृषा अधिकारीलाई ६१, ६३ र शुभाङ्गीले आध्या पौडेललाई ७६, ६२ को सोझो सेटमा हराए ।यू१० गर्ल्सतफृ आयुशा जिसीले मालाश्री सिंहलाई ६०, ६० को सोझो सेटमा हराएर फाइनल तय गरिन् । फाइनलमा आयुशाको भेट शिभाली गुरुङसँग हुनेछ । शिवाली वाई पाएकी हुन् । यू९ गर्ल्समा आयुशा जिसी, आयुश्रीहजुर घले, अनुश्री ध्वजु र मेरिसा थापा सेमिफाइनलमा पुगेका छन् । यू१४ गर्ल्स सिंगल्समा प्राज्ना मानन्धर, समृद्धि महर्जन, जेनी खड्का, कृषा अधिकारी र कर्मिष्ठा श्रेष्ठ क्वाटरफाइन पुगे । सुनिरा थापा, आध्या पौडेल र प्रशंसा मोक्तान पनि वाई पाएर क्वाटरफाइनल पुगेका छन् ।यू९ ब्वाइज सिंगल्स साम्खाहाङ राईले आर्यनराज पौडेललाई ४१, ४० र सन्जोग ब्लोनले विश्वविशेष डल्लाकोटीलाई ४१, १४, १०८ ले हराएर उपाधि भिडन्त पक्का गरे । यू१० ब्वाइज सिंगल्समा वृजेश अर्यालले सिद्धान्त प्रधानलाई ६०, ६०, आद्रित नेपालले आरभसम्राट हाडालाई ६४, ६१, शाश्वत वज्राचार्यले स्पर्स तिमल्सिनालाई ६४, ६३ र अविर श्रीवास्तवले आभाषनाथ श्रेष्ठलाई ६०, ६० को सेटमा हराए । शनिबार सम्पन्न हुने प्रतियोगितामा १४ स्पर्धा १ सय २५ खेलाडी सहभागी छन् ।"

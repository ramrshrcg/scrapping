शीर्षक,विवरण
बालबालिकाको खोप ८० सम्म खेर,"एक जना पनि नछुटुन् भन्ने उद्देश्यले भाइल खोलेको केही घण्टाभित्र उपयोग नगरिए फाल्नुपर्ने अवस्थामा पनि १० वा २० डोज भएको भाइल खोल्नुपर्छ । यही नीतिका कारण बीसीजीको खोप ७० देखि ८० प्रतिशतसम्म खेर जाने गरेको छ । बीसीजी, मिजिल्स, रुबेला, जेई खोप भाइल खोलेपछि ६ घण्टामा प्रयोग गरिसक्नुपर्छ । डागौतमका अनुसार नेपालको भौगोलिक अवस्था, दुर्गम क्षेत्र आदिका कारण जति धेरै खोप केन्द्र चलाइयो, त्यति धेरै खोप खेर जान्छ । हाल मुलुकमा १६ हजारभन्दा बढी खोप केन्द्र छन् । खोप विज्ञ एवं तत्कालीन बाल स्वास्थ्य महाशाखाका पूर्वनिर्देशक डाश्यामराज उप्रेतीले घनाबस्ती र सहरी क्षेत्रको दाँजोमा पहाड, हिमाली जिल्ला र दुर्गम ठाउँमा उच्च मात्रामा खोप खेर जाने गरेको बताए । उनका अनुसार खोप लिनेहरूको संख्या कम भएको ठाउँमा खेर जाने दर घटाउन त्यति सजिलो छैन । तर, मल्टिडोज भाइल पोलिसीअन्तर्गत तोकिएका केही मापदण्ड सही रूपमा कार्यान्वयन गरेर खोप खेर जाने दर घटाउन सकिन्छ । पेन्टाभाइलेन्ट खोप र टिटनस खोपको भाइल खोलेपछि कोल्ड चेन राम्ररी कायम राख्दा २८ दिनसम्म प्रयोग गर्न सकिने भएकोले यसमा खेर जाने दर घटाउन सकिने उनले बताए । गत वर्ष टीडी खोपको खेर जाने दर ५३८८ प्रतिशत देखियो, यो धेरै बढी हो, डाउप्रेतीले भने, टीडी खोप खेर जाने दरले उक्त कार्यक्रम असफल भएको देखाएको हो ।खोप मुख्य रूपमा दुई प्रकारले खेर जाने गरेको छ म्याद गुज्रिएर र खोप लगाउँदा एकभन्दा बढी डोज भएको भाइल खोलेपछि उपयोग नभएर । खुल्दै नखुलेको भाइल खेर गएको छ भने त्यो प्रोग्राम नै असफल भएको हो, डाउप्रेतीले भने, खोप लगाउने सेसनमा कति वेस्टेज भएको हो, नखोलेको भाइल कति वेस्टेज भएको हो, यसबारे थप अध्ययनअनुसन्धान आवश्यक छ । विज्ञहरूका अनुसार म्याद नाघेर, क्षति पुगेर, टुटफुट भएर स्टोरमा एक प्रतिशतभन्दा बढी खोप नष्ट हुनु हुँदैन । स्टोरमा खोप खेर जाने प्रक्रियालाई शून्यस्तरसम्म ल्याए लगानी कम हुने र फिल्डस्तरमा ठाउँ हेरेर खेर जाने दरलाई कम गर्ने प्रयास आवश्यक छ । महालेखा परीक्षकको ५८ औं वार्षिक प्रतिवेदनमा समेत सम्भव भएसम्म खोप खेर नजाने गरी व्यवस्था मिलाउनुपर्ने बताइएको छ । खोप कार्यक्रम मितव्ययी र कुशल रुपमा सञ्चालन नभएका कारण वैदेशिक मुद्रामा खरिद भएको खोपको मात्रा बढी खेर गएको प्रतिवेदनमा छ । खोपको प्याकिङ खोलिसकेपछि निश्चित अवधिमा उपयोग गर्नुपर्ने र डोजअनुसार उपभोग हुन नसकेमा स्वतः खेर जाने कारणले दर बढी देखिएको समेत प्रतिवेदनमा उल्लेख छ ।नेपालमा बिफर उन्मूलन भएपछि विस्तारित खोप आयोजनाको नामबाट २०३५ सालमा खोप सेवा सुरु भएको हो । हरेक वर्ष सरदर ६ लाख २० हजार बालबालिकालाई विभिन्न प्रकारको खोप दिनुपर्छ । सरकारी नीतिअनुसार ११ वटा रोगका लागि १२ वटा एन्टिजेन सबै बालबालिकाले पाउनुपर्छ ।मुलुकमा खोपको केन्द्रीय संरचना हाल भताभुंग भएको असरले समेत खोप खेर जाने दर बढी देखिएको हुन सक्ने विज्ञहरू औंल्याउँछन् । मुलुक संघीयतामा गए पछि खोपको केन्द्रीय संरचना भताभुंग भएको हो । स्वास्थ्य पौडेललेसमेत खोप बढी खेर जानु पछाडि यो पनि एउटा कारण हुन सक्ने बताए । एक बच्चामा खोपका लागि ५० डलर खर्च बर्सेनि खोपमा प्रतिबच्चा न्यूनतम ४० देखि ५० अमेरिकन डलर खर्च हुन्छ । खोप विज्ञ एवं तत्कालीन बाल स्वास्थ्य महाशाखाका पूर्व निर्देशक डाश्यामराज उप्रेतीका अनुसार यो खर्च सरकार र ग्लोबल एलायन्स फर भ्याक्सिन एन्ड इम्युनाइजेसन (गाभी) दुवै मिलाएर हुने हो ।बीसीजी, पोलियो थोपा, टीडी, जेईको खोप नेपाल सरकारले आफैं किन्ने हो भने अन्य खोप सरकारको २० प्रतिशत र गाभीको ८० प्रतिशतको संयुक्त सहयोगमा मुलुक भित्रिने हो । अहिले हामी गाभीको सहयोगमा आउने खोपमा प्रतिडोज करिब १५२० सेन्ट तिर्छौं, डाउप्रेती भन्छन्, हाल खोप खरिदमा गाभीले सहयोग गरे पनि पछि हामीलाई नै सबै पैसा तिर्नुपर्छ ।"
घुम्न गएकाहरू फर्कन पाएनन्,"हेलिकोप्टरमा सँगै आए, दुर्घटनामा ज्यान गुमाएका २४ वर्षीया सुजा र २० वर्षीया लिजाका बुबाआमा बाबुराम र पार्वती चौधरी । देविकासँग बसुन्धराको कान्तिपुर डेन्टल कलेजमा सीडीएस तेस्रो वर्षमा सँगै पढ्ने साथी थिइन्, लिजा । सुजा भने बीएस्सी नर्सिङ सकेर नर्भिक अस्पतालमा कार्यरत थिइन् । देविका र लुजाको परिवारबीच घनिष्ठ सम्बन्ध छ । काठमाडौं गोंगबुमा उनीहरू नजिकनजिक बस्छन् । घिसिङ परिवार सर्लाही र चौधरी परिवार चितवनबाट व्यापार व्यवसायको सिलसिलामा काठमाडौं पुगेका हुन् । घिसिङ म्यानपावर व्यवसायी हुन् । पार्वतीको कपडाको व्यवसाय थियो । दिल्लीमा एक महिना बसेर असोज १९ मा पार्वती काठमाडौं फर्किएकी थिइन् । उनलाई क्यान्सर देखिएपछि छोरीहरूले नै ठीक हुन्छ भनेर सम्झाउँथे । पश्चिमाञ्चल क्षेत्रीय अस्पतालमा राखिएको दुई छोरीको शव देखेपछि बाबुरामले श्रीमतीलाई सम्झाउन सकेनन् । पार्वती अचेत जस्तै भइन् । दुईवटै छोरी जन्मिँदा मेरो कोख दुखेन, अस्पताल परिसरमा चिच्याउँदै उनले भनिन्, अहिले मेरो शरीर सबै छियाछिया भएको छ । दुई छोरीले नै बुबा र आमालाई झगडा नगर्न प्रतिज्ञा गर्न भन्थे । पार्वतीले मान्ने थिइनन् । बरु झगडा गरेन भने घर चल्दैन भन्थिन् । उनले नयाँ फोन किन्दिन छोरीसँग गरेको वाचा सम्झिइन् । भनिन्, आऊ छोरी अब म प्रमिस गर्छु, बुबासँग कहिल्यै डिस्कस गर्दिनँ । होनाहार दुई छोरीले कोख रित्तो बनाएर गएपछि बाबुराम र पार्वतीलाई सम्झाउन सिर्जना थापालाई धौधौ भयो । तीन जनासँग काठमाडौंबाट हेलिकोप्टरमा सँगै आएकी उनी छोरीहरूलाई केही नभएको भनेर सम्झाउँदै छिन् । ग्लोबल कलेजमा ११ पढ्दै गरेका छोरा जिनलवलाई गुमाएका गोपाल घरी पार्वतीको परिवारलाई सम्हाल्न खोज्छन्, घरी आफैं सम्हालिन सक्दैनन् । जिनलवले आफूसँगै पढ्ने साथी १८ वर्षीय आशिष आले मगरलाई पनि सँगै घुम्न लगेका थिए । लिजा र देविकासँगै पढ्ने २० वर्षीय सुमन चौधरी र २२ वर्षीय अच्युतम काफ्ले पनि त्यही समूहमा थिए । गोरखा घर भई गोंगबुमै बस्ने २७ वर्षीय विनय पन्तलाई सुजाले बोलाएकी थिइन् । ७ जनाको टोलीले सोमबार घान्द्रुक बास बसेर मंगलबार चितवन पुग्ने योजना बनाएको थियो । भीरमा अड्किएको अवस्थामा देविकाको स्थानीयले उद्धार गरेका थिए । जिपको पछाडिको ढोका खुल्दा उनी भीरको बीचको रूखमा अड्किएको हुन सक्ने अन्नपूर्ण गाउँपालिका१० का अध्यक्ष कुमारप्रसाद गुरुङले बताए । माथिल्लो बाटोबाट तल्लो बाटोसम्म खस्दा जिप कच्याककुचुक भएको छ । सोमबार दिउँसो साढे १ बजेतिर दुर्घटना भएको खबर पाएपछि जिल्ला प्रहरी कार्यालयका प्रमुख एसपी रमेश थापासहितको टोली घटनास्थल पुगेको थियो । उकालोमा जिपले नतान्दा ब्याक भएर खसेकाले दुर्घटना भएको प्रहरीको निष्कर्ष छ । आठ जनाकै शव मंगलबारसम्म परिवारलाई बुझाउने जिल्ला प्रहरी कार्यालयको तयारी छ ।"
न्याय माग्दै हिरासतभित्रै आमरण अनशन,"केही व्यक्ति निर्मलाको सम्पत्ति हडप्ने मनसायमा लागेको अनुसन्धानमा देखियो । कारबाहीको दायरामा लिनका लागि ठोस प्रमाण जुटाउने प्रयासमा छौं, उनले भने । नौ जनाका विरुद्ध जिल्ला अदालतमा मुद्दा दायर गरेको प्रहरीले घटनाको प्रकृतिले निर्मलाको हत्या नभएको तर जग्गा ठगीको किचलो रहेको पाइएको जनाएको छ । रुबीलाई पक्राउ गर्नुको कारणबारे डीएसपी न्यौपानेले भने अदालतको आदेशअनुसार गरेको बताएका छन् । असोज ६ गते भएको सुनुवाइपछि अदालतको आदेशअनुसार पक्राउ गरेको हो, उनले भने । रुबीविरुद्ध मोहमद शेर बागवानकी जेठी पत्नीले उजुरी गर्नुपर्ने हो तर उनको उजुरी आएको छैन । तेस्रो व्यक्तिले उजुरी दिएका छन् ।"
महिनाकै उत्कृष्ट क्रिकेटर,"सन्दीप बंगलादेशका देब्रेहाते स्पिनर नसुम अहमद र अमेरिकी ब्याटर अमेरिकाका जसकरण मलहोत्रालाई उछिन्दै महिनाको उत्कृष्ट खेलाडी भएका हुन् । जसकरणले पपुवा न्युगिनीविरुद्ध ओमानमै अन्तिम ओभरमा ६ छक्का प्रहार गर्दै सो खेलमा कुल अविजित १७३ रन बनाएका थिए । साँच्चै भन्ने हो भने मैले सोचेकै थिइनँ । म साथीसँग गाडीमा भक्तपुर गइरहेको थिएँ, उसैले अवार्ड जितेको खबर सुनाए, सन्दीपले कान्तिपुरसँग भने, विश्वका उत्कृष्ट खेलाडीको सूचीमा आफ्नो नाम पाउनु ठूलो हो । नेपालबाट एकदिवसीय अन्तर्राष्ट्रियमा १६ खेलमा सर्वाधिक ४१ विकेट लिइसकेका लेग स्पिनर उनले भने, नेपाली खेलाडीका लागि यसले ठूलो अर्थ राख्छ । हामी थोरै मात्र क्रिकेट खेल्न पाउछौं । क्रिकेट थोरै सिजनमा खेल्न पाए पनि आईसीसीको तर्फबाट यस्तो सम्मान पाइन्छ भने भविष्यका लागि निकै राम्रो हुनेछ र अरू खेलाडीलाई पनि थप ऊर्जा दिनेछ ।सन्दीपबाहेक महिलातर्फ इंग्ल्यान्डकी कप्तान हिदर नाइट आफ्नै देशकी चार्ली डिन र दक्षिण अफ्रिकाकी लिजेल लीलाई उछिन्दै महिनाको उत्कृष्ट खेलाडीमा चुनिएकी छन् ।"
देउवाको पछिल्लो रणनीति,"(काठमाडौं)  मन्त्रिपरिषद्लाई पूर्णता दिएको भोलिपल्ट (शनिबार) स्कुल अफ डेमोक्रेसीद्वारा बालुवाटारमा आयोजित कार्यक्रममा प्रधानमन्त्री शेरबहादुर देउवाले छोटो बोले, तर अत्यन्त विचार पुर्याएर । उनको भनाइ थियो मन्त्रिपरिषद् विस्तारमा महत्त्वपूर्ण साथीहरू छुटेका छन्, उनीहरूलाई आगामी दिनमा समेटिनेछ ।कांग्रेस सभापतिसमेत रहेका प्रधानमन्त्रीको भनाइबाट मन्त्री हुने चाहना पूरा नभएका कांग्रेस नेता आशावादीमात्र भएनन्, अवसरका लागि उनीप्रति निकट हुन प्रेरित पनि गर्यो । शुक्रबार विस्तार भएको मन्त्रिपरिषद्मा नपर्दा कांग्रेसभित्र उनको आफ्नै र इतर समूहका नेतामा असन्तुष्टि देखिएको थियो । महाधिवेशनको मुखमा त्यसबाट पुनः सभापति बन्ने आफ्नो यात्रामा असर नपरोस् भन्नेमा सचेत हुँदै देउवाले उक्त धारणा राखेका थिए । सभापति देउवाका हरेक कदम अहिले मंसिरमा हुने महाधिवेशनलक्षित छन् । बोल्दा होस् वा काम गर्दा, उनी पार्टीको आगामी महाधिवेशनलाई केन्द्रमा राख्न थालेका छन् । देउवारणनीतिबारे जानकार एक नेताले भने, मन्त्रिपरिषद् विस्तारमै पनि उनले निकटस्थलाई पर्याप्त अवसर दिइसकेपछि आफूइतरलाई अवसरको आशा जगाइदिए ।देउवा १३ औं महाधिवेशनमा आफूसँग प्रतिस्पर्धा गरेका वरिष्ठ नेता रामचन्द्र पौडेललाई कमजोर बनाउन चाहन्छन् । मन्त्रिपरिषद् विस्तारमा प्रक्रियामा उनी केही हदसम्म सफल भएका छन् । पौडेललाई आफूइतर समूहको साझा नेताका रूपमा नभई महामन्त्री शशांक कोइराला र पूर्वमहामन्त्री कृष्णप्रसाद सिटौलाको हैसियतमा व्यवहार गरे । त्यहीअनुसार मन्त्रीको कोटा दिए । यसले पौडेललाई मिनिमाइज मात्र गरेन, उनको समूहभित्र विग्रह पनि ल्याइदियो । नेत्री सुजाता कोइरालाले शनिबार एक टेलिभिजन कार्यक्रममा पौडेलप्रति आक्रोश ओकल्लै भनिन्, म अब पौडेलको टिममा छैन, उनी पार्टी सभापति बन्नलायक नेता होइनन् । उसो भए तपाईं देउवाको टिममा जानुभएको हो ? प्रस्तोताको जवाफमा उनले भनिन्, त्यस विषयमा मैले अहिले केही पनि सोचेकी छैन ।प्रधानमन्त्री देउवा पोखरामा रहेकै बेला सोमबार डोबाटे विश्वकर्मा गण्डकी प्रदेश सरकारको बिनाविभागीय मन्त्री नियुक्त हुनु संयोगमात्र थिएन । मन्त्रीमा नियुक्त गर्ने प्रदेशका मुख्यमन्त्री कृष्णचन्द्र पोखरेल महामन्त्री कोइरालानिकट र नियुक्त हुने विश्वकर्मा वरिष्ठ नेता पौडेलनिकट हुन् । तर यसको जस प्रधानमन्त्री देउवाले लिए । प्रधानमन्त्रीको स्वकीय सचिवालयका एक सदस्यले कान्तिपुरसँग भने, प्रधानमन्त्रीले डोबाटेलाई मन्त्री बनाउने प्रयास केही दिनअघि नै गर्नुभएको थियो, संयोगवश उहाँ पोखरा भएकै बेला नियुक्तिको निर्णय भयो । मुख्यमन्त्री पोखरेलका प्रेस सल्लाहकार भरत कोइराला भने यसलाई संयोगमात्र भन्छन् । उनका अनुसार विश्वकर्माले आइतबार साँझ र मुख्यमन्त्रीले सोमबार बिहान प्रधानमन्त्री देउवालाई पोखरामा छुट्टाछुट्टै भेटेका थिए । यही सन्दर्भमा नियुक्तिको संयोग पर्यो, तर यसमा प्रधानमन्त्रीसँग उहाँहरूको कुनै राजनीतिक लेनदेन भएको छैन, उनले भने ।गण्डकी प्रदेशसभामा कांग्रेसका १५ सांसदमध्ये देउवापक्षीय ९ जना छन् । साढे ३ वर्षअघि संसदीय दल गठन गर्दा देउवा समूहका मणिभद्र कँडेलले संसदीय दलको नेता हुने आकांक्षा राखेका भए पनि महामन्त्री कोइरालाले देउवालाई भेटेर मेरो प्रदेशमा मलाई सहयोग गर्नुहोस् भन्दै पोखरेललाई दलको नेता बनाउन आग्रह गरेका थिए । देउवाकै सहयोगमा पोखरेल गण्डकीमा दलको नेता र मुख्यमन्त्री भएका थिए । करिब दुई महिनाअघि देउवाकै निर्देशनमा मुख्यमन्त्री पोखरेलले शपथका लागि तयार भइसकेका विश्वकर्मालाई मन्त्री हुनबाट वञ्चित गरी सांसद बिन्दुकुमार थापालाई मन्त्री बनाएका थिए । राजनीतिशास्त्रका प्राध्यापक लोकराज बराल महाधिवेशनमा सँगै जाने अवस्था नरहे पनि देउवाले रणनीतिक रूपमा कोइरालालाई महत्त्व दिएको हुन सक्ने बताउँछन् । देउवासँग सत्ता र शक्तिको स्रोत छ, उनी आफैं राजनीतिक रूपमा चतुर खेलाडी पनि हुन्, बरालले भने, त्यसैले महामन्त्रीभन्दा पनि बीपीको छोराका रूपमा बढी महत्त्व दिइएको हुन सक्छ । तर पछिल्लो समय देउवाले सिटौला र सुजातालाई निकट बनाउँदै लगेको आभास आफूले पाएको उनले बताए ।उनका अनुसार कांग्रेसमा सबैभन्दा ठूलो एकल गुट देउवाको छ । स्थानीयस्तरबाटै देउवा गुटको नाममा प्रतिनिधि छानिन्छन् । इतर समूहमा भने देउवाजत्तिको बलियो एकल गुट भएको नेता छैनन् । पौडेल समूह भनेर चिनिए पनि उनीभित्र कोइराला (शशांकशेखर) र प्रकाशमान सिंहका आफ्नै गुट छन् । अर्कोतिर सिटौला र विमलेन्द्र निधि आआफ्नो गुट निर्माण र विस्तारमा प्रयासरत छन् । देउवा यिनै गुटभित्र खेलेर आफूलाई थप प्रभावशाली बनाउने रणनीतिमा देखिएका बरालको भनाइ छ । यसका लागि उनले सरकार र पार्टी सत्ताको भरपूर प्रयोग गरिरहेका छन्, उनले भने ।गठबन्धन दलका एक नेताका अनुसार प्रधानमन्त्री देउवाले मन्त्रालय र मन्त्री संख्या भागबन्डा गर्दासमेत महाधिवेशनलाई कारण देखाएर सहयात्री दलसँग सहयोग मागेका थिए । शीर्ष नेताको बैठकमा महाधिवेशनसम्म मेरा केही बाध्यता छन्, बरु भागबन्डामा पछि केही हेरफेर गरौंला भनेर बढी भाग खोज्नुभएको थियो, ती नेताले भने, त्यही कारण कांग्रेसले केही बढी भाग पाएको हो । प्रधानमन्त्री देउवाले प्रधानन्यायाधीश चोलेन्द्रशमशेर जबराको प्रस्तावमा मन्त्री नियुक्त भएका भनिएका गजेन्द्र हमाललाई पनि कांग्रेसको कोटामा राखेका थिए । देउवानिकट एक नेताका अनुसार हमालले राजीनामा दिएपछि उक्त स्थानमा महाधिवेशनमा आफूलाई फाइदा पुग्ने गरी नियुक्तिको तयारी देउवाले गरेका छन् । आफ्नो वा इतर जुन समूहबाट मन्त्री नियुक्त गरे पनि प्रधानमन्त्रीले स्वविवेक प्रयोग गर्नुहुनेछ, उनले भने ।देउवाले क्रियाशील सदस्यता वितरणदेखि महाधिवेशन प्रतिनिधि छनोटसम्म उत्तिकै ध्यान केन्द्रित गरेका छन् । पौडेल समूहको विरोधका बाबजुद देउवाले सदस्यता विवाद निम्ट्याउँदै लगेका छन् । अब बारा, रौतहट र रसुवाको सदस्यता सूचीमात्र सार्वजनिक हुन बाँकी छ । अधिवेशन भएका ठाउँमा जिल्ला नेतृत्व दिएर भए पनि महाधिवेशन प्रतिनिधि बढी ल्याउनुपर्ने देउवाको रणनीति देखिन्छ । जिल्ला सभापति पौडेल समूहलाई दिएर भए पनि महाधिवेशन प्रतिनिधि बढी ल्याउनु भन्ने निर्देशन आएपछि मैले नेतृत्वबाट वञ्चित हुनुपर्यो, देउवा समूहमा रहेका कर्णालीका एक नेताले सामाजिक सञ्जालमा लेखेका छन् । हालसम्म महाधिवेशन प्रतिनिधि भएका १३ जिल्लामा ३ सय ६२ महाधिवेशन प्रतिनिधि निर्वाचित भएकोमा आधाभन्दा बढी (१९६) देउवा समूहका छन् । पौडेल समूहका १ सय २१, सिटौला समूहका २० र अन्य २५ जना महाधिवेशन प्रतिनिधि छानिएका छन् ।"
अन्ततः डोबाटेलाई बनाइयो मन्त्री,"(कास्की)  कांग्रेस सांसद डोबाटे विश्वकर्मालाई बिनाविभागीय मन्त्री बनाइएसँगै गण्डकी प्रदेश सरकारमा मन्त्रीको संख्या १२ पुगेको छ । विश्वकर्माले सोमबार प्रदेशप्रमुख पृथ्वीमान गुरुङसँग पद तथा गोपनीयताको शपथ लिए । विश्वकर्मालाई मुख्यमन्त्री कृष्णचन्द्र नेपाली पोखरेलले सोमबारै मन्त्री नियुक्त गरेका थिए । विश्वकर्मा तनहुँबाट प्रदेशसभामा समानुपातिक सांसद हुन् । एमालेका पृथ्वी सुब्बा गुरुङ नेतृत्वको सरकार ढलेपछि माओवादी केन्द्र, राष्ट्रिय जनमोर्चा, जनता समाजवादी र स्वतन्त्र सांसद राजीव गुरुङ (दीपक मनाङे) को समर्थनमा कांग्रेसका कृष्णचन्द्र नेपाली पोखरेल जेठ २९ मा मुख्मन्त्री बनेका थिए । पोखरेलले साउन ८ मा मन्त्रिपरिषद् विस्तार गर्ने क्रममा डोबाटे पनि मन्त्रीको सूचीमा थिए । विश्वकर्मा शपथ लिनका लागि गृहजिल्ला तनहुँबाट पोखरा आउने क्रममा मन्त्रीको सूचीबाट नाम काटिएपछि उनी सोझै मुख्यमन्त्रीको कार्यकक्षमा पुगे । मुख्यमन्त्रीलाई के कारणले नाम काटियो भनेर जिज्ञासा राख्दा मुख्यमन्त्रीले अहिले बनाउन सकिनँ, सरी भने । डोबाटेले फेरि के कारणले सक्नुभएन भनेर सोध्दा मुख्यमन्त्री मौन बसेका थिए । त्यसपछि डोबाटेले तपाईंलाई संसदीय दलको नेताबाट हटाउन खोज्दा मैले नै जोगाएँ । पार्टीमा इमानदार भएर निष्ठापूर्वक लागेँ । मलाई यसैको सजाय दिनुभएको हो ? भनेर प्रश्न गरेका थिए । त्यसबीचमा उनलाई बधाईको ओइरो आइसकेको थियो । उनको ठाउँमा पार्टी सभापति एवं प्रधानमन्त्री शेरबहादुर देउवानिकट मेखलाल श्रेष्ठलाई शिक्षा, संस्कृति, विज्ञान प्रविधि तथा सामाजिक विकासमन्त्री बनाइयो । श्रेष्ठ कांग्रेस नेता गोपालमान श्रेष्ठका आफन्ती पनि हुन् । विश्वकर्मा भने वरिष्ठ नेता रामचन्द्र पौडेलनिकटका हुन् । विश्वकर्मालाई मन्त्री नबनाइँदा मुख्यमन्त्री र कांग्रेस पार्टीको व्यापक आलोचना भएको थियो । ११ मन्त्रीमध्ये एक जना महिला र दलित समुदायबाट शून्य प्रतिनिधित्व भएको भन्दै विरोध भएपछि विश्वकर्मालाई प्रदेशसभामा विधायन समितिको सभापति बन्न मुख्यमन्त्रीले आग्रह गरे । तर, विश्वकर्माले असन्तुष्टि जनाउँदै अस्वीकार गरे । मुख्यमन्त्री पोखरेलले उतिबेला विश्वकर्मालाई मन्त्री बनाउन नसक्नुमा कमजोरी महसुस भएको बताएका थिए । पहिला ७ मन्त्रालय रहेको गण्डकीमा आफूविरुद्ध अविश्वासको प्रस्ताव दर्ता भएपछि सरकार टिकाउन तत्कालीन मुख्यमन्त्री गुरुङ सरकारले फुटाएर ११ पुर्याएको थियो । प्रदेशसभा सांसदको २० प्रतिशतसम्म मन्त्री बन्न सक्ने संवैधानिक व्यवस्थाअनुसार ६० सदस्यीय गण्डकी प्रदेशसभामा १२ जना मन्त्री बन्न सक्ने प्रावधानअनुसार विश्वकर्मालाई थपिएको हो । राजमो सरकारमा सहभागी छैन् । जसपाका १, स्वतन्त्र एक, माओवादीका ४ र मुख्यमन्त्रीसहित बाँकी कांग्रेसका मन्त्री छन् । नवनियुक्त मन्त्री दोबाटे विश्वकर्माले अन्याय गरेको महसुस भएपछि पार्टीले आफूलाई मन्त्री बनाएको बताएका छन् । राजनीतिमा पार्टीको आन्तरिक कारण हुन्छ, उनले भने, पहिला मन्त्री बन्न सकिन । अहिले पार्टीलाई आवश्यकता भयो होला मलाई मन्त्री बनायो । उनले संविधानले व्यवस्था गरेअनुसार सरकारमा दलितको प्रतिनिधित्व नभएपछि सरकारले संविधानको मर्मअनुसार आफूलाई मन्त्री बनाएको बताए । गठबन्धनका मन्त्री नै असन्तुष्ट दोबोटे विश्वकर्मालाई मन्त्री नियुक्त गर्दा आफूहरूसँग छलफल नगरिएको भन्दै असन्तुष्ट रहेका गठबन्धन सरकारमा सहभागी अन्य पार्टीका मन्त्री शपथ ग्रहण कार्यक्रममा उपस्थित भएनन् । हामीले मन्त्री नियुक्त भएपछि खबर पायौँ, ऊर्जा, जलस्रोत तथा खानेपानी मन्त्री हरिशरण आचार्यले भने, सोमबार दिउँसो क्याबिनेट मिटिङमा यस विषयमा छलफल भयो । हामी कार्यक्रममा सहभागी हुँदैनौँ भन्यौँ । सरकारमा सहभागी सबै दलसँग छलफल गरेर मन्त्री नियुक्त गर्नुपर्नेमा कांग्रेसले आफ्नै शैलीले पार्टी कार्यालय चलाएजस्तै सरकार चलाउन थालेको आरोप उनको छ । उनले फेसबुकमार्फत कांग्रेस एकपछि अर्को बेइमान बन्दै गएको प्रतिक्रिया दिएका छन् । जसपासँग समझदारी तोड्ने मात्र होइन, स्वेच्छाचारी बन्दै गएको छ । नाटकको पनि सीमा हुन्छ । केपीले हेप्दा यो गठबन्धन बन्यो, याद गर कांग्रेस बाटो बिराउँदा के हालत हुन्छ ? उनले लेखेका छन् । माओवादीबाट प्रतिनिधित्व गरेका अर्थमन्त्री रामजी बरालले मन्त्री नियुक्त गर्दा परामर्श लिन आवश्यक नठानेपछि शपथ कार्यक्रममा पनि आवश्यकता नपर्ने भन्दै सहभागी नभएको बताए ।"
राजनीतिक आडमा जग्गा कब्जा प्रयास,"(रूपन्देही)  रूपन्देहीको प्रस्तावित मोतीपुर औद्योगिक क्षेत्रमा राजनीतिक दलको आडमा जग्गा कब्जाको प्रयास भएको खुलेको छ । राजनीतिक दलसँग नजिक व्यक्तिहरूले जग्गा कब्जा गर्न समूह बनाउने, नेतृत्व गर्ने, प्रहरीसँग प्रतिकार गर्न तालिम र निर्देशन दिने गरिएको पाइएको छ । आइतबारको झडपमा मृत्यु हुनेमा चारमध्ये अधिकांश रूपन्देहीबाहिरका छन् । त्यसैले जग्गा कब्जा गर्ने बाहिरी जिल्लाका धेरै रहेको पुष्टि गर्छ । तर, जग्गा कब्जा गर्न योजना बनाउनेमा नेपाली कांग्रेस र नेकपा माओवादी केन्द्रसँग नजिकका व्यक्तिहरू देखिएका छन् । तर, उनीहरूको राजनीतिक दलकै पदीय जिम्मेवारी भने छैन ।बुटवल१७ र १८ स्थित औद्योगिक क्षेत्रको जग्गा कब्जा गर्ने क्रम वैशाखदेखि सुरु भएको थियो । गत फागुनमा तत्कालीन अर्थमन्त्री विष्णु पौडेल र उद्योग, वाणिज्य तथा आपूर्तिमन्त्री लेखराज भट्टले करिडोरको शिलान्यास गर्ने क्रममा पनि झडप भएको थियो । त्यतिबेला स्थानीयले नै शिलान्यासमा अवरोध गरेका थिए । त्यतिबेला कांग्रेसका बालकृष्ण खाँण र नेकपाका घनश्याम भुसालले विज्ञप्ति नै जारी गरेर स्थानीयको माग सम्बोधन गरेर मात्र औद्योगिक क्षेत्रको काम अघि बढाउन आग्रह गरेका थिए । दुई नेताको संरक्षण पाएपछि स्थानीय सुकुम्बासी ले मन्त्रीद्वयलाई शिलान्यास नै गर्न नदिएर लखेटे । त्यसपछि मोतीपुर औद्योगिक क्षेत्रमा राजनीतिक खिचातानी र प्रतिशोधकै रूप सुरु भएको थियो । त्यसको दुई महिनापछि वैशाखबाट मोतीपुर क्षेत्रमा नयाँ सुकुम्बासी आउन थाले । स्थानीय राजनीतिक दलका नेताका अनुसार सुरुसुरुमा पाँचसात जनाको समूह आउने जाने गर्थ्यो । विस्तारै त्यस्तो अपरिचित अनुहार का व्यक्ति र समूह आउने क्रम बढ्दै गयो । त्यसले २०२७२८ सालदेखि नै मोतीपुरमा जग्गा कब्जा गरेर बसेका पुराना सुकुम्बासी को मनमा पनि चिसो पस्यो । तर, नयाँ अतिक्रमणकारीहरू संगठित भइसकेकाले पुरानाले केही गर्न सक्ने अवस्था नै नरहेको नेपाली कांग्रेसका क्षेत्रीय प्रतिनिधि एवं स्थानीय भीमप्रसाद न्यौपानेले बताए । सरकारले औद्योगिक क्षेत्रका नाममा लालपुर्जा निकालेदेखि अहिलेसम्म छलफलमै बितेको छ, उनले भने, समस्या समाधान नहुँदै अहिले नयाँ सुकुम्बासी आएर कब्जा गर्न थालिसके, स्थानीय सरकारले पनि केही गर्नै सकेन । मोतीपुर क्षेत्रमा पर्ने तिनाउ नदी उकास क्षेत्रको ८ सय १३ बिघा जमिन सरकारले २०७२ जेठ २ मा लालपुर्जा बनाएरै औद्योगिक क्षेत्रका नाममा ल्याएको थियो । त्यही जग्गामा अहिले संगठन बनाएर जग्गा कब्जा सुरु भएको हो । अतिक्रमणकारीले जग्गा कब्जा गर्न बुटवल उपमहानगरपालिका१३ बेलबासमा बस्ने राजु आलमको अध्यक्षतामा सात सदस्यीय सञ्चालक समिति बनाएका छन् । समितिका अन्य पदाधिकारीको कसैलाई पनि परिचय दिइएको छैन । उपाध्यक्षमा ज्योतिनगरका राजकुमार थापा छन् । सचिव मोतीपुर रानीगन्जकै महिला छिन् । आलम यसअघि बुटवलको माझगाउँ, बुद्धनगरमा रहेको सरकारी जग्गा सुकुम्बासीका नाममा कब्जा गर्ने र वितरण गर्ने समितिका पनि सचिव रहेको मोतीपुरकै एक नेताले बताए । ती नेताका अनुसार त्यतिबेलादेखि नै उनी माओवादी नजिक रहेर काम गर्दै आएका छन् । उनलाई नेकपा (एकीकृत समाजवादी) का नेताले पनि सहयोग गरिरहेकाले नेतृत्व गर्ने आँट गरेको एक नेताको दाबी छ । जग्गा कब्जा गर्न ७ जनाको सञ्चालक समिति र १ सय १२ जनाको उपसमिति बनेको छ । ती १ सय १२ जनाको छुट्टाछुट्टै नेतृत्वमा प्रतिव्यक्ति २५ जनाका दरले अर्को समूह बनेको छ । प्रत्येक समूहबाट फेरि एक जना टोली नेता बन्ने र उसले पनि २५ जनाको अर्को समूह बनाउँदै जाने गरी सञ्चालक समितिमा नियम बनाइएको छ । जग्गा लिन २५ जनाको समूह अनिवार्य हुनुपर्ने र प्रतिव्यक्ति २ सयका दरले इन्ट्री शुल्क लिएर नाम दर्ता गरिएको थियो । त्यसरी हुने २ हजार ८ सय जनाको समूहले रकम सञ्चालक समितिमा बुझाइसकेको गुल्मीको रेसुंगा नगरपालिका४ रैंदीबाट जग्गा कब्जा गर्न आएका जंगबहादुर परियारले बताए । म पनि एउटा समूहको नेता बनेर रकम संकलन गरेपछि अर्को पाँचवटा समूह बनाउने अधिकार पाएको थिएँ, उनले भने, हिजोको घटनापछि यो त झुक्याएर पैसा संकलन गर्ने माध्यम हो रैछ जस्तो लाग्यो । उनले समितिमा बस्न र टोली नेता हुन कांग्रेस वा माओवादी हुनुपर्ने गरी आन्तरिक रूपमा टोली नेतामा निर्देशन जाने गरेको बताए । उनी आफू पनि माओवादी समर्थक भएको खुलाए । उनले आइतबार त्यस्तो घटना नभएको भए प्रतिव्यक्ति २ सय रुपैयाँ लिएकाबाट ५ हजारका दरले रकम संकलन गर्ने र जग्गा नापेर नक्सा बनाएर टोकन दिने तयारी भएको पनि जानकारी दिए । हामीलाई त सरकारले नै जग्गा दिन लागेको भनेर झुक्याइयो, उनले भने ।प्रहरी उच्च स्रोतका अनुसार जग्गा कब्जा गर्नेको नेतृत्व गरेकालाई गोप्य रूपमा स्थानीय तहका नेपाली कांग्रेसका केही नेताले पनि सहयोग गरिरहेका छन् । कांग्रेस वडा सभापति बाबुराम घिमिरे प्रहरीको कडा निगरानीमै रहेको स्रोतले बतायो । उनीसहित केही अन्य नेताको संलग्नतामा जग्गा कब्जा भइरहेको सूचना प्रहरीमार्फत नै गृह मन्त्रालयमा पुगेको छ, प्रहरी उच्च स्रोतले भन्यो, तर, सूचना पुगे पनि समयमै पक्राउ नगर्दा वा गर्न नखोज्दा आइतबारको घटना भएको हो । सुरक्षा स्रोतले पहिचान गरेका पाँच जनालाई पक्राउ गरेर कारबाही गर्न गृहकै निर्देशन छ । त्यही निर्देशनअनुसार पक्राउ परेका दुई जना पनि कांग्रेसकै दबाबमा छुटेका छन् । गृहमन्त्री खाँणले पनि जग्गा कब्जा रोक्न र बनाएका अस्थायी टहरा भत्काउन निर्देशन दिएका थिए । तर, अतिक्रमणकारीले दिउँसोमा बनाउने र प्रहरीले राति गएर टहरा भत्काउने काम १५ दिनदेखि निरन्तर चलिरहेको थियो । राजनीतिक दलकै संरक्षणका कारण जग्गा कब्जा भएकाले आइतबार पनि प्रहरीले अतिक्रमणकारीसँग भिडन्त नै गर्न चाहेको थिएन । जग्गा कब्जा भइरहेको क्षेत्रमा ५० जनाको सशस्त्र प्रहरीको अस्थायी पोस्ट राख्ने निर्णय शनिबारको सुरक्षा समिति बैठकले गरेको थियो । त्यही निर्णय कार्यान्वयन गर्ने क्रममा सशस्त्रलाई सहयोग गर्दा जनपथ प्रहरी अतिक्रमणकारीको घेराबन्दीमा परेर उनीहरूमाथि नै आक्रमण भएपछि प्रतिकारमा अश्रुग्यास प्रहार र त्यसले पनि नियन्त्रण नभएपछि गोली चलेको थियो । अतिक्रमणकारीले प्रहरीलाई पेट्रोल बम नै प्रहार गरेका थिए । प्रमुख जिल्ला अधिकारी ऋषिराम तिवारीले अतिक्रमणकारीले प्रहरीमाथि नै पेट्रोल बम प्रहार गरेपछि बाध्य भएर गोली चलाउनुपरेको बताए । सुरक्षाकर्मी संयमित नै भएका हुन्, उनले भने, त्यसैले अतिक्रमणकारीतर्फ भन्दा प्रहरीतर्फ बढी घाइते भएका छन् । राजनीतिक दलको संरक्षण भएनभएको विषयमा आन्तरिक अनुसन्धान भइरहेको उनले बताए । घटनामा सर्वसाधारणतर्फ १६, नेपाल प्रहरीतर्फ १६ र सशस्त्र प्रहरीतर्फ १५ जना घाइते भएका थिए । सर्वसाधारणतर्फका घाइतेमध्ये ४ जनाको मृत्यु भएको हो । मोतीपुरमा औद्योगिक क्षेत्र बनाउने काम रोक्ने उद्देश्यले केही दलले राजनीतिक स्वार्थ समूह तयार गरी नयाँ सुकुम्बासी जन्माएर अघि बढेको जनता समाजवादीका अध्यक्ष वामदेव भुसालले बताए । देखिँदा बाहिरी जिल्लाबाट आएका नयाँ सुकुम्बासीजस्ता देखिएका छन्, उनले भने, तर, तिनीहरूका नेतृत्वकर्ता हाम्रै साथीहरूबाट निर्देशित र संरक्षित छन् । उनले रूपन्देहीकै गृहमन्त्री र एमालेको स्थानीय सरकारले ६ महिनासम्म जग्गा कब्जा भइरहँदा पनि केही नगर्नुले नै संरक्षण पुष्टि भएको आरोप लगाए । जग्गा अतिक्रमण गर्नेहरूलाई नेतृत्व दिइरहेका केही व्यक्ति माओवादीका पनि रहेको उनले बताए । मोतीपुरमा रहेको सरकारी जग्गामा अहिले एकदुई महिना कुरेर जग्गा रोक्न सकेमा पछि लालपुर्जा पाइन्छ भन्ने हल्ला चलाइरहेको र देशभरका जिल्लाबाट जग्गा रोक्न आउनेहरू बढेको बुटवल उपमहानगरपालिका१७ का वडाध्यक्ष सन्तबहादुर रानाले जनाए । उनले पनि समयमै स्थानीय सरकार र प्रशासनलाई जानकारी गराउँदासमेत कुनै सरोकार नराख्दा अहिलेको परिणाम आएको बताए । मैले सबैलाई अवस्था जानकारी गराएको छु, उनले भने, कसैले वास्ता नै गरेनन् । वडा एक्लैले र आफूले मात्र केही गर्न नसकेको उनले बताए । देखिने गरी त कुनै दलका नेता लागेका छैनन्, उनले भने, तर, भित्रभित्र लागेको आशंका सबैले गरेकै छन् । मोतीपुरमा जग्गा कब्जा गर्न आउनेहरू लुम्बिनी प्रदेशका विभिन्न जिल्लासँगै जाजरकोट, म्याग्दी, धादिङ, पर्वत, बाग्लुङ, चितवनका पनि छन् ।"
'फर्जी सुकुम्बासीको प्रदर्शनपछि घटना,"काठमाडौं (कास) संगठित गिरोहले फर्जी सुकुम्बासी भेला गरेर प्रदर्शनमा उतारेपछि रूपन्देही घटना भएको सरकारले निष्कर्ष निकालेको छ । गृहमन्त्री बालकृष्ण खाँणको अध्यक्षतामा सोमबार बसेको सुरक्षा समितिको बैठकले मोतीपुर औद्योगिक क्षेत्रको सरकारी जग्गा कब्जा गर्न खोज्दा उक्त घटना भएको निष्कर्ष निकालेको हो । बैठकमा सुरक्षा प्रमुखहरूले औद्योगिक क्षेत्रको जग्गा कब्जा गर्न केही दिनअघिबाटै झापादेखि कञ्चनपुरसम्मका जिल्लाबाट फर्जी सुकुम्बासीलाई उतारिएको जानकारी गराएका थिए । बैठकमा नेपाली सेनाका रथी बालकृष्ण कार्की, प्रहरी महानिरीक्षक शैलेश थापा क्षेत्री, सशस्त्र प्रहरी महानिरीक्षक शैलेन्द्र खनाल र राष्ट्रिय अनुसन्धान विभागका प्रमुख गणेश अधिकारीले सुकुम्बासीका नाममा फर्जी समूह खडा गरेर जग्गा हड्प्ने र त्यही जग्गा पछि बेचबिखन गर्ने गिरोहको योजना रहेको बताएका थिए ।सरकारी जग्गा हड्प्न सक्रिय गिरोहकै कारण अनाहकमा केही नागरिकले ज्यान गुमाउनुपरेको पनि सरकारको निष्कर्ष छ । बैठकमा ज्यान गुमाएकाप्रति श्रद्धाञ्जली व्यक्त गर्दै गृहमन्त्री खाँणले कसैको उक्साहटमा हुने आपराधिक कार्यमा नलाग्न पनि सबैलाई अपिल गरेका छन् । यस्तै प्रदर्शनमा संयमता अपनाउन पनि सुरक्षा निकायलाई निर्देशन दिएका छन् । कानुनविपरीत बल प्रयोग गरिएको पाइए सुरक्षाकर्मीमाथिसमेत विभागीय कारबाही हुने चेतावनी उनले दिएका छन् । अहिले मोतिपुर क्षेत्र सशस्त्र प्रहरीको घेरामा राखिएको छ । ३ सयभन्दा बढी सुरक्षाकर्मी त्यहाँ परिचालन गरिएको छ । गृह स्रोतका अनुसार बैठकमा सुरक्षा प्रमुखहरूले मोतीपुर क्षेत्रका करिब ७५८० परिवार खास सुकुम्बासी रहेको र उनीहरूको व्यवस्थापन सरकारबाट हुनुपर्ने तर त्यसलाई नै भजाएर नक्कली सुकुम्बासी परिवार खडा गर्ने योजनाबाट मानिस भेला गरेको ब्रिफिङ गरेका थिए । त्यसपछि गृहमन्त्री खाँणले कुनै पनि हालतमा सरकारी सम्पत्ति हड्प्न नदिन र त्यसका लागि आवश्यक सुरक्षा प्रबन्ध मिलाउन गृहसचिव टेकनारायण पाण्डेलाई निर्देशन दिएका थिए । मन्त्री खाँणले रूपन्देही प्रशासन र सुरक्षा निकायका प्रमुखलाई जग्गा हड्प्न नदिन र त्यसका लागि सुरक्षा तैनाथी बाक्लो बनाउन पनि निर्देशन दिएका छन् । घटनामा घाइते भएका नेपाल प्रहरी र सशस्त्र प्रहरीका २२ जना सुरक्षाकर्मीलाई थप उपचारका लागि काठमाडौं ल्याइएको छ ।"
ब्याजदरमा स्थायित्व कायम गर,"वित्तीय प्रणालीमा ब्याजदरको उतारचढाव यस वर्ष पनि देखियो । तरलता अभाव रहेको भन्दै बैंक तथा वित्तीय संस्थाले गत भदौदेखि नै ब्याजदर बढाउन थालेका थिए । असोजदेखि सो क्रमले तीव्रता नै पाएको छ, निक्षेपको ब्याजदर दोहोरो अंकमा पुगिसकेको छ भने सोही अनुपातमा कर्जाको ब्याजदर पनि बढेको छ । यो क्रम अझै जारी छ । कात्तिकदेखि लागू हुने गरी पुनः ब्याजदर परिर्वतनको तयारीमा बैंकहरू छन् । यसबाट यो वर्ष ब्याजदर धेरै माथि पुग्ने स्पष्ट संकेत देखिएको छ । तरलता घटबढ हुँदा ब्याजदर तलमाथि हुनु स्वाभाविक भए पनि यही बहानामा बैंक तथा वित्तीय संस्थाले मनपरी ब्याजदर बढाउन पाइँदैन । सम्झौता अवधिबीचमै प्रिमियम दर बढाउन र तीन महिना नपुग्दै ब्याजदर वृद्धि गर्न मिल्दैन । यी पक्षमा बैंकहरू आफैं सचेत हुन आवश्यक छ, नियामक निकाय राष्ट्र बैंकले पनि यसतर्फ ध्यान दिनुपर्छ । यसो गर्न किन जरुरी छ भने, बैंक तथा वित्तीय संस्थाले मनपरी रूपमा ब्याजदर बढाएर राष्ट्र बैंकको निर्देशन उल्लंघन गर्न थालिसकेका छन् । तरलता अभावको बहानामा बैंकहरूले ब्याजदर वृद्धिमा निर्देशविपरीत मनपरी रूपमा निर्णय गरेको राष्ट्र बैंकले नै भेट्टाएको छ । राष्ट्र बैंकको निर्देशनानुसार बैंक तथा वित्तीय संस्थाले सुरु अवधिमा तय गरेको प्रिमियम (ब्याजदर निर्धारण गर्दा आधार दरमा थप गरिने दर) सम्झौता अवधिभर परिवर्तन गर्न पाइँदैन । उदाहरणका लागि, कुनै बैंकको आधार दर ६ प्रतिशत छ, उसले आधार दरमा ४ प्रतिशत प्रिमियम दर जोडेर १० प्रतिशत ब्याजदर तय गर्यो र कर्जा अवधि ५ वर्षको छ भने यस्तो अवस्थामा बैंकले आधार दरमा परिवर्तन भएअनुसार मात्र कर्जाको ब्याजदर परिवर्तन गर्न पाउँछ । तर, कर्जा अवधिभर प्रिमियम दर (चार प्रतिशत) परिवर्तन गर्न नपाउने राष्ट्र बैंकको निर्देशन छ । अहिले बैंकहरूले नियमविपरीत प्रिमियम पनि परिमार्जन गरेकाले राष्ट्र बैंकले यसतर्फ ध्यान दिनुपर्छ । बैंक तथा वित्तीय संस्थाले हरेक तीनतीन महिनामा आधार दर गणना गर्नुपर्छ । आधार दरमा भएको घटबढअनुसार नयाँ पुराना सबै ऋणीको ब्याजदर परिमार्जन गर्नुपर्छ । यसको अर्थ बैंकहरूले एक पटक तय गरेको ब्याजदर कम्तीमा तीन महिनासम्म परिवर्तन गर्न पाइँदैन भन्ने हो । गत भदौ र असोजमा बैंकहरूले तीन महिनाअघि नै ब्याजदर परिवर्तन गरे, यो पनि राष्ट्र बैंकको निर्देशनविपरीत छ । अस्वाभाविक ब्याजदर वृद्धि हुँदा अर्थतन्त्रमा धेरै नकारात्मक असर पर्छ । लगानी निरुत्साहित हुन्छ, जसका कारण रोजगारीका अवसर खुम्चिन्छन् । यसकारण पनि ब्याजदर स्थायित्व कायम गर्ने आफ्नो एउटा प्रमुख उद्देश्यमा राष्ट्र बैंक चुक्नु हुन्न । तर बैंकहरूले मनपरी रूपमा ब्याजदर बढाउँदा पनि राष्ट्र बैंकले नतिजा हात पर्ने गरी केही निर्देशन दिन सकेको छैन, जुन विडम्बनापूर्ण छ । मौखिक रूपमा दिइएको नैतिक दबाबले मात्र बैंकहरू सुध्रिने अवस्थामा नरहेको तथ्य राष्ट्र बैंकले बेलैमा मनन गर्नुपर्छ । ब्याजदरमा आउने उतारचढावको प्रत्यक्ष सम्बन्ध तरलतासँग छ । वित्तीय प्रणालीमा तरलता अभाव हुँदा ब्याजदर बढ्छ भने बढी हुँदा घट्छ । यसकारण ब्याजदरमा स्थायित्व ल्याउन तरलताको प्रभावकारी व्यवस्थापन गर्न सक्नुपर्छ । तरलता व्यवस्थापन गर्ने काम राष्ट्र बैंककै हो । तरलता व्यवस्थापनका लागि सरकारमार्फत नीतिगत व्यवस्था तथा निर्णय गर्नुपरे सुझाव दिने काम पनि उसकै हो । परन्तु पछिल्ला वर्षहरूमा यसको व्यवस्थापनमा पनि राष्ट्र बैंक चुकेको छ । कुनै समयमा वित्तीय प्रणालीमा अधिक तरलता भएर २ खर्बभन्दा बढी रकम त्यत्तिकै थन्किएर रहन्छ भने कुनै समयमा ऋण दिने पैसा नभएर बैंकहरूले कर्जा प्रवाह रोक्नुपरेको अवस्था छ । चालु आर्थिक वर्षको पहिलो तीन महिनामा बैंकहरूले तरलताको संकट नै भोगिरहेका छन् । गत जेठदेखि सुरु यस्तो संकट पछिल्ला महिनामा बढ्दो छ । बैंक तथा वित्तीय संस्थाले राष्ट्र बैंकबाट निर्देशित अनिवार्य नगद मौज्दात (सीआरआर) कायम गर्न पनि राष्ट्र बैंकबाट स्थायी तरलता सुविधा (एसएलआर) लिनुपरेको अवस्था छ । अल्पकालका लागि बैंकहरूबीच हुने सापटी (अन्तरबैंक कारोबार) पाइन छोडेको छ । बैंक तथा वित्तीय संस्थामा निक्षेप अपेक्षित रूपमा बढ्न सकेको छैन । सरकारी खर्च बढ्न नसक्नु, रेमिट्यान्स आप्रवाहमा कमी आउनुलगायत यसका कारण हुन् । यस्तो अवस्थामा वित्तीय प्रणालीमा तरलता अभाव हुन नदिन राष्ट्र बैंकले विभिन्न अल्पकालीन र दीर्घकालीन मौद्रिक औजारहरू प्रयोगमा ल्याउनुपर्छ । बैंकहरूमा तरलताको प्रमुख स्रोत निक्षेप हो, जुन पछिल्ला महिनामा बढ्न सकेको छैन । आयात निरन्तर रूपमा बढेको छ, यससँगै कर्जा प्रवाहको गति पनि तीव्र बनेको छ । आउँदा दिनमा तरलता संकट झनै चुलिने निश्चितजस्तै छ । यस्तो अवस्थामा ब्याजदर पुनः बढ्नेछ, बैंकहरूबीच निक्षेप खोसाखोसको प्रतिस्पर्धा नै हुनेछ । ब्याजदर वृद्धि हुँदा उत्पादन लागत बढ्ने भएकाले बजारमा मूल्यवृद्धि अकासिनेछ । त्यसैले यस्तो अवस्था आउन नदिन राष्ट्र बैंकले यथाशीध्र तरलता व्यवस्थापनका लागि आवश्यक काम गर्नुपर्छ । नीतिविपरीत ब्याजदर बढाउनेलगायत काममा संलग्न बैंक तथा वित्तीय संस्थालाई कानुनबमोजिम कारबाही गरी वित्तीय प्रणालीमा स्थायित्व कायम गर्न र यस क्षेत्रमा थिति बसाउन राष्ट्र बैंक कडा रूपमा प्रस्तुत हुनैपर्छ ।"
संसद्को अवमूल्यन,"लामो संघर्षपश्चात् प्राप्त संसद्लाई राजनीतिक दल र तिनका नेताहरूले पछिल्लो समय उपहास गर्न थालेका छन् । अघिल्ला प्रधानमन्त्री केपी शर्मा ओलीले दुई पटक संसद्को विघटन गरे । आमनागरिक, प्रतिपक्षी दल र सर्वोच्च अदालतका कारण आज यो जीवित छ । तर, संसद् ब्युँतिए पनि अहिले यसले काम गर्न सकिरहेको छैन । महत्त्वपूर्ण कानुनहरू बन्न सकेका छैनन् । सत्तापक्ष र प्रतिपक्षको रस्साकस्सीले गर्दा यो बन्धकजस्तै भएको छ । जनताका मुद्दाले सांसदमार्फत संसद्मा प्रवेश पाउनुपर्ने हो, त्यहाँ व्यापक छलफल हुनुपर्ने हो । तर, अहिले यस्तो हुन सकेको छैन । अहिले संसद् हाम्रा नेताहरूका लागि आफ्नो सवारी साधनजस्तै भएको छ । जसरी आफ्नो सवारी साधन आवश्यकताअनुसार प्रयोग गरिन्छ, त्यसै गरी हाम्रा नेताहरू पछिल्लो समय संसद्लाई आफ्नोअनुकूल प्रयोग गरिरहेका छन् । ओली हुन् वा शेरबहादुर देउवा, दुवैले संसद्लाई आफूअनुसारै व्याख्या गरिरहेका अनगिन्ती उदाहरण छन् । दलसम्बन्धी विधेयक, निजामती विधेयक, रेल, यौन हिंसा र फौजदारी कसुरसम्बन्धी विधेयक फिर्ता हुनु यसैका उदाहरण हुन् । यी विधेयकहरू किन संसद्मा पुगे ? फेरि, कुनै बहसबिनै किन फिर्ता भए ? जवाफ एउटै छ, सरकारअनुकूल रहेन, त्यही कारण फिर्ता भए, आमनागरिकका कारण होइन । पछिल्लो समय हिजो संसद्को आवश्यकताको पैरवी गर्नेहरू आज यसको आवश्यकता देख्न छाडेका छन् । लोकतन्त्रको मेरुदण्ड संसद्लाई मान्ने हो र यस्तै गतिविधि चलाइरहने हो भने कसरी हाम्रो देशलाई लोकतान्त्रिक मुलुक भन्न सकिन्छ ? अतः लोकतन्त्रको आधार संसद्लाई कहीँकतैबाट उपहास नगरियोस्, अन्यथा हाम्रो लोकतन्त्र नै कमजोर हुनेछ । रामकृष्ण बराल, जोरपाटी५, काठमाडौं"
प्रविधिको अतिक्रमण,"मानिस अब मेसिनको एक पार्टपुर्जा मात्र हुन पुगेको छ । पहिलो हामी आफूलाई विकसित प्राणी भन्थ्यौं । तर, आज हामीलाई नयाँनयाँ प्रविधिले बाँधेको छ, हामी प्राविधिक भएका छौं । योबिना आफूलाई अपूर्ण महसुस गर्छौं । केही सय वर्षअघि हातमा घडी बाँधेर प्रविधिमय हुन खोजेका हामी, आजको दिनमा आइपुग्दा हातहातमा मोबाइल छ, कानमा एयरफोन, आँखामा गुगल चस्मा, हातमा स्मार्टवाच । शरीरमा कृत्रिम मुटु । कम्प्युटर हामीले बनाएको हो, त्यसैले यसको भन्दा धेरै बुद्धि हाम्रो छ भन्ने तर्क गर्थ्यौं, तर समय यहीँ रोकिएन मानिसले नै कम्प्युटरमा यति कृत्रिम बुद्धि थप्दै गयौं कि आज आर्टिफिसियल इन्टलिजेन्सको विकास भइसकेको छ । आज कम्प्युटरले आफैं सोच्न, निर्णय लिन र एक्सनमा जान सक्छ । सुरुसुरुमा रोबोटहरू मानिसको कामलाई सजिलो बनाउन बनाइएका थिए, अर्थात् ती मानवनिर्मित नोकरहरू थिए तर आज कम्प्युटर (रोबोट) मालिक बन्न थालेको छ । पहिला मानिसले दिएको निर्देशनअनुसार रोबोटले काम गर्थ्यो तर आज यसको निर्देशन मान्न हामी विवश हुने दिन आउँदै छ । विकसित भनिने देशहरूले घरका हरेक काम गर्ने रोबोट बनाएका छन् । रोबोटले मानिससँग दोहोरो कुरा गर्न थालेको छ । एक पटक सोफिया नामक रोबोट नेपाल पनि आएको थियो । जसले नेपालीसँग कुराकानी मात्रै गरेन मञ्चबाटै भाषण पनि गर्न भ्याएको थियो । यो रोबोटलाई साउदी अरबले नागरिकतासमेत दिएको थियो र यसले गाडी पनि आफैं चलाउन सक्छ । आज मानिस एकआपसमा कम र बिहानैदेखि बेलुकासम्म सामाजिक सञ्जालमा रुमलिएका छन् । अनलाइन कक्षाका नाममा आजका बालबालिका इन्टरनेटको कुलतमा नराम्ररी फसिसकेका छन् । वैज्ञानिकहरू यतिले नपुगेर मानव मस्तिष्कको क्षमतावृद्धिको नाममा मानव शरीरमा कृत्रिम चिप्स जडान गर्नेतर्फ उन्मुख छन् । वास्तवमा प्रकृतिले हामी मानवलाई पूर्ण क्षमतामै प्राकृतिक मानव बनाएका थिए । हाम्रै अल्छीपनाले गर्दा कृत्रिमताको सहारा लिने क्रममा प्रविधिको अधिक विकासको नयाँ रूप, प्रविधिको गुलाम बनिसकेका छौं, दास बन्ने बाटोमा छौं । प्रविधिको विकास पनि चाहिन्छ तर यसलाई मानिसको प्राकृतिसँगको नाता र मानव चेतनाको विकासक्रममै अवरोध ल्याउन दिनु हुन्न । मानव विनाशपथतर्फ लम्किन नदिन, आजको मानव पुस्ताले प्राकृतिक जीवन र कृत्रिम प्रविधिलाई सन्तुलनमा राख्न अत्यावश्यक भइसकेको छ । नत्र यस पृथ्वीबाट मानव समाप्त हुनुमा, हामी मानव नै जिम्मेवार ठहरिनेछौं । वीरेन्द्र सुवाल, ब्यासी, भक्तपुर"
प्रहरीबाटै असुरक्षित,"सत्य सेवा सुरक्षणं प्रहरीको टोपीमा लेखिएको हुन्छ, तर प्रहरीले आफूलाई यस नाराअनुसार चलाउन सकेको छैन । नागरिकको नजरमा हरेक ठाउँमा प्रहरी चुकेको छ । प्रहरीसँग खुलेर नागरिक बोल्न चाहँदैनन्, सक्दैनन् । यसको कारण अरू केही होइन प्रहरीले नागरिकसँग गर्ने व्यवहार नै हो । प्रहरी संगठन देश र जनताको सुरक्षाका लागि गठन भएको होइनजस्तो लाग्छ । पछिल्लो समय प्रहरी जनताको भन्दा पनि नेताको सेवामा तल्लीन छ । नेताको सेवा गरे प्रमोसन मिल्छ, भनेको ठाउँमा सरुवा पनि । जनताको सेवा गर्दा यो सब पाइँदैन । यति लामो इतिहास बोकेको संगठनले कहिल्यै जनअपेक्षाअनुसार काम गर्न सकेन । संगठनभित्र ठूलाले सानालाई हेप्ने अनि सानाले नागरिकलाई पेल्ने गर्छन्, जसका कारण प्रहरी नागरिकको नजरमा कहिल्यै साथी बन्न सकेन । बुटवलमा प्रहरीको गोली लागेर चार जनाको ज्यान गयो भन्ने समाचार आएको छ । सुकुम्बासी बस्ती हटाउन खोज्दा प्रहरीको गोली लागेर अनायास कसैको ज्यान गएको छ । ज्यानको बदला क्षतिपूर्ति दिएर हुँदैन । क्षतिपूर्ति दिएर मान्छे मार्न पाइने कानुन नेपालमा छैन पनि । बुटवलमा असली सुकुम्बासी धेरै छन्, कतिपय जग्गा पाइन्छ कि भनेर छाप्रो हाल्न आइपुगेका पनि होलान् । जहाँ खाली जग्गा छ, त्यहाँ टहरो हालेर बसिहाल्ने परिपाटी पनि छ । तर, यसो भन्दैमा प्रहरीले गोली चलाउनु हुँदैनथ्यो, ज्यानै लिनुजस्तो जघन्य अपराध गर्नु हुँदैनथ्यो । भीडलाई नियन्त्रण गर्ने विभिन्न तरिकाहरू छन् । हतियार छ भन्दैमा, रिस उढ्यो भन्दैमा गोली चलाउन पाइन्छ ? त्यस्तै हालैको अर्को घटनामा पनि प्रहरीको ज्यादती बढेको देखिन्छ, नेपालगन्जबाट २० दिन पैदलै राजधानी सहर काठमाडौं न्याय माग्न आएका पीडित परिवार तथा अभियानकर्मीलाई प्रहरीले माइतीघर मण्डलाबाट गिरफ्तार गर्यो । नेपालगन्जबाट त्यत्रो कष्टपूर्ण यात्रा गरेर कसैले शान्तिपूर्ण तरिकाले आफ्नो माग राखिरहेका छन् भने उनीहरूलाई पक्राउ गर्न मिल्छ ? रहरले कोही नेपालगन्जबाट हिँडेरै काठमाडौं न्याय माग्न आउँदैन । उनीहरूको बाध्यतालाई प्रहरीले बुझेको देखिँदैन । उल्टो उनीहरूलाई प्रहरीले सास्ती दिइरहेको छ । यस्ता गतिविधि नियाल्दा प्रहरीमा मानवता भन्ने चीजै छैनजस्तो लाग्छ । प्रहरीले जति नै राम्रा नारा ल्याए पनि, नागरिकका लागि कहिल्यै काम गर्न सकेन । अब यसको काम गर्ने तरिकामा सुधार ल्याउनैपर्छ । त्यसका लागि प्रहरी प्रशासनको नेतृत्वले पहल गर्नुपर्छ । पुरुषोत्तम घिमिरे, जोरपाटी, काठमाडौं"
बाटो नपहिल्याएको विकास,"नेपालमा योजनालाई विकासको रणनीतिका रूपमा स्विकारेर स्रोत, साधन र समयको अभ्यास गर्न थालिएको पैंसट्ठी वर्ष पूरा भयो । यसबीच पन्ध्रवटा आवधिक योजना, योजना कार्यरूप दिने हजारौं परियोजना र क्षेत्रगत कार्यक्रमहरू कार्यान्वयनमा आए तर विकासका निकै थोरै उपलब्धि मात्र प्राप्त भए । सबैजसो योजना असफल मात्र भएनन्, औपचारिकसमेत देखिए । र, सबै योजनावधिलाई गुमेको अवसरका रूपमा लिन हामी बाध्य भयौं । नेपालीहरूको समृद्धिको सपना पर धकेलिएको धकेलियै छ । हामी कहाँ चुक्यौं ? कोर्स करेक्सन नगरिनहुने भएको छ । विकास नहुनुमा एक व्यवस्थाले अर्को व्यवस्थालाई, एक सरकारले अर्को सरकारलाई, नेताले कर्मचारीलाई, कर्मचारीले नेतालाई, निजी क्षेत्रले सार्वजनिक क्षेत्रलाई आरोप लगाएर आफू पानीमाथिको ओभानो बन्ने संस्कृति स्थापित भयो । आरोप संस्कृतिले मात्र विकास हुन सक्छ ? अनुशासनको पद्धतिमा कोही पनि बाँधिएनौं र विकास भनेको अनुशासनबाट मात्र हुन सक्छ भन्ने यथार्थलाई सधैं भुलिरह्यौं । अब त आरोप संस्कृति यति फराकिलो भएको छ, जनस्तरमा पनि नकारात्मक भावना फैलिरहेको छ । अझ पनि विकास र समृद्धिलाई ठट्यौली गरेर समय खेर फालिरहेका छौं । स्रोतसाधनजस्ता अभ्यासका गहन विषयलाई निकै हलुका रूपमा लिइरहेका छौं । यसकारण पनि हामीले अवलम्बन गरेको विकास मोडलमा गम्भीर समीक्षा गर्नैपर्ने भएको छ । राजनीतिक अस्थिरतालाई हामीले अविकास र बेथितिको जिम्मेवार भन्दै आयौं । धेरै हदसम्म यो ठीक पनि थियो होला । तर संविधान बनाएर गाउँदेखि संघसम्म निर्णय प्रक्रिया र साधन अभ्यासका परिपाटी बदल्यौं भन्यौं । राजनीतिक स्थिरता दिने सरकार पनि बनायौं । सजिलोसँग समृद्ध नेपाल सुखी नेपाली को राष्ट्रिय अभीष्ट योजनानीतिरणनीतिका पानाभरि लेख्यौं । जनतामा आशा पनि जागेको थियो अब भने समृद्धिको यात्रा सुरु हुने भयो । तर त्यसो होइन रहेछ, राजनीतिक स्थिरता र अस्थिरता संख्यामा होइन, संस्कृतिमा देखिनुपर्ने रहेछ । यस अवस्थामा राजनीतिक संक्रमण ठीक होला, विकास होला भन्नेभन्दा पनि राजनीतिक संक्रमणलाई ठीक ठाउँमा ल्याउन पनि आर्थिक गतिशीलता (लगानी, व्यवसाय, रोजगारी, लगानी, मूल्यशृंखला विकास, सम्भावनाको उपयोग र स्वच्छ आपूर्ति प्रणाली) नै चाहिने भएको छ । आर्थिक विकासलाई राजनीतिक रूपमा मात्र हेरेर नहुने रहेछ । लगानी, व्यवसाय र रोजगारी फराकिलो भए हामीले बुझेको जस्तो राजनीति गर्न हामीलाई फुर्सद नै हुनेछैन । सम्भावना, सीप र सामर्थ्य भएका ऊर्जावान् युवाहरूलाई मातृभूमिमै भविष्य सुरक्षित भनेर प्रत्याभूति दिलाउन पनि योजना प्रणालीबारे गहन विमर्श अत्यावश्यक भइसकेको छ । विकास उपलब्धिभन्दा उपस्थिति र प्रगतिभन्दा प्रचार ठूलो ठान्ने प्रवृत्ति झाँगिएको छ । केही दिनअघि प्रदेशस्तरीय एउटा सरकारी निकायले आयोजना गरेको समीक्षा बैठकमा तेह्र साझेदार निकाय प्रायोजक भएको फ्लेक्स ब्यानर सामाजिक सञ्जालमा भाइरल भयो । केही वर्षअघि वास (खानेपानी तथा सरसफाइ) सेक्टर समीक्षा गर्दा बजेट प्रणालीभन्दा बाहिर समानान्तर कार्यक्रम (खर्च) प्रणाली देखियो । नेपालका नाममा भित्रिने पुँजीले राष्ट्रिय प्रणाली र बजेटलाई उपेक्षा गर्नु स्वयम् साझेदार (द्विपक्षीय, बहुपक्षीय, अगैसस) का आफ्नै प्रतिबद्धताभन्दा बाहिरको कुरा हो । रोम, पेरिस, आक्रा, बुसानजस्ता धेरै ठाउँमा गरिएका औपचारिक प्रतिबद्धता र यूएन प्रणालीमञ्चमा गरिएको संकल्पविपरीत हो । विकासका नाममा भित्रिने स्रोतसाधनलाई राष्ट्रिय प्राथमिकता र प्रणाली छोडी आफूलाई सहज हुने झ्याल, बुइँगल र खड्प्वालबाट यसरी छिर्न दिनु न राष्ट्रिय दायित्व हो, न त साझेदार नै त्यसरी छिर्न हुन्छ । यस अवस्थामा केही नीति वा प्रशासकीय नेतृत्वमा पुग्नुको के माने ? पदाधिकारीको प्रज्ञा, योग्यता, क्षमता सबै राष्ट्रिय स्वार्थमा देखिनुपर्छ । तर हामी यस्ता विषयमा कहिल्यै गम्भीर भएनौं र ससाना कुरामा मात्र अल्झिरह्यौं । परिणामतः विकास नीति र कार्यक्रमहरू कार्यान्वयन हुँदा सर्वसाधारणका भावना चलायमान हुन सकेनन् । सन् ७० को दशकमा आधारभूत आवश्यकता र एकीकृत ग्रामीण विकासले खुबै महत्त्व पाए । ती विषयलाई कार्यान्वयनमा ल्याउन परियोजना ढाँचा गाउँगाउँ पुग्यो । यसअघि परियोजना मोडल त्यति अभ्यासमा थिएन । महाकालीसेती एकीकृत विकास परियोजना, कर्णालीभेरी (केवर्ड) एकीकृत विकास परियोजना, राप्ती एकीकृत विकास परियोजना, गोर्खा विकास परियोजना, रसुवानुवाकोट विकास परियोजना, एकीकृत पहाडी विकास परियोजना (आईएचडीपीडाँडापाखर), सगरमाथा विकास परियोजना, कोसी पहाडी विकास परियोजना (खार्डेप), मेची आयोजनालगायत सञ्चालन गरिए । चौध अञ्चलमा सबैलाई समेट्ने गरी परियोजना प्रणाली ल्याइएका थिए । पञ्चायती व्यवस्थाले प्रजातन्त्रको लागतमा विकासले क्षतिपूर्ति गर्न खोजेको भान हुन्थ्यो । वन, शिक्षा, कृषिजस्ता क्षेत्रगत परियोजनाहरू पनि सघन रूपमा सञ्चालन गरिए । त्यति बेला गनिएका राजनीतिक र प्रशासनिक नेतृत्वहरू आफ्ना अनुभूति अहिले वार्तासंवार्ता अनि अक्षरका माध्यमले उत्साहसाथ वताइरहेका छन् । तर ती परियोजनाले केकस्ता विकास उपलब्धि दिए भन्ने कुरा बुझ्न अहिलेको स्थिति नै काफी छ ।केही वर्षअघि मुलुकमा द्वन्द्व फैलियो । द्वन्द्व बुद्धिजीवी र विकासविज्ञहरूले बुुद्धि व्यवसाय को थालनी गरे द्वन्द्व र गरिबीबीच सापेक्षिक सम्बन्ध छ । यो निष्कर्ष बेठीक थिएन होला । गरिबी निवारणका नाममा कार्यक्रमहरू सञ्चालनमा ल्याइए । गरिबका लागि कार्यक्रम लगेर द्वन्द्व घटाउन सकिन्छ भन्ने थियो । त्यस्ता कार्यक्रम सञ्चालन गर्न गरिबी निवारण कोष स्थापना गरियो । कोषले मध्यस्थ संस्था परिचालनमार्फत गरिबसम्म कार्यक्रम लैजाने रणनीति लियो । तर गरिबको पहिचान नै थिएन, गरिबीका कारण पनि पहिचान थिएन, गरिबीका स्वरूपको आयामिक विश्लेषण गरिएको थिएन । सामाजिक परिचालन भनेर परियोजना ढाँचामा कार्यक्रमहरू कार्यान्वयनमा ल्याइए । यो ढाँचाको रिप्लिकेसन पनि गरियो, अरू बोर्ड, कोष, कार्यक्रम, तालिम, शिक्षा, सीप, कर्जा कार्यक्रमहरूका संरचना विस्तारमार्फत । तर यी सबै संरचना गरिबको वरिपरि घुमेर फर्किए । यहाँसम्म कि, गरिबलक्षित भनेर विकास गरिएका लघुवित्त संस्थाहरू पनि नाफाको सपनामा ठूलो नाफा हुने क्षेत्रतर्फ हान्निए । गरिबी घटाउन स्वयम् गरिबलाई परिचालन गर्ने वा उसैबाट उसैका लागि गर्ने कामचाहिँ छुट्यो । लामो समय बित्थामा खेर गयो । गरिबका नाममा लाग्ने संस्थाव्यक्तिको वृत्ति विकास भए पनि समाजको स्वावलम्बन र समृद्धिको जग बस्न सकेन । मुलुकले उदारीकरणको नीति अवलम्बन गरेपश्चात् विकासमा बहुपात्र प्रणालीको सुरुआत गरियो । आठौं योजनामा उदारीकरणको नीति थियो, जसले विकासलाई तीव्रता दिन सरकार सहजीकरण र नियामनको अभिभावकीय भूमिकामा रहने अनि राज्य संरचनाबाहिरका निजी, कर्पोरेट, सामुदायिक, सहकारी क्षेत्रको सम्भावना परिचालन गर्ने अभीष्ट राख्यो । पहिलो चरणको सुधार कार्यक्रम यसैका परिणति थिए । योजनाको साढे तीन वर्षको अवधिमा आर्थिकऔद्योगिक उपलब्धि उल्लेख्य विस्तार पनि भयो । तर त्यसपछिका दिनमा राज्य संरचनाबाहिरका पात्रहरू परिचालनमा सक्रियता साँघुरिन थाल्यो । प्रथम चरणका सुधारका प्रवृत्ति रक्षा गर्न सकिएको भए नागरिक उड्डयन, शिक्षा, सञ्चार प्रविधि, वित्तीय मध्यस्थता र स्वास्थ्य सेवाजसरी नै उद्योग, उत्पादन, कृषि, पर्यटन, व्यापारजस्ता क्षेत्रले पनि एउटा स्वरूप लिइसक्थे । योजनाहरूमा उल्लेख्य रूपमा निजी तथा सहकारीहरू परिचालन गर्ने प्रतिबद्धता छ तर त्यसको न परिचालन छ, न त किन परिचालन भएन भन्ने समीक्षा नै गरिएको छ । जस्तो कि, चालु पन्ध्रौं योजनामा सार्वजनिक क्षेत्रबाट गरिने कार्यक्रम खर्च ४० प्रतिशतभन्दा तल छ भने सहकारीबाट साढे ५ र निजी क्षेत्रबाट ५५ प्रतिशतजति अनुमान गरिएको छ । योजनाको अनुगमन, समीक्षा, मूल्यांकनमा निजी तथा सहकारी क्षेत्र समेटिएका छैनन् । परिणामतः त्यहाँका कमजोरी सुधार र सम्भावना उपयोगका काम भएनन् । निजी क्षेत्र विकासको इन्जिन हो, सहकारी समाजको बृहत् सञ्जाल बन्यो । सहकारीमा सहकारी भावना कायम राख्न र निजी क्षेत्रलाई उत्पादनमा लैजान गम्भीर समीक्षाको खाँचो छ । अब त हामी संघीयतामा छौं । संघीयता आवश्यकता थियो कि अपेक्षा, त्यो विषय सकिएको छ । संविधानले संघीयतालाई साझा मूल्यका रूपमा लिएको छ । शासकीय तहहरूमा आआफ्नै योजना प्रणाली, बजेट व्यवस्था र कार्यक्रम व्यवस्थापनको हैसियत छ । तर सहकारिता, समन्वय र सहअस्तित्वका सिद्धान्तमा तहहरू क्रियाशील हुने संवैधानिक अपेक्षा र नागरिक अभीष्ट पूरा गर्नमा समस्या देखिएका छन् । विकासलाई संस्थागत गर्ने, लोकतन्त्रलाई कार्यमूलक बनाउने निर्वाचित नागरिक संस्था स्थानीय सरकारहरूले आफ्नो पहिलो कार्यकाल त्यत्तिकै बिदा गर्दै छन् । स्थानीय स्वायत्त शासनका संस्थाहरू जवाफदेहीका असल अभ्यासस्थल बन्न सकेनन् । प्रदेश तथा संघ त उसै पनि राजनीतिक व्यवस्थापनका संयन्त्र भए । के भुल्नु हुन्न भने, आर्थिक समृद्धिको रक्षाकवच भएन भने लोकतन्त्र वा संघीयताको अर्थ रहनेछैन । दुई पुस्ता समृद्धिको सपनामा काकाकुल भए, आउने पुस्ताको भविष्य थुन्न पाइँदैन । यसर्थ विकास व्यवस्थापनका सबै पाटामा गम्झीर समीक्षा गरी करेक्सन गर्न निकै ढिला हुँदै छ । यसमा निर्मम आतुरता जरुरी छ ।"
देउवाको 'असन्तुलित छिमेक नीति,"सापेक्षिक सन्तुलनछिमेकीलाई देखाएर नेपालको विकास हुँदैन । चीन र भारत नेपालका छिमेकी मात्र होइनन्, विश्वका उदाएका शक्ति हुन् । त्यसैले छिमेकीका विकासको लाभ सार्वभौमिकता र स्वतन्त्रतामा कुनै मुलाहिजा नगरी नेपालले लिन सक्नुपर्छ । वर्तमान विश्व विचारद्वारा विभाजित विश्व होइन, राष्ट्रिय स्वार्थबाट निर्देशित विश्व हो । देशको विकासका लागि मार्क्सवादीले मार्क्सवादी समाजवादी र लोकतान्त्रिकले प्रजातान्त्रिक समाजवादी मुलुकतिर दौडनु पर्दैन, राष्ट्रिय सुरक्षा र स्वार्थलाई प्रधान बनाएर सन्तुलनको सम्बन्ध कायम गर्दा मात्र पुग्छ । हो, सन्तुलन निरपेक्ष भने हुँदैन । जस्तो नेपालको राजनीतिक भूगोल छ, त्यही अनुपातको सन्तुलन कायम गर्ने हो । देश सानोठूलो हुन सक्छ तर सार्वभौमिकता सानोठूलो हुँदैन । सार्वभौमिक समानताका आधारमा भारत र चीनसँग सम्बन्ध राखेर नेपाल अघि बढ्नुपर्छ । भारत र चीनसँग सन्तुलित सम्बन्ध राख्नुपर्छ भन्नुको अर्थ निरपेक्ष सन्तुलन होइन, भूगोल, संस्कृति र समाजमा आधारित सापेक्षिक सन्तुलन हो । नेपाल वाल्टको यथार्थवादी र नवयथार्थवादी सिद्धान्तबाट निर्देशित हुने होइन, नेपालले एउटा छिमेकीको उदय रोक्न अर्को छिमेकीसँग साँगगाँठ गर्ने होइन, दुवै छिमेकीसँग विकासमा सहकार्य गरेर अघि बढ्नुपर्छ ।"
तेस्रोलिंगी पहिचानको सबाल,"रूपन्देहीको तिलोत्तमाका यमबहादुर राना केटाको शरीर लिएर जन्मे । केटाकै रूपमा हुर्के । तर, किशोरावस्थामा पुग्दै गर्दा उनमा महिलाको स्वभाव देखिन थाल्यो । केटा देख्दा लाज र काउकुती लाग्ने भयो । आफूलाई केटी महसुस गरेपछि यमबहादुरले आफ्नो नाम आनिक राखे र महिलाको पहिरनमा देखिन थाले । तर, यो व्यवहार घरपरिवारलाई सह्य भएन । यमबहादुर घरबाट बाहिरिए, निकै संघर्ष गरेर पढे । आनिकका रूपमा परिचय बनाए । बिहे गरे । तर, उनलाई महिलाका रूपमा घरपरिवारले स्विकार्दैन ।सरकारी कागजात शैक्षिक प्रमाणपत्र, नागरिकता र राहदानी सबै आनिक होइन यमबहादुरको नाममा छ । नाम परिवर्तन गर्न नपाए पनि पुरुष लैंगिक पहिचानमा लिएको नागरिकताको प्रतिलिपि निकाल्दा भने अन्य लैंगिक पहिचान पाएकी छन् । २०६४ सालमा गृह मन्त्रालयले यौनिक तथा लैंगिक अल्पसंख्यकलाई नागरिकता दिन जारी गरेको निर्देशिकामा अन्य उल्लेख गरेर नागरिकता दिने लेखिएको थियो । आनिकले रिट हालेर नागरिकतामा अन्य थपेकी हुन् । तेस्रोलिंगीहरू विपरीतलिंगीको अतिरिक्त महिला समलिंगी, पुरुष समलिंगी, दुईलिंगी र अन्तरलिंगी पनि हुन्छन् । केटाको शरीर तर मन केटीको लिएर बाँच्नु वा केटीको शरीर तर मन केटाको लिएर बाँच्नु सजिलो छँदै छैन । उनीहरू न कसैलाई वीर्यदान गर्न सक्छन्् न त आमा बन्न नै ।सामान्यतया महिलाको पोसाकमा सजिने प्राकृतिक रूपमा पुरुष हुन्छन्, साथै पुरुषको पोसाकमा सजिने महिला । यही कारण व्यक्तिगत घटना दर्ता, नागरिकता र जागिरमा उनीहरूलाई कठिनाइ हुन्छ । पहिले पहिले समलिंगी र अन्तरलिंगीलाई मानसिक रोगी मानिन्थ्यो । अहिले विश्व स्वास्थ्य संगठनले यो रोग नभएको घोषणा गरिसकेको छ । तैपनि, पारिवारिक र सामाजिक व्यवहारमा परिवर्तन हुन सकेको छैन । छक्का, हिजडा भनेर गिज्याइन्छ । कतिपय अशुभ मानेर तर्कन्छन् । पहिचान खोज्दा तिरस्कार गर्छन् । अन्यलिंगी भएर चिनिन खोज्दा घर निकालामा पर्छन् । शिक्षालयहरूले निष्कासन गर्छन् । नागरिकता बनाउन स्थानीय तहले सिफारिस दिँदैनन् । आयआर्जनका काम दिइन्न । स्वास्थ्यकर्मीले उपचारमा समेत भेदभाव गर्ने गरेका छन् । यौनिक तथा लैंगिक अल्पसंख्यकहरूको संस्था नीलहिरा समाजका अनुसार देशभरिमा करिब ९ लाख तेस्रोलिंगी तथा समलिंगी छन्, तर धेरैजसो विभेद हुने डरले लुकेर बस्न बाध्य छन् । विगतदेखि नै तेस्रोलिंगी समुदाय घरपरिवार र समाजबाट तिरस्कृत थिए । उनीहरू कोही शुभकार्यमा नाचगान गर्थे, कोही मागेर जीविका चलाउँथे । यस्तो काम कम हुँदै गएपछि यो समुदाय यौन व्यवसायमा फसेको थियो । तर, पछिल्लो समय बल्लतल्ल यौन धन्दाको साटो मनोरञ्जन पेसामा लागेका उनीहरूलाई कोरोना महामारीले पुनः त्यतैतिर धकेलिदिएको छ । कसरी उनीहरूलाई अब यस्तो दलदलबाट निकाल्ने भन्नेमा ध्यान दिनुपर्छ । साथै तेस्रोलिंगीलाई नागरिक हैसियत कसरी दिने भन्ने पनि कसैको चासोको विषय बन्दैन । परिवारभित्र एक्लै र देशभित्र अनागरिकका रूपमा रहेका उनीहरूको अवस्थाबारे कोही संवेदनशील छैन । यही कारण जीउ पाल्नकै लागि यौनधन्दा गर्न उनीहरू बाध्य छन् । यौनधन्दालाई कानुनले मान्यता नदिएकाले यसमा संलग्न हुनेहरूलाई जहिल्यै प्रहरीको डर हुन्छ । समाजले पनि निगरानी गरिरहेको हुन्छ । दुवैसँग लुक्नुपर्ने बाध्यता छ । न उनीहरूले सजिलै ग्राहक पाउँछन् न त, अपेक्षाअनुसारको रकम । तैपनि धेरै तेस्रोलिंगीले यौनधन्दालाई नै जिउने आधार बनाएका छन् ।नागरिकका लागि सबैभन्दा महत्त्वपूर्ण सरकारी कागजात हुन् जन्मदर्ता, नागरिकता र विवाह दर्ता । र, यो नागरिकको अधिकार पनि हो । तर, तेस्रोलिंगीहरू भने यसबाट वञ्चित भइरहेका छन् । सर्वोच्च अदालतले ०६४ सालमा अन्य पहिचानमा नागरिकता दिन र समलिंगी विवाह गर्न दिनुपर्ने आदेश जारी गरेको थियो । आदेशमा भनिएको छ जन्मँदा एउटा लिंगमा जन्मेको भए पनि जैविक र प्राकृतिक प्रक्रियाअनुसार जन्मँदाभन्दा अर्को लिंगीमा विकास भई लैंगिक स्वरूप परिवर्तन हुन सक्छ । यस्तोमा तिनीहरू नागरिक नै होइनन् भन्न मिल्दैन । तेस्रोलिंगी व्यक्तिहरूलाई यौन अभिमुखीकरणका आधारमा भेदभाव गर्न र संविधानको मौलिक हकहरूबाट वञ्चित गर्न मिल्दैन । तर, कानुनले यी कुरा समेट्न सकेको छैन । तेस्रोलिंगी, समलिंगीले विवाहको मान्यता पाएका छैनन् । अन्यको नाममा नागरिकता लिन जानेलाई प्रमाण र मेडिकल परीक्षणको प्रतिवेदन मागिन्छ, जुन सबै तेस्रोलिंगी दिन सक्दैनन् वा यस्तो प्रमाण बुझाउने हैसियतमा हुँदैनन् । यही कारण उनीहरूले फरक पहिचानमा नागरिकता पाउँदैनन् । नागरिकता नहुँदा तेस्रोलिंगी समुदायले पाइलापाइलामा समस्या भोगेका छन् । राज्यले महिला, दलित, जनजाति अल्पसंख्यकलगायत १३ समूहलाई लक्षित वर्ग मानेको छ । तेस्रोलिंगीसमलिंगी त्यसमा समेटिएका छैनन् । यही कारण तीन तहकै सरकारले उनीहरूको वृत्ति विकासमा ध्यान दिएका छैनन् । लोकसेवा आयोगले तेस्रोलिंगीलाई प्रवेश नै दिएको छैन । यसले उनीहरूको जागिर पाउने अवसर खोसिएको छ । सार्वजनिक संरचना लैंगिकमैत्री नहुँदा दिसापिसाब फेर्नसमेत समस्या छ । जैविक स्वरूप र व्यवहार फरक भए पनि उनीहरूमा ऊर्जा र दक्षता छ । त्यसलाई राज्यले प्रयोग गर्न सक्नुपर्छ । फरक लिंग र भावना भएकै कारण भेदभाव गर्नु हुँदैन । तेस्रोलिंगीलाई आफ्नो इच्छाअनुसार नागरिकता र विवाहमा स्वतन्त्रता दिनुपर्छ । शिक्षा र रोजगारमा पनि समान अवसर पाउनुपर्छ ।"
पेट्रोलियम मूल्यवृद्धि र असंवेदनशील सरकार,"मूल्य नबढाउने उपाय नेपालमा पेट्रोलियम पदार्थमा करको बोझका कारण उपभोक्ता चर्को मूल्य तिर्न बाध्य भएका छन् । इन्धनको मूल्यकै हाराहारी विभिन्न शीर्षकमा सरकारले राजस्व लिने गरेको छ । तर, त्यसरी उठाइने राजस्वको उचित सदुपयोग हुने गरेको छ कि छैन, छलफलकै विषय भएको छ ।पेट्रोलियम पदार्थमा क्रमिक रूपमा मूल्यवृद्धि गर्नुभन्दा नेपाल सरकारले विभिन्न ऊर्जा बचत वा वैकल्पिक उपायहरू अवलम्बन गरी यसको कुल उपभोग कम गर्न सक्थ्यो । जस्तो सिंगापुरमा एउटै गाडीमा चार जना राखे वा गाडीको पूर्ण उपयोग गरेमा करको दर घटाउने, एउटै गन्तव्यमा खाली गाडी जानुको साटो गाडीको पूर्णतम प्रयोगमा जोड दिने गरिन्छ । नेपालमा लिफ्ट लिनेदिने संस्कारको विकास एवं सुरक्षाको प्रत्याभूति भएमा समेत कुल खपत केही मात्रामा भए पनि घट्न सक्थ्यो । हुन त कोभिड१९ का कारण यस्तो अभ्यास अहिले नै थालिहाल्न सम्भव नहोला । सामान्य अवस्थामा चाहिँ यो उपाय अपनाउन सकिन्छ । मूल्य बढ्न नदिन स्थिरीकरण कोषको उपयोग गर्न सकिन्छ । सहज समयमा सरकारले लगाएको कर यस्तो अप्ठ्यारो समयमा घटाउन सकिन्छ । लागत मूल्यभन्दा बढी कर लिन बन्द गर्न सकिन्छ । पूर्वाधार कर अहिले हटाए हुन्छ, त्यो पैसाको उपयोग भएको पनि छैन । सरकार जनताप्रति अलिकति मात्रै संवेदनशील बनिदिने हो भने, जनताबाट उठाएको कर जनहितमै उपयोग गरिदिने हो भने पेट्रोलियम मूल्यवृद्धिबाट जनताले केही राहत पाउने थिए ।"
त्रिविको जग्गा चौतर्फी अतिक्रमण,"(काठमाडौं)  त्रिभुवन विश्वविद्यालयको कीर्तिपुरस्थित केन्द्रीय कार्यालय १५४७७ हेक्टर क्षेत्रफलमा फैलिएको छ । तर, त्रिविले आफ्नो स्वामित्वमा रहेको जग्गा सम्हाल्न नसक्दा एकतिहाइ क्षेत्रफल अतिक्रमणमा परेको छ ।पछिल्लो पटक त्रिविको बल्खु पश्चिमउत्तर हातामा काठमाडौंहेटौंडा गुड्ने बल्खु संयुक्त सुमो पार्क बनेको छ । त्रिवि जनप्रशासन क्याम्पससँगै रहेको ३ रोपनी क्षेत्रफलमा सुमो स्टेसन बनाइएको हो । विश्वविद्यालयले त्रिवि प्राध्यापक संघलाई भवन बनाउन दिएको जग्गा हो, प्राध्यापक संघका अध्यक्ष वसन्त ढकालले भने, तर हामीसित घर बनाउने पैसा थिएन । गत वर्ष यो जग्गा गाडी व्यवसायीलाई भाडामा दियौं । पछि भाडामा दिनु गल्ती भएको महसुस गरेर सम्झौता खारेज गर्न खोज्दा उल्टै मुद्दा हालेपछि अदालतमा विचाराधीन छ । पछिल्लो पटक विश्वविद्यालयको गेटसँगै करिब २५ रोपनी क्षेत्रफलमा मेलम्ची खानेपानीको रिजर्भवायर ट्यांकी निर्माण गरिएको छ । त्रिविको अघिल्लो कार्यकारी परिषद्ले स्थानीयवासीको मागअनुसार जग्गा उपलब्ध गराएको हो । त्रिविले चाहेर पनि अब यो संरचना हटाउन सक्ने देखिँदैन । लामो समयदेखि त्रिविको जग्गा हडप्न दिने र भाडामा लगाउने काम त्रिविका पदाधिकारी, प्राध्यापक संघ र कर्मचारी संघको मिलेमतोमा हुँदै आएको छ । त्रिवि कर्मचारी संघले छुट्टै जग्गा ओगटेको छ । उक्त जग्गामा कर्मचारी आवासगृह छ । देशभरिका ११ वटा विश्वविद्यालयमा कार्यरत प्राध्यापकको संगठन नेपाल प्राध्यापक संघले त्रिविको पूर्वी भागमा केन्द्रीय कार्यालय भवन, प्राध्यापक आवासगृह निर्माण गरी भोगचलन गर्दै आएको छ । संघका अध्यक्ष बुद्धबहादुर थापाले त्रिविको गेटमा प्राध्यापक संघको अतिथिगृह रहेको र करार व्यवस्थापनबाट नसरी पनि सञ्चालन गर्न दिइएको बताए । विश्वविद्यालय हाताको मध्यभाग र दक्षिण भागमा रहेको सडकबाट सार्वजनिक यातायात गुड्छन् । त्रिवि हाताभित्र धेरै वर्ष पहिलेदेखि निजीस्तरमा ल्याबोरेटरी बोर्डिङ स्कुल सुचारु छ । विद्यालयले ३५ रोपनी क्षेत्रफल ओगटेको छ । यस विद्यालयको सञ्चालक राज्यमन्त्री उमेश श्रेष्ठलगायत हुन् ।नेपाल प्रहरीले ४ रोपनी क्षेत्रफल ओगटेको छ । १० रोपनी क्षेत्रफलमा आँखा अस्पताल छ । क्रिकेट खेल मैदान यहीँ छ । सरकार मातहतको आयुर्वेद रिसर्च सेन्टरको भव्य भवन संरचना त्रिवि हातामै छ । त्यही संरचनासँगै त्रिवि आयुर्वेद अस्पताल र आयुर्वेद क्याम्पस छन् । एउटै प्रकृतिका रिसर्च सेन्टर र आयुर्वेद क्याम्पसबीच पानी बाराबार को स्थिति छ ।त्रिवि हाताकै वाग्मती किनारतर्फ खानेपानी संस्थानको संरचना छ भने राधास्वामी धार्मिक संस्थाले २५ रोपनी ओगटेको छ । आयल निगमको पेट्रोल पम्प, बिरुवा उत्पादन गर्ने नर्सरी त्रिविकै जग्गामा छन् । यसैगरी सरकार मातहतको बागवानी केन्द्र, राष्ट्रिय फलफूल केन्द्र त्रिवि हाताभित्र छन् । बीपी संग्रहालय तथा प्लानेटोरियम यहीँ छ । कीर्तिपुर नगरपालिकाले त्रिविको जग्गालाई खेलमैदान, कभर्डहल र फोहोर संकलन गर्ने ठाउँ बनाएको छ । पश्चिमतर्फ त्रिविकै हाता मिचेर सार्वजनिक सडक र मन्दिर बनाइएका छन् । वैज्ञानिक महावीर पुनद्वारा सञ्चालित राष्ट्रिय आविष्कार केन्द्रसमेत त्रिवि हाताभित्र रहेको छ । यसरी त्रिविको जग्गा ओगट्न निकाय विश्वविद्यालयसँग सम्बन्धित होइनन् । त्रिविको हातामा परीक्षा नियन्त्रण कार्यालय, पाठ्यक्रम विकास केन्द्र, ३४ वटा केन्द्रीय विभाग, अनुसन्धान केन्द्र, केन्द्रीय पुस्तकालय छन् । त्रिविमा ४ लाखभन्दा बढी विद्यार्थी पढ्छन् भने ८ हजार शिक्षक र उत्तिनै संख्यामा कर्मचारी छन् । विद्यार्थी संख्याको आधारमा विश्वको ठूलो विश्वविद्यालयमध्ये पर्ने पदाधिकारीको दाबी छ । नेतृत्वका हिसाबले त्रिविमा यतिखेर १९औं उपकुलपतिका रूपमा प्राध्यापक डा धर्मकान्त बाँस्कोटा कार्यरत छन् । हरेक पटक नेतृत्व फेरिएसँगै त्रिविलाई उत्कृष्टताको केन्द्र बनाउने दाबी गर्दै आएका छन् तर त्रिविको कीर्तिपुर हाता व्यवस्थापन हुन सकेको छैन ।त्रिविको भौतिक तथा पैत्रिक सम्पत्ति हेरविचार गर्ने निकाय रजिस्ट्रारको कार्यालय हो । हामी त्रिविको सम्पत्तिको लेखापढी गरेका छौं, खाली गरिदिन भनेका छौं, रजिस्ट्रार पेशल दाहालले कान्तिपुरसित भने, त्रिविका अतिक्रमित ती संरचना पूर्ण स्वामित्वमा ल्याउन सरकारलाई अनुरोध गर्नेछौं । त्रिवि कीर्तिपुर हाता अतिक्रमण गर्ने निकाय यकिन नभएको र त्यसका लागि डाटा हेर्नुपर्ने उनले जनाए । त्रिविले केही वर्षअघि आफ्नो सम्पत्ति लेखाजोखा गर्ने, अभिलेख राख्ने र संरक्षण संवर्द्धन गर्ने उद्देश्यले एक समिति गठन गरेको थियो । उक्त समितिले त्रिविका निकायहरूको लालपुर्जालगायत आवश्यक कागजात खोजेर प्रारम्भिक प्रतिवेदन बुझाएको त्रिभुवन विश्वविद्यालयको छ दशक ः योगदान, उपलब्धि र सम्भावना (२०७६) मा उल्लेख छ । त्रिविलाई सरकारका साथै विभिन्न दाताहरूले जग्गा उपलब्ध गराउनुका साथै भवनलगायत अन्य पूर्वाधार विकासका लागि योगदान गरेका छन्, उक्त पुस्तकमा छ, जग्गाको यकिन नभएको र व्यवस्थित अभिलेखसमेत नरहेकाले विभिन्न स्थानमा भौतिक सम्पत्ति मिचिने र मासिने क्रम रहेको थियो । हालै त्रिविले गरेको अध्ययनअनुसार त्रिवि केन्द्रीय परिसर र यसको मातहतमा रहेको क्याम्पसनिकायसँग करिब १ हजार ४ सय ७८ दशमलव ८८ हेक्टर जग्गा छ । त्यसमा कुल जग्गामध्ये केही जग्गामा त्रिविको भोगाधिकार मात्र छ भने केही आफ्नो स्वामित्वमा रहेको जनाइएको छ । उक्त जग्गालाई समयमै संरक्षण गर्न नसके मिचिँदै जाने स्थिति रहेको उल्लेख छ । यसका साथै ठूलो परिमाणमा जग्गा मोही र सुकुम्बासीको अधीनमा रहेकाले उनीहरूबाट प्राप्त हुने कुत पनि अत्यन्त न्यून छ, उक्त जग्गामध्ये त्रिविले अत्यन्त न्यून जग्गा मात्रै व्यावसायिक रूपमा उपयोग गर्दै आएको उल्लेख गर्दै भनिएको छ, त्यसैले यकिन गरिएको जग्गाको संरक्षण र विभिन्न स्थानमा रहेको जग्गाबाट आम्दानी वृद्धि गर्न संघीय सरकार र प्रदेश एवं स्थानीय सरकारसँग समन्वय गरी अघि बढ्न सके मात्रै त्रिविले जग्गा संरक्षण र त्यसबाट आम्दानी वृद्धि गर्न सक्ने देखिन्छ ।आफ्नो स्वामित्वमा रहेको सम्पत्ति संरक्षण गर्न नसक्दा त्रिविको भौतिक भविष्य अँध्यारोतर्फ धकेलिएको पूर्वउपकुलपति केदारभक्त माथेमा उल्लेख गर्छन् । मेरो पालामा मैले त्रिविको मास्टर प्लान बनाएको थिएँ, पहिलोपटक कीर्तिपुरको त्रिवि जग्गा संरक्षण मास्टर प्लान बनाएको उल्लेख गर्दै माथेमा भन्छन्, योजनाबद्ध संरचना निर्माणका निम्ति अस्ट्रेलियाको कन्सल्टेन्ट आएको थियो । कीर्तिपुरमा कुन, कहाँ कस्तो संरचनाको विकास गर्ने भन्ने योजना बनेको थियो तर त्यो मास्टर प्लान कता फालिदियो ।शिक्षाविद् प्राध्यापक विनयकुमार कुसियतका अनुसार सुवर्णशमशेर उपकुलपति रहँदा कीर्तिपुरमा विश्वविद्यालय बनाउन जग्गा अधिग्रहण भएको हो । त्यसपछिका कुलपति रुद्रराज पाण्डेले त्यसलाई पूर्णता दिएका थिए भने केदारभक्त माथेमा उपकुलपति रहँदा त्रिविको कीर्तिपुरको जग्गा चौघेरा पर्खाल हाल्ने योजना बनेको थियो । विश्व बैंकबाट ऋण लिएरै भए पनि त्रिवि व्यवस्थित बनाउने रहेको थियो, त्रिविकै प्राध्यापकसमेत रहेका कुसियतले भने, तर माथेमा सरले बीचैमा राजीनामा दिएपछि कमलकृष्ण जोशी उपकुलपति हुनुभयो । त्यसपछि त्रिविको ओरालो यात्रा सुरु भएको हो । त्रिविका पदाधिकारीले विश्वविद्यालयको हितभन्दा राजनीतिक दलहरूको पृष्ठपोषण, शिक्षक र कर्मचारीको स्वार्थमा आफू मिलेको उनले उल्लेख गरे । त्रिविका पाँचवटा अध्ययन संस्थान, चारवटा संकाय, चारवटा अनुसन्धान केन्द्र, ६२ आंगिक क्याम्पस छन्, जसमा २४ वटा क्याम्पस अन्य विश्वविद्यालयमा गाभिएका छन् । त्रिविको सम्बन्धनमा १ हजार ८२ क्याम्पस सुचारु छन् । देशभरिमा ११ विश्वविद्यालय भए पनि ८० प्रतिशत विद्यार्थी भार त्रिविले धानेको दाबी गरिएको छ । त्रिविले २ हजार ७ सयभन्दा बढी विषय पठनपाठन गर्दै आएको जनाएको छ ।"
दसैंमा पहाड जाने बढ्दै,"लुम्बिनी (कास) पाल्पाको छहराका सूर्यप्रसाद खनाल दुई वर्षपछि स्वदेश आए । ४५ वर्षदेखि छिमेकी भारतको भूपालमा जागिरे उनी आइतबार बिहान बुटवलको बसपार्कमा घर पुग्ने बस कुर्दै थिए । डबल डोज खोप लाएर सुरक्षित भएकाले कोरोनाको असरबारे चिन्ता नलागेको उनले सुनाए । कोरोनाकै कारण दुई वर्षसम्म घर नआएको भए पनि अहिले आउँदा यहाँ कोरोनाको त्रास रहेको उनले बताए । भीडभाड हुने स्थान बसपार्कमा त मानिसले मास्क लगाएको देखिनँ, उनले भने, भारतीय स्वास्थ्य सुरक्षा र नियमन निकाय अति दुरुस्त लाग्यो । भारतीय नाकादेखि नजिक रहेकाले भारतबाट आउने विभिन्न जिल्लाका नेपालीका लागि बेलहिया नाका सहज हुन्छ । त्यहाँबाट आउने मानिस बुटवल बसपार्क हुँदै आफ्नो घरसम्म पुग्छन् । सोमबार बिहान विभिन्न रुटका लागि सवारी पर्खेका मानिस झोला बिसाउने र बालबालिकालाई हेर्नमै व्यस्त थिए । अधिकांश मानिस मास्कबिना नै हिँडिरहेका थिए । सामाजिक दूरी कायम गर्नेबारे मानिसको चेतना लगभग शून्य थियो । कुनै पनि बसमा सेनिटाइज गरी मानिस चढाएको, यात्रुलाई सेनिटाइजर र मास्क लगाउन भनिएको देखिएन । यात्रुहरूमा कतिबेला बसमा चढेर घर पुग्न पाइन्छ भन्ने मात्रै ध्याउन्न थियो । रूपन्देहीको सिद्धार्थनगरदेखि बुटवल बसपार्कमा गाडी चढ्ने तर्खर गरिरहेकी गीता ज्ञवालीले मानिस रोगलाई बेवास्ता गरिरहेको देख्दा आफूलाई डर लागेको बताइन् । उनले घरमा उमेर चढेका सासूससुरासँगै दसैं मनाउन हिँडेको बताइन् । गीतासँगै उनका दुई छोरा थिए । दसैं बिदा भएकाले पहाड घर हिँडेको गीताका १० वर्षीय छोरा प्रयास ज्ञवालीले बताए । उनले पर्वका बेला गाउँमै रमाइलो लाग्ने बताए । गीतालाई भने अलिकति पनि असावधानी हुँदा घरमा रहेका वृद्धवृद्धालाई केही हुन्छ कि भन्ने चिन्ताले सताइरहेको थियो । अहिलेसम्म जोगिनुभएको छ, उनले भनिन्, कोरोना गएको छैन, मन कताकता आत्तिएको छ । गाडी भाडा पनि एकै स्थानमा समयअनुसार फरकफरक लिने गरिएको उनले बताइन् । गुल्मीको तम्घासका लागि बुटवलबाट ३ सय ४० रुपैयाँ लिइँदै आएकामा बिहान र दिउँसोको फरक पर्छ भन्दै बिहान ५ सय रुपैयाँ लिइएको उनले बताइन् ।"
चितुवाको आक्रमणमा बालिकाको मृत्यु,तनहुँ (कास) चितुवाको आक्रमणबाट तनहुँमा सोमबार एक जनाको मृत्यु भएको छ । मृत्यु हुनेमा बन्दीपुर गाउँपालिका५ बाहुन भन्ज्याङकी ९ वर्षीया स्वीकृति थापामगर छिन् । गाउँपालिका अध्यक्ष पूर्णसिंह थापाका अनुसार साँझको समयमा एक्लै छिमेकीको घरमा मासु लिन जाँदै गरेकी उनलाई चितुवाले आक्रमण गरी जंगलतर्फ लगेको थियो । चितुवाले रगत चुसेर छाडेको अवस्थामा शव भेटिएको हो । गाउँपालिकामा यसअघि पनि चितुवाको आक्रमणबाट एक जनाको मृत्यु भएको थियो ।
भाखा नाघेको ६ महिनासम्म बैंकले धितो लिलाम गर्न नपाउने,"(काठमाडौं)  बैंक तथा वित्तीय संस्थाले मनपरी रूपमा ऋणीको धितो लिलाम गर्न नपाउने भएका छन् । राष्ट्र बैंकले एकीकृत निर्देशिका, २०७७ संशोधन गरी धितो लिलाममा बैंक तथा वित्तीय संस्थालाई कडाइ गरेको हो । नयाँ व्यवस्थाअनुसार बैंक तथा वित्तीय संस्थाले कर्जा असुलीका लागि भाखा नाघेको ६ महिनापछि मात्र धितो लिलामी प्रक्रिया सुरु गर्न पाउनेछन् ।यसअघि मनपरी रूपमा असुलीको प्रक्रिया सुरु गरेर धितो लिलाम गर्दै आएका थिए । यो विषयमा राष्ट्र बैंकमा पनि थुप्रै गुनासो परेका थिए । तिनै गुनासा र राष्ट्र बैंकले फेला पारेको तथ्यका आधारमा धितो लिलामी प्रक्रियामा केही कडाइ गरिएको स्रोत बताउँछ । निषेधाज्ञा अवधिभर भने धितो लिलाम नगर्न राष्ट्र बैंकले बैंक तथा वित्तीय संस्थालाई निर्देशन दिएको थियो । एक वर्षभन्दा बढी अवधिका लागि प्रवाह भएको कर्जा असुलीका लागि सार्वजनिक सूचना तथा धितो लिलामीको कारबाही सुरु गर्नुअघि कर्जाले भाखा नाघेको कम्तीमा ६ महिना व्यतीत भई कम्तीमा शंकास्पद वर्गमा वर्गीकरण भएको हुनुपर्नेछ, निर्देशिकामा भनिएको छ । यो व्यवस्थापछि बैंकहरूले मनपरी रूपमा धितो लिलाम गर्न नपाउने भएकाले ग्राहकको गुनासोमा कमी आउने राष्ट्र बैंकको दाबी छ । राष्ट्र बैंकले बैंक तथा वित्तीय संस्थाले ब्याजदर परिवर्तनमा गर्दै आएको मनपरी पनि नियन्त्रण गर्न खोजेको छ । जसअनुसार एक पटक प्रिमियम दर निर्धारण गरी ऋणीलाई दिइने कर्जा प्रस्तावपत्रमा उल्लेख गरी कर्जा प्रवाह गरेपश्चात् प्रिमियम दर वृद्धि गर्न वा कुनै किसिमको छुट प्रदान गरी पुनः स्वतः वृद्धि हुने जस्ता योजना लागू गर्न पाइने छैन । तर ऋणीले जुन उद्देश्यका लागि कर्जा लिएको हो सो उद्देश्यमा कर्जा प्रयोग नगरेको र धितो सम्पत्तिमा हानिनोक्सानी पुर्याउने कार्य गरेको पाइएमा कानुनबमोजिमको हर्जाना दर थप गर्न यो व्यवस्थाले बाधा पुर्याएको मानिने छैन, निर्देशिकामा उल्लेख छ ।यस्तै, परिवर्तनीय ब्याजदर आधारदरसँग आबद्ध गर्दा बैंक तथा वित्तीय संस्थाको कोर बैंकिङ सिस्टम मार्फत त्रैमासिक औसत आधारदरमा भएको परिवर्तनअनुसार स्वतः ब्याजदर परिवर्तन हुने प्रणालीको व्यवस्था गर्नुपर्ने निर्देशन पनि राष्ट्र बैंकको छ । ब्याज पुँजीकरणका लागि बैंक तथा वित्तीय संस्थाको सञ्चालक समितिले निर्णय गरी कर्जाको पहिलो किस्ता प्रदान गरेको ३० दिनभित्र राष्ट्र बैंकमा पुँजीकरणका लागि निवेदन पेस गर्नुपर्ने पनि व्यवस्था गरिएको छ ।स्रोत नखुलेको कर्जा प्रवाहमा राष्ट्र बैंकले कडाइ गरेको छ । जसअनुसार अब त्यस्ता प्रकृतिका कर्जामा पनि बैंक तथा वित्तीय संस्थालाई कर्जा प्रवाह सीमा (लोन टु भ्यालु रेसियो) तोकिदिएको छ । घरजग्गा धितो राखी यस्तो कर्जा प्रवाह गर्दा कर्जा र सोको धितो सुरक्षणको फियर मार्केट भ्यालुबीचको अनुपात लोन टु भ्यालु रेसियो काठमाडौं उपत्यकाभित्र बढीमा ४० प्रतिशत र अन्य स्थानको हकमा बढीमा ५० प्रतिशतसम्म मात्र कायम गर्नुपर्नेछ, निर्देशिकामा भनिएको छ । राष्ट्र बैंकले सञ्चालक, कार्यकारी प्रमुख तथा व्यवस्थापन तहको पदाधिकारी हुनुपूर्व लिएको कर्जाको हकमा भुक्तानी अवधि पनि तोकिदिएको छ । जसअनुसार ती व्यक्तिले लिएको कर्जाको हकमा भुक्तानी अवधि वा एक वर्षमध्ये जुन पहिले हुन्छ, उक्त अवधिभित्र नियमित गरिसक्नुपर्ने व्यवस्था राष्ट्र बैंकले गरेको छ ।बैंक तथा वित्तीय संस्थाबाट ५० करोड वा सोभन्दा बढी कर्जा लिँदा अनिवार्य रूपमा क्रेडिट रेटिङ गर्नुपर्ने पुरानै व्यवस्था हो । अब यसरी रेटिङ गरिएको कर्जाको हकमा जोखिम भार कम गर्न राष्ट्र बैंकले छुट दिएको छ । एक पटक यस्तो रेटिङ गरेपछि त्यसको मान्यता २ वर्षसम्म रहनेछ । यसअघि रेटिङको मान्यता अवधि तोकिएको थिएन । बैंक तथा वित्तीय संस्थाले ५० करोड वा सोभन्दा बढीको कर्जा उपयोग गर्ने ऋणीलाई कर्जा प्रवाह गर्दा ऋणी संस्थाको क्रेडिट रेटिङ एजेन्सीबाट गरिएको रेटिङलाई कर्जा मूल्यांकनको आधारका रूपमा लिनुपर्नेछ र यस्तो रेटिङ प्रत्येक २ वर्षमा अद्यावधिक गर्नुपर्नेछ, निर्देशिकामा उल्लेख छ ।यस्तै, विश्वव्यापी रूपमा फैलिएको कोरोना महामारीबाट अर्थतन्त्रका विभिन्न क्षेत्रमा परेको प्रभावका आधारमा प्रभावित क्षेत्रहरूलाई थप गरिएको छ । थपिने क्षेत्रहरूमा निजी तथा आवासीय विद्यालय, उच्च शिक्षालय तथा माध्यमिक विद्यालय, कलेज तथा विश्वविद्यालय, प्राविधिक शिक्षालय, प्रिस्कुल, चाइल्ड केयर, यात्रुवाहक स्थल यातायात, ब्युटिपार्लर, सैलुन, कस्मेटिक सर्जरीलगायत छन् । यसअघि बैंक तथा वित्तीय संस्थाको संस्थापक समूहको स्वामित्वमा रहेको सेयर सर्वसाधारण सेयरमा परिणत गर्ने कार्य पुँजी बजार, बैंकिङलगायत समग्र वित्तीय क्षेत्रमा पर्ने प्रभावसमेतलाई विचार गरी एक पटकमा बढीमा १० प्रतिशत बिन्दुसम्म गर्न सकिने व्यवस्था थियो । यसरी परिणत गर्ने कार्य कम्तीमा २ पटकसम्म गर्न सकिन्थ्यो । अहिले यो व्यवस्था परिमार्जन गरी कम्तीमा दुई पटकसम्म भन्ने वाक्यांश हटाइएको छ । बैंक तथा वित्तीय संस्थाहरूले ऋणपत्र जारी गर्दा नै पुँजी कोषको अंगका रूपमा रहने वा स्रोत परिचालनमा गणना हुने व्यहोरा स्पष्ट रूपमा खुलाउनुपर्नेछ, निर्देशिकामा भनिएको छ, यसअघि जारी गरिएका वा यस बैंकबाट स्वीकृति प्राप्त गरी जारी हुने प्रक्रियामा रहेका ऋणपत्रलाई सोहीबमोजिम छुट्याउनुपर्नेछ । एक पटक ऋणपत्रको वर्गीकरण गरेपछि पुनः परिवर्तन गर्न पाइने छैन ।निक्षेप संकलनका क्रममा बैंक तथा वित्तीय संस्थाले ग्राहकलाई कुनै पनि किसिमको उपहारचिट्ठाप्रतियोगितापुरस्कारलगायत कार्यक्रम सञ्चालन गर्न नपाइने निर्देशन पनि राष्ट्र बैंकले दोहोर्याएको छ ।"
कस्ता खसीबोका स्वस्थकर ?,"(काठमाडौं)  दसैंलाई लक्षित गर्दै व्यवसायीहरूले विभिन्न जिल्लाबाट खसीबोका उपत्यका भित्र्याउँछन् । अन्य समयको भन्दा धेरै माग हुने भएकाले भारतबाट समेत आयात गर्छन् । ती खसीबोकाहरू कत्तिको स्वस्थकर हुन्छन् त ? जानकारहरूका अनुसार माग पूर्ति गर्नका लागि अस्वस्थ खसीबोका पनि बिक्रीमा राखिएको हुन्छ । ती खसीबोका पहिचान गर्न पशु सेवा विभागले बढी चौपाया बिक्री हुने स्थानमा ४५ जनाभन्दा बढी पशु चिकित्सक खटाएको जनाएको छ । तीन तहका सरकारको समन्वयमा चौपाया बिक्री हुने उपत्यकाका मुख्य स्थानहरू कलंकी, टुकुचा, सल्लाघारी, चन्नाखेल, बालाजु, बाइसधारालगायत ८ स्थानमा पुश चिकित्सक खटाएका छौं, विभागका सूचना अधिकारी चन्द्र ढकालले भने, बुधबारसम्म बढी चाप हुन्छ । त्यही भएर सबैभन्दा बढी बिक्री हुने कलंकी खसी बजारमा मात्रै १० जनाभन्दा बढी चिकित्सकको टोली खटाएका छौं । उनका अनुसार चौपाया खरिद गर्दा स्टिकरको रङ हेरेर मात्रै खरिद गर्नुपर्छ । स्वस्थ खसीबोकामा हरियो र रोगीको हकमा रातो रङको स्टिकर लगाइएको हुन्छ । अनुगमनमा खटिएका चिकित्सकहरूले स्वस्थ खसीबोका, च्यांग्रा र राँगाको हकमा हरियो र अस्वस्थको हकमा रातो रङको स्टिकर लगाइदिएका छन्, उनले भने, सर्वसाधरणले यही आधारमा चौपाया रोज्दा उत्तम हुन्छ ।विभागको तथ्यांकअनुसार बाख्रा, पाठापाठी, खसीबोकासहित मुलुकभर वार्षिक १ करोड ४० लाखवटा उत्पादन हुन्छ । जसमध्ये खसीबोकाको संख्या मात्रै ५४ लाख हुन्छ । समग्रमा दैनिक १ हजारदेखि १२ सयवटासम्म बिक्री हुन्छ । दसैंमा थप ५०५५ हजारवटासम्म चाहिन्छ । हाल दाङ, सुर्खेत, सल्यान, सर्लाही, चितवन, धादिङ, काभ्रेलगायत जिल्लाबाट काठमाडौं उपत्यका र प्रमुख सहरहरूमा खसीबोका भित्रिने गर्छ । चाडबाडमा खसीबोकाको माग अत्यधिक हुँदा माग धान्न व्यवसायीहरूले भारतका विभिन्न स्थानबाट समेत आयात गर्ने गर्छन् । चौपया व्यवसायी संघ कलंकीका अनुसार खसी बजारमा स्वदेशी उत्पादनले ६० प्रतिशत र भारतबाट आयातितले ४० प्रतिशतसम्म माग धान्छ । चाडबाडबाहेकको समयमा स्वदेशी उत्पादनको हिस्सा ४० प्रतिशत रहन्छ । स्वदेशी उत्पादन अपुग भएपछि आयातमै भर पर्नुपर्छ, चाडबाडका लागि भारतमै निर्भर छौं, संघका निर्वतमान अध्यक्ष दीपक थापाले भने । चाडबाडमा धेरै बिक्री हुने भएकाले यही मौकामा अस्वस्थ खसीबोकासमेत आयात भएको पाइएको छ । कतिपय खसीबोका ढुवानी गर्ने क्रममा बिरामी हुने थापाले बताए ।विभागका सूचना अधिकारी ढकालका अनुसार चालु आर्थिक वर्षमा १२ हजारवटासम्म खसीबोका भारतबाट आयात भएको छ । आयातितसँगै स्वदेशमै उत्पादन भएका खसीबोका पनि काठमाडौंसम्म ल्याइपुर्याउँदा अस्वस्थ हुने अवस्था रहन्छ । अस्वस्थ खसीबोकामा श्वासप्रश्वास बढ्ने, नाक, मुख र आँखाबाट र्याल, सिँगान आउने लक्षण देखिन्छ । टाउको आकाशतिर उचालेर फनफनी घुम्ने, कराउने र लड्नेजस्ता लक्षण देखिएका खसीबोका पनि अस्वस्थ हुन् । ती खसीबोकाको हकमा रातो रङ लगाएर आइसोलेसनमा राखिन्छ । केही समय होल्ड गरेर पुनः परीक्षणमा स्वस्थ देखिए मासु प्रयोजनमा पठाइन्छ, उनले भने ।नेपाल भेटेरेनरी एसोसिएसनका अध्यक्ष शीतलकाजी श्रेष्ठले पनि पशु चिकित्सकले नहेरेको ठाउँमा खसीबोका किन्दा सर्वसाधरण आफैं सचेत हुनुपर्ने बताउँछन् । झोक्राएको छछैन, शरीर तातो छछैन पहिचान गर्नुपर्छ । रोगी खसीबोका जिङरिङ्ग परेका हुन्छन् । त्यस प्रकारको छनोट गर्नु हुँदैन, उनले भने, गिँजा र खुट्टाको खुरमा घाउ आएको, घाँस नखाने, सुस्त लक्षण देखिने खसीबोका पनि मासुका लागि योग्य हुँदैन ।पशु चिकित्सकको टोलीले मुख्य संकलन केन्द्रदेखि सडकमा राखेर बिक्री गर्दासम्म परीक्षण गर्ने विभागले जनाएको छ । यस्तै, खाद्य व्यवस्था तथा व्यापार कम्पनीले बिक्री गरिरहेको थापाथली गोदाममा पनि निरीक्षण र परीक्षण भइरहेको ढकालले बताए । खाद्य कम्पनीले असोज २३ देखि दसैंलक्षित खसीबोका बिक्री गरिरहेको छ । विभागका अनुसार परीक्षणको क्रममा धेरैजसो खसीबोका स्वस्थ पाइएको छ । उपत्यकाका विभिन्न पशुपन्छी बजारमा गत असोज २१ (घटस्थापना) देखि २५ सम्म २८ हजार ५ सय ९ वटा चौपायाको स्वास्थ्य परीक्षण गरिएको छ । जसमध्ये ३ वटा मरेका, २५ वटा बिरामी र ८ वटाको उपचार भइरहेको छ । सबैभन्दा धेरै खसी (२३ हजार ६ सय ६८ वटा) को परीक्षण भएको छ । यसबाहेक बोका १ हजार ९ सय ९६, बाख्रा १ सय ५०, भेडा १ सय ६३, च्यांग्रा २ हजार १ सय ४, राँगाभैंसी २ सय ६४, बंगुरसुँगुर ४, कुखुरा ५० र हाँस १ सय १० वटाको परीक्षण गरिएको छ, उनले भने, अधिकांश चौपाया स्वस्थ पाइएको छ ।"
श्रम बजारका अध्येतालाई अर्थशास्त्रको नोबेल,"काठमाडौं (कास) श्रम बजार र आप्रवासी कामदारबारे अध्ययन गर्ने ३ अमेरिकी अध्येताले अर्थशास्त्रतर्फको नोबेल पुरस्कार पाएका छन् । युनिभर्सिटी अफ क्यालिफोर्नियाका डेभिड कार्ड, मासाचुसेट्स इन्स्टिच्युट अफ टेक्नोलोजीका जोसु डेभिड एंरिस्ट र स्टानफोर्ड युनिभर्सिटीका गाइडो विल्हेल्मस इक्बेन्सलाई यस वर्षको अर्थशास्त्रतर्फको नोबेल पुरस्कार प्रदान गरिएको हो । द रोयल स्विडिस एकेडेमी अफ साइन्सका अनुसार उनीहरूले आप्रवासीहरूले कसरी श्रम बजार सिर्जना गर्छन् र विश्व अर्थतन्त्रमा उनीहरूको योगदान कसरी प्रतिविम्बित हुन्छ भन्ने अर्थ्याएका छन् । पारिश्रमिक र रोजगारीका तहलाई पनि अन्तरसम्बन्धित विषयका रूपमा उनीहरूको अध्ययनले देखाएको छ । श्रमिकहरूको पारिश्रमिक बढाउँदा त्यसले थप रोजगारी सिर्जना गर्नमा कुनै असर नपर्ने निष्कर्ष अध्ययनले निकालेको एकेडेमीले सोमबार जारी गरेको विज्ञप्तिमा भनिएको छ ।अध्ययन गर्न प्राकृतिक परीक्षणको विधि (नेचुरल एक्सपेरिमेन्ट मेथड) अपनाइएको थियो । जसमा शिक्षा र आम्दानीबीचको अन्तरसम्बन्ध, श्रमिकले शिक्षा लिएका वर्ष, न्यूनतम पारिश्रमिक बढ्दा त्यसले थप रोजगारी सिर्जनामा देखाउन सक्ने प्रभाव र यी विषयलाई आप्रवासी कामदारसँग जोडेर हेरिएको थियो । कार्डले विश्व अर्थतन्त्रको मुख्य हिस्सा श्रम बजारमा आप्रवासी कामदार र योगदानबारे अध्ययन गरेका थिए । त्यस्तै, कामदार लिने र पठाउने मुलुकको अर्थतन्त्रको अवस्थालाई पनि उनको अध्ययनले समेटेको छ । एंरिस्ट र इक्बेन्सले श्रम बजारमा आप्रवासी कामदारसँग जोडिएको न्यून पारिश्रमिक र शिक्षा प्रणालीको अन्तरसम्बन्धबारे विश्लेषण गरेका थिए । शैक्षिक संस्थामा शैक्षिक सामग्रीको उपलब्धता र वातावरणले भविष्यमा कस्तो श्रमशक्ति निर्माण हुन्छ भन्नेबारे पनि अध्ययनमा छ । सन् १९९० पछि कामदार भित्र्याउने मुलुकको अर्थतन्त्रमा राम्रो प्रभाव देखिए पनि कामदारको जीवनस्तरमा ठूलो परिवर्तन नदेखिएको निष्कर्ष निकालिएको थियो ।"
माओवादीको महत्त्वाकांक्षी योजना ः ३१ लाख पार्टी सदस्य,"(काठमाडौं)  माओवादी केन्द्रले महत्त्वाकांक्षी सांगठनिक योजना अगाडि सारेको छ । त्यो हो झन्डै ३१ लाख पार्टी सदस्य बनाउने । रोचक यो छ कि, यो अंक माओवादीले गत निर्वाचनमा पाएको मतभन्दा १८ लाखले बढी हो । गत निर्वाचनमा माओवादीले १३ लाख मत पाएको थियो ।असोज ६, ११, १२ र १३ मा बसेको स्थायी कमिटीका निर्णय कार्यान्वयनका लागि जारी परिपत्रमा माओवादीले संगठन सुदृढीकरणको अभियानमा करिब ३० लाख ९४ हजार १६८ संगठित सदस्य, सदस्य र समर्थकलाई संगठित गर्ने लक्ष्य राखेको उल्लेख छ । माओवादीको संगठन विभागले तयार पारेको महत्त्वाकांक्षी योजना स्थायी कमिटीले अनुमोदन गरेको हो । एमाले र कांग्रेसका भन्दा धेरै सदस्य बनाउने माओवादी दाबी छ । नेताहरूको दाबीअनुसार एमालेको ५ लाख संगठित सदस्य र कांग्रेसका ९ लाख क्रियाशील सदस्य छन् । एमालेसँग एकता हुँदा माओवादीले आफ्ना करिब ३ लाख पार्टी सदस्य रहेको जनाएको थियो । तर, एमालेसँग एकता भंग भएको एक वर्ष नपुग्दै माओवादीले करिब २७ लाख पार्टी सदस्य थप्ने महत्त्वाकांक्षी योजना बनाएको हो । पुसमा हुने राष्ट्रिय सम्मेलन र आगामी तीनै तहको चुनाव केन्द्रित गरी संगठनात्मक योजना बनाइएको हो । स्थायी समिति सदस्य गणेश शाहले ३१ लाख सदस्य बनाउन नेतृत्व तहबाट काम गर्नुपर्ने बताए । यो लक्ष्य प्राप्त गर्न नेतृत्व तहबाटै कार्यशैली परिवर्तन गर्नुपर्ने आवश्यक छ, उनले भने ।माओवादीले ०७४ र ०७० मा तेस्रो शक्ति बनेको क्रमश १३ लाख ३ हजार ७ सय २१ र १६ लाख ९ हजार १४५ मत पाएको थियो । ०६४ को संविधानसभामा पहिलो दल बनेको माओवादीले त्यसबेला ३१ लाख ४४ हजार २०४ मत पाएको थियो । जबकि ०७० को निर्वाचनभन्दा ०७४ को निर्वाचनमा माओवादीको ३ लाख मत घटेको थियो । आफूलाई नेपाली कम्युनिस्ट आन्दोलनको क्रान्तिकारी धारको मुख्य शक्ति दाबी गर्ने माओवादी केन्द्रले संगठनात्मक यथास्थितिवादसँग सम्बन्धविच्छेद गर्दै क्रान्तिकारी रूपान्तरण एवं पुनर्गठनको दिशामा फड्को मार्नुपर्ने अहिलेको आवश्यकता रहेको जनाएको छ । माओवादीको योजनाअनुसार औसतमा प्रत्येक निर्वाचन क्षेत्रमा १८ हजार ७ सय ५२ जना सदस्य हुनेछन् । देशभर १ सय ६५ संघीय निर्वाचन क्षेत्र छन् । त्यसबाहेक औसतमा हरेक पालिकामा माओवादीका ४ हजार १ सय १४ सदस्य रहने छन् । देशभर ७ सय ५३ पालिका छन् । यही अनुपातमा हेर्दा सातै प्रदेशमा औसतमा ४ लाख ४२ हजार सदस्य बनाउने माओवादी लक्ष्य छ । संगठन विभाग प्रस्तावअनुसार औसतमा हरेक जिल्लामा ४० हजार सदस्य रहनेछन् । देशभर ६ हजार ७ सय ४३ वडा छन्, जहाँ औसतमा माओवादीले ४ सय ५८ पार्टी सदस्य बनाउने लक्ष्य राखेको छ । जनसंख्या धेरै भएका जिल्लाअनुसार पार्टी सदस्य रहने माओवादी केन्द्रका नेताहरूको भनाइ छ । एक वडामा कम्तीमा तीनवटा टोल समिति गठन गर्ने तथा एक टोलमा तीन सेल गठन गर्ने माओवादी योजना छ । एक सेलमा तीनदेखि १५ संगठित सदस्य रहने परिपत्रमा छ । पार्टी सेल सबैभन्दा तल्लो कमिटी हो । माओवादीले केन्द्रीय संगठन विभागको काम अघि बढाउन प्रवास समितिबाहेक अन्य सबै प्रदेश समितिका इन्चार्जलाई संगठन विभाग सदस्य पनि बनाएको छ । माओवादी केन्द्रले पुस १११३ सम्म पार्टीको राष्ट्रिय सम्मेलन गर्ने तयारी गरेको छ । त्यसअगाडि असोज मसान्तसम्म सदस्यता नवीकरण सकेर कात्तिक ६ मा टोल सम्मेलन, १३ मा वडा सम्मेलन र मंसिर ४ मा पालिका सम्मेलन गर्ने योजना छ । मंसिर १५ मा प्रदेश सम्मेलनको कार्यक्रम राखिएको छ । सबै कमिटीमा चुस्त र निर्वाचित कमिटी बनाउने दाबी छ । अस्तव्यस्त पार्टी संगठनलाई व्यवस्थित बनाउन भन्दै माओवादी केन्द्रले अन्तरिम विधान पनि बनाएको छ । अन्तरिम विधान२०७३ को प्रथम संशोधन २०७८ ले पार्टीको विभिन्न तह र जनवर्गीय संगठनका केन्द्रीय निकायहरूको निर्वाचन गर्न केन्द्रीय निर्वाचन आयोगको व्यवस्था गरेको छ ।अन्तरिम विधानले तलैदेखि माथिसम्मका कमिटीको आकार तय गरेको छ । अन्तरिम विधानमा माओवादी राष्ट्रिय महाधिवेशनसम्मका अध्यक्ष, उपाध्यक्ष, महासचिव, सचिव र कोषाध्यक्षसहित २ सय ९९ सदस्यीय केन्द्रीय समिति, केन्द्रीय समितिको कुल सदस्य संख्याको बढीमा एक तिहाइ सदस्य रहेको पोलिटब्युरो र पोलिटब्युरोको कुल सदस्यको बढीमा एक तिहाइ सदस्य रहेको स्थायी समितिको व्यवस्था गरेको छ । दैनिक कार्य सञ्चालनका लागि अध्यक्षको नेतृत्वमा उपाध्यक्ष र महासचिवसहितको आवश्यक संख्यामा एक केन्द्रीय कार्यालय र केन्द्रीय कार्यालयको दैनिक प्रशासनिक कार्यहरू सम्पादन गर्नका लागि महासचिवको नेतृत्वमा सचिव र कोषाध्यक्षसहितको आवश्यक संख्याको एक केन्द्रीय सचिवालय रहने छ । अन्तरिम विधानअनुसार माओवादी केन्द्रको प्रदेश समितिमा अध्यक्ष, उपाध्यक्ष, सचिव, सहसचिव र कोषाध्यक्षसहित बढीमा १ सय ७५ सदस्य रहनेछन् भने प्रदेश परिषद्मा प्रदेश समितिका पदाधिकारी र सदस्यहरूदेखि नगरगाउँपालिकाका प्रमुखहरूसमेत समेटिने छन् । विधानमा काठमाडौं उपत्यकामा केन्द्रीय समितिले तोकेको जनवर्गीय र पेसागत संगठनहरूमा कार्यरत विभिन्नस्तरका पार्टी सदस्यहरूको बीचमा पार्टीको संगठनात्मक कार्यका लागि अध्यक्ष, उपाध्यक्ष, सचिव, सहसचिव र कोषाध्यक्षसहित बढीमा १ सय ७५ सदस्यीय उपत्यका विशेष समिति रहने व्यवस्था छ । यसबाहेक विभिन्न जिल्लाबाट काठमाडौं उपत्यकामा आई अस्थायी बसोबास गरिरहेकाहरूबीच संगठनात्मक कार्यहरू गर्न प्रदेश समितिस्तरको अध्यक्ष, उपाध्यक्ष, सचिव, सहसचिव र कोषाध्यक्षसहित बढीमा १ सय ७५ सदस्यीय सम्पर्क समन्वय समिति गठन गर्ने विधानमा व्यवस्था छ । जिल्ला समन्वय समितिको आकार निश्चित छैन । यसमा संयोजक प्रदेश समितिले तोकेअनुसार हुने र जिल्ला समन्वय समितिमा पदेन र मनोनीत सदस्यहरू रहने व्यवस्था छ । जिल्लामा कार्यरत रहेका प्रदेश समितिका सदस्यहरू, नगरगाउँ पार्टी समितिका अध्यक्षहरू, पार्टीका तर्फबाट निर्वाचित संघीय सांसद र प्रदेशसभाका सदस्यहरू, पार्टीका तर्फबाट निर्वाचित जिल्ला समन्वय समितिको प्रमुख र उपप्रमुख र पार्टी प्रदेश समितिले मनोनीत गरेका बढीमा १० प्रतिशत सदस्यहरू रहेको जिल्ला समन्वय समिति हुने उल्लेख छ । स्थानीय समितिको सदस्य संख्या पनि विधानमा किटान गरिएको छ । जसअनुसार महानगर समिति ९९, उपमहानगर समिति ८१, नगर समिति ६५, गाउँ समिति, शाखा समिति, सम्पर्क समन्वय जिल्ला समिति ५५, महानगरका वडा समिति ४५, उपमहानगरका वडा समिति ३५, नगर र गाउँका वडा समिति, उपशाखा समिति, पालिका सम्पर्क समन्वय समिति २९, टोल समिति, इकाइ समिति, वडा सम्पर्क समन्वय समिति १९ र पार्टी सेल, १५ सदस्यीय हुनेछ । त्यसैबीच परिपत्र अनुसार माओवादीले अन्तर्राष्ट्रिय विभाग प्रमुख नारायणकाजी श्रेष्ठ र उपप्रमुखको जिम्मा सुरेन्द्र कार्कीलाई दिएको छ ।"
इजरायल जाने हजार कामदार छानिए,"(काठमाडौं)  इजरायलले नेपालबाट लैजान एक हजार कामदार छनोट गरेको छ । नेपालमा भएको छनोट प्रक्रियामा विभिन्न चरणमा पार गरी १६ सय जनालाई सूचीकृत गरिएको थियो । तीमध्ये एक हजार जनालाई सोमबार गोलाप्रथाबाट छानिएको हो । इजरायलको जेरुसेलममा गरिएको गोलाप्रथाबाट छनोट भएका नेपालीको नाम वैदेशिक रोजगार विभागमा पठाइसकिएको छ । झन्डै एक वर्षदेखिको यो प्रक्रिया यहाँसम्म आइपुगेको छ, भर्चुअल रूपमा काठमाडौंबाट कामदार छनोट कार्यक्रममा सहभागी भएका नेपालका लागि इजरायली राजदूत हनान गोडरले भने, यो खुसीको अवसरमा नेपाल र इजरायली सरकार दुवैलाई धन्यवाद दिन चाहन्छु । यसले दुवै मुलुकका नागरिकहरू लाभान्वित हुनेछन् । इजरायले नेपालबाट एक हजार एक्जुलरी वकर्स (सहायक कामदार) लैजान करिब एक वर्षअघि प्रक्रिया थालेको थियो । कामदारका रूपमा इजरायल जान इच्छुक ९ हजार ७ सय नेपाली प्रक्रियामा सहभागी हुन आवेदन दिएका थिए । त्यसपछि अग्रेंजी भाषाको जाँच, अध्ययनको प्रमाणपत्रलगायत अन्य प्रक्रिया पूरा गरेर १६ सय जनालाई छनोट गरिएको थियो । त्यसपछि अन्तिम सूची भने गोलप्रथाबाट छनोट गरिएको हो । यो नै सबैभन्दा पारदर्शी प्रक्रिया हो । त्यसैले यसलाई हामीले सबैले देख्ने गरी गोलाप्रथा गरेका हौं, राजदूत गोडरले भने । वैदेशिक रोजगार विभागका महानिर्देशक दीपक काफ्लेले इजरायली पक्षबाट छनोट भएका एक हजार जना नेपालीहरूको नाम आइसकेको पुष्टि गरे । छानिएकाहरूको स्वास्थ्य परीक्षण र प्रहरी रिपोर्ट आएपछि इजरायल पठाउन सुरु गरिने उनको भनाइ छ । छनोट भएका कुनै कामदारको स्वास्थ्य परीक्षण र प्रहरी रिपोर्टमा कैफियत देखिएको खण्डमा भने उनीहरू इजरायल जान पाउने छैनन् । इजरायलले कुनै पनि म्यानपावर र कुनै पनि बिचौलिया बिनामात्र नेपालबाट सरकारसरकार (जीटूजी) प्रक्रियाबाट कामदार लाने भन्दै आएको थियो । सोहीअनुसार जीटूजी प्रक्रियाबाटै कामदार लान लागिएको हो । पूर्व श्रमसचिव विनोद केसीले इजरायलले उक्त प्रस्ताव गरेपछि नेपाल सरकारका तर्फबाट आफूहरूले नै इजरायललाई यो प्रक्रियाअनुसार कामदार लैजान सल्लाह दिएको बताए । इजरायलका लागि नेपाली राजदूत अन्जान शाक्य (फिर्ता बोलाइएकी) ले कामदार छनोट प्रक्रिया हरेक चरणमा पारदर्शी रहेको दाबी गरिन् । उनले भनिन्, दुवै मुलुक यो सफलताको भागीदार हुन् । दुवै मुलुकका जनताले यसको फाइदा लिन सक्छन् । उनले यसपछि कृषि क्षेत्रमा समेत कामदार पठाउनका लागि प्रक्रिया अघि बढिसकेको बताइन् । परराष्ट्र मन्त्रालयका सहसचिव तथा मध्य एसिया, पश्चिम एसिया र अफ्रिका हेर्ने महाशाखाका प्रमुख हरिशचन्द्र घिमिरेले दुवै मुलुकको सम्बन्धमा यो महत्त्वपूर्ण खुड्किलो भएको दाबी गरे । श्रम क्षेत्रको यो प्रगतिप्रति दुवै मुलुकका राजदूतलाई धन्यवाद दिन चाहन्छु, उनले भने । यसैबीच, इजरायलस्थित नेपाली दूतावासले इजरायलको कृषि क्षेत्रमा समेत नेपाली कामदार लैजाने प्रक्रिया अघि बढाउन गृहकार्य थालेको छ । राजदूत शाक्यले इजरायका कृषिमन्त्री ओडेड फोररसँग भेटवार्ता गर्दै त्यसका लागि पहल गर्न आग्रह गरेकी हुन् । शाक्य र फोररबीच यसैसाता इजरायली संसद्मा भेटवार्ता भएको थियो । भेटका क्रममा मन्त्रीका सल्लाहकार, कृषि मन्त्रालयका वरिष्ठ अधिकारी यकोभ पोलेग तथा दूतावासका द्वितीय सचिवलगायतको उपस्थिति थियो । दुई देशबीच यसअघि नै सरकारी स्तरमा छाता श्रम सम्झौता कार्यान्वयन प्रोटोकलमा हस्ताक्षर भइसकेकाले नेपाली कामदारलाई अब इजरायलले कृषि क्षेत्रमा संलग्न गराउनुपर्ने बताएको शाक्यले जनाइन् ।"
बिहेको गाडी दुर्घटनामा ४ को मृत्यु,"अछाम (कास) अछामको पञ्चदेवल विनायक नगरपालिकामा जिप दुर्घटना हुँदा ४ जनाको मृत्यु भएको छ । १५ जना घाइते भएका छन् । मृत्यु हुनेमा पञ्चदेवल विनायक२ का १४ वर्षीय जीवन न्यौपाने, १८ वर्षका सर्प बोहरा र वडा नम्बर ३ का १७ वर्षका जीवन जैसी छन् । यस्तै सोही वडाका १७ वर्षीय हिमाल नेपालीको अस्पताल लैजाँदै गर्दा बाटोमा मृत्यु भएको हो ।आइतबार विवाहको गाडी सडकबाट करिब २ सय ५० मिटर तल खसेको थियो । दसैंको मुखमा गाडी दुर्घटना हुँदा अछामको कुइका बस्ती शोकमा डुबेको छ । दुर्घटनामा घाइते २२ वर्षीय खकेन्द्र खनालका अनुसार माथिल्लो गाउँबाट तल्लो गाउँमा बेहुली पुर्याएर फर्किने योजनाका साथ बेहुली पक्षका ३० जनाभन्दा बढी जान तयार भए । खकेन्द्रको उमेरका धेरै जना पञ्चदेवल विनायक१ बाट सोही नगरको २ नम्बर वडा नादीमा जन्ती गए । बेहुलीलाई घर पुर्याएर सबैले नाचगान, खानपिन र रमाइलो गरे । फर्किनुपर्ने गाउँनजिकै भएकाले खाना खाएर माइती पक्ष आएकै गाडी लिएर फर्किन तयार भए ।गाडी चालकले एकछिन रमाइलो गरेर मात्रै फर्किनुपर्छ भन्न थाले । उनी त्यही गाउँका केटीहरूसँग नाच्न थालेपछि हाम्री दिदीबहिनीसँग बाहिरको मान्छेले नाच्न पाइँदैन भनेर त्यहाँका केटाहरू र गाडी चालकको विवाद भइरहेको थियो, खकेन्द्रले भने, रिजर्भ गाडी भएकाले पैसाको विवाद पनि भइरहेको थियो । त्यहाँ विवाद भएपछि गाडी चालक हामीलाई पुर्याउन तयार भए । गाडी रोकिएको ठाउँमा २२ जना चढेको र गाडी स्टार्ट गर्ने बेला ५० मिटर पछाडि गाडी लगेको उनले बताए । धेरैले हामी झर्छौं भनेर कराइरहेका थियौं । तर उनले हाम्रो कुरा सुन्न चाहेनन्, खकेन्द्रले भने, ४ जना त गाडी पल्टिन्छ भनेर उफ्रेर झरे । हामी उफ्रिन सकेनौं । चालकको मदिरा सेवन गरेजस्तो व्यवहार थियो । गाडी चालकलाई नियन्त्रणमा लिएर अनुसन्धान भइरहेको अछामका प्रहरी प्रमुख तुल्सीराम अर्यालले भने । यसैबीच स्याङ्जाको वालिङ१० मोदीखोलाको भित्री सडक खण्डमा भएको जिप दुर्घटनामा मृत्यु हुनेको संख्या ३ पुगेको छ । चार वर्षीया करिश्मा थापाको पोखराको मणिपाल अस्पतालमा उपचारका क्रममा सोमबार मृत्यु भएको हो ।"
"मनसुन बाहिरियो, दसैं हिलोरहित","(काठमाडौं)  नेपालबाट सोमबारदेखि मनसुन बाहिरिएसँगै हिले दसैंको चिन्ता हटेको छ । जल तथा मौसम विज्ञान विभागले सोमबार साँझ विशेष बुलेटिन जारी गर्दै औसत मितिभन्दा ९ दिन ढिलो गरी मनसुन बाहिरिएको जनाएको हो । विभागका महानिर्देशक सरजुकुमार वैद्यले दसैंको पूर्वसन्ध्यामा मनसुन बाहिरिएकाले यस पटकको दसैं हिलोरहित हुने बताए ।नेपालमा जेठ ३० गते मनसुन सुरु भएको थियो । सुदूरपश्चिम, कर्णाली र लुम्बिनी प्रदेशबाट भने मनसुन २२ गते नै बाहिरिएको थियो । विभागले अक्टोबर २ का दिन नेपालबाट मनसुन बाहिरिने आकलन गरेको थियो । तर एक साताअघिसम्म भारतका विभिन्न भागमा न्यून चापीय क्षेत्र विकास भएसँगै नेपालमा पनि मनसुन लम्बिएको थियो । मौसमविद्हरूका अनुसार यो वर्षको मनसुनमा सरदरभन्दा १५ प्रतिशत बढी वर्षा भएको छ । यो वर्ष मनसुन सुरु भएलगत्तै असार पहिलो साता सिन्धुपाल्चोकको हेलम्बु गाउँपालिका क्षेत्रमा आरीघोप्टे वर्षा भयो र त्यसपछि आएको लेदोसहितको बाढीले मेलम्ची बजारसम्मै ठूलो मात्रामा धनजनको क्षति गरायो ।मनसुनका चार महिना (जेठदेखि असोज) मा सबभन्दा बढी वर्षा पोखरा (विमानस्थल) मा रेकर्ड भएको छ । पोखरा विमानस्थल क्षेत्रमा चार महिनामा सरदर ३०६४ मिमि वर्षा हुन्छ, यो पटक ४२७० मिमि वर्षा रेकर्ड भएको छ । वरिष्ठ मौसमविद् इन्दिरा कँडेलका अनुसार यस वर्षको मनसुनमा सबभन्दा कम वर्षा कर्णालीको उत्तरपूर्वी क्षेत्रमा भएको छ । अघिल्ला वर्षहरूमा खासै वर्षा नहुने मनाङमुस्ताङमा यसपालि सरदरभन्दा बढी वर्षा भएको छ । मुस्ताङमा सरदर १५८५ मिमि वर्षा हुने भए पनि यो वर्ष ४ सय ३० मिमि रेकर्ड भएको कँडेलले बताइन् । असार पहिलो साता परेको आरीघोप्टे वर्षापछिको बाढीले मनाङदेखि लमजुङसम्मै क्षति पुर्याएको थियो ।मुलुकका ८६ वटा मापन केन्द्रको रेकर्डअनुसार मनसुन सिजनमा सरदरभन्दा १५ प्रतिशत बढी वर्षा भएको छ, मौसमविद् कँडेलले कान्तिपुरसँग भनिन् । विभागका अनुसार यस वर्ष पनि विगतमा जस्तै थोरै क्षेत्र ढाकेर क्लाउड बर्स्ट (आरीघोप्टे वर्षा) भएको छ । त्यस्तो प्रकृतिको वर्षाले धेरै क्षति गराएको जानकारहरू बताउँछन् ।"
हाम्रो नीति वन सेसन पर भाइल हो,"हामी एक सेसनमा न्यूनतम एक भाइल खोप पठाउने गर्छौं, हाम्रो नीति नै वन सेसन पर भाइल हो । खोप केन्द्रमा एक जना पुगेपछि २० वा जतिसुकै डोज भएको भाइल भए पनि त्यसबाट खोप दिनैपर्छ । यसरी २० डोज भएको एक भाइलबाट एक जनालाई खोप दिँदा १९ डोज खेर जान्छ । देशभरिमा १६ सयभन्दा बढी खोप केन्द्रमा न्यूनतम एक भाइल खोप हरेक केन्द्रमा पठाउनैपर्छ । खोप केन्द्रमा एक जना वा सय जना बालबालिका आउन्, हामी कसैलाई फिर्ता पठाउँदैनौं र फिर्ता पठाउनसमेत पाइँदैन । कम डोज भएको खोपको भाइल आउँदा खेर जाने दर कम हुन्छ ।"
"अर्जेन्टिनाको जित, ब्राजिल रोकियो","नेयमरले ब्राजिललाई जिताउन सकेनन्नेयमरको पुनरागमन ब्राजिलका लागि प्रेरणादायी रहेन । घरेलु टिम कोलम्बियाले विश्वकप छनोटमा ब्राजिलको शतप्रतिशत जितको यात्रालाई बाराक्विलामा पूर्णविराम लगाइदियो ।द सेलेकाओ ले छनोटमा सुरुका नौ खेल जितेको थियो । त्यसमा २२ गोल गर्दै शीर्षस्थानमा रहेको उसले आठ अंकको अग्रता लिएको थियो । प्रशिक्षक टिटेको टिम अझै पनि अर्को वर्ष कतारमा हुने विश्वकपमा लगभग छनोट भइसकेको अवस्थामै छ । उसले पाँचौं स्थानमा रहेको कोलम्बियाविरुद्ध १३ अंकको अग्रता लिएको छ । दक्षिण अमेरिकी छनोटबाट शीर्ष चार टिमले सीधै विश्वकपमा प्रवेश पाउनेछन् ।टिमको नेतृत्वका रूपमा नेयमरले राम्रो गरे, प्रशिक्षक टिटेले भने, उनलाई कोलम्बियाको तर्फबाट राम्रो निगरानी गरिएको थियो । कोलम्बियामा अरू टिमको तुलनामा बढी नै प्राविधिक क्षमता रहेको छ ।ब्राजिलले राम्रो सुरुआत गरेको थियो । उसले पहिला क्वाटरमा वर्चस्व जमाएको थियो । कोलम्बियाका गोलकिपर डेविड ओस्पिनाले नेयमर र ल्युकास पाक्वेटाको प्रहारलाई रोकेका थिए । नेयमरको पासमा पाक्वेटाले वान अन वान मा प्रहार गरेको बल ओस्पिनाले डाइभ गर्दै मुस्किलले बाहिर फालेका थिए । ब्राजिली आक्रमणको केन्द्रमा अधिकांश समय नेयमर नै थिए । दोस्रो हाफमा कोलम्बिया साहसी देखियो । ब्राजिली गोलकिपर एलिसन बेकरले म्याटियस युरिबे र जुआन क्विन्तेरोको प्रहारमा राम्रो बचाउ गरे । राडामेल फाल्काओले खेल सकिन २० मिनेटअघि बललाई पोस्टको दिशा दिएका थिए । तर मिलिताओलाई फल गरेको भन्दै त्यसलाई गोलको मान्यता दिइएन । वैकल्पिक एनटोनीको आकर्षक पासमा राफिन्हा निर्णायक गोलको नजिक पुगेका थिए । जसमा ओस्पिनाले प्वाइन्ट ब्ल्यांक बाट उत्कृष्ट बचाउ गरिदिए ।अंक तालिकामा पुछारमा दुई टिमका लागि दिन राम्रो रह्यो । बोलिभियाले पेरुलाई १० ले हरायो भने भेनेजुएलाले इक्वेडरलाई २१ ले पन्छायो । रामिरो भाकाले खेल सकिन आठ मिनेटअघि गरेको गोलमा बोलिभियाले जित हात पारेको हो । बोलिभियाका वैकल्पिक हेनरी भाकाले रातो कार्ड बेहोर्दै ७५ औं मिनेटमा मैदान छाडे पनि त्यसले तीन अंक जोड्न बाधा पारेन ।डार्विन माचिस र एडुआर्ड बेलोको गोलमा भेनेजुएलाले दुर्लभ जित निकालेको हो । खेलमा अग्रता भने इक्वेडरले लिएको थियो । जसमा इनर भ्यालेन्सियाले पेनाल्टीमा गोल गरेका थिए । इंग्ल्यान्डमा जन्मिएका बेन ब्रेरेटन र माउरिसियो इस्लाको गोलमा चिलीले पाराग्वेमाथि २० को जित रच्यो । यसमा चिलीका चार्ल्स आरंग्वेज र पाराग्वेका ओमार एल्डिएरेटले रातो कार्ड पाए ।"
फ्रान्सलाई नेसन्स लिगको उपाधि,"मिलान (बीबीसी) किलियन एम्बाप्पेको निरन्तर उत्कृष्ट प्रदर्शनसँगै फ्रान्स आइतबार फाइनलमा स्पेनलाई हराएर नेसन्स लिगको उपाधि जित्ने दोस्रो टिम भएको छ ।एम्बाप्पेकै पासमा उनाई सिमोनविरुद्ध करिम बेन्जेमाले सनसनीपूर्ण गोल गर्दै मिलानस्थित सान सिरोमा फ्रान्सलाई बराबरीमा पुर्याए । त्यसअघि स्पेनले अग्रता लिएको थियो । मिकेल ओयरजबलले डिफेन्डर डायोट युपामेकानोको चुनौती पन्छाउँदै गोलकिपर ह्युगो लोरिसलाई कुनै मौका नदिई गोल गरेका थिए । विश्वकप विजेताका लागि लोरिसले अन्त्यतिर दुई उत्कृष्ट बचाउ गर्दै नेसन्स लिगको ट्रफी पक्का गरे ।लोरिसले सुरुमा ओयरजबलको प्रहारलाई रोकेका थिए । त्यसपछि उनले येरेमी पिनोको मिहिनेतलाई पनि अन्तिम क्षणमा असफल पारिदिए । त्यसपछि फ्रान्स नेसन्स लिगको दोस्रो विजेता बन्यो । यसअघि सन् २०१९ मा भएको पहिलो संस्करणको उपाधि पोर्चुगलले कब्जा गरेको थियो ।तर एम्बाप्पेको निर्णायक प्रहार र गोल नै बहसको विषय बन्यो । थियो हर्नान्डेजले थ्रु बल दिँदासम्म पेरिस सेन्ट जर्मेनका फरवार्ड एम्बाप्पे असफसाइड अवस्थामा उभिइरहेका थिए । त्यो बल स्पेनी डिफेन्डर एरिक गार्सियाले क्लियर गर्ने प्रयासमा छोएपछि एम्बाप्पेको खुट्टामा पुगेको थियो । अफसाइड पोजिसनमा रहेका खेलाडीले विपक्षीबाट पाएको बल खेल्यो भने यस्तो परिस्थितिमा नियमानुसार अफसाइड दिइँदैन ।फ्रान्सले सेमिफाइनलमा २० ले पछाडि परेको स्थिति उल्टाएर बिहीबार छिमेकी बेल्जियमलाई ३२ ले पराजित गरेको थियो । उसले फाइनलमा पनि फेरि पछाडि परेको अवस्थामा संघर्ष गर्दै जित हात पारेको हो । एक घण्टापछि पछाडि परेको स्थितिमा प्राविधिक रूपमा खेल जारी नै थियो तर शान्त नै थियो ।प्रशिक्षक डिडियर डेसच्याम्पले सम्हालेको टिमले उत्कृष्ट खेल प्रदर्शन गर्यो । बेन्जेमाले गोलकिपर सिमोनमाथिबाट बललाई घुमाउरो ढंगले सनसनीपूर्ण गोलमा परिणत गर्दै ६६ औं मिनेटमा ११ को बराबरी गरे । त्यसको दुई मिनेटअघिमात्रै ओयरजबलले स्पेनलाई अग्रता दिलाएका थिए ।बल पोजेसनमा फ्रान्स धेरै पछाडि रह्यो । उसको बल पोजेसन ३६ प्रतिशतमै सीमित थियो । तर, फ्रान्सेली खेलाडीहरू काउन्टर अट्याकमा निरन्तर खतरनाक देखिएका थिए । यस्तोमा एम्बाप्पेको प्रहार निर्णायक बन्यो र त्यसमा भाग्यमानी पनि रह्यो ।युरो २०२० बाट अन्तर्राष्ट्रिय फुटबलमा फर्किएका बेन्जेमाले भने, वास्तवमै फ्रान्सेली टिमबाट ट्रफी जित्न चाहन्थें र यो पूरा पनि भयो । हामीले बलियो चरित्र देखायौं । किनभने यो टिम धेरै बलियो छ । कहिल्यै हार मान्दैनौं र यसलाई हामीले सावित पनि गरिदियौं । नअत्तालीकनै धैर्यपूर्वक सही समयको लागि प्रतीक्षा गरेर खेल्नु महान् टिमको संकेत पनि हो ।"
रानीवन सी डिभिजनमा,"काठमाडौं (कास) बाजुराको रानीवन स्पोर्ट्स क्लब १० ले नुवाकोट युनाइटेड फुटबल क्लबलाई पराजित गर्दै सोमबार सहिद स्मारक सी डिभिजन लिगमा प्रवेश गरेको छ ।राजधानीको तेस्रो श्रेणीको लिगमा स्थान बनाउनका लागि सातदोबाटेस्थित एन्फा कम्प्लेक्समा भएको निर्णायक खेलमा रानीवनका विवेक सन्जेलले ९० औं मिनेटमा गोल गरे । रानीवनको जितसँगै यसपालिको छनोटबाट सी डिभिजन प्रवेश गर्ने तीनै क्लब मोफसलका भएका छन् ।यसअघि आइतबार जित हात पार्दै सुर्खेतको आरसी ३२ फुटबल एकेडेमी र काभ्रेको स्पोर्ट्स एकेडेमी साँगा सी डिभिजन लिगमा छनोट भएका थिए । लिग प्रवेशको निर्णायक खेलमा आरसी ३२ ले समाजसेवी क्लब, झापालाई २२ को बराबरीपछि टाइब्रेकरमा ५३ पराजित गरेको थियो । स्पोर्ट्स एकेडेमी साँगाले राजधानीको संयुक्त नमुना युथ क्लबलाई १० ले हराएको थियो । मोफसलका टिमको वर्चस्व रहेको यसापालिको छनोटमा ७८ क्लबले प्रतिस्पर्धा गरेका थिए ।"

शीर्षक,विवरण
सरकारले चाह्यो हिंसा त्यागेको प्रतिबद्धता,"चन्द समूहसँग वार्ताका लागि मंगलबार सरकारले गृहमन्त्री रामबहादुर थापा संयोजक र प्रधानमन्त्री केपी शर्मा ओलीका परराष्ट्र सल्लाहकार राजन भट्टराई सम्मिलित दुई सदस्यीय टोली गठन गरेको थियो । त्यसको केही घण्टामै चन्द समूहका महासचिव नेत्रविक्रम चन्दले सचिवालय सदस्य खड्गबहादुर विश्वकर्माको नेतृत्वमा पार्टीमा सैन्य फाँट हेर्ने नेता उदयबहादुर चलाउने सदस्य रहेको वार्ता समिति गठन गरेका थिए । दुवै पक्षबीच तीनबुँदे पत्र आदानप्रदानपछि वार्तामा बस्ने सहमति भएको थियो । सुरुमा सरकारले आठबुँदे प्रस्ताव गरेकामा अर्को पत्र सात बुँदामा झारिएको थियो । त्यसमा पनि अलमल भएपछि दुवै पक्षबीच तीनबुँदे पत्र आदानप्रदान भएको स्रोत बताउँछ । फागुन ८ गतेअघि दुवै पक्षबीच यी पत्र आदानप्रदान भएका थिए । दुवै पक्ष वार्तामा बस्नका लागि तीनबुँदेमा सहमति भएपछि फागुन ८ मा नेकपाका महासचिव चन्दले प्रतिबन्ध फुकुवा गरी खुला रूपमा जनतामा जाने वातावरण बनेमा वार्ताका लागि आफूहरू तयार भएको विज्ञप्ति जारी गरेका थिए । त्यसपछि दुवै पक्षले वार्तामा बस्न टोली गठनमा समय खर्चेका थिए । बुधबारबाट औपचारिक वार्ता सुरु भए पनि यसअघि वार्ताका लागि गरिएका पत्रमा उल्लिखित तीन बुँदाबारे दुवै पक्ष बोल्न चाहेका छैनन् ।बुधबार औपचारिक वार्ता हुनुअघि दुवै पक्षबीच बालुवाटारमा बिहान प्रधानमन्त्री ओलीसँग केहीबेर अनौपचारिक कुराकानी भएको स्रोतको भनाइ छ । पहिलो वार्ता सकेर गृहमन्त्री थापा बिहान १०ः५५ बजे बालुवाटारबाट बाहिरिएका थिए । त्यसको ५ मिनेटपछि ११ बजेतिर प्रधानमन्त्री ओली जंगी अड्डास्थित पूर्वनिर्धारित पृतनापति समन्वयात्मक बैठक उद्घाटन गर्न निवासबाट निस्केका थिए । बिहान सरकारी वार्ता टोलीसँग भएका कुराकानी र छलफलबारे पार्टी महासचिव चन्दलाई जानकारी गराउन भन्दै चन्द समूहका वार्ता टोली संयोजक विश्वकर्माले समय मागेपछि अपराह्न पुनः अर्को बैठक बस्ने गरी वार्ता स्थगन भएको थियो । बालुवाटारबाट बाहिरिएपछि विश्वकर्माले चन्दलाई पहिलो बैठकमा भएका विषयबारे जानकारी गराएपछि अर्को बैठकका लागि पेस गर्ने एजेन्डामा सहमति लिएर विश्वकर्मा दोस्रो पटक पुनः बालुवाटार पुगेका थिए । अर्को बैठक कहिले बस्ने भन्नेबारे खुलाइएको छैन ।दुवै बैठकमा भएका वार्ता र संवाद सकारात्मक दिशातर्फ उन्मुख भएको सरकारी पक्षले जनाएको छ । सरकारी वार्ता टोलीका संयोजक गृहमन्त्री थापाले पहिलो बैठकबारे फेसबुकमार्फत वार्ता सकारात्मक दिशातर्फ उन्मुख भएको उल्लेख गरेका छन् । मेरो नेतृत्वमा रहेको वार्ता टोली र विप्लव नेतृत्वको नेकपाका प्रकाण्डको नेतृत्वमा रहेको वार्ता टोलीबीच भएको पहिलो चरणको वार्ता सकारात्मक दिशातर्फ उन्मुख छ, धेरै सैद्धान्तिक र प्राविधिक विषय सहमति नजिक छ, केही विषयमा छलफल जारी छ, छिट्टै सुखद परिणाम आउने अपेक्षा छ । टोलीका सदस्य भट्टराईले पनि दुवै बैठक सकारात्मक र समान धारणा नजिक पुगेको बताएका छन् । वार्ताअघि चन्द समूहको टोलीले प्रधानमन्त्री ओलीसमक्ष नै कुरा गरे पनि त्यसबारे प्रधानमन्त्रीको सचिवालयले केही जानकारी दिन चाहेको छैन । प्रधानमन्त्रीका प्रेस सल्लाहकार सूर्य थापाले वार्ता टोलीका तर्फबाट आएका धारणाबाहेक अरू नसोध्न आग्रह गरे । वार्ता टोलीका तर्फबाट आएका धारणाबाहेक अरू नसोध्नुहोला, थापाले कान्तिपुरसँग भने । तर, वार्ता प्रयासमा लामो समयदेखि गृहकार्यमा संलग्न स्रोतका अनुसार सरकार आगामी फागुन २३ गतेका लागि आह्वान गरिएको प्रतिनिधिसभाको बैठक अगावै वार्तालाई सार्थक निष्कर्षमा पुर्याउने तयारीमा जुटेको छ । त्यसका लागि सरकारी वार्ता टोलीको जोड चन्द समूहबाट हिंसात्मक गतिविधि त्यागेको भरपर्दो लिखित प्रतिबद्धतासहितको सम्झौता गराएर प्रतिबन्ध फुकुवा गर्ने तयारीमा छ । चन्द समूह पनि सरकारी पक्षको सर्त मान्नुअघि प्रतिबन्ध फुकुवा, थुनामा रहेका नेताकार्यकर्ता रिहा र मुद्दा फिर्ताको ग्यारेन्टी खोजेको छ । प्रतिबन्धपछिको २ वर्षमा चन्द समूहका २ हजार ८९ जना नेताकार्यकर्ता पक्राउ परेकामा अधिकांश रिहा भए पनि व्यक्ति हत्या, विस्फोट, आगजनीलगायत गम्भीर किसिमका कसुरमा संलग्न भएको आरोपमा १ सय ३३ जना पुर्पक्षका क्रममा विभिन्न कारागार र ३ जना अनुसन्धानका क्रममा प्रहरी हिरासतमा छन् । सचिवालय सदस्य हेमन्तप्रकाश ओलीसहितका नेताकार्यकर्ता कारागारमा छन् भने अर्का सचिवालय सदस्य धर्मेन्द्र बाँस्तोलासहित ३ जना अनुसन्धानका क्रममा प्रहरी हिरासतमा छन् । पुर्पक्षमा रहेका कार्यकर्ता रिहा गर्न प्रहरी र महान्यायाधिवक्ता कार्यालयमार्फत प्रक्रिया अघि बढाउनुपर्ने र यसका लागि अदालतबाट समेत सोहीबमोजिम प्रक्रिया थाल्नुपर्ने भएर लिखित प्रतिबद्धतामा दुवै पक्षबीच समान धारणा बन्नुपर्ने हुन्छ । ज्यान मुद्दा लागेका केसमा मुद्दा फिर्ता गर्न जटिल छ । चन्द समूहबाट एक शिक्षकसहित ४ र राज्य पक्षबाट चन्द समूहका ४ कार्यकर्ता मारिएका छन् ।"
'आयोग अनिर्णयको बन्दी नबनोस्,"जसको प्रमाणस्वरूप उक्त समूहले २ सय ८७ सदस्यको हस्ताक्षर आयोगमा बुझाइसकेको छ ।दाहालनेपाल समूहले राजनीतिक दलसम्बन्धी ऐनको दफा ४३ र ४४ अनुसार दलको विवाद निरूपणका लागि माघ २० मा निवेदन दिएको थियो । त्यसको निरूपण आयोगले ऐनमा टेकेर गर्नुपर्ने हुन्छ । ऐनको उक्त दफाअनुसार केन्द्रीय कमिटीमा बहुमत रहेको पक्षलाई आयोगले दलको आधिकारिकता दिनुपर्ने हुन्छ । यसअघि सर्वोच्च अदालतमा प्रतिनिधिसभा विघटनको मुद्दा चलिरहँदा आयोगले नेकपाको विवाद सर्वोच्चबाट निर्णय आएसँगै आफैं मिल्ने आकलन गरेको थियो । सर्वोच्चको निर्णय आइसकेपछि पनि झन् आधिकारिकताको विवाद जटिल बनेको छ । दलको आधिकारिकता सम्बन्धमा आयोगले नै निर्णय दिनुपर्ने बाध्यता छ ।दाहालनेपाल समूहले पार्टीको आधिकारिकताका विषयमा तत्काल निष्पक्ष एवं न्यायसंगत निर्णय गर्न निर्वाचन आयोगसमक्ष माग गरिसकेको छ । पूर्वप्रमुख निर्वाचन आयुक्तहरूले विज्ञप्ति जारी गर्नुअघि बुधबार दिउँसो दाहालनेपाल समूहको केन्द्रीय कमिटी बैठकले तत्काल राज्यको कानुन, नेकपाको विधान, लोकतान्त्रिक प्रणाली र मान्यताबमोजिम निष्पक्ष एवं न्यायसंगत निर्णय गर्न आयोगसमक्ष माग गर्ने निर्णय गरेको थियो । पुस ५ यता दाहाल र नेपाल समूहका नेताहरूले धेरैपटक निर्वाचन आयोग पुगेर प्रमाणसहित आफूलाई आधिकारिकता दिनुपर्ने माग गरिरहेका छन् तर आयोग अनिर्णयको बन्दी बनेको छ । आयोगका एक पदाधिकारीका अनुसार नेकपाको आधिकारिकता कसलाई दिने भन्ने सम्बन्धमा आन्तरिक रूपमा गृहकार्य हुन बाँकी नै छ । यसअघि सर्वोच्च अदालतको संसद् विघटनसम्बन्धी निर्णय आएसँगै समस्याको समाधान हुन्छ भन्ने थियो तर अदालतले प्रतिनिधिसभा विघटनको निर्णयलाई बदर गरेपछि पनि नेकपा विवाद आयोगमै आएर ठोक्किएको छ, ती अधिकारीले भने । उनका अनुसार नेकपाको आधिकारिकताको निरूपण गर्न अझै केही समय लाग्नेछ ।"
ढिलाइप्रति दाहालनेपाल समूहको आपत्ति,"विवाद सुरु भएपछि एक महिनाको हदम्याद नाघेर आधिकारिकताको निवेदन आएको तर्क गर्दै आयोगका पदाधिकारीले निवेदन खारेज गर्ने विकल्पमा समेत छलफल गरिरहेको गाइँगुइँ चलिरहेको छ । त्यस्तो सम्भावनाप्रति सचेत हुँदै दाहालनेपाल समूह आयोगसमक्ष पुनः ताकेता गर्ने निष्कर्षमा पुगेको हो । नेकपाको अत्यधिक बहुमत सदस्यहरूको उपस्थितिमा बसेको विधिवत् बैठकबाट निर्णय गरी पार्टीको आधिकारिकताको विषयमा अविलम्ब निर्णय गरिदिन पटकपटक निर्वाचन आयोगमा निवेदन दिएको, प्रतिनिधिमण्डल गएर कुराकारी गरेको विदितै छ । अहिलेसम्म पनि हाम्रो पक्षमा बहुमत केन्द्रीय सदस्य हुँदाहुँदै, नेकपाको कानुनबमोजिम, लोकतान्त्रिक मान्यताअनुसार हामीले स्पष्ट माग गर्दा पनि जानकारी नआएकामा बैठकले खेद प्रकट गरेको छ, स्थायी कमिटी सदस्य रावलले भने । उनका अनुसार आयोगले ढिला न्याय दिनु भनेको न्याय नदिनुसरह हो भन्ने कुरालाई समेत ध्यान दिनुपर्छ भन्ने बैठकले स्मरण गराएको छ ।बैठकले प्रतिनिधिसभा बैठक सुरु भएपछि नयाँ सरकार निर्माण प्रक्रिया सुरु हुने र त्यसका लागि ओलीविरुद्ध लाग्ने सबैसँग सहकार्य गर्ने निर्णय गरेको छ । यस्तो सहकार्य गर्दा नयाँ सरकार निर्माणका लागि आफ्नो दलका तर्फबाट कुनै पूर्वसर्त नराखी सबै विकल्पमा खुला रहने निर्णय पनि बैठकले गरेको छ । ओलीविरुद्ध अविश्वास प्रस्ताव लैजाने क्रममा अन्य दलसँग गठबन्धन बनाउने र त्यही गठबन्धनका आधारमा अघि बढ्नेबारे बैठकले छलफल गरेको छ । कुन दलसँग कस्तो गठबन्धन र सहकार्य गर्ने भन्ने निर्णय गर्ने जिम्मेवारी केन्द्रीय कमिटीले स्थायी कमिटी र सचिवालयलाई दिएको नेता रावलले जानकारी दिए । दाहालनेपाल समूहले यसअघि नै प्रधानमन्त्रीका रूपमा दाहाललाई अघि सार्न संसद् सचिवालयमा अविश्वास प्रस्ताव दर्ता गरेको थियो । अब त्यो प्रस्ताव फिर्ता लिएर नयाँ गठबन्धनसहितको प्रस्ताव लैजाने दाहालनेपाल पक्षको तयारी छ ।बैठकले प्रधानमन्त्री केपी शर्मा ओलीले आफूलाई सुरक्षा खतरा भएको भनेर दिएको अभिव्यक्ति षड्यन्त्रपूर्ण र गैरजिम्मेवार रहेको निष्कर्ष निकालेको छ । प्रधानमन्त्रीको उक्त अभिव्यक्तिले अयोग्यता र अनुत्तरदायी चरित्र प्रदर्शन गरेको बैठकको ठहर छ । प्रधानमन्त्री केपी शर्मा ओलीबाट आफूलाई सुरक्षा खतरा भएको भनेर दिएको अभिव्यक्ति षड्यन्त्रपूर्ण र गैरजिम्मेवार ठहर गर्दै त्यस्तो अभिव्यक्ति दिई अयोग्यता र अनुत्तरदायी चरित्र थप प्रदर्शन गरेबापत केपी शर्मा ओली प्रधानमन्त्री पदमा एक क्षण पनि रहन नमिल्ने कुरामा बैठकले जोड दिएको छ, बैठकका निर्णय सार्वजनिक गर्दै रावलले भने ।बैठकले स्थायी कमिटी सदस्य एवं संसदीय दलका उपनेता सुवास नेम्वाङसहित ७ नेतालाई निलम्बन गरेको छ । नेम्वाङले पार्टी अनुशासनविपरीत काम गरेको भन्दै निलम्बन गर्ने निर्णय गरेको हो । ओली पक्षमा रहेका नेम्वाङलाई तीन दिनभित्र उपनेताबाट राजीनामा गर्न बैठकले निर्देशन दिएको छ । हालै नेकपा संसदीय दलका नेतासमेत रहेका प्रधानमन्त्री ओलीबाट मुख्य सचेतकको जिम्मेवारी पाएका विशाल भट्टराई, सहरी विकासमन्त्री प्रभु साह, प्रधानमन्त्रीका प्रेस सल्लाहकार सूर्य थापा, केन्द्रीय सदस्य कर्ण थापा, महेश बस्नेत र सचेतक शान्ता चौधरीलाई दाहालनेपाल समूहले केन्द्रीय सदस्यबाट निलम्बन गरेको हो । बैठकमा अध्यक्ष पुष्पकमल दाहालले हालै एक टेलिभिजन अन्तर्वार्तामा दिएको भारतका लागि पनि अब बन्ने सरकार कम्फर्टेबल हुन्छ भन्ने अभिव्यक्तिबारे स्पष्टीकरण दिएका छन् । उनले अन्तर्वार्ताको एक अंश मात्र काटेर ओलीका साइबर सेनाले कुप्रचार गरेको बैठकमा बताए । अब बन्ने सरकार भारत, चीनलगायत अन्य सबै मुलुक र नेपाली जनताका लागि समेत कम्फर्टेबल हुन्छ भन्ने आफ्नो भनाइ रहेको बताएका थिए । आफूले बोलेको अंश कटाएर अनर्थ लाग्ने गरी प्रचार भएको दाहालले जनाएका थिए ।"
तलब सुविधामै सकिन्छ आयोगहरूको बजेट,पदाधिकारी सेवासुविधा राष्ट्रिय महिला आयोग ८० लाखराष्ट्रिय दलित आयोग ७१ लाखराष्ट्रिय समावेशी आयोग ७० लाखआदिवासी जनजाति आयोग ७० लाखमधेसी आयोग ६३ लाखथारु आयोग ७९ लाखमुस्लिम आयोग ७१ लाखकेका लागि कति बजेट ?आयोग तलबप्रशासनिक कार्यक्रममहिला ११ करोड ३४ लाख १० लाखदलित २ करोड ५७ छैनसमावेशी २ करोड ५४ लाख १७ लाखआदिवासी जनजाति २ करोड २१ लाख २४ लाखमधेसी २ करोड ६६ लाख १७ लाखथारु ३ करोड २८ लाख ४० लाखमुस्लिम ३ करोड १७ लाख ५६ लाखघरभाडा (मासिक)महिला आयोग २ लाख ९१ हजारदलित आयोग २ लाखसमावेशी आयोग सरकारी भवन आदिवासी जनजाति सरकारी भवन मधेसी आयोग २ लाखथारु आयोग २ लाख ७० हजार मुस्लिम आयोग १ लाख ५० हजार
सुमोको ठक्करबाट छात्राको मृत्यु,"ललितपुर (कास) क्याम्पस जाने क्रममा टाटा सुमोले ठक्कर दिँदा १९ वर्षीया एक छात्राको मृत्यु भएको छ । बुधबार बिहान साढे ५ बजेतिर खोटाङ जाने यात्रु लिन बल्खुबाट एकान्तकुना आउँदै गरेको स१ज ५६७ नम्बरको सुमोले कोटेश्वर बहुमुखी क्याम्पसमा स्नातक तह पहिलो वर्षमा पढ्ने सिन्धुपाल्चोककी अञ्जु दाहाललाई नख्खु, बागडोलमा ठक्कर दिएको थियो । दुर्घटनापछि अञ्जुलाई पाटन अस्पताल पुर्याइए पनि चिकित्सकले मृत घोषणा गरेका थिए । सुमोको पछाडिको चक्काले छोरीको टाउकोमा किचेको स्पष्ट देखिन्छ । यसबाट नियतवश गाडी ब्याक गरेर मारेको पुष्टि हुन्छ, अञ्जुका काका केशर दाहालले भने । उनले चालकलाई ज्यान मार्ने उद्योगमा मुद्दा चलाउन माग गरे ।घटनापछि दोषीलाई कारबाहीको माग गर्दै क्याम्पसका विद्यार्थी र शिक्षकले जावलाखेलमा विरोध प्रदर्शन गरेका थिए । यातायात व्यवसायी, शिक्षक र मृतकका आफन्तबीच महानगरीय प्रहरी परिसर जावलाखेलमा वार्ता भए पनि निष्कर्ष निस्किएन । घटनाका दोषीलाई सामान्य कारबाही र क्षतिपूर्ति दिएर उम्काउन खोजिएकाले उक्त कुरा आफूहरूलाई मान्य नहुने क्याम्पस प्रमुख गोविन्दबहादुर कार्कीले बताए । दोषीमाथि कडा कारबाही र मृतकका आफन्तलाई उचित क्षतिपूर्ति नदिएसम्म आन्दोलन जारी रहन्छ, उनले भने, प्रहरीले पनि सत्यतथ्यलाई बंग्याउन कोसिस नगरोस् ।प्रहरीले जिप चालक खोटाङ घर भई चाबहिल बस्ने प्रविन गिरीलाई पक्राउ गरी ललितपुर जिल्ला अदालतबाट ५ दिनको म्याद थपेर अनुसन्धान थालेको जनाएको छ । परिसर प्रवक्ता प्रज्वल महर्जनले घटनाको सूक्ष्म अध्ययन गरी दोषीमाथि कानुनबमोजिम कारबाही गर्ने प्रतिबद्धता जनाए । प्रत्यक्षदर्शी यात्रुको बयान लिने क्रममा छौं, उनले भने ।मृतक अञ्जुका आमाबुबा छैनन् । उनी बागडोलस्थित होस्टलमा बस्दै आइरहेकी थिइन् ।"
कार र ट्रक ठोक्किँदा २ जनाको मृत्यु,काँकडभिट्टा (कास) सुरुंगामा बुधबार सवारी दुर्घटनामा दुई जनाको मृत्यु भएको छ । चार जना गम्भीर घाइते छन् । पूर्वपश्चिम राजमार्गको सुरुंगामाई सडक खण्डमा कार र ग्यास बोकेको ट्रक एकआपसमा ठोक्किँदा अनियन्त्रित भएको थियो । ट्रकले कारलाई ओभरटेक गर्ने क्रममा दुर्घटना भएको हुन सक्ने प्रहरीले अनुमान गरेको छ । अनियन्त्रित ट्रकमा एउटा मोटरसाइकल पनि ठक्कर खाएको थियो ।दुर्घटनामा कारका चालक धरान१६ का दीपक क्षत्री र सँगै सवार सोलुखुम्बुका दिलीप रानाको घटनास्थलमै मृत्यु भएको इलाका प्रहरी कार्यालय बिर्तामोडले जनाएको छ ।कारमा सवार अन्य दुई जना सोलुखुम्बुकै अञ्जु मगर र सुरेश मगरको बीएन्डसी अस्पताल बिर्तामोडमा उपचार भइरहेको छ । उता मोटरसाइकलका चालक शिवसताक्षी२ का ज्ञानबहादुर प्रसाईं र पछाडि बसेकी श्रीमती सोनम श्रेष्ठ पनि घाइते छन् ।
'सरकार अराजक भयो,"(काठमाडौं)  प्रधानमन्त्री केपी शर्मा ओली र शिक्षामन्त्री कृष्णगोपाल श्रेष्ठले मेडिकल कलेजलाई सम्बन्धन दिन अराजकता प्रस्तुत गरेको भन्दै पूर्वउपकुलपतिहरूले आपत्ति जनाएका छन् ।विभिन्न विश्वविद्यालयका १० पूर्वउपकुलपतिले बुधबार विज्ञप्ति जारी गरी बीएन्डसी मेडिकल कलेजलाई सम्बन्धन दिन काठमाडौं विश्वविद्यालय (केयू) ले गरेको निर्णय सच्याउन पनि माग गरेका छन् । गैरकानुनी र गैरजिम्मेवार तरिकाले उक्त मेडिकल कलेजलाई सम्बन्धन दिने प्रक्रिया अघि बढाएको उनीहरूको भनाइ छ । प्रधानमन्त्री ओली र शिक्षामन्त्री श्रेष्ठको ठाडो निर्देशनमा केयूले झापास्थित बीएन्डसी मेडिकल कलेजको सम्बन्धन प्रक्रिया अघि बढाएको छ । प्रधानमन्त्री ओलीले मंगलबार झापा पुगेर उक्त कलेजलाई केयूबाट सम्बन्धन दिइछाड्ने बताएका थिए । उच्चस्तरीय चिकित्सा शिक्षा कार्यदल २०७२ का संयोजक तथा पूर्वउपकुलपति केदारभक्त माथेमासहित पूर्वउपकुलपतिको समूहले सरकारले प्राज्ञिक क्षेत्रमा हस्तक्षेप गरेको जनाएका छन् । विश्वविद्यालयको स्वायत्तता, सुशासनको प्रश्न र तिनको जगेर्ना चुनौतीका रूपमा खडा भएको विज्ञप्तिमा उल्लेख छ । कार्यदलको सुझावअनुसार चिकित्सा शिक्षा ऐनमा एउटा विश्वविद्यालयले ५ भन्दा बढी मेडिकल कलेजलाई सम्बन्धन दिन नपाउने प्रावधान राखिएको छ । केयूले १० भन्दा बढी मेडिकल कलेजलाई सम्बन्धन दिइसकेको छ । ऐनको उपेक्षा गर्दै थप कलेजलाई सम्बन्धन दिने निर्णय गरेर गैरकानुनी र गैरजिम्मेवार कार्य गरिएको छ, संयुक्त विज्ञप्तिमा भनिएको छ ।माथेमासहित पूर्वउपकुलपतिहरू सुरेशराज शर्मा, महेशकुमार उपाध्यक्ष, तोरणबहादुर कार्की, कैलाशनाथ प्याकुरेल, खगेन्द्र भट्टराई, कमलकृष्ण जोशी, हिराबहादुर महर्जन, नवीनजंग शाह र नरेशमान बज्राचार्यले विज्ञप्ति जारी गरेका हुन् । ऐनकानुनको मर्यादाभित्र रही त्यसलाई आवश्यक सुधार गरी चिकित्सा शिक्षा विस्तार गर्नुको सट्टा राज्यबाट अराजकताको व्यवहार हुनु विडम्बनापूर्ण कुरा हो, विज्ञप्तिमा भनिएको छ, विश्वविद्यालयको स्वायत्तता र प्राज्ञिक स्वतन्त्रताका लागि समर्पित हुनुपर्ने प्राज्ञहरूले दबाबका कारण प्राज्ञिक मर्यादाविपरीत निर्णय गर्नु दुर्भाग्यको कुरा हो । उनीहरूले निर्णय सच्याएर प्राज्ञिक मर्यादाको संरक्षण गर्न पनि आग्रह गरेका छन् । गत फागुन १२ गतेको केयू सभामा कुलपति र सहकुलपति रहने प्रधानमन्त्री र शिक्षामन्त्रीले सम्बन्धन प्रक्रिया अघि बढाउन निर्देशन दिएका थिए । उक्त निर्देशनपछि उपकुलपति भोला थापा र रजिस्ट्रार सुबोध शर्माले सम्बन्धन प्रक्रिया अघि बढाउने निर्णय लिएर बीएन्डसीलाई पत्राचार गरेका थिए । केयू स्कुल अफ मेडिकलका डिन राजेन्द्र कोजुले थप मेडिकल कलेजलाई सम्बन्धन दिन नसकिने भन्दै सभामा नै असन्तुष्टि जनाएका थिए । सभाको बैठकमा प्रस्ताव नै नबनाइएको र छलफल नै नभएको मेडिकल कलेजलाई सम्बन्धन दिने विषय निर्णय गरिएको भन्दै सभाका ५ सदस्यले असन्तुष्टि राखेका छन् । त्यस्तै, काठमाडौं विश्वविद्यालय प्राध्यापक संघले पनि सभामा छलफल नै नभएका विषयमा निर्णय गरिएको भन्दै आपत्ति जनाएको छ । दबाबमा परेर अध्ययनबिनै हचुवाको भरमा मेडिकल कलेजलाई सम्बन्धन दिने निर्णय गरिएको संघको ठहर छ । संघका सभापति विवेक बराल र महासचिव विकास अधिकारीले बुधबार जारी गरेको विज्ञप्तिमा मेडिकल शिक्षा सुधारमा भएका आन्दोलन र सरकारसँग गरिएको सम्झौताविपरीत उक्त निर्णय गरिएको उल्लेख छ । चिकित्सा शिक्षा आयोगको क्षेत्राधिकार पर्ने विषयमा विश्वविद्यालयले सम्बन्धन दिन नहुने संघको निष्कर्ष छ । विश्वविद्यालयका प्राध्यापक र कर्मचारीको विषयमा सभाले गरेको निर्णयसमेत तोडमोड गरिएको भन्दै उनीहरू असन्तुष्ट बनेका छन् ।"
एसएसबीद्वारा महिला पिटिएपछि नाकामा तनाव,"भैरहवा (कास) नेपाली महिलामाथि भारतीय सशस्त्र सीमा बल (एसएसबी) ले दुर्व्यवहार गरेपछि सुनौली नाकामा बुधबार तनाव भएको छ । भारतीय सुरक्षाकर्मीको ज्यादतीविरुद्ध सयौंको संख्यामा उपस्थित स्थानीय नेपालीले बुधबार साँझ करिब ५ देखि ९ बजेसम्म दशगजा नजिक प्रदर्शन गरे । स्थिति नियन्त्रणमा लिन नेपाल र भारत दुवैतर्फ बाक्लो संख्यामा सुरक्षाकर्मी तैनाथ थिए । सिद्धार्थनगर१ को सीमावर्ती बेलहियाकी ३९ वर्षीया हिरा आले गुप्तामाथि सीमामा तैनाथ एसएसबीकी एक महिला सुरक्षाकर्मीले हातपात गरेको आरोप नेपाली पक्षको छ । गुप्ता आमासहित सामान किन्न सुनौली बजार जान लागेकी थिइन् । मूल नाकाबाट जान खोज्दा धेरै भीड देखेपछि अर्को बाटो जाँदा घटना भएको उनले बताइन् । सामान्य भनाभनमा उनले मलाई झापड हानेर कपाल लुछ्न थालिन्, गुप्ताले भनिन्, मलाई पिटेपछि मैले पनि उनलाई पिट्दै कपाल लुछे । उनीहरूलाई सुरक्षाकर्मीले छुट्याएका थिए । एसएसबीका सुरक्षाकर्मीले गुप्तालाई सिमानाबाट समातेर भारततर्फ लैजान लागेपछि नेपालतर्फका सशस्त्र प्रहरी बलका सुरक्षाकर्मीले तानेर फिर्ता ल्याएका थिए । साढे ७ बजेतिर दुवैतर्फका सुरक्षा अधिकारी र स्थानीयसहितको टोली छलफलमा बस्न लागेका बेला अज्ञात व्यक्तिले प्रहार गरेको ढुंगाले भारतीय नागरिकलाई लागेपछि बैठक स्थगित भएको थियो । जताबाट गल्ती भए पनि आआफ्नोतर्फबाट महसुस गरी कारबाही गर्ने सर्तमा सहमति भएपछि नाका सञ्चालनमा रहेको डीएसपी सत्यनारायण थापाले बताए ।"
बादी समुदाय भोकभोकै धर्नामा,"वीरेन्द्रनगर (कास) आफूहरूको मागप्रति सरकार गम्भीर नभएको बादी समुदायका व्यक्तिले गुनासो गरेका छन् । जग्गा र उचित बसोबासको माग गर्दै कर्णालीका बादीहरू १० दिनदेखि मुख्यमन्त्री तथा मन्त्रिपरिषद् कार्यालय अगाडि धर्नामा बसेका छन् । आफूहरू भोकभोकै धर्नामा बसे पनि प्रदेश सरकारले बेवास्ता गरेको बादी अगुवा हिक्मत बादीले बताए । १० दिनदेखि खुला आकाशमा रात बिताइरहेका छौं, उनले भने, पेटभरि खान नपाएको ५ दिन भयो । मुख्यमन्त्री कार्यालय अगाडिको चौरमा झन्डै ४ सय बादी समुदायका व्यक्ति धर्नामा बसिरहेका छन् । सीप बेचेर खान्छौं भन्दा पनि सरकारले जग्गा र बसोबासको व्यवस्था गर्न नसकेको दैलेखको दुल्लु नगरपालिकाकी भूमिका बादीले बताइन् । राउटेलाई जग्गा दिन तयार प्रदेश सरकारले हामीलाई हेला गर्यो, उनले भनिन्, घरजग्गा नहुँदा परिवार पाल्न मुस्किल भयो, जग्गा मात्रै दिए पनि खेती गरेर खान्थ्यौं । जमिनको व्यवस्था नगरेसम्म मुख्यमन्त्री कार्यालय नछोड्ने सबै बादी अगुवाको अडान छ । निर्वाचनका बेला दलहरूले पुर्जा दिन्छौं भनेर भोट मागे पनि अहिले बेवास्ता गरेको अर्का अगुवा प्रकाश बादीले बताए । जितेपछि नेताहरू फर्केर आएनन्, उनले भने, उनीहरूलाई चुनावी नारा सम्झाउन पनि आन्दोलन थालेका हौं । प्रदेश सरकारसँग जीविकोपार्जनको विकल्प माग्न सुर्खेत आइपुगेको ६० वर्षीया लक्ष्मी बादीले बताइन् । काम गर्न जग्गा छैन, मजदुरी पनि पाइँदैन, उनले भनिन्, अझै कति दिन सहेर बस्ने ? सरकारले जग्गा नदिएसम्म गाउँ जाँदैनौं । उनका अनुसार धर्नामा बालबालिका, ज्येष्ठ नागरिकदेखि गर्भवती र सुत्केरीसमेत सहभागी छन् । प्रदेश सरकारका आन्तरिक मामिला तथा कानुनमन्त्री नरेश भण्डारीले जग्गा प्रदेश सरकारको क्षेत्राधिकारभित्र नपर्ने भएकाले संघीय र स्थानीय सरकारसँग माग गर्न अनुरोध गरिएको बताए । मुख्यमन्त्री महेन्द्रबहादुर शाहीले भने बादी समुदायलाई अरू सबै सहयोग गरे पनि जग्गा दिन नसकिने बताएका छन् ।"
पृतनापति बैठक सुरु,"काठमाडौं (कास) नेपाली सेनाको महत्त्वपूर्ण नीति तथा योजना निर्माणमा ठोस योगदान पुर्याउने उद्देश्यले पृतनापति समन्वयात्मक बैठक२०७७ सुरु भएको छ । प्रधानमन्त्री केपी शर्मा ओलीले बुधबार सैनिक मुख्यालय जंगी अड्डामा तीनदिने बैठकको उद्घाटन गरे । बैठकमा सातै प्रदेश र उपत्यका पृतनाका प्रमुख र मुख्यालयका विभिन्न विभाग तथा महानिर्देशनालयका प्रमुखहरू सहभागी छन् । उनीहरूबीच आन्तरिक तथा बाह्य सुरक्षाको निगरानी र विश्लेषण, पृतनाहरूका क्रियाकलाप र आगामी कार्यदिशाको सम्बन्धमा छलफल हुनेछ ।"
"मैले प्रधानमन्त्री पाऊँ भन्या छैन, पाए भाग्दिनँ : देउवा","(चितवन)  कांग्रेसका एक जना पुराना नेताको निधन भएपछि बुधबार चितवनको रत्ननगरमा आयोजित श्रद्धाञ्जली सभामा सभापति शेरबहादुर देउवा र वरिष्ठ नेता रामचन्द्र पौडेलबीच भावी सत्तासमीकरणमा सहभागिताका विषयमा दोहोरी चलेको छ । सभामा बोल्दा पौडेलले पार्टीले आफ्नो हैसियतअनुसारको भूमिका निभाउनुपर्ने बताएपछि जवाफमा देउवाले भने, रामचन्द्रजी, सानो चित्त नबनाउनुस् न । उनले कांग्रेसलाई पदको लोभ छैन भन्दै कुरा अगाडि बढाए । काँधमा पाएको जिम्मेवारीबाट कांग्रेस भाग्दैन तर प्रधानमन्त्री पाऊँ, प्रधानमन्त्री पाऊँ भन्या छैन । रामचन्द्रजी, यसो भन्या छैन मैले तर आयो भने भाग्ने पनि छैन, देउवाको भनाइ थियो । चितवनका कांग्रेस नेता एवं पूर्वसांसद एकनाथ रानाभाटको निधन भएको १३ औं दिनमा रत्ननगरमा सभा आयोजना गरिएको थियो । देउवाले कांग्रेसले प्रधानमन्त्री पाए पार्टीलाई फाइदै होला भने । उनले भने, चिन्ता नगर्नुस् तपाईंले । म पार्टीबाटै प्रधानमन्त्री हुने हो । अरू पार्टीको भन्दा आफ्नै पार्टीको प्रधानमन्त्री भए फाइदा हुने होला । तपाईं पनि खुसी नै हुनुहुन्छ होला । शेरबहादुर प्रधानमन्त्री हुँदै नहोस् भन्ने चाहनु हुँदैन जस्तो लाग्छ तर तपाईंको भनाइबाट त्यही बुझियो वास्तवमा । अरू होऊन्, शेरबहादुर नहोऊन् भन्ने बुझियो, हल्का हाँस्दै उनले पौडेलप्रति कटाक्ष गरे । त्यस्तो सानो चित्त नबनाउनुस् रामचन्द्रजी, ठूलो विशाल हृदय राख्नुस्, उनले थपे, जिम्मेवारी भनेको ठूलो कुरा हो, जिम्मेवारीबाट पन्छिने कुरा हुँदैन । देउवाभन्दा अगाडि बोलेका रामचन्द्र पौडेलले विघटनबाट बचेको संसद्लाई विकृतिबाट बचाउनु आवश्यक रहेको बताएका थिए । विकृतिबाट लोकतन्त्रलाई जोगाउन छ । विकृति के हो ? वास्तवमा कसैले पनि आफ्नो हैसियत र औकातभन्दा बढी आकांक्षा राख्नु महत्त्वाकांक्षा हो र यो विकृति हो । हामी पनि आफ्नो हैसियतभन्दा बढी आकांक्षा नराखौं, उनले भनेका थिए । अहिले कांग्रेस प्रतिपक्षमा भएको र जुन हैसियतमा संसद्मा र राष्ट्रिय राजनीतिमा उपस्थित छ, कांग्रेसले त्यही हैसियतअनुसारको भूमिका निर्वाह गर्नुपर्ने उनको भनाइ थियो । विपक्षी दलको सही भूमिका कांग्रेसले निर्वाह गर्नुपर्छ । सही रूपमा विपक्षीको भूमिकालाई हामीले निर्वाह गर्नु छ । यद्यपि हामी सानो संख्यामा छौं संसद्मा । तैपनि हाम्रो भूमिका र जिम्मेवारी ठूलो छ, उनले भनेका थिए । कांग्रेसले विपक्षी दलको भूमिका सही ढंगले निर्वाह गर्न सक्यो भने फेरि अर्कोचोटि लोकतन्त्रको रक्षा गर्न सहयोग पुर्याउनसक्ने उनले बताए । एकनाथ रानाभाटले जस्तो राजनीतिमा त्याग र समर्पणको भावना कांग्रेसले देखाउन सक्नुपर्ने र जनताले भरोसा गर्नयोग्य बन्नुपर्ने उनले बताए । कांग्रेसका विपक्षमा रहेका शक्तिको अवस्था जनताले देख्यो, अब जनताले भरोसा गर्ने कांग्रेस पार्टी नै हो तर कांग्रेस पनि भरोसायोग्य बन्नुपर्यो । कांग्रेसले आचरण र व्यवहार तथा भूमिका त्यहीअनुरूपको बनाउनुपर्यो, उनको अपिल थियो ।"
कांग्रेस संसदीय दल बैठक शुक्रबार,"काठमाडौं (कास) कांग्रेसले संसद्मा निर्वाह गर्ने भूमिकाको विषयमा औपचारिक धारणा बनाउन संसदीय दलको बैठक बोलाएको छ । आगामी शुक्रबार बोलाइएको बैठकले अहिलेको राजनीति गतिरोधको निकास खोज्ने प्रमुख सचेतक बालकृष्ण खाँणले बताए । प्रतिनिधिसभाको बैठक आगामी आइतबार बस्दै छ । दलको बैठकमा प्रधानमन्त्री केपी शर्मा ओलीको विकल्पमा बन्ने गठबन्धन सरकारका विषयमा छलफल हुने जनाइएको छ । कांग्रेसले संविधानको धारा ७६ (१) अनुसारकै बहुमतको सरकार अहिले कायम रहेको र वैधानिक रूपमा नेकपा विभाजित नभएकाले नेकपाका दुवै समूहप्रति खुला हुने निर्णय लिएको थियो । सभापति शेरबहादुर देउवाले प्रधानमन्त्री आफूले पाउने अवस्थामा नेकपाको दाहालनेपाल समूहसँग गठबन्धन गर्ने संकेत आफूनिकट नेताहरूलाई दिन थालेका छन् । यसअघि देउवा ओलीसँगको गठबन्धन बनाउने योजनामा अघि बढेका थिए ।ओलीको भूमिकाले नेकपाको विवाद नटुंगिने र मुलुकले पनि निकास नपाउने देखेपछि देउवा दाहालनेपाल पक्षसँगको गठबन्धनमा सकारात्मक हुन थालेका हुन् । ओलीसँग गठबन्धन बनाउन पार्टीभित्रै पनि उनलाई समस्या थियो । वरिष्ठ नेता रामचन्द्र पौडेल, पूर्वमहामन्त्री कृष्णप्रसाद सिटौलासहित संस्थापनइतर पक्षीय नेताहरूले प्रतिनिधिसभा विघटनको असंवैधानिक कदम उठाउने प्रधानमन्त्री ओलीसँगको गठबन्धन अप्राकृतिक हुने बताउँदै आएका छन् । एक वर्षअघि नै पार्टीले प्रधानमन्त्री ओलीले शासन गर्ने नैतिक र राजनीतिक आधार गुमाइसकेको भनेर निर्णय गरेकाले पनि उनीसँगको गठबन्धनमा जान नहुने तर्क कांग्रेस नेताहरूको छ । संसद्मा कांग्रेस कसरी प्रस्तुत हुने र अहिलेको राजनीतिक गतिरोधलाई कसरी निकास दिने भन्नेबारे बैठकमा छलफल हुन्छ, खाँणले भने, पार्टीले लिने निर्णय दलको बैठकपछि तय हुन्छ ।"
'आलमलाई छुटाउन लागिपर्छु,"(रौतहट)  कांग्रेस सभापति शेरबहादुर देउवाले राजपुर बमकाण्डको आरोपमा पक्राउ परेका पूर्वमन्त्री एवम् सांसद आफताब आलमलाई छुटाउन आफूले प्रयास गरिरहेको बताएका छन् । रौतहटको गढिमाई नगरपालिकाको धरमपुर सिंगारवनमा विष्णुपुराण महायज्ञको बुधबार उद्घाटन गर्दै अध्यक्ष देउवाले आलमको रिहाइका लागि कोसिस जारी रहने बताए । आलमजी अहिले जेलमा हुनुहुन्छ, उनले भने, म आफ्नोतर्फबाट आफ्नै किसिमले छुटाउन लागिरहन्छु । उनले कार्यकर्तालाई धैर्यता राख्न अनुरोध गरे । उनले भने, तपाईंहरू धैर्य गर्नुस् । भोलि परिस्थिति बदलिन पनि सक्छ । त्यसैले तपाईंहरू धैर्य गरेर बस्नु होला । अदालतमा मुद्दा चलिरहेको छ । पहिलो संविधानसभा निर्वाचनको अघिल्लो दिन २०६४ चैत २७ को राति राजपुर नगरपालिकास्थित पूर्वमन्त्री शेख इद्रिसको गोठमा भएको बम विस्फोटमा मान्छे मारेको आरोपमा पक्राउ परेका आलम हाल अदालतको आदेशमा पुर्पक्षका लागि नख्खु कारागारमा छन् । राजपुर बमकाण्डको १२ वर्षपछि प्रहरीले उनलाई २०७६ असोज २६ मा इद्रिसको गेटबाट पक्राउ गरेको थियो । विस्फोटमा परी मृत्यु भएका र घाइते भएकाहरूलाई नजिकैको इँटाभट्टामा लगेर पोलेर मारेको आरोप आलममाथि छ । आलम रौतहटमा प्रभावशाली नेता मानिन्छन् ।सम्बोधनका लागि रौतहट आउनुपरेपछि सभापति देउवाले आलमका विषयमा सान्त्वना दिँदै कार्यकर्तालाई आश्वस्त पार्न खोजेका थिए । सभालाई सम्बोधन गर्दै उनले दुई तिहाइ मत पाएर पनि नेकपाले सत्ता सञ्चालन गर्न नसकेको भन्दै कांग्रेसले निकास दिन तयार रहेको बताए । आवश्यकता पर्यो भने देशको नेतृत्व लिन कांग्रेस तयार रहेको पनि उनले सुनाए । जुनसुकै परिस्थिति र अन्योलपूर्ण अवस्थामा र चुनौतीलाई व्यवस्थापन गर्दै देशलाई निकास दिन कांग्रेस अघि बढ्ने उनले बताए । फागुन २९ सम्म सञ्चालन हुने विष्णुपुराण महायज्ञ मेलामा विभिन्न खेल तमासा, रासलीला र रामलीलासहितका विभिन्न झाँकीहरू प्रदर्शन गर्न भारतबाट कलाकारहरू आएका छन् । उद्घाटन कार्यक्रममा सभापति देउवालाई नगरपालिकाका तर्फबाट १ सय ५ किलोको माला पहिर्याइएको थियो ।"
प्रदेशसभा बैठक सारेको सार्यै,"(मोरङ)  नेकपा व्यावहारिक र राजनीतिक रूपमा दुई टुक्रा भए पनि औपचारिक विभाजन नहुँदा प्रदेश १ सभा अनिर्णयको बन्दी बनेको छ । दाहालनेपाल समूहले पुस १२ मा दर्ता गराएको मुख्यमन्त्री शेरधन राईविरुद्धको अविश्वास प्रस्ताव पार्टी औपचारिक रूपमा विभाजन नभएकै कारण अहिलेसम्म टुंगिन सकेको छैन ।नेकपाको ओली समूहमा रहेका मुख्यमन्त्री राईसहितका सांसद औपचारिक रूपमा पार्टी विभाजन नहुन्जेल प्रदेशसभा बैठकमा सहभागी नहुने अडानमा छन् । प्रदेशसभा बैठकमा सरकारका मन्त्रीहरू सहभागी नहुने र सत्तापक्षका सांसदले नियमापत्ति जनाएर संसद् चल्न नदिने नीति लिएका कारण सभामुख प्रदीपकुमार भण्डारीले बिहीबार दिउँसो १ बजे बोलाएको प्रदेशसभा बैठक चैत २ गते १२ः३० बजेसम्मका लागि बुधबार सूचना टाँस गरेर स्थगित गरेका छन् ।प्रदेशसभा सचिवालयका सचिव गोपालप्रसाद पराजुलीले सभामुख भण्डारीले बिहीबार १ बजे बोलाएको बैठक विशेष कारणले स्थगित गरेको बताए । मुख्यमन्त्री शेरधन राईविरुद्धको अविश्वास प्रस्तावले फागुन ९ गते प्रदेशसभामा प्रवेश पाएको छ । उक्त प्रस्तावमाथि बिहीबारबाट छलफल सुरु हुने तय भए पनि सभामुख भण्डारीले बैठक मिति परिवर्तन गरेका हुन् । फागुन ९ को बैठकमा सरकार पक्षको अनुपस्थितिमा अविश्वास प्रस्ताव पेस भएको थियो । बिहीबारको प्रदेशसभा बैठक बस्नुअगाडि सभामुख भण्डारीलाई दाहालनेपाल समूहलगायत विपक्षी दलका सांसदले बैठकमा उपस्थितिका लागि सरकार पक्षसँग वार्ता गर्न सुझाव दिएका थिए । उक्त सुझावअनुसार सभामुख भण्डारीले मुख्यमन्त्री राईसँग बुधबार छलफल गरेपछि बैठक स्थगित गरेका हुन् ।मुख्यमन्त्री राईले नै चैत २ गते बैठक बोलाए आफूहरू उपस्थित हुने प्रतिबद्धता जनाएपछि सभामुख भण्डारीले बैठक मिति परिवर्तन गरेको प्रदेशसभा सचिवालय स्रोतले जनाएको छ । दाहालनेपाल समूहले ३७ जना प्रदेशसभा सदस्यको हस्ताक्षरसहित दर्ता गराएको अविश्वास प्रस्तावको पक्षमा कांग्रेस, जनता समाजवादी पार्टीलगायत विपक्षी दल उभिएपछि ओली समूहमा रहेका मुख्यमन्त्री राई कमजोर देखिएका छन् । फागुन २३ मा बस्ने संघीय संसद् बैठकपछि राजनीतिक माहोल कस्तो बन्छ, त्यसअनुसार अघि बढ्न मुख्यमन्त्री राईले प्रदेशसभा बैठक मिति परिवर्तन गर्न लगाएको विपक्षी दलका प्रदेशसभा सदस्यहरूको आरोप छ ।राजनीतिक विश्लेषक तथा प्राध्यापक कृष्ण पोखरेलले प्रदेश राजनीति राष्ट्रिय राजनीतिको हिस्सा भएको र सर्वोच्च अदालतको आदेशअनुसार फागुन २३ गते बस्ने संघीय संसद् र प्रदेशसभा दुवैको गतिरोध समान रहेको बताए । प्रदेशको राजनीति पनि राष्ट्रिय राजनीतिको कोर्षअनुसार नै अघि बढ्छ, उनले भने, मुलुकको राजनीतिक गतिरोध अन्त्य गर्ने मुख्य जिम्मेवारी अहिले कांग्रेसको काँधमा आएको छ । प्रदेशसभाको गतिरोध अन्त्यका लागि कांग्रेसको प्रदेश कार्यसमिति नभएकाले केन्द्रीय कार्यसमितिले निर्णय गर्नुपर्ने, केन्द्रको निर्णय नभएको अवस्थामा प्रदेश संसदीय दलले निर्णय गरेर अघि बढ्नुपर्ने र अविश्वास प्रस्तावमा तटस्थ बस्ने विकल्प रहेको पोखरेलको भनाइ छ । उनले तटस्थ बस्दा कांग्रेस सभापति देउवाको लाइन स्थापित हुने भएकाले त्यो अपजस उठाउनेको संख्या कम भएको बताए । प्रमुख प्रतिपक्षी दल कांग्रेसका प्रमुख सचेतक केदार कार्कीले सरकारको लाचारीपनलाई देखाएर जनताको आवाज उठाउने थलोलाई अनिर्णयको बन्दी बनाउने कार्य दुःखद् भएको बताए । १२ दिनसम्म प्रदेशसभा बैठक स्थगित हुनुले आश्चर्यचकित भएका छौं, उनले भने, ऐन बनाउने थलोलाई अनिर्णयको बन्दी बनाएर सरकारको कार्यविधिका आधारमा विकास निर्माणको काम अघि बढाई आर्थिक अनियमितता गर्ने मनसाय देखिन्छ । सभामुख भण्डारीले सदन अघि बढाउनुपर्ने र सरकारले गतिरोध अन्त्य गरेर सदनमा अविश्वास प्रस्तावको सामना गर्नुपर्ने होइन भने सभामुख र मुख्यमन्त्री राई दुवैलाई राजीनामा गरेर मार्गप्रशस्त गर्न उनले माग गरे । जनता समाजवादी पार्टीका संसदीय दलका नेता जयराम यादवले प्रदेश सरकारको गैरजिम्मेवारीपनले प्रदेशसभा बन्धक बनेको आरोप लगाए ।दाहालनेपाल समूहका प्रदेशसभा सदस्य तथा निर्वतमान आर्थिक मामिला तथा योजनामन्त्री इन्द्रबहादुर आङ्बोले प्रदेशसभा बैठक नियमित गरेर त्यही प्रक्रियामा अविश्वासको प्रस्ताव टुंग्याउनुपर्नेमा सभामुख भण्डारीले हठात् बैठक स्थगित गर्ने सूचना टाँस गर्नु उचित नभएको बताए । सरकारले सदनलाई छलेर सत्ता लम्ब्याउने खेलमा लागेकाले प्रदेशसभा बैठक अनिर्णयको बन्दी बनेको छ, उनले भने, सरकारको दबाब र प्रभावमा परेर सभामुख पनि सत्ता लम्ब्याउने खेलमा लाग्नु उचित होइन ।नेकपा ओली समूहका प्रमुख सचेतक बुद्धिकुमार राजभण्डारीले नेकपा औपचारिक रूपमा विभाजन नहुन्जेल प्रदेशसभा बैठकको औचित्य नभएको बताए । उनले प्रदेशसभा बैठकका लागि कि त पार्टी विभाजन हुनुपर्नेर् या मुख्यमन्त्री राईले १७ जनालाई तीन महिनाका लागि गरेको निलम्बनको कारबाही कार्यान्वयन हुनुपर्ने बताए ।"
हुलाक बैंकपीडितको रकम फिर्ता गर,"बझाङको एउटा समाचार चिन्तालाग्दो छ, जहाँ अमुक व्यक्ति वा सहकारीबाट होइन, सरकारी निकायले सञ्चालन गरेको बैंकबाटै सयौं सर्वसाधारण पीडित बनेका छन् । हुलाक बचत बैंकमा राखिएको रकम कर्मचारीले हिनामिना गरिदिएपछि १७ सय १ जना बचतकर्तालाई सावाँ नै गुम्ने पीर छ । तिनको ५ करोड ७८ लाख ६४ हजार रुपैयाँ र त्यसको ब्याज कहिले कुन रूपमा फिर्ता हुन्छ, कुनै टुंगो छैन ।आकर्षक ब्याजको लोभमा, आर्थिक वर्ष २०७०७१ मा जिल्लामा सेवा सुरु गरेको हुलाक बचत बैंकमा न्यून आय भएका स्थानीय बासिन्दाले रकम जम्मा गर्न थालेका थिए । पहिलो वर्षमै बैंकमा ३ करोड ४९ लाख ७८ हजार रुपैयाँभन्दा बढी जम्मा भएको थियो । तर तत्कालीन कार्यालय प्रमुख रणबहादुर कडायत र खरिदार शिवराज उपाध्यायले लेजरमा बचत गरेको देखाए पनि रकमचाहिँ आफैं राखेछन् । सेवाग्राहीको रकम आफैंले बाहिर ब्याजमा लगाउनुका साथै घरजग्गा खरिदसमेत गरेछन् । बचत फिर्ता वा ऋण माग्न आए पनि खल्तीबाटै दिएर बैंक चलाउने गरेका उनीहरूले २०७०७१ देखि २०७४०७५ सम्ममा ५ करोड ७८ लाखमध्ये ४ करोड ९५ लाख रकम अपचलन गरेछन् । रकम अपचलनबारे थाहा पाएपछि बचतकर्ताले २०७५ अन्तिमतिर अख्तियार दुरुपयोग अनुसन्धान आयोगमा उजुरी गरे । त्यसपछि जिल्ला प्रशासन कार्यालयले गरेको प्रारम्भिक छानबिनले बैंकमा व्यापक अनियमितता भएको औंल्यायो । त्यसकै आधारमा आयोग टोलीले बझाङ पुगेर कडायत र उपाध्यायले ४ करोड ९५ लाख अनियमितता गरेको ठहर गर्दै विशेष अदालतमा मुद्दा दर्ता गर्यो । तर विशेष अदालतले २०७६ माघ २४ मा तत्कालीन कार्यालय प्रमुख रणबहादुर कडायतलाई १५ लाख र खरिदार शिवराज उपाध्यायलाई १२ लाख धरौटीमा रिहा गरिदियो । पाँच करोड अपचलन गरेको मुद्दामा २७ लाख धरौटीमा छोडिनुको अर्थ त बुझिनसक्नु छ नै, बचतकर्ताको रकम अब के हुन्छ भन्ने अन्योल पनि त्यत्तिकै छ । आरोपित धरौटीमा छुटेकै एक वर्ष नाघिसक्दा पनि यो मुद्दा अझै अदालतमा विचाराधीन छ ।यी बचतकर्ता हुनेखाने होइनन् । सबैजसो जसोतसो बचत गर्नेहरू छन् । अधिकांश हिंसापीडित र न्यून आय भएका ग्रामीण महिला, ज्येष्ठ नागरिक तथा बालबालिका छन् । भएको सबै जग्गा बेचेर रकम जम्मा गर्नेहरू पनि छन् । रकम हिनामिना भएपछि ब्याजको पैसा त परको कुरा, सावाँ नै पनि गुम्ने चिन्ताले बचतकर्तालाई सताउन थालेको छ । रकम फिर्ता माग्न सदरमुकाम धाउँदा कतिको उल्टो खर्च भैरहेको छ । बुढेसकालमा काम लाग्छ भनेर खाईनखाई बचत गरेकाहरू अहिले बिचल्लीमा परेका छन् । घरमा खाने अन्न नहुँदा, औषधिउपचारमा ऋण लाग्दा पनि उनीहरूलाई आफ्नै रकम काम लागेको छैन । पीडितहरूले हप्तैपिच्छेजसो हुलाक कार्यालय पुगेर आफ्नो रकम मागे पनि कर्मचारीहरूको जवाफ सधैं उही हुन्छ पैसा आएकै छैन । खासमा, परिवारका सदस्य सिकिस्त भएर उपचार खर्च छैन भनेर रुँदै आउनेहरूलाई पनि रित्तै फर्काउनुपर्दा उनीहरू पनि दिक्क छन् । एक कर्मचारीले त सामाजिक सञ्जालमै सरकारलाई कि बचतकर्ताको पैसा फिर्ता गरिदिन कि आफूलाई अन्यत्रै सरुवा गरिदिन आग्रह गरे, यसबाट पनि अवस्था कति विकराल छ भन्ने अनुमान गर्न सकिन्छ । दिनहुँजसो पीडितहरू जिल्ला हुलाक कार्यालय प्रमुखसित न्याय मागिरहेका छन् । आफ्नै रकम असुल गर्न पनि कुनै आर्थिक सहयोग वा चन्दा मागेजस्तो गर्नु आफैंमा विडम्बनापूर्ण छ । हुलाकमा पैसा राखेर ठूलो गल्ती भएछ भन्ने निष्कर्षमा पीडितहरू पुग्नु स्वयंमा सरकारप्रतिको विश्वसनीयतामै प्रश्न पनि हो ।गाउँगाउँमा बैंक तथा वित्तीय संस्था नहुँदा दुई दशकअघि हुलाक बचत बैंकको अवधारणा सुरु भएको हो । त्यति बेला सर्वसाधारणले हुलाक कार्यालयलाई भरोसा गर्ने भएकाले यस्तो अभ्यास प्रचलनमा ल्याइएको थियो । तर यससम्बन्धी कुनै कानुनै छैन । निर्देशिकाको भरमै अहिले पनि बचत बैंक अवधारणा कतिपय जिल्लामा चालु अवस्थामै छ । बझाङको जस्तो अवस्थामा के गर्ने भन्ने स्पष्ट कानुनी व्यवस्था नभए पनि के भुल्नु हुँदैन भने निजी बैंकका कोही कर्मचारीले कसैको बचतमाथि यस्तै अपचलन गरेको भए बैंकिङ कसुरमा कारबाही हुन्थ्यो । हुलाक बचतको पैसा गडबड गर्ने कर्मचारीले त त्योभन्दा ठूलो अपराध गरेका हुन् । त्यसकारण अख्तियारले मुद्दा दायर गर्ने, त्यसको फैसला कुर्ने, सर्वसाधारणको पैसा फिर्ता नहुने अवस्था लामो समय रहिरहनु हुँदैन । कारबाहीदेखि सर्वसाधारणको रकम फिर्ताका लागि तत्कालै सरकारले पहल थाल्नुपर्छ । निजी बैंक तथा वित्तीय संस्थाहरूमा समेत जनताले जम्मा गरेको बचत सुरक्षाको सुनिश्चितता सरकारले गरिदिन्छ । यहाँ त, सरकारी निकायमा जम्मा गरेको जनताको रकमको सुरक्षा संकटमा पर्न लागेको देखिएको छ, जुन उचित होइन । यसको सुरक्षाको जिम्मेवारी राज्यको हो र त्यहीअनुसार सरकारले बचतकर्तालाई ढाडस दिन सक्नुपर्छ । जिल्ला हुलाकलाई केन्द्रले हिनामिना गर्ने कर्मचारीबाट असुल गरेर फिर्ता गर्न भनेको बताइएको छ । तर अदालतमा मुद्दा जारी भएको अवस्थामा यो मात्रै समाधान होइन । सर्वसाधारणको मर्कालाई बुझेर अदालतले छिटो मुद्दा टुंग्याउन तदारुकता देखाउनुपर्छ नै, सरकार पनि जनताको रकम फिर्ता गर्न गम्भीर बन्नुपर्छ । केन्द्रीय धनादेश कार्यालयले रकम फिर्ता गर्नेबारेमा पटकपटक हुलाक सेवा विभाग, सूचना सञ्चार तथा प्रविधि मन्त्रालयमार्फत अर्थ मन्त्रालयमा लेखेर पठाए पनि कुनै जवाफ नपाएको बताइएको छ । अदालत कुरिरहेका जस्ता देखिने सम्बद्ध सबै निकाय प्रस्ट हुनुपर्छ अपचलनको मुद्दा अदालतमा विचाराधीन भए पनि यसमा बचतकर्ताहरू अन्यायमा परेको निर्क्योल गर्न फैसला पर्खिरहनु पर्दैन । त्यसैले सरकारी निकायमा जम्मा भएको सर्वसाधारणको सावाँब्याज कुनै न कुनै हिसाबले फर्काउन थाल्नुपर्छ ।"
नेताहरू फेर्ने कि प्रणाली,"सरिता तिवारीको लेख प्रतिगमनका सारथिहरू प्रधानमन्त्री ओलीले प्रतिनिधिसभा विघटन गरेपछि प्रतिगमन भएको हो वा यो प्रतिगामी शृंखलाहरूको एउटा पटाक्षेप मात्रै हो भन्ने सेरोफेरोमा केन्द्रित छ । लेखले शासन प्रणालीकै विकल्प खोज्नतर्फ बहस सुरु गर्नुपर्ने आह्वान गरेको छ । तर देशले प्रणालीकै बहसमा सत्तरी वर्ष बिताइसकेको यथार्थलाई कम चर्चा गरिएको छ । ०६२६३ को जनआन्दोलन र मधेस जनआन्दोलनपछि स्थापित पहिलो संविधानसभा असफल भयो । त्यसपछिको संविधानसभाले संविधान बनायो र संघ, प्रदेश र स्थानीय तहको निर्वाचन सम्पन्न भयो । नयाँ संविधानअनुरूप जनप्रतिनिधिहरू छानिएका हुन् । त्यति बेला जनताले छानेका प्रतिनिधिहरूले संविधानअनुरूप काम गरेको भए यस्तो अवस्था आउँदैन थियो होला । अब आफ्ना प्रतिनिधि छान्दा जनता सचेत हुनुपर्छ । संविधान र प्रणालीलाई जोगाउने जिम्मा नेताहरूको मात्र होइन, जनताको पनि हो । कसरी सही प्रतिनिधि छान्ने भन्नेमा जनतालाई जागरुक बनाउने अभियान राजनीतिक दलहरूले चलाउनुपर्छ । घरी घरी प्रणाली परिवर्तन गर्नुपर्छ भन्दैमा निकास निस्कँदैन । सत्तामा पुग्ने व्यक्तिहरूको नियत प्रणाली मजबुत बनाउन महत्त्वपूर्ण हुँदो रहेछ । यति बुझ्न पछिल्ला राजनीति गतिविधिलाई नियाले पुग्छ । प्रतिनिधिसभा विघटन र पुनःस्थापनाबीचको समयमा नेकपाका दुई समूहका नेताहरूले एकअर्कालाई गरेको गालीगलौज र असभ्य भाषा हेर्दा अर्को प्रणाली ल्याए पनि फेरि यिनै नेताहरूले त्यसलाई तहसनहस पार्छन् भन्ने प्रस्ट छैन र ? यो देशमा गरिब तथा सीमान्तकृतहरूले नागरिकता पाउन निकै संघर्ष गर्नुपर्छ । महिलालाई कानुनी रूपमै दोस्रो दर्जाको नागरिक बनाउने नेताहरू खुलेआम प्रतिगमन भयो भनिरहेका छन् । हेर्दा सानो लाग्ने तर निकै महत्त्वपूर्ण यस्ता विषयलाई नेताहरूले सम्बोधन गर्न सकेनन् । महिलालाई समान हैसियत दिन नेताहरूले रोके कि प्रणालीले ? सुशीलकुमार गौतम, पुरानो नैकाप, काठमाडौं"
पशुपतिनाथले सद्बुद्धि दिऊन् !,"नेकपा केपी समूहका बा अलि लिच्चड नै रहेछन् । प्रस्ट रूपमा आफ्नो एजेन्डा फेल भएपछि एक पित्को राजनीतिक इमान हुनेले स्वतः राजीनामा दिनुपर्ने हो । उनले बुझेको संविधान र चालेको कदम स्पष्ट रूपमा गलत थियो भन्ने सिद्ध भएपछि एक दिन पनि पदमा बसिरहनु बेइमानी हो । आफैंले निकम्मा भनेको र हत्या गरेको संसद्मा उनी कुन मुख लिएर विश्वासको मत लिन जालान् ? उसो त कोरोना महामारीको बीचमा पार्टी फोड्ने अध्यादेश र असफल अपहरण काण्डपछि अलिकति लाज हुनेले राजीनामा दिइसक्थ्यो । संसद् विघटनको निर्णय एउटा असफल राजनीतिक दाउको रूपमा क्षम्य पनि हुन सक्ला तर विघटनचाहिँ अन्तर्राष्ट्रिय प्रचलनअनुसार गर्ने अनि त्यही प्रचलनअनुसार राजीनामाचाहिँ नदिने र चुनाव घोषणा गरेपछि भटाभट नियुक्ति बाँड्ने उनको खेल कपटपूर्ण थियो । उनले राष्ट्रपतिदेखि अख्तियारसम्मका संस्थालाई विवादित बनाए । प्रधानमन्त्री नै ट्रकमा मान्छे जम्मा गर्दै कुनै हालतमा संसद् ब्युँतन्न भन्ने भाषण गर्दै हिँड्नु आफैंमा अमर्यादित थियो । उनी पार्टीभित्रसमेत अल्पमतमा छन् भन्ने स्पष्टै छ । कुर्सी जोगाउन उनैले भनेअनुसार अब सांसद किनबेच गर्नुपर्ने हुन्छ । आफैंले असहयोगी भनेको र निलेको संसद्का केही सदस्यलाई राज्यकोष खर्च गरेर किन्ने खेलमा लाग्नु त हदैसम्मको लिच्चडपन हो । पशुपतिनाथले सद्बुद्धि दिऊन् ! नारायण गाउँले, बेलायतसरकारका निर्णयहरूलाई पेस गर्दा तत्काल अनुमोदन गर्ने राष्ट्रपतिको भूमिकाप्रति प्रश्न उठ्न थालेको छ । तत्कालीन नेकपा एमालेबाट राष्ट्रपतिमा निर्वाचित विद्यादेवी भण्डारी विभिन्न सन्दर्भमा विवादित बन्दै आएकी छन् । एमालेमा छँदा ओली खेमामा भएकाले होला प्रधानमन्त्रीले जेजे सिफारिस गर्दा पनि राष्ट्रपतिले अनुमोदन गरेको हुन सक्छ । आफ्नो विवेकै प्रयोग नगरी सरकारका निर्णय अनुमोदन गर्दा राष्ट्रपति पदको गरिमालाई कायम गर्न नसकेको पटकपटक लाञ्छना लाग्दै आएको छ । प्रतिनिधिसभा विघटनको निर्णयलाई राष्ट्रपति भण्डारीले सेकेन्डभरमा अनुमोदन गरेकी थिइन्, जसका कारण लामो समय मुलुक राजनीतिक अस्थिरतामा रुमलियो । राष्ट्रपति संविधानको रक्षक पनि हो र संविधानको पालक पनि । संविधान नै कुल्चिएर गरिएको निर्णयलाई राष्ट्रपतिले हतारहतार अनुमोदन किन गरिन् ? के स्वार्थ थियो ? राष्ट्रपति पदमा आसीन भएपछि उक्त व्यक्तिले मुलुक र जनताको हितलाई हेर्ने हो ? कुनै व्यक्तिको पद जोगाउन राष्ट्रपतिले सरकारको प्रतिनिधिसभा विघटनको सिफारिसलाई अनुमोदन गरेको हो भने सर्वोच्चले यस कदमको संवैधानिक व्याख्या गरिसक्यो । नेकपाका अर्का अध्यक्ष दाहाल प्रधानमन्त्री हुँदा सेनाप्रमुख रुक्मांगद कटवाललाई हटाउने सिफारिस राष्ट्रपति रामवरण यादवले फिर्ता पठाएका थिए । त्यसपछि दाहालले प्रधानमन्त्री पदबाट राजीनामा दिएर मार्गप्रशस्त गरेका थिए । तत्कालीन राजा वीरेन्द्र शाहले पनि संसद् विघटनको निर्णयलाई अनुमोदन गर्नुपूर्व परामर्श गरेका थिए । सरकारले संसद् विघटनका लागि गरेका सिफारिसमा राजाले फिर्ता पठाएका नजिरहरू पनि थुप्रै छन् । तर विगतका नजिरहरूलाई पालना गर्न राष्ट्रपतिलाई कुन धाराले रोकेको थियो ? कुनै व्यक्तिको अहम्ले सिङ्गो मुलुकै अस्थिरतामा जान्छ र लोकतन्त्रै धरापमा पर्छ भने त्यसो हुनबाट राष्ट्रपतिले रोक्नुपर्थ्यो, पर्छ । संसदीय सुनुवाइ छलेर कामचलाउ सरकारले नियुक्त गरेका संवैधानिक निकायका प्रमुखहरूको वैधानिकतामा पनि प्रश्न उठ्न थालेका छन् । संसद् भत्काउने अनि संसदीय सुनुवाइका लागि संवैधानिक परिषद्को बैठकबाट आफ्ना पोल्टामा मान्छे सिफारिस गर्ने प्रधानमन्त्री ओलीको कामलाई राष्ट्रपतिले सहज रूपमा स्वीकार गर्नु कति जायज थियो ? यसको समीक्षा गर्नुपर्छ कि पर्दैन ? राष्ट्रपति पद कुनै व्यक्ति र पार्टीविशेषको स्वार्थका लागि प्रयोग हुन दुःखद छ । अब दिनबाट राष्ट्रपतिबाट यस्तो काम नहोस् । संविधान रक्षाका लागि राष्ट्रपतिले अहम् भूमिका निर्वाह गर्नुपर्छ । गोविन्द विक, बूढानीलकण्ठ१२, काठमाडौं"
कांग्रेसको अलमल र लोकतन्त्र,"पूर्वअर्थमन्त्री एवं कांग्रेसका नीति तथा घोषणापत्र बनाउन योगदान गर्दै आएका नेता महेश आचार्यले आफ्नै सभापतिलाई पत्र लेखेर अविलम्ब पार्टी बैठक बोलाई देश र लोकतन्त्रबारे छलफल गर्न आग्रह गरेका छन् । अहिलेको विषम परिस्थितिमा कांग्रेसजस्तो ठूलो र लोकतन्त्रवादी पार्टी मौन बस्नु गम्भीर भूल भएको ठम्माइ नेता आचार्यको छ । उक्त पत्रबारे सभापति शेरबहादुर देउवा के भन्छन् ? कि अझै पनि कुन समूहले राम्रो प्रस्ताव दिन्छन् भनेर बार्गेनिङ गरेरै बस्ने हो ? यो समयमा लोकतन्त्रप्रति निष्ठा व्यक्त गर्ने बेला हो कि स्वार्थको राजनीति गर्ने ? सिद्धान्त र आदर्शको मार्गमा हिँड्ने बेला हो कि गैरसंवैधानिक कार्य गर्नेसँग हात मिलाउने ? लोकतन्त्रको रक्षाका लागि लड्नेहरूसँग सहकार्य गर्ने बेला हो कि तानाशाही चरित्र बोक्नेहरूसँग हात मिलाउने ? यी प्रश्नहरू सम्पूर्ण इमानदार नेताकार्यकर्ताले आफैंलाई सोध्ने समय आएको छ अनि पार्टी नेतृत्वलाई दबाब दिने बेला पनि यही हो । कुनै सन्की नेताले राम्रो अवसर दियो भन्दैमा उसलाई समर्थन गर्ने कि लोकतन्त्रको मर्म र आदर्शअनुसार अगाडि बढेर आफ्नो छवि जोगाउने ? कांग्रेसले तय गर्ने अबको बाटोले उसको छवि बिग्रने कि सप्रने भन्ने थाहा हुन्छ । हुन सक्छ, केपी शर्मा ओलीले पुष्पकमल दाहाल र माधवकुमार नेपालको शक्ति नबढोस् भनेर देउवालाई प्रधानमन्त्री बन्न प्रस्ताव गर्लान् । तर, आफू प्रधानमन्त्री बन्न पाउने भएँ भन्दैमा के देउवाले गैरसंवैधानिक कार्य गर्ने ओली समूहसँग मिली सरकार चलाउन नैतिक रूपले मिल्छ ? यो कांग्रेसको केन्द्रीय कार्यसमितिमा घनीभूत रूपमा छलफल हुनुपर्ने विषय हो । पाँचौंपल्ट प्रधानमन्त्री बन्न पाउँछु भन्दैमा देउवाले ओली खेमासँग हात मिलाए त्यसले उनको लोकतन्त्रप्रतिको निष्ठा त गिर्छ नै, कांग्रेसको भविष्य र भोट बैंकमा पनि ठूलो असर पार्छ । संसद् विघटनको सिफारिस गर्ने ओलीको कार्यलाई अदालतले नै गैरसंवैधानिक प्रमाणित गरिसक्यो । ओलीमा त लोक लाज र नैतिकता भएन भएन तर के देउवा र कांग्रेसमा पनि नैतिकता हराउन खोजेकै हो त ? होइन भने कांग्रेसले प्रस्ट शब्दमा भन्नुपर्छ हामी गैरसंवैधानिक कार्य गर्ने ओलीसँग कुनै हालतमा सहकार्य गर्दैनौं, सरकार बनाउँदैनौं । राजनीतिक र संवैधानिक अपराध गर्नेहरूलाई राजनीतिक पार्टीहरूले बहिष्करण गर्ने अभियान चलाउन सके मात्र तानाशाहीतन्त्र लाद्ने कुचेष्टा कसैले गर्दैन । गोपाल देवकोटा, जोरपाटी, काठमाडौं प्रतिनिधिसभा पुनःस्थापना भएसँगै राजनीति संसदीय जोडघटाउमा प्रवेश गरेको छ । संसद् पुनर्बहालीसँगै कतिपय नेताले दौरासुरुवाल सिलाउन थालिसके होलान् । अबको राजनीति कता जाला र कसको पोल्टामा पर्ला भन्ने अनुमान गर्न आमजनतालाई कठिन भइरहेको छ । यही सरकारले निरन्तरता पाउँछ कि अर्को मिलीजुली सरकार बन्छ अहिल्यै भन्न गाह्रो छ । देउवा पाँचौंपटक प्रधानमन्त्री बन्छु भन्दै छन् । उनी आफ्नो सम्भावनाको जोडघटाउमा लागेका छन् । तर, कांग्रेसले संस्थागत निर्णय गरेको छैन । त्यसैले पनि देउवाको प्रधानमन्त्री बन्ने चाहना पूरा नहुन पनि सक्छ । देउवालाई अझै नेकपाका दुई समूह मिल्छन् भन्ने लाग्छ । कानुनी रूपमा नेकपा नफुटे पनि दाहालनेपाल पक्षले कांग्रेससँग सहकार्य गर्ने भनिसके । ओलीलाई हराउने रणनीतिलाई सहयोग गर्न देउवा तत्कालै राजी होलान्जस्तो लाग्दैन । पहिल्यैदेखि दाहालनेपाल समूहभन्दा ओलीसँग देउवा नजिक भएको हल्ला चल्ने गरेको थियो । यो हल्ला सत्य हुन्छ कि हुन्न केही दिनमै थाहा होला ।औपचारिक रूपमै पार्टी विभाजन भएपछि मात्रै सद्भाव र वैचारिक कुटिलताका आधारमा सबैखाले लेनदेनका सम्झौता गर्नु उचित हुने ठम्याइमा कांग्रेस पुगेको छ । कांग्रेसले यसो भनेपछि सबैभन्दा बढी ओली उत्साहित छन् । प्रतिनिधिसभालाई सर्वोच्चले असंवैधानिक भनिसकेको परिप्रेक्ष्यमा फेरि कांग्रेस ओलीसँग मिल्न खोज्नु भनेको आत्मघाती कदम हुन जान्छ । यसबारे पनि कांग्रेसीहरूले सोच्नुपर्छ । लोकतन्त्र जोगाउन सबैभन्दा बढी जिम्मेवार शक्ति कांग्रेस नै हो । हतारमा निर्णय गरेर फुर्सदमा पछुताउनुभन्दा यथार्थ अवस्थाको विश्लेषण गरी देशको हित हुने निर्णय कांग्रेसले गर्छ भन्ने आस जनतालाई छ । सधैं आफ्नो पदको सुरक्षा र आफूलाई मात्र फाइदा हुने गरी कांग्रेसले सोच्नु हुन्न । कहिलेकाहीं आफूले हारेर पनि संविधान र लोकतन्त्र जोगाउनुपर्छ । कार्यकर्ताको भावना, जनताको चाहनालाई आत्मसात् गर्न सके मात्र जनविश्वास आर्जन गर्न सकिन्छ । सर्वोच्चले जोगाइदिएको संविधानलाई सबै लोकतान्त्रिक शक्ति मिलेर संरक्षण गर्नुपर्छ । यदि यसो गर्न नगरी सधैं कुर्सीकै खेलमा लागिरहने हो भने राजनीतिक स्थायित्व कहिल्यै प्राप्त हुँदैन । पहिला नेकपाका शीर्ष नेताहरू मात्र प्रधानमन्त्रीको कुर्सीका लागि मरिमेटेजस्तो देखिन्थ्यो । अहिले त्यो दौडमा देउवा पनि मिसिएका छन् । यस्तो दौडले मुलुकलाई कतै पुर्याउँदैन । पहिले यस व्यवस्थामा आएको खतरालाई सल्टाउनु आवश्यक छ । अनि मात्र नेताहरूले आआफ्नो स्वार्थअनुकूल राजनीति गरे हुन्छ । श्यामसुन्दर कुइँकेल, हाँडीगाउँ, काठमाडौं"
विद्युत् व्यापारको मार्गचित्र,"यसै साताको सुरुआतमा भारतले सीमापार अन्तर्देशीय विद्युत् आयातनिर्यात कार्यविधि सार्वजनिक गरेको छ । यो कार्यविधि सार्वजनिक हुनुले तत्कालीन फाइदा जति देखिएको छ, दीर्घकालका लागि नेपालले आफ्ना अडान र सर्तहरू राख्नेबारे पनि उत्तिकै सोच्नुपर्नेछ ।हाल नेपालमा विद्युत्को माग सबैभन्दा बढी खपत हुने समय (पिक आवर) मा १,३७५ मेगावाट हाराहारी छ । विद्युत् प्राधिकरणको प्राविधिक उल्झनलाई छोड्ने हो भने अब नेपालमा लोडसेडिङ हुने अवस्था छैन । कतिपय मानिसले सोच्ने गरेजस्तो कुलमान घिसिङ नेतृत्वमा हुनु र नहुनुको फरक लोडसेडिङमा पर्नेछैन । अबको चिन्ता भनेको नेपालमै उत्पादन भइरहेको विद्युत्को खपत बढाउनु र बढी भएको विद्युत्लाई अन्तर्राष्ट्रिय बजारमा निर्यात गर्नु हो । हिउँदमा पिक आवरमा माग धान्नका लागि भारतबाट विद्युत् आयात हुँदै आएको छ भने, अफ आवर (मध्य दिउँसो र मध्य रातमा) र बर्खायाममा भारततर्फ निर्यात हुँदै आएको छ । वर्षभरि आयात र निर्यातको अवस्था हेर्ने हो भने लगभग बराबर छ ।हालै भारतले सार्वजनिक गरेको कार्यविधिका कारण अब नेपाललाई बर्खायाममा खेर जाने विद्युत् बिक्री गर्न सजिलो हुनेछ जुन त्यसको सबैभन्दा सकारात्मक पक्ष हो । यसअघि भारतको पावर एक्सचेन्ज मार्केटमा बर्खायाममा नेपालले विद्युत् खेर जाँदा पनि बिक्री गर्न सकिरहेको थिएन । तर अब कानुनी बाटो खुलेपछि आउँदो बर्खायाममा खेर जाने विद्युत् बोलकबोलमार्फत बेच्नका लागि आवश्यक प्राविधिक र प्रक्रियागत पक्षको गृहकार्य ऊर्जा मन्त्रालय र विद्युत् प्राधिकरणले अहिलेदेखि नै गर्दै जानुपर्ने देखिन्छ । तर कार्यविधि सार्वजनिक भएपछि नेपालले भारतलाई विद्युत् बिक्री गर्न सक्ने तत्कालीन फाइदा देखिए पनि चीनको लगानीमा बनेका आयोजनाको विद्युत् नकिन्ने स्पष्ट आशय भारतले व्यक्त गरिसकेको छ । यसको तत्काल केही असर परिहाल्ने नदेखिए पनि दीर्घकालमा भने नेपालमा उत्पादित विद्युत् खेर जाने अवस्था आउन नदिन अहिलेदेखि नै सरकारले ध्यान दिनुपर्ने देखिन्छ ।भारतले देशको नाम स्पष्ट नतोके पनि आफ्नो सम्झौता नभएका देशहरूको लगानीमा उत्पादन हुने विद्युत् खरिद नगर्ने भनेर कार्यविधिमा उल्लेख गर्नुको स्पष्ट सन्देश नेपालमा चिनियाँ लगानीमा बन्ने विद्युत् आफूले खरिद नगर्ने भन्ने नै हो । नेपालले विद्युत् उत्पादनका लागि चीनबाट ठूलो लगानी भित्र्याउने तयारी गरिरहेका बेला भारतको यो आशयले नेपाली पक्षलाई लगानी भित्र्याउँदा बजार विस्तारको दूरदृष्टि राख्न झकझकाएको छ ।भारतले कार्यविधि सार्वजनिक गरेको र नेपालले पनि उत्पादनका लागि विदेशी लगानी भित्र्याउन चाहिरहेका बेला नेपालमा आन्तरिक खपतबाहेक बढी हुने विद्युत्लाई अब तीन तरिकाबाट विश्लेषण गर्नुपर्छ भारतमा बिजुली निर्यात गर्ने, आन्तरिक खपत बढाउने र आन्तरिक उत्पादकसँग गर्ने पीपीएबारे पुनर्विचार गर्ने ।पीपीए गरिसकेपछि विद्युत् प्राधिकरणले नेपालका निजी उत्पादकहरूसँग विद्युत् लिए पनि नलिए पनि प्रतियुनिटको पैसा तिर्ने सर्त हुन्छ । गत कात्तिकमा रातको समयमा झन्डै ३०० मेगावाट र दिउँसोको समयमा २०० मेगावाट विद्युत् खेर गएको थियो जुन पैसामा हिसाब गर्ने हो भने विद्युत् प्राधिकरणलाई लगभग दैनिक ३०० करोड बराबरको घाटा भएको थियो । ऊर्जा मन्त्रालयले जनाए अनुसार, हाल निर्माणाधीन १ मेगावाटभन्दा बढी क्षमताका हाइड्रोपावरहरू जम्मा २२० वटा छन् र तिनीहरूबाट ७,५११ मेगावाट विद्युत् उत्पादन हुनेछ । त्यस्तै, १ मेगावाटसम्मका २५ वटा आयोजना बन्दै छन् जसबाट झन्डै २० मेगावाट विद्युत् उत्पादन हुनेछ ।प्राधिकरणको प्रक्षेपणअनुसार पनि विद्युत्को आन्तरिक खपत बढ्न सकेको छैन । उदाहरणका लागि, प्राधिकरणले सन् २०२० सम्म २,२८४ मेगावाट खपत हुने प्रक्षेपण गरेको थियो तर जम्मा १,३७५ मेगावाट भयो । विद्युत्को माग वार्षिक १० देखि १५ प्रतिशतले वृद्धि हुँदै आएको छ । यसले आगामी पाँच वर्षमा २,५०० मेगावाट मात्र माग हुने देखिन्छ । तर राष्ट्रिय प्रसारण लाइनमा ८,००० मेगावाटभन्दा बढी जोडिनेछ । यसरी प्राधिकरणसँग आन्तरिक खपतभन्दा झन्डै ३०० प्रतिशत बढी विद्युत् हुनेछ । माग र आपूर्तिको यो बेमेलले देशको अर्थतन्त्रमै ठूलै असर गर्छ । आन्तरिक रूपमा विद्युत् खपत हुने इलेक्ट्रिक साधनहरू, विद्युतीय उपकरणहरू साथै इन्डक्सन चुलोहरूमा सरकारले हाल सालै बढाएको करका कारण तिनीहरूको प्रयोगमा कमी आएको र प्रक्षेपण गरेअनुसार विद्युत्को खपत बढ्न सकेको छैन । यसरी बढी भएको विद्युत् कि त नेपालमै धेरैभन्दा धेरै उद्योग कलकारखानाबाट खपत हुनुपर्यो अथवा भारत वा अन्य देशमा निर्यात गर्नुपर्यो ।नेपालमा ठूलो स्तरका कलकारखाना वा उद्योग खुल्ने कुरा नेताको खोक्रो भाषणमा मात्रै सुनिन्छ । झन् तिनीहरूले नै निम्त्याएको राजनीतिक अन्योलले गर्दा विद्युत् धेरै खपत गर्ने र ठूलो लगानीका कलकारखाना खुल्ने कल्पनै गर्न सकिन्न । हाल प्रतिव्यक्ति ऊर्जा खपत २६० युनिट छ, जुन सन् २०२० सम्म ३५० सम्म पुर्याउने लक्ष्य विद्युत् प्राधिकरणको थियो । विभिन्न अनुसन्धानले देखाएअनुसार प्रतिव्यक्ति ऊर्जा खपत बढेपछि जीडीपी पनि बढ्छ । त्यसैले नेपालको समग्र विकासका लागि प्रतिव्यक्ति ऊर्जा खपत बढ्नु नितान्त आवश्यक छ । स्तरोन्नति र विद्युत् उत्पादनमा ठूलै फड्को मार्दै गर्दा अबको चिन्ता भनेको विद्युत् आन्तरिक रूपमा अपेक्षित खपत नहुनु र अन्तर्राष्ट्रिय बजारमा बिक्री गर्न नसक्नु हो ।सोझो हिसाबमा प्रतिमेगावाट बिजुली उत्पादनका लागि सालाखाला २० करोड रुपैयाँ लाग्छ । अहिले विद्युत् उत्पादनमा १५ खर्ब बराबरको लगानी भइरहेको छ जुन नेपालको एक वर्षको कुल बजेट हो । यो विद्युत् आन्तरिक खपतमा वृद्धि र अन्तर्राष्ट्रिय बजारमा बिक्री हुन सकेन भने प्राधिकरणसँगै देशको आर्थिक अवस्था पनि गहिरो संकटमा पर्नेछ । यी सबै हाइड्रोपावर जनताको पैसाबाट बनेका हुन् र यिनीहरूबाट उत्पादित विद्युत्ले प्राधिकरणलाई नाफामा लैजाओस् भन्नका लागि अहिले नै गम्भीर रूपमा भारतसँग वार्ता गरी दुवै पक्षलाई विनविन हुने मोडालिटीमा जानुको विकल्प छैन ।नेपाल र भारतबीच विद्युत् किनबेचबारे सन् १९७१ मा सम्झौता भएको थियो र आजसम्म त्यसैअनुसार विद्युत् आदानप्रदान गरिँदै आएको छ । ५ मेगावाटबाट सुरु भएको विद्युत् आदानप्रदान आज झन्डै ३०० मेगावाटसम्म पुगेको छ, तर त्यही पाँच दशक पुरानो सम्झौतामा टेकेर । नेपालमा जुन स्तरमा विद्युत् उत्पादन हुँदै छ, त्यसलाई बेच्न मिल्ने समयानुकूल परिवर्तन गर्न ढिला भइसकेको छ । प्रधानमन्त्रीले उद्घाटन गरेको धनुषाको ढल्केबरस्थित सबस्टेसनबाट झन्डै १,००० मेगावाट विद्युत् भारत निर्यात गर्न सकिन्छ ।भारतले नेपालको विद्युत् आयातमा किन चासो नराखेको हो भने, ऊ आफैं नेपालका ठूला विद्युत् आयोजनाहरू निर्माण गर्न चाहन्छ । जसरी अरुण तेस्रो र तल्लो अरुणको निर्माणको जिम्मा भारतीय कम्पनीहरूले पाएका छन्, त्यसरी नै अरू ठूला आयोजनाहरू हात पार्ने उसको दाउ छ । त्यसैकारण पनि उसले चिनियाँ लगानीमा उत्पादन हुने विद्युत् नकिन्ने आशय कार्यविधिमा व्यक्त गरेको देखिन्छ ।एमसीसीमा भारतको मौन समर्थन नेपालमा उत्पादित विद्युत् त्यता लैजान सकियोस् भनेरै रहेको हो । एकसरो हेर्दा आफ्नो देशको विद्युत् उत्पादन आफैं गर्नुपर्छ जस्तो लागे पनि खरिद गर्ने पक्ष सधैं हावी हुनु अर्थतन्त्रको सामान्य सिद्धान्त नै हो र भारतले यो कुरा राम्रोसँग बुझेको छ ।अरुण तेस्रोबाट उत्पादित विद्युत्को कुल २१ दशमलव ९ प्रतिशत अर्थात् करिब २०० मेगावाट नेपाललाई दिने र उत्पादन थालेको २५ वर्षपछि नेपालको स्वामित्वमा आउने सर्तमा निर्माणको जिम्मा भारतीय कम्पनीलाई दिइएको हो । आजसम्मको स्थिति हेर्दा नेपाल आफैंले बनाएका ठूला आयोजनाहरूबाट उत्पादित विद्युत् अन्तर्राष्ट्रिय बजारमा बिक्री गर्न सकिने देखिँदैन । त्यसैले अरुण मोडालिटीमा जानु प्रभावकारी हुनेछ, तथापि त्यसमा सर्तहरू नेपाल माथि पर्ने गरी राख्नुपर्छ । समयसीमाभित्रै आयोजनाबाट विद्युत् उत्पादन गर्नेजस्ता सर्त राख्न सकियो भने नेपाल हावी हुन पाउनेछ । भारत अहिले पनि जति दिने उति लिने नीतिमा रहेको देखिन्छ ।त्यसैले अबको विकल्प हो आन्तरिक खपतमा जोड दिने, पीपीए गर्दा विद्युत् मूल्यको मोडालिटी परिवर्तन गर्ने र ठूला आयोजनाहरू अन्तर्राष्ट्रिय बोलपत्र आह्वान गरी अरूलाई नै निर्माण गर्न दिने । पीपीए अहिलेको जस्तो बिनाप्रतिस्पर्धा गर्नु हुँदैन । खुला प्रतिस्पर्धाबाट गर्दा अहिलेको भन्दा कम मूल्यमा बिजुली किन्न र चाहिएका बेला मात्र किन्न सकिनेछ जसका कारण प्राधिकरण अन्तर्राष्ट्रिय बजारमा कम मूल्यमा विद्युत् बेच्ने हैसियत राख्न सक्ने हुन्छ ।विद्युत्को माग अन्तर्राष्ट्रिय स्तरमा बढिरहेको छ । भनिन्छ, निकट भविष्यमै देशदेशबीच केही कुरालाई लिएर ठूलो द्वन्द्व भयो भने त्यो पानीसम्बन्धी हुनेछ । नेपालमाथि छिमेकीको आँखा पर्नुको एउटा प्रमुख कारण हाम्रो जलस्रोत र विद्युत् उत्पादनको असीमित सम्भावना पनि हो । यो कुरा जति हाम्रा नेताले बुझेका छन्, त्योभन्दा ज्यादा विद्युत् खरिद गर्न चाहने भारत लगायतका छिमेकी देशले बुझेका छन् । त्यसैले तौलँदा आफूमाथि रहेको र हावी हुन सक्ने यस्ता विषयमा दीर्घकालीन रूपमा देशलाई माथि पार्न कसरी सकिन्छ भनी नेता र नीतिनिर्माताले सोच्नुपर्छ ।विद्युत् केवल भाषणमा होइन, व्यवहारमा बेच्नका लागि प्राविधिक र कानुनी अडचन कहाँ छन्, तिनलाई सल्ट्याउनतर्फ समयमै चिन्तन गर्न आवश्यक छ । ताकि आउँदा वर्षहरूमा नेपालले भारत, बंगलादेश लगायतलाई विद्युत् बेचेर आर्थिक समृद्धि ल्याओस् न कि खपतबाहेकको उत्पादित बिजुली देशको अर्थतन्त्रलाई पिरलो बनोस् ।दाहाल अनुसन्धानकर्ता हुन् ।"
पाइलैपिच्छे प्रश्न,"उसको मृत्यु हुँदै थियो । दुनियाँलाई बुझिसकेको उसमा बाँच्ने इच्छा शेष थिएन । उसको श्वासप्रश्वासको गति सुस्त हुँदै गइरहेको थियो । नशालु, मधुर र आत्मीय मूर्च्छाले सुस्तरीसुस्तरी उसलाई आफूभित्र तान्दै लगेको थियो । उसका आँखा बन्द थिए । अनुहारमा शान्ति र आनन्दको आभा फैलिँदै गएको थियो । यस्तो क्षणमा पनि ऊ कति निश्चिन्त देखिएको छ ! कसैले भन्यो, मृत्युको क्षणमा पनि उसको अनुहारमा कस्तो खुसी झल्किएको छ ! त्यही बेला कसैले उसको नाम लिएर बोलायो, हेर, अलिकति हेर त ! तिमीलाई भेट्न को आएको छ ! उसको निधारमा रेखाहरू कोरिए । लाग्यो, उसको चेतनामा कहीँकतै कष्टदायक बेचैनी उब्जियो । आँखा अलिकति खुले । ऊ अलिकति छटपटायो । मुख खुल्दै आयो । अन्तमा, मृत्युको बखत उसको अनुहार त्यस्तै रहन गयो ।शान्ति शीर्षक उपर्युक्त लघुकथा हो, हिन्दीका चर्चित लेखक उदय प्रकाशको । स्मरणीय छ, साहित्यलाई युगको चेतना मानिन्छ ।कुनै पनि सत्ताले आफू ढल्न लाग्दासम्म आफ्नो अवसानको हेक्का पाउँदैन । उसका लाभार्थीहरूले त्यसमा नूतन स्फूर्ति पाइरहेका हुन्छन्Ù ज्ञानविज्ञानका खानी ठानिरहेका हुन्छन्Ù व्यक्तिविशेषलाई राष्ट्रियताको समष्टिगत आधार ठम्याइरहेका हुन्छन्Ù सत्ताको रमझम र बागडोरलाई नै अन्तिम सत्य मानिरहेका हुन्छन् । तिनका लागि अमुकको आगमन एउटा अर्को सम्भावनाको गोटीचाल हुने गर्छ । सत्तालाई विश्वास गरेर शक्तिको मतियार बन्ने कथित विदुरहरूको विश्वसनीयता स्खलित हुँदै जानु जोखिमपूर्ण भए पनि अनौठो होइन । उपर्युक्त कथाले अभिव्यक्त गरेको भावना अझ बढी प्रगाढ र बहुआयामी छ । साहित्यले प्रवाह गर्ने चेतना धेरै फराकिलो हुन्छ । नियालेर हेर्यो भने यस्तो कथाचरित प्रत्येक सत्ता प्रतिष्ठानमा भेटिन्छ ।प्रसिद्ध अस्तित्ववादी चिन्तक ज्याँ पाल सार्त्रले भनेका छन्, व्यवस्था स्वयं व्यक्तिले बनाउँछ, सहज बचाइका लागि । तर जब त्यही व्यवस्थाले व्यक्तिलाई खान लाग्छ, तब उसको स्वतन्त्र चेतनाले क्रान्तिको पुकार गर्न थाल्छ । उपर्युक्त उद्धरण सार्वजनिक र सर्वव्यापी मानवमूल्यको सर्वोच्च उद्घोष र प्रतिष्ठाको परिभाषा हो । मानव अधिकारको कल्पना र आरम्भ पनि यही हो । संघीय राजधानीको एक प्रहरी वृत्तमा आफ्नो मातृभाषामा संवाद गर्न खोज्दा त्यसलाई अपराध ठान्ने मानस अझै शासकीय वृत्तमा जिउँदै छ । चालु संविधान पनि हामी सार्वभौमसत्तासम्पन्न नेपाली जनता भनेर नै सुरु भएको छ । तर त्यो संविधानमा लेखिएका अक्षरहरू शासनमा आत्मवरण भएनन् । परिणामतः एउटा नेपालीले अर्को नेपालीसँग आफ्नो मातृभाषामा कुराकानी गर्दा असह्य हुने मानस अझै छ । भाषिक रूपले नेपाल समृद्ध छ तर शासकहरू यसलाई सम्पत्ति मान्न तयार छैनन् । मानव अधिकारका निम्ति भाषिक समानता हुन जरुरी छ । कुनै पनि व्यक्ति आफ्नो पहिचान मेट्न चाहँदैन । यो कस्तो राष्ट्रवाद हो, जहाँ रैथाने भाषालाई समेत आफ्नो मानिँदैन ! व्यवस्थाहरू फेरिँदै गए, प्रवृत्ति यथावत् रहिरहे ।अहिले विभिन्न सहरमा साहित्य महोत्सवहरू हुँदै छन् । पछिल्ला वर्षहरूमा काठमाडौंबाहिर सुर्खेत, पोखरा, काकडभिट्टा, जनकपुर लगायतमा यो क्रम फैलिँदै गएको छ । यी मूलतः संवाद महोत्सव हुन् । यतिखेर असल परम्पराहरूले निरन्तरता पाइरहनु अनिकालमा बीउ जोगिनुजस्तै हो । जुनसुकै समाजभित्र आफ्ना अन्तर्मनको आवाज मुखरित पार्न सक्ने व्यक्तिहरू लोप भइसकेका छैनन् । शासकीय प्रतिक्रियाबाट निरपेक्ष रहेर भुइँ यथार्थलाई आवाज दिनु सानो आँट होइन पनि । तर यस्ता व्यक्तिहरूलाई एकसूत्रमा बाँध्ने कसरी ? संकटका बेला दिशानिर्देश गर्न सक्नेहरूको पहिचान गर्ने कसरी ? अन्तर्जालमा दलीय दलदलका सैनिकहरूले त्यस्ता अभियन्ताहरूको स्वीकार्यतालाई आक्षेपित गरिरहेका हुन्छन् । यी महोत्सवहरू एकल वर्चस्वको सूत्रधार बन्नु हुँदैन, अतीतका केन्द्रीकृत अहंकारको वाहक बन्नु हुँदैन । फक्रिँदै गरेका यस्ता महोत्सवहरू नवयुगका ढुकढुकी बन्न प्रयत्नरत हुनुपर्छÙ काठमाडौंमा अभिमञ्चित महोत्सवहरूभन्दा पृथक् अस्तित्व लिएर प्रकट हुनुपर्छ । तिनमा साँच्चिकै परिवर्तनको पाञ्चजन्य सुनिनुपर्छ । विमर्शको परम्परा स्थापित हुँदै जानु, समयसापेक्ष फड्को मार्दै जानु सराहनीय हो । स्वतन्त्र चिन्तनबेगर समाज अगाडि बढ्न सक्दैन । अहिले त्यस्तो आँटिलो जमात चाहिएको छ जसले विद्यमान धार्मिक, सांस्कृतिक, आर्थिक वा राजनीतिक सत्ताहरूलाई प्रश्न गर्न सकोस् । जनकपुर जो मिथिलाचञ्ल हो, जसका बारेमा आहान नै छ पग पग पोखरि माछ मखान । अर्थात्, जनकपुरमा पाइलैपिच्छे पोखरी छन्, जहाँ माछापालन र मखानको खेती गरिन्छ । अहिलेको परिवर्तित परिवेशमा पाइलैपिच्छे प्रश्न को आग्रही बन्नुपरेको छ । प्रश्नको उठान हुनु आफैंमा परिवर्तनको प्रस्थानविन्दु हो । संघर्षको मोर्चामा प्रश्नहरूको व्यापकताले नै ऐक्यबद्ध जमातहरू खडा गर्दै जान्छ । जनकपुरको इतिहास प्रश्न गर्ने अष्टावक्रहरूको कथा हो ।नेपालमा कम्युनिस्टहरू लोकोन्मुख छैनन् । चाल, चरित्र र चेहरामा वामपन्थीपन नदेखिए पनि उनीहरूले त्यो नामको छाता ओढिरहेकै छन् । अहिलेकै सत्ता राजनीतिमा हेरौं, कम्युनिस्ट नामको आकर्षणले नै होला, दुवै कित्तामा एकीकरणको चाहना तुहिएको छैन । कम्युनिस्ट ब्रान्डनेम अझै कैयौं दशकसम्म नेपालमा सत्तामा पुग्ने सिँढी बनिरहनेछ । स्थापित हुँदै गरेको लोकतन्त्रले, यी कम्युनिस्ट नामधारीहरूको गृहकलहका कारण आभा गुमाउँदै गएको छ । राजनीतिक मूल्यमान्यताको कोणबाट तिनीहरू लोकतान्त्रिक छैनन्, भलै लोकतान्त्रिक संविधानको शपथ खाएका छन् । सत्ताको डाडुपन्यु समाएका होऊन् वा तिनीहरूसँग ठगठाग गरेर गुजारा चलाउनेहरू, तिनीहरू कम्युनिस्टहरूको दन्तबझानबाट विरक्त हुनुपर्ने हो, तर त्यस्तो देखिएको छैन । आफूलाई बनाएको संस्थाको हत्या गर्न तम्सिनेमाथि ज्यान मार्ने उद्योगमा मुद्दा लगाउनुको साटो उसैको भूमिकाको औचित्य पुष्टि गर्ने, उसको निरन्तरतालाई जायज औंल्याउने गरिरहेका छन् तिनीहरू । स्पष्ट उत्तर कसैलाई थाहा छैन तर प्रश्न उठेको छ लोकतन्त्र भनेको संविधानका धाराउपधारामा कैद फगत प्राविधिक पक्ष मात्र हो ? कि यसले केही नैतिक मूल्यहरूलाई समेत आत्मसात् गरेको हुन्छ ?राजनीतिक वातावरण अनपेक्षित रूपमा अनायास गम्भीर हुन पुगेको छ । यसका अनेक अर्थ हुन सक्छन् । आकाशमा कालो बादल देख्नासाथ पानी पर्न सक्छ, चट्याङ पर्न सक्छ, हुरीबतास आउन सक्छ । राजनीतिको आकाशमा कालो बादल छाएको छ । संसद् विघटन र त्यसका मतियारलाई गौण बनाइएको छ । यहाँ राजनीतिलाई सम्भावनाहरूको खेल बताएर जसरी पनि सत्तामा रहिरहने उपक्रम दोषरहित मानिँदै छ । यस्तोमा संसद् पुनःस्थापनाले न कसैको जितलाई अटल बनाएको छ न त कसैको हारलाई ।कुनै पनि समाजको तागत उसभित्रको प्रश्न गर्ने साहस र सामर्थ्यमा मापन हुन्छ । प्रश्नहरूको खोजी र दाबी जागरुक समाजमै भेटिन्छ । प्रश्न उसैले उठान गर्न सक्छ जसले सत्तालाई चिन्न सक्छ, वर्चस्वशाली मानसको शल्यक्रिया गर्न सक्छ । समाज संकटमा परेका बेला भाग्ने वा अमुक सत्ता प्रतिष्ठानको प्रशस्तिगान गरेर क्षणिक फाइदा बटुल्नेहरू पनि यसमा कम दोषी छैनन् । अनैतिक सत्ताबाट आशीर्वाद लिन चाहनेहरू समाजमा स्वीकार्य भैरहेसम्म चोरबाटोबाट सत्तामा जम्न खोज्नेहरू रहिरहन्छन् । आफ्नो स्वत्वको खोजी गर्दै प्रश्न गर्नेहरूलाई विभाजनकारी बनाउने प्रयत्न भीरबाट झरेको सत्ताले अझै पनि गर्न छाडेको छैन । जसले सत्तामाथि प्रश्न गर्छ, उसमाथि प्रायोजित प्रश्नहरूको ओइरो लगाइन्छ । तर, सत्तालाई प्रश्न गर्न छोड्नु हुँदैन ।"
अस्पतालको चक्रव्यूहमा बिरामी,"एमबीबीएस सकेर निजी अस्पतालमा कार्यरत एक परिचितसँग केही दिनअघि मेरो भेट भयो । २५ वर्षीया उनी आफ्नो कार्यालयको चर्तिकला देखेर छक्क परेकी रहिछन् । एम्बुलेन्स चालकहरूले बिरामी ल्याउन दलाली गर्छन् भन्ने हल्ला चलिरहन्छ । निजी अस्पतालका हाकिमहरूले पनि अन्य ठूला अस्पतालबाट बिरामी ल्याउन, विशेष गरी आकस्मिक कक्षका डाक्टरहरूलाई पैसा दिन्छन् भन्ने उनले सुनेकी थिइन् । जब आफैं त्यहाँ काम गर्न थालिन् अनि बल्ल थाहा पाइन् उनले सुनेका कुराहरू सत्य रहेछन् भनेर ।उनी कार्यरत निजी अस्पतालबाट विभिन्न गाउँमा स्वास्थ्य शिविर लैजाँदा रहेछन् । उनी पनि यही सिलसिलामा विकट गाउँ पुगिन् । त्यहाँ स्वास्थ्यजाँचपछि बिरामीहरूलाई अरू थप उपचारका लागि फलाना अस्पतालमा आउनू, छुट हुन्छ भनेर अस्पतालको ठेगाना र फोन नम्बर पनि दिइँदो रहेछ । यस्तो अनुभव बटुलेर फर्केपछि उनले मलाई भनिन्, मलाई गाउँको कुराले मात्र होइन, यहीँको अनुभवले पनि दिक्क बनाएको छ । बिरामीहरूलाई नभएको रोगको पनि जाँच गराउनुपर्छ । उनी कार्यरत अस्पतालमा हालै ६५ वर्षका व्यक्ति आएछन् । ती व्यक्तिले केही दिनअघि मात्रै सबै जाँच गरिसकेको थिए रे ! तैपनि उनका हाकिम आएर अंग्रेजीमा यो मानिसको सबै शरीर जाँच गराउनू भनेछन् । ती वृद्ध दाँत दुखेर अस्पताल आएका थिए तर हाकिमले यसो भनेपछि उनले खुट्टा र पाखुरा पनि दुख्छ कि दुख्दैन भनेर सोधिछन् । ती व्यक्तिले दुख्छ भन्ने नै भए । अनि उनले ल अब सबैको एक्सरे गर्नू भनिछन् । उनलाई हाकिमले मेडिकल कलेजको आकस्मिक कक्षमा तिम्रा साथीहरू छन् भने उनीहरूलाई यहाँ बिरामी पठाउनू भन, हामी पैसा दिन्छौं पनि भनेका रहेछन् । त्यसरी पठाएबापत १५ सयदेखि २ हजार रुपैयाँसम्म दिने चलन रहेछ । अस्पतालको यस्तो गतिविधि देखेपछि उनले निराश हुँदै भनिन्, यस्तो अस्पतालमा कहिलेसम्म काम गर्ने थाहा छैन । मेरो मनै लाग्दैन ।सरकारको नीति तथा कार्यक्रममा थप अस्पतालहरू खोली जनतासम्म अझै स्वास्थ्य सुविधा पुर्याउने भनिएको छ । तर डाक्टर, सरकारी अस्पताल, क्लिनिक, नर्स थप्दैमा जनताले स्वास्थ्य सुविधा पाउन सक्दैनन् भन्ने तथ्य स्पष्ट छ । मेडिकल कलेज थपेर स्वास्थ्य सुविधा उपलब्ध हुँदैन भनेर बारम्बार जनस्वास्थ्य विशेषज्ञले भन्दै पनि आएका छन् ।हालै झापामा नयाँ निजी मेडिकल कलेज खोल्न प्रधानमन्त्री केपी शर्मा ओलीले आदेश दिएका छन् । नेपालको जनस्वास्थ्यको अवस्था सुधार्न नयाँ मेडिकल कलेज होइन, भएकाहरूको अनुगमनमा ध्यान दिन जरुरी छ । निजी मेडिकल कलेजमा कसरी बिरामीहरू ठगिन्छन् भन्ने अनेक उदारहण छन्, तैपनि सरकारले यस्ता विषयको वास्ता नगरी नयाँ कलेज खोल्नमा मात्र ध्यान दिएको छ । काठमाडौंमा पाइलैपिच्छे अस्पताल छन् । निजी अस्पतालहरूमा अनुसन्धान केन्द्र भनेर नामै झुन्ड्याइएको हुन्छ, तर केमा अनुसन्धान गर्छन्, कसैलाई थाहा छैन । तिनले जनताको के सेवा गरे भन्ने पनि कतै लेखाजोखा छैन । स्वास्थ्य मन्त्रालयले पनि अनुगमन गरेको छैन । धेरै अस्पताल र मेडिकल कलेज भएकाले सामान्य परीक्षण गर्न पुगेकाहरूलाई पनि तिमीलाई यस्तो यस्तो रोग लागेको छ भनिन्छ । छाती दुखेर आएको बिरामीलाई क्यान्सर पनि हुन सक्छ भनेर तर्साइन्छ । सामान्य औषधि खाएर पाठेघरको समस्या निको हुने ठाउँमा यसलाई ननिकाले क्यान्सर हुन्छ भनी तराईका महिलाहरूसँग टन्न पैसा असुलेका घटनाहरू थुप्रै छन् । ती महिलाहरू भारत जाँदा पनि यसरी नै ठगिन्छन् । भएकै मेडिकल कलेजहरूमा विद्यार्थीहरू नआएका, धेरै पैसा लिएर विद्यार्थीहरूले भर्ना गर्नुपरेका र बिरामीलाई रोगबारे व्यावहारिक जानकारी दिन नसकिएका तथ्यबाट कोही अनभिज्ञ छैन । यसो हँदाहुँदै पनि सरकार भने नयाँनयाँ मेडिकल कलेज खोल्न चाहिरहेछ ।अहिले मेडिकल कलेजको पढाइ सिद्ध्याएका धेरै विद्यार्थी काम नपाएर रुमलिरहेका छन् । केही विद्यार्थी जिल्लामा गएर पनि काम गर्न इच्छुक छन् । तर उनीहरू आफैं जान सक्दैनन्, सरकारसँग पठाउने योजना छैन । सरकारी छात्रवृत्तिमा पढेकी एक विद्यार्थीले मलाई भनिन्, जाजरकोट जान देऊ भन्दा माथिको सोर्स लगाऊ भन्ने जवाफ पाएँ । स्वास्थ्य चौकी पठाएका डाक्टरले केहीअघिको मसँगको भेटमा भनेका थिए, मलाई हप्तामा दुई दिन हाजिर लगाए पुग्छ । स्वास्थ्य केन्द्रमा आउने बिरामीहरूलाई हामीले सोझै अस्पताल पठाइदिन्छौं । मसँग काम गर्ने कोही छैन । खोपहरू मात्र छन् । यस्तो भएपछि जनस्वास्थ्य क्षेत्रमा कसरी सुधार हुन्छ ? प्राथमिक स्वास्थ्य संस्थालाई बलियो नबनाई अस्पतालको सेवामा मात्र जोड दिने प्रवृत्तिले स्वास्थ्यसेवाको पहुँचबाट जनतालाई टाढा पुर्याएको छ । स्वास्थ्य तथा जनसंख्या मन्त्रालयमा कार्यरत प्राविधिक सल्लाहकार भन्छन्, कुनै पनि निजी अस्पतालले प्राथमिक स्वास्थ्य सेवालाई ध्यान दिँदैन, किनभने त्यसमा पैसा छैन । प्राथमिक स्वास्थ्य सेवालाई बलियो बनाउन सरकारले कामै नगरेको पनि होइन । तर हचुवाको भरमा राखिएकाले हिमाली क्षेत्रका कतिपय स्वास्थ्य चौकी नाम मात्रका छन् । गृहकार्य नै नगरी प्राथमिक स्वास्थ्य सेवा निःशुल्क भनिन्छ । तराई र कर्णालीका स्वास्थ्य समस्यालाई एकैजस्तो भन्ठानेर एकै खालका औषधिहरू पठाइन्छन् । औलो नलाग्ने कर्णालीमा औलोको औषधि पठाउँदा त्यहाँ ती खेर गएको यथार्थ हामी सबैलाई थाहा छ । केहीअघि म कर्णाली जाँदा जनस्वास्थ्यकर्मीहरूले भनेका थिए, हामीले मागेको औषधि समयमा आउँदैन, न त प्रयोग नभएका औषधि नै पठाउने ढुवानी खर्च छ । कति औषधिको म्याद सकिएर त्यसै खेर जान्छ ।पहिलेपहिले तराईमा निजी पोली क्लिनिकमा रिक्सावालाहरूले बिरामी ल्याएबापत पैसा पाउँथे । अहिले एम्बुलेन्स चालकहरूले निजी अस्पतालमा बिरामी ल्याएबापत कमिसन पाउँछन् । आकस्मिक कक्षका स्वास्थ्यकर्मीले अन्य निजी अस्पतालमा बिरामी पठाएबापत पनि राम्रै रकम पाउँछन् । सरकारी अस्पतालका बिग्रिएका मेसिनहरूलाई विश्वास नगरेर, बाहिर प्राइभेट ठाउँमा एक्सरे र सीटी स्क्यान गर्न पठाउँदा त्योबापत पैसा दिइन्छ । जिल्लाका निजी अस्पतालले काठमाडौंका निजी अस्पतालमा बिरामी पठाउँदा पनि पैसा दिइन्छ । मेरो चिनजानका मानसिक रोग विशेषज्ञलाई पोली क्लिनिकका केही मानिसले भनेछन्, तपाईंले हाम्रोमा सीटी स्क्यान गर्न बिरामी पठाउनुभयो भने प्रत्येक बिरामीबापत १ हजार रुपैयाँ दिन्छौं । ३३ महिनामा पैसा लिने वा एकएक महिनामा, जे सजिलो हुन्छ त्यही गरौंला । भारतमा अनेक तरिकाबाट बिरामीलाई नचाहिने परीक्षण गराइएका घटना बारम्बार सुनिएकै हुन् । नेपालमा पनि बिस्तारै यो प्रवृत्ति बढ्दै छ । यसरी कहिले होला जनस्वास्थ्यको सुधार ?"
राष्ट्रिय सहमति : वर्तमान समस्याको समाधान,"सर्वोच्च अदालतको फैसलापछि संसद् विघटनपछिको गम्भीर राजनीतिक संकट तत्काललाई टरेको छ । तर पनि देशको राजनीतिका संरचनात्मक समस्याहरू ज्युँका त्युँ छन् । यसलाई हामीले ठीक ढंगले बेलैमा समाधान गरेनौं भने आगामी दिनहरूमा पनि संघीय लोकतान्त्रिक गणतन्त्र र संविधानलाई फेरि संकटतर्फ धकेल्ने अहिलेकै जस्तो प्रयास हुन सक्छ । त्यसैले सर्वोच्च अदालतको फैसलापछि प्राप्त अवसरलाई फेरि पुरानै ढंगले संसदीय गणितमा सीमित राख्ने, खरिदबिक्री गर्ने, सरकार बनाउने र केही व्यक्तिका महत्त्वाकांक्षालाई पूरा गर्ने ढंगले मात्रै लिनु हुँदैन । यसलाई देशमा विद्यमान संरचनात्मक समस्या हल गर्ने मौकाका रूपमा लिनुपर्छ । त्यसो भयो भने मात्रै यसले समस्याको दीर्घकालीन समाधान गर्न सक्छ । दुर्भाग्यवश, संसद् पुनःस्थापनापछिको अहिलेको राष्ट्रिय राजनीतिक विमर्श मूलभूत संरचनात्मक प्रश्न र त्यसको समाधानतिरभन्दा पनि अमुक पार्टीका नेता र अमुक पार्टीको लाभहानिको जोडघटाउतिर मात्रै केन्द्रित भएको छ । अहिलेको समस्या झट्ट हेर्दा तत्कालीन रूपमा उब्जिएको जस्तो लागे पनि यो धेरै अघिदेखि गरिँदै आएको निरन्तर गल्तीको परिणाम हो । बृहत् शान्ति सम्झौता र संविधानसभाको निर्वाचनपश्चात् नेपालको इतिहासमै सबैभन्दा ठूलो संरचनात्मक राजनीतिक परिवर्तन भएको थियो । त्यसलाई संस्थागत गर्नका निम्ति तत्कालीन जनयुद्धको नेतृत्व गरेको माओवादी अनि परम्परागत संसदीय दलहरू मुख्यतः नेपाली कांग्रेस र एमालेबीच केही समय सहकार्य हुनुपर्थ्यो । तर त्यो सहमतीय अभ्यासको अवधारणा बीचमै टुट्नुले दुवै पक्षभित्र अविश्वासको वातावरण सिर्जना गर्यो । अग्रगामी शक्तिहरूबीच भएको अविश्वास नै गम्भीर संकटको सुरुआती विन्दु थियो । त्यही गल्तीको परिणामस्वरूप शान्ति प्रक्रियाको काम पूर्ण रूपले अहिलेसम्म पनि टुंगिन सकेको छैन । सत्यनिरूपण तथा मेलमिलाप आयोग र बेपत्ता आयोगसम्बन्धी काम पूरा नहुँदा द्वन्द्वका घाउहरू अहिले पनि आलै छन् । सहमतिका आधारमा अगाडि बढेर संविधान जारी गर्न नसक्दा मधेसी, जनजाति लगायतको संविधानप्रतिको अपनत्वको प्रश्न हाल पनि विद्यमान छ । शासकीय स्वरूप र राज्यको समग्र पुनःसंरचना लगायतका विषयहरूमा अहिले पनि असन्तुष्टि कायम छन् । समग्रमा संरचनात्मक परिवर्तन राजनीतिक रूपमा भए पनि त्यसको व्यवस्थापन व्यावहारिक रूपमा अझै हुन सकेको छैन ।त्यस्तै व्यावहारिक चूकको परिणामले राज्यका अंगहरूको पुनःसंरचना हुन सकेन । राज्यका अंगहरू, खास गरी संवैधानिक आयोगहरूको पुनःसंरचना गर्न, शक्ति सन्तुलनको सिद्धान्तलाई ठीक ढंगले कार्यान्वयन गर्न र संस्थाहरू निर्माण गर्न नसक्दा ती शक्ति प्रदर्शन गर्ने र एकअर्कासँग प्रतिशोध साध्ने थलोमा रूपान्तरण हुँदै छन् । फलस्वरूप तिनले स्वायत्त रूपमा देश र जनताको हितमा काम गर्न सकिरहेका छैनन् । देशमा भ्रष्टाचार र क्रोनी क्यापिटालिज्म को बिगबिगी हुँदा पनि अख्तियारजस्ता संस्थाहरू मूकदर्शक भएर बसेका छन् । देशका संस्थाहरूमा पुरानै प्रथा विद्यमान रहनुले राजनीतिक परिवर्तनपछि जनतालाई महसुस हुने गरी गरिबी र बेरोजगारीको मूलभूत समस्या हल गर्न सकिएको छैन । त्यसकारण नयाँ संविधान बने पनि, राज्यको पुनःसंरचना भए पनि आधारभूत रूपमा देश बदलिन र जनताको अवस्था फेरिन सकेको छैन । घरभित्रको यस्तो बेमेल र अकर्मण्यताको असर परराष्ट्रनीतिमा समेत परेको देख्न सकिन्छ । देशको भूराजनीतिक जटिलतालाई ध्यान दिँदै हिमाली क्षेत्रमा अमेरिका, चीन र भारतबीचको द्वन्द्व मडारिन नदिन व्यापक छलफल र बहस गरेर देशको परराष्ट्रनीतिलाई सुदृढ बनाउन हामी चुकेका छौं, जसका कारण वैदेशिक हस्तक्षेप सरकारमा होइन, पार्टीभित्रका गुटसम्म पुग्न थालेको छ । यत्रो बलिदानपछि प्राप्त उपलब्धिहरू एक अहंकारी व्यक्तिको झोंकका भरमा गुम्ने खतरा पैदा भएको छ । शान्ति सम्झौताले पूर्णता अझै पाएको छैन । भ्रष्टाचार बढ्दो छ । जनताको असन्तुष्टि बढ्दो छ । राजनीतिक परिवर्तनपछिको एकै दशकको छोटो समयमा देखिएको यो निराशालाग्दो अवस्थाको समाधान यसको जरामा देखिएको समस्यामै खोज्नुपर्छ । यी मूल मुद्दाहरूलाई केन्द्रमा राखेर प्रमुख राजनीतिक दलहरूले बृहत् राष्ट्रिय सहमति बनाउनुपर्छ । राष्ट्रिय सहमतिबाटै यी समस्याहरूलाई हल गर्दै देशमा दिगो आन्तरिक राष्ट्रिय एकता कायम गर्न सकिन्छ । मुख्य रूपमा हिमाल, पहाड, तराईमधेसका सबै जातिसमुदायबीच राष्ट्रिय एकता कायम गर्ने, बृहत् शान्ति सम्झौताअनुरूपका सत्यनिरूपण तथा मेलमिलाप आयोग लगायतका हल हुन बाँकी मुद्दाहरू छिटो समाधान गर्ने र सहमतिबाटै संविधानमा आवश्यक संशोधन गरेर सबै असन्तुष्ट पक्षहरूलाई राष्ट्रिय राजनीतिक मूलधारमा ल्याउने र देशमा भएका भ्रष्टाचार, कुशासनको बिगबिगीलाई रोक्नका निम्ति राज्यका अंगहरूमा, खास गरी संवैधानिक आयोगहरू लगायतमा समयानुकूल सुधार र परिवर्तन ल्याउने ढंगको काम हुनु अत्यावश्यक छ । अन्तर्राष्ट्रिय रूपमा पनि पछिल्लो चरणमा भारतसँगको सम्बन्ध जसरी अस्वस्थ र जटिल बनेको छ, त्यसका कारण प्रकारान्तरले हाम्रो राष्ट्रिय सुरक्षा मात्रै होइन तत्कालीन रूपमा ठूलो आर्थिक विकास र ठूला परियोजना कार्यान्वयन गर्ने दिशामा पनि प्रतिकूल असर परेको छ । त्यसलाई पनि केन्द्रमा राखेर समग्र न्यूनतम सहमतिको कार्यक्रम तय गर्नुपर्छ । प्रमुख राजनीतिक शक्तिहरूबीच सहमति गरेर राष्ट्रिय सहमतिको सरकार निर्माण गर्ने, त्यो सरकारले यी मूलभूत संरचनात्मक समस्याहरूलाई केन्द्रमा राखेर न्यूनतम कार्यक्रम बनाउने, त्यसलाई सहमतिका आधारमा कार्यान्वयन गर्दै जाने र सहमतिले नै आगामी निर्वाचन सम्पन्न गर्ने गर्नुपर्छ । त्यसो हुन सक्यो भने संघीय लोकतान्त्रिक गणतन्त्र लगायतका मूल उपलब्धिको रक्षा हुन्छ । राजनीतिक दलहरूबीच स्वस्थ प्रतिस्पर्धाको ढंगले अगाडि जान सकियो भने लोकतन्त्रको जगेर्ना पनि हुन्छ । यसबाट देशमा दिगो शान्ति हुन्छ र देशलाई दीर्घकालीन ढंगले अगाडि बढाउन सक्ने लोकतन्त्र, समावेशिता, सुशासन, समाजवादका पक्षधर शक्तिहरूको एउटा बृहत् ध्रुवीकरण बनेर देशलाई दीर्घकालीन ढंगले अगाडि बढाउने सम्भावना पनि रहन्छ । बलियो राष्ट्रिय एकता कायम गरेको समावेशी प्रकृतिको सरकारले मात्रै भारत लगायतसँग सीमा आदि जुन समस्या छन्, तिनलाई हल गरेर यस क्षेत्रमा दिगो शान्ति र समृद्धि ल्याउन सक्छ । त्यो ढंगले सोच्नु र अगाडि बढ्नुपर्छ र त्यो सम्भव पनि छ । विगतका कुराहरूमा मात्रै अल्झेर बस्नुभन्दा त्यसबाट पाठ सिकी यो संकटपूर्ण अवस्थामा राजनीतिक दल र मुख्य नेतृत्वले आफ्नो पार्टीको संकीर्ण घेराभन्दा माथि उठेर राजनेताका रूपमा प्रस्तुत हुन सक्नुपर्छ । त्यो नै आजको आवश्यकता हो ।अहिलेका सन्दर्भमा राष्ट्रिय सहमति भन्नाले खास गरी नेपालमा विद्यमान चारवटा मुख्य शक्तिबीचको सहमति भन्ने अर्थमा बुझ्नुपर्छ । नेकपा वस्तुतः ओलीले नेतृत्व गरेको समूह र प्रचण्डमाधवले नेतृत्व गरेको समूहमा राजनीतिक रूपमा विभाजित भइसकेको छ, कानुनी रूपमा मात्र विभाजन हुन बाँकी छ । त्यसलाई अनावश्यक ढंगले लामो कानुनी विवादमा अल्झाएर राखिराख्नुभन्दा राजनीतिक मुद्दालाई राजनीतिक ढंगले नै हल गर्नु उपयुक्त हुन्छ । त्यसो गर्दा उनीहरूले आआफ्नो स्थिति स्पष्ट गर्ने, दुई धारका रूपमा रहने र तत्काल ती दुई ठूला समूह नै दुई ठूला शक्ति रहने प्रस्टै छ । त्यसपछि नेपाली कांग्रेसको शक्ति छ र जनता समाजवादी पार्टी अर्को शक्ति हो । यिनै चारवटा मुख्य शक्ति नै तत्कालीन संसद्को संरचनाभित्र अथवा देशको मूल राजनीतिका मुख्य शक्तिका रूपमा रहन्छन् । त्यसैले यी चार राजनीतिक शक्तिबीच सहमति खोज्नु नै अहिलेको अवस्थामा व्यावहारिक रूपले राष्ट्रिय सहमति हो ।पाण्डे जनता समाजवादी पार्टी, नेपालका केन्द्रीय सदस्य हुन् ।"
भारत बायोटेक खोप ८१ प्रतिशत प्रभावकारी,"(नयाँदिल्ली)  भारत बायोटेकले कोभ्याक्सिन खोपको प्रभावकारिता ८१ प्रतिशत रहेको दाबी गरेको छ । बुधबार तेस्रो चरणको क्लिनिकल ट्रायल (मानव परीक्षण) को नतिजा सार्वजनिक गर्दै कम्पनीले त्यस्तो दाबी गरिएको हो । कम्पनीले कोभ्याक्सिन बेलायतमा देखिएको नयाँ प्रकारको कोरोना भाइरसविरुद्ध पनि प्रभावकारी हुनेसमेत दाबी गरेको छ । दोस्रो डोजपछि यसअघि संक्रमित नभएकाहरूमा पनि भाइरसको रोकथाममा कोभ्याक्सिनले ८१ प्रभावकारिता देखाएको छ, कम्पनीद्वारा बुधबार जारी विज्ञप्तिमा भनिएको छ । कम्पनीका अनुसार गत नोभेम्बर अन्त्यदेखि सुरु गरिएको परीक्षणमा २५ हजार ८ सयभन्दा बढी सहभागी भएका थिए । जसमा १८ देखि ९८ वर्ष उमेरका मानिस थिए । परीक्षण विभिन्न समूह बनाएर २५ वटा स्थानमा गरिएको जनाइएको छ । त्यसैगरी, ६० वर्षभन्दा माथिका २ हजार ४ सय ३३ जना र विभिन्न जटिल रोगका पीडित ४ हजार ५ सय ३३ जना परीक्षणमा सहभागी भएको समेत कम्पनीको विज्ञप्तिमा उल्लेख छ । त्यसैगरी कम्पनीले बेलायतमा देखिएको नयाँ किसिमको भाइरसका लागि पनि खोप प्रभावकारी देखिएको दाबी गरेको छ । राष्ट्रिय संक्रमण रोग केन्द्रको विश्लेषणमा खोप लगाएपछि बनेका एन्टिबडीले बेलायतमा देखिएको र अन्य किसिमको भाइरसको असर कम गरेको संकेत गरेको छ, कम्पनीले भनेको छ । भारत बायोटेक भारतमा कोरोनाविरुद्धको खोपको प्रयोग गर्ने अनमुति पाउने दुई कम्पनीमध्ये एक हो । भारत सरकारले हालसम्म कोभिसिल्ड र कोभ्याक्सिन खोपलाई मात्र आपत्कालीन प्रयोगको अनुमति दिएको छ । कोभिसिल्ड अक्सफोर्ड विश्वविद्यालय र अस्ट्राजेनेकाले तथा कोभ्याक्सिन भने भारतकै भारत बायोटेक र भारतीय औषधि अनुसन्धान परिषद्को साझेदारीमा विकास गरिएको हो । कोभिसिल्डको उत्पादक पुनाको सिरम इन्स्टिच्युट अफ इन्डिया (एसआईआई) हो भने कोभ्याक्सिन भने हैदराबादको भारत बायोटेकले नै उत्पादन गरिरहेको छ । विश्वकै सबैभन्दा ठूलो खोप उत्पादक सेरमसँग मासिक १० करोड खोप उत्पादन गर्ने क्षमता छ भने बायोटेकले भने मासिक करिब ३ करोड खोप उत्पादन गर्न सक्ने बताइएको छ । भारत बायोटेकले तेस्रो चरणको मानव परीक्षण नटुंग्याएका कारण त्यसलाई सीमित प्रयोजनका लागि मात्र आपत्कालीन प्रयोगको अनुमति दिइएको थियो । जसले आपत्कालीन अनुमति पाए पनि तेस्रो चरणको क्लिनिकल ट्रायलको डाटा पेस नगरेको भन्दै कोभ्याक्सिनको प्रभावकारितामाथि सुरुदेखि नै प्रश्न उठ्दै आएको थियो । कम्पनी र भारत सरकार भने त्यस किसिमको आशंकालाई अस्वीकार गर्दै आएका थिए । त्यही आशंका कारण नै ३ माघदेखि सुरु भएको खोप अभियानमा कोभ्याक्सिनको प्रयोग निकै न्यून रहेको छ । त्यसैगरी अन्य मुलुकले पनि कोभिसिल्डमै जोड दिँदै आएका थिए । जसले गर्दा भारतले अन्य मुलुकहरूलाई अनुदान दिँदासमेत सिरमद्वारा उत्पादित कोभिसिल्ड नै प्राथमिकतामा राख्दै आएको छ । भारतले नेपाललाई अनुदानमा दिएको १० लाख डोज खोप पनि सिरमद्वारा उत्पादित कोभिसिल्डकै हो । त्यसैगरी नेपाल सरकारले थप २० लाख डोज खोप पनि सिरमबाटै किन्ने निर्णय गरिसकेको छ । जब कि भारत सरकारले भने आमनागरिकमा स्वदेशमा विकास गरिएको कोभ्याक्सिनप्रति विश्वास जगाउन विभिन्न प्रयाससमेत गर्दै आएको छ । गत सोमबार प्रधानमन्त्री नरेन्द्र मोदी आफैंले कोभ्याक्सिन खोप लगाएका थिए । सोमबारदेखि दोस्रो चरणको खोप अभियानअन्तर्गत मोदी र अन्य मन्त्रीहरूले खोप लगाएका हुन् । भारतमा बुधबारसम्ममा १ करोड ११ लाख ३९ हजारभन्दा बढी कोरोना भाइरसबाट संक्रमित भएका छन् । त्यसमध्ये १ लाख ५७ हजार ३ सय ४६ को मृत्यु भएको छ । १ करोड ८ लाख १२ हजारभन्दा बढी निको भइसकेका छन् । भारतको स्वास्थ्य मन्त्रालयका अनुसार बुधबार मात्र १४ हजार ९ सय ८९ सयभन्दा बढी नयाँ संक्रमित थपिएका छन् । ९९ जनाको ज्यान गएको छ । त्यसैगरी बुधबारसम्ममा १ करोड ४८ लाख ५४ हजारभन्दा बढी भारतीयले खोप लगाएका छन् । भारत सरकारले आगामी जुलाई महिनासम्म २७ करोडलाई खोप लगाउने लक्ष्य राखेको छ ।"
महान्यायाधिवक्ताद्वारा बलात्कार आरोप अस्वीकार,(अस्ट्रेलिया)  अस्ट्रेलियाका महान्यायाधिवक्ता क्रिस्टियन पोर्टरले आफूमाथि लगाइएको बलात्कार आरोप अस्वीकार गरेका छन् । ५० वर्षीय पोर्टरले ३३ वर्षअघि आफूलाई बलात्कार गरेका एक महिलाले आरोप लगाएकी थिइन् । अस्ट्रेलियाको महान्यायाधिवक्ता केन्द्र सरकारको वरिष्ठ मन्त्री रहने व्यवस्था छ । पोर्टरले सन् १९८८ मा १६ वर्षकी युवतीलाई बलात्कार गरेका भन्दै एक पत्र गतसाता प्रधानमन्त्री स्कट मरिसनलाई पठाइएको थियो । पोर्टरले आरोपित व्यक्ति आफू भएको सार्वजनिक गर्दै प्रधानमन्त्रीसहित केही सांसदलाई पठाइएको पत्रको खण्डन गरेका हुन् । उक्त पत्र सञ्चारमाध्यमबाट सार्वजनिक भएपछि पोर्टरले बुधबार पत्रकार सम्मेलन गरेर आरोपको खण्डन गरेका हुन् । ती महिलाले भने करिब एक वर्षअघि नै आत्महत्या गरिसकेकी छन् । उनले केही समय पहिले न्यु साउथ वेल्स प्रहरीमा यसबारे उजुरी दिएकी सञ्चारमाध्यमले जनाएका छन् । तर उनको मृत्युपछि उक्त मुद्दाको छानबिन बन्द गरिएको थियो । बुधबार पश्चिम अस्ट्रेलियाको पर्थमा पत्रकार सम्मेलन गर्दै महान्याधिवक्ता पोर्टरले प्रहरीले घटनाको अनुसन्धान गरिरहेका कारण मिडियामा आउन उचित नठानेको बताए । बीबीसीका अनुसार न्यु साउथ वेल्स प्रहरीले आवश्यक प्रमाण नभएका कारण उक्त घटनाको छानबिन बन्द गरेको मंगलबार जनाएको थियो । पत्रकार सम्मेलनमा पोर्टरले ३३ वर्षअघि सिड्नीमा आयोजित वादविवाद प्रतियोगितामा आरोप लगाउने युवतीसँगै आफू गएको भए पनि त्यस्तो अनैतिक कार्य नगरेको बताएका हुन् । उनले आरोप लगाइएको घटना हुँदै नभएको र आफुले सार्वजनिक रूपमा भन्नै पर्ने आवश्यक्ता भएको जनाए । पत्रकार सम्मेलनमा उनले पटकपटक आफूले उक्त कार्य नगरेको बताएका थिए । त्यस क्रममा पोर्टरले त्यतिबेला ती युवतीलाई खुसी र बौद्धिक पाएको स्मरण गरे । पोर्टरले राजीनामा दिनुपर्ने माग कडा रूपमा उठेको भए पनि उनले त्यसबारे नसोचेको बताए । उनले आफूले गर्दै नगरेको घटनालाई लिएर पद छाडेको खण्डमा अस्ट्रेलियामा आफूले नगरेको कार्यमा समेत आफ्नो करियर गुमाउने डर हुने दाबी गरेका स्थानीय सञ्चारमाध्यमले जनाएका छन् । यद्यपि उनले आफ्नो मानसिक स्वास्थ्यका कारण दुई साताका लागि बिदा लिने जनाएका छन् । रक्षामन्त्री लिन्डा रेनल्डसको कार्यालयमा काम गर्ने ब्रिटनी हिगिन्सले करिब एक वर्षअघि आफूमाथि आफ्नै सहकर्मीद्वारा बलात्कार भएको आरोप लगाएको केही समयपछि सार्वजनिक भएको यस घटनाले अस्ट्रेलियाली राजनीतिलाई भने तताएको छ । प्रधानमन्त्री स्कट मरिसनले सोमबार आरोपित मन्त्रीले आरोप अस्वीकार गरेका र घटनाबारे प्रहरीले अनुसन्धान गरिरहको बताएका थिए । आरोपित महिलाका साथीहरूले भने यस घटनाको छानबिन हुनुपर्ने माग गरिरहेका छन् । सन् २०१७ मा महान्यायाधिवक्ता भएका पोर्टर अस्ट्रेलियाली राजनीतिमा निकै प्रभावशाली मानिन्छन् । कतिपयले उनलाई भावी प्रधानमन्त्रीका रूपमा समेत हेर्दै आएका छन् । तर यो घटनापछि भने उनको राजनीतिक भविष्यलाई केही क्षति पुग्ने आँकलन गरिएको छ ।
'तीन महिनाभित्र सबै अमेरिकीलाई खोप,"वासिङ्टन (एजेन्सी) अमेरिकी राष्ट्रपति जो बाइडेनले मे महिनाको अन्त्यसम्ममा सबै वयस्क अमेरिकीले कोरोना भाइरसविरुद्धको खोप पाइसक्ने बताएका छन् । अमेरिकाले यसअघि जुलाई अन्त्यसम्म सबै वयस्क नागरिकलाई खोप उपलब्ध हुने घोषणा गरेको थियो । बाइडेनले यसअघि घोषणा गरिएको भन्दा दुई महिनाअघि नै सबैले खोप पाउने भए पनि खोप अभियानको समय बढाइने जनाएका छन् । राष्ट्रपति बाइडेनले कोरोना भाइरसविरुद्धको युद्ध निकै लामो रहेको भन्दै जनतालाई निकै सचेत रहनसमेत आग्रह गरेका बीबीसीले उल्लेख गरेको छ । तर बाइडेनको भनाइविपरीत अमेरिकाका कतिपय राज्यले भने लकडाउनलाई खुकुलो पार्दै लगेका छन् । अर्थतन्त्र ओरालो लागेको भन्दै केही राज्यले लकडाउन हटाउँदै लगिएको जनाएका हुन् । टेक्सास राज्यका गभर्नरले मंगलबार एक कार्यकारी आदेश जारी गर्दै मार्च १० देखि अधिकांश प्रतिबन्धहरू हटाइएको जनाएका छन् । अब टेक्सासलाई शतप्रतिशत खुला गर्ने समय आएको छ, रिपब्लिकनहरूले भनेका छन्, धेरै साना व्यवसायीले उनीहरूको खर्च धान्न निकै संघर्ष गर्नुपर्ने अवस्था आइसकेको छ । त्यसैगरी, मिसिसिपी, मिसिगन, साउथ क्यारोलिना, मासाचुसेट्स, सिकागो, सान फ्रान्सिस्कोलगायत राज्यले अधिकांश व्यवसायहरू खुला गरेका छन् । तर स्वास्थ्य अधिकारीहरूले महामारीको अन्त्य अझै निकै टाढा रहेको भन्दै लकडाउन खुकुलो पार्न नहतारिन आग्रह गरेका छन् । सोमबार अमेरिकी रोग नियन्त्रण तथा रोकथाम केन्द्र (सीडीसी) का निर्देशकले अमेरिकामा चौथो चरणको संक्रमण चेतावनी दिएका थिए । अमेरिकामा बुधबार साँझसम्म ७ करोड ६० लाख मानिसलाई खोप दिइसकिएको छ । यो अमेरिकाको जनसंख्याको १५३ प्रतिशत हो । बाइडेनले आफूले राष्ट्रपतिको पदभार ग्रहण गरेको सय दिनभित्र १० करोड अमेरिकीलाई खोप दिइसक्ने वाचा गरेका थिए । जुन पूरा हुने देखिएको छ । अमेरिकामा हाल दैनिक १७ लाख ४० हजार जनालाई खोप दिँदै आइएको छ । अमेरिकामा हालसम्म २ करोड ८७ लाख जनाभन्दा बढी कोरोना भाइरसबाट संक्रमित भइसकेका छन् । तीमध्ये ५ लाख १४ हजार जनाभन्दा बढीको ज्यान गइसकेको जोन्स हप्किन्स विश्वविद्यालयले जनाएको छ । अमेरिकाको हेल्थ मेट्रिक्स एन्ड इभालुएसन इन्स्टिच्युटले जुन १ सम्ममा थप ९० हजार जना भाइरसको संक्रमितको मृत्यु हुने अनुमान गरेको छ ।"
जापानी अर्बपतिले चन्द्रमामा ८ जना लैजाने,"टोकियो (एजेन्सी) जापानी अर्बपति युसाकु माएजावाले आफूसँग चन्द्रमाको यात्रा गर्नका लागि विश्वभरबाट ८ जना सर्वसाधारणलाई आमन्त्रण गरेका छन् । युसाकुले एलन मस्कको स्पेसएक्स रकेटबाट सन् २०२३ मा चन्द्रमाको यात्रा गर्दै छन् । मैले यो यात्रामा विभिन्न पृष्ठभूमिका मानिस जोडिऊन् भन्ने चाहन्छु, उनले ट्वीटरमा एक भिडियो सार्वजनिक गर्दै भनेका छन् । त्यसमा उनले आवेदन दिनका लागि भर्नुपर्ने विवरणसहितको लिंकसमेत राखेका छन् । युसाकुले यात्राका लागि लाग्ने खर्च आफैंले व्यहोर्ने र अन्य सहभागीले निःशुल्क रूपमा यात्रा गर्न पाउने पनि जनाएका छन् । डियरमुन नामक अन्तरिक्ष मिसनमा भाग लिनका लागि आवेदकले दुइटा मापदण्ड पूरा गर्नुपर्ने उल्लेख गरिएको छ । युसाकुले यात्रा गर्न चाहने व्यक्ति जुनसुकै क्रियाकलापमा संलग्न रहेका भए पनि उनीहरूले अन्य मानिस र बृहत् समाजलाई कुनै न कुनै रूपमा सहयोग गर्नुपर्ने जनाएका छन् । त्यसका साथै त्यस्तै धारणा राख्ने यात्राका अन्य सदस्यहरूलाई सहयोग गर्न ती व्यक्ति इच्छुक हुनुपर्ने जनाइएको छ । मैले सबै सिटहरू किनिसकेको छु, त्यसैले यो निजी यात्रा हुनेछ, उनले भनेका छन् । युसाकु फेसन क्षेत्रका धनाढ्य हुन् । सन् २०७५ मा जन्मेका युसाकुले २३ वर्षको उमेरमा अनलाइन फेसन वेभसाइट जोजोटाउन बाट व्यावसायिक यात्रा सुरु गरेको हुन् । फोर्ब्सका अनुसार जापानका २२ औं धनी युसाकुसँग २ अर्ब अमेरिकी डलरबराबरको सम्पत्ति छ । युसाकुले यात्राका लागि यसअघि आफूले कलाकारहरू लाई आमन्त्रण गर्न चाहेको बताएका थिए । तर अब भने यात्रामा समावेश हुन विश्वभरका मानिसलाई मौका दिने उनले बताए । यदि तपाईंले आफूलाई कलाकारका रूपमा हेर्नुहुन्छ भने तपाईं एक कलाकार नै हो, युसाकुले भने । उनले गत वर्ष डियरमुन यात्रामा आफूसँग समावेश हुनका लागि नयाँ केटीसाथीको पनि खोजी गरेका थिए । तर केही मिश्रित प्रक्रियापछि उनले त्यो योजना रद्द गरेको जनाएका थिए । एलन मस्कको स्वामित्वको कम्पनी स्पेसएक्सले सन् २०१८ मा चन्द्रमाको परिक्रमा गरिने यात्रामा लैजानका लागि पहिलो यात्रुका रूपमा युसाकुलाई छानेको थियो । अन्तरिक्षमा जानका लागि उनले कति रकम तिरे भन्नेबारे भने हालसम्म केही उल्लेख गरिएको छैन । तर उक्त यात्राका लागि युसाकुले धेरै ठूलो रकम तिरेका मस्कले बताएका छन् । सन् २०२३ का लागि तय गरिएको डियरमुन मिसन सन् १९७२ पछिको मानवसहितको पहिलो चन्द्रमा यात्रा हुनेछ ।"
म्यान्मारमा मारिए १० प्रदर्शनकारी,"यांगुन (एजेन्सी) म्यान्मारमा सैनिक सरकारको विरोधमा बुधबार गरिएको प्रदर्शनमा सुरक्षाकर्मीले गोली चलाउँदा कम्तीमा १० जना मारिएका छन् । प्रत्यक्षदर्शी तथा मानवअधिकारकर्मीहरूले १० जनाको मृत्यु भएको पुष्टि गर्दै मृतकहरूको संख्या बढ्न सक्ने जनाएका छन् । म्यान्मारमा फेब्रुअरी १ को सैनिक कु विरुद्ध हजारौं लोकतन्त्र पक्षधरहरूले दिनहुँ प्रदर्शन गर्दै आएका छन् । उनीहरूले लोतन्त्रवादी नेतृ आङ सान सुची, राष्ट्रपति विन मिन्टलगायत नेसनल लिग फर डेमोक्रेसी (एनएलडी) का नेताहरूको रिहाइ र जननिर्वाचित सरकारको पुनःस्थापनाको माग गर्दै आएका छन् । प्रदर्शनका क्रममा भएका प्रहरीको दमनका कारण हालसम्म ज्यान गुमाउनेको संख्या कम्तीमा ३२ पुगेको छ । गत आइतबार गरिएका प्रदर्शनमा प्रहरीले गोली चलाउँदा १८ जनाको मृत्यु भएको थियो । संयुक्त राष्ट्रसंघीय मानवअधिकार कार्यालयका अनुसार कम्तीमा ३० जना घाइते भएका थिए ।अस्पताल स्रोतका अनुसार सुरक्षाकर्मीको गोली लागेर ४ जनाको मृत्यु भएको हो । दोस्रो ठूलो सहर म्यान्डलेमा दुई जनाको मृत्यु भएको अस्पताल स्रोतलाई उल्लेख गर्दै एएफपीले जनाएको छ । एक चिकित्सकले नाम नबताउने सर्तमा म्यान्डलेमा मारिएका एक व्यक्तिको टाउकामा गोली लागेको बताएका छन् । मियांगयान सहरको प्रदर्शन पनि निकै हिंसात्मक बनेको जनाइएको छ । ती चिकित्सकका अनुसार सुरक्षाकर्मीले अश्रुग्यास, रबरको गोली प्रहार गरेका थिए । उक्त घटनामा कम्तीमा १० जना घाइते भएका छन् । सबैभन्दा ठूलो सहर यांगुनमा पनि बुधबार प्रदर्शनहरू भएका छन् । विभिन्न सहरमा सुरक्षाफौजले पत्रकारहरू र नागरिक समाजका अगुवालाई धरपकड गरेको जनाइएको छ । प्रदर्शन हिंसात्मक बन्दै गएपछि म्यान्मारमाथि अन्तर्राष्ट्रिय दबाब पनि बढ्दो छ । बेलायतले राष्ट्रसंघ सुरक्षा परिषद्को बैठक पनि डाकेको छ । अमेरिका, बेलायत, क्यानाडा, संयुक्त राष्ट्रसंघ, युरोपेली संघलगायतले सेनालाई जननिर्वाचित सरकार बहाली गर्न तथा पक्राउ लोकतन्त्र पक्षधर नेताहरूलाई रिहा गर्न दबाब दिँदै आएका छन् । अमेरिका, बेलायत, क्यानाडालगायत कतिपय पश्चिमा देशहरूल सैनिक नेतृत्वमाथि प्रतिबन्धहरू घोषणा गरिसकेका छन् ।सैनिक कु सँगै सैनिक नियन्त्रणमा राखिएकी नेतृ सुचीलाई हालसम्म विभिन्न चारवटा अभियोग लगाइएको छ । अन्तर्राष्ट्रिय सञ्चारमाध्यमका अनुसार उनीविरुद्ध सोमबार सुचीविरुद्ध त्रास वा खतरापूर्ण संकेत उत्पन्न हुन सक्ने सूचना प्रकाशन रोक्नेसम्बन्धी कानुन र दूरसञ्चारसम्बन्धी कानुनअन्तर्गत मुद्दा दायर गरिएको थियो । त्यसअघि सुचीलाई गैरकानुनी रूपमा वाकीटकी राखेको र प्राकृतिक विपद्सम्बन्धी कानुन उल्लंघन गरेको आरोप लगाइएको थियो । ७५ वर्षीया सुचीलाई मार्च १५ मा अदालत पेस गरिने जनाइएको छ । यसैबीच, म्यान्मारका विदेशमन्त्री यु वाना मुङ एलविन दक्षिण पूर्वी एसियाली देशहरूको संगठन (आसिएन) का विदेशमन्त्रीहरूको एक भर्चुअल बैठकमा सहभागी भएका छन् । उनी मंगलबार उक्त बैठकमा सहभागी भएका जनाइएको छ । उनी सैनिक सरकारद्वारा हालै विदेशमन्त्रीमा नियुक्त भएका हुन् । म्यान्मारको सरकारी सञ्चारमाध्यमका अनुसार भर्चुअल बैठकमा आसिएनका सबैजसो विदेशमन्त्रीहरूले म्यान्मारलाई शान्ति र रचनात्मक कार्यका लागि सहयोग गर्ने वाचा गरेका थिए ।"
रेलमार्गको अध्ययनमै अलमल,"(काठमाडौं)  निकै चर्चा पाएका दुई रेलमार्ग काठमाडौंरक्सौल र केरुङकाठमाडौंको विस्तृत अध्ययन अझै अघि बढ्न सकेको छैन । व्यापारिक रूपमा चीन र भारत जोड्ने भएकाले उक्त मार्गलाई महत्त्वपूर्ण रूपमा हेरिए पनि अध्ययनमा अलमल देखिएको हो । २०७७ कात्तिकमा भारतले कोभिडको जोखिम भए पनि आवश्यक स्वास्थ्य मापदण्ड अपनाएर रक्सौलकाठमाडौं रेलमार्गको विस्तृत अध्ययन गर्न तयार रहेको जनाउँदै रेल विभागलाई पत्र पठाएको थियो । भारतको कोंकण रेलवे कर्पोरेसनले चिठीमार्फत बोलाउना साथ आउन तयार रहेको जनाएको थियो । उसले अध्ययनमा प्रयोग हुने मेसिन र जनशक्तिको संख्यासमेत पठाएको थियो । तर नेपाल सरकारले कोभिडको समय भन्दै आउन अनुमति दिएन । भारतबाट वीरगन्जस्थित सुक्खा बन्दरगाहसम्म रेल चल्छ । उक्त स्थानबाट काठमाडौंलाई जोड्ने गरी रेलमार्ग बनाउन लागिएको हो । यो रेलमार्ग बाराको जितपुर हुँदै निजगढमा प्रस्तावित दोस्रो अन्तर्राष्ट्रिय विमानस्थलको छेउ हुँदै निर्माण गरिनेछ । भौतिक पूर्वाधार तथा यातायात मन्त्रालयका प्रवक्ता दीपककुमार भट्टराईले भारत र नेपाल सरकारबीच विस्तृत अध्ययन गर्नेबारे समझदारी हुन लागेको बताए । रेलको पूर्वसम्भाव्यता अध्ययन भइसकेको छ, उनले भने, अब विस्तृत अध्ययन सुरु हुनेछ, जसका लागि समझादारीपत्र (एमओयू) मा हस्ताक्षर हुने प्रक्रियामा छ । विस्तृत अध्ययन भारतले नै गरिदिनेछ । यसको दूरी १ सय ३६ किमि रहनेछ, जहाँ ४२ किमि सुरुङ बन्नेछ । प्रारम्भिक अध्ययनअनुसार ३ खर्ब रुपैयाँ लाग्ने अनुमान गरिएको छ । विस्तृत परियोजना प्रतिवेदन (डीपीआर) तयार भएपछि लागत थपघट हुने जनाइएको छ । अध्ययन गर्न कम्तीमा एक वर्ष लाग्नेछ । निर्माण नेपाल सरकारले आफैंले गर्ने कि भारत सरकारले ऋण अनुदानमा बनाइदिने भन्नेबारे निर्णय भइसकेको छैन । काठमाडौंमा ०७५ भदौमा बहुक्षेत्रीय प्राविधिक तथा आर्थिक सहयोगका लागि बंगालको खाडीको प्रयास (बिमस्टेक) को चौथो शिखर सम्मेलनका क्रममा प्रधानमन्त्री केपी शर्मा ओली र भारतीय प्रधानमन्त्री नरेन्द्र मोदीले रेलमार्गको पूर्वसम्भाव्यता अध्ययन गर्ने समझदारीपत्रमा हस्ताक्षर गरेका थिए । कोंकण रेलवेले नेपाल सरकारसँगको समन्वयमा आठ महिना लगाएर प्रतिवेदन तयार पारेको थियो । प्रारम्भिक अध्ययन प्रतिवेदन बुझाएको एक वर्षभन्दा बढी भइसकेको छ ।यता केरुङकाठमाडौं प्रस्तावित रेलमार्गको पनि अवस्था उस्तै छ । ०७६ असोजमा चीनका राष्ट्रपति सी चिनफिङको नेपाल भ्रमणका क्रममा सम्भाव्यता अध्ययन सुरु गर्नेबारे सहमति भएको थियो । उक्त समयमा रेलमार्गको काम चाँडै सुरु गर्नेबारे दुवै देशका उच्च अधिकारी तयार भएका थिए । तर कोभिडले गर्दा थप अध्ययनको काम पछि धकेलिएको मन्त्रालयको भनाइ छ । सहमति भएको वर्ष दिन बित्दा पनि अहिलेसम्म कुनै प्रगति छैन ।खोप लगाउन सुरु भएको र कोभिडको जोखिम कम हुँदै गएको भए पनि अहिलेसम्म अध्ययनका लागि टोली आएको छैन । पूर्वसम्भाव्यता अध्ययन भइसकेको छ । अब सम्भाव्यता अध्ययन थाल्नुपर्नेछ । रसुवागढीदेखि काठमाडौंसम्म ७२ किमि दूरी रहने उक्त रेलमार्गमा ९८ प्रतिशत पहाड पर्छ, जसलाई छेडेर रेलमार्ग बनाउनुपर्ने हुन्छ । प्रवक्ता भट्टराईका अनुसार केरुङकाठमाडौंको पूर्वसम्भाव्यता अध्ययन भइसकेको छ । अब सम्भाव्यता अध्ययनका लागि छलफल भइरहेको छ, उनले भने, जसको अध्ययन चीन सरकारले नै गर्ने भन्ने छ । दुई देशका उच्च अधिकारीबीच कात्तिकमा भएको भिडियो कन्फ्रेन्समा अन्तरदेशीय रेलमार्ग, सुरुङमार्गसहित चिनियाँ सहयोगका परियोजना निर्माण सुरु गर्न चिनियाँ टोलीले प्रतिबद्धता जनाएका थिए ।"
मोबाइल बैंकिङको कारोबार सीमा बढ्यो,गत साउनको तुलनामा पुसमा यस्तो कारोबार करिब ९१ प्रतिशत बढेको छ । गत साउनमा क्यूआर कोडमार्फत १ खर्ब ९५ हजार वटा कारोबार भएका थिए । गत साउनको तुलनामा पुसमा क्यूआर कोडमार्फत भएको कारोबार रकममा पनि १ सय ११ प्रतिशत वृद्धि भएको छ । पछिल्ला साताहरूमा काठमाडौं उपत्यकाबाहिर पनि क्यूआर कोडमार्फतको कारोबार विस्तार भइरहेको राष्ट्र बैंकले जनाएको छ ।
कोसी उच्च बाँधका लागि भारतको एकतर्फी जोड,"कार्यालयले भौगोर्भिक अध्ययनका लागि विभिन्न स्थानमा ड्रिलिङ गर्न खोज्दा स्थानीयले विरोध गरे । परियोजनाले ठूलो संख्यामा मानिसहरू विस्थापित हुने भन्दै राजनीतिक दलहरू पनि विरोधमा उत्रिए । त्यसयता कार्यालयले कुनै ठोस काम गर्न सकेको छैन ।ड्रिलिङ नसकिँदा परियोजनाको वातावरणीय प्रभाव मूल्याकंन (ईआइए) समेत सुरु गरिएको छैन । नेपाली र भारतीय प्राविधिकहरूले परियोजनाअन्तर्गत सुनसरी बराह क्षेत्रमा बन्ने बाँधको उचाइ २६९ मिटर हुने प्रारम्भिक अनुमान गरेका छन् । जब कि जापानी अन्तर्राष्ट्रिय सहयोग नियोग (जाइका) को अध्ययनमा भने बाँधको उचाइ २४० मिटर प्रस्ताव गरिएको थियो । परियोजनाबाट ३ हजार मेगावाट बिजुली समेत उत्पादन हुने प्रारम्भिक अनुमान छ । बाँधका कारण हुने पर्यावरणीय क्षति, विस्थापनजस्ता समस्या पनि ठूलै छन् । बाँधबाट सुनसरीको उत्तरी कुनादेखि धनकुटा, संखुवासभा र भोजपुरका भूभाग डुब्ने र करिब ३२ गाउँ विस्थापित हुने प्रारम्भिक अनुमान छ । डुबानले ३० देखि ४० हजार टन धान उत्पादन हुने भूभागमा पनि क्षति पुग्ने आकलन गरिएको छ ।त्यसबाहेक सप्तकोसीले अत्यधिक मात्रामा बालुवा र माटो बोक्ने भएकाले बाँधको आयु पनि धेरै नहुने विज्ञहरूको दाबी छ । जलस्रोत विज्ञ अजय दीक्षित पर्यावरणीय क्षति, विस्थापन र लागत सबै हिसाबले उच्च बाँध बनाउन नहुने बताउँछन् । जुन हिसाबमा नेपाली भूमि डुबान हुन्छ र मानिसहरू विस्थापित हुन्छन्, त्यसलाई हेर्दा बाँध उपयुक्त छैन, दीक्षितले भने । अहिलेको कोसी ब्यारेज बनाउँदा विस्थापित भएकाहरूले अझै क्षतिपूर्ति पाएका छैनन्, त्यसको समाधान नहुँदासम्म उच्च बाँधको विषय अघि बढ्न नसक्ने अडान नेपाली पक्षले राख्दै आएको छ । गत वर्षको असारमा दिल्लीमा सम्पन्न बाँधसम्बन्धी बैठक पनि यिनै कारणले परिणाममुखी भएन । बैठकमा नेपाली पक्षले अहिलेको अवस्थामा कोसी उच्च बाँध परियोजना अगाडि बढाउन नसक्ने भन्दै विराटनगरस्थित संयुक्त कार्यालयलाई निरन्तरता दिने कि नदिने भन्ने प्रश्न उठाएको थियो । त्यसको जवाफमा भारतीय पक्षले परियोजनाको काम अगाडि बढाउनुपर्ने धारणा राखेको थियो । पछिल्लो समय नेपालमा सप्तकोसीको बाढी नियन्त्रणका लागि कोसी बेसिनका तमोर, सुनकोसी र दूधकोसीलगायत नदीमा ससाना जलाशययुक्त परियोजना बनाउनु उपयुक्त हुने धारणा विकसित भएको पाइन्छ । जसबाट वर्षाको बेला सप्तकोसीको बाढी पनि नियन्त्रण हुने र हिउँदमा पानीको प्रवाह पनि नियमित हुने बुझाइ छ । त्यही धारणाअनुसार नेपाल सरकारले सुनकोसी मरिन डाइभर्सन परियोजनालाई अघि बढाएको छ । परियोजनालाई सरकारले राष्ट्रिय गौरवको आयोजनामा सूचीकृत गरी कामसमेत अगाडि बढाइसकेको छ ।तर भारतीय पक्षले भने बिहारको डुबान समस्या पनि सुल्झिने र घरेलु राजनीतिमा पनि ठूलो प्रभाव पार्ने भएकाले कोसी उच्च बाँधलाई प्राथमिकतामा राखेको छ । २०६५ भदौमा कोसीको तटबन्ध भत्किएर बिहारमा ठूलो क्षति पुर्याएपछि भारतले यसलाई अघि बढाउन थप जोड दिँदै आएको छ । करिब १३ करोड जनसंख्या भएको बिहारको चुनावी नतिजाले भारतको केन्द्रीय राजनीतिक समीकरणलाई नै तलमाथि पार्ने हैसियत राख्छ । त्यही भएर पनि भारतले उच्च बाँध बनेको खण्डमा बाढी नियन्त्रण हुनुका साथै नेपाल र भारतको ठूलो भूभागमा सिँचाइ सुविधा पुग्नुका साथै विद्युत् उत्पादन पनि हुने तर्क गर्दै आएको छ । यिनै कारणले सन् २००४ मा स्थापना गरिएको विराटनगर कार्यालयको सम्पूर्ण खर्चसमेत भारतले व्यहोर्दै आएको सरकारी अधिकारीहरू दाबी गर्छन् । तर नेपाली पक्षले भने अहिलेको अवस्थामा परियोजना अघि बढ्न नसकेको ठहर गर्दै विराटनगरस्थित फिल्ड कार्यालय बन्द गर्न सकिने जवाफ भारतीय पक्षलाई दिँदै आएको छ । ऊर्जा, जलस्रोत तथा सिँचाइ मन्त्रालयका सहप्रवक्ता गोकर्ण पन्थले नेपालले परियोजनालाई प्राथमिकतामा नराखेको भन्न नमिले पनि फिल्ड अफिसले भने जसरी काम नगर्दा अध्ययन पूरा हुन नसकेको बताए । जुन हिसाबले फिल्ड अफिसले अध्ययन गर्नुपर्थ्यो त्यसअनुसार प्रगति नभएको चाहिँ यथार्थ हो, पन्थले भने । भारतले कोसी उच्च बाँध निर्माण फेरि उठाउनु र नेपालको गन्जागोल राजनीतिलाई जोडेर हेर्नुपर्ने भारतका लागि एक पूर्व नेपाली राजदूत बताउँछन् । यस्तै, मौकामा भारतले यस किसिमका परियोजनाका लाागि जोड दिनु नौलो कुरा होइन । विगतमा यस्तै मौका पारेर असमान ठूला सम्झौताहरू गराउने प्रयास भएका छन् र कतिपय त भएको इतिहास पनि छ, उनले भने ।"
बोनस बाँड्न सर्वोच्चद्वारा प्राधिकरणलाई बाटो खुला,"(काठमाडौं)  सर्वोच्च अदालतले नागरिक उड्डयन प्राधिकरणलाई बोनस बाँड्न बाटो खुला गरिदिएको छ । कम्तीमा एक हजार कर्मचारीलाई करिब २५ करोड रुपैयाँ बोनस बाँड्न दुई वर्षयता प्राधिकरणले अवरोध झेल्दै आएको थियो । सर्वोच्चका न्यायाधीशद्वय ईश्वरराज खतिवडा र हरि फुयालले मंसिर २१ मा बोनस वितरण गर्न आदेश दिएका हुन् ।अदालतले आदेश दिएको करिब तीन महिनापछि गत शुक्रबार पर्यटनमन्त्री भानुभक्त ढकाल अध्यक्ष रहेको प्राधिकरणको सञ्चालक समितिले उक्त निर्णय कार्यान्वयन गर्ने निर्णय गरेको छ । अब बोनस रोकिन्न, अस्ति (शुक्रबार) को सञ्चालक समितिको बैठकले बोनस वितरणका लागि अर्थ मन्त्रालयमा सहमतिका लागि पठाउने निर्णय गरेको छ, पर्यटनमन्त्री ढकालले कान्तिपुरसँग भने, सर्वोच्चको निर्णय कार्यान्वयन नगर्ने भन्ने कुरा आएन । यसै विषयमा छलफल गर्न बुधबार अर्थ मन्त्रालय पुगेका प्राधिकरणका कर्मचारीहरूलाई अर्थ मन्त्रालयले पनि सहमति दिएको जनाइएको छ । अख्तियार दुरुपयोग अनुसन्धान आयोग, पर्यटन मन्त्रालयलगायत निकायले बोनस वितरण गर्न नमिल्ने निर्णय गर्दै प्राधिकरणलाई पत्राचार गरेपछि त्यहाँ कार्यरत ६ जना कर्मचारीले ०७५ भदौमा रिट दर्ता गरेका थिए । अदालतले फैसलामा प्राधिकरणलाई व्यापारिक सिद्धान्त अनुसरण गर्ने संस्था भएकाले बोनस ऐनअनुसार मुनाफाबाट कर्मचारीले बोनस प्राप्त गर्न सक्ने व्याख्या गरेको छ । उसले नेपाल आयल निगम, नेपाल वायुसेवा निगमलगायतका संस्थामा हुने गरेको बोनस वितरण प्रक्रियालाई इंगित गर्दै यसअघिका सचिवस्तरीय निर्णय, अख्तियार लगायतका निकायका निर्देशनलाई बदर गरिदिएको छ । प्राधिकरणले आर्थिक वर्ष २०६८६९ देखि २०७४७५ सम्म सञ्चालन नाफा आर्जन गर्दै आएको थियो । लडकाउनका कारण २०७६०७७ यता भने प्राधिकरण घाटामा गइसकेको छ । प्राधिकरणका एक अधिकारीका अनुसार संस्थाले २०६८ यता सञ्चालन नाफाको ८ प्रतिशत रकम बोनसका रूपमा छुट्याउँदै आएको थियो । जसमध्येबाट आर्थिक वर्ष ०७४७५ सम्म २ अर्ब १२ करोड रुपैयाँ सरकारलाई लाभांश बुझाइसकेको छ भने कर्मचारीका लागि झन्डै २५ करोड रुपैयाँ बोनस छुट्याएको छ ।"
चार दिनमा २२३ अंकले घट्यो नेप्से,"(काठमाडौं)सेयर कारोबार मापक नेप्से परिसूचक बुधबार करिब ४० अंकले घट्यो । अघिल्लो दिनको तुलनामा करिब साढे १ प्रतिशतले घटेपछि समग्र नेप्से २ हजार ४ सय १६ विन्दुमा ओर्लेको छ । गत बिहीबारयता भएको पाँच दिनको कारोबारमा चार दिन नेप्से घटेको छ भने एक दिन मात्र बढेको छ । चार दिनमा नेप्से २ सय २३६१ अंकले घटिसकेको छ । मंगलबार २ हजार ४ सय ५५३३ विन्दुमा नेप्से परिसूचक बन्द भएको थियो । गत सोमबार भने नेप्से करिब साढे ४० अंकले बढेको थियो ।राजनीतिक वृत्तमा देखिएको अस्थिरता, बैंक तथा वित्तीय संस्थामा घट्दो तरलतालगायत कारण लगानीकर्ताको मनोबल खस्किएकाले बजारमा उच्च अंकको गिरावट आएको जानकारहरू बताउँछन् । बुधबार सेन्सेटिभ परिसूचक १६० प्रतिशतले र व्यापारमा रहेका सबै कम्पनीहरूको सेयर कारोबार मापक फ्लोट परिसूचक १४१ प्रतिशतले घटे । मंगलबारको तुलनामा बुधबार नेप्से घटे पनि कारोबार रकम भने बढेको छ । बुधबार ६ अर्ब ११ करोड ९६ लाख रुपैयाँ बराबरको सेयर कारोबार भएको छ । करिब साढे ६३ हजार कारोबारबाट २ सय १२ कम्पनीका १ करोड १३ लाख ९२ हजार कित्ता सेयर किनबेच भए । उक्त दिन नेपाल दूरसञ्चार कम्पनीको सेयर कारोबार बढी भएको छ ।बुधबार व्यापार, होटल्स तथा पर्यटनबाहेक सबै उपसमूहको परिसूचक घट्यो । तर व्यापार उपसमूहको परिसूचक सबैभन्दा बढी ९२६ र होटल्स तथा पर्यटन उपसमूहको १६५ प्रतिशतले बढ्यो ।यस्तै अन्य उपसमूहको परिसूचक ४२३, जीवन बिमाको २६९ र लगानी उपसमूहको परिसूचक २३६ प्रतिशतले घट्यो । बाँकी सबै उपसमूहको परिसूचक एक प्रतिशतको हाराहारीमा घटेको नेप्सेले जनाएको छ ।"
स्वास्थ्य सेवा केन्द्रलाई १ अर्ब ८ करोड रुपैयाँ निकासा,काठमाडौं (कास) अर्थ मन्त्रालयले १ सय १३ वटा स्थानीय तहमा निर्माणाधीन स्वास्थ्य सेवा केन्द्रका लागि १ अर्ब ८ करोड ५३ लाख २३ हजार रुपैयाँ ससर्त अनुदानका रूपमा निकासा गर्ने भएको छ । अर्थमन्त्री विष्णुप्रसाद पौडेलले वडास्तरीय स्वास्थ्य सेवा केन्द्रका निर्माणाधीन भवनको दायित्व भुक्तानीका लागि स्वास्थ्य तथा जनसंख्या मन्त्रालयको प्रस्तावमा रकम निकासामा स्वीकृति दिएका हुन् । स्थानीय तहका सबै वडाबाट प्राथमिक स्वास्थ्य सेवा उपलब्ध गराउने नीतिअनुसार २ हजार ६ सय २६ वटा वडामा स्वास्थ्य संस्थाहरू निर्माणाधीन छन् । अर्थ मन्त्रालयका प्रवक्ता सुमन दाहालले चालु आर्थिक वर्षमा स्वास्थ्य सेवा केन्द्र निर्माणका लागि ४ अर्ब २० करोड रुपैयाँ विनियोजन गरिएको र त्यसमध्ये यसअघि २ अर्ब ६९ करोड रुपैयाँ निकासा भइसकेको जानकारी दिए । अर्थ मन्त्रालयले प्रत्येक स्थानीय तहमा आधारभूत अस्पताल निर्माण कार्यक्रमअन्तर्गत ५७ अर्ब ९७ करोड रुपैयाँ बराबरको स्रोत सुनिश्चित गरेको थियो । सोहीअनुसार गत मंसिर १५ गते ३ सय ८ वटा स्थानीय तहमा आधारभूत अस्पतालको शिलान्यास गरिएको थियो ।
वीरगन्जका उद्योगको प्रदूषण मापन गरिँदै,"(पर्सा)  वीरगन्ज महानगर क्षेत्रका उद्योगको प्रदूषण मापन गर्न लागिएको छ । वीरगन्ज महानगरपालिकाले त्रिभुवन विश्वविद्यालय वातावरण विभागसँगको समन्वयमा महानगरभित्रका उद्योगले गर्ने सबै खाले प्रदूषणको अवस्था जाँच्न लागेको हो । महाशाखाअन्तर्गतको वातावरण तथा हरियाली प्रवर्द्धन शाखाले गरिरहेको यो कामका लागि उद्योगहरूको लगत संकलनको काम सकिएको महानगर वातावरण तथा विपद् व्यवस्थापन महाशाखा प्रमुख इन्जिनियर सुनिलकुमार कर्णले जानकारी दिए । महानगरमा सानाठूला गरी झन्डै दुई सय उद्योग सञ्चालनमा छन् । महानगर र विश्वविद्यालयको संयुक्त विशेषज्ञ टोलीले स्थलगत रुपमै उद्योगबाट हुने प्रदूषणको मूल्यांकन गर्ने उनले बताए । यसमा उद्योग वाणिज्य संघको पनि सहयोग र समन्वय हुनेछ, उनले भने, प्रत्येक उद्योगमा पुगेर हावा, पानी, ध्वनि, धुवाँ, धुलो, तापलगायतको प्रदूषणको मूल्यांकन गरिनेछ ।मूल्यांकनपछि उद्योगले प्रदूषण गरेको यकिन भए नियन्त्रणका लागि सुझाव तथा निर्देशनसमेत दिइनेछ । अटेर गरे कानुनी कारबाहीको दायरामा ल्याइने कर्णले जानकारी दिए । मुलुकको सबैभन्दा ठूलो पर्साबारा औद्योगिक करिडोरको ठूलो हिस्सा महानगरभित्रै पर्छ । यहाँका धेरैजसो उद्योगले औद्योगिक प्रदूषण नियन्त्रणका लागि कुनै कदम नचालेकाले महानगरमा प्रदूषण बढेको स्थानीयको गुनासो छ ।करिडोर भएर बग्ने सिर्सिया खोलामा उद्योगबाट निस्कने प्रदूषित पानी, केमिकल, खरानी जस्ता वस्तु प्रशोधन नगरी फाल्दा खोला दुर्गन्धित भएको छ । तीन दशकयता खोलामा कालो लेदो बग्दा आसपासका बस्तीमा समेत दुर्गन्ध फैलिएको छ । खोलाको पानी चौपायाका लागिसमेत उपयोग लायक छैन ।"
चाबहिलमा हाउजेको सातौं सोरुम,काठमाडौं (कास) कृष्ण इन्टरनेसनल ट्रेडिङ कन्सर्नले चिनियाँ मोटरसाइकल कम्पनी हाउजेको सातौं सोरुम चाबहिलमा खोल्ने भएको छ । हाउजेले सुजुकीसँगको सहकार्यमा बाइक उत्पादन गर्दै आएको छ । सुजुकीले यसलाई डीआर १५० ब्रान्डको नाममा बिक्री गर्दै आएको कम्पनीले जानकारी दिएको छ । हाउजे बाइकको मूल्य ३ लाख १५ हजार रुपैयाँ रहेको छ । नेपालमा हाउजेको टीआर १५० बाइक तथा भीएस १२५ स्कुटर उपलब्ध छन् । कम्पनीका अनुसार यसको इन्जिन वारेन्टी दुई वर्षसम्म रहेको छ ।
'मुद्दा फिर्ता लिन अदालतलाई मनाउनुपर्छ,"प्रतिबन्धको दुई वर्ष पुग्नै लाग्दा सरकारसँग वार्ता सुरु भएको छ । यो कसरी सम्भव भयो ?हामी वार्ताको विरोधी होइनौं भनेर पहिलेदेखि नै भन्दै आएका थियौं । सरकारले सीके राउतको स्टाइलमा वार्ता गर्न चाहेको थियो, हामीले निःसर्त वार्ता गर्ने भन्दै आएका थियौं । सरकार पनि पूर्वसर्त नराखीकन वार्ता गर्न र वार्ताको टेबुलमा बस्न मञ्जुर भएपछि वातावरण बनेको हो । हामीले पूर्वसर्त मान्ने भएको भए अगाडि नै वार्ता भइसक्थ्यो । वार्ताको औपचारिक घोषणा हुनुअघि सम्पर्क भयो होला । सरकार र तपाईंहरूबीच त्यसमा केके कुरा भएको थियो ?सरकार पक्ष र नेपाल कम्युनिस्ट पार्टीका बीचमा वार्ताका निम्ति आवश्यक कैयौं प्रक्रिया पूरा भएका छन् । कतिपय प्रक्रिया अझै पूरा हुने चरणमै छन् ।प्रक्रिया पूरा नभई वार्तामा कसरी बस्नुभयो त ?धेरै प्रक्रिया पूरा भएका छन्, अरू प्रक्रिया वार्ताकै क्रममा पूरा हुँदै जान्छन् भन्ने हाम्रो अपेक्षा हो ।सरकारी पक्षबाट गृहमन्त्रीकै अध्यक्षतामा वार्ता कमिटी बन्यो । लगत्तै तपाईंहरूबाट पनि वरिष्ठ नेताकै नेतृत्वमा टोली घोषणा भयो । दुवै पक्षले उच्च महत्त्व दिएको देखियो, यो फलदायी हुने हो कि वार्ताका लागि वार्ता मात्रै हो ?हामी आफ्नोतर्फबाट इमानदारीपूर्वक प्रयत्न गर्छौं । वार्ता फलदायी हुन्छहुँदैन भन्ने कुरा उहाँ (सरकार) हरूकै नीतिमा भर पर्छ ।वार्ताका लागि तपाईंहरूका पक्षबाट राखिएका न्यूनतम सर्त केके हुन् ?वार्ता फलदायी हुन व्यवस्थित ढंगले एजेन्डामा प्रवेश गर्नुअगाडि केही काम गर्नु जरुरी छ । जस्तो प्रतिबन्ध फुकुवा गर्ने काम, जेलहिरासतमा रहेका राजबन्दीहरूको रिहाइ र उहाँहरूमाथि लागेको मुद्दा खारेजीका काम गर्नुपर्छ । त्यसो भएपछि अरू गम्भीर विषयमा वार्ता प्रवेश गर्छ ।कतिपय जघन्य किसिमका अपराधका मुद्दा पनि छन् । जो अदालतमा विचाराधीन छन् । त्यस्ता मुद्दा सरकारले चाहँदैमा फिर्ता हुने स्थिति छ र ?सरकारले समस्या समाधान गर्न चाहने हो भने, सरकारको नियन्त्रणको विषय हो भने सरकारले त्यसलाई हल गर्न सक्नुपर्छ । समस्याको समाधान गर्ने औकातै सरकारसँग छैन भने त वार्ता गर्ने हैसियत पनि छैन भनेर बुझ्नुपर्यो नि । अदालती प्रक्रियामा भएको मुद्दालाई तपाईंहरूले कत्तिको गम्भीर रूपमा लिनुभएको छ ?न्यायालय पनि सरकारभन्दा बाहिर हुँदैन । त्यसकारण सरकारको नियन्त्रणभित्र नै हो नि यो मामिला । अदालतसँग यसबारे समन्वय गर्नुपर्छ । अदालतलाई मनाउन पनि सक्नुपर्छ । सरकारले अदालतलाई मनाउन सक्दैन भने वार्ता गर्ने औकात सरकारसँग छ त ? भन्ने प्रश्न उठ्छ नि । राजनीतिक परिस्थिति हेर्दा सरकारकै भविष्य अनिश्चित छ, यस्तो सरकारसँग वार्ताका लागि किन तयार हुनुभयो ?सरकार कति दिन टिक्छ, सरकारको हैसियत कस्तो छ, त्यो हामीले भन्ने होइन । सरकारको नेतृत्व जसले गरेको छ, त्यसैसँग हामीले वार्ता गर्नु स्वाभाविक हो । सरकारले वार्ता गर्न चाहेपछि हामीले पनि त्यसको तयारी गर्नु कर्तव्य हुन्छ । अब उहाँहरूले सक्नुभएन भने अथवा बीचमा अर्को सरकार आयो भने त्यसपछि आउने सरकारको कस्तो नीति हुन्छ, त्यहीअनुसार हामीले पनि नीति तय गर्ने कुरा हो । प्रचण्ड, शेरबहादुर देउवा, माधवकुमार नेपाल वा केपी शर्मा ओलीमध्ये यो ठीक हो, ऊ बेठीक हो भनेर हामी भन्दैनौं । आधारभूत रूपमा, राजनीतिकवैचारिक रूपमा उहाँहरूलाई हामीले एउटै दृष्टिकोणले हेर्छौं । त्यसकारण सरकारमा जो छ, त्यसैसँग वार्ता गर्ने कुरा हो ।अन्य सबै राजनीतिक शक्ति ओलीविरुद्ध उत्रिएपछि तपाईंहरूलाई आफ्नो पक्षमा पार्नका लागि वार्ताको कुरा गरेका हुन् भन्ने टिप्पणी सुनिन्छ नि, यसलाई कसरी हेर्नुभएको छ ?सरकार वार्तामा बस्न तयार भएपछि हामी पनि तयार भयौं । सरकारले कुन कारणले समस्या समाधान गर्न चाह्यो, आफू असजिलोमा परेर वार्ताको कुरा गर्यो कि, अरू कुनै कुराबाट प्रभावित भयो कि, त्योचाहिँ भविष्यले देखाउने कुरा हो । आमनागरिकले विश्लेषण गर्ने कुरा हो । हामी यस विषयमा धेरै बोल्न चाहँदैनौं । हामीले त पहिलेदेखि नै भनेका थियौं सरकार बिनासर्त वार्तामा बस्न चाहन्छ र राजनीतिक एजेन्डामा बहस गर्न चाहन्छ भने हामी तयार छौं । हाम्रो कारणले हिजो वार्ता रोकिएको थिएन । अहिले पनि सरकारले चाह्यो, हामी तयार भयौं । कार्यकर्ता रिहाइ, प्रतिबन्ध फुकुवा र मुद्दा फिर्ताको सर्त राखेपछि सरकारका पनि त तपाईंहरूसँग केही सर्त होलान् नि ?सरकारले अहिले कुनै सर्त राखेको छैन । उसले पनि वार्ताको टेबुलमै सर्त र एजेन्डाहरू राख्ने भनेको हो ।तपाईंहरू भूमिगत हुनुहुन्छ, सैन्यशक्तिसहितको पार्टी भनिन्छ । हतियार पनि होलान्, हिंसात्मक गतिविधि पनि भएका छन्, यी विषय कसरी अघि बढ्छन् त ? वार्तामा उहाँहरूले एजेन्डा राखेपछि हाम्रा धारणा राख्छौं । भर्खर त वार्ता अघि बढेको छ । हामीले शान्तिपूर्ण आन्दोलन गरिरहेका छौं । जनसंघर्ष गरिरहेका छौं । त्यसकारण बहस हिंसा र हतियारको हुँदै होइन । एसएलआर, एलएमजी, एसएमजी, एम१६ लगायत शक्तिशाली हतियार तपाईंहरूसँग कहाँबाट आएका त ?हतियार त अहिले सबैसँग छ । कांग्रेससँग पनि, कम्युनिस्टहरूसँग पनि । प्रचण्डले पनि त्यत्रो दसौं वर्ष हतियार उठाए, आफूहरूसँग भएका सबै हतियार बुझाएका छैनौं भनेर उनीहरू नै भन्छन् । कर्णालीमा बगेका हतियारका कुरा पनि छन् । त्यसकारण हतियार त घरघरमै छन् नि, के ठूलो कुरा भयो र ?तपाईंहरूसँग हतियारहरू छन् भन्ने त स्विकार्नुपर्यो नि, हैन ?सरकारले शान्तिपूर्ण ढंगले समाधान गर्न चाहेन भने र शान्तिको आवाजलाई, जनताको चाहनालाई बन्दुकले दबाउन खोज्यो भने नागरिकले विद्रोह गर्ने अधिकार छ भनेर त संयुक्त राष्ट्रसंघले नै भनेको छ नि । हामी भूमिगत छैनौं । खुलै छौं । जनताका बीचमा छौं । जनताका बीचमा भएको मान्छेलाई महलमा बस्नेले देख्दैनन् ।वार्ता समितिमा तपाईंहरूका तर्फबाट सैन्य फाँट हेर्ने उदयबहादुर चलाउनेलाई पनि राख्नुभएको छ, गृहमन्त्री रामबहादुर थापाले नै चन्द समूहसँग सैन्यसम्बन्धी ४ वटा कम्पनी नै रहेको बताएका थिए नि ? यसको पुष्टि गृहमन्त्रीले नै गर्नुहोला । हामी अहिले त्यतातिर प्रवेश नगरौं । सैन्य फाँट हेर्ने नेतालाई नै वार्ता टोलीमा समावेश गर्नुको कारण के हो ? जनमुक्ति सेनालाई बेइज्जत गरेर प्रचण्डबाबुराम भट्टराईले विघटन गरे । त्यसप्रकारको शक्तिलाई हामीले फेरि सम्मानित गर्ने कुरा, त्यो शक्तिलाई अगाडि बढाउने कुरा त जनताका लागि खुसीकै विषय हो नि ।सरकारसँगको वार्ता सकारात्मक दिशातर्फ उन्मुख भयो भने नेत्रविक्रम चन्द तत्कालै खुला राजनीतिमा आउनुहुन्छ ? उहाँ खुला राजनीतिमै हुनुहुन्छ । जनताकै बीचमा हुनुहुन्छ ।"
तीन वर्षमा फेरिए ६ प्रमुख प्रशासकीय अधिकृत,"विराटनगर (कास) विराटनगर महानगरपालिकामा जनप्रतिनिधि आएको झन्डै साढे तीन वर्षको अवधिमा ६ जना प्रमुख प्रशासकीय अधिकृत परिवर्तन भएका छन् । आगामी बजेट र आधा दर्जन बढी विकासे योजनाको गुरुयोजना बनिरहेका बेला पछिल्लोपटक संघीय सरकारले समन्वय नै नगरी प्रमुख प्रशासकीय अधिकृत इन्द्रमणि पोखरेलको सरुवा गरेको छ ।पोखरेलको सरुवापछि सबै काम ठप्प भएको महानगर प्रमुख भीम पराजुलीले बताए । उनको ठाउँमा स्थानीय विकास मन्त्रालयबाट उमेशकुमार बस्नेत आउने भएका छन् । पराजुलीका अनुसार नयाँ आउने अधिकृतलाई सबै कुरा बुझ्न कम्तीमा दुई महिना लाग्छ । त्यसपछि उनले काम सुरु गर्छन् तर सरुवा भइहाल्छन् । पोखरेललाई १० महिना पनि नबित्दै ऊर्जा मन्त्रालयमा सारिएको हो । महानगरमा जनप्रतिनिधि आउँदा दीपक कोइराला प्रमुख प्रशासकीय अधिकृत थिए । उनलाई जनप्रतिनिधि आएको तीन महिना नबित्तै सरुवा गरेर संघीय सरकारले प्रदीप निरौलालाई पठायो । उनले पनि ६ महिना काम गर्न नपाउँदै कुमार दाहाललाई पठायो । करिब आठ महिना महानगरमा बस्दा उनी र प्रमुख पराजुलीबीच विवादले विकासका योजना सञ्चालन हुनै सकेनन् ।विवादकै बीच दाहालको सरुवा भएपछि एकदेव अधिकारी आए । विराटनगरकै बासिन्दा उनी १० महिना बस्दा विकासे योजनाले गति लिएको थियो तर उनलाई पनि संघीय सरकारले एक वर्ष काम गर्न नपाउँदै सरुवा गरेर इन्द्रमणि पोखरेललाई पठायो । पोखरेल आएलगत्तै कोरोना महामारी सुरु भयो । महानगर प्रमुख पराजुलीले भने, कोरोनाको त्रास न्यून हुँदै गएपछि पोखरेलले विकासनिर्माणका कामलाई अगाडि बढाएका थिए तर उनको पनि सरुवा भयो ।पोखरेल बजेट निर्माण, वीरेन्द्र सभागृहको मर्मत, आकाशे पुल निर्माण, महानगर प्रवेशद्वार र प्रधानमन्त्री पार्क निर्माणबारे गृहकार्य गर्दै थिए । उनको सरुवासँगै योजना प्रभावित छन् । संघीय सरकारले कांग्रेस र कम्युनिस्ट छुट्याएर व्यवहार गरेको महानगर प्रमुख पराजुलीको आरोप छ । कांग्रेसले जितेका प्रायः सबै स्थानीय तहमा ६६ महिनामा प्रमुख प्रशासकीय अधिकृतको सरुवा गरेर काम गर्न दिएन, उनले भने, सरुवा भएर आएकाहरूले पनि नेकपाका केन्द्रीय सदस्य र मन्त्रीको अनुमतिबिना कुनै काम नै गरेनन् ।"
बाली मासेर मेला,"रौतहट (कास) मौलापुर नगरपालिकाले यस वर्ष पनि मधानी महायज्ञ मेला लगाउन किसानको खेत डोजरले सम्याउन थालेको छ । मौलापुर५ स्थित पतौरामा फागुन २५ देखि सुरु हुने मेलाका लागि २५ कट्ठा जग्गा सम्याउन लागिएको हो । यसका लागि गहुँ, मसुरो र प्याज खेतीमा डोजर लगाइएको नगरपालिकाका इन्जिनियर रामबाबु साहले बताए । किसानले राजीखुसीमा बालीको मुआब्जा लिएर सहमति दिएका हुन्, उनले भने ।नगरपालिकाले गहुँ प्रतिकट्ठा २ हजार ५ सय, मसुरो १ हजार ५ सय र प्याज प्रतिकट्ठा ३ हजारका दरले क्षतिपूर्ति दिएको इन्जिनियर साहले सुनाए । स्थानीय जग्गाधनी ठगा दासले मेला लगाउन आफूले राजीखुसी जग्गा खाली गरिदिएको बताए । गत वर्ष यही स्थानमा महाशिवरात्रिको अवसर पारेर मेला लगाइएको थियो ।"
"नौ मन्त्री फेरिए, बल्ल तयार पौडी पोखरी","खेलाडीले पनि शुल्क तिर्नुपर्ने ?देशको खेलकुद नियामक निकाय राखेपको बजेटमा निर्माण भएको पौडी पोखरीमा खेलाडीहरूले समेत शुल्क तिरेर प्रयोग गर्नुपर्ने विवादास्पद मापदण्ड बनाइएको छ । राखेपअन्तर्गत क्षेत्रीय खेलकुद विकास समितिका कार्यालय प्रमुख चन्दले खेलाडीको स्तर हेरेर न्यूनतम शुल्क लिइने जानकारी दिए । हामीसँग चर्चित अन्तर्राष्ट्रिय खेलाडीहरू छैनन् । सुरुआती खेलाडीहरूलाई न्यूनतम शुल्क लिइनेछ । तत्कालका लागि खेलाडीले पनि शुल्क तिरेरै पोखरी प्रयोग गर्नुपर्नेछ ।नेपाल पौडी संघका अध्यक्ष अशोक वज्राचार्यले खेलाडीले प्रशिक्षणका लागि पोखरी प्रयोग गर्दा शुल्क तिर्नुपर्ने मापदण्डप्रति असहमति जनाए । मैले सबै कुरा त बुझेको छैन । पोखरी सञ्चालनमा आउन लागेको जानकारी पाएको थिएँ । कम्तीमा आठौं राष्ट्रिय खेलकुदमा सहभागी भएका खेलाडीहरूले पोखरीको प्रयोग निःशुल्क गर्न पाउनुपर्छ भन्ने संघको माग हो, अध्यक्ष वज्राचार्यले कान्तिपुरसँग भने, यसबारे राखेप सदस्यसचिवज्यूसँग कुरा गर्नेछु ।"
फुटसल लिगको प्रसारण अधिकार कान्तिपुरलाई,"काठमाडौं (कास) पोखरामा हुने राष्ट्रिय फुटसल लिग २०७८ को प्रसारण अधिकार कान्तिपुर टेलिभिजन र डिजिटल प्रसारण अधिकार ईकान्तिपुर डटकमले लिएको छ । प्रतियोगिताको व्यवस्थापक टर्नपाइक इभेन्टले उक्त प्रसारण अधिकार कान्तिपुरलाई दिने बुधबार सम्झौता गरेको हो । सम्झौतापत्रमा टर्नपाइकका प्रमुख कार्यकारी अधिकृत उकेश लोहनी र कान्तिपुर टेलिभिजनका ब्रोडकास्टिङ डाइरेक्टर सुरजसिंह ठकुरीले हस्ताक्षर गरे । अखिल नेपाल फुटबल संघ (एन्फा) ले उक्त प्रतियोगिता जेठ १ देखि २२ सम्म पोखराको बहुउद्देश्यीय कभर्डहलमा आयोजना गर्दै छ । त्यसको व्यापार प्रबन्धक र व्यवस्थापनको जिम्मेवारी एन्फाले यसअघि नै टर्नपाइक इभेन्टलाई दिइसकेको छ । सम्झौताअनुरूप कान्तिपुर टेलिभिजनले राष्ट्रिय फुटसल लिगको सम्पूर्ण खेलको प्रत्यक्ष प्रसारण गर्नेछ भने कान्तिपुरकै डिजिटल प्लेटफर्म ईकान्तिपुर र युट्युब च्यानलमा पनि लिगका खेलहरू प्रत्यक्ष प्रसारण गरिनेछ । लिगमा राउन्ड रोबिनका ४५ र नकआउट राउन्डका ४ खेल गरी कुल ४९ खेल हुनेछ र ती सबै खेलको कान्तिपुर टेलिभिजन र उसका डिजिटल प्लेटफर्महरूले प्रत्यक्ष प्रसारण गर्नेछन् । फुटसल लिगको छनोट चरणका खेल चैत १ मा सुरु हुँदै छ । प्रदेश १ को इटहरी, प्रदेश २ को हेटौंडा, वाग्मती प्रदेशको काठमाडौं, गण्डकी प्रदेशको पोखरा, लुम्बिनी, कर्णाली र सुदूरपश्चिम प्रदेशको दाङमा छनोट चरणका खेल हुनेछन् । प्रदेश १ बाट २, प्रदेश २ बाट १, वाग्मतीबाट ४, गण्डकीबाट २, लुम्बिनी, कर्णाली र सुदूरपश्चिमबाट समग्रमा १ टिम गरी कुल १० क्लबले राष्ट्रिय फुटबल लिगमा प्रतिस्पर्धा गर्नेछन् । विजेताले १० लाख र उपविजेताले ५ लाख पाउनेछन् । लिगबाटै राष्ट्रिय टिम छनोट गर्ने र त्यो टिमले एसियन फुटबल च्याम्पियनसिपको छनोट खेल्ने एन्फा अध्यक्ष कर्माछिरिङ शेर्पाले बताए । हाम्रो राष्ट्रिय टिमले इरानसँग मैत्रीपूर्ण खेलमा प्रतिस्पर्धा गर्ने पनि निश्चित गरेका छौं, उनले भने, राष्ट्रिय फुटबल लिगमा कान्तिपुर टेलिभिजनसँग सहकार्य गर्न पाएकामा एकदमै खुसी छौं ।"
खुमलटारको सातौं जित,(काठमाडौं)  कप्तान सविन केसीको दुई गोलको सहयोगमा खुमलटार युवा क्लबले सहिद स्मारक बी डिभिजन लिगमा वुधबार ब्वाइज युनियनको चुनौती ३० ले पन्छाउँदै शीर्षस्थानको सातदोबाटो युवा क्लबसँग अंक बराबरी गरेको छ । सातदोबाटोस्थित एन्फा कम्प्लेक्समा फरवार्ड सविनले १९ औं मिनेटमै खुमलटारलाई अग्रता दिलाए । म्यान अफ द म्याच चुनिएका उनले ४३ औं मिनेटमा खुमलटारको अग्रता दोब्बर बनाए । आयुष घलानले ७४ औं मिनेटमा टिमको तेस्रो गोल गर्दै खुमलटारलाई सातौं जित दिलाए ।९ खेलबाट खुमलटारले २२ अंक बनायो । एक खेल कम खेलेको छिमेकी सातदोबाटोको पनि २२ अंक छ । खुमलटारलाई पराजित गरेकाले सातदोबाटो हेडटुहेडका आधारमा अगाडि रहेको छ । एक खेल कम खेलेको बाँसबारीको खातामा १८ अंक छ । ११ औं चरणमा सकिने लिगमा च्याम्पियन हुँदै ए डिभिजनमा उक्लिने टिम बन्ने होडमा बाँसबारी र खुमलटारको सम्भावना सातदोबाटोको नतिजामा निर्भर रहनेछ ।दिनको पहिलो खेलमा नयाँबस्ती युवा र टुसाल युवा क्लबले ११ बराबरी खेल्दै अंक बाँडे । विवेक गुरुङले ३९ औं मिनेटमा नयाँबस्तीलाई अगाडि बढाए पनि एलोन राईले ७१ औं मिनेटमा गोल गर्दै टुसाललाई बराबरीमा पुर्याएका थिए । नयाँबस्ती (१२ अंक) छैटौं र टुसाल (९) सातौं स्थानमा छन् ।
प्रतिभा र केनिका सफल,"सागका पदकधारी सम्मानित सोही कार्यक्रममा १३ औं सागअन्तर्गत बक्सिङका पदक विजेता खेलाडी सम्मानित भएका छन् । काठमाडौंको स्युचाटारमा आयोजित कार्यक्रममा नेपाली कांग्रेसका नेता प्रकाशमान सिंह, नागार्जुन नगरपालिकाका प्रमुख मोहनबहादुर बस्नेत र नागार्जुन बक्सिङ खेलकुद समितिका अध्यक्ष सन्तोष बुढाथोकीले सागका पदक विजेतालाई नगदसहित सम्मान गरेका हुन् । स्वर्ण विजेतालाई १० हजार, रजत विजेतालाई ७ हजार र कांस्य विजेतालाई जनही ५ हजार रुपैयाँबाट सम्मान गरिएको थियो । १३ औं सागमा बक्सिङले ३ स्वर्ण, ६ रजत र ६ कांस्य जितेको थियो ।"
प्रिमियर लिगमा सिटीको सनसनीपूर्ण लय,"रोनाल्डोको कीर्तिमानइटालियन सिरी ए मा युभेन्ट्सले स्पेजियालाई ३० गोलले हराउँदा क्रिस्टियानो रोनाल्डोले आफ्नो अभूतपूर्व करिअरमा अर्को कोसेढुंगा पार गरेका छन् । पोर्चुगाली खेलाडीले रोनाल्डोले क्लब करिअरमा कीर्तिमानी ६ सय खेल पूरा गरे भने जारी सिजन सिरी ए मा २० औं गोल गरे । अल्भारो मोराटा र फेडेरिको सिसेको गोलपछि रोनाल्डोले अन्तिम मिनेटमा तेस्रो गोल गरेका हुन् । रोनाल्डोले लगातार १२ सिजन २० भन्दा बढी गोल गर्ने कीर्तिमान पनि राखे । युरोपका शीर्ष ५ लिगमा यो सफलता पाउने रोनाल्डो एक्ला खेलाडी हुन् । सन् २००२ देखि सिनियर करिअर सुरु गरेका उनले पोर्चुगलको स्पोर्टिङ सीपीका लागि २७, सन् २००३ देखि २००९ सम्म म्यानचेस्टर युनाइटेडका लागि १ सय ९६, सन् २००९ देखि २०१८ सम्म रियल मड्रिडका लागि २ सय ९२ र त्यसयता युभेन्ट्सका लागि ८५ खेल खेलेका छन् । यसबीच उनले सिनियर क्लब करिअरमा ४ सय ७० गोल गरेका छन् ।"
राष्ट्रिय टेटे क्याम्प,"बुटवल (कास) एसियाली टेबल टेनिस युनियन (एटीटीयू) को एइम फर द स्टार्स कार्यक्रमअन्तर्गत एक साता लामो राष्ट्रिय जुनियर क्याम्प बुधबार सकिएको छ । एटीटीयूका प्रशिक्षक अन्सुल गर्गले कार्यक्रममा प्रशिक्षण दिएका थिए । राष्ट्रिय खेलकुद परिषदका सदस्यसचिव रमेशकुमार सिलवाल, अखिल नेपाल टेबलटेनिस संघका अध्यक्ष चतुरानन्द राजवैद्य र जिल्ला अध्यक्ष सुरेन्द्रमान शाक्यको उपस्थिति सम्पन्न कार्यक्रममा नेपाली टेबलटेनिसमा नयाँ स्टार खेलाडी उत्पादन गर्न यस्ता कार्यक्रमले मदत मिल्ने सहभागीहरूले बताए । प्रशिक्षक गर्गले पनि मोफसलका किशोर खेलाडीको प्रदर्शनले आफू प्रभावित भएको सुनाए । उनले सहभागी २७ खेलाडीमध्ये ब्वाइजमा ५ र गर्ल्समा ५ उत्कृष्ट खेलाडी पनि चयन गरे । उनले ती खेलाडीलाई नयाँ दिल्लीमा रहेको आफ्नो एकेडेमीमा एक महिना प्रशिक्षणको छात्रवृत्ति प्रदान गर्ने घोषणा गरे ।गर्गले उनीहरूले भविष्यमा राम्रो प्रशिक्षण र अवसर पाउने हो भने नेपाली राष्ट्रिय टेबलटेनिस टिममा स्थान बनाउने दाबी गरे । नेपालमा सम्पन्न १३ औं सागअघि नेपाली खेलाडीले गर्गकै एकेडेमीमा एकमहिने प्रशिक्षण लिएका थिए ।"
रेगन उपाधि नजिक,"काठमाडौं (कास) अजिमा स्नुकर हाउसका रेगन श्रेष्ठ प्रथम चक्रकिसन लामा स्मृति राष्ट्रव्यापी खुला स्नुकर प्रतियोगितामा बुधबार फाइनल पुगेका छन् । रेगन (तस्बिरमा) ले बेस्ट अफ १३ का आधारमा भएको पहिलो सेमिफाइनलमा फस्ट ब्रेकका अमन कार्कीलाई ७६ को फ्रेममा पराजित गरे । रेगनले खेल ५०१०६, १२२०८, १२३०, ३६७६, ९२१६, ४३६०, १०९५, १००४२, ६१४२, ९२३०, ४७७६, २६८८, ८३२७ ले जिते । सेमिफाइनलमा रेगनको भेट लास्ट ब्रेकका सोम लामा र एनआरटीका दीपक मगरबीच हुने दोस्रो सेमिफाइनल विजेतासँग हुनेछ । दोस्रो सेमिफाइनल बिहीबार हुनेछ ।"
भैरव एफसी च्याम्पियन,कपिलवस्तु (कास) कपिलवस्तुको वाणगंगा नगरपालिकास्थित बुङचीमा आयोजित प्रथम सूर्योदय खुला फुटबल प्रतियोगिताको उपाधि नवलपरासीको भैरव एफसीले जितेको छ । भैरव एफसीले आयोजक सूर्योदय सामाजिक विकास क्लबलाई ५० गोलले हरायो । विजेताले १ लाख १ हजार १ सय ११ र उपविजेताले ५५ हजार ५ सय ५५ रुपैयाँ पुरस्कार पाए । वाणगंगा नगरपालिका प्रमुख मंगलप्रसाद थारूले खेलाडीलाई पुरस्कृत गरे । कोरोना भाइरस संक्रमणपछि थलिएको खेल गतिविधि उकास्न सूर्योदयले प्रतियोगिता गरेको अध्यक्ष सरोज सेनले बताए ।
कर्रा र हर्नामाडी विजयी,मकवानपुर (कास) हेटौंडामा जारी मेयर कप फुटबल प्रतियोगितामा हेटौंडा१० कर्रा र हेटौंडा१८ हर्नामाडी विजयी भएको छ । कर्राले हेटौंडा४ हुप्रचौरलाई २० र हर्नामाडीले हेटौंडा१५ रातोमाटेलाई २१ गोलले पराजित गर्दै क्वाटरफाइनलमा स्थान सुरक्षित गरे । कर्राको जितमा मजन लामा र सूर्यमान लामाले गोल गरेका थिए । मजन म्यान अफ द म्याच भए ।हर्नामाडीबाट कृष्णबहादुर गुरागाईंले गोल गरेका थिए भने एक गोल आत्मघातीमा उपहार पायो । रातोमाटेका ऋषिराम मोक्तानले एक गोल फर्काए । हर्नामाडीका अनिश रोक्का म्यान अफ द म्याच भए ।
लुम्बिनीलाई १ लाख पुरस्कार,तिलोत्तमा (कास) लुम्बिनी क्रिकेट क्लबले प्रथम सुनील ढुंगाना स्मृति खुला टी१० नकआउट क्रिकेटको उपाधि उचालेको छ । बुधबार फाइनलमा लुम्बिनीले आरआर चिलिया क्रिकेट क्लब ५१ रनले पराजित गरेको थियो । लुम्बिनीले निधारित १० ओभरमा १ सय २५ रन बनायो । जावेद अलीले ७२ रनको योगदान गरे । १ सय २६ रनको लक्ष्य पछ्याएको चिलिया ५४ रनमै समेटिएको हो । अर्धशतक बनाएका जावेद अली म्यान अफ द म्याच बने । म्यान अफ द सिरिज चिलियाका वासी अहमद भए । उनले १० हजार पाए । उत्कृष्ट बलर तिलोत्तमाका श्याम खरेल भए । विजेताले १ लाख र उपविजेताले ५० हजार पुरस्कार पाए ।
मेयर कप ब्याडमिन्टन,तिलोत्तमा (कास) सैनामैनामा प्रथम मेयरकप बी लेभल ब्याडमिन्टन प्रतियोगिता हुने भएको छ । सैनामैना नगरपालिकाको आर्थिक सहयोग र दूधराक्ष युवा क्लबको आयोजनामा शुक्रबारदेखि प्रतियोगिता हुने बुधबार पत्रकार सम्मेलनमा जानकारी गराइयो । सैनामैना६ दूधराक्षस्थित कोर्टमा हुने मेन्स डबल्स स्पर्धामा ३० जोडीले भाग लिने क्लबका अध्यक्ष पदम पाण्डेले बताए । विजेताले ५५ हजार ५ सय ५५ तथा उपविजेताले ३३ हजार ३ सय ३३ रुपैयाँ प्राप्त गर्नेछन् । सेमिफाइनल पराजित दुई जोडीले समान ११ हजार १ सय ११ रुपैयाँ पाउनेछन् । प्रतियोगिता गर्न सैनामैना नगरपालिकाले २ लाख ५० हजार सहयोग गरेको नगर प्रमुख चित्रबहादुर कार्कीले बताए ।
हेटौंडामा भलिबल सुरु,मकवानपुर (कास) हेटौंडामा अन्तरनगर महिला तथा पुरुष भलिबल प्रतियोगिता बुधबार सुरु भएको छ । केशवलाल श्रेष्ठ स्मृति राष्ट्रिय प्रतिष्ठानको आयोजनामा शनिबारसम्म चल्ने प्रतियोगितामा हेटौंडा उपहानगरभित्रका खेलाडीले वडागत रूपमा भाग लिएका छन् । पुरुषतर्फ १३ टिम र महिलातर्फ १० टिम सहभागी प्रतियोगिताका दुवैतर्फ विजेताले ५० हजार र उपविजेताले ३० हजार प्राप्त गर्नेछन् । उत्कृष्ट खेलाडीले पुरस्कार प्राप्त गर्नेछन् । ६ लाख खर्च अनुमान गरिएको छ । तत्कालीन राष्ट्रिय भलिबल टोलीका प्रशिक्षक केशवलाल श्रेष्ठको २०७२ सालको विनाशकारी भूकम्पमा मृत्यु भएको थियो ।

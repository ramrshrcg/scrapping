शीर्षक,विवरण
नागरिक आन्दोलनको प्रश्न राजनीतिको हलो किन अड्क्यो ?,"हामी विस्मयमा छौं, कुन नैतिकताका आधारमा प्रधानमन्त्री ओलीलाई समर्थन जारी छ ?नेपाल : दुःखका साथ भन्नुपर्छ, अहिलेका हाम्रो पार्टी अध्यक्ष केपी शर्मा ओलीबाट जुन प्रतिगमनकारी कदम चालियो, त्यसविरुद्ध तपाईंहरू संघर्षको मैदानमा हुनुहुन्छ । आज म बडो अप्ठ्यारो महसुस गर्दै छु, त्यही पार्टीमा मलाई सर्वोच्च अदालतले घोक्र्याएर पठाइदिएको छ । सर्वोच्च अदालतले बढो विचित्रको फैसला गरेको छ । दुइटा पार्टी स्वतन्त्रताका साथ निर्णय गरेर एकताबद्ध भए । निर्वाचन आयोगले दर्ता प्रमाणपत्र पनि दियो । नेपाल राजपत्रमा प्रकाशित पनि भयो । नेपाल कम्युनिस्ट पार्टी (ने क पा) बन्यो । त्यसपछि उपनिर्वाचनहरू भए । कैयौं राजनीतिक गतिविधि भए । त्यसपछि सर्वोच्चले भन्यो त्यो बेला गरिएको एकता मान्दैनौं । कस्तो विचित्र ! यो त दुइटाले विवाह गरे, बच्चा जन्माए, त्यसपछि बच्चा पनि मान्दिनँ, बिहे पनि मान्दिनँ भनेजस्तै भयो । सर्वोच्चको फैसला छ, पुरानो ठाउँमा फर्क । हामी पुरानो ठाउँमा फर्किन खोजिरहेका छौं । तर विडम्बना, यहाँ भन्न पनि गाह्रो छ । पार्टीभित्रको कुरा डबलीमा आएर भन्यो भन्ने आरोप लाग्ला । कुन दिन मलाई त्यहाँबाट घोक्र्याएर निकाल्लान् भन्ने छ । तर त्यस्ता कुराबाट म डराउने र तर्सिने मान्छे हैन । आन्दोलन र पार्टीको बीजारोपण गर्ने मान्छे म पनि हुँ । मलाई बडो गाह्रो छ । पार्टीभित्रका कुरा किन भनेको भन्ने पर्ला । पार्टीभित्रै ती कुरा भने हुन्छ नि भन्ने पनि आउँला । तर पार्टीमा त्यो ढोका बन्द गरिएको छ । सर्वोच्चले भन्यो २०७५ जेठ ३ को पार्टी एकीकरणभन्दा अगाडिको अवस्थामा फर्क । हामी भनिरहेका छौं २०७५ जेठ २ गतेको अवस्थामा पार्टीलाई फर्काऔं । तर प्रधानमन्त्री ओलीले बालुवाटारमा गोप्य भेला डाकेर महाधिवेशनमा उहाँलाई समर्थन नगरेका सबैलाई बाइकट गर्नुभयो । एकै दिनमा २ वटा विशेष बैठक डाक्नुभयो । अब सरकारबाट हटिदिए हुन्थ्यो भन्ने पनि होला । तर राजनीति सरल रेखामा अगाडि बढ्दैन । सोचेजस्तो हिसाब गरेर पनि हुँदैन । यहाँ अनेक दाउपेच भइरहेका छन् । गोयबल्स शैलीको प्रयोग भइरहेको छ । यी सबै कुरा ध्यानमा राखेर अगाडि बढ्नुपर्छ । प्रश्न : विधिविधानको आफ्नो ठाउँमा महत्त्व छ । तर अब पार्टीको विधिविधानले मात्रै पनि निकासमा पुगिँदैन होला । कठोर राजनीतिक निर्णयका निम्ति तयार हुनुहुन्छ कि हुनुहुन्न ?नेपाल : मैले त हिजै संसदीय दलको बालुवाटारमा बोलाइएको बैठकमा जान्नँ भनिदिएँ । स्पष्टीकरणको जवाफमा प्रतिस्पष्टीकरण दिइसकेँ । सबै चुनौती सामना गर्न तयार छु । पार्टी आन्दोलनबाट खुट्टा कमाएर भाग्नुपर्ने बेला भइसकेको छैन । प्रश्न : तपाईंहरूको गठबन्धनले अघिल्लो चुनावमा ५२ प्रतिशत मत ल्याएको थियो । अहिलेको परिस्थितिमा नेपालमा कम्युनिस्ट पार्टीको भविष्य के छ ? नेपाल : कम्युनिस्ट पार्टी लोकतान्त्रिक मूल्य र मान्यताअनुसार अघि बढ्छ । कसैले अधिनायकवादी शैली लागू गर्छ भने त्यो मान्य हुँदैन । पार्टीभित्र पार्टी विधान पालना गर्ने प्रवृत्ति मूलीबाटै हराउँदै गएको छ । हामी त्यसको उपचार खोजिरहेका छौं । समय विचार नगरी चल्दा परिणाम प्राप्त हुँदैन । मौकामा हामी अगाडि बढ्छौं ।प्रश्न : ओलीलाई संसद्ले नै हटाएको कहिले देख्न सक्छौं ? नेपाल : अहिले नै त्यो भन्ने बेला भइसकेको छैन । प्रश्न : आवश्यक पर्दा संसद्मा फ्लोर क्रस गर्नुहुन्छ कि हुन्न ? नेपाल : यस्तो कुरा यहाँ सोधेर मलाई अप्ठ्यारोमा नर्पानुस् न । हामी न्यायको खोजीमा छौंप्रश्न : जारी राजनीतिक गतिरोधको निकास खोज्न जसपाले के गर्छ ? ठाकुर : अहिलेको राजनीतिक परिस्थिति नेकपाभित्रको विग्रहले आएको हो । उहाँहरूको लडाइँमा हामीले के गर्ने ? यो मेरो प्रश्न हो । यसको समाधान उहाँहरूले नै गर्नुपर्छ । यसअघि पनि ओलीबाहेक सबै प्रधानमन्त्रीसँग हामीले लिखित सम्झौता गरेका थियौं । मधेस आन्दोलन र थरूहट आन्दोलनका कारण जेलमा परेकाहरू रिहा गर्ने, मुद्दा फिर्ता लिने र त्यसबापत उहाँहरूलाई सरकार बनाउन समर्थन गर्ने कुरा भएको थियो । त्यसबारे अहिले केही भएको छैन, न लिखित सहमति नै भएको छ । प्रधानमन्त्रीले हाम्रो माग पूरा गर्छु त भन्नुभयो । तर हामीले गरेर देखाइदिनुस्, त्यसपछि हामीले गर्नुपर्ने हो गर्छौं भनेका छौं । हामी सबै आन्दोलनबाटै राजनीतिमा आएका हौं । सबै गंगा नुहाएझैं गरेर पवित्र भए तर अपवित्र त हामी थारू र मधेसी मात्रै भएका छौं । हाम्रो मुद्दाको कुनै सुनवाइ छैन । हाम्रो कारणले न केही बनेको छ न केही बिग्रेको छ । हाम्रा सांसद जेलमा छन्, कार्यकर्ता र नेतामाथि मुद्दा छ । हामी त न्यायको खोजीमा छौं । त्यसपछि हाम्रो समर्थन र विरोधको कुरा आउँछ ।प्रश्न : विश्वासको मत लिनुपर्ने अवस्थामा प्रधानमन्त्री पुगे भने तपाईंहरू के गर्नुहुन्छ ? ठाकुर : हामी आफ्नै मुद्दामा अडिग छौं । अरू कुरामा पछि विचार गर्छौं । थारू र मधेसी भएकाले हामीले पीडा भोग्नुपरेको छ भन्ने हाम्रो बुझाइ छ । कम्युनिस्ट पार्टीभित्रको स्वार्थको लडाइँमा हामीलाई किन तान्नुहुन्छ ? प्रश्न : नयाँ सरकारका लागि जसपा, कांग्रेस र माओवादी केन्द्र नमिली बहुमत पुग्दैन । त्यसैले राजनीतिको हलो तीनवटामध्ये जसले अड्काए पनि हुन्छ । यो हलोलाई अगाडि बढाउने जिम्मेवारी संसद्मा प्रतिनिधित्व भएको दलको हिसाबले जसपाको पनि हुन्छ नि ?ठाकुर : हो, देशमा जब संकट आउँछ, त्यसपछि हाम्रो जरुरत पर्छ । अरू बेला हाम्रो जरुरत पर्दैन । ॅअविश्वासको प्रस्ताव ल्याए पक्षमा मतदानप्रश्न : तपाईंहरूले यो विषयलाई संसद्मा प्रवेश गराएर किन निकास निकाल्नु भएको छैन ? रिजाल : अरूले विश्वासको मत प्राप्त गर्न पनि नसक्ने र नयाँ सरकार बन्न नसक्ने अवस्थामा राजनीति जाओस् भन्ने प्रधानमन्त्रीको चाहना छ भन्ने लाग्छ । यतिबेला उहाँसँग राजनीतिक रूपमा बहुमत भए पनि प्राविधिक रूपमा बहुमत छैन । यही अवस्थाको फाइदा लिन उहाँ सरकारमा बस्नुभएको छ । राजनीतिक निर्णय गर्न समय आयो भने कांग्रेसले प्रस्ट अडान लिन्छ । जसले अविश्वासको प्रस्ताव ल्याए पनि हामी त्यसको पक्षमा मतदान गर्छौं । हामीले अहिलेसम्म पनि प्रधानमन्त्रीलाई विश्वासको मत दिएका छैनौं ।"
म्यान्मारमा थप रक्तपात,"सेनाले सत्ता हातमा लिएसँगै लोकतन्त्रवादी नेत्री तथा नेसनल लिग फर डेमोक्रेसी (एनएलडी) प्रमुख आङ सान सुचीलाई नियन्त्रणमा राखेको छ । नोभेम्बरमा भएको चुनावमा सुचीको दल (एनएलडी) अत्यधिक मतसहित विजयी भएको थियो तर सेनाले निर्वाचनमा धाँधली भएको आरोप लगाउँदै आएको छ ।स्वतन्त्र अन्तर्राष्ट्रिय पर्यवेक्षकहरूले भने सन् २०२० को नोभेम्बरमा भएको निर्वाचनमा धाँधली नभएको बताउने गरेका छन् । उनीहरूले निर्वाचनका क्रममा कुनै पनि किसिमको अनियमितता भएको सूचना वा प्रमाण नपाएको जनाएका छन् ।सैनिक कु सँगै सुचीसहित एनएलडीका दर्जनौं नेतालाई पक्राउ गरिएको थियो । पक्राउ पर्नुअघि नै भाग्न सफल एनएलडीका सांसदहरूले सीआरपीएच नामको एउटा समिति गठन गरेका छन् । सीआरपीएचले सैनिक सरकारविरुद्धको क्रान्ति नरोकिने भन्दै पछिल्ला दिनमा आन्दोलन चर्काएको छ । सैनिक सरकारले सुचीमाथि विभिन्न ५ वटा मुद्दा लगाइसकेको छ तर ती आरोपबारे कुनै प्रमाण सार्वजनिक गरिएको छैन । एनएलडी नेत्री सुचीले आफूविरुद्धका आरोपहरू अस्वीकार गर्दै आएकी छन् ।पछिल्लो समय म्यान्मारमा सैनिक कु विरोधी प्रदर्शन चर्कंदै गएपछि अमेरिका, बेलायत, क्यानडा, संयुक्त राष्ट्रसंघ, युरोपेली संघलगायतले सैनिक नेतृत्वमाथि प्रतिबन्ध घोषणा गरिसकेका छन् । सेनाले जननिर्वाचित सरकार बहाली गरी पक्राउ परेका लोकतन्त्र पक्षधर नेताहरूलाई बिनासर्त रिहा गर्नुपर्ने उनीहरूको माग छ ।"
जब पानी खोज्दै निस्कन्छन् वन्यजन्तु,"गत कात्तिक महिनायता मात्रै बाघले दुई जनाको ज्यान लिइसकेको छ । करिब चार वर्षअघि निकुञ्जबाट निस्केको हात्तीले मनाउमा एक जनाको ज्यान लिनुका साथै तीन जनालाई घाइते बनाएको थियो । गेरुवामा पानी सुक्दै गएका कारण सजिलै खोला तरेर बस्ती पस्ने क्रम जारी छ । यहाँका कैयौँ बस्ती वन्यजन्तुको आतंकले अन्यत्र स्थानान्तरण भइसकेको गेरुवा४ का रंगीलाल थारूले बताए । गेरुवामा पर्याप्त पानी भएको भए किसान पनि खुसी हुने थिए, उनले भने, बर्दिया निकुञ्जबाट वन्यजन्तु बाहिर निस्किने सम्भावना न्यून हुने थियो । अहिले यस क्षेत्रमा बाघ र हात्ती प्रायः आउने गरेका छन् । हात्तीले अन्नबाली सखाप गर्ने गरेको छ भने बाघले मानिस र गाईगोरु, बाख्रामाथि आक्रमण गरेका घटना बढेका छन् । बर्दिया निकुञ्ज हुँदै बबई र कर्णालीको भंगालो गेरुवा नदी बग्छ । बबई भने निकुञ्जको पूर्वी सीमा बासगढी१ चेपाङ हुँदै परेवा ओडारबाट गुलरियातर्फ बग्ने गरेको छ । करिब १० वर्षदेखि गेरुवामा पानी सुक्ने प्रमुख कारण बाढीले बगाएको गिट्टी, ढुंगा र बालुवाले थुनेपछि यस्तो अवस्था आएको हो । कर्णाली नदी व्यवस्थापनले गर्दै आएको तटबन्ध ओखरिया बाँधनजिक गिट्टी, ढुंगा, बालुवा र काठ थुप्रिएको छ । निकुञ्ज क्षेत्रभित्र परेकाले अरू निकायले हटाउन मिल्दैन । यसै कारण निकुञ्जले नै चासो दिएर यसलाई तत्काल हटाउनुपर्ने स्थानीयको माग छ । निकुञ्जले जनशक्ति बढी लगाएर ढुंगा, गिट्टी, बालुवा र काठ तत्काल हटाएर समस्याको समाधान गर्नुपर्छ, आयोजना प्रमुख न्यौपानेले भने ।निकुञ्जका सहायक संरक्षण अधिकृत असीम थापाले गेरुवा नदीमा पानीको व्यवस्थापनबारे काम भइरहेको बताए । निकुञ्जभित्र वन्यजन्तुका लागि ५२ वटा पोखरी, ४५ वटा सोलार बोरिङ जडान गरी वन्यजन्तुका लागि पानीको व्यवस्था गरिएको उनले जनाए । यो पर्याप्त नभएका कारण वन्यजन्तु प्रायः बाहिर निस्कने गरेको स्थानीयले सुनाए । ९ सय ६८ वर्ग किमि क्षेत्र आगटेको बर्दिया निकुञ्जमा वन्यजन्तुको संख्या बढ्दै गएको छ । बाघ १ सय २५ पुगेको अनुमान निकुञ्जको छ । हात्ती झन्डै १ सय १० भएको अनुमान छ । तर, पर्याप्त पानीको स्रोत हुँदाहुँदै गेरुवामा थुनिएको गिट्टी, ढुंगा, बालुवा, काठ नहटाउँदा मानव र वन्यजन्तुबीच द्वन्द्व बढिरहेको वन उपभोक्ता महासंघका सचिवालय सदस्य मोहम्मद कर खाँले बताए । बाँके निकुञ्ज नदीविहीन५ सय ५० वर्ग किलोमिटरमा फैलिएको मुलुकको सबैभन्दा कान्छो बाँके राष्ट्रिय निकुञ्ज बाह्रै महिना पानी बग्ने नदी र खोलाविहीन छ । जसका कारण गर्मी सुरु भएसँगै वन्यजन्तु पानीको खोजीमा निकुञ्जबाहिर निस्कने गरेका छन् । निकुञ्जको उत्तर सीमामा बबई र दक्षिणपूर्व राप्ती नदी बगेको छ । निकुञ्जका कतिपय क्षेत्रमा सिक्टा सिँचाइ आयोजनाको मूल नहर छ । सिक्टाको नहर वन्यजन्तु मैत्री नभएका कारण दुर्घटना भई वन्यजन्तुको ज्यान जाने गरेको संरक्षणकर्मी बताउँछन् । निकुञ्ज क्षेत्रमा बाह्रै महिना पानी बग्ने नदी र खोला नभएपछि बाँके निकुञ्ज प्रशासनले करिब चार दर्जन बढी कृत्रिम पोखरी बनाएको छ । तर, ती पोखरीहरू गर्मी सुरु नहुँदै सुक्ने गरेका छन् । वन्यजन्तुका लागि प्राकृतिक र कृत्रिम गरी निकुञ्ज क्षेत्रमा करिब एक सय वटाभन्दा बढी पानीका स्रोत छन् । तर, अधिकांश खोला खहरे भएकाले वर्षापछि सुक्छ । निकुञ्जका प्रमुख संरक्षण अधिकृत श्याम शाहले निकुञ्जभित्रका पानीका तीन तिहाइ स्रोत सुकिसकेको बताए । एक चौथाइ पानीका स्रोतमा धेरैथोरै पानी छ । बाँकी सुकिसके । अरू सुक्ने क्रममा छन्, उनले भने, गर्मीसँगै निकुञ्जमा वन्यजन्तुको चहलपहल बढी देखिन थालेको छ । पानीका कारणले पनि हुन सक्छ । पानी खोज्दै वन्यजन्तु निकुञ्जबाहिर निस्केर मध्यवर्ती क्षेत्रमा प्रवेश गर्दै गाउँसम्म पुग्छन् । संरक्षणकर्मीहरूका अनुसार वन्यजन्तुका लागि १० वर्ग किलोमिटर क्षेत्रमा एउटा पानीको स्रोत आवश्यक पर्छ । तर, निकुञ्जमा प्राकृतिक रूपमा पानीको स्रोत नहुँदा कृत्रिम पानीको व्यवस्था गरिएको हो । कृत्रिम पोखरीका लागि डिप बोरिङ जडान गरिएको छ । कतिपय पोखरीमा पानी भर्नका लागि सोलार प्यानलबाट मोटर जडान गरिएका छन् । नदी र खोला नभएका कारण निकुञ्जमा कृत्रिम ५५ बढी पानीका पोखरी आवश्यक पर्छ । बाँके निकुञ्जमा नदीनाला नभएका होइनन् । तर, सबै खहरे छन् । सुक्खा समयमा पानी कम हुन्छ, उनले भने, पानी अभावमा वन्यजन्तु निकुञ्जबाहिर निस्कन्छन् । गाउँ पस्दा समस्या हुन्छ । पानी खोज्दै गाउँ पसेका वन्यजन्तुलाई कुकुरले आक्रमण गरी घाइते बनाउने गरेका छन् । निकुञ्जको मध्यवर्ती क्षेत्रमा पर्ने राप्ती नदीमा पानीका लागि वन्यजन्तु जाँदा सडक दुर्घटनामा परेका छन् । राप्ती नदीमा पुग्न पूर्वपश्चिम महेन्द्र राजमार्ग कट्नुपर्छ । संरक्षण सुरु भएयता निकुञ्जमा वन्यजन्तुको संख्या बढेको छ । हाल निकुञ्जमा बाघको संख्या २१ पुगेको निकुञ्जले जनाएको छ । दर्जन जंगली हात्ती पनि निकुञ्जमा देखिने गरेका छन् । पानीमा पौडिन रुचाउने हात्तीका लागि प्राकृतिक खोला, ताल, पोखरी र सीमसार नहुँदा समस्या भएको हो । निकुञ्ज प्रशासनका अनुसार बाँके निकुञ्जमा हात्तीका लागि पानीको समस्या जटिल छ ।"
खोकना छाडेर निजगढतर्फ काम,"काठमाडौंतराईमधेस द्रुतमार्ग आयोजना विवाद नभएको क्षेत्र केन्द्रित भएको छ । द्रुतमार्गअन्तर्गत ललितपुरको खोकनातर्फ मुआब्जा विवाद सुल्झाउन गाह्रो परेपछि निजगढतर्फ काम अगाडि बढाइएको हो । सडक विस्तारले खोकनाको सांस्कृतिक सम्पदा र संस्कृति मासिने भन्दै विरोध भइरहेको छ । नेपाली सेनाको व्यवस्थापनमा निर्माण भइरहेको द्रुतमार्गमा अहिले वाल लगाउने र बक्स कल्भर्ट निर्माणको काम सकिएको आयोजनाले जनाएको छ । केही भागमा निर्माणको काम जारी छ । खोकनातर्फको विवाद समाधान नहुँदासम्म आयोजना निजगढबाट काठमाडौंतर्फको २२ किलोमिटर क्षेत्रको काममा केन्द्रित हुने भएको छ । निर्माणका काम अघि बढाउन दुई चरणको कार्ययोजना रहेको आयोजनाका कार्यान्वयन तथा अप्रेसन प्रमुख विश्वबन्धु पहाडीले बताए । पहिलो चरणमा सुरु बिन्दु खोकना हुँदै काठमाडौंमकवानपुरबारा जिल्लासम्मको ७२५ किमि सडकमा पहाड कटिङ र माटो फिलिङको काम सकिएको छ, केहीमा हुँदै छ, उनले भने, वाल, बक्स कल्भर्ट, बेलिब्रिजलगायत संरचना पनि निर्माण गरिएका छन् । पहुँचमार्गसँग जोड्ने गरी बेलिब्रिज निर्माण गरिएको हो । सेनाले काम गर्न सक्ने क्षेत्रमा आफ्नै जनशक्ति प्रयोग गरेर काम गरेको उनले बताए । पहिलो चरणका धेरै काम सकिएका छन्, अब दोस्रो फेजको काम अगाडि बढाउन खोजिरहेका छौं, उनले भने, निजगढबाट काठमाडौंतर्फको २२ किमि खण्डमा दोस्रो चरणको काम गर्ने तयारीमा छौं । खोकनालगायत केही क्षेत्रमा जग्गा अधिग्रहणबारे उठेका विवाद समाधानका लागि छलफल भइरहेको उनले बताए । त्यसमा राष्ट्रिय योजना आयोगको पहलमा निकास निकाल्ने प्रयास जारी छ, उनले भने, प्रयास सकारात्मक दिशातर्फ नै अघि बढेको छ । त्यसैले खोकना क्षेत्रमा निकास ननिस्कँदासम्म निजगढ खण्डमा दोस्रो चरणका काम पुल निर्माण, कालोपत्र गर्न तयारीमा छौं । अहिले पुल निर्माणका लागि फिल्ड सर्भेको काम सकिएको छ । यो खण्डमा आगामी आर्थिक वर्षबाट तीनवटा प्याकेजमा काम थाल्ने गरी पूर्वतयारी छ । पुल निर्माणका लागि डिजाइन, ड्रोइङ र बिडिङ डकुमेन्ट तयार गर्ने काम भइरहेको छ । यो आर्थिक वर्षको अन्त्यसम्म बोलपत्र आह्वान गरेर नयाँ आर्थिक वर्षबाट निर्माणमै जाने गरी तयारी भइरहेको छ, उनले भने, त्यस्तै सुरुङ निर्माणका लागि जेठभित्रमा ठेक्कामा जान सकिन्छ भन्ने छ । नियमित काम गर्न पाए आगामी चार वर्षभित्र आयोजनाका मुख्य मुख्य काम पूरा हुने उनको दाबी छ । अहिले मकवानपुर, ललितपुर र काठमाडौंतर्फ भने कम काम भएको छ । केही खण्डमा भने काम नै भएको छैन । नभएका ठाउँमा पनि छिटै काम सुरु हुनेछ, प्रमुख पहाडीले भने । हालसम्म १८ अर्ब ३६ करोड रुपैयाँ खर्च भइसकेको यो आयोजनाको भौतिक प्रगति १२ प्रतिशत पुगेको छ । २०७४७५ मा २० र २०७५७६ मा १० वटा ठेक्कामार्फत सडकको ट्र्र्याक तयार पार्ने काम भएको उनले बताए । अबको पहिलो काम सुरुङ निर्माणकै हुनेछ, उनले भने, त्यसपछि पुल निर्माणका लागि ठेक्का प्रक्रिया थाल्नेछौं ।राष्ट्रिय गौरवको आयोजनाका रूपमा रहेको द्रुतमार्ग आव २०८०८१ सम्म सक्नुपर्ने छ । तर काम अपेक्षित गतिमा भने अघि बढ्न सकेको छैन । आयोजनाको डीपीआर (विस्तृत परियोजना प्रतिवेदन) २०७६ भदौ १ गते मन्त्रिपरिषद्बाट स्वीकृत भएको हो । डीपीआरमै ढिलाइले काम थाल्न केही ढिला भएको सेनाको दाबी छ । सेनाले द्रुतमार्गको २०७४ जेठबाट निर्माण व्यवस्थापनको जिम्मेवारी पाएको हो । द्रुतमार्गको महादेवटार ३३५५ किमि, धेद्रे १६३० र लेनडाँडामा १४३० किमि सुरुङ निर्माण गर्नुपर्नेछ । भित्रिने र बाहिरिने गरेर साढे १२ किमि सुरुङ निर्माण हुनेछ । आयोजनाको अनुमानित लागत १ खर्ब ७५ अर्ब छ । १०५९ किमिका ८७ वटा पुल निर्माण हुनेछन् । यी दुवै काम अहिलेसम्म सुरु हुन सकेको छैन । गौरवको आयोजना भए पनि काम नभएको भन्दै द्रुतमार्गबारे सांसदहरूले प्रश्न उठाउने गरेका छन् । हालै संसदीय समितिले आयोजनाबारे प्रश्न उठाउँदै हालसम्म भएका काम र सेनाले ठेक्का लगाएका प्रक्रियाको कागजात मागेको छ । यो मार्गको २०६७ मा सेनाले नै ट्र्याक खोल्ने काम गरेको थियो । पछि निर्माण व्यवस्थापनको जिम्मा सरकारले सेनालाई नै दिएको हो । चार लेन सडकको ५३ किमि क्षेत्र मकवानपुर, काठमाडौं ४ किमि, ललितपुर ७९ र बारामा ७६ किमि पर्छ । निर्माणको काममा सेनाले पुल र सुरुङमार्गको ठेक्काका लागि भने अन्य कम्पनीलाई छनोट गरेको छ । सडक सञ्चालनमा आएपछि एक घण्टा दुई मिनेटमा काठमाडौंबारा आउजाउ गर्न सकिनेछ ।"
एमयूमा सधैं आन्दोलन,"मध्यपश्चिमाञ्चल विश्वविद्यालय (एमयू) अन्तर्गतको स्कुल अफ ल र इन्जिनियरिङ केन्द्रीय क्याम्पसका विद्यार्थी झन्डै तीन सातादेखि आन्दोलनमा छन् । स्कुल अफ ल अन्तर्गत स्नातक तह बीएएलएलबीको शैक्षिक सत्र २०७७७८ को नयाँ भर्नाका लागि भएको प्रवेश परीक्षामा शिक्षकबाटै प्रश्नपत्र चुहावट भएको विद्यार्थीको आरोप छ । त्यस्तै इन्जिनियरिङ संकायअन्तर्गतको हाइड्रोपावरको आठौं सेमेस्टर सकिन लाग्दासमेत काउन्सिलमा दर्ता नभएको भन्दै इन्जिनियरिङका विद्यार्थी पनि आन्दोलनमा उत्रिएका हुन् । विश्वविद्यालयले नेपाल इन्जिनिरिङ काउन्सिलमा दर्ता नगराएरै १ सय ९२ विद्यार्थीलाई हाइड्रोपावरको अध्ययन गराइरहेको छ । नेपाल इन्जिनिरिङ परिषद् ऐन २०५५ मा हाइड्रो इन्जिनियर भनेर छुट्टै पढाउन नपाउने भनिए पनि विश्वविद्यालयले आफूखुसी अध्ययन गराइरहेको हो । इन्जिनियरिङ काउन्सिलमा दर्ता नगराई अध्यापन गराउँदा विद्यार्थी र सरकारको सबै लगानी खेर गएको विश्वविद्यालयका स्ववियु परिषद् सभापति रोशन बस्नेतले बताए । हाइड्रोपावर इन्जिनिरिङ संकायको पढाइ त ट्युसन पढेको जस्तो हुने भयो, उनले भने, न प्रमाणपत्र, न कुनै सम्भावना । कोरोना महामारीपछि विश्वविद्यालय खुलेयता एमयूमा आन्दोलन नभएको दिन नै छैन । विद्यार्थीका मागप्रति क्याम्पस र विश्वविद्यालय प्रशासन गम्भीर नहुँदा आन्दोलन नरोकिएको हो । कानुन पढेर वकिल बन्ने सपना बोके पनि राजनीतिक खिचातानीमा परेपछि आन्दोलित हुनुपरेको पाँचौं सेमेस्टरका विद्यार्थी सचिन तिमिल्सेनाले बताए । फागुन १७ गतेदेखि १९ गतेसम्म विश्वविद्यालयले कानुन संकायको स्नातक तह अध्ययनका लागि प्रवेश परीक्षा लिएको थियो । ४५ जनाको कोटा रहेको परीक्षामा १ सय ९० परीक्षार्थी सहभागी थिए । उक्त परीक्षा हुनुअघि नै प्रश्नपत्र बाहिरिएको भन्दै विद्यार्थीले आन्दोलन गरिरहेका हुन् । एकाएक छानबिन समितिले बनाएको प्रतिवेदन लुकाइयो, निर्देशक अर्जुन ऐडीलाई बर्खास्त गरियो, विद्यार्थी विष्णुविवेक ढुंगानाले भने, उपकुलपतिले बेइमानी गरेर नयाँ निर्देशक नियुक्त गरे । उनका अनुसार विद्यार्थीले दिएको निवेदनका आधारमा व्यवस्थापन शाखा प्रमुख आनन्द सुवेदीको संयोजकत्वमा ३ सदस्यीय छानबिन समिति गठन गरिए पनि प्रतिवेदन लुकाइएको उनको आरोप छ । विश्वविद्यालयमा सत्तापक्ष हावी हुँदा शैक्षिक विकासमा असर परेको पूर्वरजिस्ट्रार महेन्द्र मल्लले बताए । स्टेकहोल्डर नै सन्तुलित नहुँदा विश्वविद्यालयमा अस्थिरता पैदा भइरहेको छ, उनले भने, शैक्षिक, भौतिक र आर्थिक रूपमा सम्पन्न भए पनि साझा मर्ममाथि प्रहार हुँदा र नेतृत्व एकलौटी चल्दा आन्दोलन भइरहेको हो । अस्थिरताकै कारण विश्वविद्यालयमा ७ संकायका डिन, ९ क्याम्पस प्रमुख र ४ अनुसन्धान तथा विकास केन्द्रका निर्देशक पद रिक्त छन् ।"
नेता जोशीको बिदाइ,"काठमाडौं (कास) कांग्रेस नेता एवं पूर्वमन्त्री नवीन्द्रराज जोशीको शनिबार पशुपति आर्यघाटमा अन्त्येष्टि गरिएको छ । निष्ठावान् र जुझारु नेताको छवि बनाएका जोशीलाई बिदाइ गर्न हजारौं नेताकार्यकर्ता र शुभेच्छुकको भीड लागेको थियो । एक महिनाअघि मस्तिष्कघात भएका जोशीको शुक्रबार राति थापाथलीस्थित नर्भिक अस्पतालमा निधन भएको हो । शनिबार बिहान नर्भिक अस्पताल, उनको निवास यट्खा, पार्टी केन्द्रीय कार्यालय सानेपा र पशुपति आर्यघाटमा ठूलो संख्यामा नेताकार्यकर्ता उपस्थित थिए । नर्भिक अस्पतालमा कांग्रेसका पूर्वमहामन्त्री प्रकाशमान सिंहले पार्टीको झन्डा ओढाएर सम्मान गरेपछि उनको पार्थिव शरीर त्यहाँबाट निवासमा पुर्याइएको थियो । उनलाई करिब तीन घण्टा श्रद्धाञ्जलीका लागि निवासमै राखिएको थियो । त्यस्तै भीड पार्टी केन्द्रीय कार्यालय सानेपामा चलेको थियो । पार्टी केन्द्रीय कार्यालयमा सभापति शेरबहादुर देउवाले पार्टीको झन्डा ओढाएर सम्मान व्यक्त गरेका थिए । माओवादी केन्द्रका अध्यक्ष पुष्पकमल दाहाल, सभामुख अग्नि सापकोटा, पूर्वसभामुख सुवास नेम्वाङ, अर्थमन्त्री विष्णु पौडेलसहितका अन्य राजनीतिक दलका नेता जोशीको अन्तिम श्रद्धाञ्जलीमा सहभागी भएका थिए । प्रधामन्त्री केपी शर्मा ओलीले विज्ञप्तिमार्फत जोशीको निधनमा दुःख प्रकट गरेका छन् । उनले लोकतान्त्रिक आन्दोलनमा महत्त्वपूर्ण योगदान पुर्याएका जोशीले कांग्रेसभित्र निष्ठावान्, इमानदार र जुझारु छवि निर्माण गरेको उल्लेख गरेका छन् । कांग्रेस सभापति देउवाले पार्टीले निष्ठावान् नेता गुमाएको उल्लेख गरेका छन् । अल्पायुमा भएको जोशीको निधनले राष्ट्रलाई क्षति पुगेको कांग्रेसले उल्लेख गरेको छ । माओवादी केन्द्रका अध्यक्ष दाहालले आफ्नो नेतृत्वको सरकारमा मन्त्री बनेका जोशीको काम गर्ने शैलीबाट आफू प्रभावित भएको जनाएका छन् । हामी क्याबिनेटमा सँगै थियौं, आफ्नो कामप्रति निष्ठावान्, केही गरेर देखाऊँ भन्ने भावना थियो, सानेपा पुगेका दाहालले सञ्चारकर्मीमाझ भने, उहाँ शालीन व्यक्तित्व पनि हुनुहुन्थ्यो ।विद्यार्थीकालदेखि नै कांग्रेस राजनीतिमा होमिएका जोशी १० वर्ष अघिदेखि पार्टीको केन्द्रीय सदस्य थिए । आसन्न महाधिवेशनमा महामन्त्रीको प्रतिस्पर्धी बन्ने घोषणा गरेका थिए । जोशी सर्वमान्य नेता गणेशमान सिंहलाई आदर्श पुरुष ठान्थे । गणेशमानको निधनपछि गणेशमान सिंह अध्ययन प्रतिष्ठान स्थापना गरी सामाजिक क्षेत्रमा उनले काम गरेका थिए । कांग्रेस केन्द्रीय कार्यसमितिको शनिबार बिहान बसेको आकस्मिक बैठकले राजनीतिलाई सधैं जनताको सेवा गर्ने भावना र अवसरका रूपमा लिने सरल, बौद्धिक र क्षमतावान् नेता भएको उल्लेख गर्दै जोशीको निधनले पार्टीलाई क्षति पुगेको जनाएको छ ।कांग्रेसले जोशीको सम्मानमा चैत १५, १६ र १७ गते पार्टी केन्द्रीय कार्यालय र मातहतका सबै जिल्ला कार्यालयमा पार्टीको झन्डा आधा झुकाउने निर्णय गरेको छ । यी तीन दिन शोकका कार्यक्रमबाहेक अन्य औपचारिक कार्यक्रम नगर्ने भएको छ । चैत १७ गते मंगलबार पार्टीका केन्द्र र जिल्ला कार्यालय बन्द हुने र १३ औं दिनको पुण्यतिथिमा शोकसभा आयोजना गर्ने निर्णय पनि पार्टीले गरेको छ ।"
अभिभावक गुमायौं,"पर्सा (कास) पूर्वमन्त्री एवं कांग्रेस नेता नवीन्द्रराज जोशीको निधनले वीरगन्ज महानगरपालिका२१ सुखचयना गाउँमा शोक छाएको छ । राजधानीका रैथाने भए पनि जोशीको मधेसको यो गाउँसँग पुर्ख्यौली सम्बन्ध छ । नवीन्द्रराजका हजुरबुबा शिवराजको पालादेखि नै यहाँ जोशी परिवारले शिक्षामा राम्रै लगानी गर्दै आएको छ । विसं २०१९ ताका तत्कालीन नेपाल राष्ट्रिय विद्यालय सुखचयनाको भवन निर्माणका लागि ३ धुर र केहीपछि थप ८ कट्ठा जमिन जोशी परिवारले दान गरेको थियो । विद्यालय व्यवस्थापन समितिले २०६७ मा थप जग्गा मागेपछि यो परिवारले फेरि साढे ९ कट्ठा जमिन र ५० हजार रुपैयाँ दियो । ग्रामीण भेगका करिब १ हजार १ सय विद्यार्थी पढ्ने यो विद्यालयलाई भवन र मैदानका लागि अहिले पनि कुनै समस्या छैन । शनिबार बिहानै जोशीको अन्त्येष्टिमा सहभागी हुन सुखचयनाबाट एक टोली राजधानी जाने हतारोमा थियो । टोलीको अगुवाइ गरिरहेका थिए, विद्यालय व्यवस्थापन समिति अध्यक्ष अधिवक्ता जितेन्द्र पटेल । त्यतिबेला आफ्नो बुबा गजेन्द्रराजलाई जग्गा र नगद दान दिन नवीन्द्रराजले नै सहमत गराएको सम्झन्छन् पटेल । जोशी परिवारको यहाँ जिम्दारी थियो, उहाँहरूको हाम्रो गाउँप्रति जिम्दार र सामन्तजस्तो व्यवहार थिएन, गाउँमा शिक्षाको ज्योति फैलियोस् भन्ने चाहना थियो, पटेलले भने, विद्यालयलाई सहयोग गर्नुभएकैले यसको नाम पनि नवीन्द्रजीका बुबाआमाकै नामबाट नेरा गीता गजेन्द्रराज जोशी मावि राखियो । नेता जोशी विद्यालयको शैक्षिक तथा भौतिक अवस्थाबारे जानकारी लिन आइरहन्थे । पछिल्लो पटक लकडाउनअघि बाराको कार्यक्रममा आउँदा यहाँ पनि आउनुभएको थियो, उनले भने, उहाँ विद्यालयको भौतिक र शैक्षिक विकासमा कसरी योगदान गर्न सकिन्छ भनेर सधैं चिन्ता गरिरहनुहुन्थ्यो, निधनपछि घरकै अभिभावक गुमेजस्तो भइरहेको छ ।विद्यालय व्यवस्थापन समितिका पूर्वसदस्य ब्रह्मदेव साह विद्यालयलाई चाहिने प्राविधिक सहयोग जुटाउन जोशी सधैं प्रयासरत रहँदै आएको बताउँछन् । प्रधानाध्यापक राजकुमार सिंह आफूले जोशीसँग भेट्न नपाएकामा थकथक गर्छन् । उहाँकै परिवारले खुला मनले गरेको दानले आज विद्यालय सहज रूपमा सञ्चालन गर्न ठूलो मद्दत मिलेको छ । तर उहाँसँग भेट्न पाइनँ, दुःख लागेको छ, सिंहले भने ।"
डढेलो नियन्त्रणमा गृह पनि,"डढेलोका कारण प्रदूषण बढेपछि बल्ल नियन्त्रण, नियमन र व्यवस्थापनमा सम्बन्धित निकायहरू समन्वयमा जुटेका छन् । डढेलोको सिजनअघि नै व्यवस्थापनमा काम हुनुपर्नेमा गृह मन्त्रालय मातहतको राष्ट्रिय विपत् जोखिम न्यूनीकरण तथा व्यवस्थापन प्राधिकरण र वन तथा वातावरण मन्त्रालयले समन्वय थालेका हुन् । संघीयतापछि वनका धेरै निकाय प्रदेशस्तरमा गएका छन् । तर जनशक्ति र पर्याप्त आधुनिक उपकरण नहुँदा डढेलो नियन्त्रण हुन सकेको छैन । प्राधिकरणले प्रदेश, प्रशासन कार्यालय र स्थानीय तहसँग समन्वय हुने गरी काम थालेको हो । प्राधिकरणले डढेलोले निम्त्याएको विपत् व्यवस्थापनका लागि बजेट निकासाको तयारी गरेको छ । प्राधिकरणका कार्यकारी प्रमुख अनिल पोखरेलले भने, विभिन्न विपत् व्यवस्थापनका लागि जम्मा भएको रकम डढेलो नियन्त्रण र यसबाट पीडित भएकाहरुका लागि प्रयोग गर्न सकिन्छ ।घटनाबारे विश्लेषण गर्न तथा अन्य प्राविधिक पक्षमा काम गर्न प्राधिकरणले वन तथा भूसंरक्षण विभागमा लामो समयदेखि डढेलो व्यवस्थापनमा काम गर्दै आएका उपसचिव सुन्दरप्रसाद शर्मालाई आफूअन्तर्गत सरुवा गरेको छ । प्रकोपका रूपमा अघि बढेको डढेलो व्यवस्थापनबारे तल्लो तहका निकायबीच कसरी समन्वय गर्न सकिन्छ भनेर प्राधिकरण र वनका निकायले सँगै काम गर्न थालेका छौं, पोखरेलले भने, विगतमा वनले मात्र हेर्ने गरेको डढेलोमा संयुक्त ढंगले काम सुरु भएको छ ।गत सातादेखि देशैभर डढेलोका घटना बढिरहेका छन् । लामो समयदेखिको खडेरीका कारण पनि यो वर्ष चैतमै डढेलोका घटना बढेको डढेलोविज्ञ शर्माको विश्लेषण छ । सामान्यतया नेपालमा फागुनदेखि जेठसम्म डढेलोका घटना बढी हुने गरेका छन् । पोखरेलले यो वर्ष डढेलोका घटना बढ्ने संकेत देखिएकाले यसको नियन्त्रण र व्यवस्थापनका लागि जिल्लासँग पनि सहकार्य गरिने बताए । तराईदेखि हिमाली क्षेत्रसम्म एकै पटक डढेलो लाग्दा शुक्रबारदेखि काठमाडौंसहित देशका विभिन्न सहरमा प्रदूषणको मात्रा अत्यधिक बढेको छ । विज्ञका अनुसार डढेलोको धूवाँ र गन्ध वायुमण्डलमा मिसिएको छ । वातावरणविद् भूषण तुलाधरले यो वर्ष प्रदूषणको अवस्था भयावह भए पनि सरकारले खासै चासो नदेखाएको बताए । विकराल अवस्था भइसक्यो, तुलाधरले भने, विपत् घोषणा गर्न ढिलाइ भयो । काठमाडौंभित्र विगतमा पनि प्रदूषण बढ्थ्यो, यसपालि २३ महिनाको अन्तरालमा सहनै नसक्ने प्रदूषण बढ्नुमा डढेलोको समेत ठूलो भूमिका रहेको विज्ञहरु बताउँछन् । जलवायु परिवर्तनका कारण सुक्खा मौसम बढिरहेको छ, उनले थपे, सुक्खा र खडेरी हुँदा डढेलोका घटना बढे । त्यसको असर अहिले देखा पर्यो ।विज्ञ शर्माका अनुसार शनिबार पनि ५१ जिल्लाका २०९ स्थानमा डढेलो लागेको छ । काठमाडौंसहित देशभरको वायुमण्डलमा शनिबार पनि वायुको गुणस्तर सूचकांक (एक्यूआई) सरकारले तोकेको मापदण्डभन्दा बढी रेकर्ड भयो । स्विट्जरल्यान्डमा मुख्यालय रहेको आईक्यू एअर ले काठमाडौंलाई शुक्रबार विश्वका ९४ प्रदूषित सहरमध्ये पहिलो नम्बरमा राखेको थियो । शनिबार पहिलो प्रदूषित सहरमा चीनको राजधानी बेइजिङ छ, काठमाडौं दोस्रोमा परेको छ ।"
डढेलो निभाउँदा वृद्धको मृत्यु,पाल्पा जंगलमा लागेको डढेलो निभाउने क्रममा माथागढी गाउँपालिका४ झडेवा खापुकका ६४ वर्षीय मानबहादुर सिंजालीको शनिबार मृत्यु भएको छ । माथागढी झडेवा दानसिंगा सामुदायिक वनमा लागेको आगो निभाउने क्रममा उक्त घटना भएको हो । मृतकका आफन्त मिलन सिंजाली मगरका अनुसार दिउँसो १२ बजेतिर डढेलो सुरु भएको थियो । आफ्नै बारीको स्याउला पोल्न आगो लगाउँदा हावाहुरी चलेर डढेलो वनमा सल्किएको हुन सक्ने स्थानीयको अनुमान छ । खापुकमा लागेको डढेलो अझै नियन्त्रणमा आइसकेको छैन ।
बौद्धिक चोरी आरोपमा ७ जनालाई कारबाही,"बौद्धिक चोरीमा संलग्न अवकाशप्राप्त एक प्राध्यापक र ५ उपप्राध्यापकलाई त्रिभुवन विश्वविद्यालयले कारबाही गरेको छ । पटक पटक बौद्धिक चोरीमा संलग्न भएका घटना बाहिर आउँदासमेत त्रिविले कुनै कारबाही नगरेको भन्दै आलोचना भइरहेका बेला ६ जना प्राध्यापक एकैपटक कारबाहीमा परेका हुन् । उनीहरूबाहेक कारबाहीमा कल्पना मिश्र पनि परेकी छन्, उनी भने त्रिविसँग आबद्ध होइनन् ।महेन्द्र मोरङ आदर्श बहुमुखी क्याम्पसबाट अवकाशप्राप्त प्राध्यापक डा परशुराम मिश्र, रामस्वरूप रामसागर बहुमुखी क्याम्पस जनकपुरका उपप्राध्यापक हरेराम मिश्र, महेन्द्र मोरङ आदर्श बहुमुखी क्याम्पसका आंशिक प्राध्यापक रोहितकुमार देव, उपप्राध्यापक जनक अधिकारी र विमलकुमार कण्ठ छन् । यस्तै, पूर्वाञ्चल इन्जियिरिङ क्याम्पस धरानका उपप्राध्यापक तथा पीएचडी स्कलर युवराज साहु पनि कारबाहीमा परेका छन् । कारबाहीमा परेका सबै प्राध्यापक रसायनशास्त्री हुन् । अनुसन्धानात्मक लेख अनाधिकारिक रूपमा साभार गरिएको उजुरी परेपछि माघ ४ गते शिक्षाध्यक्षको कार्यालयले त्रिवि केन्द्रीय रसायनशास्त्र विभिागका प्रमुख प्राध्यापक डा रामचन्द्र बस्नेतको संयोजकत्वमा ३ सदस्यीय छानबिन समिति गठन गरेको थियो । समितिले बुझाएको प्रतिवेदनका आधारमा त्रिवि कार्यकारी परिषद्को चैत ४ गतेको बैठकले कारबाही सिफारिस गरेको हो । प्राध्यापक मिश्रसहित बौद्धिक चोरीमा संलग्न सबैलाई दुई वर्षसम्म त्रिविका कुनै पनि विद्यार्थीको सुपरिवेक्षण, थेसिस गाइडलगायत अनुसन्धानात्मक क्रियाकपलाप गर्न प्रतिबन्ध लगाइएको शिक्षाध्यक्ष शिवलाल भुसालले बताए । छानबिन समितिले बुझाएको प्रतिवेदनका आधारमा कार्यकारी परिषद्ले निर्णय गर्दै प्रकाशित सबै अनुसन्धानात्मक लेख रिट्र्याक्ट गर्ने निर्णय भएको छ, उनले भने । परिषद्ले महेन्द्र मोरङ क्याम्पसमा आंशिक शिक्षकका रूपमा संलग्न देवलाई दुई वर्षसम्म कक्षा सञ्चालनमा रोक लगाएको छ । छानबिन समितिमा प्राध्यापक बस्नेतसहित रसायनशास्त्र विभागका प्राध्यापक निरञ्जन पराजुली र उपप्राध्यापक भानुभक्त न्यौपाने सदस्य थिए । छानबिन प्रतिवेदनले विभिन्न ११ वटा आलेख अध्ययन गर्दा सबैमा साइन्टिफिक मिसकन्डक्ट देखिएको थियो । ११ वटै आलेखमा प्राध्यापक मिश्रको संलग्नता देखिएको थियो । अधिकांश आलेखका चित्र यसअघि प्रकाशित आलेखमा छापिएका थिए । २३ वटा आलेखका तथ्यांक र आफूले यसअघि नै प्रयोग गरेका तथ्यांक पुनः प्रयोग गरेर आलेख छापिएको पाइयो, संयोजक बस्नेतले भने । क्रिस्टालोग्राफी र यसको पहिचानसम्बन्धी आलेखमा उनीहरूले एकेडेमिक इथिक्सभन्दा बाहिर गएर काम गरेको छानबिन समितिले ठहर गरेको छ । केही आलेखमा सेल्फ प्लागिरिजम समेत देखिएको समितिले जनाएको छ । कुनै कुनैमा आफैंले प्रयोग गरेको तथ्यांक अन्य आलेखमा पनि प्रयोग गरिएको पाइयो, समितिका एक सदस्यले भने । फ्रान्सका प्राध्यापक आरमेली वेलका अनुसन्धानात्मक आलेखका तथ्यांक हुबहु प्रकाशित भएपछि उनले त्रिविलाई मेलमार्फत उजुरी गरेका थिए । उक्त उजुरीका आधारमा शिक्षाध्यक्षको कार्यालयले छानबिन समिति गठन गरेको थियो ।"
कतार दूतावासले दिन थाल्यो श्रमिकलाई तलब,"कतार सरकारले रोजगारदाता कम्पनीबाट तलब नपाएका श्रमिकलाई कल्याणकारी कोषबाट रकम भुक्तानी गर्न थालेको छ । कामदारको तलब सुरक्षित गर्नका लागि कतारले कल्याणकारी कोष स्थापना गर्ने घोषणा गरेको थियो ।काठमाडौंस्थित कतारी दूतावासका अनुसार तलब नपाई स्वदेश फर्केका मर्करी मिनाका २४ जना श्रमिकलाई कल्याणकारी कोषबाट भुक्तानी गरिसकिएको छ । यसभन्दा अगाडि तलब छाडेर स्वदेश फर्केका नेपाली श्रमिकले तलब पाउने गरेका थिएनन् । २४ जनाले पाउनुपर्ने तलब कोषबाट लिइसके, १० जनाको नाममा चेक काटिएको छ तर उहाँहरूसँग सम्पर्क हुन सकेको छैन, नेपालका लागि कतारी राजदूत युसुफ बिन मोहम्मद अल हैलीले कान्तिपुरसँग भने, उहाँहरूको सम्पर्क नम्बर दिलाइदिन हामीले नेपाल सरकारलाई अनुरोध गरेका छौं ।मर्करी खाडी र अफ्रिकाभर मेकानिकल, इन्जिनियरिङ र प्लम्बिङ क्षेत्रमा काम गर्ने अग्रणी कम्पनी हो । त्यसमा कार्यरत नेपालीसहित आप्रवासी श्रमिक २०१७ को अन्त्यतिर खाली हात फर्किएका थिए । मर्करीले २०१६ को डिसेम्बरबाट तलब दिन छाडेपछि उनीहरूले सरदर २ हजार डलर (दुई लाख रुपैयाँ) छाडेर फर्कनुपरेको थियो । राजदूत अल हैलीले मर्करी मिनाका श्रमिकलाई दूतावासको सम्पर्कमा आइदिन अनुरोध गरेको छ । दूतावासमा आउनुपर्ने नेपाली श्रमिकमा उमाकान्त भण्डारी, दीपेन्द्र सार्की, अजितकुमार ठाकुर, विजय पासवान, रामप्रकाश चौधरी, दुर्गाबहादुर कोइराला, मैराज अहमद मुसलमान, रामबालक महतो, राजेश मुखिया र ध्रुव सिपाली छन् । उहाँहरूको नाममा एकदेखि ३ हजार डलरसम्मको चेक तयारी अवस्थामा छ, सम्पर्कमा आउन नसक्दा हस्तान्तरण गर्न सकिएको छैन, उनले चेक देखाउँदै भने, उहाँहरूका सहकर्मीले पनि सम्पर्क नम्बर उपलब्ध गराउन सकेका छैनन् ।एम्नेस्टी इन्टरनेसनलले मर्करीबाट रित्तो हात फर्किएका श्रमिकले पाउनुपर्ने तलब उपलब्ध गराउनुपर्ने भन्दै पटकपटक अध्ययन रिपोर्ट सार्वजनिक गरेको थियो । रित्तो हात घर फर्केका श्रमिक र तिनका परिवारले एकातर्फ ऋण र अर्कोतर्फ रोजगारदाताले तलब भुक्तानी नदिएका कारण अत्यन्त कठिन आर्थिक समस्या सामना गर्नुपरिरहेको छ, एम्नेस्टीको प्रतिवेदनमा भनिएको छ ।हैलीका अनुसार कतारले बनाएको कल्याणकारी कोषबाट श्रमिकले गुमेको तलब पाउने ग्यारेन्टी भएको बताए । अब कतारमा काम गरेपछि सबै रोजगारदाताले अनिवार्य तलब दिनुपर्छ, कम्पनी बन्द वा अन्य कारणले श्रमिकलाई भुक्तानी गर्न नसकेमा कतार सरकारले नै कोषबाट भुक्तानी गर्नेछ, उनले भने । उनका अनुसार मार्च २० देखि न्यूनतम तलब (एक हजार रियाल) दिने व्यवस्थालाई कडाइका साथ कार्यान्वयन गरिएको छ । कतार नेपालबाट दक्ष श्रमिकको माग गर्छ, दक्ष श्रमिक गएपछि श्रमिक र तिनका परिवारको पनि आर्थिक पाटो बलियो हुनेछ, उनले भने, पछिल्लो समय भएका सुधारबाट श्रमिकको मानव अधिकार र सुरक्षाको रक्षा भएको छ ।"
मानव तस्करको हतियार बन्दै सामाजिक सञ्जाल,"गत मंसिर ९ देखि हराइरहेकी चन्द्रागिरि नगरपालिका बस्ने १६ वर्षीया सीता (नाम परिवर्तन) लाई चार दिनपछि काठमाडौंबाट करिब १३ सय किलोमिटर टाढा भारत मध्यप्रदेशको सिहोरबाट स्थानीय प्रहरीले उद्धार गर्यो । किशोरीले प्रहरीलाई बताएअनुसार उनको दुई वर्षअघि टिकटकमार्फत महेश नामका एक भारतीय युवकसँग सम्पर्क भएको थियो । त्यसपछि उनीहरू फेसबुकमा साथी बने । ती युवकले किशोरीलाई विवाह गर्नेसम्मको प्रलोभन दिएर भोपाल बोलाएका थिए । प्रहरीका अनुसार अनुसन्धानका क्रममा युवकले केटीसँग सम्पर्क गर्न बेग्लै पिटर नाममा फेसबुक आईडी नै खोलेको पाइयो । युवक हाल थुनामा छन् ।चितवन घर भएकी २८ वर्षीय रमिला (नाम परिवर्तन) गत माघ ४ मा ८ वर्षीया छोरीसहित घरबाट बेपत्ता भइन् । सैलुनमा व्यस्त श्रीमान्ले घर फर्किएपछि मात्रै श्रीमती र छोरी बेपत्ता भएको चाल पाए । तत्कालै प्रहरीलाई खबर गरे । सामाजिक सञ्जालमा तस्बिरसहित सूचना राखे । प्रहरीले तत्काल खोजी सुरु गर्यो । मोबाइलबाट भएको सम्पर्कलाई पछ्याउँदै जाँदा भारत उत्तर प्रदेशको बरेलीस्थित एक नम्बरसँग सम्पर्क जोडियो । त्यहाँको एउटा घरमा छापा मार्दा आमाछोरी दिल्लीमा रहेको खुल्यो । घर छाडेको एक महिनापछि दुवै जनालाई दिल्ली प्रहरीले स्थानीय भजनपुराबाट उद्धार गर्यो । छोरीसहित ती महिलाको दिल्लीसम्मको यात्रापछाडि सामाजिक सञ्जाल नै कारण रहेको खुल्यो । दुई वर्षअघि उनी फेसबुक र इन्स्टाग्राममार्फत एक भारतीय युवकसँग जोडिएकी थिइन् । ती युवकले उनलाई विवाहको प्रलोभन दिएर दिल्ली बोलाएका रहेछन् ।जयसपुर बाँकेकी १७ वर्षीया मीना (नाम परिवर्तन) पनि गत साउन अन्तिम साता घरबाट एकाएक बेपत्ता भइन् । परिवारमा रुवाबासी भयो । स्थानीय प्रहरीले खोजी थाल्यो । घरबाट हराएको करिब एक सातापछि उनको दिल्लीजयपुर हाइवेबाट उद्धार भयो । प्रहरीलाई उनले दिएको विवरणअनुसार केही महिनादेखि फेसबुकमार्फत उनी एक भारतीय युवकसँग सम्पर्कमा थिइन् । विवाह गर्ने आश्वासन दिएपछि उनी युवकले भनेअनुसार बस चढेर दिल्ली आइन् । दिल्लीमा भेट पनि भयो । त्यसपछि ती युवकले उनलाई जयपुर जाऔं भने । तर मीनाले मानिनन् । जयपुर जान नमानेपछि ती युवकले उनलाई दिल्लीजयपुर हाइवेमै छाडिदिएका थिए ।विराटनगर घर भएकी १७ वर्षीय सुष्मा (नाम परिवर्तन) गत वर्ष असोजमा घर छाडेर हिँडिन् । तीन महिनासम्म उनीबारे केही पत्तो लागेन । त्यसपछि उनलाई राजस्थानको अल्बरबाट प्रहरीले उद्धार गर्यो । सुष्मा हराउनुको कथा पनि उस्तै थियो । फेसबुकमार्फत भारत जोगवनीका एक युवकको सम्पर्कमा आएकी थिइन् सुष्मा । उनै युवकले सुष्मालाई अल्बर पुर्याएका थिए ।नेपाली किशोरीयुवतीमहिलाहरूका लागि सामाजिक सञ्जाल धराप बनेका यी प्रतिनिधि घटना मात्र हुन् । सामाजिक सञ्जाल प्रयोग गर्दाका जोखिमबारे जनचेतनाको अभाव हुँदा यस्ता घटना बढ्दो क्रममा छन् । सरोकारवालाहरू पछिल्ला वर्ष मानव तस्करहरूले सामाजिक सञ्जाललाई गतिलो हतियारका रूपमा प्रयोग गर्न थालेको दाबी गर्छन् । संयुक्त राष्ट्रसंघअन्तर्गतको लागूऔषध तथा अपराधसम्बन्धी आयोगले केही महिनाअघि सार्वजनिक गरेको एक प्रतिवेदनले पनि पछिल्लो १० वर्षमा मानव तस्करीमा सामाजिक सञ्जालको प्रयोग उल्लेख्य मात्रामा बढेको देखाएको छ । परिचय लुकाउन पाइने भएकाले पनि मानव तस्करीका लागि सामाजिक सञ्जाल गतिलो हतियार बनेको प्रतिवेदनको निष्कर्ष छ ।सामाजिक सञ्जालमा राखिने व्यक्तिगत विवरणले पनि मानव तस्करलाई आफ्नो जालो विस्तार गर्न सहज बनाएको प्रतिवेदनमा दाबी गरिएको छ । मानव तस्करीविरुद्धको अभियानमा सक्रिय रहँदै आएको केआई नेपालका भारत प्रतिनिधि नवीन जोशी पनि मानव तस्करीका पछिल्ला घटनाहरूमध्ये ७० प्रतिशतभन्दा बढीमा सामाजिक सञ्जाल नै प्रयोग भएको पाइएको दाबी गर्छन् । पहिले गाउँमै पुग्ने तस्करहरू अहिले भने सामाजिक सञ्जालमार्फत किशोरीहरूदेखि यौन हिंसाको सिकार भएका महिलाहरूलाई अनेकन प्रलोभन देखाएर फसाउने प्रवृत्ति देखिएको छ, जोशीले भने । प्रविधि र सञ्चारको सुविधा विस्तारसँगै मानव तस्करहरूले नेपाली महिलालाई फसाउन पनि सामाजिक सञ्जालकै बढी साथ लिन थालेको जोशीको निष्कर्ष छ ।दिल्लीस्थित नेपाली दूतावासका काउन्सिलर वरिष्ठ प्रहरी उपरीक्षक वीरेन्द्र बस्याल पनि मानव तस्करीका लागि सामाजिक सञ्जालको दुरुपयोग बढेको स्विकार्छन् । बस्यालका अनुसार स्थानीय निकायहरूले आफ्ना नागरिकहरू को, कहाँ गए भन्ने अभिलेख राख्ने गरेको खण्डमा सामाजिक सञ्जाललगायत विभिन्न माध्यम हुँदै गरिने मानव तस्करी धेरै हदसम्म नियन्त्रणमा आउनेछ ।केआई नेपालका जोशी भने सरकोरवाला निकायले जनचेतना बढाउने र सीमामा कडाइ गर्नुपर्ने बताउँछन् । सामाजिक सञ्जालको प्रयोगको जोखिमका बारेमा अभिभावकहरूलाई थाहा हुनुपर्छ । आफ्ना छोराछोरी र परिवारका सदस्यले सामाजिक सञ्जालको प्रयोग कसरी गरिरहेका छन् भन्नेमा पनि अभिभावकले ध्यान दिनुपर्यो । त्यो नगर्दा मानव तस्करले सफ्ट तार्गेट पाइरहेका छन्, जोशीले भने । यसका लागि कुनै एउटा निकायभन्दा पनि राज्यस्तरबाटै पहल हुनुपर्नेमा उनको जोड छ ।"
खोलानदी उत्खननमा ठेकेदारको मनपरी,"नियमन फितलो हुँदा सर्लाही भएर बग्ने वाग्मती, लखन्देही र बाँके खोलामा मापदण्डविपरीत उत्खनन भइरहेको छ । खोलाको ठेक्का लगाई नियमनको समेत जिम्मेवारी पाएका स्थानीय तह मौन बस्दा ठेकेदारको मनपरी बढेको हो । स्थानीय तहको मौनताले मिलेमतोको आशंका उब्जाएको स्थानीय बताउँछन् ।मापदण्ड तोकेर गिट्टी, बालुवा, ढुंगालगायत नदीजन्य पदार्थ उत्खननको ठेक्का लिएका कम्पनीले अवैध उत्खनन गर्दा पर्यावरणीय असर पर्नुका साथै वर्षातमा नजिकका बस्ती र फाँटमा बाढी पस्ने जोखिमसमेत बढेको छ । यही कारण बरहथवा नगरपालिका१ खर्सालघाटमा बर्सेनि वाग्मती नदीको बाढीले गाउँ डुबानको खतरा रहेको स्थानीय दीपलाल सहनी बताउँछन् । उनका अनुसार वाग्मतीले यहाँको सयौं बिघा खेतीयोग्य जग्गासमेत कटान गरिसकेको छ तर त्यस्तो खतराको ख्यालै नगरी नगरपालिकाले खर्सालघाटमै उत्खननको ठेक्का लगाएको छ । नगरले २०७८ जेठसम्मका लागि मलंगवाको राजन कन्स्ट्रक्सनसँग ३२ लाख ३० हजार ७ सय ७० घनफिट गिट्टी, बालुवा निकाल्ने गरी एक करोड ५ लाख रुपैयाँमा ठेक्का सम्झौता गरेको छ । वातावरणीय प्रभाव मूल्यांकन (ईआईए) प्रतिवेदनमा उक्त स्थानबाट ५ फिट गहिराइसम्म मात्र उत्खनन गर्न सकिने उल्लेख भए पनि १२ देखि १५ फिटसम्म उत्खनन भइरहेको छ ।अवैध उत्खननले जनधन गुम्न सक्ने खतरा जनप्रतिनिधिले नदेखेको सहनीको गुनासो छ । एक त पहिलादेखि नै कटानको समस्या छ, त्यसमाथि अवैध उत्खननले बाढी गाउँ पस्ने खतरा बढेको छ, सहनीले भने, हामीले भनेको कसैले सुन्दैन, जनप्रतिनिधिहरू पनि खोला बेचेर पैसा कमाउने दाउमा छन् ।गत मंसिरमा उत्खननको ठेक्का लागेको वाग्मतीमा अहिलेसम्म कति परिमाणमा गिट्टी, बालुवा निकालियो भन्ने तथ्यांक नगरसँग छैन । ठेक्का सम्झौतापछि नगरबाट कुनै प्राविधिक पनि उत्खनन स्थल पुगेका छैनन् । नापजाँच नहुँदा परिमाणबारेको तथ्यांक नआएको प्रमुख प्रशासकीय अधिकृत खिमबहादुर भुजेल बताउँछन् । उनले पहिलो किस्ताको रकम जम्मा भएपछि नापजाँचका लागि प्राविधिक खोलामा पठाइने बताए । ईआईए प्रतिवेदनअनुसार नै खोलाबाट नदीजन्य पदार्थ निकालिरहेको उनले दाबी गरे ।यता हरिवन र लालबन्दी नगरपालिकाको सीमा भएर बग्ने लखन्देही खोलाको ठेक्का सम्झौतामा ईआईएअनुसार हिरापुर डाब्कालीघाटबाट ६ सय मिटर लम्बाइ, ७५ मिटर चौडाइ र डेढ मिटर गहिराइमा उत्खनन गर्न सकिने उल्लेख छ तर यहाँ पनि १० देखि १५ फिटसम्म गहिरो खाडल बनाई उत्खनन गरिएको छ । यहाँ २० लाख पाँच हजार रुपैयाँमा गजुरमुखी निर्माण सेवाले ठेक्का पाएको हो । अवैध उत्खनन गरिरहेको भन्दै स्थानीयले विरोध जनाएपछि केही दिन काम रोकिएको थियो । अहिले फेरि उस्तै अवस्था रहेको पुलामीटोलका कृष्ण जर्घाले बताए । उनका अनुसार विवाद आउन नदिन पछिल्लो समय ठेकेदारले गहिरो खाडललाई पुरिदिने गरेका छन् । नदीमा ठूल्ठूला खाडल बनाइँदा बस्ती नै जोखिममा छ, उनले भने, अहिले त्यस्ता खाडललाई पुर्ने गरिएकाले अवैध उत्खनन भएको यसै पनि पुष्टि हुन्छ । उनले तोकिएको भन्दा धेरै परिमाणमा उत्खनन भइरहेको समेत दाबी गरे ।उनका अनुसार १० हजार घनमिटर उत्खननको ठेक्का पाएको गजुरमुखीले त्यसभन्दा बढी नदीजन्य पदार्थ निकालिसक्दा पनि उत्खनन रोकिएको छैन । नगरका प्रमुख प्रशासकीय अधिकृत देवनाथ पोखरेलले उत्खनन परिमाणबारे आफूलाई जानकारी नभएको बताए । ठेक्का लागेको परिमाण खोलाबाट निकालियो वा निकालिएन भन्ने जानकारी मलाई आएको छैन, प्राविधिक टोलीले गर्नुपर्ने काम हो, उनले भने, परिमाणबारे प्राविधिक टोलीले मलाई केही जानकारी दिएको छैन ।सर्लाही र महोत्तरीको सीमा भएर बग्ने बाँके खोलामा नदीजन्य पदार्थ उत्खननका लागि ईश्वरपुर नगरपालिकाले मंसिर १ मा जनकपुरको शिवम् कन्स्ट्रक्सनलाई १ करोड ८ लाख रुपैयाँमा ठेक्का दियो । सम्झौतामा ईआईएअनुसार ईश्वरपुर१३ श्रीनगर टोलस्थित बाँके खोलाबाट ५ फिट गहिराइ र ४ लाख ५० हजार ८ सय ५ घनमिटर गिट्टी, बालुवा निकाल्न सकिने उल्लेख छ तर यहाँ पनि १५ सम्मका खाडल देखिन्छन् । स्थानीयको विरोधपछि नगरपालिकाले ठेकेदारसँग नदीजन्य पदार्थ निकालेको परिमाणको तथ्यांक माग्दै अहिलेलाई उत्खननमा रोक लगाएको छ तर ठेकेदार पक्षले अहिलेसम्म तथ्यांक उपलब्ध नगराएको प्रमुख प्रशासकीय अधिकृत उदय देवकोटाले बताए । स्थानीयको विरोधपछि हामी आफैं पनि खोलाको निरीक्षणमा गयौं, त्यहाँ हेर्दा बढी परिमाणमा निकालिएको मलाई पनि लाग्यो, देवकोटाले भने, ठेकेदार पक्षसँग अहिलेसम्म निकालिएको परिमाणको तथ्यांक माग्दै हाललाई उत्खननमा रोक लगाएका छौं तर पछिल्लो समय ठेकेदार कम्पनी सम्पर्कमा आएको छैन । उत्खननमा रोक लगाएपछि पनि रातिमा अवैध रूपमा गिट्टी, बालुवा निकालिरहेको अवस्थामा प्रहरीले २ एक्स्काभेटर र ३ वटा टिपर नियन्त्रणमा लिई नगरपालिकालाई बुझाएको थियो । तीमध्ये केही साधन ठेकेदार कम्पनी शिवम् कन्स्ट्रक्सनकै रहेको पाइएको नगर प्रमुख मनोज देवकोटाले जनाए । पक्राउ परेका साधनका धनीलाई खोलामा बनाइएको खाल्डो पुर्न लगाई ६० हजार रुपैयाँ जरिवाना तिराई छाडिएको उनले बताए ।"
"टिकट काटे, फर्कन पाएनन्","वैदेशिक रोजगारीमा मलेसिया पुगेका छोराको मृत्यु भएपछि तीन सातायता गोरखा नगरपालिका१२ नयाँगाउँकी ५२ वर्षीया तिलमाया कुँवरका आँखा ओभाएका छैनन् । कमाउन गएको छोराको शव कुरेर बसेको पनि तीन साता भयो तर कहिलेसम्म शव आइपुग्छ, उनलाई थाहा छैन । घर फर्कन हवाई टिकट लिएका छोराको मृत्युको खबरसँगै परिवारमा सन्नाटा छाएको छ ।२०७५ वैशाखमा मलेसियास्थित जोहोरबारु पुगेका २८ वर्षीय मेघबहादुर कुँवरले गत वर्ष लकडाउन सुरु भएदेखि नै स्वदेश फर्कने प्रयास थालेका थिए । परिवारका अनुसार कम्पनीले बिदा नदिएपछि उनी उतै रोकिए । स्वास्थ्य समस्या भएर स्वदेश फर्कने निधोमा पुगेका मेघबहादुरले गत फागुन २३ मा हवाई टिकट लिएर परिवारमा जानकारीसमेत गराएका थिए । त्यसपछि परिवार खुसी पनि भयो । तर छिट्टै आउँछु भनेका उनी फर्किन पाएनन् ।स्वदेश फर्कने तरखर गरिरहेका उनी स्वास्थ्यमा समस्या आएपछि अस्पताल भर्ना भए । फागुन २१ मा उनको उपचारका क्रममा निधन भयो । छोरो आउने खबरले खुसी थिएँ, पछि दम बढेछ, अस्पताल लगेपछि बिसेक हुन्छ, राम्रो खबर सुन्न पाइन्छ भनेको त यस्तो भयो, तिलमायाले भनिन् । उनका अनुसार पछिल्लो पटकको फोन संवादमा मेघबहादुरले श्वासप्रश्वास र हातखुट्टा झमझमाउने समस्या देखिएको बताएका थिए ।मेघबहादुर तिलमायाका एक्ला छोरा हुन् । चार छोरीको विवाह भइसकेको छ । एउटै छोरा पनि गुमाएँ, अहिले केही सोच्न र गर्न सकेको छैन, तिलमायाले भनिन्, सबैले नयाँ घर बनाए, हामी पनि बनाउनुपर्छ भनेर उसैको जोडबलले नवलपुरमा घर बन्दै थियो, घरको ढलान पनि भर्खर सकिएको छ तर उसैले देख्न पाएन ।मेघबहादुर २०७१ सालमा विवाह बन्धनमा बाँधिएका थिए । उनी मलेसिया उडेपछि जन्मिएकी छोरी २ वर्ष पुगिन् । प्रत्यक्ष नभेटे पनि मेघबहादुर दैनिकजसो भिडियो कलमा छोरीसँग कुराकानी गर्थे । अहिले अरू आफन्तको फोन आउँदा पनि छोरी बाबा, बाबा भन्दै मोबाइल तान्न आउँछिन्, मेघबहादुरकी श्रीमती हीरामाया सारू कुँवरले सुनाइन् ।बिरामी हुँदा पनि घर फर्किन नदिएको कम्पनीले उनको उपचारमा समेत ध्यान नदिएको मेघबहादुरका भिनाजु नाता पर्ने नारायण कुँवरको आरोप छ । उनको शव छिटो नेपाल ल्याएर अन्त्येष्टि गर्ने परिवारको माग छ । रोजगारीको सिलसिलामा हाल मलेसिया रहेका उनका साथी रामकृष्ण खड्काले शव नेपाल ल्याउन व्यक्तिगत र कानुनी झन्झट नरहेको कान्तिपुरसँगको कुराकानीमा बताए । एयरलाइन्स उपलब्ध नभएर ढिला भएको छ, २५ तारिखमा पठाउने भनेको स्थगित भयो, हाम्रोतर्फबाट सक्ने पहल गरिरहेका छौं, उनले भने, प्लेन चार्टर गरेर पठाउन रकम बढी लाग्छ, नियमित एयरलाइन्समा पठाउँदा केही समय लाग्ने भयो ।गैरनेपाली आवासीय संघ (एनआरएनए) मलेसियासँग पनि शव पठाउन समन्वय भइरहेको उनले बताए । निमोनियाका कारण फोक्सोमा पानी जमेर मृत्यु भएको बुझिन आएको उनले सुनाए । उनका अनुसार पोस्टमार्टम रिपोर्ट अस्पतालले उपलब्ध गराएको छैन । अस्पतालले शव र पोस्टमार्टम रिपोर्ट एकसाथ पठाउने गरेको बुझिएको छ, उनले भने । शव जोहोरबारु हेल्थ डिपार्टमेन्टमा राखिएको छ ।"
तिलौराकोटको प्राचीनता खोजिँदै,"स्वदेशी र विदेशी विज्ञ पुरातत्त्वविद्सहित विद्यार्थी टोली शाक्यवंशीय राजधानी प्राचीन कपिलवस्तु (तिलौराकोट) को अध्ययन अन्वेषणमा जुटेका छन् । तिलौराकोटलाई विश्व सम्पदामा सूचीकृत बनाउने गरी बेलायतको डुर्हाम युनिभर्सिटी, पुरातत्त्व विभाग र लुम्बिनी विकास कोषका पुरातत्त्वविद्, प्रोफेसर र वरिष्ठ परामर्शदाता उत्खननमा संलग्न छन् । शाक्य गणराज्य तिलौराकोट प्रवेश गर्नासाथै प्राचीन सहरको झल्को दिई शान्ति, करुणा मैत्रीको अनुभूति गर्ने गरी उत्खनन अघि बढाइएको हो ।यहाँ दुई ठाउँमा उत्खनन गरिँदै छ । समयमाई मन्दिरछेउ पश्चिमतिर उत्खनन गरिँदै छ भने मध्यक्षेत्रको केन्द्रीय प्रशासनिक भवन संरचनाको भित्री सुरक्षा किल्ला पर्खालको दक्षिणपूर्वी कुनामा पनि उत्खनन भइरहेको छ । दुवै ठाउँमा ट्रेन्च खनेर अध्ययन थालिएको छ । यसपटक उत्खननसँगै संरक्षणको काम पनि अघि बढाइएको छ । मध्यभागमा रहेको प्राचीन समयमाई मन्दिर संरक्षण गरिँदै छ । प्रशासनिक भवन संरचनाको पश्चिम भागको सुरक्षा किल्ला पर्खाल र दक्षिण गेट पनि संरक्षण भइरहेको छ । त्यहाँ पुरातात्त्विक मूल्य मान्यताअनुसार सुर्की र चुनाले नयाँ इँटा जोडिएको छ । त्यस्तै, तिलौराकोटमा दक्षिणतिर दरबार सुरक्षाका लागि बनाइएको खाई मोठमा अगरकोर गरिएको छ । जमिनबाट एउटा पाइप तल पठाएर प्राकृतिक माटो माथिको सांस्कृतिक धरोहर (कल्चरल डिपोजिट) को अध्ययन गरिएको छ । यसले कालक्रम पत्ता लागेर प्राचीनता थाहा हुन्छ । त्यस्तै पूर्वी द्वारदेखि २० मिटर पूर्व ढिस्को र पुरातात्त्विक स्थल मानिएका चेतराई देई र लमतियामा जियोफिजिक्स (भूभौतिक) सर्वेक्षण गरिएको छ । नवलपरासीको पण्डितपुरमा पनि जियोफिजिक्स गरिएको छ । बेलायतका पुरातत्त्वविद् डंकन हलले जियोफिजिक्स गरिरहेका छन् । म्याग्नोमिटर नामको यन्त्रबाट निस्कने विकिरणले जमिनमुनि दुई मिटरसम्मको अवस्था पत्ता लगाउँछ । नेपालमा सन् २०१३ मा पहिलोपटक यो प्रविधि हलले नै प्रयोग गरेका थिए । विगतका उत्खननमा पाइएका पुरातात्त्विक महत्त्वका माटाका भाँडाकुँडा, मूर्ति र सिक्कालगायत वस्तुको संरक्षण पनि गरिँदै छ । यहाँ वैज्ञानिक तरिकाले अध्ययन अनुसन्धान गरिएको टोलीमा संलग्न लुम्बिनी विकास कोष प्रमुख पुरातत्त्व अधिकृत हिमाल उप्रेतीले बताए । भूभौतिक सर्भे, ड्रोन फोटोग्राफी, टोपोग्राफी, अगरकोर र फिल्ड वाकिङबाट अनुसन्धान भइरहेको छ, उनले भने, उत्खननबाट आएका तथ्य र परिणामले यहाँको प्राचीनता बढाएको छ ।नौ वर्षदेखि भइरहेको अध्ययनले तिलौराकोटमा ईसापूर्व आठौं शदाब्दीदेखि मानव बसोबास रहेको र इसाको छैटौँ शताब्दीमा दरबारको वरिपरि सुरक्षा किल्ला पर्खाल बनाइएको पत्ता लागेको उत्खनन टोली सदस्य पुरातत्त्व अधिकृत भाष्कर ज्ञवालीले बताए । उत्खननबाट प्राचीन सहरको स्वरूप र सांस्कृतिक विकासक्रम थाहा लाग्दै छ, उनले भने, त्यतिखेर घर बनाउन केके प्रयोग गरिन्थ्यो, कस्तो घर बनाइन्थ्यो र आर्थिक सामाजिक पाटो पनि पत्ता लाग्यो । पहिलो वर्ष लुम्बिनी विकास कोष र त्यसपछि युनेस्कोको समन्वयमा जापान सरकारको जाप्निज फन्ड इन ट्रस्टको सहयोगमा उत्खनन भइरहेको छ । तेस्रो चरणअन्तर्गत सन् २०१९ देखि २०२१ सम्म काम हुने भएको हो । अर्को वर्षदेखि उत्खनन हुनेनहुने टुंगो छैन । उत्खननको नेतृत्व डुर्हाम विश्वविद्यालय बेलायतका प्रोफेसर तथा प्रमुख पुरातत्त्वविद् डा रविन कनिङ्घमले गरेका छन् । उनीसँगै आठ जना विदेशी पुरातत्त्वविद् र प्रोफेसर, पुरातत्त्व विभागका सात जना पुरातत्त्वविद्, लुम्बिनी विकास कोषका आठ जना पुरातत्त्वविद् र कर्मचारी सहभागी छन् । त्यस्तै त्रिविका इतिहास, संस्कृति र पुरातत्त्व पढ्ने २५ विद्यार्थी र लुम्बिनी बौद्ध विश्वविद्यालय स्नाकोत्तर पढ्ने विद्यार्थी पनि यसमा सहभागी छन् । उत्खनन एक महिनासम्म चल्नेछ भने ५२ कामदार र मिस्त्रीले उत्खनन र संरक्षणको काम गरिरहेका छन् । तिलौराकोट राजा शुद्धोदनको राजप्रासाद तथा भगवान् गौतम बुद्धले २९ वर्षको युवा अवस्था बिताएको स्थल हो । तिलौराकोट सन् १९९६ मा विश्व सम्पदाको प्रारम्भिक सूची (टेन्टेटिभ लिस्ट) मा परेको थियो ।"
बसस्कुटर ठोक्किँदा तीन जनाको मृत्यु,"चितवन (कास) जिल्लाको भित्री सडकमा शनिबार साँझ बससँग स्कुटर ठोक्किँदा तीन जनाको मृत्यु भएको छ । माडीठोरी हुलाकी सडकको भरतपुर२२ पटिहानी पकौडी बजारमा भएको दुर्घटनामा स्कुटरमा सवार भरतपुर६ गीतानगरका ४५ वर्षीय मोहन अधिकारी, उनकी १७ वर्षीया छोरी विनिशा र भतिजी १७ वर्षीया दिविसाको मृत्यु भएको हो । गम्भीर घाइते उनीहरूको उपचारका क्रममा निधन भएको डीएसपी सूर्य थापाले बताए । उनका अनुसार जगतपुरदेखि भरतपुरतर्फ आउँदै गरेको बससँग स्कुटर ठोक्किएको हो ।"
बुहारीको हत्यापछि आत्महत्या,"ताप्लेजुङ (कास) मृत फेला परेकी पाथीभरा याङवरका३ तिरिङ्गेकी ३६ वर्षीया विमला डाँगी बस्नेतको हत्या भएको निष्कर्षमा प्रहरी पुगेको छ । बुधबार बेलुका उनको शव फेला परेको थियो । उनको काका ससुरा नाता पर्ने ३७ वर्षीय घनश्याम बस्नेतले हत्या गरेको हुन सक्ने प्रारम्भिक अनुसन्धानबाट खुलेको प्रहरी निरीक्षक मोहन पोखरेलले बताए । घनश्यामले हत्या गरेको व्यहोरासहितको विमलाका श्रीमान् रामकुमार बस्नेतले दिएको जाहेरी प्रहरीले शुक्रबार दर्ता गरेको छ । छिमेकीसमेत रहेका घनश्यामले डालेघाँस काटिदिन्छु लिन आउनु भनी घरदेखि तीन सय मिटर दक्षिणपूर्वमा लगी बीभत्स हत्या गरेको जाहेरीमा उल्लेख छ । घनश्याम पनि घाँटीमा पासो लगाएर रूखमा झुन्डिएको अवस्थामा मृत फेला परेका थिए । विमलाको हत्या भएको ८ सय मिटरमाथि उनको शव भेटिएको थियो । बुहारीको हत्यापछि आत्महत्या गरेको हुन सक्ने अनुमान प्रहरीको छ । विमला सासू, ससुरा र १३ वर्षीय छोरासँग बस्दै आएकी थिइन । श्रीमान् ट्रक चालक श्रीमान् झापामा बस्छन् । विमलाको शव अलैंची बगानमा घाँटीमा डोरीले कसेर फालेको अवस्थामा भेटिएको थियो ।"
"माग ४७ हजार, आवेदन १ लाख ९० हजार",काठमाडौं (कास) राष्ट्रिय जनगणनामा खटाउन केन्द्रीय तथ्यांक विभागले मागेभन्दा चार गुणा बढी आवेदन परेको छ । आवेदकमध्ये ५५ प्रतिशत महिला छन् भने ८७ जना लैंगिक अल्पसंख्यक समुदायको रहेको विभागले जनाएको छ । आगामी जेठ २५ देखि असार ८ सम्म देशभरि एकैसाथ हुने जनगणनाका लागि विभागले ८ हजार सुपरिवेक्षक र ३९ हजार गणक माग गरेको थियो । त्यसमा १ लाख ९० हजार जनाभन्दा बढीले आवेदन दिएका छन् । अनलाइन प्रणालीले निवेदन दिन सजिलो भएको विभागका निर्देशक ढुण्डिराज लामिछानेले बताए ।
घरमै सुरक्षित होली मनाउन विज्ञको सुझाव,भारतबाट फर्केका दुई जनामा कोरोनाबर्दिया बाँकेको जमुनाह नाका हुँदै घर फर्किएका बर्दिया र रोल्पाका दुई पुरुषमा कोरोना संक्रमण देखिएको छ । शनिबार एन्टिजेन विधिबाट गरिएको परीक्षणमा उनीहरूमा कोरोना पोजिटिभ देखिएको हो । स्वास्थ्य कार्यालय बर्दियाका सूचना अधिकारी नरेश श्रेष्ठले भारतको गुजरातमा काम गर्दै आएका बढैयाताल गाउँपालिका१ डाँफेका ४१ वर्षीय पुरुष र महाराष्ट्रबाट फर्किएका रोल्पाका ४८ वर्षीय पुरुषमा संक्रमण देखिएको बताए । दुवैको जमुनाह नाकामा स्वास्थ्य परीक्षण गरिएको थियो । उनीहरूलाई आआफ्नै घरमा आइसोलेसनमा राखिने सूचना अधिकारी श्रेष्ठले बताए । दुवैलाई शनिबारै घर पठाइएको स्वास्थ्य कार्यालयले जनाएको छ ।
डीसीसीएमसी फेरि क्रियाशील,"भारतमा कोरोना महामारी दोस्रो लहरमा फैलिन थालेपछि नेपालमा त्यसको रोकथाम तथा नियन्त्रण गर्न सरकारले जिल्ला कोभिड संकट व्यवस्थापन केन्द्र (डीसीसीएमसी) लाई पुनः क्रियाशील बनाएको छ । प्रमुख जिल्ला अधिकारी संयोजक रहेको डीसीसीएमसीमा जिल्लास्थित सुरक्षा निकायका प्रमुख, स्वास्थ्य कार्यालय, स्थानीय तहलगायतका प्रतिनिधिको सहभागिता हुन्छ । महामारीविरुद्ध प्रतिकार्य योजना तय गर्ने निकाय पनि यही हो ।यसकै सिफारिसका आधारमा प्रजिअले आफ्नो क्षेत्रमा निषेधाज्ञा जारी गर्ने, जनस्वास्थ्यका मापदण्ड पालना गराउने, विभिन्न सेवा सञ्चालनमा रोक एवं नियन्त्रण र अस्थायी बन्देज लगाउन सक्ने व्यवस्था छ । यो संयन्त्रले आइसोलेसन र क्वारेन्टाइन व्यवस्थापनबारे पनि निर्णय गर्छ । असोजपछि केही निष्क्रिय जस्तै बनेको डीसीसीएमसी भारतमा कोरोना महामारी बढेपछि नेपालमा प्रतिकार्य योजना तय र कार्यान्वयन गर्न पुनः सक्रिय बनेको हो । कोभिडसंकट व्यवस्थापन केन्द्रको चैत १२ गते अपराह्नसम्मको तथ्यांकअनुसार नेपालमा कोरोनाबाट ३ हजार २० जनाको मृत्यु भइसकेको छ । २ लाख ७६ हजार ५ सय ९ जनामा संक्रमण देखिएकामा २ लाख ७२ हजार २ सय ७२ जना कोरोनाबाट मुक्त भइसकेका छन् । १ हजार २ सय १७ जना निको हुन बाँकी छ । ५५ जना क्वारेन्टाइनमा छन् । बाँकी घरमै बसेर उपचाररत छन् ।महामारी रोकथाम गर्न स्वास्थ्य तथा जनसंख्या मन्त्रालय र गृह मन्त्रालयले सार्वजनिक सभा सम्मेलन, भेला, जुलुस, जात्रामहोत्सव, भीडभाड हुने अन्य कार्यक्रम नगर्न पनि अपिल गरेका छन् । महामारीका कारण लगाइएका कतिपय प्रावधान गएको साउनयता खुकुलो बनाइँदै आवागमन र सेवा नियन्त्रित रूपमा सञ्चालन गर्न दिइएको थियो । उद्योगकलकारखानालगायत क्षेत्र असोजपछि जनस्वास्थ्य मापदण्ड पालना गरेर सञ्चालन अनुमति दिइएको थियो । तर लकडाउन र निषेधाज्ञा हटेपछि भीडभाड हुने गतिविधि बढेका थिए । प्रधानमन्त्री केपी शर्मा ओली र सत्तारूढ दल नै जनस्वास्थ्यलाई बेवास्ता गर्दै भीडभाड र आमसभामा सहभागी बनेका थिए । जनस्वास्थ्यलाई बेवास्ता गरेर सभा सम्मेलन गरेकामा जनस्तरबाट पनि विरोध भएको थियो । पछिल्लोपटक सरकारले फेरि मापदण्ड पालनालाई कडाइ गर्न खोजेको हो ।होटलरेस्टुराँलगायत रात्रिकालीन व्यवसाय सञ्चालनमा लगाइएको समयसीमा र जनस्वास्थ्य मापदण्ड पालनालाई कडाइका साथ लागू गर्नसमेत भनिएको छ । यो निर्देशनपछि उपत्यकास्थित काठमाडौं र ललितपुर प्रशासनले राति ११ बजे र भक्तपुरले ९ बजेसम्म रात्रि व्यवसाय सञ्चालन अनुमति दिएका छन् । सीमा हुँदै आवागमन गर्ने सबैजनाको अभिलेख अनिवार्य राख्न, तापक्रम नाप्न र शंका लागेकालाई त्यहींबाट अस्पताल, क्वारेन्टाइन वा आइसोलेसनमा पठाउन पनि डीसीसीएमसीलाई निर्देशन दिइएको गृह मन्त्रालयका प्रवक्ता चक्रबहादुर बुढाले बताए । निर्देशन अटेर गरिए कानुनअनुसार कारबाही हुने उनले जनाए । लकडाउनबारे कुनै छलफल भएको छैन, महामारी रोकथाम तथा नियन्त्रणमा यसअघिका प्रतिकार्य योजनालाई अद्यावधिक र पुनर्ताजगी गर्न एवं जनस्वास्थ्यसम्बन्धी मापदण्डलाई पूर्ण पालना गराउन जिल्ला संकट व्यवस्थापन केन्द्रलाई सक्रिय बनाइएको हो, प्रवक्ता बुढाले भने । स्थानीय प्रशासन ऐन, २०२८ को दफा ६ (३) मा प्रमुख जिल्ला अधिकारीले आफ्नो क्षेत्रमा शान्ति सुरक्षा वा जनस्वास्थ्यमा असर गर्ने कुनै पनि गतिविधि नियन्त्रण गर्न निश्चित समयका लागि निषेधाज्ञा जारी गर्न पाउने व्यवस्था छ । आदेश उल्लंघन गर्नेलाई १ महिना कैद वा ५ सय रुपैयाँ जरिवानाको व्यवस्था छ । गतवर्षको चैत ११ गते देशभर लकडाउन घोषणासँगै नेपाल र चीनतर्फका स्थल नाका बन्द गरिएको थियो । गत साउन २६ को मन्त्रिपरिषद् बैठकमार्फत भारततर्फका १३ र चीनतर्फका १ नाका खुलाएको थियो । कोभिडको त्रास र महामारी कम हुँदै गएपछि गत माघ ११ गते पुनः चीनतर्फ १ र भारततर्फका १५ नाका खुलाउने निर्णय भएको थियो । पछि दार्चुलास्थित भारतसँग सीमा जोडिएका ५ वटा पुलबाट पनि आवागमन खुला गरिएपछि अहिले चीन र भारतसँग ३५ नाका हुँदै आवागमन हुन्छ ।यी अधिकांश स्थानबाट आवागमन गर्नेको अभिलेख र तापक्रम नाप्ने गरी व्यवस्था मिलाउन निर्देशन दिइएको हो । खुला गरिएका अधिकांश नाकामा प्रहरी, सशस्त्र र स्वास्थ्यकर्मीसहितको हेल्थ डेस्क सञ्चालनमा छ । त्यसबाहेक विभिन्न ५५ स्थानमा सशस्त्र प्रहरीले आफ्नै जनशक्तिबाट थप हेल्थ डेस्क सञ्चालनमा ल्याएको सशस्त्र प्रहरी प्रवक्ता डीआईजी राजु अर्यालले बताए । गृहले सातवटै प्रदेशका आन्तरिक मामिला तथा कानुन मन्त्रालय, ७७ वटै जिल्ला प्रशासन कार्यालय, नेपाल प्रहरी र सशस्त्र प्रहरीलाई पत्र पठाई संक्रमण रोकथाम तथा नियन्त्रणका लागि स्वास्थ्यसम्बन्धी मापदण्ड र निर्देशन पालना गर्नगराउन निर्देशन दिएको छ ।प्रवक्ता बुढाले महामारीविरुद्ध यसअघि चालिएका कदमलाई पुनर्ताजगी एवं क्वारेन्टाइन र आइसोलेसन सेन्टरलाई अद्यावधिक गरी तयारी अवस्थामा रहन निर्देशन दिइएको पनि बताए । महामारी जोखिमको मूल्यांकन गरेर डीसीसीएमसी र जिल्ला प्रशासन कार्यालयले नै आवश्यकता हेरेर सेवा प्रवाहलाई नियन्त्रित रूपमा सञ्चालन गर्न सक्ने भएकाले लकडाउनलगायतका कठोर निर्णयबारे कुनै छलफल नभएको उनले स्पष्ट पारे । जनमानसमा फेरि पनि लकडाउन हुने हो कि भन्ने त्रास देखियो, यसमा सत्यता छैन, हामीले जोड दिएको विषय भनेको दोस्रो चरणको कोरोना महामारी फैलिन सक्छ, यसप्रति सबै जना सचेत र सजग बन्नुस्, जनस्वास्थ्यसम्बन्धी मापदण्ड पालना गर्नुस्, अनावश्यक भीडभाडमा नजानुस् मात्र भन्न खोजेका हौं, त्यसकै लागि जिल्ला संकट व्यवस्थापन केन्द्रलाई थप सक्रिय बनाइएको हो ।"
प्रदूषणको आपत्,"प्रदूषणका दृष्टिले काठमाडौं उपत्यका सदैव जोखिमपूर्ण छ । मानव स्वास्थ्यमा प्रतिकूल असर पार्नका निम्ति कचौराजस्तो यस उपत्यकामा स्थानीय प्रदूषण नै पर्याप्त छ । त्यसमाथि बेलाबखत बाह्य परिवेशबाट भित्रिने दूषित वायुले त यहाँ विपत् नै निम्त्याउँछ । केही दिनयता यो उपत्यका फेरि यस्तै चपेटामा छ । जनजीवनमै असर पर्नेगरी शुक्रबार मध्याह्नबाट एक्कासि फैलिएको घातक धूवाँ हट्ने छेकछन्द छैन । विज्ञहरूका अनुसार यो समस्या अझै केही दिन रहन सक्छ । बाहिरबाट भित्रिएको धूवाँका कारण शुक्रबार र शनिबार दिउँसै अँध्यारोजस्तो भएको छ भने मानिसहरूले आँखा र नाक पोलेको महसुस गरेका छन् । यस घातक धूवाँबाट बच्न सकेसम्म घरबाहिर निस्कनु हुँदैन, निस्कनै पर्दा पनि मास्कको अनिवार्य प्रयोग गर्नुपर्छ । काठमाडौं आसपासका विभिन्न जिल्लालगायत रसुवाको लाङटाङ निकुञ्जमा लागेको डढेलोको धूवाँ भित्रिएकाले काठमाडौं अन्धकारमय भएको हो । यसमा भारतका विभिन्न ठाउँका डढेलोको प्रभाव पनि मिसिएको विज्ञहरूको आकलन छ । पश्चिमी वायुसँगै भित्रिएको धूवाँ मिसिएपछि उपत्यकाको विद्यमान प्रदूषणले घातक रूप लिएको हो । हावा जोडले नचलेका कारण काठमाडौं खाल्डोबाट प्रदूषणका कणहरू बाहिर जान नसकी वायुमण्डलको तल्लो तहसम्मै फैलिएका छन् । विश्व स्वास्थ्य संगठनको मापदण्डअनुसार वायुको गुणस्तर सूचकांक (एक्यूआई) ३ सयभन्दा बढी हुनु घातक हो । उपत्यकामा शुक्रबार एक्यूआई ४ सय ७० सम्म रेकर्ड भएको थियो । शनिबार पनि ४ सय नाघेको थियो । उपत्यकाको वायुमण्डल कतिसम्म विषाक्त बनेको छ भने, स्विट्जरल्यान्डमा मुख्यालय रहेको आईक्यू एअर ले काठमाडौंलाई विश्वका ९४ प्रदूषित सहरमध्ये पहिलो नम्बरमा राखेको छ । संगठनको मापदण्डअनुसार एक्यूआई ३५ भन्दा कम हुनुपर्छ । ५१ देखि १ सयसम्मको एक्यूआईलाई सामान्य मानिन्छ । एक्यूआई २ सय १ भन्दा माथि पुगे धेरै अस्वास्थ्यकर हुन्छ । सरकारले गत वर्ष स्वीकृत गरेको काठमाडौं उपत्यका वायु गुणस्तर कार्ययोजना अनुसार पनि एक्यूआई ३ सय नाघे विपद् मानिन्छ । गत पुसमा पनि काठमाडौंमा वायुको गुणस्तरले खतराको तह पार गरेपछि सरकारले सर्वसाधारणलाई घरबाहिर ननिस्कन सूचना नै जारी गरेको थियो । यसरी समयसमयमा जनघनत्व धेरै भएका सहरहरूमा प्रदूषण घातक तहमा पुग्नुलाई सम्बन्धित सबैले गम्भीरतापूर्वक लिनुपर्छ । र, यसलाई न्यून गर्न आआफ्नो स्थानबाट भूमिका खेल्नुपर्छ । प्रदूषणबारे किन चिन्तित हुनुपर्छ भने, यो स्वच्छ प्रकृति तथा वातावरणसित मात्र जोडिएको विषय होइन, यसको प्रत्यक्ष सम्बन्ध मानव स्वास्थ्यसित छ । प्रदूषणका कारण फोक्सोको क्यान्सर, मुटुको रोग, फोक्सोका अन्य रोग, दम, निमोनिया, मस्तिष्कघात, कम तौल वा समय नपुग्दै बच्चा जन्मिनेजस्ता समस्या हुन्छन् । स्टेट अफ ग्लोबल एयर२०२० का अनुसार नेपालमा प्रदूषणले निम्त्याउने रोगका कारण बर्सेनि ४२ हजार १ सय जनाको मृत्यु हुने गरेको छ । डब्लूएचओकै अनुसार पनि सन् २०१८ मा नेपालमा प्रदूषणका कारण करिब ३७ हजार जनाको मृत्यु भएको थियो । यो त आँकडामा अटाएको मृत्युसंख्या भयो, यस्तै प्रदूषणकै कारण दीर्घरोगी हुने कति होलान् ? काठमाडौंजस्ता प्रदूषित सहरमा बस्नेहरूमध्ये सामान्य प्रभावित त झनै कति होलान् ?खासमा, यतिबेला काठमाडौंको वायुमा प्रदूषित धूलो मात्रै होइन, सरकारी अकर्मण्यता पनि तैरिरहेको छ । बनाइएका योजनाको मात्रै कार्यान्वयन भएको भए पनि अहिलेसम्म स्थानीय प्रदूषण धेरै घट्न सक्थ्यो । तसर्थ, योजना बनाएर कार्यान्वयन नगर्ने प्रवृत्तिको अविलम्ब अन्त्य आवश्यक छ । खासगरी, सरकारले गत फागुनमा ल्याएको काठमाडौं उपत्यकाका लागि वायु गुणस्तर व्यवस्थापन कार्ययोजना२०७६ लाई कागजमै सीमित राख्नु हुन्न । कार्ययोजनामा भएका प्रदूषण घटाउने उपायहरूको यथोचित कार्यान्वयन गर्नुपर्छ । यस्तै, काठमाडौं उपत्यका नगरपालिका फोरमले उपत्यकाको प्रदूषण नियन्त्रण गर्न दुई वर्षअघि पारित गरेको ९ बुँदे प्रतिबद्धतालाई पनि कार्यान्वयनमा ल्याइनुपर्छ । सहरलाई पर्यावरणीय र स्वास्थ्यका हिसाबले बस्नलायक बनाउने दायित्वप्रति सरकार तथा सम्बन्धित निकायहरू प्रतिबद्ध रहनुपर्छ । स्थानीय प्रदूषण हटाउनुका अतिरिक्त यसको बाह्य कारकका रूपमा रहेको डढेलो पनि समयमै नियन्त्रणमा लिनुपर्छ । पछिल्लो समय देशका ५४ जिल्लामा झन्डै साढे ४ सय स्थानमा डढेलो लागेको छ । तसर्थ, डढेलो लाग्ने कारणहरूसमेत पहिचान गरी यसको आवृत्तिलाई घटाउन खोज्नुपर्छ । यसका साथै, प्रदूषणको मात्रा ह्वात्तै बढेको यो बेला सकेसम्म कोही पनि घरबाहिर निस्कनु हुँदैन । वृद्धवृद्धा, दमखोकी, श्वासप्रश्वास र मुटुका बिरामी, बालबालिका अझ बढी सजग रहनुपर्छ । सम्भव भएसम्म घरमै बस्नु उत्तम हुन्छ, बाहिर निस्कन परेमा अनिवार्य रूपमा मास्क प्रयोग गर्नुपर्छ । व्यस्त सडकमा हिँड्ने समय घटाउनुपर्छ । शारीरिक व्यायाम कम प्रदूषित क्षेत्रमा मात्रै गर्नुपर्छ । गाडीको उपयोग कम गर्नुपर्छ । फोहोर पदार्थलाई डढाउनु हुँदैन । समग्रमा, प्रदूषणलाई दीर्घकालीन रूपमा कम गर्न र यसको असरबाट बच्न सरकार जनउत्तरदायी हुनुपर्छ भने नागरिक सचेत रहनुपर्छ ।"
कहाँ अड्कियो हलो ?,"प्रतिनिधिसभा पुनःस्थापना भएको एक महिना नाघिसक्यो, संसद् अधिवेशन प्रारम्भ भएको पनि तीन साता भइसक्यो, तर राजनीति चलायमान छैन । कुनै गति लिन सकिराखेको छैन यसले । गतिको त कुरै छाडौं, यसको आकार पनि क्षतविक्षत भएको छ । प्रतिनिधिसभा पुनःस्थापना भएको साता नाघ्दाननाघ्दै सत्ताबाट बाहिरिइसक्नुपर्ने प्रधानमन्त्री केपी ओली, जसले यति विधि भाँडभैलो मच्चाएर संविधान र राजनीतिलाई ध्वस्त बनाए, वितण्डा मच्चाए, उनकै चुरीफुरी मात्र देखिन्छ । प्रतिनिधिसभा पुनःस्थापना हुनुनहुनुको कुनै भिन्नता देख्न सकिएन ।हामी आफ्नो सुविधाको बोलीमा राजनीति तरल छ भन्ने गर्छौं । तर अहिले नेपालको राजनीति तरल पनि छैन, तरलतालाई त एउटा आकार दिन सकिन्छ । यो भुइँमा पोखिएको तेलजस्तो भएको छ, न उठाउन मिल्ने, न दाग नै मेट्न सकिने । त्यो दाग र छिटाबाट ओली मात्र होइन, अग्रपंक्तिका कुनै पनि राजनीतिक दल र नेतृत्व चोखा छैनन् । सबै लतपत भएका र लेसिएका छन् । राजनीतिमा उत्तरदायित्व गुमाएको, दण्डहीनता मौलाएको अवस्था छ ।बत्तीस महिनाअघि मानौं नेपालमा अब कम्युनिस्ट पार्टीको शासन अकण्टक भयो, त्यसको सामना गर्न सक्ने अर्को कुनै शक्ति छैन भन्ने दाबीसहित एमाले र माओवादी केन्द्रको एकता भयो । नेकपाको नयाँ इतिहास रचना गरेको भनेर झ्याली पिटियो । अदालतको एउटा आदेशबाट त्यो कथित एकता फुस्सा भएको छ । अदालतको त्यो निर्णय कति उचित थियो, प्रश्न गर्नैपरेन । ओली समूह होस् वा नेपाल समूह, एमाले पुनर्जीवित भएकामा सर्वत्र खुसियाली छाएको छ, मानौं हिजोको त्यो एकता यसको इतिहासमा एउटा कालो दाग हो । एकता गरेकामा ओली नेतृत्वको वाहवाह गर्ने एक थरी एमालेजन फेरि एकता भंग हुँदा पनि उनकै बहादुरीगाथामा रमाएका छन् । झन्डै तीन वर्षसम्म फुस्साको एकता नेतृत्व गर्ने अध्यक्ष ओलीको राजनीतिक उत्तरदायित्वमा कहिल्यै प्रश्न गर्न नपर्ने ?प्रतिनिधिसभा चुनाव जितेका एमालेका असी सांसदले माओवादी समर्थक मतदाताको समेत मत पाएका हुन् र जितेका हुन् । त्यो संयुक्त मत थियो, एमाले वा माओवादीको एकल मत थिएन । एकताको नाटक मञ्चन त सकियो नै, अहिले एमाले पनि विभाजित छ, माओवादी पनि । राजनीति शून्यमा पुग्यो । नाटकको पर्दा झरिसक्यो । तर पनि ओली सरकारलाई माओवादी केन्द्रको समर्थन जारी छ । झलनाथ खनाल र माधवकुमार नेपाल त बिचरा नै भए, गोठ पनि भत्क्यो, घर पनि बाँकी रहेन । के यही हो तीन वर्षपहिले मतदाताप्रति गरेको एकताको वाचा र जिम्मेवारी ? प्रतिनिधिसभा विघटन असंवैधानिक थियो भनेर आएको सर्वोच्च अदालतको फैसला होस् वा नेकपा भंग, जे हुँदा पनि ओलीलाई नै मान्नुपर्ने, यो कस्तो राजनीति हो ?कहाँ अड्कियो राजनीतिको हलो ? धेरैजसो भन्छन् प्रधानमन्त्री ओलीले नैतिकताका आधारमा राजीनामा नगर्दिएर अड्किएको छ । कोही भन्छन् प्रमुख विपक्षी कांग्रेस नेता शेरबहादुर देउवाको हेर र प्रतीक्षा गर नीतिका कारण यो चलायमान हुन सकेन । अरू केही जनता समाजवादी पार्टी, खास गरी महन्थ ठाकुरको अस्पष्ट भूमिकाले गर्दा अड्किएको छ भन्छन् । धेरथोर दोषी कांग्रेस र जसपा छैनन् भन्दिनँ म, तर मेरो विचारमा वर्तमान गतिरोधका लागि पुष्पकमल दाहाल प्रचण्ड, माधवकुमार नेपाल र झलनाथ खनालहरू पनि कम जिम्मेवार छैनन् । पुनःस्थापनापछि उनीहरूले आफ्नो न्यूनतम काम पूरा गर्न सकिराखेका छैनन् । प्रचण्ड, नेपालखनालहरूले पार्टी भेला र भाषण मात्र गर्ने हो कि पुनःस्थापित संसद्को उपयोग गरेर राजनीतिको गतिलाई पनि अघि बढाउने ? बिलखबन्द मानसिकता र अकर्मण्यताले राजनीति चल्दैन । ओली त गलत नै ठहरिए, उनी सही भएका भए यो वितण्डा नै हुने थिएन । उनले खुरुक्क राजीनामा गरेनन् भन्ने गुनासो गर्नुको कुनै अर्थ छैन । उनले त्यो बाटो म हिँड्दिनँ भनेर पटकपटक भनिराखेका पनि छन् । पुनःस्थापनापछि ओलीले राजीनामा गर्छन् भनेर प्रतिनिधिसभा विघटनविरुद्धको आन्दोलन भएको थिएन, कठालो समातेर संसद्ले उनलाई निकाल्छ भन्ने लागेको थियो । अहिले पिलन्धरे स्वर सुनिँदै छ संसद्ले बिजिनेस पाएन रे ! किन दिन्छन् ओलीले बिजिनेस आफैंले विघटन गरेको संसद्लाई ? हो, सामान्य अवस्थामा सरकारले दिएको बिजिनेसमा संसद् चल्छ, तर अहिलेको अवस्था सामान्य होइन । अहिले त, संसद् पुनःस्थापनाको मागसहित आन्दोलन गर्ने दल र नेताहरूले दिन सक्नुपर्छ बिजिनेस । सभामुखले पनि त्यसलाई नै प्राथमिकता दिनुपर्छ । संसद्भित्रै विद्रोहको आवश्यकता छ, त्यसलाई नै बिजिनेसमा रूपान्तरण गर्नुपर्छ । संसद् केवल सरकारको प्रस्तावलाई पास भनेर ताली मात्र पिट्ने थलो होइन । आवश्यक पर्दा सरकारसँग खरो विमति राख्न सक्नुपर्छ । इतिहास साक्षी छ, कार्यपालिका अर्थात् सरकारसँगको द्वन्द्वमै संसदीय प्रणालीको विकास भएको हो । राजनीतिक द्वन्द्वलाई गतिशील बनाउने मञ्च बन्न सक्नुपर्छ संसद् ।संसद् पुनःस्थापनापछिका केही दिनसाता लड्डु खाँदै र रमाउँदैमा बित्यो । अर्को फैसलाले एमालेमाओवादी केन्द्रको एकता खारेज गरिदिएपछि टाउकामा हात राख्दै बिलखबन्द भएर बस्नुपरेको छ । योजना२ नभएपछि यस्तै हालत हुन्छ । प्रतिनिधिसभा पुनःस्थापना भएको चौबीस घण्टाभित्रै राजनीति बदलिनुपर्थ्यो । नभए पनि दुईचार दिनमा त केही हुनुपर्थ्यो । अदालतको निर्णय आउनुपहिले नै अविश्वासको प्रस्ताव र आवश्यक परे पार्टी विभाजनका लागि सांसद र केन्द्रीय सदस्यहरूको हस्ताक्षरसहित तयार भएर बस्नुपर्थ्यो । अदालतले एमालेमाओवादी केन्द्रको एकता उल्ट्याइदिएपछि यो कार्ड अब खोटो भइसक्यो । एमालेमा ओलीको एकलौटी खड्गप्रहारमा पिसिँदै छ नेपालखनाल समूह । माओवादी केन्द्र त अलगथलग भई नै हाल्यो ।केही साताअघि कांग्रेसका एक युवा नेतालाई मैले सोधेको थिएँ, किन कांग्रेसले प्रधानमन्त्री ओलीलाई भन्न सकिराखेको छैन, राजीनामा देऊ, होइन भने संसद्मा विश्वासको मत लेऊ ? उनले भने, राजीनामा त हामी माग्न सक्छौं, मागी पनि राखेका छौं, तर विश्वासको मतमा उनी हारेपछि फेरि संसद् विघटन गरिदिन्छन् । अविश्वासको प्रस्ताव गर्ने कांग्रेस एक्लैको हैसियत पनि छैन, प्रस्ताव राख्न उसको सांसदसंख्या पनि पुग्दैन । तर त्यसका लागि माओवादी र जसपासँग समन्वय गर्न त सक्थ्यो नि ! पुनःस्थापित प्रतिनिधिसभामा प्रधानमन्त्रीले नेतृत्व गरेको पार्टी एमालेको पनि बहुमत छैन । किन कांग्रेसले चुनौती दिन सकिराखेको छैन, राजीनामा गर वा विश्वासको मत लेऊ भनेर ? यो त संसदीय विपक्षको धर्म नै हो । संसदीय धर्म निर्वाहबाट कांग्रेस पनि चुकिरहेछ । कांग्रेसको भन्दा विडम्बना अदालतले ब्युँताइदिएको माओवादी केन्द्र को छ । सरकारलाई दिएको समर्थन फिर्ता पनि नलिने, ओली गुटमा लागिसकेका मन्त्रीलाई हटाउन पनि नसक्ने । उसलाई पनि विघटनको तरबारले तर्साएको देखिन्छ । यो बेकारको त्रास हो । यो सोच अराजनीतिक पनि हो । अनपेक्षित परिणामको डरबाट तर्सेर राजनीति गरिँदैन । त्यसमाथि सर्वोच्च अदालतको फैसलाले नै ओलीलाई यो विकल्पमा जाने बाटो रोकेको छ, संविधानको धारा ७६ अन्तर्गतका सबै उपधाराका विकल्पको प्रयोगलाई बाध्यकारी छन् भनेर प्रस्ट्याइदिएको छ । ओलीको नैतिकतामा प्रश्न गर्दा प्रचण्डलाई पनि त्यही प्रश्न किन नगर्ने ? कुन नैतिकताले दिन्छ उनलाई अझै पनि ओली सरकारलाई दिएको समर्थन जारी राख्न ? माओवादीको यो ढिलाइले ओलीलाई अरू खेल्ने र योजना बनाउने अवसर मात्र दिइरहेको छ ।आफू हार्ने गरी संसद्मा विश्वासको मत लिन जाँदैनन् केपी ओली । अविश्वासको प्रस्ताव अगाडि बढ्ने सम्भावना पनि टर्दै गएको छ । देउवाले त्यसबाट हात झिकिसके । उनले प्रस्टै भने कांग्रेस त्यसको पछि लाग्दैन, सरकारमा पनि जाँदैन । उनले ओलीलाई समर्थन गर्छु भनिरहनु पर्दैन, विरोध नगर्नु नै पर्याप्त समर्थन हो । जसपा बेमौसमको सर्त थापिरहेछ । उपेन्द्र यादव अठार महिनाभन्दा बढी ओलीको सरकारमा उपप्रधानमन्त्री नै थिए । त्यस बेला अहिले जसपाले उठाएको संविधान संशोधनसहितका कतिपय विषयमा सहमति भएको भनेर प्रचारित थियो । संविधान संशोधन गर्न चाहिने दुईतिहाइभन्दा बढी बहुमत थियो । किन भएनन् त्यस बेला ती माग पूरा ? अहिले ओलीसँग केको बार्गेनिङ ? केवल फेस सेभिङ का लागि माग राख्नुको औचित्य छैन ।अदालतले ब्युँताइदिएको एमालेमा ओलीको पकड मजबुत देखिन्छ । त्यसका विरुद्ध पार्टी विभाजनको कानुनी कोटा पूरा गर्न सक्ने अवस्थामा नेपालखनाल समूह छैन । विधान पल्टाएर एमालेको विभाजन मेटिँदैन, न एकता नै बन्छ । नेपालखनाल समूहले राजनीतिक निर्णय लिनु आवश्यक छ । ओलीविरुद्ध संसद्मा फ्लोर क्रस गर्न तयार हुनुपर्छ । त्यसका लागि कसैले अविश्वासको प्रस्ताव त लैजानुपर्यो वा ओलीलाई विश्वासको मत लिन बाध्य पार्नुपर्यो । गणित मिलाउने भनेर संसद्बाहिर समय व्यतीत गर्नुको अर्थ छैन । माओवादीले अविलम्ब समर्थन फिर्ता लिएर ओलीलाई अल्पमतमा धकेल्नुपर्छ । त्यसले एउटा परिणाममा पुग्न सबैलाई बाध्य बनाउँछ । मलाई लाग्दैन, कांग्रेस वा जसपा कसैले उनलाई विश्वासको मत देला । यदि दिन्छन् भने त्यो अराजनीतिक हुन्छ । त्यसपछिको समीकरण संसद्ले नै तय गर्नेछ ।काठमाडौंमा सधैं राजनीति छ, राजनीतिको तमासा छ । अखबारका पाता र अनलाइनका भित्तामा नअटेर बग्रेल्ती छ सामाजिक सञ्जालका निजी भित्ताहरूमा पनि, मानौं राजनीतिबाहेक अर्को कामधन्दा छैन । प्रश्न उठ्छ, के हाम्रो समाज र जनजीवनसँग राजनीतिको कुनै सरोकार बाँकी छ ? दैलेखकी सुकी बडुवालले आफ्ना कलिला बालबच्चासहित कर्णालीमा हेलिएर ज्यान बिसाइन् । ऐनकानुन नजानेका कैयन् सर्वसाधारण अझ सीमान्तकृत समुदायका युवाहरूले प्रहरीचौकीमा यातनाका कारण ज्यान गुमाएका छन् । त्यो आवाज राजनीतिक दल र संसद्मा कहिल्यै उठेको देख्नसुन्न पाइन्न । के राजनीतिको त्यसप्रति कुनै जिम्मेवारी छैन ? किन यति विधि जनतानिरपेक्ष छ राजनीति ? जनताको आस्था टुटेको अवस्था छ । उनीहरू दिनप्रतिदिन राजनीतिबाट टाढिँदै गएका छन् । ठेक्कापट्टा, व्यापारव्यवसाय, पद, प्रतिष्ठा र सुविधामा दौडिरहेकालाई मस्ती नै होला । तर यसबाट निरपेक्ष, दुईचार वर्षमा एकपटक भोट हालिदिने र कसैसँग आश्रित नभई आफ्नै काममा सोझो ढंगले लाग्नेका लागि यसको के अर्थ ? राजनीतिका नाममा गलत धन्दाको यो दुश्चक्र न तोड्न सकिएको छ, न यसबाट मुक्ति नै पाउन । निरपराध बन्दी भएर बस्नुपरेको छ । कस्तो विडम्बना, समाज र जनतासँग सन्दर्भ गुमाइरहेको छ राजनीतिले तर हामी भने यसबाट उम्किन पाउँदैनौं !यथास्थितिमा नेताहरू भूमिका सकिएका पात्र भएका छन् । तेल सकिएको बत्तीजस्तो एकपटक झ्वार्र त बल्छ तर त्यसले कुनै ऊर्जा दिँदैन, न प्रकाश नै । मान्छेको उपयोगिता पनि सीमित हुन्छ, यद्यपि उसका रहरहरू अतृप्त रहन सक्छन् । गतिलो नेता छ भने उसले यो बुझेको हुन्छ र समयले किनारा नलगाउँदै आफैं पाखा लाग्छ । भाटहरू भयभीत हुँदै तिमीबिना हावा पनि अवरुद्ध हुन्छ, सूर्यको प्रकाश पनि धमिलो हुन्छ, नछोड हामीलाई भनेर रोइकराइ गर्छन् । नेपालको राजनीतिक रंगमञ्चमा यस्ता दृश्य नयाँ होइनन् । जति आन्दोलन गरे पनि राजनीतिको यो रूप र प्रवृत्तिमा तात्त्विक परिवर्तन आउन सकेको छैन । उपयोगिता गुमाएको नेताले राजनीतिलाई नै असान्दर्भिक बनाउँछ । नागरिकमा राजनीतिक अलगाव र दूरी बढेको छ । जनताको आस्था गुमेपछि राजनीति खतरनाक मोडमा पुग्छ, अनपेक्षित शक्ति र पात्रहरूको उदय हुन्छ । अहिले नेपालको राजनीतिक अवस्थाले यही संकेत गर्दै छ । लाग्छ, नेपालको राजनीतिमा राजनीतिक दर्शन मात्र होइन, परिवर्तनको ज्वारभाटा पैदा गर्ने विचार, आन्दोलन र प्रयोग वाहियात हुन्, भ्रम मात्र हुन् भन्ने साबित भइरहेछ । यो बहुत डरलाग्दो संकेत हो । राजनीतिक अकर्मण्यता पराकाष्ठामा छ, अकल्पनीय दुर्घटनाउन्मुख छ । राजनीतिको यो पदचापलाई सबै दल र नेताले ढिलो नगरी बुझून् ।"
अदालतलाई चुनौती दिन गृहमन्त्री सडकमा,"गृहमन्त्री सडकमा ! र अदालतलाई गृहमन्त्रीको चुनौती समाचार पढेपछि दण्डहीनतालाई बल पुर्याउने क्रियाकलाप सरकारी तहबाटै भइरहेको आभास भयो । टीकापुर हत्याकाण्डमा संलग्न ठहर भई अदालतको आदेशमा सजाय भुक्तान गरिरहेका जसपाका सांसद रेशमलाल चौधरीको मुद्दा फिर्ता लिने आश्वासन धर्नास्थलमा गएर गृहमन्त्री रामबहादुर थापाले दिनुजस्तो लज्जास्पद विषय अरू के नै हुन सक्छ र ! बेथिति र दण्डहीनता समाजमा हुनु हुँदैन भनेर जनयुद्धमा होमिएका कमान्डर अहिले कानुन कार्यान्वयनको तहमा छन् । र, उनी हत्यारालाई छुटाउँछौं भन्दै आश्वासनका पोका बिकाउँदै छन् । जसपा र थारू कल्याणकारी संस्थाले चौधरी छुट्नुपर्छलगायतका मागसहित धर्नामा छन् । बहालवाला गृहमन्त्री सडकमै गएर अदालतबाट किनारा लागेको मुद्दा फिर्ता लिने आश्वासन दिनु कानुनी शासनको बर्खिलाप हो । अपराधीलाई उन्मुक्ति दिन राजनीतिक दलहरू नै लाग्ने गरेका थुप्रै नजिर हामीमाझ छन् । व्यक्ति हत्याजस्तो गम्भीर अपराधमा दोषी देखिएकाहरूलाई नेताहरूले नै संरक्षण गर्ने परिपाटी मौलाएकाले मुलुकमा अपराध घटाउन सकिएको छैन । ७ भदौ, २०७२ मा कैलालीको टीकापुरमा भएको हत्याकाण्डमा दोषी ठहर गर्दै २२ फागुन, २०७५ मा जिल्ला अदालत कैलालीले चौधरीसहित ११ जनालाई जन्मकैदको फैसला सुनाएको थियो । उक्त फैसलाअनुसार सांसद चौधरीले सजाय भुक्तान गरिरहेका छन् । प्रधानमन्त्री केपी शर्मा ओलीले आफ्नो कुर्सी जोगाउन जसपासँग समझदारी गर्न खोजिरहेका छन् । जसपाले प्रधानमन्त्री ओलीसँग चौधरीको मुद्दा फिर्ता लिनुपर्ने सर्त तेर्साएको छ । त्यसैले ओलीले गृहमन्त्री थापालाई धर्नास्थल पठाएको हुनुपर्छ । माओवादी जनयुद्धकालमा बेथितिविरुद्ध लडाकुलाई जाइलाग्न आदेश दिने थापा आज अदालतले दोषी ठहर गरेका व्यक्तिलाई छुटाउन कसिँदै छन् । बलात्कारको विषयमा पनि यसअघि गृहमन्त्री थापाले विवादास्पद अभिव्यक्ति दिएका थिए । चौधरी राजनीतिक बन्दी भएकाले उनको विषयमा अदालत ढिलोचाँडो टुंगोमा पुग्ला नै । दोषी हो होइन, उनको सजाय मिनाहा हुनुपर्छ, पर्दैन भन्नेबारे अदालत बोल्ने हो । राज्यको उच्च तहमा रहेको व्यक्तिको यस्तो हर्कतले आमजनतालाई निराश बनाएको छ । चौधरीलाई छोड्नुपर्छ भन्ने माग जसपाले पहिल्यैदेखि राख्दै आएको थियो । जब आफ्नो कुर्सी धराप पर्यो तब गृहमन्त्रीलाई यो मागको याद आयो । पद र शक्तिका लागि नेताहरूले जे पनि गर्छन् भन्ने कुरा थापाको यो हर्कतले प्रमाणित गरिदिएको छ । गोविन्द विक, बूढानीलकण्ठ१२, काठमाडौं"
एमालेको आन्तरिक लोकतन्त्र कमजोर,"ओलीले माधवझलनाथ समूहका नेताहरूका भागमा रहेका विभागहरू परिवर्तन गरी आफ्नो समूहका नेताहरूलाई दिने निर्णय गरेपछि नेकपा एमाले विभाजनको डिलमा पुगेको छ । माधवझलनाथ समूहले समानान्तर कमिटी नै चलाउन थालिसके । यस्ता गतिविधिले एमाले सग्लो पार्टी रहँदैन कि भन्ने आशंका उब्जिएको छ । पार्टीलाई बचाउने कि विभाजन गर्ने भन्ने ओलीको आगामी क्रियाकलापमा भर पर्छ । पार्टी जोगाउने अभिभारा पनि उनको काँधमा आएको छ । तर, उनले न्याय गर्न सक्लान्जस्तो लाग्दैन । कसैलाई कारबाही गर्दा वा पद विभाजन गर्दा केन्द्रीय समिति वा पदाधिकारी बैठकबाट गर्ने कि एक जनाको निर्णयबाट ? सबै विषयको निर्णय एउटा व्यक्तिले गर्ने हो भने पार्टी प्रणाली नै किन चाहियो ? पदाधिकारी वा सचिवालय नै किन चाहियो ? आज ओलीले जे जसरी स्वेच्छाचारी ढंगले काम गर्दै छन्, त्यसरी नै १० औं महाधिवेशनपछि आउने अध्यक्षले पनि गरेमा के त्यसपछि एमाले पार्टीको रूपमा बाँकी रहला ? पार्टीको आन्तरिक लोकतन्त्र र विधानविपरीतका कार्यहरूविरुद्ध माधवझलनाथ समूह अदालत जानुपर्छ । र, अदालतले पनि निर्वाचन आयोगमा पेस गरिएको पार्टी विधानअनुरूप न्याय दिनुपर्छ । पार्टीको आन्तरिक मामिला हो भनी अदालत पन्छिँदा तानाशाह जन्मिने वातावरण बन्न सक्छ । लोकतान्त्रिक व्यवस्थालाई बलियो बनाउन पार्टीको आन्तरिक लोकतन्त्र मजबुत हुनुपर्छ । ओली एकातिर आगामी चुनावमा एमालेले दुईतिहाइ सिट जित्ने दाबी गर्छन्, अर्कोतिर आफ्नै पार्टीका जनाधार भएका नेताहरूलाई विभाजनको डिलमै पुर्याउँछन्, अपमानित गर्छन् । यो कस्तो उल्टो बुद्धि हो ? अब ओली प्रवृत्तिको अन्त्य गर्न माधवझलनाथ समूहसँग एउटै ब्रह्मास्त्र छ । त्यो हो विश्वासको मत लिने बेलामा सामूहिक अनुपस्थिति । अब ओलीले देलान् र मन्त्री, प्रधानमन्त्री बनुँला भन्ने माधवझलनाथ समूहका सभासद्हरूले नचिताए हुन्छ । यसर्थ अबको दुई बर्ष बरु सभासद् पद गए जाओस् तर ओलीलाई प्रधानमन्त्रीबाट हटाउँछौं भनेर लाग्ने हो भने सकिन्छ । गोपाल देवकोटा, गोकर्णेश्वर८, काठमाडौं सर्वोच्च अदालतले प्रतिनिधिसभालाई पुनः जीवित गरेसँगै प्रधानमन्त्री ओली कमजोर बन्छन् होला भन्ने आकलन आमजनताले गरेका थिए । नेकपा एमाले र माओवादी केन्द्रबीचको एकता खारेज गर्ने सर्वोच्चको पछिल्लो फैसलाले एकाएक ओलीलाई बलियो बनायो । नेकपा एमाले ब्युँतिएसँगै ओलीले बलियो पार्टी पनि पाएका छन् । त्यसैको फाइदा उठाउन उनी लागिपरेका छन् । नेपालको राजनीतिमा अब नैतिकता बाँकी रहेन । आफैंले विघटन गरेको प्रतिनिधिसभालाई अदालतले पुनः जीवित गरेसँगै यदि प्रधानमन्त्रीमा नौतिकता थियो भने एक छिन पनि कुर्सीमा बस्नु हुन्न थियो । तर, उनीबाट यस्तो आशा गर्नु नै बेकार हो । अझ सर्वोच्चको नेकपा खारेज गर्ने फैसलाले उनलाई अझै उत्साही बनाएको छ । राजनीति अहिले अस्थिर बनेको छ । यता प्रधानमन्त्री ओली भने सत्ता लम्बाउने ध्याउन्नमा मात्र छन् । पार्टी अध्यक्षमा सम्पूर्ण अधिकार एकीकृत गरेर माधवखनाल समूहलाई सिध्याउने योजनामा अगाडि बढिरहेका छन् । के जनताले नेकपालाई यही गर्न बहुमत दिएका थिए ? के फेरि चुनाव आउँदैन ? प्रधानमन्त्री ओलीले जनमतको यसरी अवहेलना गरेपछि भोलि कसरी जनताका दैलोमा पुग्लान् ? फेरि पनि दुईतिहाइ ल्याइदिन्छु भन्नु प्रधानमन्त्री ओलीको दिवासपना मात्रै हो । यहाँसम्म आइपुग्दा ओलीले मुलुकको समृद्धिभन्दा आफ्नै कुर्सी जोगाउन समय व्यतीत गरेको आमजनतासामु घामझैं छर्लंग भइसकेको छ । रामकृष्ण बराल, जोरपाटी५, काठमाडौं"
फेरि लापरबाही नहोस्,"चैत ११ ले कोभिड१९ का कारण राष्ट्रिय लकडाउन भएको सम्झना गराउनुको साथै हामीले भोगेका सास्तीसमेतको याद गराउनुपर्ने हो । सायद, हामीले भोगेका सास्तीपूर्ण पलहरूलाई अहिलेको खुला वातावरणले ओझेलमा पारिदिएको छ । मानव स्वभाव नै यस्तै हो, परे सम्झने, पछि बिर्सिने । तर अहिले कोरोनाका विभिन्न भेरिएन्ट को उत्पत्ति र त्यसको तीव्र संक्रमण युरोप, अमेरिका, अफ्रिका र भारत हुँदै हाम्रोमा समेत भित्रिइसकेको छ । यसप्रति हामी सचेत हुनुपर्ने हो । हामीले विगतमा कोभिडसँग लड्न प्रयोग गरेका स्वच्छतासहितको सुरक्षात्मक उपायहरूले संक्रमण दरलाई मत्थर बनाएको थियो । भारतसँगको खुला सिमाना र त्यहाँ डरलाग्दो गरी बढिरहेको कोरोनाको नयाँ भेरियन्ट बारे हामी सचेत हुनुपर्छ । यदि यसको रोकथामका लागि बेलैमा चनाखो भइएन भने देशमा फेरि लकडाउन गर्नुपर्ने स्थिति बन्न सक्छ । पहिलेको लकडाउनमा देशले ठूलो आर्थिक घाटा बेहोर्नुपरेको थियो । सामान्यजनले कमाइ गरेर खाने बाटो बन्द भएको थियो । फेरि यसो नहोस् भन्नका लागि एकातिर जनस्तरबाट सरसफाइ, भौतिक दूरी र संक्रमण निस्तेज पार्ने साधनको निरन्तर प्रयोग गर्नुपर्छ भने अर्कोतिर सरकारले जोखिममा रहेका ५५ देखि ६५ उमेर समूहलाई छिटोभन्दा छिटो खोप लगाउनु जरुरी छ । महेन्द्रसिंह बम, टीकापुर१, कैलाली"
प्रदेशको वित्तीय स्रोतको सबलीकरण,"प्रदेशको वित्तीय स्रोतका मुख्यतया पाँच पाटा छन् । ती हुन् कर, सेवा, शुल्क, दण्डजरिवानाबाट संकलित आन्तरिक कर राजस्व! मूल्य अभिवृद्धि कर र अन्तःशुल्कको बाँडफाँटबाट प्राप्त राजस्व! प्राकृतिक साधन र स्रोतको बाँडफाँटबाट प्राप्त रोयल्टी! नेपाल सरकार र अन्य निकायबाट प्राप्त आन्तरिक ऋण एवं नेपाल सरकारबाट प्राप्त वित्तीय हस्तान्तरण । आन्तरिक कर राजस्वका सन्दर्भमा संविधानमा प्रदेशलाई घरजग्गा रजिस्ट्रेसन शुल्क, सवारी साधन कर, मनोरञ्जन कर, विज्ञापन कर, कृषिमा आयकर, पर्यटन शुल्क, सेवा शुल्क दस्तुर र दण्डजरिवानाको अधिकार छ । घरजग्गा रजिस्ट्रेसन शुल्क, सवारी साधन कर, मनोरञ्जन कर र विज्ञापन करको अधिकारचाहिँ स्थानीय तहलाई पनि छ । प्रदेश र स्थानीय तहको बाझिएको कर राजस्व अधिकार समाधानका लागि कानुनमा एकल कर प्रशासनको व्यवस्था छ, जसअनुसार एक तहको सरकारले संकलन गर्ने र अर्को तहले बाँडफाँटका रूपमा प्राप्त गर्ने गर्छन् । जस्तो सवारी साधन कर प्रदेशले संकलन गर्छ! संकलित रकमको ६० प्रतिशत आफूसँग राखी ४० प्रतिशत स्थानीय सरकारलाई दिन्छ । कानुनतः यी सबै करको आधार र दर तोक्ने अधिकार प्रदेशलाई छ । पालिकागत बाँडफाँटका लागि राष्ट्रिय प्राकृतिक स्रोत तथा वित्त आयोगले सहयोग गर्ने गरेको छ । संविधानले प्रदेशलाई आन्तरिक कर राजस्वका क्षेत्रमा सीमित अधिकार दिएको छ, तर त्यसकै प्रयोग पनि प्रभावकारी रूपमा हुन सकेको छैन । आर्थिक वर्ष २०७५७६ मा प्रदेशहरूले १९ अर्ब ५३ करोड रुपैयाँ आन्तरिक आय संकलन गरेका थिए । यो कर राजस्वमा सबभन्दा बढी भार सवारी साधन करको ४६४३ प्रतिशत र घरजग्गा रजिस्ट्रेसनको ३४ प्रतिशत छ, जुन करिब ८०५ प्रतिशत हुन्छ । प्रदेशहरूले कृषि आय करबाट ३२ करोड रुपैयाँ संकलन गरेका थिए । एफएम रेडियो र टेलिभिजन सञ्चालन दस्तुर, व्यवसाय रजिस्ट्रेसन दस्तुर, मनोरञ्जन कर, स्वास्थ्य सेवा कर, नदीजन्य बिक्री कर आदिमा प्रदेशको कर राजस्व संकलनको विवरण देखिँदैन! शून्य छ । आर्थिक वर्ष २०७६७७ मा पनि कर राजस्वका यी क्षेत्रबाट सकारात्मक नतिजा पाउने प्रयास खासै भएको देखिँदैन । चालु आर्थिक वर्ष २०७७७८ मा पनि एकाध प्रदेशबाहेक सबैको राजस्व प्रक्षेपण लगभग शून्य छ । संविधानको कार्य विस्तृतीकरणमा १ हजार वाटसम्मको एफएम रेडियो दर्ता गर्ने अधिकार प्रदेशलाई छ तर आर्थिक वर्ष २०७५७६ र २०७६७७ मा कुनै पनि प्रदेशमा यस शीर्षकमा राजस्व देखिँदैन । टेलिभिजनको स्थिति पनि यस्तै छ । टेलिभिजन र एफएम रेडियो धमाधम दर्ता भइरहेका छन् तैपनि प्रदेशको राजस्व रेकर्डमा विवरण देखिँदैन । यस सम्बन्धमा प्रदेशको सरोकारवाला निकाय गम्भीर हुन जरुरी छ । स्थानीय तहसम्बद्ध राजस्वहरूमा पनि प्रदेश चनाखो हुन आवश्यक छ । ठूलठूला सहरी क्षेत्र भएका प्रदेशहरूमा पनि विज्ञापन र मनोरञ्जन कर शीर्षकमा शून्य राजस्व देखिनुलाई सहज रूपमा लिन सकिँदैन । राजस्व बाँडफाँटअन्तर्गत मूल्य अभिवृद्धि कर र अन्तःशुल्क (आन्तरिक उत्पादन) को १५१५ प्रतिशत प्रदेश र स्थानीय तहले पाउने कानुनी व्यवस्था छ । आर्थिक वर्ष २०७६७७ मा नेपाल सरकारले सबै कर राजस्व क्षेत्रबाट कुल ८ खर्ब ४१ अर्ब रुपैयाँ संकलन गरेको थियो, जसमा मूल्य अभिवृद्धि करको भार २७ प्रतिशत छ । मूल्य अभिवृद्धि करको उल्लेखनीय रकम प्रदेश र स्थानीय तहले पाउने कानुनी व्यवस्थालाई राम्रो मान्नुपर्छ । चालु आर्थिक वर्ष २०७७७८ मा राजस्व बाँडफाँट शीर्षकमा प्रदेशहरूले ६१ अर्ब रुपैयाँको अख्तियारी पाएका छन् । मूल्य अभिवृद्धि कर र अन्तःशुल्क संकलनलगायतलाई प्रभावकारी बनाउन संघीय सरकारलाई प्रदेशले पनि सहयोग गर्न आवश्यक छ । प्राकृतिक साधन रोयल्टीका रूपमा प्रदेश र स्थानीय तहले २५२५ प्रतिशत पाउने कानुनी व्यवस्था छ । यी रोयल्टीमा पर्वतारोहण, विद्युत्, वन, खानी तथा खनिज, पानी तथा अन्य प्राकृतिक स्रोत हुन् । आर्थिक वर्ष २०७६७७ मा नेपाल सरकारले ४ अर्ब ४५ करोड रुपैयाँको रोयल्टी संकलन गरेको थियो, जसमध्ये प्रदेशहरूले १ अर्ब ११ करोड रुपैयाँ पाएका छन् । तर, रोयल्टीका सम्बन्धमा कानुनमा प्रभावित प्रदेश र स्थानीय तह उल्लेख गरिएकाले सबै प्रदेश र स्थानीय तहले यो पाउन सक्दैनन् । जस्तो आर्थिक वर्ष २०७६७७ को बाँडफाँटमा प्रदेश २ ले पर्वतारोहण, विद्युत् र खनिज क्षेत्रबाट रोयल्टी पाउन सकेको छैन । मूल्य अभिवृद्धि कर, अन्तःशुल्क र रोयल्टीको प्रदेश र पालिकागत बाँडफाँटको मापदण्ड र आधार बनाउने काम कानुनतः वित्त आयोगले गर्ने गर्छ । रोयल्टी बाँडफाँटसम्बन्धी कानुनी व्यवस्थामा पुनर्विचार गर्नुपर्ने बहस सुरु भएको छ । घाटा बजेट व्यवस्थापनका लागि प्रदेशहरूले नेपाल सरकार र विभिन्न वित्तीय संस्थाबाट ऋण परिचालन गर्न सक्छन् तर यसका लागि नेपाल सरकारको अनुमति आवश्यक पर्छ । यस्तै, संविधानतः ऋणको सीमा निर्धारण गर्ने अधिकार वित्त आयोगलाई छ, जसले आर्थिक वर्ष २०७७७८ का लागि राजस्व बाँडफाँट र स्थानीय कर राजस्वको १२ प्रतिशतमा नबढ्ने गरी आन्तरिक ऋण लिन पाउने सिफारिस गरेको छ । आर्थिक वर्ष २०७५७६ र २०७६७७ मा चाहिँ यो सीमा १० प्रतिशत थियो । तर हालसम्म कुनै पनि प्रदेशले ऋण लिएको छैन । आर्थिक वर्ष २०७६७७ मा प्रदेश २, गण्डकी प्रदेश र कर्णाली प्रदेशले आन्तरिक ऋण लिने गरी बजेट ल्याएका भए पनि लिएनन् । आर्थिक वर्ष २०७७७८ मा प्रदेश १, प्रदेश २ र गण्डकी प्रदेशले ऋण लिने गरी घाटा बजेट ल्याएका छन् । प्रदेश १ ले सबभन्दा बढी ५ अर्ब रुपैयाँ ऋण लिने गरी घाटा बजेट ल्याएको छ । हालसम्मको गतिविधि हेर्दा चालु आर्थिक वर्षमा पनि प्रदेशहरूले ऋण लिने स्थिति देखिएको छैन । प्रदेशको वित्तीय स्रोतको अर्को महत्त्वपूर्ण पाटो वित्तीय हस्तान्तरण हो । संविधानतः प्रदेशहरूले चार प्रकारका वित्तीय हस्तान्तरणअनुदान प्राप्त गर्ने व्यवस्था छ, जुन हुन् वित्तीय समानीकरण अनुदान, ससर्त अनुदान, समपूरक अनुदान र विशेष अनुदान । यीमध्ये सबभन्दा महत्त्वपूर्ण वित्तीय समानीकरणलाई निसर्त अनुदान भने पनि हुन्छ, जसलाई खर्चको आवश्यकता र राजस्व क्षमताका आधारमा बाँडफाँट गर्नुपर्ने संवैधानिक व्यवस्था छ । चालु आर्थिक वर्ष २०७७७८ मा प्रदेशले यी चारै शीर्षकमा गरी करिब १ खर्ब रुपैयाँ अनुदानको अख्तियारी पाएका छन्, जसमा वित्तीय समानीकरणको हिस्सा ५५२६ प्रतिशत छ भने ससर्त अनुदानको ३६४०, विशेषको ३१४ र समपूरक अनुदानको ५२० प्रतिशत । जथाभावी र टुक्रे आयोजनाका कारण ससर्त अनुदानका योजना तथा कार्यक्रमहरूलाई लिएर प्रदेशहरूको ठूलो गुनासो छ । समपूरक अनुदानमा सामाजिकआर्थिक दृष्टिले कमजोर प्रदेशलाई विशेष अनुदान र मागका आधारमा आयोजनाहरूमा नपुग रकममा लागत साझेदारी गर्ने भनिए पनि भनाइ र गराइमा भिन्नता छ । यसबारे पनि केही प्रदेशको गुनासो छ । विभिन्न व्यक्ति तथा निकायबाट पाइने मौद्रिक सहयोग र नेपाल सरकारबाट स्वीकृति लिएर प्राप्त गर्ने वैदेशिक अनुदान पनि प्रदेशहरूको वित्तीय स्रोतमा पर्छ । हुन त विभिन्न व्यक्ति तथा निकायबाट सहयोग हुने र पाउने विषय गौण नै हुने गर्छ, प्रायः प्राकृतिक तथा मानवीय विपत्तिमा सहयोग गर्नेबाहेक अन्य अवस्थामा यो त्यति प्रयोगमा आउँदैन । वैदेशिक सहयोगका सन्दर्भमा, हालसम्म प्रदेश १ ले गत वर्ष स्विटजरल्यान्डसँग १ अर्ब रुपैयाँको वित्तीय तथा प्राविधिक सहयोग लिएको छ । अन्य प्रदेशले त्यसरी सीधै नभई नेपाल सरकारको सम्बन्धित निकायबाट अनुमति लिएर प्राविधिक सहयोग चाहिँ लिएका छन् । चालु आर्थिक वर्ष २०७७७८ मा सातै प्रदेशको कुल बजेट २ खर्ब ६४ अर्ब रुपैयाँ छ, जुन प्रदेशहरूको कुल वित्तीय स्रोत हो । स्थापनाकालमा प्रदेशहरूको कुल वित्तीय स्रोत जम्मा ७ अर्ब १४ करोड रुपैयाँ थियो । कुल वित्तीय स्रोतमा आन्तरिक कर राजस्वको हिस्सा करिब १५ प्रतिशत छ भने राजस्व बाँडफाँटको २३ र अनुदानको ३८ प्रतिशत । अघिल्लो वर्ष खर्च हुन नसकेर बाँकी रहेको हिस्सा २२ प्रतिशत र बाँकी आन्तरिक ऋण छ । नेपाल सरकारबाट प्राप्त अनुदान प्रदेशहरूले खर्च गर्न सकेनन्, जसप्रति संघीय सरकारको पनि गुनासो छ । प्रदेशहरूले खर्च गर्ने क्षमता बढाउन आवश्यक छ । जस्तो चालु आर्थिक वर्ष २०७७७८ को प्रदेशहरूको ६ महिनाको खर्च करिब १५ प्रतिशत मात्र छ! सबभन्दा बढी खर्च लुम्बिनी प्रदेशको करिब १९ प्रतिशत छ भने सबभन्दा कम कर्णाली प्रदेशको साढे ८ प्रतिशत मात्र । वित्तीय स्रोतको सबलीकरणका लागि कर राजस्व प्रशासनको सुधार र करका दायराहरू फराकिलो बनाउनुपर्ने खाँचो त छँदै छ, संविधानप्रदत कार्यजिम्मेवारीहरू पूरा गर्नु पनि जरुरी छ । कार्यजिम्मेवारीसँग वित्तीय लाभ पनि जोडिएको हुन्छ । यसका लागि प्रदेशहरूले आफ्नो अधिकार क्षेत्रभित्रका विषयहरूमा द्रुत गतिमा काम गर्नुपर्छ । काम गर्ने वातावरण बनाइदिने (कर्मचारी, कानुन, क्षमता अभिवृद्धि, संस्थागत संरचना आदि) दायित्व संघीय सरकारको पनि हो । प्रदेशहरू आफैं पनि जागरुक हुनुपर्छ । मुलुकको करिब ५० प्रतिशत कर राजस्व आयातमा आधारित छ । आयातित सामग्रीमा खाद्यान्नको ग्राफ उच्च छ । आयातको अनुपातमा राजस्व बढ्दै गए पनि अन्ततोगत्वा यसले मुलुकको वित्तीय सबलीकरणलगायतमा दीर्घकालीन असर पार्छ । भन्सार विभागका अनुसार, आर्थिक वर्ष २०७६७७ मा २ खर्ब २१ अर्ब रुपैयाँको खाद्यान्न आयात भएको छ, जसमा माछा करिब २ अर्ब र तरकारी करिब १५ अर्बको छ । भारतबाट कागती मात्रै ६८ करोड ४९ लाख रुपैयाँको र आलु ८ अर्बको आएको छ । आधारभूत खाद्यान्नकै आयात प्रतिस्थापन गर्ने गरी योजना तथा कार्यक्रमहरू बनाउन सके पनि प्रत्यक्षअप्रत्यक्ष रूपमा आम्दानी, रोजगारी र राजस्वलगायत बढ्छ । वन तथा जडीबुटी पैदावारको विकासबाट विभिन्न उद्योगधन्दा सञ्चालन गरी दीर्घकालीन रूपमा राजस्व अभिवृद्धिलगायतको ढोका खोल्न सकिन्छ । ढुंगा, गिटी, बालुवा, स्लेटजस्ता खनिजजन्य प्राकृतिक स्रोतको उत्खनन र बिक्रीबाट राजस्व प्रशस्तै बढाउन सकिने प्रचुर सम्भावना छ । तर यसको वातावरणीय पक्षपट्टि पनि त्यत्तिकै ध्यान दिनुपर्छ । खनिजमा आधारित सिमेन्ट, मार्बलजस्ता उद्योग एवं पराल र खर आदि आवश्यक पर्ने कागज कारखानाहरूको स्थापनाबाट पनि केही प्रदेशले तुलनात्मक लाभ लिन सक्छन् । कृषि, उद्योगलगायतमा लगानी गर्नु भनेको दीर्घकालीन रूपमा प्रदेशको वित्तीय स्रोतको सबलीकरण नै हो । निश्चय पनि भारत र चीन नेपालका लागि ठूला बजार हुन् । भारततिर खुला अन्तर्राष्ट्रिय सिमानाका कारण पनि उद्योग, व्यापार, यातायात, सञ्चार, शिक्षा, स्वास्थ्य, वित्त, प्रविधिजस्ता क्षेत्रमा प्रदेशहरूले जति फड्को मार्न सक्छन्, त्यति नै समग्र मुलुकको वित्तीय सबलीकरण हुँदै जान्छ । त्यसैले यस विषयमा संघीय सरकार नै बढी संवेदनशील हुनुपर्छ । नीति तथा कार्यक्रम र बजेट तर्जुमालगायतमा तीन तहकै सरकारबीच घनीभूत सहकार्य र समन्वयको वातावरण बनाउन संघीय सरकार अग्रसर हुनुपर्छ । प्रदेशको वित्तीय स्रोतको सबलीकरणका लागि एकांगी रूपमा कर राजस्व अभिवृद्धि मात्रै भन्दा पनि प्रदेशको समग्र विकास, समृद्धि र सुशासनको दीर्घकालीन प्याकेजका आधारमा लगानी जरुरी छ ।"
दलितमाथि प्रधानमन्त्रीको कू,"मनुवादको पराकाष्ठाहाम्रो समाजमा दलितमाथि अत्यन्त अमानवीय र निकृष्ट व्यवहार हुँदै आएको छ । यस्तो व्यवहार सामन्तवादी कालमा भए पनि विज्ञान र प्रविधिको यो युगमा समेत भइरहनु अस्वाभाविक हो । नेपालको संविधानमा कसैलाई पनि जात, जाति, धर्म वा वंश वा लिंगका आधारमा विभेद गरिनु राज्यविरुद्धको गम्भीर अपराध मानिन्छ । मनुवादले दलितलाई अमान्छेका रूपमा लिएर अमानवीय व्यवहार गर्छ । पछिल्लो चरणमा पशुपतिनाथ र हिन्दु धर्मप्रति झुकाव देखाउँदै आएका प्रधानमन्त्रीबाट साठी लाख दलित समुदायको शिर झुक्ने र अपमान हुने गरी भएको मन्त्री र प्रदेशप्रमुखको बरखास्तगीले ओलीको दलितविरोधी मुकुन्डो उदांगिएको छ । यसले उनका पछि लागेका पुराना र स्थापित दलित नेताहरूलाई पनि लाज ढाक्न हम्मेहम्मे परेको छ । नेपाली समाजमा मनुवादी संस्कृति जबर्जस्त रूपमा लादिँदै आएकाले सामान्य मानिसको मनमस्तिष्कमा दलितप्रति नकारात्मक धारणा बन्नु स्वाभाविक छ । तर, आफ्नो जीवन नै मार्क्सवादी जीवनमा व्यतीत गरेका कम्युनिस्ट पार्टीको पनि मूल नेतृत्वमा पुग्न सफल भएका र आफूलाई सर्वज्ञानी भएको दाबी गर्ने ओलीले दलितलाई यसरी आपराधिक ढंगले अपमान गर्नु सामान्य हुँदै होइन । मनुवादलाई छिचोल्ने प्रश्ननेपालको हरेक राजनीतिक आन्दोलन, संघर्ष र युद्धमा सीप र कलाको पारखी दलित समुदायको भूमिका सदैव ऐतिहासिक रहँदै आएको छ । यति बेला देश संघीय लोकतान्त्रिक गणतन्त्रको संविधान कार्यान्वयनको प्रक्रियामा अघि बढिरहेको छ । संसारमै हाम्रो संविधान समावेशी र लोकतान्त्रिक विधि संविधानसभाबाट बनाइएको हो । विगतका संविधानमा भन्दा यसमा अलि धेरै अधिकार उत्पीडित समुदायका छन् पनि, तर कार्यान्वयनको पाँच वर्ष नपुग्दै मुलुकको कार्यकारी प्रमुखबाटै संविधान कुल्चने मात्रै होइन, एउटा उत्पीडित समुदायको स्वाभिमानमै गम्भीर आघात पुग्ने कामको सुरुआत भएको छ । एकातिर दलित समुदायमाथि दिनदिनै हत्या, हिंसा र विभेदको शृंखला घट्नुको सट्टा झन् बढ्दो छ, अर्कातिर हाम्रो दलित आन्दोलन बिस्तारै निस्तेज हुँदै छ । हामी दलित मुक्ति आन्दोलनका अभियन्ताले यसमा गम्भीर हुनु जरुरी छ । नेपालका श्रमजीवी दलित समुदायमाथि हुने सबै खाले विभेद र ज्यादतीविरुद्ध सिंगो दलित आन्दोलन एक ढिक्का हुनुको विकल्प हामीसँग छैन । मुलुकमा विद्यमान राजनीतिक पार्टी र तिनका मूल नेतृत्व एवं सबै तहका कार्यकर्तामा मनुवाद व्याप्त छ, कर्मचारीतन्त्रमा त झन् बढी । लुप्त रहेका ती मनुवादी विचार र प्रवृत्तिको व्यावहारिक अभिव्यक्तिको पराकाष्ठा हो दलितमाथि प्रधानमन्त्रीको कू । तसर्थ सबै खाले मनुवादी सोच, विचार, संस्कृति र व्यवहारलाई छिचोल्नु नै अबको दलित आन्दोलनको एउटा महत्त्वपूर्ण चुनौती हो । त्यसैले आफ्नो अकर्मण्यता, हीनताबोध र दास मनोवृत्तिलाई चिर्दै एकताबद्ध भएर खासखास मुद्दाका आधारमा संयुक्त र सशक्त दलित आन्दोलनमा लाग्नुको विकल्प छँदै छैन ।"
पानी पुनर्भरण र मेलम्ची,"नेपाली कांग्रेसका नेता कृष्णप्रसाद भट्टराईले मेलम्चीको पानी ल्याएर काठमाडौंका सडकहरू पखाल्छु भनी सपना देखाएको धमिलो सम्झना मसँग छ । त्यतिखेरको सपना लगभग तीन दशकपछि पूरा हुँदै छ । अहिले त्यहाँको पानीले सडकै पखाल्न त नपुग्ला तर प्रतिव्यक्ति ७५ लिटरका दरले वितरण हुने भएकाले केही समयका लागि काठमाडौंवासीको आवश्यकता भने पूरा गर्ला । जनसंख्या यही रफ्तारमा बढ्दै गए, मेलम्चीको पानीले पनि पुग्दैन । हजारौं वर्षदेखि काठमाडौंवासीले यही खाल्डोबाट पानीको आवश्यकता पूरा गरिरहेका छन् । पछिल्ला ४०५० वर्षमा काठमाडौं विस्तार भयो, भइरहेको छ । तैपनि खानेपानीको समस्या विकराल बनिसकेको छैन । कतिले ट्यांकर वा जार किनेर चलाउँछन्, कतिले काठमाडौं उपत्यका खानेपानी लिमिटेड (केयुकेएल) बाट त कतिले भूमिगत पानी तानेर । अब मेलम्चीको पानी पनि थपिँदै छ । यी चारै विकल्पमध्ये भूमिगत पानी मात्र भरपर्दो स्रोत हो । केयुकेएलले पनि भूमिगत पानीकै प्रयोग गर्ने हो । ठूलठूला होटल, अस्पताल र कारखानाहरूले आफ्ना लागि चाहिने पानी जमिनबाटै निकाल्छन् । काठमाडौंमा भूमिगत पानीको दोहन व्यापक भइरहेको छ । खानेपानी व्यवस्थापन बोर्डले डिप ट्युबवेल को अनुगमन गर्ने भनेको धेरै भयो, तर यो योजना कागजमै सीमित छ । भूमिगत पानी सधैंभरिका लागि सञ्चित हुन्न । त्यसैले यसको पुनर्भरण आवश्यक पर्छ । काठमाडौंमा कसरी पानी सञ्चित र पुनभर्रण गरिन्थ्यो वा गर्नुपर्छ भन्ने बुझ्न यहाँको सभ्यताले विकास गरेका पानीका परम्परागत संरचनाहरूको अध्ययन जरुरी छ । पहिलेपहिले यहाँका खुला स्थानहरू, जस्तै : टुँडिखेल, जाउलाखेल, टोलटोलका चौर र पोखरीहरूबाट भूमिगत पानी पुनर्भरण हुने गर्थ्यो । यिनै स्थानहरूबाट पुनर्भरण भएको पानी यहाँका ढुंगेधाराहरूमा आउँथ्यो । काठमाडौंका अग्ला स्थानमा पोखरीहरू छन्, होचा क्षेत्रमा ढुंगेधाराहरू । पानीको प्राकृतिक बहावलाई ध्यानमा राखेर यसरी संरचनाहरूको सञ्जाल तयार पारिएको थियो । यही सञ्जालमा रहेका पोखरी र ढुंगेधाराहरूको समायोजनबाट जमिनमा पानी पुनर्भरण हुन्थ्यो, जसले उपत्यकाका बस्तीहरूमा खानेपानीको आवश्यकता पूर्ति गर्थ्यो । पानीका स्रोतहरूलाई सामाजिक र धार्मिक अवयवका रूपमा पनि जोडेर यसको संरक्षण गरिन्थ्यो । जस्तो : काठमाडौंमा पानीका स्रोतहरूलाई सफा गर्ने दिनलाई चाडकै रूपमा मनाउने परम्परै थियो । जेठको सुक्खायाममा उपत्यकामा सिथि नखः मनाइन्छ । पानीको मात्रा निकै कम भएको बेला इनार र ढुंगेधाराहरू सफा गर्ने यो चलन व्यावहारिक छ । यसै गरी यहाँका दरबार क्षेत्रहरूमा इँटा छापिन्थ्यो । अझै पनि उपत्यकाका अधिकांश पुराना बाटाहरूमा इँटा भेटिन्छ । यसले भूमिगत पानी पुनर्भरण हुन सहयोग पुग्थ्यो, पुग्छ । जनसंख्या कम हुँदै भूमिगत पानी पुनर्भरणका लागि धेरै संरचना बनिसकेकाले काठमाडौं उपत्यकाले अहिलेको बढ्दो पानीको आवश्यकतालाई धानिरहेको छ । तर अहिले सार्वजनिक जग्गा, चौर र पोखरीहरूमा व्यापारिक भवन बनाएर भाडामा लगाउने प्रवृत्ति मौलाएको छ । यसैकारण यहाँका परम्परागत भूमिगत पानी पुनर्भरण हुने स्थान मासिँदै छन् । सञ्चित पानी एकातिर दैनिक रूपमा दोहन भैरहेको छ भने अर्कातिर यस्ता खुला स्थानलाई संरक्षण गर्नुपर्छ भन्ने ज्ञानको पनि कमी छ । काठमाडौं महानगरपालिकाले हालै रिचार्ज काठमाडौं को सञ्चालन कार्यविधि स्वीकृत गरेको छ, जुन निकै सराहनीय कार्य हो । यस कार्यक्रमअन्तर्गत उपत्यकाका सरकारी कार्यालय परिसरलाई पनि उपयोगमा ल्याउनुपर्छ । परिसरका कंक्रिटले सिनित्त पारेका स्थानहरूलाई भत्काएर इँटा छापेर वर्षातको पानीलाई भूमिगत पानी पुनर्भरणमा प्रयोग गर्न सकिन्छ । पुराना चौर र सरकारी खाली जग्गाहरूलाई पनि भूमिगत पानी पुनर्भरण गर्ने गरी प्रयोग गर्न सकिन्छ । यसका लागि उचित भूगर्भ (पानी सोस्ने माटो) आवश्यक पर्छ । भौगर्भिक अध्ययन गरेर यस्ता काममा गरेको खर्च काठमाडौंका बासिन्दाका लागि एकपल्टको लगानी हो । वर्षायाममा कंक्रिट सडक र कार्यालय परिसरबाट बगेर जाने भेल ढलहरूबाट निकास खोज्दै यहाँका खोलानालामा मिसिन्छन् । केही वर्षदेखि उपत्यकाका खोलानालामा बाढी आएका कारण वरिपरिका बस्ती र सडक डुबेको हामीले देखेभोगेकै छौं । कति सडक जलाम्मे भएर आवतजावतमा पनि समस्या पर्ने गर्छ । वर्षाको भेललाई ढलमा मिसिनुभन्दा पहिल्यै सञ्चय गरेर जमिनमुनि पुर्याउन सके सहरी क्षेत्रको बाढीको रोकथाम गर्न सकिन्छ । त्यस्तै, हरेक घरले आकाशेपानी संकलन गर्नुपर्ने नियम लगाउन सकिन्छ । काठमाडौंका भित्री क्षेत्रका घरहरूको क्षेत्रफल कति सानो हुन्छ भने जति जग्गा छ, त्यति क्षेत्रफल घरले नै चर्चेको हुन्छ, जसले गर्दा यस्ता नियम प्रभावकारी नहुन सक्छन् । जसको घरमा खुला परिसर छ, त्यसका लागि यो नियमले त्यो घरको पानीको आवश्यकता पूर्ति गर्नुका साथै भूमिगत पानी पुनर्भरणमा पनि सहयोग पुग्नेछ । बरु मेलम्चीको पानी आएपछि प्रयोग भइसकेको पानीको निकास गर्न यहाँका खोलानालालाई छुट्ट्याइएको क्षेत्रले पो धान्ने हो कि होइन भन्ने प्रश्न खडा भएको छ । उपत्यकाका नदीहरूका किनार यसरी अतिक्रमित भएका छन्, यिनलाई मौसमअनुसार फुल्न र सुक्नका लागि क्षेत्र नै छैन । वाग्मतीका अधिकांश सहायक नदीहरूका दुवै किनारमा कंक्रिट तटबन्ध बनाइएको छ । कंक्रिटका ठाउँमा ढुंगा, माटो, वनस्पतिको प्राकृतिक किनार हुनुपर्ने हो, जसले बर्खे भेललाई सजिलै आफूमा समाहित गर्न र सुक्खा मौसममा पानीको बहावलाई बचाइराख्न सक्छ । अहिले यी नदीहरूमा मानव मलमूत्रसहितको ढल मात्रै बगिरहेको छ, यसमा अझ बढी ढल मिसियो भने किनारछेउका घर र सडकहरू ढलको बाढीले आक्रान्त हुने देखिन्छ । खोलानालाका लागि प्राकृतिक क्षेत्र नछुट्ट्याएर विकास का नाममा कंक्रिट संरचनाहरू बनाउँदा प्राकृतिक स्वरूप र बहाव त बिग्रेको छ नै, बर्खामा बहावक्षेत्र नपुग्दा बाढी घर सहर पस्ने गरेको छ । अन्तमा, भूमिगत पानी पुर्खाले जम्मा गरिदिएको पुँजी हो । हामीले यो पुँजी प्रयोग गरेर मात्र पुग्दैन, हाम्रा सन्तानका लागि पनि जोगाउनुपर्छ । तर सुरुआत आजैदेखि गर्नुपर्छ किनकि भूमिगत पानी पुनर्भरण गरेको भोलिपल्टै प्रयोग गर्न सकिन्न ।"
बनर्जीलाई गढ जोगाउन सकस,"भारतका पश्चिम बंगाल र असम राज्यमा शनिबारदेखि विधानसभा चुनाव सुरु भएको छ । पहिलो चरणअन्तर्गत पश्चिम बंगालमा ३० र असममा ४७ निर्वाचन क्षेत्रमा शनिबार मतदान भएको हो । केन्द्रीय निर्वाचन आयोगले पश्चिम बंगालमा २९४ विधानसभा क्षेत्रमा आठ चरणमा र असमका १२६ विधानसभा क्षेत्रमा तीन चरणमा चुनाव तय गरेको छ । चुनावको अन्तिम नतिजा मे २ मा सार्वजनिक गरिने जनाइएको छ । दुवै राज्यमा राष्ट्रिय र क्षेत्रीय पार्टीबीच चर्को प्रतिस्पर्धा छ । चुनावमा आफ्नो वर्चस्व स्थापित गर्न राष्ट्रिय र क्षेत्रीय दलहरू सबैले भए भरको शक्ति खन्याएका छन् । पार्टीहरूबीचको तीव्र प्रतिस्पर्धाका कारण पश्चिम बंगालको चुनावलाई अझ बढी चासोका साथ हेरिएको छ । पश्चिम बंगालमा मुख्यमन्त्री ममता बनर्जीको अल इन्डिया तृणमूल कंग्रेस (टीएमसी) दस वर्षदेखि सरकारको नेतृत्वमा छ । सन् २०११ को विधानसभा चुनावमा ३४ वर्षदेखिको शासन गर्दै आएको वाम गठबन्धनलाई नमिठो हार चखाएर टीएमसी सत्तामा पुगेको थियो । उक्त चुनावमा टीएमसी एक्लैले २९४ मध्ये १८४ सिट जितेको थियो । त्यसपछि बनर्जी मुख्यमन्त्री बनेकी थिइन् । बनर्जीले सन् २०१६ को चुनावमा पनि २११ सिटसहित टीएमसीलाई भारी जित दिलाइन् । यसपटकको चुनावमा भारतीय जनता पार्टी (भाजपा), भारतीय राष्ट्रिय कंग्रेसदेखि वाम मोर्चासम्म सबैको ध्यान मुख्यमन्त्री बनर्जीलाई पुनः सत्तारोहणबाट रोक्नमा केन्द्रित छ । लोकप्रिय र वरिष्ठ नेताहरूको बहिर्गमनबाट टीएमसी केही दबाबमा पनि देखिन्छ । विशेषगरी लामो समयदेखि मुख्यमन्त्री बनर्जीका विश्वासपात्र रहेका सुवेन्दु अधिकारीलगायत नेताहरू भारतीय जनता पार्टी (भाजपा) मा प्रवेश गरेपछि टीएमसीलाई धक्का लाग्ने विश्लेषण गरिएको छ । टीएमसी प्रमुख बनर्जीले आफ्नो सरकारले राज्यको विकासका लागि पर्याप्त काम गरेको हुँदा कसैको बहिर्गनले तात्त्विक असर नपर्ने दाबी गर्दै आएकी छन् । तर पनि मुखर्जीको चुनावी भागदौडले उनका लागि यसपटकको चुनाव सहज छैन भन्ने देखाउँछ । एक दशकदेखि टीएमसी प्रमुख बनर्जीको विश्वासपत्र रहेका अधिकारी ३ महिनाअघि मात्रै भाजपा पसेका हुन् । उनको बहिर्गमन पछि अन्य केही प्रभावशाली नेताले टीएमसी छाडेका छन् । बंगालमा चर्चित राजनीतिक अनुहार खोजेरहेको भाजपाका लागि अधिकारीको प्रवेश चिठ्ठासरह नै थियो । दुई वर्षअघि सम्पन्न लोकसभा चुनावमा राज्यको ४२ सिटमध्ये १८ सिट जितेर उत्साहित भाजपाका लागि आफ्नो जनाधार थप फराकिलो बनाउन अधिकारी र अन्य नेताहरूको प्रवेशले सहयोग गर्ने अनुमान गरिएको छ । त्यसमाथि यसपटक चुनावमा भाजपाले पार्टीको पूरै शक्ति खन्याएको छ । प्रधानमन्त्री नरेन्द्र मोदी, गृहमन्त्री अमित शाहदेखि पार्टी प्रमुख जेपी नड्डाहरू दिन बिराएरै चुनावी र्यालीहरूमा सहभागी भइरहेका छन् । भाजपाले उत्तरपूर्वी क्षेत्रमा आफ्नो राजनीतिक आधारलाई बलियो गर्ने योजनाअन्तर्गत नै यसपटकको चुनावलाई बढी महत्त्व दिएको देखिन्छ । तर, टिकट वितरणलाई लिएर कार्यकर्ताहरूमा बढ्दो असन्तुष्टि भने भाजपाका लागि टाउको दुखाइ बनेको छ । हालसम्म सार्वजनिक सर्वेक्षणले पनि पश्चिम बंगालको चुनाव निकै प्रतिस्पर्धात्मक हुने प्रक्षेपण गरेका छन् । केही सर्वेक्षणले टीएमसीले तेस्रोपटक पुनः सत्ता पाउने त केहीले भने भाजपाले पहिलोपटक पश्चिम बंगालमा सरकार बनाउने उल्लेख गरेका छन् । असममा भने भाजपा नेतृत्वको सत्तारूढ गठबन्धनले प्रमुख विपक्षी कंग्रेस र अन्य क्षेत्रीय दलहरूसँग प्रतिस्पर्धा गर्दै छ । सन् २०१६ को चुनावमा असम गण परिषद् (एजीपी) र बोडोल्यान्ड पिपल्स फ्रन्ट (बीपीएफ) सँग गठबन्धन गरेर भाजपाले पहिलोपटक असममा सरकार बनाउन सफल भएको थियो । त्यसअघिका तीनटा चुनावमा निरन्तर कांग्रेस विजयी बनेको थियो । पछिल्लो ५ वर्षमा असमको राजनीतिमा चुनावी मुद्दादेखि दलीय समीकरणमा पनि ठूलै परिवर्तन आएको छ । भाजपाले बीपीएफलाई छाडेर युनाइडेट पिपल्स पार्टी लिबरल (यूपीपीएल) सँग चुनावी गठबन्धन गरेको छ । बीपीएफले भने कंग्रेससँग मोर्चा बनाएको छ । एजीपी पहिलेको तुलनामा कमजोर भए पनि भाजपाको यूपीपीएलसँगको मोर्चाबन्दी, कंग्रेसलाई बीपीएफको साथ र असम जातीय परिषद् र रैजर दललगायत क्षेत्रीय पार्टीहरूले पनि तेस्रो मोर्चा बनाएकाले चुनावमा त्रिपक्षीय भिडन्त हुने देखिन्छ ।"
रेल दुर्घटनामा ३२ को मृत्यु,कायरो (एजेन्सी) इजिप्टको सोहाग प्रान्तमा शुक्रबार भएको रेल दुर्घटनामा कम्तीमा ३२ जनाको मृत्यु भएको छ । १५६ जना घाइते छन् । सोहाग प्रान्तको तहता सहरमा दुइटा रेल आपसमा ठोकिएपछि रेलका डिब्बाहरू पल्टेका हुन् । राष्ट्रपति अब्दुल फताह अलसिसिले घटनाप्रति जिम्मेवारलाई कडा दण्ड दिइने बताएका छन् ।
कोरियाद्वारा ईपीएस प्रणालीमा सुधार,"सोल (कास) दक्षिण कोरिया सरकारले रोजगार अनुमति प्रणाली (ईपीएस) मा केही सुधार गरेर कानुन पारित गरेको छ । ६ महिनापछि लागू हुने नयाँ कानुनअनुसार अब उस्तै प्रकृतिको कामका लागि कम्पनी परिवर्तन गरे पनि प्रतिबद्ध कामदारका रूपमा कोरिया आउन पाइने उल्लेख छ । यसअघि ४ वर्ष १० महिनासम्म एउटै कम्पनीमा काम गरे मात्रै फेरि प्रतिबद्ध कामदारका रूपमा कोरिया आउन पाइन्थ्यो । विभिन्न प्रकारको महामारी, रोग वा प्राकृतिक प्रकोपका कारण स्वदेश फर्कन नसकेका कामदारलाई थप एक वर्ष काम गर्ने भिसा दिन सकिने व्यवस्था नयाँ कानुनमा छ । कोरोना महामारीका कारण विभिन्न देशका कामदार भिसा सकिए पनि स्वदेश जान नसकेपछि कसरी व्यवस्थापन गर्ने भन्ने समस्या भएको थियो । सेप्टेम्बरमा श्रम मन्त्रालयले तयार पारेको मस्यौदालाई कानुनी रूप दिइएको हो । त्यसैगरी, प्रतिबद्ध कामदारको आफ्नो कार्य अवधि सकेपछि तीन महिना अनिवार्य रूपमा स्वदेशमा बसेपछि मात्र कोरिया आउन पाउने समयलाई घटाएर एक महिनामा झारिएको छ । कोरियाली मजदुर युनियन (केसीटीयू) र प्रवासी मजदुर युनियन (एमटीयू) ले नयाँ निमयमा केही सुधार गरिएको भए पनि अपेक्षाकृत नभएको जनाएका छन् । कोरियास्थित मजदुर युनियनले विदेशी कामदारले चाहेको समयमा कार्यस्थल परिवर्तन गर्न पाउनुपर्ने माग लामो समयदेखि राख्दै आएका छन् । कामदारले चाहे पनि रोजगारदाताले स्वीकृति नदिएसम्म कार्यस्थल परिवर्तन गर्न नपाइने निमय अझै पनि विद्यमान छ । विदेशी कामदारलाई कन्टेनर र प्लास्टिकको घरमा बस्न नदिने नियम सरकारले यसअघि नै ल्याएको थियो । कृषिफार्ममा रहेको प्लास्टिकको घरमा बस्दा कम्बोडियाकी ३० वर्षीया कामदार चिसोका कारण डिसेम्बरमा ज्यान गुमाएकी थिइन् । घटनापछि चर्को आलोचना खेपेको सरकारले नयाँ कामदार ल्याउने कम्पनीले राम्रो घरमा बस्ने व्यवस्था गर्नुपर्ने र कामदार माग गर्दा बस्ने ठाउँको भिडियोसमेत राख्नुपर्ने नियम ल्याएको छ ।"
आजदेखि मेलम्चीको पानी दिनमा ४ करोड लिटर,"उपत्यकामा पहिलो पटक आइतबारबाट मेलम्चीको पानी वितरण गरिँदै छ । पहिलो दिन चार करोड लिटर पानी वितरण गरिनेछ । पानी काठमाडौं उपत्यका खानेपानी लिमिटेड (केयूकेएल) को पुरानै प्रणालीबाट वितरण गरिनेछ । सुरुमा विभिन्न स्थानमा रहेका रिजर्भ ट्यांकीमा पानी जम्मा गरिने र त्यसपछि वितरण प्रक्रिया थालिने केयूकेएलका प्रवक्ता प्रकाशकुमार राईले जानकारी दिए । मेलम्चीको सुरु क्षमता १७ करोड लिटर हो, पहिलो दिन नै १७ करोड लिटर पानी आउँदैन, उनले भने, तत्काललाई दिनको चार करोड लिटर पानी मात्रै परीक्षणका रूपमा वितरण गर्छौं । अहिले पानी आउने सुरुङ र वितरण लाइन दुवैको परीक्षण गर्न लागिएको हो । यसमार्फत पानी कसरी सामानुपातिक रूपमा सबैका धारामा पुग्छ भन्ने परीक्षण पनि हुनेछ । एकदुई दिन मेलम्चीबाट दिनको चार करोड लिटर पानी आउनेछ, बाँकी पानीका लागि आफ्नै स्रोत प्रयोग गरिनेछ, राईले भने । करिब २० दिनभित्र १७ करोड लिटर नै पानी आउने उनको भनाइ छ ।अहिले हामीले पुरानै नेटवर्क प्रयोग गर्छौं, नयाँ रिजर्भ ट्यांकी खुमलटारको मात्र प्रयोग हुनेछ, उनले भने, केयूकेएलका मीनभवन, अनामनगर, बाँसबारी, महांकालचौर, महाराजगन्ज, बालाजुलगायत स्थानका ट्यांकी प्रयोग हुनेछन् । थोरै समय भए पनि प्रत्येक दिन पानी दिनेबारे गृहकार्य गरिरहेको उनको भनाइ छ । पानीको मात्रा बढ्दै गएपछि त्यसको समय बढाउँदै लैजान्छौं, राईले भने, पहिलो दिन सिस्टममा जोडिएका सबै धारामा पानी पुर्याउँछौं ।अनामनगर क्षेत्रमा नयाँ लाइनका १६ सय धारा छन् । तिनमा पाइलट प्रोजेक्टका रूपमा चौबिसै घण्टा पानी दिने योजना रहेको उनले सुनाए । यसबाहेक अन्यत्र चौबिसै घण्टा दिन सकिँदैन, राईले भने, रोटेसन बेसमा वितरण गर्ने गरी तयारी गर्दै छौं । केयूकेएलको सेवाभित्र २ लाख २५ हजार धारा छन् । पहिलो दिन नै यी सबै धारामा पानी पुर्याउन लागिएको उनले जानकारी दिए । नयाँ पाइप परीक्षण गर्न समय लाग्छ । मेलम्ची खानेपानी विकास समितिका सूचना अधिकारी राजेन्द्र पन्तका अनुसार समितिको जिम्मेवारी मेलम्चीको पानी सुन्दरीजलस्थित पानी प्रशोधन केन्द्रसम्म ल्याउने हो । शुक्रबार प्रशोधन केन्द्रमा पानी राखेर प्रशोधन गरी थोक वितरण केन्द्रमा पठाउन थालिएको छ, उनले भने, नयाँ निर्माण भएका पाइपलाइन र पानीपाखेरीको परीक्षण तथा सफाइको काम मेलम्ची उपायोजना२ (पीआईडी) ले गरिरहेको छ ।पीआईडी र केयूकेएलले समन्वय गरेर पानी वितरण गर्नेछन् । उत्यकामा दैनिक पानीको माग ४३ करोड लिटर छ । सुक्खा सिजनमा करिब १० करोड लिटर ग्राहकका धारासम्म पानी पुर्याउन सकिने पन्तको भनाइ छ । काठमाडौं, भक्तपुर र ललितपुरका करिब ५० लाख जनसंख्याले यो पानी उपभोग गर्न पाउनेछन् । मेलम्ची खानेपानी आयोजना २०५५५६ बाट सुरु भएको हो । राष्ट्रिय गौरवका रूपमा रहेको यो आयोजना आर्थिक वर्ष ०७१७२ सम्पन्न गर्ने लक्ष्य थियो । तर विविध कारणले मेलम्चीको पानी २०७७ मा मात्र आयो ।"
ताक्लाकोटमा रोकियो नेपालीको कमाइ,"रोजगारी पनि रोकियो चीनले ताक्लाकोट प्रवेश अनुमति रोकेपछि मौसमी रोजगारीका लागि यहाँ पुग्ने सयौं युवाको आयस्रोत पनि रोकिएको छ । पछिल्ला केही वर्षयता यहाँ निर्माण, कृषिलगायत अन्य क्षेत्रमा काम गर्न मजदुरका रूपमा बझाङ, हुम्ला, डोल्पा, दार्चुला र मुगुका सयौं मानिस ताक्लाकोट पुग्ने गरेका थिए ।निर्माणाधीन भवन र अन्य संरचनामा दक्ष र अदक्ष कामदारका रूपमा उनीहरूले दैनिक ज्यालामा काम गर्थे । यस्तै मालवाहक गाडी लोडअनलोड गर्ने, ऊन केलाउने, भारी बोक्ने काममा पनि नेपालीले रोजगारी पाउँदै आएका थिए । यस्तै उवा (जौजस्तै उच्च हिमालमा फल्ने बाली) काट्ने, चुट्ने अनि भेडाबाख्रा फार्ममा पनि दर्जनौं युवाले काम गर्ने गरेका थिए । तर कोरोनापछि सबै रोकिएको बझाङको साइपाल गाउँपालिकाका किन्थ्या रोकाया बताउँछन् । उनीहरूले दैनिक १ सय ५० देखि २ सय ५० युआन (करिब २ हजार ५ सय ५० देखि ४ हजार रुपैयाँ) सम्म कमाउने गरेको र वैशाखदेखि भदौसम्म पाँच महिनामा खर्च कटाएर प्रतिव्यक्ति न्यूनतम ४ लाखदेखि ५ लाख रुपैयाँसम्म कमाइ गर्ने गरेको रोकायाले जानकारी दिए । ताक्लाकोट हाम्रा लागि दुबईकोरियाजस्तै थियो । बर्खाका चारपाँच महिना ताक्लाकोटमा काम गरेपछि परिवारको वर्षभरको खर्च चल्थ्यो । अहिले उता जानै दिँदैन । यता रोजगारी छैन । घरखर्च चलाउनै मुस्किल भइसक्यो, उनले भने । ताक्लाकोट तिब्बतको विकट हिमाली क्षेत्रमा पर्ने सहर हो । हिन्दु, बौद्ध र बोन्बो धर्मावलम्बीको प्रसिद्ध तीर्थस्थल कैलास मानसरोवर नजिक पर्ने भएकाले चीन सरकारले यस क्षेत्रको विकासमा उल्लेख्य लगानी गरिरहेको छ । भारत, नेपाल र चीनको त्रिदेशीय भूभागसँग जोडिएको छ । यो क्षेत्रलाई पछिल्लो समय त्रिदेशीय व्यापारिक हबका रूपमा विकास गर्न पनि चीन सरकारले यहाँ अत्याधुनिक संरचना निमार्णमा ठूलो लगानी गर्न थालेसँगै ताक्लाकोटसँग सीमा जोडिएका नेपालीको रोजगारीको आकर्षक गन्तव्यका रूपमा विकास हुन थालेको थियो ।अर्धदक्ष र अदक्ष कामदारका रूपमा बर्सेनि तीन हजारको हाराहारीमा सीमावर्ती जिल्लाका मानिस यहाँ मौसमी रोजगारीका लागि जाने गरेको हुम्ला डाँडाफयाका जयभक्त शाहीको भनाइ छ । यहाँ काम गर्ने कामदारलाई स्थानीय प्रशासनले तीन महिनाका लागि रोजगार अनुमति दिने र थप बस्न चाहे तीनतीन महिनाका दरले नवीकरण गरिदिने गरेको थियो । राम्रै कमाइ हुने र चाहेका बेला घर फर्किन सकिने भएकाले आफूहरूका लागि खाडी मुलुकभन्दा ताक्लाकोट कैयौं गुणा राम्रो भएको हुम्ला स्याडा गाविसका गोपी सिंहले बताए । ६ महिनाको कमाइले परिवारलाई वर्षभर पाल्न पुग्थ्यो, उनले भने, ६ महिना आफ्नै घरमा गएर परिवारसँग बस्न र अन्य काम गर्न पाइन्थ्यो । अहिले सबै बन्द भयो । नेपाली व्यापारीहरूलाई ताक्लाकोट प्रवेशमा रोक लगाएको भए पनि त्यहाँ हुने व्यापार व्यवसाय भने चलिरहेको छ । कोरोना संक्रमण सुरु भएपछि केरुङ र तातोपानी नाका खुले पनि ताक्लाकोट नाका खुलाउन सरकारले पहल नगरेको नेपाली व्यवसायीको गुनासो छ । सरकारले यो नाकालाई वास्तै गरेको छैन । तर यो नाकासँग पाँच जिल्लाका मान्छेको जीविका जोडिएको छ, ताक्लाकोटमा क्युरियोका सामानको व्यापार गर्दै आएका दार्चुलाको छाङरुका योगेश बोहराले भने, यो वर्ष पनि नाका खुलेन भने सबै व्यापारी डुब्ने निश्चित छ । त्यसैले यो नाका खुलाउन कूटनीतिक पहल थाल्नुपर्नेमा उनले जोड दिए ।"
असारभित्र सकिँदै ६ प्रसारण लाइन,"४ सय ५६ मेगावाटको माथिल्लो तामाकोसी जलविद्युत् आयोजनासहित ६ वटा महत्त्वपूर्ण प्रसारण लाइन निर्माण असारसम्म सक्ने गरी कामलाई तीव्रता दिइएको नेपाल विद्युत् प्राधिकरणले जनाएको छ । वैशाखदेखि माथिल्लो तामाकोसीसहित समस्याग्रस्त रूपमा चिनिएका आधा दर्जन प्रसारण लाइनमा नतिजा देखिने प्राधिकरणका कार्यकारी निर्देशक हितेन्द्रदेव शाक्यको टिप्पणी छ ।चालु आर्थिक वर्षसम्म निर्माण पूरा गर्ने लक्ष्य राखिएको माथिल्लो तामाकोसीको पेनस्टक पाइपमा ज्वाइन्ट एक्सटेन्सनमा कंक्रिटिङको काम भइरहेको आयोजनाका प्रवक्ता गणेश न्यौपानेले जानकारी दिए । चैत मसान्तभित्र यो काम सकेर वैशाखदेखि सुरुङमा पानी हालेर परीक्षणको काम सुरु हुनेछ । निर्माण पूरा हुने अवस्थामा पुगे पनि पटकपटक म्याद थपिएको आयोजनालाई चालु आर्थिक वर्षभित्र जसरी पनि सक्न प्रधानमन्त्री तथा मन्त्रिपरिषद्को कार्यालयले पनि आयोजना र नेपाल विद्युत् प्राधिकरणलाई दबाब दिइरहेको छ । आयोजनामा रहने ६ वटा विद्युत् उत्पादन युनिटबाट ७६७६ मेगावाट विद्युत् उत्पादन हुनेछ । राष्ट्रिय गौरवको यो आयोजना निर्माण पूरा भएसँगै नेपाल वर्षायाममा विद्युत्मा आत्मनिर्भर हुनुका साथै ५ मेगावाट विद्युत् निर्यात गर्न सक्ने अवस्थामा पुग्ने प्राधिकरणको विश्लेषण छ । नेपालमा बढी भएको विद्युत् खरिद गर्न सक्ने भारतको केन्द्रीय विद्युत् प्राधिकरणले पनि गत महिना अन्तरदेशीय विद्युत् व्यापार कार्यविधि जारी गरेको छ । कार्यविधिअनुसार भारतसँग विद्युत् व्यापार सम्झौता (पीटीए) गरेका नेपालसहित बंगलादेश र भुटानले भारतीय कम्पनीलाई आफ्नो प्रतिनिधि तोकेर भारतको डे अहेड र टर्म अहेड विद्युत् बजारका साथै सरकारलाई पनि विद्युत् बिक्री गर्न सक्ने प्रावधान राखेको छ ।भारतीय कम्पनीमार्फत नेपालसहितका तीन वटै देशले भारतबाहेकका मुलुकलाई समेत विद्युत् बिक्री गर्न सक्ने प्रावधान कार्यविधिमा छ । नेपालमा बढी भएको विद्युत् भारतीय कम्पनीमार्फत बंगलादेशमा समेत पुर्याउन सकिने प्राधिकरणको विश्लेषण छ । माथिल्लो तामाकोसीसहित वर्षौंदेखि समस्याग्रस्त आधा दर्जन प्रसारण लाइन निर्माणको काम पनि असारभित्र सकिने गरी काम भइरहेको शाक्यले जानकारी दिए ।अरुण र तमोर तथा तिनका सहायक नदीबाट उत्पादित विद्युत्लाई राष्ट्रिय प्रणालीमा जोड्न निर्माणाधीन कोसी करिडोर २२० केभी प्रसारण लाइन आयोजना पनि असारसम्म सकिने उनले बताए । धरान उपमहानगरपालिका२० मा रुटसम्बन्धी विवादका कारण आयोजनाको काम केही समय रोकिएको थियो । भारतको एक्जिम बैंकको लगानीमा निर्माणाधीन आयोजनाले ताप्लेजुङ, संखुवासभा, तेह्रथुम, धनकुटा र सुनसरी जिल्लालाई छुनेछ । यो आयोजनाको काम तीन प्याकेजमा वर्गीकरण गरिएको छ । लमजुङमा रहेको दोर्दी खोलामा निर्माण हुने आयोजनाको विद्युत् राष्ट्रिय प्रणालीमा जोड्न भनी निर्माण थालिएको १३२ केभी दोर्दी प्रसारण लाइनको काम पनि असारसम्म सकिने प्राधिकरणले जनाएको छ । २० किलोमिटर लामो प्रसारण लाइनमा ३३ वटा टावर निर्माण हुनेछन् । सोलु करिडोर १३२ केभी प्रसारण लाइनको काम पनि जेठभित्र सकिने प्राधिकरणको भनाइ छ । नेपाल सरकार र एक्जिम बैंक अफ इन्डियाको करिब ५ अर्ब लगानीमा निर्माणाधीन आयोजना एक दशकअघि सुरु भए पनि हालसम्म पूरा हुन सकेको छैन । जग्गा र मुआब्जा विवादका कारण पटकपटक काम रोकिएको १ सय २० किलोमिटर लामो सोलु करिडोर जेठभित्र सकिने शाक्य बताउँछन् । प्रसारण लाइन निर्माणमा भएको ढिलाइले २०७५ माघदेखि व्यावसायिक उत्पादन गर्दै आएको २३ मेगावाट जडित क्षमताको सोलुखोला हाइड्रोले पूर्ण रूपमा व्यावसायिक उत्पादन गर्न सकेको छैन । प्रसारण लाइन निर्माण भएपछि सोलुखुम्बु र आसपास क्षेत्रका आयोजनाबाट हाल उत्पादित र निर्माणाधीन आयोजनाबाट उत्पादन हुने बिजुली सोलेखुम्बु, ओखलढुंगा र उदयपुरमा वितरण गरी बाँकी राष्ट्र्रिय प्रसारण लाइनमा जोडिनेछ । प्राधिकरणले सोलु करिडोरमा निर्माणाधीन ३ सय २५ मेगावाट विद्युत् खरिदबिक्री सम्झौता (पीपीए) गरेको छ ।ठेकेदारले काम नगरेपछि २०७५ साउनमा पुनः ठेक्का लगाइएको हेटौंडाभरतपुरबर्दघाट २२० केभी प्रसारण लाइनअन्तर्गतको भरतपुरबर्दघाट खण्ड पनि जेठभित्र सकिने प्राधिकरणले जनाएको छ । यो आयोजनाका लागि ठेक्का पाएको सेन्ट्रल चाइना पावर ग्रिडले काम नगरेपछि कम्पनीलाई कालोसूचीमा राख्दै अर्को चिनियाँ कम्पनी हेङटन अप्टिक्स इलेक्ट्रिकसँग ७४ किलोमिटर लामो प्रसारण खण्ड निर्माणका लागि करिब ५६ लाख डलरमा नयाँ ठेक्का सम्झौता गरिएको थियो ।समुद्रटारत्रिशूली १३२ केभी प्रसारण लाइनको काम वैशाखभित्र पूरा हुने प्राधिरकणले जनाएको छ । करिब पाँच वर्षअघि सुरु भएको प्रसारण लाइनमा २ सय ७० मेगावाटसम्म विद्युत् प्रसारण गर्न सकिनेछ । यो प्रसारण लाइन त्रिशूली ३ बी हब सबस्टेसन हुँदै काठमाडौं आइपुग्नेछ । जग्गा विवादका कारण समयमै पूरा हुन नसकेको भनिएको सिंगटीलामोसाँघु १३२ केभी करिडोर पनि वैशाखभित्रै पूरा हुने प्राधिरकणको दाबी छ । ११ वर्षअघि सुरु भएको यो परियोजना गत वर्ष पुसमा सक्ने लक्ष्य थियो ।"
"थरीथरी चिया पसल, बेग्लाबेग्लै स्वाद","चियावालाको आकर्षणबुटवल१ स्थित निमचोकमा एक महिनादेखि चियावाला सञ्चालनमा आएको छ । यहाँकै बासिन्दा तथा चलचित्रकर्मी गणेशदेव पाण्डेले चियावाला सञ्चालन गरेका हुन् । काठमाडौंबाट सुरुवात गरेका उनले एक महिनाअघि यहाँ शाखा खोलेका हुन् । यहाँ सुरुवात गरेको छोटो समयमै सर्वसाधारणको जमघट, विभिन्न थरी चियाका स्वादको प्रशंसा र चिया पिउन आउनेको लर्को लाग्न थालेको उनले बताए । कहिले चलचित्र निर्माण, कहिले रेडियोमा कार्यक्रम प्रस्तोता त कहिले स्टेज होस्ट गर्दै आएका उनले बाजे र बुबाले गरेको व्यवसायलाई नयाँ ढंगले चलाउन थालेको सुनाए । सानैदेखि नयाँ गर्नुपर्छ भन्ने सोच राखेरै हुर्किएँ, उनले भने, अरूले देख्दा चिया बेच्छ भन्ने भनाइलाई फरक तरिकाले चिया बिक्री गर्न सकिने रहेछ भनेर पुष्टि गर्न सकेको छु । चलचित्र बनाउनुअघि भारतमा गई सिक्ने क्रममा त्यहाँ चियाका प्रकार देखेका पाण्डेले चियावालामा हजुरआमाको झल्को आउने मनरूपा चियादेखि बुबाले पकाउँदा मन पर्ने घनश्याम चियासम्म बिक्री गर्ने गरेको बताए । हजुरबुबा, बुबाको सामीप्य महसुस गर्ने थलो चियावाला हो, उनले भने, जीवन्त ढंगले उहाँहरू आफ्नै अघि रहेजस्तो भान बनाउन चियावाला सहयोगी बनेको छ । पाण्डेको चिया पसलमा एक सय प्रकारका चिया पाक्छन् । त्यसमध्ये दूध चिया मात्रै १२ प्रकारका छन् । घनश्याम चिया, मेरो खुसी चिया, तराई चिया, मड्का चिया, रोयल टी, मावा चिया, लेमन मिल्क टी, हनी जिन्जर चिया, हनी सिनामन, केसर र मावाआइसी चियामा दूध प्रयोग हुन्छ । चियावाला पसलमा न्यूनतम ४० देखि ८ सय रुपैयाँसम्मको चिया पाइन्छ । अहिले बुटवलबाट मात्रै दैनिक चार सयभन्दा बढी कप चिया बिक्री गर्न थालिसकेको उनले जानकारी दिए । चार वर्षदेखि बुटवलको ट्राफिक चोकमा चियाघर सञ्चालनमा छ । यहाँको परिचित गणपति मिष्ठान्न भण्डारका सञ्चालक किशोर गौतमले परम्परागत चिया पिउने बानीलाई कफीमा परिणत हुन नदिन चियाघर खोलेका हुन् । कफी त विदेशी पेय पदार्थ हो, उनले भने, बाजेको पालादेखिको चिया पिउने रीति नछोडियोस् भनेरै २० लाख रुपैयाँको लगानीमा चियाघर सुरु गरें । चियाघरमा लेमन टी, मिल्क टी र विशेष गरी माटोको भाँडामा दूध झानी माटोकै भाँडामा दिइने स्पेसल तन्दुरी चिया पाइने गौतमले बताए । चियाघरमा ३० देखि ८० रुपैयाँसम्म पर्ने चिया पाइन्छ । २०७५ सालमा बुटवल८ सुक्खानगरमा सञ्चालनमा आएको चिया चौतारी बुक क्याफे चियासँगै पुस्तक पढ्नेहरूको उत्तम थलो मानिएको छ । बौद्धिक विमर्श गर्ने स्थानका रूपमा यसको सुरुवात गरेको सञ्चालक मनिकर कार्कीले बताए । १ करोड रुपैयाँ लगानी भएको क्याफेमा मिटिङ हल, लाइब्रेरीसहित फास्ट फुडसमेत पाइने उनले जानकारी दिए । पुस्तक पढ्दै चियाको मजा लिनेहरू आफ्नो क्याफेमा आउने भन्दै उनले पठन संस्कृतिसँग चिया जोड्ने उद्देश्यले चिया बुक क्याफे चलाएको बताए । बुटवलको कालिका पथमा सञ्चालित चिया पसलेले छोटो समयमै दैनिक दुई सय ग्राहक बनाउन सफल भएको छ । ५० लाख रुपैयाँ लगानी भएको पसलमा ६० प्रकारका चिया पाइने सञ्चालक उमेश सापकोटाको भनाइ छ । बिहान ७ देखि १० र दिउँसो २ देखि बेलुका ७ बजेसम्म ग्राहकको भीड लाग्छ, उनले भने, ३५ रुपैयाँबाट सुरु भएको चिया डेढ सय रुपैयाँसम्म पर्छ । ट्राफिक चोकमा सञ्चालनमा रहेको मिठो चिया पसल विभिन्न चियाको स्वादसँगै पाल्पादेखि बुटवल प्रवेश गर्नेहरूका लागि गफिने स्थान बनेको छ । पछिल्लो समय जिल्लामा युवा पुस्तामा चियाप्रतिको क्रेज बढाउन विभिन्न चिया पसल सुरु भएका छन् । चिया व्यवसायीले पसल शृंगार गर्ने र तस्बिर खिच्नकै लागि भए पनि ग्राहकले एक कप चिया पिउने वातावरण बनाएका छन् ।"
बिमा भुक्तानीका लागि सरकारसँग कम्पनीले मागे ३ अर्ब,"कोरोना बिमा दाबी भुक्तानीका लागि बिमा कम्पनीहरूले सरकारसँग ३ अर्ब रुपैयाँ मागेका छन् । हालसम्म परेको र भुक्तानी भएको दाबी संख्याका आधारमा सरकारले वहन गर्नुपर्ने दायित्वअन्तर्गत बिमा कम्पनीले उक्त रकम मागेका हुन् । रकम मागिएको पत्र बिमा समितिले शुक्रबार नै अर्थ मन्त्रालय पठाएको छ ।कोरोना बिमा मापदण्डमा उल्लिखित व्यवस्थाअनुसार सरकारले ब्यहोर्नुपर्ने दायित्वअन्तर्गतको रकम मागिएको बिमा समितिका अध्यक्ष सूर्यप्रसाद सिलवालले बताए । अहिलेलाई ३ अर्ब रुपैयाँ मागिएको छ । त्यसपछि केकति रकम अपुग हुन्छ, त्यसका आधारमा फेरि माग गर्छौं, उनले भने, मागिएअनुसार रकम आएपछि प्रायः दाबी भुक्तानी दिन सकिन्छ । गत जेठमा बिमा समिति, बिमा कम्पनी, पुनर्बिमा कम्पनी र सरकारबीच भएको सहमतिअनुसार कोरोना बिमामा परेका दाबीमध्ये पहिलो १० हजारको दाबी भुक्तानी बिमा कम्पनीहरूले नै भुक्तानी गर्नुपर्नेछ । त्यसपछिको थप १० हजार दाबी भुक्तानी नेपाल पुनर्बिमा कम्पनीले, थप ५ हजार दाबी भुक्तानी बिमा कम्पनीहरूको महाविपत्ति कोषबाट बेहोरिने सहमति भएको थियो । हरेक बिमा कम्पनीले आफ्नो नाफाबाट निश्चित प्रतिशत रकम महाविपत्ति कोषमा राख्नुपर्छ । अहिले त्यही कोषको रकम पनि उपयोग गर्न लागिएको हो । उल्लिखित २५ हजारपछिको थप १० हजार दाबी भुक्तानी बिमा समितिले बेहोर्नेछ । त्यसभन्दा माथिको दाबी भुक्तानीबापतको सबै दायित्व (रकम) सरकारले बेहोर्नेछ । यही सम्झौताअनुसार कोरोना बिमा मापदण्ड परिमार्जन गरेर दायित्व बाँडफाँट गरिएको हो । सोही सम्झौताबापतको रकम अहिले मागिएको बिमक संघका अध्यक्ष दीपप्रकाश पाण्डेले जानकारी दिए । पहिलो चरणमा करिब ३ अर्ब रुपैयाँ माग गरेका छौं । पछि शोधभर्ना हुने गरी हाल बिमा कम्पनीले पनि आफ्नो स्रोतबाट दाबी भुक्तानी गरेको अवस्था छ, उनले भने, सरकारबाट रकम आएपछि लगभग धेरै दाबी भुक्तानी हुनेछ । यही चैत मसान्तभित्र परेका सबै दाबी उपरको भुक्तानी गरिसक्ने योजना रहेको उनले बताए । कागजात नमिलेका, प्रमाणीकरण हुन नसकेकालगागत केही दाबीबाहेक बाँकी सबैको भुक्तानी दिइसक्छौं, उनले भने, धेरै दाबी भुक्तानी भइसक्यो, अब थोरै मात्र बाँकी छ ? तिनको पनि छिट्टै सकिन्छ ।यसअघि सरकारले कोरोना बिमाका लागि ४१ करोड रुपैयाँ रकम दिइसकेको छ । निजामती कर्मचारीको १ लाख रुपैयाँको निःशुल्क कोरोना बिमा र सर्वसाधारणलाई बिमा शुल्कमा ५० प्रतिशत अनुदानबापत सरकारले उक्त रकम दिएको हो । यो गत साउनदेखि कात्तिकसम्मको हो । अर्को चरणमा कात्तिकयताको रकम पनि मागिने कम्पनीहरू बताउँछन् ।परेका दाबी संख्या हेर्दा सरकारसँग मागिएको ३ अर्ब रुपैयाँले पनि सबैलाई भुक्तानी गर्न पुग्दैन । यसकारण केही रकम बिमा कम्पनीलाई नै हाल्न लगाउने सरकारको तयारी छ । अझै पनि बिमा कम्पनीहरूले थप दायित्व वहन गर्नुपर्ने देखिन्छ, स्रोतले भन्यो, केकति भन्ने टुंगो लागिसकेको छैन । तर हरेक बिमा कम्पनीले निश्चित बिमालेखबापतको भुक्तानी दायित्व लिनैपर्छ । कोरोना बिमाअन्तर्गत गत सातासम्म ९२ हजार ८ सय १३ दाबी परेका छन् । तीमध्ये ८६ हजार ६ सय १२ वटा दाबीको कागजात पूरा भएको छ । बाँकीको कागजात पूरा नभएको बताइएको छ । ती दाबीबापत कुल रकम ८ अर्ब ८२ करोड रुपैयाँ हो । कुल परेका दाबीमध्ये करिब ५३ हजार ९ सय ३४ वटाको भुक्तानी भइसकेको छ । भुक्तानीका लागि करिब ५ अर्ब २० करोड रुपैयाँ स्वीकृत भइसकेको छ । ३ अर्ब ५० करोड रुपैयाँ भने भुक्तानी भइसकेको बिमक संघले जनाएको छ । स्वीकृत दाबीमध्ये कोरोना बिमा मापदण्ड, २०७७ बमोजिम बिमा कम्पनीको दायित्वमा पर्ने १ अर्ब, नेपाल पुनर्बिमा कम्पनीको दायित्वमा पर्ने १ अर्ब, बिमा कम्पनीको महाविपत्ति जोखिमबाट बेहोरिने ५० करोड र बिमा समितिको दायित्वमा पर्ने १ अर्ब गरी कुल ३ अर्ब ५० करोड रुपैयाँको दाबी भुक्तानी भइसकेको छ, बिमक संघको तथ्यांकमा उल्लेख छ ।भुक्तानी हुन बाँकी दाबीमध्ये १ हजार ६ सय ३२ वटा स्वीकृतिको प्रक्रियामा रहेको, ९ हजार ५० वटा दाबी इपिडिमियोलोजी तथा रोग नियन्त्रण महाशाखा (ईडीसीडी) बाट फिर्ता हुन बाँकी रहेको र ८ हजार ६ सय ८३ वटा दाबी ईडीसीडी पठाउने तयारीमा रहेको बताइएको छ । ४ हजार २ सय १० वटा दाबी भुक्तानीका लागि बिमा कम्पनीमा पठाइएको, ९ हजार १ सय ६३ दाबीउपर छानबिन (परीक्षण) भइरहेको र ५ सय ५० वटा दाबी भुक्तानीयोग्य नरहेको समितिको तथ्यांक छ । हालसम्म करिब १७ लाख ३७ हजार २ सय जनाको कोरोना बिमा भएको छ, जसबाट १ अर्ब ४ करोड २७ लाख १६ हजार रुपैयाँ बराबर संकलन भएको छ ।बिमा कम्पनीहरूले हरेक दिनजसो दाबी भुक्तानी दिइरहे पनि भुक्तानी नपाएको गुनासो आइरहेको छ । गत साउनभदौमा दाबीका लागि आवेदन दिए पनि अझै भुक्तानी पाउन नसकेको बिमितहरूको भनाइ छ । यद्यपि बिमा समिति र कम्पनीहरूले भने भुक्तानी लयमा आइसकेकाले आगामी दिनमा गुनासो कम हुँदै जाने दाबी गरेका छन् । कोभिड१९ को जोखिम सुरक्षणका लागि गत वैशाख ७ देखि बिमालेख बिक्री थालिएको हो । बीचमा विवाद बढेपछि भदौ २८ यता बिमा समितिले पुरानो बिमालेख खारेज गरी नयाँ जारी गर्न निर्देशन दिएको थियो । नयाँ बिमा लेखमा सामूहिक रूपमा प्रतिव्यक्ति १ लाख रुपैयाँको मात्र बिमा गर्न पाइन्छ । जसमा कोरोना संक्रमित भएको प्रमाणित भएपछि घरमै आइसोलेसनमा बसेको भए एकमुष्ट २५ हजार र अस्पतालमा उपचार गराएको भए उपचार खर्चअनुसार बढीमा ७५ हजार रुपैयाँसम्म भुक्तानी पाइन्छ ।भदौ २८ अघि बिमा गरेका बिमितले भने कोरोना प्रमाणित भएपछि एकमुष्ट ५० हजार र १ लाख रुपैयाँ भुक्तानी पाउँछन् । बिमक संघको सहमतिअनुसार बिमा कम्पनीले मापदण्ड पुगेका सबै दाबी बिमा (पुल) मा पठाउने, पुलले पाँच दिनभित्र सबै प्रक्रिया पूरा गरी सम्बन्धित कम्पनीमा फिर्ता पठाउने र त्यसको दुई दिनभित्र कम्पनीले बिमितलाई भुक्तानी दिनुपर्नेछ । अर्थ मन्त्रालयले पनि यसअघि तीन दिनभित्र दाबी भुक्तानी दिन निर्देशन दिएको छ । तर सो अवधिमा कुनै पनि बिमितले भुक्तानी पाएका छैनन् । हाल २० निर्जीवन बिमा कम्पनीले बिमालेख बिक्री गरिरहेका छन् ।हालसम्म गरिएका कोरोना बिमालेखमध्ये २०७६ वैशाखदेखि असारसम्म जारी भएका बिमालेखको अवधि यही चैत अन्तिम साता सकिँदै छ । गत साउनदेखि भएका बिमालेखको अवधि आउँदो असारमा सकिँदै छ ।"
पर्यटकको ५ हजार डलरको कोरोना बिमा हटाइयो,"काठमाडौं (कास) पर्यटन व्यवसायीहरूको दबाबपछि सरकारले नेपाल घुम्न आउने विदेशी पर्यटकलाई अनिवार्य गरेको प्रतिव्यक्ति ५ हजार डलर (करिब ६ लाख रुपैयाँ) को बिमा प्रावधान हटाएको छ । सरकारले विदेशी पर्यटकको आवागमन बढाउन पर्यटकहरूको आवागमनलाई व्यवस्थित गर्नेसम्बन्धी मापदण्ड, २०७७ बिहीबार सार्वजनिक गरी यसबारे जानकारी दिएको छ । मापदण्डले यसअघि असोजमा पर्यटन विभागले जारी गरेको कम्तीमा ५ हजार डलर ( ५ लाख ८१ हजार रुपैयाँ) बराबरको अनिवार्य बिमा प्रावधान र सात दिनको अनिवार्य होटल क्वारेन्टाइन बस्नुपर्ने प्रावधान हटाइदिएको छ । संसारमै कतै नभएको बिमा पोलिसीको विषय नयाँ मापदण्डले हटायो, नेपालमा पर्यटक आगमनका लागि यो धेरै राम्रो निर्णय भयो, विभागकी निर्देशक मीरा आचार्यले भनिन् । नियम हटाउनुपर्ने माग गर्दै यसअघि काठमाडौंका ३६ वटा पर्यटन व्यवसायी तथा श्रमिकका संगठनले सरकारलाई १० बुँदे ज्ञापनसमेत बुझाएका थिए । नेपालमा पर्वतरोहण वा पदयात्राका लागि आउने पर्यटकले अब सात दिन काठमाडौंका होटलमा क्वारेन्टाइन पनि बस्नु नपर्ने भएको छ । नेपालका लागि जहाजमा बोर्डिङ हुनुभन्दा बढीमा ७२ घण्टाअघिको स्वाबको कोरोना पीसीआर परीक्षण गरी नेगेटिभ भएको कागजात पेस गर्नुपर्नेछ । मन्त्रिपरिषद्को अघिल्लो बिहीबारको बैठकले स्वीकृत गरेको यो मापदण्डले नेपाल आइसकेपछि विदेशी पर्यटकले नेपाली एजेन्सीसँग समन्वय गरेर आफ्नै खर्चमा पीसीआर गर्नुपर्नेछ । पीसीआरको नजिता आइसकेपछि मात्रै होटलबाट निस्कन पाइनेछ । पीसीआर पोजेटिभ आए विदेशी पर्यटकले आफ्नै खर्चमा होटलमा क्वारेन्टाइन बस्नुपर्नेछ ।अब विदेशी पर्यटकले उनीहरूको मुलुकमा रहेको नेपाली नियोगबाट भिसा नपाए वा कुनै कठिनाइ भए अब त्रिभुवन अन्तर्राष्ट्रिय विमानस्थलको अध्यागमन विन्दुमा अनअराइभल भिसा पनि पाउनेछन् । यसअघि सरकारले अनअराइभल भिसामा पनि रोक लगाएको थियो । सडकमार्गबाट नेपाल आउने विदेशीले भने विदेशस्थित नेपाली नियोगबाट भिसा लिएर मात्रै नेपाल प्रवेश पाउनेछन् ।"
नबिललाई एक्सिलेन्स इन इम्प्लोई एक्सपेरियन्स अवार्ड,काठमाडौं (कास) नबिल बैंकले एक्सिलेन्स इन इम्प्लोई एक्सपेरियन्स अवार्ड पाएको छ । मानव संसाधनमा परामर्श गर्ने कम्पनी ग्रोथ सेलरले बैंकलाई उक्त अवार्ड प्रदान गरेको हो । कम्पनीको एचआर मिटअन्तर्गत पहिलो पटक समावेश गरिएको अवार्ड बैंकले प्राप्त गरेको जनाएको छ । बैंकभित्र रहेको मानव संसाधनलाई बैंकले सन्तुष्ट हुने गरी सदुपयोग गरी काममा सहजता ल्याएका कारण अवार्ड प्रदान गरिएको कम्पनीले जनाएको छ ।
बजारमा सामसङ ग्यालेक्सी एम १२,"काठमाडौं (कास) सामसङले नेपाली बजारमा ग्यालेक्सी एम १२ ल्याएको छ । यो स्मार्टफोनमा ९० हर्ज रिफ्रेस रेट, ८ एनएम एक्सेनस प्रोसेसर, ४८ मेगापिक्सेल क्यामेरा र ६ हजार एमएएच ब्याट्री जस्ता विशेषता छन् । साथै एम १२ मा १५ वाटको फास्ट चार्जिङ र ६५ इन्चको डिस्प्ले छ । यसको ३२ कोरले राति र प्राकृतिक मोडका लागि छुट्टै दृश्यको अनुभव प्रदान गर्ने कम्पनीले जानकारी दिएको छ । यो कालो, नीलो र सेतो रङमा उपलब्ध छ । ४ जीबी र्याम र ६४ जीबी रोमको १८ हजार ४ सय ९९ रुपैयाँ पर्नेछ । ६ जीबी र्याम र १२८ रोमको २२ हजार ४ सय ९९ रुपैयाँ पर्ने कम्पनीले जनाएको छ ।"
महालक्ष्मीको ९२६ प्रतिशत बोनस सेयर,काठमाडौं (कास) महालक्ष्मी विकास बैंकले आफ्ना सेयरधनीलाई ९२६ प्रतिशत बोनस सेयर वितरण गर्ने भएको छ । बैंकको १९औं वार्षिक साधारणसभाले शुक्रबार उक्त निर्णय पारित गरेको हो । बैंकले आफ्ना सेयरधनीलाई संस्थाको आर्थिक वर्ष २०७७७८ को मुनाफाबाट ८८० का दरले बोनस सेयर र ०४६ प्रतिशत नगद लाभांश वितरण गर्ने भएको हो ।
एनआईबीएलको भीप्रिपेड इन्टरनेसनल कार्ड,काठमाडौं (कास) नेपाल इन्भेस्टमेन्ट बैंक लिमिटेडले एनआईबीएल भीप्रिपेड इन्टरनेसनल कार्ड सुरु गरेको छ । भर्चुअल कार्डमार्फत ग्राहकले अमेरिकी डलरको एनपीआरमा परिवर्तन गर्न र ५ सय अमेरिकी डलर प्रतिवर्ष अन्तर्राष्ट्रिय स्तरमा भुक्तानी गर्न सक्छन् ।
ग्लोबलका तीन नयाँ शाखा,"काठमाडौं (कास) ग्लोबल आईएमई बैंकले शुक्रबारदेखि तीन वटा नयाँ शाखा सञ्चालनमा ल्याएको छ । बैंकले नवलपरासीको रामग्राम नगरपालिका३, मोरङको विराटनगर महानगरपालिका४ र झापाको भद्रपुर नगरपालिका५ मा शाखा सञ्चालनमा ल्याएको जनाएको छ । बैंकले सबै क्षेत्र र वर्गसम्म बैंकिङ सेवाको पहुँच पुर्याउने उद्देश्यले शाखा विस्तार गरेको जनाएको छ ।"
महासंघमा वस्तुगत परिषद् विस्तार,"काठमाडौं (कास) नेपाल उद्योग वाणिज्य महासंघमा वस्तुगत परिषद् विस्तार भएको छ । महासंघका उपाध्यक्ष अञ्जन श्रेष्ठको सभापतित्वमा गठित परिषद्का उपसभापतिहरूमा अरनिको राजभण्डारी, सुनिलगोपाल श्रेष्ठ र सुरेन्द्रभाइ शाक्य छन् । कार्यक्रममा महासंघ अध्यक्ष शेखर गोल्छाले वस्तुगत संघहरू महासंघका ब्रेन रहेको दाबी गरे । परिषद्ले कामलाई प्रभावकारी बनाई उद्योग, सेवा, कृषिलगायत महत्त्वपूर्ण क्षेत्र समेटी विभिन्न उपसमूह बनाउने जनाएको छ ।"
टहरामा दिन काट्दै बासको आस,"पहिरोग्रस्त राम्चे बस्तीको दाहिने छेवैको पाखोमा ढोकाझ्यालबिनाको जस्ताको छाना लाएको टहरा छ । तिनै साँघुरा टहरामा बस्छन् गोरे सुनारको तीन, ओमप्रसाद लाम्गादे, नरेश लाम्गादेको चारचार र डिलबहादुर जुग्जालीको पाँच जनाको परिवार । जुग्जाली परिवार छिमेकी गाउँ रिखबाट झरेका हुन् । दलित बाहुल्य रहेको राम्चे बस्ती धौलागिरि गाउँपालिका७ मराङको माथि टुप्पोमा पर्छ ।गत असार २५ मा पहिरोले घर बगाएपछि उनीहरू सुरक्षित थलो खोज्दै यहाँ आएका हुन् । अर्को वर्षायाम आउनै लाग्दा पनि उनीहरूको सुरक्षित बासको टुंगो लागेको छैन । पहिरोबाट अति प्रभावित मराङ गाउँमा मात्र २३ घरपरिवार पूर्णरूपमा विस्थापित छन् । फेरि बर्खा सुरु भयो । दिनैपिच्छे असिनापानी पर्न थालेको छ । घर बनाउन न सुरक्षित थलो पाइयो न त सरकारले हेर्यो, नरेश लाम्गादेले भने, हिउँदका चिसा दिन त जसोतसो बिताइयो, बर्खाको झरीबादल यो छाप्रोमा कसरी कटाउने भन्ने पिरलो छ ।अन्नपूर्ण३ फगामका १७ परिवारको अवस्था पनि उस्तै छ । पहिरोले सिंगो बस्तीको जमिन धाँजाधाँजा भएर बगेपछि स्थानीय सुरक्षित बासको खोजीमा भौंतारिएका छन् । पहिरोपछि भूगर्भविद्ले फगाम गाउँमा बस्ती बसाउनु उपयुक्त नहुने भन्दै अन्यत्र स्थानान्तरण गर्न सुझाएका छन् । तर पहिरोग्रस्त बस्तीवरपर एकीकृत बस्ती राख्ने सुरक्षित ठाउँ छैन । खेतीबाली लगाउने जग्गानजिकै भएकाले बसाइँ सरेर अयन्त्र जान स्थानीयको मन मानेको छैन । विकल्प पनि छैन । टुपुक्क घरछाप्रो मात्र भएर के गर्नु, परिवारको पेट पाल्न खेती किसानी गर्न बारी चाहियो । कति दिन पाखोको छाप्रोमा दिन बिताउने ? बिखलबन्दमा परियो, फगामकी अमृता फगामीले भनिन्, सरकारले राहत दिने कुरा सुनेका छौं, राहत पाए तल सडक वरपर जग्गा किनेर त्यहीं छाप्रो हाल्न पाए हुन्थ्यो ।जिल्ला विपद् व्यवस्थापन समितिका अनुसार गत वर्षायामको बाढीपहिरोबाट बस्न नमिल्ने गरी घर भत्केपछि जिल्लाका १ हजार ६८ परिवार विस्थापित छन् । त्यसैगरी बाढीपहिरोमा परी असारयता धौलागिरिमा १९, मालिकामा ८, रघुगंगामा ३ र अन्नपूर्णमा एक जना गरी ३१ को मृत्यु भएको थियो । धौलागिरि, मालिका र अन्नपूर्णका गरी ५ जनाको अवस्था अझै अज्ञात छ । पीडितको विवरण गृह मन्त्रालयमार्फत पुनर्निर्माण प्राधिकरणमा पुर्याएका छौं । बजेट सोझै गाउँपालिकामा आउने र त्यहींबाट पीडितको हातमा रकम पुर्याउने भन्ने छ, म्याग्दीका प्रमुख जिल्ला अधिकारी गणेश अधिकारीले भने ।जिल्लाभरका १ हजारभन्दा बढी बाढीपहिरोबाट पीडित र विस्थापित भएकाको अवस्था र पीडा एउटै छ । विस्थापितमध्ये अहिले २५ परिवार जति पाल र जस्ताको टहरामा छन् । बाँकी पीडित बसाइँ सरेका परिवारका गाउँका खाली घरमा अस्थायी व्यवस्थापन गरेर बसिरहेका छन् । विस्थापितलाई सुरक्षित स्थानमा एकीकृत बस्ती राख्न स्थानीय तहमा प्रयास पनि थालिएको छ । मराङको वडा कार्यालयले पहिरोबाट घरपूर्ण क्षति भै घरबारविहीन भएका सबै २३ परिवारलाई स्थानान्तरण गर्न ५० लाख ५० हजार खर्चेर राम्चेमा १६ रोपनी ६ आना र अस्कारेमा १२ रोपनी गरी जग्गा खरिद गरेको छ । मराङका विस्थापितमध्ये १६ परिवारलाई अस्कारेमा र ७ परिवारलाई राम्चेमा पुनर्वास गराउने योजना छ । पहिरोग्रस्त क्षेत्रमा पुनः बस्ती बसाउन उपयुक्त नभएपछि हामीले दुई ठाउँमा जग्गा व्यवस्थापन गरी प्लटिङ गर्ने र सडकले जोडेका छौं । खानेपानी र विद्युत् सुविधा पुर्याउन काम भइरहेको छ, वडाध्यक्ष राजाराम सुवेदीले भने, एकीकृत बस्ती बसाउँदा जातीय क्लस्टर र पीडितहरूको रोजाइअनुसार खानेपानी, सिँचाइ, खेतीपातीको ख्याल पुर्याएका छौं । पुनर्वासका लागि एकीकृत बस्ती बसाउन स्वदेश तथा विदेशबाट प्राप्त रकम उपयोग भएको छ । गाउँपालिका र वडाले सडक, खानेपानी, विद्युत्, ढलको निर्माण थालेको उनले बताए ।पहिरोबाट घरवार गुमाई विस्थापित जिल्लाका १ हजार ६८ घरपरिवारमध्ये म्याग्दी प्रवासी नेपाली संघ (मोना) ले ४० परिवारका लागि नयाँ घर बनाइरहेका छ । जिल्ला विपद् व्यवस्थापन समितिले तोकेको मापदण्डअनुसार मोनाले मालिका७ विममा १०, धौलागिरिमा १४, मंगला, रघुगंगा, अन्नपूर्ण गापा र बेनी नगरपालिकामा ४४ वटाका दरले नयाँ घर निर्माण गरिरहेको छ । पुनर्निर्माण प्राधिकरणले निजी आवास पुनर्निर्माणमा प्रयोग गरेका घरको मोडेल फलो गरेका छौं, मोना हङकङका पूर्वअध्यक्ष दलबहादुर शेरवुजाले भने, वैशाख १५ सम्म हामीले जिम्मा लिएका ४० घर तयार पारेर स्थानीय तहलाई चाबी बुझाउने योजना छ । मराङको वडा कार्यालयले जस्तै मालिका७ विम गाउँवासीको संस्था विममालिका संघ काठमाडौंले पहिरोले घर बगाउँदा घरविहीन भएका २२ परिवारलाई पुनर्वास गराउने भएको छ । तीमध्ये आफ्नै जग्गा नभएका १० परिवारलाई पुनर्वास गराउन २० लाख खर्चेर ५ रोपनी जग्गा खरिद गरेको छ । यो जग्गामा मोनाले घर निर्माण गरिरहेको छ । वडाध्यक्ष रेशम जुग्जालीका अनुसार भान्सासहित चार कोठा र शौचालयसहितको मोडेलअनुसार पुनर्वास गराउँदा एउटा भूकम्प प्रतिरोधी घर बनाउन ५ लाख खर्च हुने अनुमान छ । जिल्ला विपद् व्यवस्थापन समितिको अभिलेखअनुसार रघुगंगामा १६, अन्नपूर्णमा १५, मंगलामा २३, बेनी नगरपालिकामा ५७, धौलागिरि गापामा ५९ र मालिका गापामा ८९ घरसमेत जिल्लाका २ सय ४७ घर बाढीपहिरोले पूरै बगाएको छ । त्यसैगरी घर नभत्केका तर उच्च जोखिममा परेका ८ सय २१ घर लाई स्थानान्तरण गरी सुरक्षित स्थानमा पुनर्वास गराउनुपर्ने समितिले जनाएको छ ।"
अझै गोलकै खडेरी,नेपालको गोलविहीन यात्रा
फूलमतीलाई उपाधि,"पोखरा (कास) पोखरा अन्तर्राष्ट्रिय म्याराथनअन्तर्गत शनिबार भएको १० किलोमिटर दौडमा पुरुषतर्फ तीर्थ पुन र महिलातर्फ एपीएफकी फूलमती रानाले उपाधि जितेका छन् । भारतीय सेनामा कार्यरत पुनले निर्धारित दूरी ३३ मिनेट ३३०८ सेकेन्डमा पूरा गरे । नेपाली सेनाका जितेन्द्र दनुवारले उक्त दूरी ३४ मिनेट ७०३ सेकेन्डमा पूरा गरेर दोस्रो भए । काठमाडौंका शिवबहादुर रायमाझीले ३४ मिनेट २२०५ सेकेन्डमा दूरी पार गर्दै तेस्रो हुन सफल भए । पहिलो, दोस्रो र तेस्रो हुने धावकले क्रमशः १५, १० र ५ हजार रुपैयाँ पाए । महिलातर्फ फूलमतीले ८३ जना प्रतिस्पर्धीलाई उछिन्दै उपाधि हात पारिन् । उनले उक्त दौड ४० मिनेट ५२०२ सेकेन्डमा पूरा गर्दै नगद १५ हजार रुपैयाँ पाइन् । धरानकी छेन्वी राईले ४२ मिनेट ०१०६ सेकेन्डमा दूरी पार गर्दै दोस्रो भइन् । उनले १० हजार रुपैयाँ हात पारिन् । एपीएफकी आशा रावतले ४३ मिनेट ५२०३ सेकेन्डमा निर्धारित दूरी पूरा गरेर तेस्रो भइन् । उनले ५ हजार रुपैयाँ पाइन् । पोखरा रंगशालाबाट सुरु भएको दौड नगरको विभिन्न भाग परिक्रमा गरी मानवअधिकारचोक पुगेको थियो । दौडमा सहभागी ज्येष्ठ नागरिक ७४ वर्षीय टंकबहादुर श्रेष्ठलाई उनको हौसलाको कदर गर्दै पोखरा महानगरपालिका प्रमुख मानबहादुर जीसीले १० हजार रुपैयाँ प्रदान गरे । प्रतियोगितामा विभिन्न १७ जिल्लाका पुरुषतर्फ ४ सय ३९ र महिलातर्फ ८३ धावकले सहभागिता जनाए । । पोखरा म्याराथनअन्तर्गत नै आगामी वैशाख ४ गते ५ किलोमिटर छात्रछात्रा दौड हुने आयोजक संस्था भूतपूर्व खेलाडी मञ्च जनाएको छ । यसअघि फागुन १ मा मञ्चले १५ औं संस्करणको पोखरा म्याराथन आयोजना गरेको थियो । विजेता खेलाडीलाई पोखरा म्याराथनको अन्तर्राष्ट्रिय पार्टनर संस्था पोखरेली मञ्च यूकेका उपाध्यक्ष करम गुरुङ, आयोजक संस्थाका अध्यक्ष एवं गण्डकी प्रदेश खेलकुद परिषद्का सदस्यसचिव तेज गुरुङ, मञ्चका संस्थापक अध्यक्ष खड्ग रानाभाट लगायतले पुरस्कार वितरण गरे ।"
धम्बोझी राष्ट्रिय लिगमा,"नेपालगन्ज (कास) धम्बोझी क्लब लुम्बिनी प्रदेशले एन्फा प्रेसिडेन्ट लिग २०७७ मा शनिबार कर्णालीको लेकाली युवा क्लबलाई ३१ ले पराजित गरेको छ । जितसँगै धम्बोझी लिगको शीर्ष २ मा पर्न सफल हुँदै राष्ट्रिय लिगका लागि छनोट भएको छ । यस लिगका शीर्ष ४ टोली एन्फाले आयोजना गर्ने राष्ट्रिय लिग खेल्न पाउनेछन् । शनिबार नेपालगन्ज रंगशालामा धम्बोझीको जितमा विसन गुरुङले ३० औं मिनेटमा, गौरव बुढाथोकीले ४४ औं र निशान लिम्बूले ४८ औं मिनेटमा गोल गरे । लेकालीका सञ्जय धिमालले २४ औं मिनेटमा गोल गरे । धम्बोझीका गौरव बुढाथोकी म्यान अफ द म्याच चुनिए । धम्बोझीले ६ खेलमा ४ मा जित २ मा हारको सामना गर्दै १२ अंक जोडेको छ । लेकालीले ६ खेलमा ५ मा हार र १ बराबरीमा खेल्दै १ अंकमात्र जोडी पुछारमा छ ।"
एसपीएलको उपाधि वारियर्सलाई,"बजाज खडक वारियर्सले तेस्रो संस्करणको सप्तरी प्रिमियर लिग (एसपीएल) को उपाधि जितेको छ । वारियर्सले राजविराज रंगशालामा शनिबार सम्पन्न फाइनलमा रूपनी राइडर्सलाई एक रनले पराजित गर्दै च्याम्पियन बनेको हो । वारियर्सले दिएको १ सय ४७ रनको लक्ष्य पछ्याउने क्रममा राइडर्सले निर्धारित २० ओभरमा ९ विकेट गुमाएर १ सय ४५ रनमात्र बनाउन सक्यो । नीरज मुखियाले अविजित ५२, सुनिल धमलाले २३, अमित यादवले १९ र कुशल भुर्तेलले १५ रन बनाए । वारियर्सबाट अनिल खरेल र गोमानन्द अमात्यले ३३ विकेट लिए । अनिलले ४ ओभरमा १ मेडन राख्दै १० र गोमानन्दले ४ ओभरमा १८ रन खर्चिए । भुलावन सहानीले २ विकेट तथा पवन सर्राफले १ विकेट लिए ।यसअघि टस जितेको बजाज खडक वारियर्सले ६ विकेट गुमाउँदै १ सय ४६ रनको योगफल तयार गरेको थियो । वारियर्सका ओपनरद्वय नीरज यादवले ५१ र अनिल शाहले २९, कप्तान विवेक यादवले २२ र भुलावनले अविजित १३ रन बनाए । राइडर्सबाट अनिल यादवले ३ तथा सुनील र कुशल भुर्तेलले ११ विकेट लिए । विजेता वारियर्सले ३ लाख रुपैयाँ हात पार्यो भने उपविजेता राइडर्सले १ लाख ५० हजार रुपैयाँ प्राप्त गरे । प्रतियोगिताकै उत्कृष्ट खेलाडी बजाज खडक वारियर्सका अनिलकुमार शाह चुनिए । उनले २५ हजार रुपैयाँ प्राप्त गरे । प्रतियोगितामा अनिलले २ वटा शतक र एउटा अर्धशतक प्रहार गर्दै ५ खेलमा कुल ३ सय ३४ रन बनाए । उत्कृष्ट बलर विशाल सुस्लिङ र उत्कृस्ट ब्याट्सम्यान अनिल शाह चुनिए जसले १५ हजार प्राप्त गरे । विशालले प्रतियोगितामा ४ खेलमा ९ विकेट लिए । विजेता खेलाडीहरूलाई राजविराज नगरपालिकाका मेयर शम्भुप्रसाद यादव, तिलाठी कोइलाडी गाउँपालिकाका अध्यक्ष सतिशकुमार सिंह, रूपनी गाउँपालिकाका वडाध्यक्ष पीताम्बर यादव, राजविराज नगरपालिकाका वडाध्यक्ष जयनारायण मण्डल, सप्तरी क्रिकेट संघका अध्यक्ष आयुष श्रेष्ठ, क्रिकेट विकास प्रतिष्ठानका अध्यक्ष इन्द्रनारायण देवलगायत अतिथिहरूले पुरस्कार प्रदान गरे ।"

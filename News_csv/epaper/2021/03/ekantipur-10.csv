शीर्षक,विवरण
अर्को समीकरण नबनेसम्म माओवादीले समर्थन फिर्ता नलिने,"उनीहरूको एमालेका उपमहासचिव विष्णु पौडेल, स्थायी कमिटी सदस्य सुवास नेम्वाङ र प्रधानमन्त्रीका परराष्ट्र मामिला सल्लाहकार राजन भट्टराईसँग कुराकानी भएको थियो । उहाँहरूसँग सत्ता साझेदारीबारे कुरा भएको छैन, नेम्वाङले भने, माओवादी केन्द्रको समर्थनमा सरकार अहिले पनि झन्डै दुई तिहाइ बहुमत नजिक छ, बलियो सरकार हुँदाहुँदै अर्को पहल किन गर्नुपर्यो र ?जसपाले भने सबै पार्टीसँग सत्ता साझेदारीबारे छलफल भएको तर निचोडमा नपुगिएको बताएको छ । जसपाका वरिष्ठ नेता राजेन्द्र महतोले आफ्ना मागबारे ओली नेतृत्वको सरकारसँग निरन्तर छलफलमै रहे पनि सरकार आफूहरूप्रति गम्भीर नभएकाले यसपालि कुनै पनि दललाई सित्तैमा समर्थन गर्ने पक्षमा नरहेको बताए । दलहरूसँग छलफलका लागि हामीसित दुई सदस्यीय कार्यदल छ, त्यसमा तीन जना थपेर पाँच सदस्यीय बनाउँछौं, उनले भने, हामीलाई सबैले पालैपालो धोका दिएका छन्, केपी ओलीलाई चिनेका हौं, माओवादी, कांग्रेस पनि चिनेकै छौं । त्यसैले हाम्रो समर्थन नभए उनीहरूलाई अप्ठ्यारो परोस् कि जेसुकै होस्, जसले हाम्रो मुद्दाको सम्बोधन गर्छ, उसैलाई समर्थन गर्ने हो । ओलीले थुनामा रहेका सांसद चौधरीलाई रिहा गर्ने र संविधान संशोधनमा पहल गर्ने सहमति जनाए भने जसपाको एउटा खेमा ओलीसँग मिल्ने सम्भावना धेरै छ । त्यसो हुँदा ओली नेतृत्वको गठबन्धन सरकारमा जसपा सहभागी हुनेछ । संसद्को दोस्रो र तेस्रो ठूलो दल कांग्रेस र माओवादी प्रतिपक्षमा रहनेछन् । तर मंगलबार बसेको जसपाको संसदीय दलको बैठकमा अधिकांश सांसदले ओली प्रतिगमनतर्फ उन्मुख भएकाले सहयोग गर्न नहुने धारणा राखेका थिए । उता एमालेको ओली खेमाले जसपाको एउटा समूहसँग अलगअलग संवाद चलाइरहेका बेला सरकारलाई दिएको समर्थन तत्काल फिर्ता नलिने मनस्थितिमा पुगेको माओवादी केन्द्र पनि गठबन्धन सरकारका लागि दौडधुपमा छ । कांग्रेस र जसपाको सहकार्यमा सत्ता गठबन्धनका लागि पहल गर्ने स्थायी कमिटी बैठकले निर्णय गरेलगत्तै दाहालले कांग्रेस सभापति शेरबहादुर देउवा र जसपा संघीय परिषद्का अध्यक्ष बाबुराम भट्टराईसँग उनीहरूकै निवासमा पुगेर आगामी समीकरणको सम्भावनाबारे छलफल गरेका छन् । दाहालको प्रस्तावमा देउवाले आफूले पार्टीमा छलफल गरेर जवाफ दिने बताएका थिए । बिरामी भएका भट्टराई जसपाको मंगलबारको संसदीय दलको बैठकमा उपस्थित थिएनन् । उनीहरूका बीचमा आगामी बाटोबारे सामान्य छलफल मात्रै भएको दाहालनिकट नेताले बताए । गठबन्धन सरकारको अर्को विकल्प कांग्रेस, माओवादी र जसपाबीचको सत्ता समीकरण हो । प्रधानमन्त्री ओलीले प्रतिनिधिसभा विघटन गरेपछि उनको उक्त कदमको विपक्षमा उभिएका यी दलले आपसी परामर्श गरे पनि निचोड निकाल्न सकेका छैनन् । संसद्मा अहिले कांग्रेसका ६१ (६३ मध्ये २ निलम्बनमा), माओवादी केन्द्रका ५३ र जसपाका ३२ (३४ मध्ये २ निलम्बन) गरी १ सय ४६ जना छन् । यी तीनमध्ये एउटा मात्रै दल सामेल नहुने हो भने सरकार बनाउन आवश्यक १ सय ३८ संख्या पुग्दैन । त्यसकारण पनि जसपा र कांग्रेससँग सत्ता साझेदारीका लागि संवाद गर्ने निर्णय माओवादी केन्द्रले गरेको हो । माओवादी सरकारको नेतृत्व सहमतिमा कांग्रेसलाई दिन तयार छ । स्थायी कमिटी बैठकपछि माओवादी केन्द्रका नेता नारायणकाजी श्रेष्ठले सत्ता गठबन्धनका लागि कांग्रेस र जसपासँग वार्ता गर्ने निर्णय भएको जानकारी दिए । तर सरकारलाई आफूहरूले दिएको समर्थन फिर्ता लिने विषयमा भने छलफल नभएको श्रेष्ठले बताए । गठबन्धनको टुंगो नलागी समर्थन फिर्ता नलिने माओवादी केन्द्रका स्थायी कमिटी सदस्य मातृका यादवका अनुसार गठबन्धन सरकारको टुंगो नलागी ओली नेतृत्वको सरकारलाई पार्टीले दिएको समर्थन फिर्ता लिने छैन । सरकारको समर्थन फिर्ता लिँदा ओलीले विश्वासको मत लिन ३० दिन समय पाउने भएकाले त्योभन्दा अघि नै अविश्वास प्रस्ताव ल्याएर उनलाई हटाउने रणनीति माओवादी केन्द्रको छ । तर माओवादीको यो योजना कांग्रेस र जसपाको साथबिना सफल हुन सक्दैन । कांग्रेस र जसपा अहिलेसम्म अनिर्णीत नै छन्, दाहालले गरेको पहिलो चरणको संवाद सहमति नै गरी अघि बढिसकेको छैन । त्यसैले कांग्रेस र जसपालाई विश्वासमा नलिएसम्म ओलीलाई दिएको समर्थन फिर्ता लिँदा पछि ओलीले विश्वासको मत पनि नपाउने, नयाँ सरकार बन्न सक्ने अवस्था पनि नरहने र फेरि मध्यावधि चुनावमै जानुपर्ने स्थिति आउन सक्ने भएकाले त्यसो नहोस् भनेर वामपन्थी गठबन्धनका लागि एमालेसँग पनि कुरा गर्ने तर महत्त्व कांग्रेस र जसपालाई दिने रणनीति माओवादीले बनाएको छ । एकीकृत नेकपा पूर्ववत् अवस्थामा पुगिसकेकाले अब एउटा मात्रै दलले संविधानको धारा ७६(१) अनुसार बहुमतको सरकार बनाउन सक्ने अवस्था छैन । ओलीको सरकार पनि गत फागुन २३ गतेदेखि बहुमत प्राप्त सरकारबाट गठबन्धन सरकारमा स्वतः रूपान्तरण भइसकेको छ । सरकारका सामु संकट सन्निकट रहेको आकलन गरेरै ओलीले नयाँ गठबन्धनका लागि जसपाको मुख ताकेका हुन् । तर माओवादी केन्द्र भने तत्काल ओलीलाई दिएको समर्थन फिर्ता नलिने मनस्थितिमा पुग्नु पछाडिको कारण नयाँ सरकार नै बन्न नसक्ने स्थिति आउने सम्भावना पनि हो । माओवादी केन्द्रले समर्थन फिर्ता लियो भने प्रधानमन्त्री ओलीले ३० दिनभित्र विश्वासको मत लिनुपर्ने हुन्छ । ओलीले कांग्रेस या जसपामध्ये एउटा समर्थनमा संसद्को विश्वास जित्न सके उनको सरकार जोगिन्छ । विश्वासको मत फेल भए प्रधानमन्त्रीले पदबाट राजीनामा दिनुपर्ने हुन्छ, त्यसपछि नयाँ प्रधानमन्त्री चयनको बाटो खुल्छ । संविधानको धारा ७६(१) अनुसार सरकार बन्ने अवस्था अब नरहेकाले राष्ट्रपतिले संविधानको ७६(२) अनुसार गठबन्धन सरकारका लागि राष्ट्रपतिले आह्वान गरेअनुसार सरकार बन्ने प्रक्रिया सुरु हुन्छ । यसका लागि या त एमालेसँग संसद्मा रहेका चार ठूला राजनीतिक दलमध्ये एउटा दल मिल्नुपर्यो या त एमालेबाहेक दलको गठबन्धन हुनुपर्यो । अहिलेसम्म यो दुवै कोणबाट छलफल भए पनि निचोड निस्किएको छैन । त्यसबेलासम्म पनि निचोड निस्किएन भने राष्ट्रपतिले संसद्को सबैभन्दा ठूलो दलको नेतालाई प्रधानमन्त्री बनाउने अर्को चरण हुन्छ । त्यसरी बनेको प्रधानमन्त्रीले ३० दिनभित्र विश्वासको मत लिनुपर्छ । अर्थात् ३० दिनभित्र विश्वासको मत लिने गरी ओली फेरि प्रधानमन्त्रीमा चयन हुन सक्छन् । तर विश्वासको मत लिन सकेनन् भने ३० दिनमा उक्त सरकार ढल्छ । त्यसपछि सुरु हुन्छ, संसदीय राजनीतिमा लगभग असम्भवजस्तै देखिने प्रक्रिया अर्थात् प्रतिनिधिसभाको जुनसुकै सदस्यले म विश्वासको मत लिन सक्छु भनेर निवेदन दिँदा प्रधानमन्त्री बन्ने चरण । धारा ७६(५) अनुसार प्रतिनिधिसभाका कुनै पनि सदस्य प्रधानमन्त्री बन्न सक्ने अवस्था नरहे राष्ट्रपति प्रतिनिधिसभा भंग गरेर नयाँ चुनावको मिति घोषणा गर्न सक्ने संवैधानिक व्यवस्था छ । अहिले ओलीलाई दिएको समर्थन हतारमा फिर्ता लिँदा सरकार बन्नै नसक्ने अवस्था पनि आउन सक्ने भएकाले गठबन्धन सरकारका विषयमा टुंगो नलागेसम्म समर्थन फिर्ता नलिने निधोमा माओवादी केन्द्र पुगेको हो ।"
सरकारसँग वार्ता कार्यदल बनेपछि जसपामा अन्तरकलह,"तर, अन्तर्यमा यो कार्यदलले सत्ता गठबन्धनको विषयमा समेत छलफल अघि बढाइसकेको स्रोतको दाबी छ । ठाकुरनिकट स्रोतका अनुसार प्रधानमन्त्री ओलीकै सल्लाहमा ठाकुरले नेताद्वय सर्वेन्द्रनाथ शुक्ला र लक्ष्मणलाल कर्णलाई कार्यदलमा राखेका हुन् । कार्यदलका सदस्य शुक्ल र कर्ण दुवै पूर्वराजपा नेता हुन् । सरकार पक्षबाट एमाले संसदीय दलका उपनेता सुवास नेम्वाङ, अर्थमन्त्री एवं पार्टी उपमहासचिव विष्णु पौडेल र प्रधानमन्त्रीका परराष्ट्र सल्लाहकार राजन भट्टराई कार्यदलमा छन् । कार्यदलका सदस्यबीच सोमबार बालुवाटारमै वार्ता भएको थियो । एमाले नेता नेम्वाङले जसपाका नेताहरूसँग सांसद चौधरीको रिहाइका विषयमा मात्रै छलफल भएको बताए । उहाँहरूले चौधरीलाई रिहाइ गर्नुपर्ने मुद्दा उठाउनुभयो, उनले कान्तिपुरसँग भने, हामी प्रधानमन्त्रीलाई भन्छौं, त्यसपछि के हुन्छ, टुंगोमा पुगौंला भन्यौं । अन्य विषयमा छलफल भएन । जसपाका वरिष्ठ नेता राजेन्द्र महतोले कार्यदल अपर्झट गठन भएको बताए । उनले कार्यदलमा कति सदस्य हुने यकिन भइनसकेको उल्लेख गर्दै त्यसलाई पूर्णता दिने बताए । सरकार पक्षका कार्यदल सदस्य नेम्वाङले सम्भावित सत्ता समीकरणका विषयमा कार्यदल गठन नभएको र प्रधानमन्त्री आफैंले सबैसँग सम्पर्क गरिरहेको दाबी गरे । कहींकतै केही गर्नुपर्ने भयो भने ल है तपाईंहरू यसमा लाग्नुहोस् भन्नुहुन्छ, अहिले त्यस्तो केही भएको छैन, उनले थपे । कार्यदललाई लिएर अध्यक्ष यादव, भट्टराईसहितका नेताले विरोध गरेपछि सबै पक्षसँग छलफल गर्ने र कार्यदलमा थप सदस्यसमेत राख्ने सहमति जुटेको थियो । जसलाई जसपा नेता महतोले स्विकारे । हामीले ओली, प्रचण्ड र देउवाको अनुहार हेरेर वार्ता गर्ने होइन । संविधान निर्माणका बखतदेखि हामीले उठाएका मुद्दालाई केन्द्रमा राखेर वार्ता गर्ने हो, उनले भने । रेशम चौधरीसहित मधेस विद्रोहका क्रममा झूटा मुद्दा लगाएर जेलमा राखिएका कार्यकर्ताको रिहाइ र संविधान संशोधनको एजेन्डा जसले पूरा गर्छ उसैको पक्षमा हामी जाने हो । ओली नेतृत्वकै सरकारले चौधरीको रिहाइ र संविधान संशोधन गर्ने सुनिश्चित आधार दिए जसपाभित्रको पूर्वराजपा धारले यही सरकारमा सहभागी हुन सक्ने संकेत दिएको छ । ठाकुरले एकपक्षीय रूपमा कार्यदल बनाएर सरकारसँग संवाद अघि बढाएपछि पार्टीभित्र त्यसको चर्को विरोध मात्रै भएको छैन, सम्भावित पार्टी विभाजनको खतरासमेत बढाएको कतिपय नेताहरू बताउँछन् । भट्टराईनिकट नेता गंगा श्रेष्ठका अनुसार प्रधानमन्त्री ओलीले त्यस्तो प्रयत्न विगतदेखि नै गर्दै आए पनि पार्टी नै विभाजन हुने अवस्था आउँदैन । ओलीको प्रयास जारी छ । विभाजनका लागि कहिले अध्यादेश ल्याउने, कहिले मन्त्री अफर गर्ने काम विगतदेखि नै गर्दै आएका हुन् । तर सम्हालिएर पार्टीलाई एकढिक्का बनाएर लैजान्छौं, उनले भने, जसपा ओलीविरुद्ध सबैभन्दा अघि सडकमा निस्केको पार्टी हो । त्यसैले ओलीको गठबन्धनमा यो सरकार सामेल हुने कुरै आउँदैन ।राजपा र समाजवादी पार्टी गत वैशाख १० गते एकीकरण भई जनता समाजवादी पार्टी बनेको हो । समाजवादी पार्टी विभाजनलाई लक्ष्य गरेर ओलीले दल विभाजनसम्बन्धी अध्यादेश ल्याएपछि रातारात राजपा र समाजवादी एकीकरणमा जोडिएका थिए । तत्कालीन समाजवादीकी उपाध्यक्ष रेणु यादव नेतृत्वमा असन्तुष्ट सांसदहरू मो इस्तियाक राई, प्रदीप यादव, उमाशंकर अरगरिया, कलुदेवी विश्वकर्मालगायतले छुट्टै दल गठनको प्रयास गरेका थिए । अहिले पनि उनीहरू प्रधानमन्त्री ओलीसँगकै सम्पर्कमा रहँदै आएको नेताहरू दाबी गर्छन् । महतोले पार्टी फुट्ने हल्ला बकबास मात्रै भएको बताए । जसपाभित्रका एकथरी नेताहरूको मत भने निर्वाचनको पक्षमा देखिएको छ । पार्टीलाई बचाउन सत्ता गठबन्धनमा जान नहुने बरु निर्वाचनमा जाने निर्णय लिनुपर्ने भनाइ उनीहरूको छ । केन्द्रीय कार्यकारिणी समितिका सदस्य मनीष सुमनले अहिलेका जटिलताको विकल्प नै निर्वाचन हुने बताए । समस्याको निकास चुनाव हो । ओली नेतृत्वकै गठबन्धनमा जाने कल्पना जसपाले गरेको छैन । ओलीलाई पनि समर्थन नगर्ने र अर्को गठबन्धनमा नजाने निर्णय पार्टीले गर्नुपर्छ, उनले भने, अबको संसद् धेरै गन्जागोल हुने देखिएको छ । सांसद खरिदबिक्री चल्न सक्छ । संसद्लाई अझै दूषित बनाउने काम हुन सक्छ । यो संसद् सहज रूपमा अघि बढ्न सक्दैन । सर्वदलीय सरकार बनाएर निर्वाचनमा जानुपर्छ ।पार्टी एकीकरणपछि जसपाको संसदीय दलको पहिलो संयुक्त बैठक बसेको हो । यसअघि बैठक छुट्टाछुट्टै संसदीय दलमा बस्दै आएका थिए । अर्को संसदीय दलको नेता नचुनिँदासम्म ज्येष्ठ सदस्यताको हैसियतले ठाकुरले बैठकको अध्यक्षता गर्ने निर्णय भएको छ ।"
घरेलु हिंसाले निम्त्याएको दुखान्त,"घरेलु हिंसाका कारण निकै कहालीलाग्दो घटना भयो, यसले गाउँलाई नै स्तब्ध बनाएको छ, उनले भनिन्, यस्ता घटना न्यूनीकरणका लागि घरेलु हिंसा अन्त्य गर्नुपर्ने जरुरी देखिएको छ ।गरिबी भए पनि मानसिंह र सुकीका चार सन्तान नियमित विद्यालयमा पढ्थे । स्थानीय नेपाल राष्ट्रिय माविमा कल्पना ९, सरिता ७ र ललित २ कक्षामा पढ्थे । कान्छी छोरी पनि भर्खरै विद्यालय जान थालेकी थिइन् । भिनाजु पर्ने सिजापती पनि ५ जनाको ज्यान जाने गरी भएको घटनाको प्रमुख कारण मदिरा र घर झगडालाई ठान्छन् । कहिलेकाहीं खटपट त हाम्रो घरमा पनि हुन्छ, उनले भने, तर अचाक्ली भएर सहन नसकेपछि सन्तानै सखाप हुने अवस्था आयो ।घटनास्थल पुगेका कर्णाली प्रदेशका प्रहरी प्रमुख डीआईजी वसन्त पन्तले भेटिएका चारवटै शवमा घाउ वा चोटपटक नदेखिएको बताए । घटनाको कारण र रहस्य पोस्टमार्टमका साथै अन्य प्रहरी अनुसन्धानबाट खुल्ने उनको भनाइ छ । अछाम प्रहरीले घटनाको अनुसन्धान थालिसकेको छ, यतातिर (दैलेख र कर्णाली प्रदेश प्रहरी) ले पनि सहयोग गर्ने व्यवस्था मिलाएका छौं, उनले भने, प्रारम्भिक रूपमा हेर्दा नदीमा हाम फालेको अनुमान गर्न सकिन्छ ।"
आजदेखि कान्तिपुर ग्राहक विशेष योजना,"काठमाडौं (कास) कान्तिपुर पब्लिकेसन्सले बुधबारदेखि ग्राहक विशेष योजना सुरु गरेको छ । यस सब्स्क्राइब एन्ड ड्राइभ विशेष योजनामा कान्तिपुर दैनिक र दि काठमान्डु पोस्टका नयाँ ग्राहक बन्ने र नवीकरण गर्नेमध्येबाट एक भाग्यशालीलाई लक्की ड्रमार्फत बम्पर उपहार महिन्द्रा एक्सयूभी३०० गाडी, हरेक महिना टीभीएस अपाची आरटीआर१६० मोटरसाइकल र हरेक साता ४३ इन्चको स्मार्ट एलईडी टीभी प्रदान गरिनेछ । पाँच महिनासम्म सञ्चालन हुने यस योजनामा सबै ग्राहकले शिखर इन्स्योरेन्सबाट ५ लाख रुपैयाँको दुर्घटना बिमा सुविधा पाउनेछन् । शिखर इन्स्योरेन्सबाटै स्वास्थ्य बिमामा ७ सय ५० रुपैयाँ छुटको सुविधा पनि हुनेछ । पब्लिकेसन्सका वितरण विभाग प्रमुख मनोज बस्नेतका अनुसार ग्राहक बनेबापत कुपन स्क्र्याच गरी २ सय रुपैयाँदेखि ३ हजार ४ सय रुपैयाँसम्म हातहातै नगद छुट पनि पाउन सकिनेछ । ग्राहक अवधि नसकिएकाहरू पनि समयावधि थपेर यो योजनामा सहभागी हुन सक्नेछन् ।"
आयोगले छुट्याइदियो एमाले र माओवादी,"(काठमाडौं)  निर्वाचन आयोगले नेकपा (एमाले) र नेकपा (माओवादी केन्द्र) साविककै जस्तो अलगअलग दलका रूपमा कायम रहेको निर्णय गरेको छ । आयोगले त्यसबारे जानकारी संघीय संसद् सचिवालय र सातवटै प्रदेशसभा सचिवालयलाई मंगलबारै गराएको छ । सर्वोच्च अदालतले पार्टीको नामसम्बन्धी विवादमा आइतबार फैसला गर्दै दुवै दललाई एकीकरणपूर्वको अवस्थामा पुर्याइदिएपछि आयोगले त्यसलाई कार्यान्वयन गर्दै सरोकारवाला सबै पक्षलाई त्यस विषयमा जानकारी दिएको हो । आयोगको निर्णयसँगै संघीय संसद्मा अब एमाले, कांग्रेस, माओवादी केन्द्र र जनता समाजवादी पार्टी गरी चार वटा राष्ट्रिय दलको प्रतिनिधित्व भएको छ । आयोगको पत्रसँगै संसद् सचिवालयले अब एमाले र माओवादी केन्द्रका सांसदलाई छुट्टाछुट्टै संसदीय दल, छुट्टाछुट्टै बस्ने स्थानलगायतको व्यवस्थापन गर्नुपर्नेछ । २०७४ को आमनिर्वाचनमा चुनावी गठबन्धन बनाएका एमाले र माओवादी केन्द्रबीच २०७५ जेठ ३ गते एकीकरण भएको थियो । आयोगले जेठ २३ गते उक्त एकीकरणलाई मान्यता दिँदै एकीकृत पार्टीका नाम नेपाल कम्युनिस्ट पार्टी (ने क पा) दिएको थियो । तर उक्त नाम आफ्नो दलसँग मिलेको भन्दै आयोगमा पहिलेदेखि दर्ता रहेको नेपाल कम्युनिस्ट पार्टीका अध्यक्ष ऋषिराम कट्टेल सर्वोच्च अदालत पुगेका थिए । सर्वोच्चले नाम जुधेको ठहर गर्दै झन्डै तीन वर्षपछि एकीकरण प्रक्रिया रद्द गरिदिएको हो । आयोगले एमाले र माओवादी केन्द्रलाई नयाँ ढंगबाट एकीकरण प्रक्रियामा आउने भए १५ दिनभित्र आआफ्नो केन्द्रीय कमिटीबाट निर्णय गरेर निवेदन दिनसमेत भनेको छ । निर्वाचन आयुक्त रामप्रसाद भण्डारीले आयोगले सर्वोच्चको फैसलालाई हुबहु कार्यान्वयनको प्रक्रियामा लगेको र केही निर्णय गरेर सम्बन्धित पक्षलाई जानकारी गराइएको बताए । अब एमाले र माओवादी केन्द्र साविकको अवस्थामा फर्किएका छन्, उनले भने । एमाले र माओवादी केन्द्र एकीकरण भई बनेको नेपाल कम्युनिस्ट पार्टी (ने क पा) नामक राजनीतिक दल उत्प्रेषणको आदेशबाट बदर भएकाले आयोगको दर्ता नम्बर १४५ मा रहेको नेकपा दल खारेज गर्ने निर्णय आयोगले गरेको छ । त्यसको जानकारी आयोगले दुवै दलका अध्यक्ष क्रमशः केपी शर्मा ओली र पुष्पकमल दाहाललाई पनि दिएको छ । आयोगले २०७५ जेठ २३ मा एकीकरणको निर्णयसम्बन्धी राजपत्रमा प्रकाशित सूचना पनि खारेज गर्ने निर्णय लिएको छ । एमाले र माओवादी केन्द्र २०७५ जेठ २३ पूर्वको अवस्थामा फर्किएको सूचना राजपत्रमा प्रकाशित गर्ने आयोगको निर्णय छ ।आयोगले दुई दलको एकीकरण पछाडि अरूले दर्ता गरेका नेकपा (एमाले) र नेकपा (माओवादी केन्द्र) नामका दललाई नयाँ नाम प्रस्ताव गर्न पत्र लेखेको छ । सर्वोच्चको फैसलाले ती दलले पाएको नाम साविककै दलको कायम भएपछि नाम परिवर्तनका लागि पत्र लेखिएको आयुक्त भण्डारीले बताए । सन्ध्या तिवारी अध्यक्ष रहेको एमाले र गोपाल किराती अध्यक्ष रहेको माओवादी केन्द्र आयोगमा दर्ता छ । राजनीतिक दलसम्बन्धी ऐनअनुसार एउटै नामका दुइटा दल नरहने भएकाले १५ दिनभित्र नाममा सुधारसहितको विवरण पेस गर्न आयोगले भनेको हो ।"
संवैधानिक परिषद्सम्बन्धी अध्यादेश विफल पार्ने विपक्षीको रणनीति,"(काठमाडौं)  हिउँदे अधिवेशन सुरु भएपछिको पहिलो बैठक नै अवरुद्ध भएपछि सूचना टाँसेर रोकिएको प्रतिनिधिसभाको बैठक बुधबार कसरी सञ्चालन हुन्छ भन्ने यकिन भएको छैन । संसद् सचिवालयले बुधबारका लागि सोमबारकै कार्यसूची सार्वजनिक गरेको छ । कार्यव्यवस्था समितिको बैठक बस्नेनबस्ने विषयमा संसद् सचिवालयमा छलफल भएको छैन । प्रतिनिधिसभाको सोमबारको बैठक नाराबाजी, रोस्टम घेराउ र बहिष्कारका कारण स्थगित भएको थियो । विगतमा अधिवेशन सुरु भएको दिन दलका शीर्ष नेताहरूले सम्बोधन गर्ने चलन भए पनि यस पटक त्यो अवस्था रहेन । सचिवालयका प्रवक्ता तथा सहसचिव रोजनाथ पाण्डेले प्रतिनिधिसभा विघटनको निर्णय बदरपछिको पहिलो बैठकका लागि कार्यसूचीमा राखेर पनि पारित हुन नसकेका विषय नै बुधबारका लागि सार्वजनिक गरिएको बताए । पहिलो दिनको कार्यसूचीमा रहेकामध्ये संवैधानिक परिषद्सम्बन्धी अध्यादेश टेबुल भइसकेको र प्रतिपक्षी दलहरूले सचिवालयमा विरोधको सूचना दर्ता गरेको हुनाले बैठक सहज रूपमा सञ्चालन हुने अनुमान सचिवालयले गरेको छ । माओवादी केन्द्रले सरकारलाई दिएको समर्थन फिर्ता लिने सूचना दिन्छ वा अविश्वास प्रस्ताव राख्छ भन्ने जिज्ञासा देखिएको छ । यस विषयमा दलहरूबीच छलफल चलिरहेको छ । कांग्रेसकी सचेतक पुष्पा भुसाल गौतमले बैठकमा कसरी प्रस्तुत हुने निर्णय नभइसकेको बताइन् । परिस्थिति हेरेर तत्काल थप निर्णय हुन सक्छ, उनले भनिन् । सोमबारको बैठकमा तत्कालीन नेकपाका सांसद नै विभाजित भएर प्रस्तुत भएका थिए । उनीहरूको एउटा समूहले संवैधानिक परिषद्सम्बन्धी अध्यादेशको विरोध गर्दै प्रतिनिधिसभा बैठक बहिष्कार गरेको थियो । जसमध्ये ठूलो समूह एमालेमै गोलबद्ध भएपछि विरोध हुने सम्भावना नभएको एक सांसदले बताए । दलहरू सत्ता समीकरणमा लागेकाले प्रतिनिधिसभा बैठकको विषयमा चासो राखेको देखिँदैन, सचिवालयका एक अधिकारीले भने । दलहरूबीच विवाद बढ्ने सम्भावना भएपछि सभामुख अग्निप्रसाद सापकोटाले प्रतिनिधिसभा कार्यव्यवस्था समितिको बैठक राखेका छैनन् । प्रधानमन्त्री केपी शर्मा ओलीले सभामुख सापकोटाले प्रतिनिधिसभा बैठक सञ्चालनमा निष्पक्षता नदेखाएको भन्दै आलोचना गरिसकेका छन् । कार्यव्यवस्था समितिको बैठक नबसे पनि सोमबार राखिएको विवरणलाई केही हेरफेर गरेर बैठकको सम्भावित सूची सार्वजनिक गरिएको छ । तर त्यही सूचीअनुसार बैठक सञ्चालन हुनेनहुने यकिन छैन, सचिवालयका एक कर्मचारीले भने । कार्यसूचीअनुसार गृहमन्त्री रामबहादुर थापाले नेपाल प्रहरी र प्रदेश प्रहरी, सामाजिक सुरक्षा, तेजाब तथा अन्य रासायनिक पदार्थसम्बन्धी अध्यादेश पेस गर्ने कार्यक्रम छ । त्यसैगरी स्वास्थ्य तथा जनसंख्यामन्त्री हृदयेश त्रिपाठीले औषधि तेस्रो संशोधन अध्यादेश पेस गर्नेछन् । कानुन, न्याय तथा संसदीय व्यवस्थामन्त्री लीलानाथ श्रेष्ठले फौजदारी कसुर, यौनहिंसा तथा बेपत्ता परिवारको छानबिनसम्बन्धी अध्यादेश पेस गर्ने कार्यसूची छ । गत असारयता दिवंगत भएका सांसद तथा संविधानसभा सदस्यहरूको सम्झनामा शोक प्रस्ताव पारित गर्ने कार्यसूची पनि छ । प्रतिनिधिसभाका प्रतिपक्षी दलहरूले सरकारले तीन महिनाअघि जारी गरेको संवैधानिक परिषद्को कर्तव्य, अधिकार र कार्यविधिसम्बन्धी अध्यादेश पारित हुन नदिने रणनीति बनाएका छन् । प्रमुख प्रतिपक्षी नेपाली कांग्रेससहितका दलहरूले सरकारले सोमबार प्रतिनिधिसभामा पेस गरेको उक्त अध्यादेश संविधानविरुद्ध रहेको भन्दै मंगलबार संसद् सचिवालयमा विरोधको सूचना दर्ता गराएका छन् । कांग्रेस संसदीय दलकी सचेतक पुष्पा भुसाल गौतम, माओवादी केन्द्रका यशोदा सुवेदी, टेकबहादुर बस्नेत, दुर्गाकुमारी विक, सन्तकुमार थारू तथा जनता समाजवादी पार्टीका लक्ष्मणलाल कर्ण र मोहम्मद इस्तियाक राईले अध्यादेश खारेज हुनुपर्ने मागसहितको सूचना दर्ता गराएका हुन् । उनीहरूले सूचनामा अध्यादेश संविधानसँग बाझिएको उल्लेख गरेका छन् । अध्यादेशको विरोधमा कांग्रेससहितका प्रतिपक्षी दलले प्रतिनिधिसभाको हिउँदे अधिवेशनको पहिलो बैठक अवरुद्ध गरेका थिए । प्रतिनिधिसभा बैठक अवरुद्ध भएपछि प्रधानमन्त्री ओलीले काठमाडौंको एक कार्यक्रममा एसिड प्रहार गर्नेविरुद्ध अध्यादेशमार्फत कडा कानुन ल्याएकामा प्रतिपक्षले विरोध जनाएको बताएका थिए । उनको भनाइले गत असार १७ मा अन्त्य गरिएको छैटौं अधिवेशनपछि जारी सबै अध्यादेश पारित हुन नदिएको सन्देश गएको छ । ओलीको उक्त भनाइ खण्डन गर्दै कांग्रेस सांसद गगनकुमार थापाले एसिड आक्रमणविरुद्धको कडा कानुन बनाउन आफूहरू तयार रहेको बताएका छन् । उनले ओलीको भाषणलाई आधार मानेर ट्वीट गरेका छन्, संवैधानिक परिषद्सम्बन्धी अध्यादेश ल्याएर असंवैधानिक नियुक्ति गर्ने, त्यसको विरोध गर्दा एसिड आक्रमणविरुद्धको अध्यादेश फेल गर्न खोजे भनेर डंका पिट्ने ? झूट प्रधानमन्त्रीज्यू । आफूहरू हिंसाविरुद्धको कानुन अझ कडा ल्याउन तयार रहेको उनको भनाइ छ । सचिवालयमा विरोधको सूचना दर्ता गराएकाले अध्यादेशमाथि छलफल नै रोक्ने योजना रहेको जानकारी दलहरूले दिएका छन् । सूचना दर्ता गर्न दलका सांसदहरू सचिवालयमा छुट्टाछुट्टै गए पनि उनीहरूबीच सल्लाह भएको जानकारी माओवादी केन्द्रकी सांसद सुवेदीले दिइन् । कांग्रेस सचेतक गौतमले प्रतिनिधिसभामा अध्यादेशमाथि विचार गरियोस् भन्ने प्रस्ताव नै फेल गराउने योजना रहेको बताइन् । उनले भनिन्, हामीले विरोधको सूचना दिएपछि प्रक्रियामा गएको छ । प्रतिनिधिसभा बैठकमा प्रक्रियागत रूपमै विरोध जनाउँछौं । पहिलो बैठकमा कांग्रेसले रोस्टम घेरेर नारा लगाइरहेकै अवस्थामा न्याय, कानुन तथा संसदीय मामिलामन्त्री लीला श्रेष्ठले अध्यादेश पेस गरेका थिए । माओवादी केन्द्रकी सांसद सुवेदीले संविधानमा उल्लेख भएको व्यवस्थालाई अध्यादेशले परिवर्तन खोजेकाले पारित गर्न नदिने बताइन् । अध्यादेशले संवैधानिक परिषद्का बहालवालामध्ये अध्यक्षसहित बहुमत सदस्य उपस्थित बैठकले निर्णय गर्न सक्ने व्यवस्था गरेको छ । उक्त अध्यादेशअनुसार परिषद्ले अख्तियार दुरुपयोग अनुसन्धान आयोगसहित विभिन्न संवैधानिक आयोगमा प्रमुख र सदस्यको सिफारिस गरीवरी नियुक्ति भइसकेको छ । संवैधानिक निकायका पदाधिकारीको सिफारिसलाई संघीय संसद्को संयुक्त सुनुवाइ समितिले सुनुवाइ गरेपछि मात्र नियुक्ति गर्नुपर्ने व्यवस्था नियमावलीमा छ । तर प्रतिनिधिसभा विघटन गरिएकाले संसदीय समिति नै नरहेका बेला सुनुवाइ नगरी आयोगमा नियुक्ति गरिएको थियो । अध्यादेश संविधानविरुद्ध भएको भन्दै सर्वोच्च अदालतमा दर्ता रिट कायमै छ । संविधानको धारा ११४ मा संघीय संसद्को दुवै सदनको अधिवेशन चलिरहेकामा बाहेक अन्य अवस्थामा तत्काल केही गर्न आवश्यक भए मन्त्रिपरिषद्को सिफारिसमा राष्ट्रपतिले अध्यादेश जारी गर्न सक्ने व्यवस्था छ । तर उक्त अध्यादेश दुवै सदनको बैठक बसेको ६० दिनभित्र पारित गर्नुपर्छ । पारित नभए स्वतः निष्क्रिय हुनेछ । अध्यादेश निष्क्रिय भए पनि त्यसमा टेकेर सरकारले गरेका सबै काम वैध हुने कानुनी व्यवस्था छ ।"
"जिल्लामा बोर्ड पुरानै, विवाद नयाँ","(काठमाडौं)  नेकपाबारे सर्वोच्च अदालतको फैसलापछि जिल्ला र स्थानीय तहसम्मै कार्यालय राख्न थालेको एमालेमा प्रधानमन्त्री केपी शर्मा ओली र माधवकुमार नेपाल पक्षधरबीच जिल्ला कमिटी पदाधिकारीमा कोको रहने भन्ने विवाद देखिन थालेको छ । एमाले र माओवादी केन्द्र छुट्टाछुट्टै भएपछि पार्टी एकीकृत भएका बेला राखिएका बोर्ड फेरेर एमालेको बोर्ड राख्न थालिएको हो । माओवादीसँग सहज रूपमा छुट्टिए पनि केही जिल्लामा प्रधानमन्त्री ओली र नेता नेपाल पक्षका कार्यकर्ताबीचको विवादले छुट्टै कार्यालयसमेत राखिएको छ । प्रतिनिधिसभा विघटनपछि साविक नेकपामा विवाद चर्किएपछि चयन गरिएको नेतृत्व र एकीकरणअघिको नेतृत्वबीच विवाद उब्जिएको हो । ताप्लेजुङमा ओली र नेपाल पक्षले छुट्टाछुट्टै कार्यालय खोलेका छन् । नेपाल पक्षको नेतृत्व माओवादी केन्द्रसँग एकीकरणअघिका अध्यक्ष बलबहादुर साम्सोहाङले र ओली पक्षको नेतृत्व भूपेन्द्र थेबेले गरेका छन् । थेबेलाई साविक नेकपाको विवादपछि ओली समूहले नेतृत्व दिँदै उपाध्यक्ष, सचिवलगायतका पदाधिकारी तथा जिल्ला कमिटी सदस्य पनि थपेको थियो । ओली पक्षले सदरमुकाम फुङलिङको तोक्मेडाँडास्थित कार्यालयमा मंगलबार नेकपाको हटाएर एमालेको बोर्ड राख्यो । नेपाल पक्षले भने माओवादी केन्द्रसँग बिदाइ बैठक गरेर वीरेन्द्रचोकस्थित कार्यालयको नेकपा बोर्ड फेरेर एमालेको राखेको अध्यक्ष साम्सोहाङले बताए । माओवादीसँगको एकतापछि वीरेन्द्रचोकस्थित तत्कालीन एमाले कार्यालयमा नेकपाको बोर्ड राखिएको थियो । साम्सोहाङले पत्रकार सम्मेलन गर्दै सर्वोच्चको आदेशअनुसार नेताहरू फर्किएकाले नेतृत्वको विषयमा विवाद जरुरी नभएको बताए । त्यसअघिको अध्यक्ष आफू भएकाले आफ्नै अध्यक्षतामा पार्टी चल्ने उनले दाबी गरे । ओली पक्षकालाई पार्टीमा फर्किएर संगठन निर्माणमा जुट्न पनि उनले आग्रह गरे । यो हाम्रो काबुको विषय होइन, केन्द्रका नेताहरूका कारण भएको हो, साम्सोहाङले भने, केन्द्रले पनि यो विषयको निरूपण त गर्ला तर यसमा विवाद गरिरहनु जरुरी छैन । साथीहरू फर्किएर संगठित हुनुपर्छ । साम्सोहाङ एकीकरणपछि पार्टी सचिव थिए । ओली पक्षका अध्यक्ष थेबे भने साम्सोहाङको कुरा मान्न तयार छैनन् । उनले आफू संस्थागत अध्यक्ष भएको दाबी गरे । हिजो पार्टी अध्यक्ष ओलीको पुतला जलाउँदै हिँड्ने, नाराबाजी गर्दै हिँड्ने, अहिले त्यही पार्टीको अध्यक्ष हुँ भन्न नैतिकताले दिन्छ ?, थेबेले भने, अब पार्टी मेरो नेतृत्वमा चल्छ, अरू कुरा म जान्दिनँ । उनले आफूहरूलाई गरेजस्तै कारबाही गर्ने चेतावनी पनि दिए । दुवै पक्ष यो विवादको समाधान केन्द्रले गर्नुपर्छ पनि भन्छन् । अरू जिल्लामा पनि यस्तो समस्या होला । केन्द्रले समाधान गर्नुपर्छ, ओली पक्षका नेता लीलाचक्र गुरुङले भने । माओवादी केन्द्रले ताप्लेजुङमा छुट्टै कार्यालय राख्ने भएको छ । एमालेसँग टेबल, कुर्सीलगायतका भौतिक सम्पत्ति बाँडेर मंगलबार नै कार्यालयको टुंगो लगाएको हो । माओवादी केन्द्रका कार्यालय सचिव सुरज ओझाका अनुसार एकीकरणपछि लगेका सोफा, तीनवटा दराज, टिटेबल र ५० वटा कुर्सी केन्द्रले फिर्ता लिएको हो । हामीले पहिला त्यति नै लगेका थियौं । अहिले जस्तो अवस्थामा छन् त्यस्तै ल्यायौं, ओझाले भने । वीरेन्द्रचोकस्थित काजी गुरुङको घरमा कार्यालय राख्ने टुंगो भएको उनले बताए । यो बीचमा जति तीतोमीठो भयो, सबैले सम्मानपूर्वक लिऔं भन्दै छुट्यौं, ओझाले भने । खोटाङमा एमालेमा तत्कालीन अध्यक्ष बबी चाम्लिङलाई हटाएर रामप्रसाद दंगाललाई अध्यक्ष बनाइएको छ । साविक नेकपा दाहालनेपाल समूहमा खुलेका चाम्लिङलाई हटाएर साविक ओली समूहका दंगाललाई अध्यक्ष बनाइएको हो । दंगाल पनि केही समय दाहालनेपाल समूहमै रहेको र पछि अध्यक्ष बनाउने सर्तमा ओली समूहमा लागेका हुन् । पुष्पलाल स्मृति भवनमा बोर्ड राखेर कार्यालय सुरु गरिएको एमाले नेता कुमार आचार्यले बताए । बैठकमै दंगालले कार्यभार सम्हालेको घोषणा गरिएको हो । साविक नेकपामा विवाद भएपछि कार्यालय बन्द थियो । चाम्लिङ अध्यक्षबाट हटाइएको नभई आफैंले राजीनामा दिएको आचार्यको दाबी छ । चाम्लिङले भने आफूलाई हटाएको विषयमा आपत्ति जनाएका छन् । पार्टी एकतापछि त्यतिखेर एमालेलाई जिल्ला सचिव र माओवादीलाई अध्यक्ष भाग परेको थियो, उनले भने, त्यसबेला पार्टीले सचिव नियुक्ति गरेपछि सचिवबाट चाहिँ राजीनामा दिएको हो, तर अध्यक्षबाट होइन । चाम्लिङ साविक नेकपा प्रदेश कमिटी सदस्य तथा जिल्ला समन्वय समिति खोटाङका प्रमुख हुन् । अहिले पनि एमाले प्रदेश कमिटी सदस्य रहेकाले त्यसैअनुसार आसनग्रहण गराइएको आचार्यले बताए । सुनसरीका दुई उपमहानगरसहित १२ वटै स्थानीय तहमा एमाले र माओवादी केन्द्रले आआफ्नै कार्यालय सञ्चालन थालेका छन् । साविक एमाले जिल्ला अध्यक्ष रमेश बस्नेतका अनुसार मंगलबार इनरुवा नगरपालिकास्थित जिल्ला कार्यालय, इटहरी र धरान उपमहानगर कार्यालयमा एमालेको बोर्ड राखिएको छ । बुधबारसम्ममा सबै पालिकामा एमालेले आफ्नै बोर्ड राखेर पार्टी कार्यालय सञ्चालनमा ल्याउनेछ, उनले भने । अदालतको फैसलाअनुसार माओवादी केन्द्रलाई पार्टी कार्यालयबाट सौहार्दपूर्ण बिदाइ गरिएको उनले बताए । साविक माओवादी केन्द्रका धरान नगर संयोजक चोत्लुङले आफूहरूले पनि इनरुवास्थित सहिद स्मृति प्रतिष्ठानमा जिल्ला कार्यालय र धरान१४ स्थित पुरानै पार्टी कार्यालयमा पार्टीको साइनबोर्ड राखेको बताए । गोरखामा सदरमुकामको चाइनिजधारास्थित साविक नेकपा पार्टी कार्यालयमा मंगलबार एमालेले बोर्ड राख्दै २०७५ जेठ ३ अघिको जिल्ला कमिटी पनि ब्युँताइएको छ । तत्कालीन एमालेको ६३ सदस्यीय जिल्ला कमिटीका जिल्ला अध्यक्ष प्रेम गुरुङ थिए । मदनआश्रित स्मृति प्रतिष्ठानको कार्यालयमा एमाले जिल्ला कार्यालय स्थापना गरिएको गुरुङले बताए । जिल्ला कमिटी बैठकले चैत ७ भित्र ११ वटै पालिकामा कार्यालय स्थापना गर्ने निर्णय गरेको छ ।अढाई महिनादेखि बन्द म्याग्दीको बेनी२ हाँडेभीरस्थित साविक नेकपा कार्यालयमा एमालेको साइनबोर्ड र अध्यक्ष तथा प्रधानमन्त्री केपी शर्मा ओलीको पूर्णकदको बोर्ड टाँसेर सञ्चालनमा ल्याइएको छ । एमालेका तत्कालीन जिल्ला अध्यक्ष हरिकृष्ण श्रेष्ठले पार्टी कार्यालयको ताला खोलेका हुन् ।आपसमै झडप हुने जोखिम बढेसँगै गत पुस १० देखि सहमतिमै कार्यालय बन्द गरी साबिक नेकपाका दुवै समूहले बाहिर बैठक गर्दै आएका थिए । एकतापछि गुमेको एमाले अध्यक्षको पदको विरासत पनि फर्केको छ, श्रेष्ठले भने । उता कैलालीमा साविक नेकपा ओली समूहका सुदूरपश्चिम प्रदेश अध्यक्ष तथा पूर्वमन्त्री कर्णबहादुर थापाले एमाले कैलालीको पार्टी कार्यालयमा ब्यानर तथा साइनबोर्ड लगाएका छन् । यस अवसरमा एमालेका कार्यकर्तामा ऊर्जा भरिएको छ, उनले भने ।"
मुद्दाकेन्द्रित छलफल गर्दै छौं,"प्रधानमन्त्री केपी शर्मा ओलीकै गठबन्धनमा जसपा जान लागेको हो ? सहकार्यको कुरा भएको छैन । ओलीलाई राम्रोसँग चिनेका छौं । एकपटक समर्थन गर्यौं, पछि फिर्ता लियौं । ओलीमाथि विश्वास छैन । कांग्रेस र माओवादी केन्द्रमाथि पनि विश्वास छैन । हाम्रा मागप्रति विगतमा कोही सकारात्मक देखिएनन् । तपाईंहरू कस्तो गठबन्धनको पक्षमा हुनुहुन्छ ? खाली हात, उधारोमा कतै पनि जानेवाला छैनौं । रेशम चौधरीलगायत मधेस विद्रोहका क्रममा आन्दोलनकारीमाथि लगाइएका मुद्दा फिर्ता र संविधान संशोधनको सवाल हाम्रा मुख्य माग हुन् । यी सवाललाई केन्द्रमा राखेर अडान लिन्छौं । प्रधानमन्त्री ओली नेतृत्वकै सरकारमा जान कार्यदल बनेको भनिएको छ नि ? कार्यदलले सबैसँग कुरा गर्ने हो । जसले हाम्रो माग पूरा गर्छ, पूरा गर्ने आधार ल्याउँछ, त्यसलाई सहयोग हुन्छ । अहिलेसम्म कसैसँग विश्वास गर्ने आधार बनेको छैन । ओली, देउवा र प्रचण्डको कुरा हामीले गरेको छैन । विगतमा जस्तो धोकाधडी नहोस् भन्ने हो । तपाईंहरूले सहयोग नगरे त सरकार निर्माण नै नहुने स्थिति देखिन्छ त ? तालाचाबी कांग्रेससँग पनि छ । कांग्रेस र एमाले मिले भने हाम्रो काम छैन । कार्यदल बनाएको विषयले पार्टीमा हंगामा भयो नि ? नेत्रविक्रम चन्द छुटेपछि रेशम चौधरी पनि छुट्नुपर्छ भनेर महन्थजीले अपर्झट सरकारसँग कुरा गर्न भनेर दुई जनालाई पठाउनुभएको रहेछ । पार्टीमा जानकारी नभएपछि अलिअलि विरोध त भइहाल्छ । यसलाई पूर्णता दिन बाँकी छ । वार्ता समितिले सरकारसँग मात्रै होइन, सबै पक्षसँग सबै विषयमा खुला रूपमा छलफल गर्छ । सरकार गठबन्धनको विषयले जसपा फुट्ने त होइन ? यो बकवास कुरा हो । पार्टी कुनै हालतमा पनि फुट्दैन । राम्रो कामका लागि नेताहरूले जानकारी नदिईकन यस्ता काम गर्छन् । पार्टी एकीकरण पनि हामी आठ जना नेता मिलेर गरेको हो । महन्थजीले सरकारसँग छलफल गर्न भनेर दुई जना पठाएकै कारण पार्टी फुट्ने कुरा कहाँ, कसरी आयो ? फलानोसँग मिल्नै हुन्न भन्ने छैन । सबै परीक्षण भइसकेका नेता हुन् । त्यसैले हामीले अनुहार होइन, हाम्रो मुद्दा सम्बोधन गर्न को कसरी आउँछ, हेर्ने हो । गठबन्धनमै नजाने सम्भावना छ कि छैन ? मुद्दा सम्बोधन भएन भने कुनै पनि सरकारलाई सहयोग र समर्थन गर्ने कुरा हुँदैन । हामी आश्वासनको भरमा सरकारमा जाँदैनौं । पुरानो राजपा र समाजवादी पार्टी होइन, पाएपछि दौडिहाल्ने । अब उधारोमा हुँदैन ।"
डढेलोको जोखिम,"फागुन, चैत र वैशाख मास सुक्खा हुन्छन् । सुक्खायाममा हुरी, बतास, चट्याङ र आगलागी हुने सम्भावना बढ्छ । प्रायः दिनहुँजसो वनजंगलमा डढेलो लागेको, गाउँसहरका मानव बस्तीमा आगलागी भएको समाचार सुन्नु परिरहेको छ । देशका सबै जिल्लामा दमकल नहुनु, भए पनि सदरमुकाममा मात्र हुनु, भएका दमकल पनि तयारी अवस्थामा नहुनु, समयमै दमकल घटनास्थलमा नपुग्नुजस्ता कारणले गर्दा ठूलो जनधन, धनमालको क्षति व्यहोर्नुपर्छ । जिल्ला सदरमुकाममा मात्र होइन घनाबस्ती भएका ठाउँमा पनि थप दमकलको व्यवस्था यथाशीघ्र गर्नु अति आवश्यक छ । त्यति मात्र होइन अभिभावकहरूले पनि सलाई, लाइटर, मट्टितेल आदि आगोजन्य वस्तु बच्चाहरूको पहुँचभन्दा टाढा राख्नुपर्छ । त्यस्तै ठाउँठाउँमा वनजंगलमा डढेलो नियन्त्रण गर्ने उपायका बारे जनचेतनामूलक कार्यक्रम सञ्चालन गर्नुपर्छ । यतातिर सम्बन्धित निकायको समयमै ध्यान जाओस् । अच्युतमानसिंह प्रधान, बालुवाटार, काठमाडौं"
तिर्खाएको काठमाडौंमा मेलम्ची,"अन्ततः मेलम्चीको पानीले राजधानीलाई स्पर्श गरेको छ । विगत ३ दशकदेखि तिर्खाएको राजधानीमा प्राण भरिएको आभाष मिलेको छ । पहिले अरुण तेस्रो परियोजनालाई निष्तेज बनाउनेहरू पुरस्कृत भएका थिए । अहिले मेलम्ची आयोजनाबाट राजनीतिक फाइदा लिनेहरू बढ्न थालेका छन् । मेलम्चीको पानी राजधानी आएसँगै संघीय र स्थानीय सरकार अनि त्यस भेगका बासिन्दा थप होसियार हुनु जरुरी छ । हामीले व्यक्तिको अधिकारबारे चर्चा गरिरहँदा सभ्यताको उद्गम स्थलका रूपमा चित्रित काठमाडौंलगायत देशका अन्य भागका नदीका अधिकारको रक्षा कति भएको थियो, छ भन्नेबारे पनि सोच्ने बेला आएको छ । नदी सफाइका आफ्नै कथा र व्यथा होलान् । यद्यपि नदीको बहावलाई निष्तेज पार्दै पानीमाथि केयूकेएलले कब्जा जमाएको विषयमा अब बहस हुनुपर्छ । नदीमा कति पानी छाड्ने र कति पिउनका लागि लैजाने भन्नेमा स्थानीय तहले अध्ययन गरी यसबारे आवाज उठाउनु जरुरी छ । नदीलाई पानीविहीन बनाउन पाइँदैन, पानीको बाँडफाँट वैज्ञानिक तवरबाट हुनुपर्छ । आकाशेपानीको संरक्षण र जमिनभित्र पानीको रिचार्जका लागि विशेष नीतिको तर्जुमा हुनु जरुरी छ । विज्ञहरूले अबको ४ दशकमा हिमालय क्षेत्र काला पत्थरमा रूपान्तरण हुन सक्ने र नेपालभित्रै पनि पानीको हाहाकार हुन्छ भन्ने प्रक्षेपण गरिरहेको सन्दर्भमा मेलम्चीको पानीले सडक पखाल्ने होइन, पानीको खपत र यसको सही सदुपयोगका लागि जनचेतनामूलक कार्यक्रम आवश्यक छ । हरेक वर्ष राजधानीभित्र भूमिगत पानीको सतह घट्दै गइरहेको अवस्थालाई मध्यनजर गर्दै परम्परागत ढुंगेधारा, कुवा, पँधेरोजस्ता पानीका स्रोतहरूलाई पुनर्जीवन दिने कार्य प्रारम्भ गर्नु जरुरी छ । मेलम्ची योजना सुरु हुँदा अनुमान गरिएको पानीको मात्रामा धेरै कटौती भइसकेको छ । अब पनि पानीको सञ्चितीमा हामीले ध्यान पुर्याउन सकेनौं भने हिमालमुनिका बासिन्दा हामी काकाकुलमा बाँच्नुपर्ने अवस्था आउन सक्छ । उत्तम पडासैनी, जोरपाटी, काठमाडौं"
राजनीतिक चक्रव्यूह,"सत्ताको आडमा चालिएका कदमहरू एकपछि अर्को अवैधानिक घोषित हुने क्रम जारी छ । प्रतिनिधिसभा भंग गर्ने सरकारी निर्णय सर्वोच्च अदालतको आदेशले उल्टियो भने निर्वाचन आयोगले अगाडि नै दर्ता भएको नामसँग मिल्दो नाम लिएर आएको दुईतिहाइ बहुमतनजिकको सरकार पक्षको पार्टीलाई आँखा चिम्लिएर दिएको मान्यता बदर भयो । सर्वोच्चको आदेशका कारण राजनीति चक्रव्यूहमा फसेको छ । अब देश कता मोडिने हो भन्ने अनुमान लाउन गाह्रो भएको छ । दुईतिहाइ बहुमत पुर्याउने तीव्र महत्त्वाकांक्षाको परिणामस्वरूप तत्कालीन नेकपा एमाले र माओवादी केन्द्रको एकतापछि राखिएको दलको नाम र आयोगले सत्ताको छायामा परेर दिएको मान्यतालाई सर्वोच्चको फैसलाले बदर गरिदियो । आफूअनुकूल स्वार्थपूर्तिका लागि राज्यशक्तिमा हुनेहरूले कसरी शक्तिको दुरुपयोगको प्रयास गर्छन् भन्ने छर्लङ्ग भएको छ । आयोगले २०७५ सालमै नाम मिल्ने गरी सरकारी दलको दर्ता गरेर गल्ती गरेको रहेछ भन्ने पनि सर्वोच्चको आदेशले प्रमाणित गरेन र ? लोकतन्त्रमा राजनीतिक दल खोल्ने संवैधानिक अधिकार मौलिक हक हो । सधैं सत्ताको वरिपरि घुम्नेहरूको पार्टीले आफूलाई ठूलो ठान्ने प्रवृत्ति छ । आयोगमा दर्ता भएर अस्तित्वमा रहेका साना दलहरूको समान हकअधिकार हुन्छ भन्ने संवैधानिक व्यवस्थालाई सत्ता र शक्तिको आडमा ठूला दलहरूले भुलेको देखियो । सानाको अस्तित्व नस्विकार्ने गलत प्रवृत्तिको परिणाम होइन र, यो ? संविधानले मौलिक हकहरूलाई जनताका अधिकारको रूपमा संरक्षित गरेको छ । राज्यका अधिकारहरूलाई सकेसम्म कटौती गरिएको छ । लिखित संविधान भनेकै सरकारलाई सीमित गर्ने अवधारणा हो भनेर सर्वोच्चले व्याख्या गरिसकेको छ । अझै पनि हाम्रो देशमा लिखित संविधानभित्रको छिद्रहरू खोजेर सर्वेसर्वा सरकार को अभ्यास भइरहेको छ । लोकतन्त्रमा अधिकतम विकल्पहरू हुन्छन् र विकल्पहरूमा स्वस्थ्य अभ्यास हुनुपर्छ भन्ने मान्यताविपरीत सरकारमा पुगेपछि संसद्मा फर्किनु नपरोस्, एकपटक निर्वाचित भइसकेपछि आजीवन सांसद भइरहन पाइयोस्, सत्ता छोड्नुपर्ने अवस्थालाई विभिन्न वहानाबाजीमा पन्छाउँदै जान र सत्ताको आयु लम्ब्याउन सकियोस् भन्ने उच्च अभिलाषा सत्ताधारीहरूमा देखिन्छ । मुलुक राजनीतिक चक्रव्यूहमा फस्नुको प्रमुख कारण पनि यही होइन र ? नोदनाथ त्रिताल, चौबिसे गापा३, धनकुटा"
अक्करमा अड्किएको राजकाज,"स्थिर पाङ्ग्राअडिनुपर्ने खाँबो चलायमान तर गुड्नुपर्ने पाङ्ग्रो स्थिर रहने विडम्बना दुष्क्रियाशील राज्यको परिचायक हो । भनिन्छ, बेलायतमा संसद्को सम्प्रभुतालाई कसैले चुनौती दिन सक्दैन । अमेरिकाका फाउन्डिङ फादर्स भनिने संवैधानिक जनकहरूले जनोत्तेजक राजनीतिद्वारा निर्वाचित तानाशाहको उदयलाई रोक्न न्यायिक सर्वोच्चता अंगिकार गरेका थिए । कार्यकारी प्रमुखद्वारा नियुक्त गरिने न्यायाधीशहरू पनि प्रकारान्तरले राजनीतिक पक्षधर नै हुन्छन् तर तिनको आफ्नै स्वार्थले आजीवन कार्यकाल भएका अमेरिकाका संघीय न्यायमूर्तिहरूलाई हाकाहाकी पूर्वाग्रही हुनबाट रोक्छ । अमेरिका एवं बेलायतजस्ता विपरीत परम्पराको अध्ययन गरेका भारतीय संविधानका प्रमुख मस्यौदाकार भीमराव अम्बेडकरले बीचको बाटो समातेर संवैधानिक सर्वोच्चताका नाउँमा विधायिका एवं न्यायपालिकालाई समानान्तर ठड्याइदिएका छन् । कमजोर मनोबलयुक्त व्यक्ति प्रधानन्यायाधीश भएका बेला त्यस्तो गतिरोधको सोझो लाभ कार्यकारी प्रमुखले पाउने रहेछन् भन्ने कुरा भारतीय सुप्रिम कोर्टका पूर्वमुख्य न्यायाधीश रञ्जन गोगोईको राज्यसभा सदस्य मनोयन प्रकरणको विवादमा देखिसकिएको छ । तर, सन् २०१५ मा जारी नेपालको विवादित संविधानले भने संसदीय, न्यायिक वा संवैधानिक सर्वोच्चतामध्ये कुनै पनि मान्यतालाई सोझै अंगिकार गरेको छैन । बरु काशी, कश्मीर, अजब नेपाल भन्ने पुरानो आहान अनुसार नेपालको हावा, पानी र माटो सुहाउँदो अस्पष्ट बाटो समातेकाले सर्वोच्च कानुनले जसले हान्यो, उसले जान्यो प्रवृत्तिको स्थायी सत्ताको परम्परागत चलनका लागि खेल्ने ठाउँ सम्याइदिएको छ ।यही २२ फेब्रुअरीमा सर्वोच्च अदालतको संवैधानिक इजलासको सर्वसम्मत फैसलाले संसद् विघटनसम्बन्धी मुद्दामा नेपाल कम्युनिस्ट पार्टी (नेकपा) को अस्तित्वलाई स्वीकार गरेको थियो । न्यायाधीश बमकुमार श्रेष्ठ एवं कुमार रेग्मीको इजलासका लागि भने त्यस दलको गठन त्रुटिपूर्ण रहेकाले विलय भइसकेका एमाले एवं माओवादी केन्द्रलाई पुनः छुट्टिएर चियाको कपबाट अलग्गिएर दूध र पानीलाई बेग्लाबेग्लै भाँडामा पुग्नुपर्ने अवस्थाजस्तै बाध्यता आइलागेको हो । हुन त यो नेपाल हो, यहाँ जे पनि सम्भव छ तर अवैधानिक दलको सरकारले सम्पादन गरेका कामकारबाहीको हैसियत अब के हुने होला ? न्यायालयले पहिचान गर्न अस्वीकार गरेको दलका संसदीय नेताको सिफारिसमा जारी भएका अध्यादेश एवं त्यसअनुसार नियुक्ति पाएर कार्यरत रहेका संवैधानिक अंगका पदाधिकारीहरू आफ्नो पदमा रहिरहन अब कसरी मिल्छ ? बुर्जुवा नैतिकताका मापदण्डहरू कम्युनिस्ट वा बाहुनवादी विचारधारामा लागू हुँदैनन् । त्यसैले प्रधानमन्त्री शर्मा ओलीले राजीनामा दिने कुनै सम्भावना छैन । तर, अवैधानिक ठहर्याउन सकिने संवैधानिक परिषद्को बैठकमा सहभागी भएर त्यसलाई प्रतिपक्षको मान्यता दिएको जिम्मेवारी त नेपाली कांग्रेसका अध्यक्ष शेरबहादुर देउवाको टाउकामा पनि बज्रिन्छ । उनले भागबन्डाको राजनीति गरेको आक्षेप आधारहीन पनि हुन सक्छ, तर अवैधानिक दलका नेतालाई संवैधानिक मान्यता दिन सघाएकाले उनि पनि जवाफदेहीमुक्त छैनन् । उनको सुविचारित अकर्मण्यताबेगर मुलुकको राज्यव्यवस्था यति बिघ्न लथालिङ्ग हुन सक्ने थिएन ।राजनीतिक प्रक्रियालाई भीरबाट लडाई टाकुरामा बसी मस्त बाँसुरी बजाएर बसिरहेका शर्मा ओलीलाई लाग्दो हो, उनी अब अपराजेय भइसकेका छन् । तर, राजनीतिक प्रक्रिया कमजोर हुनु भनेको स्थायी सत्ताको पकड कसिलो बन्दै जानु हो । कुन्नि के बहानामा नेपाली सेनाका प्रमुखले प्रधान न्यायाधीशलाई उनको कार्यकक्षमै गएर भेटेका थिए । त्यहाँ के कुरा भयो भन्दा पनि भेटघाटको समाचारले सम्प्रेषित गर्ने सन्देश बढी महत्त्वपूर्ण छ । सैनिक गुप्तचर सबै स्थानीय तहमा विस्तार हुने समाचार सार्वजनिक भएको छ । पदासीन प्रधानमन्त्री आफ्नै सुरक्षाप्रति आश्वस्त छैनन् तर एउटा अनिर्वाचित उग्रवादीले राज्यद्वारा प्रदान गरिने पूर्वप्रधानमन्त्रीसरह निर्भयता संयन्त्रको सुविधा हत्याउँछन् । नृजातीय मुख्तियार शर्मा ओलीले थमाइदिएको अन्धराष्ट्रवादको कक्कड तानेर सन् २०१३ देखि मस्त सुतिरहेको नागरिक समाज तुरुन्तै ब्युँझिने सम्भावना छैन । आफ्नै पासोमा अल्झिएको राजनीतिक समाज अर्थात् मुख्य दलहरू अलमलमा छन् । लाग्छ, पाकिस्तानमा जस्तै नेपालमा पनि पटकपटक प्रयोग भइरहने आवश्यकताको सिद्धान्त पुनर्जीवित हुने अवस्था बन्दै गएको छ ।राजनीतिलाई फेरि अदालतमा पुर्याएर न्यायिक पुनरावलोकनको खेलमा लाग्ने विकल्प कतिपय राजनीतिकर्मीलाई आकर्षक लाग्दो हो । तर, कुम्भकर्णजस्तो दस वर्ष सुतेर एकैपटक आँधीबेहरी ल्याउने जनतालाई जगाउनु राजनीतिक दलहरूको मुख्य जिम्मेवारी हुन आउँछ । आज माधव नेपाल एवं भीम रावलको टाउकामा बज्रिएको न्यायिक अति क्रियाशीलताको घन भोलि स्थायी सत्ताले नरुचाउने अन्य कुनै राजनीतिकर्मीको शिरमा खस्न सक्छ । समसामयिक परिवेशमा प्रतिगमनलाई पनि निर्वाचनको वैधानिकताबेगर बाँच्न कठिन हुन्छ । त्यसैले सत्ता साझेदारीको जोडघटाउबाट उम्किएर राजनीतिक दलहरू जनताका घरदैलोमा पुग्नु बुद्धिमानी हुनेछ । गणतन्त्र त अब कतै जाँदैन तर समानुपातिक समावेशिता, जनसंख्याआधारित प्रतिनिधित्व, सारभूत संघीयता, व्यापक धर्मनिरपेक्षता, समान नागरिक हकको सुनिश्चितता एवं उत्तरदायी शासन व्यवस्था सुनिश्चित गर्न जनतालाई फेरि एकपटक जगाउनुको विकल्प छैन ।"
मायाजाल,"आजको कुरादार्शनिक अभिमतले भन्छ वस्तुको भौतिक स्वरूपले चरित्रको निर्धारण गर्दैन । स्वरूपमा जतिसुकै रङरोगन गरे पनि गुण वा चरित्र पदार्थको प्रधान पक्ष हो । स्वरूप सहायक । यो अभिमत पदार्थमा मात्र नभई व्यक्ति स्वयं, समाज विज्ञान र राजनीतिमा पनि लागू हुन्छ । आवरण हेरेर न पुस्तकको चरित्र थाहा हुन्छ, न त रङ हेर्दैमा कफीको स्वाद । फूलको सुगन्धले त्यसको गुण निर्धारण गर्दैन । प्रश्न हामीले कत्रो आन्दोलन गर्यौं भन्ने होइन । प्रश्न हामीले कस्तो राजनीतिक व्यवस्था ल्यायौं भन्ने होइन । प्रश्न हामीले ल्याएको राजनीतिक व्यवस्थाले के बदलाव ल्यायो भन्ने हो । प्रश्न हामीले हाम्रो परम्परागत सत्तालाई किन फेर्न सकेनौं भन्ने हो ?हाम्रा अगाडि अहिले दुइटा बाटा छन् । पहिलो तत्कालीन राजनीतिक घटनाहरूमा रमाउने । पुस ५ को प्रतिगमन सच्चियो भनेर हर्षबढाइँ गर्ने । तमासा हेर्ने । पुराना दलहरूलाई गाली गर्ने र उनीहरू नै एक दिन सच्चिनेछन् भनेर कामना गर्ने । यो यथास्थितिको बाटो हो । यो बाटोमा हिँड्दा कुनै जोखिम छैन । तर सत्ताको परिवर्तन असम्भव छ । दोस्रो बाटो छ, राज्यसत्तालाई जनमुखी बनाउन निरन्तर आन्दोलन गर्ने । राजनीतिक परिवर्तनलाई सत्ता र संरचनाहरूसंग जोड्ने । जातको सत्ता बदल्ने । लिंगको सत्ता बदल्ने । भाषाको सत्ता बदल्ने । सम्पत्तिको सत्ता ढाल्ने । यी अनेक सत्तालाई लोकतान्त्रिक, जनमुखी र न्यायपूर्ण बनाउने । यो निश्चय नै अप्ठ्यारो बाटो हो । तर यो परिवर्तनको बाटो हो । यो सत्तालाई बदल्ने बाटो हो । स्पष्ट छ, पटकपटक एउटै बाटो हिँडेर नयाँ गन्तव्यमा पुगिँदैन । त्यसैले सत्ताको राजनीति बदलौं, धेरै पक्ष आफैं फेरिनेछन् ।"
बालबालिकालाई उपहार पुस्तक,"रुसी लेखक अलेक्जेन्डर रास्किनले आफ्नी छोरी बिरामी भएको बेला बाल्यकालमा आफैंले भोगेका कथा सुनाउँदासुनाउँदै यति धेरै सुनाइसकेछन् कि पछि उनले ती कथाबाट पुस्तकै तयार गरे । कथामा आफ्नै दःुखसुख, हाँसोरोदनहरू थिए । रास्किनकी छोरीलाई कान दुख्ने समस्या थियो । रात पर्नेबित्तिकै छोरीलाई सहनै नसक्ने गरी कान दुख्ने हुनाले त्यसबेला उनले कथाहरू सुनाउँदा रहेछन् । हातमा कार्टुन थमाइदिनुको साटो रास्किनले प्रत्येक रात सुनाएका कथाहरूका कारण पछि छोरीलाई पुस्तकप्रति यति रुचि बढेछ, उनी आफ्नो उमेरभन्दा ठूला किताबहरू पत्तै नपाई छिचोल्न थालिछन् । हामी एकपटक आफैंलाई सोधौं त, के बच्चालाई बिसन्चो हुँदा हामीले यसरी कथाहरू सुनाउने गरेका छौं ? मैले देखेसम्म, बिरामी बालबालिकाले आराम गरिरहेका छन् भने उनीहरूको हातमा मोबाइल वा आइप्याड हुन्छ । मेरा सन्तानको पनि यस्तै हुन्छ । तर, सकिने रहेछ नि ! कथा सुनाउँदा बालबालिकाले नयाँ कुराहरू सिक्ने त छँदै छ, यसले बिरामी भएर शिथिल परेका बेला फुर्तिलो पनि महसुस गराउँछ । छेउमै बसेर आफ्नै वा अरूका कथा सुनाइरहँदा बुबाआमाले साथ दिइरहेका छन् भन्ने भावना छोराछोरीमा आउँछ । यसले उनीहरूमा ऊर्जा पनि थप्छ । बाबाआमाका आफ्नै उमेरका कथाहरू सुन्न पाउँदा बालबालिका कति उत्साहित हुँदा हुन् ? अहिले बालबालिकामा पठन संस्कृतिको विकास गराउन कतिपय विद्यालयले कोर्स बाहिरका पुस्तकहरू पनि अनिवार्य गरेका छन् । र, केही विद्यालयले सहजै पुस्तक लिन सक्ने व्यवस्था पनि गरेका छन् । कहिलेकाहीं यसै विषयमा मैले अरू अभिभावकको कुरा पनि सुन्ने गरेकी छु । कतिपयले भन्नुहुन्छ, कोर्सबाहिरका पुस्तकहरू दिए उनीहरूमा बोझ थपिन्छ । आफूभन्दा ठूला झोलाका कोर्सबुक छिचोल्नु, होमवर्क गर्नु अनि फेरि अरू पुस्तक पनि पढ्नु ? एक प्रकारले हेर्दा, यो कुरा ठीकै पनि होला तर अर्कोतिरबाट पनि सोचौं त, कोर्सबुक छिचोल्दाछिचोल्दै वाक्क भएका बालबालिका नयाँ कुरा पढ्न पाउँदा अझै फ्रेस पो हुन्छन् कि ? होमवर्क फटाफट सकेर इन्टरनेट खोज्ने आँखाहरूले कतै नयाँ पुस्तक पो खोज्छन् कि ? बालबालिकालाई बानी लगाउने न हो र कोर्सबाहिरका पुस्तक पढ्ने बानी लगाउनमा सबैभन्दा धेरै भूमिका अभिभावकको हुन्छ । सुरुमा छोराछोरीलाई आकार दिने बुबाआमाले नै हो । त्यसपछि मात्र शिक्षकहरू आउने हुन् अनि साथीसंगतिले पनि असर पारेकै हुन्छ ।एक साताअघि एउटा विद्यालयका प्रधानाध्यापकसँग कुराकानी भयो । उहाँले भन्नुभयो, म्याम, हजुरको नयाँ पुस्तक हात पर्यो । पूरै पढें, बधाइ छ ! किशोरकिशोरीहरूका लागि उपयुक्त हुन्छजस्तो लाग्यो, यो पुस्तक । मेरो विद्यालयका लागि पनि केही थान पठाइदिनुपर्यो । मैले भनें, कसरी विद्यार्थीलाई पुस्तक दिनुहुन्छ ? मेरो प्रश्नको जवाफमा उहाँले भन्नुभयो, मैले प्रत्येक विद्यार्थीको जन्मदिनमा केही न केही उपहार दिने गरेको छु, बिहान प्रार्थनाको समयमा । अबदेखि यो समयमा पुस्तक दिनुपर्यो भन्ने सोच्दै छु । हाम्रा बालबालिकामा कोर्सबाहिरका पुस्तक पढ्ने चलनै छैन । होमवर्क दियो घर जान्छन्, फटाफट सक्छन् अनि मोबाइल, ल्यापटप वा कम्प्युटर जे भेट्छन् चलाइहाल्छन् । यस्तो नहोस् भन्ने मेरो चाहना छ । उहाँको जवाफले म निकै खुसी भएँ । मैले सोच्दै नसोचेको कुरा गर्नुभएको थियो, उहाँले । मनमनै ठानें, हामी अभिभावकले मात्र होइन शिक्षकहरूले पनि बालबालिकाको भविष्यका लागि सोच्नुहुँदो रहेछ । निजी विद्यालयहरूले पैसा मात्रै धुत्छन् भन्ने कतिपयको आरोप छ । तर, यस्तो सिर्जनात्मक काम पनि गर्दा रहेछन् । बालबालिकालाई पुस्तक उपहार दिनु निकै राम्रो काम हो, यसले पठन संस्कृति पनि बढाउँछ । तर, पुस्तक दिँदा उनीहरूलाई बोझ थपिएको जस्तो नहोस् । उनीहरूले रमाईरमाई पढ्न सक्ने खालका पुस्तकहरू दिनुपर्छ । बालबालिकालाई सुरुमा बाटो देखाउने अभिभावकले हुन् अनि शिक्षकहरूले । तर कतिपय अभिभावकले आफूचाहिँ मोबाइल चलाउँदै छोराछोरीलाई कति मोबाइल मात्र चलाएको, खुरुक्क पढ्न बस् भनेर गाली गर्ने गरेको पनि पाइन्छ । छोराछोरीलाई सिकाउनकै लागि भए पनि अभिभावकले मोबाइल थन्क्याएर उनीहरूको अगाडि फुस्तक बोकेर किन नबस्ने ? आखिर हामीबाटै सिक्ने हुन् ।"
चन्द समूहले गराएको विस्फोटमा घाइते छोटु भन्छन्'गरिखानेको जिन्दगी बर्बाद बनाए,"(काठमाडौं)  गौशालाछेउको आनन्दलोक लजमा जीवकुमार ठाकुर छोटु बस्न थालेको ६ महिनाभन्दा बढी भइसक्यो । २०७६ जेठ १२ गतेको घटना नभएको भए उनी सायदै भाडाको लजमा बस्नुपर्थ्यो । त्यो दिन काठमाडौंको शान्तिनगरस्थित एक डेरामा र सुकेधारास्थित छोटु ठाकुरको सैलुनमा नेत्रविक्रम चन्द नेतृत्वको समूहले ठूलो विस्फोट गराएको थियो । यिनै चन्दले गत बिहीबार सरकारसँग तीनबुँदे सहमति गरेर शान्तिपूर्ण राजनीति बाटो तय गरे । उनकै समूहले गराएको विस्फोटमा परेपछि राजनीतिसँग कुनै साइनो नभएका छोटु ठाकुरको जिन्दगी भने दुःखको खाडलमा जाकियो । बिहीबार लजमा पुग्दा छोटु पेट दोब्राएझैं गरी मलिन अनुहार पारेर बसिरहेका थिए । रातभर पखाला चलेपछि थकित बनेका उनले आफ्नो सैलुनमा विस्फोट गराउने चन्द समूहले सरकारसँग वार्ता गरेको खबर पनि पाएका रहेनछन् । विस्फोटपछि दायाँ करङ, दायाँ खुट्टाको गोलीगाँठो र दाहिने हातको कुहिनामा गम्भीर चोट लागेका छोटु उपचारका क्रममा चार महिना ट्रमा सेन्टर बसे । जेनतेन उभिन सक्ने भएपछि डिस्चार्ज त भए तर प्रहरीको नियमित निगरानीमा रहेका उनलाई राज्य विप्लवको अभियोगमा प्रहरीले पक्राउ गर्यो । महानगरीय प्रहरी वृत्त महाराजगन्जमा १४ दिन थुनामा बसेपछि उनी साधारण तारिखमा छुटे । सैलुनको कमाइको भरमा गरिखाने छोटु त्यतिन्जेलसम्म सडकमा आइपुगिसकेका थिए । उपचारको ऋण पनि उनको थाप्लोमा परिसकेको थियो । बीचमा प्लाईले बारेर सैलुनभित्रै सुत्थें । विस्फोटपछि सबै सामान कता पुग्यो पुग्यो, उनले सुनाए, त्यसपछि त रात कटाउने ठाउँ पनि खोज्दै हिँड्नुपर्यो । करिब ८ लाख रुपैयाँ खर्चिएर तयार पारेको सैलुनको संरचना र सामान चार महिना अस्पताल बसेर फर्किंदा केही पनि बाँकी नरहेको उनको भनाइ छ । ऐना र र्याक त विस्फोटमा तोडफोड भयो । तर घुम्ने कुर्सी र अरू सामान ककसले लग्यो मैले थाहा पाइनँ, उनले भने । अस्पतालबाट निस्केपछि पक्राउ परेका छोटुको चन्द समूहसँग सम्पर्क र सम्बन्ध भएको आशंकामा प्रहरीले उनको कल डिटेल संकलनदेखि निकट सम्पर्कमा रहेकासँग बयानसमेत लिएको थियो । त्यतिबेला उनीसहित पक्राउ परेकामाथि महानगरीय प्रहरी कार्यालय र महानगरीय प्रहरी वृत्त महाराजगन्जले समेत छुट्टाछुट्टै अनुसन्धान गरेको थियो । महानगरीय प्रहरी कार्यालयमा रहेर घटनाको अनुसन्धानमा रहेका एक प्रहरी अधिकारीले छोटुको कुनै राजनीतिक संलग्नता नदेखिएको पुष्टि भएको कान्तिपुरलाई बताए । कल डिटेल र बयानबाट मात्रै होइन, पक्राउ परेका विप्लवकै अन्य कार्यकर्ताले पनि उनलाई नचिनेको देखियो, उनले भने, बम बोकेर कतै जाँदै गर्दा कार्यकर्ताहरू सैलुन छिरेका बेला विस्फोट भएको रहेछ । महाराजगन्जबाट छुटेपछि छोटु कहिले आश्रममा त कहिले नाई संगठनको अफिसमा सुते । अनेकतिर भौतारिएपछि गौशालाको आनन्दलोक लज पुगे, रातको एक सय तिर्नेगरी । कोरोना संक्रमणका बेला केही महिना महोत्तरीस्थित गाउँ फर्किएका उनी दुई महिनायता आनन्दलोकमै आइपुगेका छन् । उनले भने, नियमित उपचार गराउन र केही काम पाइएला कि भनेर लजमा बस्न थालेको हुँ । यतिबेला छोटुलाई अरू कुराको भन्दा प्रहरीले बरामद गरेर अदालतमा बुझाएको पैसा र सरसामानको चिन्ता छ । घटनाको दिन उनी सदाझैं काममा जुटेका थिए । बिहानैदेखि कपाल काट्नेको भीड थियो । आठ वर्षको उमेरदेखि कपाल काट्ने पेसामा लागेका ५० वर्षीय छोटुले दिउँसो ३ बजेतिर मात्रै खान खाने फुर्सद पाएका थिए । खाना खाएर फर्किंदा उनले सैलुनमा तीन जना केटा देखे । उनी भित्रमात्रै के छिरेका थिए, कानको जाली फुट्ने गरी विस्फोटको आवाज आयो । एकैछिनमा उनी उछिट्टिएर सैलुनबाहिर पुगे । त्यसपछि उनी बेहोस भए । दुई जनाको घटनास्थलमै र दुई जनाको चाबहिलको ओम अस्पतालमा उपचारका क्रममा मृत्यु भयो । विस्फोटको दिनसम्म पनि छोटुलाई चन्द समूहबारे थाहा थिएन । राजनीतिमा सामान्य पनि चासो नराख्ने उनी सैलुनको कमाइले काठमाडौंमै रहेकी छोरीको खर्च र घरमा रहेका छोरा र श्रीमतीको व्यवहार चलाइरहेका थिए । आफू घाइते भएपछि उनले अनेकतिर ऋणधन गरेर उपचार खर्च जुटाए । स्वास्थ्य मन्त्रालयले उपचारमा सहुलियत दिए पनि अनेक परीक्षण र औषधिको खर्चले ऋणमा डुबे । ८ लाखको सैलुन माटोमा मिल्यो, उनी भन्छन्, उपचार र खाँदा बस्दा ४५ लाख ऋण पुग्यो । विस्फोटपछि प्रहरीले आफ्नो मोबाइल, १५१६ हजार नगद, नातिनीलाई किनिदिएको सुनको नथिया प्रहरीले प्रमाण हुन सक्ने भन्दै जफत गरेको उनले बताए । प्रहरीले उक्त सामान काठमाडौं जिल्ला अदालतमा बुझाएको उनले सुनेका थिए । आइतबार जिल्ला अदालतको २ नम्बर फाँटमा पुगेर फर्केपछि उनले भने, १५१६ चोटि अदालत धाइसकें । मेरो सामान कहिले दिने हुन् ? काठमाडौंका दुई ठाउँमा ज्यानै जाने गरी भएको विस्फोटपछि गत वर्षको असोजमा प्रहरीले काठमाडौं जिल्ला अदालतमा राजद्रोहको आरोपमा संगठित आपराधिक समूहमा आबद्ध भई विस्फोटक पदार्थसम्बन्धी कसुर गरेको अभियोगमा इमान सिंह भन्ने नेत्रविक्रम चन्द (विप्लव), काठमाडौंका माइला लामा, हरिबहादुर खड्का, सुरेन्द्र महर्जन, भीमढुंगाका माइला लामालाई प्रतिवादी बनाएर अदालतमा अभियोग पेस गरेको थियो । अदालतका अनुसार उक्त मुद्दा अहिले पनि विचाराधीन अवस्थामा छ । प्रतिवादीका रूपमा छोटुको नाम नभए पनि विस्फोटपछि बरामद सामानलाई प्रहरीले दसी प्रमाणका रूपमा अदालतमा पेस गरेको बुझिन्छ । छोटुले सुनाए, म काम गरिखानेको जिन्दगी पनि बर्बाद बनाए । मेरो सामान फिर्ता पनि दिँदैनन् । किन हो मैले बुझेको छैन ।उपचारपछि उनको हातमा डाक्टरहरूले स्टिल राखिदिएका छन् । सजिलोसँग हात चल्न अझै ५७ महिना लाग्छ । उनले भने, प्रहरीले लगेको पैसा र अरू सामान दिए पनि मलाई औषधि किनेर खान हुन्थ्यो । हातमात्रै राम्रोसँग चल्ने भए काम गरेर खान सक्थें । अहिले त मागेर खानुपर्ने हालतमा पुगेको छु । गत चैतमा उनलाई गृह मन्त्रालयले २ लाख ५० हजार रुपैयाँ क्षतिपूर्ति दिएको थियो । सबै औषधि उपचार गर्दा लागेको ऋण तिर्दैमा सकियो । २० महिनाभन्दा बढी भइसक्यो । अरूसँग सापट मागेर खाइरहेको छु, उनले भने । राजनीतिसँग सरोकार नराख्ने छोटुको सैलुनमा विस्फोट गराउने चन्द समूह सरकारसँग वार्ता गरीवरी नयाँ राजनीतिक यात्रामा निस्किसकेको छ । उसका नेताकार्यकर्ता थुनामुक्त भइरहेका छन् । तर गरिखाने छोटु भने विस्फोटपछि थलिएको जीउ बोकेर अदालत र अस्पतालमा धाउन बाध्य छन् । उनी भन्छन्, अरू मलाई केही पत्ता छैन । मेरो हातमात्रै चल्थ्यो भने दुनियाँसँग हात पसारेर खानु पर्थेन ।"
शिवरात्रिमा पशुपति दर्शन गर्न मास्क अनिवार्य,"(काठमाडौं)  शिवरात्रिमा स्वास्थ्य सुरक्षा मापदण्ड पूरा गरेर मात्र पशुपतिनाथको दर्शन गर्न पाइने भएको छ । लाखौंको संख्यामा आउने भक्तजनको संख्यालाई ध्यानमा राखेर सरकारले तोकेका सबै स्वास्थ्य मापदण्ड पालना गर्दै दर्शनको व्यवस्था मिलाइएको पशुपति क्षेत्र विकास कोषका सदस्यसचिव प्रदीप ढकालले बताए । भक्तजनले मास्क अनिवार्य रूपमा लगाएर आउनुपर्नेछ । सेनिटाइजर लगाउने र भौतिक दूरी कायम राख्नुपर्ने गरी लाइनको व्यवस्था गर्नेछौं, उनले भने, बिहीबार परेको शिवरात्रिका लागि तयारी लगभग सकिएको छ ।उनका अनुसार दर्शनार्थीको लाइन व्यवस्थापन, सुरक्षालगायतका लागि नेपाल प्रहरी, सशस्त्र प्रहरी, नेपाली सेना र कोषका सुरक्षाकर्मी गरी १० हजार सुरक्षाकर्मी खटिनेछन् । त्यसबाहेक नेपाल स्काउटका ४ हजार स्वयंसेवक पनि सक्रिय रहनेछन् । सुरक्षा, आवास, भोजनलगायतको व्यवस्थापनका लागि ११ वटा समिति बनाइएको छ ।दर्शनका लागि पशुपतिनाथ मन्दिरका चारै दिशाका ढोका खुला रहनेछन् । प्रत्येक ढोकाका लागि भिन्नभिन्न स्थानबाट लाइन बस्ने व्यवस्था मिलाइने ढकालले बताए । जुन दर्शनमार्गबाट प्रवेश गरेको हो, त्यही मार्गबाट फर्किने व्यवस्था गरिएको छ, उनले भने, दर्शनमार्गमा पायक पर्ने गरी ५ स्थानमा जुत्ताचप्पल राख्ने ठाउँ हुनेछन् ।पशुपति क्षेत्र विकास कोषको कार्यालय, सिफल चौर, महानगरीय प्रहरी प्रभाग गौशाला परिसर, गुह्येश्वरी, तिलगंगा करिडोरका विभिन्न स्थानमा गरी ५ ठाउँमा सवारी पार्किङको व्यवस्था गरिएको छ । शिवरात्रिका दिन चक्रपथअन्तर्गत विमानस्थलदेखि चाबहिलसम्म सडकको आधा भागमा मात्र सवारी सञ्चालन गर्न पाइनेछ । नियमित रुटका र निजी सवारीबाहेक मालवाहक साधनले प्रवेश पाउने छैनन् । अघिल्ला वर्षहरूमा तीनकुनेदेखि चाबहिलसम्म पूरै सडक बन्द गरिन्थ्यो । ढकालका अनुसार यसपटक सडक छेउमा पसल राख्नसमेत निषेध गरिएको छ ।कोषले पशुपति क्षेत्रमा गाँजा बिक्रीवितरण र सेवनमा समेत रोक लगाएको छ । पशुपति क्षेत्र कानुनले नै मांस, मदिरा तथा कुनै पनि प्रकारका नशालु पदार्थ निषेधित क्षेत्र भएकाले महाशिवरात्रिमा समेत गाँजा, भाङ, जाँड, रक्सीजस्ता नशालु पदार्थको बिक्रीवितरण, ओसारपसार, भण्डारण र प्रयोग नगर्न अनुरोध गरेका छौं, ढकालले भने । पशुपति क्षेत्रभित्र प्लास्टिकका सामान लैजान पनि नपाइने भएको छ । विभिन्न संघसंस्थाले भोजन, पानी, चिया वितरण गर्दा प्लास्टिकजन्य फोहोर बढी हुने गरेको भन्दै त्यसमा विकल्प खोज्न भनिएको ढकालको भनाइ छ । शिवरात्रिका दिन ९५ वटा संस्थाले भक्तजनलाई निःशुल्क भोजन गराउने अनुमति लिएका छन् । वनकाली, तिलगंगा र हंसमण्डपलाई आवास क्षेत्र तोकेर खाना र पानीको व्यवस्था गरिनेछ । साधुसन्तका लागि पनि निःशुल्क भोजन, पानी, चिया र बसोबासको व्यवस्था मिलाइएको छ । शिवरात्रि सकिएपछि गुठी संस्थानले निर्धारण गरेअनुसारको रकम बाटो खर्च दिएर साधुसन्त बिदाइको कार्यक्रमसमेत राखिएको कोषले जनाएको छ ।कोरोना महामारीका कारण यो वर्ष भारतीय पर्यटकको संख्यामा कमी आउने कोषको अनुमान छ । स्वदेशी दर्शनार्थीको उपस्थिति भने बढ्ने देखिएको ढकालले बताए । सीमा पूरै नखुलेकाले भारतीय भक्तजनको संख्या घट्ने देखिन्छ, उनले भने, तैपनि ८ लाख भक्तजन आउने हाम्रो अनुमान छ ।"
संशोधित ट्राफिक नियमले विद्यार्थीलाई सास्ती,"(काठमाडौं)  यूकेजीमा पढ्ने प्रनिक खड्का (५ वर्ष) कोरोना महामारीको त्रास घटेसँगै विद्यालय जान थालेका छन् । बिहानै ८ बजे उनलाई लिन घरअघि बस आइपुग्छ । प्रायः त्यतिबेलासम्म निद्रामा रहने प्रनिकलाई बाआमाले हत्तपत्त उठाउँछन् र पोसाक लगाइदिएर बसमा चढाइदिन्छन् । सुरुका केही दिन त उनी रहर गरेरै बस चढे, तर केही दिनपछि भने समयमै नउठिदिँदा हैरानी थपिएको आमा मञ्जु खड्काले गुनासो गरिन् । बिहान अबेरसम्म सुत्न पाए झन्झट मान्दैन, मञ्जुले भनिन्, बानी पार्नै गाह्रो भइरहेको छ । टोलभरिका बालबालिकालाई बटुल्दै बस विद्यालय पुग्दा ९ बज्छ । बालाजु हाइटमा बस्ने सोनाम तामाङ सानो हात्तीवनस्थित लिटिल एन्जेल्स स्कुलमा कक्षा ९ मा पढ्छन् । उनी विद्यालयकै बसमा आउजाउ गर्छन् । बिहान ६ बजे उठेर तयार हुन्छन् र ८ बजे बालाजु चोक पुग्छन् । विद्यालय पुग्न ४५ मिनेट जति लाग्छ । पढाइ सकेर साँझ साढे पाँच बजे उसैगरी घर फिर्ता हुन्छन् । घर आइपुग्दा धेरै थकाइ लाग्छ, सोनाम भन्छन्, सडकमा जाम हुँदा झनै दिक्क लाग्छ । नजिकको स्कुल रोजेको भए यसरी दुःख पाइन्नथ्यो जस्तो लाग्छ । केही समययता सबेरै उठेर विद्यालय पुग्नुपर्ने काठमाडौं उपत्यकाका करिब ९ लाख स्कुले विद्यार्थीको दैनिकी हो । उपत्यका ट्राफिक प्रहरी महाशाखाले विद्यार्थी ओसारपसारसम्बन्धी नियम बदलेपछि विद्यार्थीहरूलाई सास्ती बढेको गुनासो सुनिन थालिएको छ । संशोधित नियमअनुसार बिहान ९ः३० बजेभित्र विद्यालयले आफ्ना विद्यार्थी ओसारपसार गरिसक्नुपर्छ । अपराह्न विद्यार्थीलाई घर पुर्याएर ५ः३० बजेभित्रै बस फिर्ता नभए कारबाही भोग्नुपर्छ । उपत्यकामा दैनिक एक सत्रमा ५ हजार जति विद्यालयका बस चल्छन् । विद्यार्थीलाई ओराल्ने र चढाउने गर्दा ठाउँठाउँमा बस रोक्नुपर्छ । यसले पनि कोटेश्वर, महाराजगन्ज, जमल, सिंहदरबार, माइतीघर, बानेश्वर, सातदोबाटो तथा भित्री सडकमा समेत ट्राफिक जाम हुने गरेको छ । कार्यालय र विद्यालय जाने समय एकै हुँदा सडकमा जाम बढेको औंल्याउँदै प्रहरीले यस्तो नियम अघि सारेको हो । महाशाखाले प्याब्सन र नेसनल प्याब्सनका प्रतिनिधिसँग छलफल गरेरै विद्यार्थी ओसारपसारको समय तालिका हेरफेर गरेको जनाएको छ । महाशाखाका प्रवक्ता प्रहरी उपरीक्षक श्यामकृष्ण अधिकारीले भने, उपत्यकामा हुने ट्राफिक जामको समस्या हटाउन सबै पक्षलाई सहयोग गर्न आह्वान गरेका छौं ।विद्यार्थी बोक्ने गाडीलाई समयसीमा राख्नु उचित होइन, सरकारले संवेदनशील भएर समस्या समाधान गर्न नसकेको उल्लेख गर्दै प्याब्सन उपाध्यक्ष राजेन्द्र बानियाँले भने, स्कुले बालबालिका बोक्ने गाडीको सट्टा सरकारी कर्मचारीको बिहानीको समय ९ बजेबाट सुरु गरेमा ट्राफिक जाम घट्छ । स्कुल समयलाई नचलाउनु नै बेस हो । नेसनल प्याब्सन अध्यक्ष ऋतुराज सापकोटाले घरभन्दा टाढाको विद्यालयमा पढ्ने विद्यार्थीले बढी सास्ती बेहोर्नुपरेको बताए ।बालबालिकाको गतिविधिलाई नियन्त्रण गरेर वयस्कलाई प्राथमिकता दिन खोजेको देखियो, यो एकदमै गलत नीति हो, ट्राफिक नियम अन्तर्राष्ट्रिय अभ्यासविपरीत रहेको दाबी गर्दै युलेन्स एजुकेसन फाउन्डेसनका अध्यक्ष सोम पनेरुले भने, यो केटाकेटीको स्वतन्त्र गतिविधि र शिक्षा अधिकारका निम्ति गरिएको हिंसा हो । टिनेजरहरू बेलुका ढिला सुत्छन्, बिहान ढिला उठ्छन्, यो त संसारभरिकै नियम हो । सरकारले विद्यालय सेवा क्षेत्रघोषणा गर्नुपर्ने उनको सुझाव छ । त्यसो हुनसके विद्यार्थीले आफ्नै टोलमा पढ्न पाउने जनाउँदै उनले भने, तर सरकारले बसको गतिसँग बालबालिकाका गतिविधि नियन्त्रण गर्नु ठीक होइन ।गत वर्षको तथ्यांकअनुसार काठमाडौंका १ हजार ३ सय ४२ विद्यालयमा करिब ६ लाख, भक्तपुरका ४ सय विद्यालयमा १ लाखभन्दा बढी र ललितपुरका झन्डै ५ सय विद्यालयमा ३ लाख विद्यार्थी पढ्थे ।"
एसईई र १२ को परीक्षा जेठमा,"काठमाडौं (कास) राष्ट्रिय परीक्षा बोर्डले एसईई र कक्षा १२ को अन्तिम परीक्षा आगामी जेठमा सञ्चालन गर्ने भएको छ । बोर्डको मंगलबार बसेको बैठकले जेठ १३२४ सम्म एसईई र जेठ २६ देखि असार ४ सम्म कक्षा १२ को परीक्षा लिने निर्णय गरेको सदस्य सचिव दुर्गाप्रसाद अर्यालले जानकारी दिए । परीक्षाको विस्तृत समयतालिका बुधबार प्रकाशन हुनेछ, उनले भने । कोरोना महामारीले पठनपाठन प्रभावित बनेपछि चालु शैक्षिक सत्रलाई जेठ मसान्तसम्म कायम गरिएको छ । जसका कारण दुई महिना ढिलो गरी एसईईको मिति तोकिएको हो । सरकारले साविककै शैलीमा बोर्डले एसईई सञ्चालन गर्ने निर्णय पनि गरिसकेको छ ।"
बैंकिङ कसुरमा ११ वटा मुद्दा दायर,"काठमाडौं (कास) अख्तियार दुरुपयोग अनुसन्धान आयोगले बैंक तथा वित्तीय संस्थामा अनियमितता गरी राज्यकोषको रकम दुरुपयोग गरेको अभियोगमा ११ वटा भ्रष्टाचार मुद्दा दायर गरेको छ । अख्तियारले कुल ४० करोड २७ लाख रुपैयाँ बिगो मागदाबीसहित रोयल मर्चेन्ट बैंकिङ एन्ड फाइनान्स लिमिटेडबाट भएको कर्जा प्रवाह अनियमिततामा मुद्दा दायर गरेको हो । अख्तियारले फाइनान्सका सञ्चालक छविरमण अधिकारी, सञ्चालक वसन्त मल्ल, वरिष्ठ प्रबन्धक विकास श्रेष्ठ, प्रबन्ध सञ्चालक मधुवनलाल श्रेष्ठ, इनोभेटिभ कन्सेप्ट नेपाल प्रालिका सञ्चालक मनोज भेटवाल अनि ऋणी भैरवप्रसाद भेटवाल र रविन लामालगायतलाई मुद्दा दायर गरेको हो । नागरिक लगानी कोषको लगानीसमेत रहेको रोयल मर्चेन्टमा कमसल धितोबाट ऋण प्रवाह भएको, कतिपयमा धितो नराखिएको लगायतका आरोप रहेको अख्तियारका प्रवक्ता नारायणप्रसाद रिसालले बताए ।"
बेलायती सांसदलाई भारतको चेतावनी,"नयाँदिल्ली (एजेन्सी) आन्दोलनमा संलग्न भारतीय किसानको सुरक्षाप्रति चासो देखाएपछि भारतले बेलायती सांसदहरूलाई चेतावनी दिएको छ । बेलायतको विपक्षी दल लेबर, लिबरल डेमोक्रेट र स्कटिस नेसनल पार्टीका सांसदहरूले सोमबार भारतीय किसानको सुरक्षा र भारतमा प्रेस स्वतन्त्रताको अवस्थाबारे गम्भीर चासो व्यक्त गरेका थिए । सरकारले ल्याएका कृषि कानुनहरूको विरोधमा भारतीय किसानले करिब ४ महिनाअघिदेखि देशभर प्रदर्शन गर्दै आएका छन् । खासगरी पन्जाब, हरियाणा, उत्तरप्रदेश, राजस्थान, महाराष्ट्र, पश्चिम बंगाललगायत राज्यका किसानहरू सरकारले ल्याएका कानुन फिर्ताको माग गर्दै आन्दोलित भएका हुन् । नयाँ कानुनमा भएको कृषि उपजसम्बन्धी व्यवस्थाप्रति किसान संगठनहरूको आपत्ति छ । नयाँ कानुनले कृषकहरूले दर्ता भएका मन्डीबाहिर पनि आफूखुसी कृषिउपज बेच्न पाउनुपर्ने व्यवस्था गरेको छ । त्यसले राज्यभित्र र राज्यबाहिर पनि उत्पादन बिक्रीको बाटो खुला गर्ने भएकाले कृषकको लागत घट्ने र राम्रो मूल्य पाउने नरेन्द्र मोदी नेतृत्वको सरकारको दाबी छ ।तर, कानुनका विरोधीहरूले यो व्यवस्थाले मन्डीमार्फत हुने राज्यको आम्दानी गुम्ने र किसानले न्यूनतम मूल्य पनि नपाउने जिकिर गरेका छन् । साथै ठूलो कम्पनीहरूको वर्चस्व स्थापित हुने र कालान्तरमा साना र गरिब किसानहरू मर्कामा पर्ने किसान संगठनहरूको दाबी छ । त्यतिमात्र नभई निजी क्षेत्रले मन्डीहरू खोल्ने र परम्परागत मन्डी विस्थापित हुने उनीहरूको दाबी छ । जसका कारण किसानहरू कर्पोरेट र ठूला कम्पनीमाथि निर्भर रहनुपर्ने स्थिति सिर्जना हुने र राज्यहरूको आम्दानी गुम्ने उनीहरूको भनाइ छ । हरियाणा, पन्जाब, उत्तरप्रदेश, पश्चिम बंगाललगायत राज्यमा त्यहाँका सरकारलाई कृषि मन्डीबाट राम्रो आम्दानी हुने गरेको छ । किसानहरूको विरोध चर्कंदै गएपछि मोदी नेतृत्वको सरकारले प्रदर्शनकारी, समर्थकहरू तथा केही पत्रकारलाई समेत नियन्त्रणमा लिएको छ । त्यसका साथै प्रदर्शन चर्किएका स्थानहरूमा इन्टरनेट तथा दूरसञ्चार सेवा अवरुद्ध पार्ने गरिएको कतिपयको गुनासो छ । यी तथ्यहरूलाई उद्धृत गर्दै यूकेका सांसदहरूले मानव अधिकार र लोकतान्त्रिक स्वतन्त्रता कायम नभएको बताएको बीबीसीले उल्लेख गरेको छ । प्रदर्शनका क्रममा पानीका फोहोरा र अश्रुग्यास प्रहार गरिनुका साथै प्रहरी र किसानहरूबीचको झडप तथा इन्टरेनट सेवा अवरुद्ध पारिनु गम्भीर चासोको विषय हो, स्कटिस नेसनल पार्टीका सांसद मार्टिन डेले भने । सांसदहरूले बेलायती प्रधानमन्त्री बोरिस जोन्सनको भारत भ्रमणका क्रममा यूकेका अधिकारीले ती विषयहरूको समाधान निकाल्नुपर्ने मागसमेत गरेका छन् । जोन्सनले सन् २०२१ को अन्त्यसम्ममा भारत भ्रमण गर्ने अपेक्षा गरिएको छ । बेलायत सरकारले भने भारतीय पक्षसँग यसअघि नै उक्त विषयमा कुरा उठाइसकिएको जनाएको छ । यसअघि प्रधानमन्त्री जोन्सन भारतको गणतन्त्र दिवसको कार्यक्रममा सहभागी हुने जनाइएको भए पनि अन्तिम समयमा स्थगित गरिएको थियो । उक्त कदमलाई भारतीय किसान आन्दोलनसँग जोडेर हेरिएको थियो । यद्यपि जोन्सनले बेलायतमा कोरोना भाइरसको महामारीका कारण उत्पन्न परिस्थितिले आफू कार्यक्रममा सहभागी हुन नसकेको बताएका थिए । तर, जोन्सनको भारत नआउने निर्णयलाई आन्दोलनरत किसान संगठनले आफूहरूको जित भएको दाबी गरेका थिए । लन्डनस्थित भारतीय उच्च आयोगले गलत तथ्यका आधारमा भारतको लोकतन्त्र र किसान आन्दोलनप्रति छलफल गरिएको दाबी गरेको छ । आयोगले विश्वकै ठूलो लोकतन्त्र र यसका संस्थाहरूप्रति सन्तुलित वादविवाद गर्नुको साटो गलत तथ्य र निष्कर्ष निकालिएको भन्दै खेद व्यक्त गरेको छ । आन्दोलनरत किसान संगठन र सरकारबीच करिब एक दर्जन पटकसम्म वार्ता भइसकेको छ । तर, ठोस निष्कर्ष भने निस्किएको छैन । किसान पक्षले कानुन फिर्ता गर्नुपर्ने माग राखेको छ भने सरकारले त्यसमा संशोधन गर्ने तर फिर्ता नलिने अडान लिएको छ । किसानहरूले कानुन फिर्ता नभएसम्म नाकाको धर्ना जारी राख्ने अडानमा छन् । पछिल्लो समय किसान आन्दोलन चर्कंदै गएपछि नरेन्द्र मोदी सरकार आन्दोलनका समर्थकप्रति आक्रामक बन्दै गएको छ । त्यसै क्रममा जलवायु अभियन्ता दिशा रविलाई पक्राउ गरिएको थियो । अन्तर्राष्ट्रियस्तरमा भारतको छवि बिगार्ने गरी टुलकिट तयार पार्ने कार्यमा संलग्न भएको तथा त्यसको प्रचारप्रसारमा सघाएको भन्दै दिल्ली प्रहरीले दिशालाई पक्राउ गरेको हो । विश्व चर्चित पर्यावरण अभियन्ता ग्रेटा थनवर्गले किसान आन्दोलनप्रति समर्थन जनाउँदै टुलकिट सहितको डकुमेन्ट ट्वीट गरेकी थिइन् । पछि ग्रेटाले उक्त टुलकिट हटाएकी भए पनि त्यसलाई तयार पार्न दिशाले सघाएकी प्रहरीको दाबी छ ।"
सिल्भालाई भ्रष्टाचार मुद्दामा सफाइ,ब्रासिलिया (एजेन्सी) ब्राजिलका पूर्वराष्ट्रपति लुइज इनासियो लुला डा सिल्भाले भ्रष्टाचार मुद्दामा सफाइ पाएका छन् । सिल्भालाई सर्वोच्च अदालतका एक न्यायाधीशले उनी निर्दोष रहेको फैसला गरेका हुन् । अदालतको फैसलासँगै सिल्भालाई आगामी राष्ट्रपतीय चुनावमा प्रतिस्पर्धा गर्ने बाटो खुलेको छ । सिल्भा अपरेसन कार वास नामक घूस काण्डको अनुसन्धानपश्चात् दोषी ठहर गरिएको थियो । वामपन्थी नेता लुला सन् २०१९ मा १८ महिनाको कैद सजायपछि रिहा भएका थिए । ब्राजिलको सर्वोच्च अदालतका न्यायाधीश एड्सन फचिनले लुलाविरुद्धका यसअघिका प्रमाणित आपराधिक दोष रद्द गरिदिएका हुन् । उक्त घूस काण्डमा अन्य नेता तथा व्यापारीहरू पनि परेका थिए । यसअघि सिल्भालाई दोषी ठहर गरेको दक्षिणी सहर कुरिचिबाको अदालतलाई उनीविरुद्धका ४ वटा मुद्दा हेर्ने अधिकार नभएको भन्दै न्यायाधीश फचिनले ती मुद्दाको सुनुवाइ राजधानी ब्रासिलियास्थित संघीय अदालतमा हुने फैसला गरेका छन् । सिल्भामाथि लागेका आरोप पुनः प्रमाणित नभएसम्म उनको राजनीतिक अधिकार पुनःस्थापित हुनेछ । त्यसको अर्थ सन् २०२२ को चुनावमा उनी वर्तमान राष्ट्रपति जइरु बोल्सोनारुविरुद्ध प्रतिस्पर्धा गर्न सक्नेछन् । अभियोजनकर्ताको कार्यालयले मुद्दाको पुनरावलोकन गर्ने जनाएको बीबीसीले उल्लेख गरेको छ । सन् २००३ देखि २०१० सम्म ब्राजिलको राष्ट्रपति रहेका लुलालाई सन् २०१८ मा दोषी ठहर गरिएको थियो । दोषी ठहर भएपछि डेढ वर्ष जेल परेका सिल्भालाई राजनीतिक प्रतिस्पर्धामा सहभागी हुन तथा सार्वजनिक पद धारण गर्न प्रतिबन्ध लगाइएको थियो । पूर्वराष्ट्रपति सिल्भाले एक विज्ञप्ति जारी गर्दै आफू सधैं सही रहेको भन्ने विषयको यो स्विकारोक्ति मात्र भएको जनाएका छन् । ब्राजिलका वर्तमान राष्ट्रपति बोल्सोनारुले देशका जनताले लुलालाई फेरि उम्मेदवारका रूपमा हेर्न नचाहेको बताएको बीबीसीले उल्लेख गरेको छ । तर आईपीईसीले आइतबार गरेको एक सर्वेक्षणले बोल्सोनारुले भन्दा सिल्भालाई जनताले बढी रुचाउने देखिएको छ ।
बंगलादेशको युरिया मल भित्रियो,"पर्सा (कास) सरकारले बंगलादेशबाट खरिद गरेको युरिया मलको पहिलो लट वीरगन्ज आइपुगेको छ । करिब २ हजार ५ सय टन युरिया मल बोकेको एउटा रेलवे र्याक मंगलबार वीरगन्जस्थित सिर्सिया सुक्खा बन्दरगाहमा आइपुगेको कृषि सामग्री कम्पनी प्रदेश कार्यालय वीरगन्जका प्रमुख गोरखनाथ केसीले जानकारी दिए । हाल बंगलादेशले दिएको ५० हजार टन युरियामध्ये २२ हजार ५ सय टनको पहिलो लट भारतको कोलकाता बन्दरगाहमा आएको हो । त्यसमध्ये ५ हजार ६ सय २५ टन कोलकाताबाट सोझै ट्रकमा विराटनगर लगिँदै छ । बाँकीमध्ये नौ हजार टन युरिया वीरगन्जको सीमापारि भारतीय सहर रक्सौल रेलवे स्टेसनमा आउँदै छ । त्यहाँबाट ट्रकमा ढुवानी गरी मल वीरगन्जसम्म ल्याइनेछ ।सिर्सिया सुक्खा बन्दरगाहमा रेलबाट ७ हजार ८ सय ७५ टन युरिया ल्याइनेछ । रक्सौल र वीरगन्जमा आउने युरिया मल डेढदेखि दुई सातासम्म आइसक्ने केसीको अनुमान छ । एक रेलवे र्याकले सरदर २ हजार ५ सय टन मल बोक्न सक्छ । बंगलादेशले दिने बाँकी २७ हजार ५ सय टन युरिया मल कहिले आउँछ भन्नेबारे आफूलाई यकिन जानकारी नरहेको केसीले बताए । हाललाई दुवै देशका सरकारले जीटूजी माध्यमबाट मल खरिदबिक्री गरेका हुन्, उनले भने, बाँकी मल कहिले आउँछ, त्यसबारे हामी अनभिज्ञ छौं ।यसअघि पनि ३०३० हजार टन युरिया र डीएपी मल कम्पनीले आयात गरेकाले अब कम्पनीसँग दुवै मलको मौज्दात पर्याप्त हुन जाने केसी बताउँछन् । गहुँ बालीका लागि अब मल चाहिएन, आउँदो धान बालीका लागि युरिया र डीएपी दुवैको पर्याप्त मौज्दात हुनेछ, उनले भने, यसबाहेक कम्पनीले थप ६० हजार टन डीएपी मल पनि भित्र्याउँदै छ ।"
डेपुटी गभर्नरमा तिम्सिना र मिश्र,"(काठमाडौं)  नेपाल राष्ट्र बैंकको डेपुटी गभर्नरमा नीलम ढुंगाना तिम्सिना र बमबहादुर मिश्र नियुक्त भएका छन् । मन्त्रिपरिषद् बैठकले मंगलबार वरिष्ठ गभर्नरमा तिम्सिना र डेपुटी गभर्नरमा मिश्रलाई पाँच वर्षका लागि नियुक्त गरेको हो । डेपुटी गभर्नरद्वय चिन्तामणि शिवाकोटी र शिवराज श्रेष्ठको पाँचवर्षे कार्यकाल पूरा भएपछि रिक्त पदमा तिम्सिना र मिश्रलाई नियुक्त गरिएको हो । यही फागुन १८ देखि राष्ट्र बैंकमा डेपुटी गभर्नर पद रिक्त थियो । २०५४ सालमा सहायक निर्देशकमा राष्ट्र बैंकमा प्रवेश गरेकी तिम्सिनाले त्रिभुवन विश्वविद्यालयबाट एमबीए गरेकी छन् । उनले अस्ट्रेलियाबाट अर्थशास्त्रमा स्नातकोत्तर र भारतको राजस्थानबाट व्यवस्थापनमा पीएचडीसमेत गरेकी छन् । राष्ट्र ऋण व्यवस्थापन विभाग प्रमुखका रूपमा कार्यरत तिम्सिनाले यसअघि अनुसन्धान, विदेशी विनिमय व्यवस्थापन लगायत महत्त्वपूर्ण विभागमा बसेर काम गरिसकेकी छन् । आफूले पाएको जिम्मेवारीलाई पूर्ण रूपमा पालना गर्ने तिम्सिनाले बताइन् । राष्ट्र बैंकको उद्देश्य हासिल गर्न मेरो अथक प्रयास रहनेछ, उनले भनिन्, गभर्नरको निर्देशनलाई पूर्ण रूपमा पालना गर्दै राष्ट्र बैंकको काम, कर्तव्य र जिम्मेवारीलाई अझ प्रभावकारी बनाउन कटिबद्ध हुनेछु । राष्ट्र बैंकको इतिहासमा उनी पहिलो महिला डेपुटी गभर्नर हुन् । मिश्र २०५९ सालमा सहायक निर्देशक पदमा राष्ट्र बैंकमा प्रवेश गरेका हुन् । त्यसअघि उनी वाणिज्य बैंकमा कार्यरत थिए । त्रिभुवन विश्वविद्यालयबाट एमबीए गरेका मिश्र विदेशी विनिमय व्यवस्थापन विभाग प्रमुखका रूपमा कार्यरत थिए । यसअघि उनी नियमन विभाग प्रमुख थिए । उनी राष्ट्र बैंक प्रवेश गरेको १८ वर्षमै डेपुटी गभर्नर बनेका हुन् ।गभर्नरको सिफारिसमा नेपाल सरकार मन्त्रिपरिषद्ले डेपुटी गभर्नरको नियुक्ति गर्नुपर्ने व्यवस्था राष्ट्र बैंक ऐनमा छ । सोही व्यवस्थाअनुसार गभर्नरले सिफारिस गरेका नाममध्ये मन्त्रिपरिषद्ले दुई जनालाई डेपुटी गभर्नरमा नियुक्त गरेको हो । राष्ट्र बैंकका विशिष्ट श्रेणीका अधिकृत (कार्यकारी निर्देशक) मध्ये गभर्नरले रिक्त पदको दोब्बर संख्यामा नाम सिफारिस गर्नुपर्ने व्यवस्था ऐनमा छ । नेपाल सरकार, मन्त्रिपरिषद्ले गभर्नरको सिफारिसमा डेपुटी गभर्नरको नियुक्ति गर्नेछ । ऐनको दफा १६ उपदफा १ बमोजिम गभर्नरले डेपुटी गभर्नर पदमा नियुक्तिका लागि सिफारिस गर्दा बैंकका विशिष्ट श्रेणीको अधिकृतहरूमध्ये कार्यक्षमताका आधारमा रिक्त पदको दोब्बर संख्यामा नामावली सिफारिस गर्नुपर्नेछ, राष्ट्र बैंक ऐनमा उल्लेख छ ।राष्ट्र बैंकमा क्षमता र मूल्यांकनभन्दा पनि राजनीतिक आस्था र निकटताका आधारमा गभर्नर र डेपुटी गभर्नर नियुक्त गरिँदै आएको छ । नवनियुक्त गभर्नरद्वय पनि केपी ओली निकट र उनको गृहजिल्ला झापा र मोरङका हुन् । राष्ट्र बैंकमा डेपुटी गभर्नर दोस्रो वरीयतामा भए पनि निकै महत्त्वपूर्ण पद हो । डेपुटी गभर्नर राष्ट्र बैंकमा सञ्चालक समितिका सदस्य हुन्छन् । समयसमयमा कामु गभर्नरको जिम्मेवारी उनीहरूले नै सम्हाल्नुपर्छ । राष्ट्र बैंकमा रहेका विभिन्न विभागमध्ये गभर्नरको कार्यालय, वित्तीय जानकारी इकाई, आन्तरिक लेखा परीक्षण विभाग र कानुन महाशाखाबाहेक सबै विभाग डेपुटी गभर्नरले नै हेर्नुपर्छ ।"
'२०३० भित्र एक खर्ब डलरको अर्थतन्त्र,"(काठमाडौं)  नेपाल उद्योग वाणिज्य महासंघले राष्ट्रिय आर्थिक रूपान्तरणको मार्गचित्र २०३० चैत मसान्तभित्र सार्वजनिक गर्ने भएको छ । समृद्धिका लागि निजी क्षेत्र नारा रहेको उक्त भिजन पेपर मा दोहोरो आर्थिक वृद्धिदरसहित १ खर्ब डलरको अर्थतन्त्र बनाउने लक्ष्य राखिएको छ । भिजन पेपरमा लगानी वृद्धि गरेर अतिरिक्त २२ लाखलाई रोजगारी दिइने महासंघका अध्यक्ष शेखर गोल्छाले जानकारी दिए ।केही समयमै भिजन पेपर सार्वजनिक गर्नेछौं । २०३० सम्ममा मुलुकलाई कसरी दोहोरो आर्थिक वृद्धिदरमा लैजाने र १ सय अर्ब डलरको अर्थतन्त्र बनाउन सकिने उल्लेख गरेका छौं, महासंघको वर्तमान कार्यकारिणी समितिको एक सय दिन पूरा भएको अवसरमा आयोजित पत्रकार सम्मेलनमा अध्यक्ष गोल्छाले भने, लगानी अभिवृद्धि गरेर निर्यात घाटा कम गर्ने र अतिरिक्त २२ लाखलाई रोजगारी सिर्जना गर्न सकिन्छ । त्यो विषय भिजन पेपरमा समेटेका छौं । उक्त मार्गचित्र महासंघको तेस्रो कार्यकारिणी समिति बैठकबाट पारित भइसकेको छ ।भिजन पेपरमा १० प्राथमिकता प्राप्त क्षेत्र र एक सय पहल पहिचान गरिएको छ । भिजन पेपर कार्यान्वयन गर्न महासंघले एउटा छुट्टै युनिट स्थापना गर्ने जनाएको छ । निजी क्षेत्र नभई समृद्धि सम्भव छैन, त्यसका लागि अन्य देशमा के भइरहेको छ, यहाँ के भइरहेको छ ? त्यो पनि हेर्न जरुरी छ, अध्यक्ष गोल्छाले भने, कोभिडको चुनौतीपूर्ण समयमा मार्गचित्र ल्याउँदै छौं । नेपालको परिप्रेक्ष्यमा मुख्यतः तीन वटा क्षेत्र कृषि, उद्योग र सेवाले भूमिका खेलेका छन् ।कृषि क्षेत्रले अर्थतन्त्रमा २७ प्रतिशत ओगटेको छ । ६५ प्रतिशत रोजगारी सिर्जना गरेको र यसको औसत वृद्धिदर ३ देखि ३२ प्रतिशत रहेको मार्गचित्रमा उल्लेख छ । उद्योगले अर्थतन्त्रमा १४२८ प्रतिशत योगदान गरेको, यस क्षेत्रबाट १५१० प्रतिशतले रोजगारी पाएको र औसत वृद्धिदर ६८ प्रतिशत रहेको उल्लेख छ । सबैभन्दा ठूलो भने सेवा क्षेत्र नै हो । यसले अर्थतन्त्रमा ५८०७ प्रतिशत योगदान गरेको जनाइएको छ । २० प्रतिशत रोजगारी र ५५ प्रतिशतले वृद्धिदर रहेको मार्गचित्रमा उल्लेख छ । यसको मलतव भिजन पेपर उद्योगको मात्रै हुँदैन । यसले समग्रमा नेपालको अर्थतन्त्रलाई कसरी अगाडि बढाउने भन्ने बोल्नेछ, गोल्छाले भने, सबैभन्दा पहिला एसियाको प्रमुख सेवा केन्द्र बनाउन अपनाउनुपर्ने उपाय भिजन पेपरमा राखेका छौं । उद्योगमा तुलनात्मक लाभका वस्तुको पहिचान र लाभका विषय पनि मार्गचित्रमा उल्लेख गरिएको बताइएको छ । भएका समस्या समाधान गर्ने उपाय, आवश्यकतामा आधारित खेतीभन्दा नाफामा आधारित कृषिमा जोड दिइएको छ । कुनकुन मुलुकले राम्रो अभ्यास गरिरहेका छन्, ती विषय भिजन पेपरमा समेटेका छौं, अध्यक्ष गोल्छाले भने । यस्तै बजारको रणनीति र सम्भावना कार्यान्वयनका लागि सूक्ष्म अध्ययन गरिने पनि उनले जानकारी दिए । सन् २०३० सम्ममा अन्तर्राष्ट्रिय व्यापारमा हिस्सा बढाउने पनि उनले बताए । महासंघको काम, कर्तव्य आएका समस्या समाधान गर्ने मात्रै नभई आर्थिक क्षेत्रको रूपान्तरणका लागि मार्गचित्र बनाउने पनि रहेको उनको भनाइ छ । त्यसलाई राष्ट्रिय आर्थिक रूपान्तरण मार्गचित्र २०३० र समृद्धिका लागि निजी क्षेत्र भनेका छौं, अध्यक्ष गोल्छाले भने, चैत मसान्तमा पूणपाठ दिनेछौं । कुन क्षेत्रमा कसरी लगानी र रोजगारी आउँछ भन्ने हिसाबकिताब गरेर देखाएका छौं । महासंघले आगामी कार्यक्रमअन्तर्गत ५० जना नव उद्यमीहरूलाई सुरु पुँजीसहित उद्यम गर्न सघाउने जनाएको छ । त्यसका लागि १० दिनमा पत्रकार सम्मेलन गरेर योजना सार्वजनिक गर्ने महासंघको तयारी छ । महासंघ, नेपाल उद्योग परिसंघ र नेपाल चेम्बर अफ कमर्सबीच कार्यगत एकताका लागि प्रयास गरिने, ५५औं वार्षिक साधारणसभा पनि एकडेढ महिनामै सम्पन्न गर्ने, अन्तर्राष्ट्रिय व्यापार मेला पनि छिट्टै आयोजना गर्ने पनि गोल्छाले जानकारी दिए । उद्योगी, व्यवसायीलाई बैंकसम्बन्धी विभिन्न समस्या समाधान गर्न नेपाल बैंक एसोसिएसनसँग सहकार्य गरेर बैंकिङ समाधान केन्द्र बनाउन लागिएको पनि उनले बताए । उद्योगीहरूका श्रमसम्बन्धी समस्या समाधानका लागि पनि विज्ञ समूह बनाएर कानुनी परामर्श तथा सहयोग उपलब्ध गराउने उनको भनाइ छ । एक सय दिनको अवधिमा सबै परिषद्, समिति र फोरमको सञ्चालक कार्यविधि तयार गरिएको महासंघले जनाएको छ । सबैलाई समेट्ने गरी विधान संशोधनको कार्य अगाडि बढाएको र विधान संशोधन समितिको संयोजकको जिम्मेवारी पूर्व अध्यक्ष कुल जोशीलाई दिइएको जनाएको छ । उत्पत्तिको प्रमाणपत्रको व्यवस्थापनमा काम गर्न उपाध्यक्ष दिनेश श्रेष्ठ, अञ्जन श्रेष्ठ, रामचन्द्र संघाई, कोषाध्यक्ष सुकुन्तलाल हिराचनसहितको कार्यदल गठन गरेको हो । थप सुधारका लागि जिल्ला नगरतर्फका उपाध्यक्ष दिनेश श्रेष्ठलाई जिम्मेवारी दिइएको अध्यक्ष गोल्छाको भनाइ छ । कार्यक्रममा महासंघका वरिष्ठ उपाध्यक्ष चन्द्रप्रसाद ढकालले निजी क्षेत्र पक्षविपक्ष नभई एक ढिक्का भएर अगाडि बढेको बताए । अहिले कोभिड संक्रमण दर कम हुँदै गएकाले व्यावसायिक वातावरणमा पनि सुधार हुँदै गएको उनको भनाइ छ ।"
नवलपुरमा चौधरी ग्रुपको कल्चरल भिलेज,"काठमाडौं (कास) चौधरी फाउन्डेसनले नवलपुरको हर्कपुरमा सीजी उन्नति कल्चरल भिलेज स्थापना गरेको छ । राष्ट्रको कला, संस्कृति, साहित्य, वेशभुषा, आर्ट्स, क्राफ्ट, नाटक र संगीतको प्रवर्द्धनका लागि सीजीले कल्चरल भिलेज स्थापना गरिएको जानकारी दिएको छ । चितवनको नारायणगढ बजारबाट करिब १२ किलोमिटर दूरीमा रहेको भिलेजमा आर्ट्स एन्ड क्राफ्ट, कल्चर, गेस्ट स्पेस र एक्सपिरियन्सलगायतका कम्पोनेन्ट छन् । करिब ६ बिघा जग्गामा फैलिएको भिलेजमा नेपाली कलाको संग्रहालय पनि छ । यहाँको थारू रेस्टुराँमा आउने पाहुनाका लागि स्थानीय उत्पादन पस्किइने सीजीले जनाएको छ । भिलेजमा कल्चरल मल्टी पर्पस हल पनि हुनेछ, जहाँ कल्चरल ब्यांक्वेटिङ, सभासमारोह, बैठक, सांस्कृतिक प्रदर्शनी हुनेछन् ।"
सार्क चेम्बरको 'नाइट बजार,"काठमाडौं (कास) सार्क च्याम्बर महिला उद्यमी परिषद् नेपालले शनिबार नाइट बजार उद्घाटन गरेको छ । नेसनल लाइफ इन्स्योरेन्सकी अध्यक्ष तथा चेम्बरकी सल्लाहकार प्रेमा राज्यलक्ष्मी सिंहले नाइट बजारको उद्घाटन गरिन् । स्वदेशी उत्पादनहरूको प्रदर्शन, गुणस्तर झल्काउने, प्रोत्साहन तथा प्रवर्द्धन र उद्यमीहरूलाई बीटूबी र बीटूसीको माध्यमबाट जोड्ने नाइट बजारको उद्देश्य रहेको चेम्बरले जानकारी दिएको छ ।"
सञ्चालनमा आयो हेल्थ वाइज पोलिक्लिनिक,काठमाडौं (कास) काठमाडौंको भीमसेनगोलामा हेल्थ वाइज पोलिक्लिनिक सञ्चालनमा आएको छ । फिलिपिन्समा सौन्दर्य उपचारमा उच्च शिक्षा हासिल गरी उक्त उपचारमा अन्तर्राष्ट्रिय अनुभवसमेत हासिल गरेका युवाको समूहले स्थापना गरेको उपचार केन्द्रको उद्घाटन माइती नेपालकी अध्यक्ष अनुराधा कोइरालाले गरिन् ।
एनबी बैंकका ग्राहकलाई हिमाल डेन्टलमा छुट,काठमाडौं (कास) नेपाल बंगलादेश बैंक र हिमाल डेन्टल हस्पिटलबीच बैंकका ग्राहकलाई छुट उपलब्ध गराउनेसम्बन्धी सम्झौता भएको छ । सम्झौताअनुसार बैंकका ग्राहकले हस्पिटलमा उपचार गराउँदा २० प्रतिशतसम्म छुट पाउनेछन् । बैंकका सहायक महाप्रबन्धक सलोनिका सिंह र हिमाल हस्पिटलका अध्यक्ष तथा प्रबन्ध निर्देशक राजेन्द्र भट्टले सम्झौतापत्रमा हस्ताक्षर गरे ।
सानिमा र आईएसओएन बीच सम्झौता,काठमाडौं (कास) सानिमा बैंक र आईएसओएन हेल्थ केयरबीच बैंकको डेबिट तथा क्रेडिट कार्ड प्रयोगमा ५ देखि ७ प्रतिशतसम्म छुट उपलब्ध गराउनेसम्बन्धी सम्झौता भएको छ । सम्झौताअनुसार विश्वभर रहेका पाँच सयभन्दा बढी अस्पतालमा स्वास्थ्योपचार गराउँदा सानिमाको डेबिट तथा क्रेडिट कार्ड प्रयोगकर्ताले उक्त छुट पाउनेछन् । बैंकका प्रमुख निक्षेप अधिकृत सरोज गुरागार्इं र आईएसओएन हेल्थकेयरका बिजनेस डेभलपमेन्ट प्रमुख आशिष धवनले सम्झौतापत्रमा हस्ताक्षर गरे ।
मेरीगोल्डको छुट योजना,काठमाडौं (कास) मेरिगोल्ड ज्वेलर्स स्थापनाको १११औं वर्षमा प्रवेश गरेका अवसरमा छुट योजना ल्याएको छ । कम्पनीले न्युरोडस्थित मेरिगोल्डको नयाँ सोरुममा विशेष छुट र लक्की ड्रमार्फत पुरस्कृत गरिने कार्यक्रम ल्याएको मेरिगोल्डकी प्रबन्ध निर्देशक ज्योत्स्ना श्रेष्ठले जानकारी दिइन् । यसमा प्रथम पुरस्कारमा विजेताको तौल बराबर शुद्ध चाँदी र दोस्रो पुरस्कारमा झापाको मेची क्राउन होटलमा दुई रात तीन दिनको प्याकेज छ । न्युरोड र दरबारमार्गमा मेरिगोल्डका आउटलेट सञ्चालनमा छन् ।
धनगढीमा साओमीका सर्भिस सेन्टर,"काठमाडौं (कास) साओमी नेपालले धनगढीको लक्ष्मी कम्प्लेक्समा आफ्नो नयाँ आधिकारिक सर्भिस सेन्टर सञ्चालनमा ल्याएको छ । साओमीका अन्य सर्भिस सेन्टर पोखरा, नारायणगढ, नेपालगन्ज, इटहरी र काठमाडौंमा छन् ।"
रोलिङ नेक्ससको 'आफैं एप्स,"काठमाडौं (कास) रोलिङ प्लान्स प्रालिले रोजगारदाता र श्रमिकलाई जोड्न मंगलबारबाट रोलिङ नेक्सस एप्स सुरु गरेको छ । रोजगारी र उद्यमशीलताको अवसरलाई एउटै ठाउँमा समेट्न एप्स सहयोगी हुने नेक्ससले जनाएको छ । यो एप्समा रोलिङ जब, रोलिङ टेन्डर, रोलिङ फ्रिल्यान्स, रोलिङ क्याट, रोलिङ इभेन्ट, रोलिङ छलफल र रोलिङ बजार गरी सात वटा समूह विभाजन गरिएको छ । यसबाहेक छुट्टै रोलिङ कर्मशील स्वदेश र रोलिङ कर्मशील विदेश मोबाइल एप्लिकेसन पनि सार्वजनिक गरिएको छ ।"
सोनुको धारिलो बलिङ,"(काठमाडौं)  सोनु देवकोटाले घातक बलिङ गरेपछि वाग्मती प्रदेशले काठमाडौं मेयर कप एकदिवसीय क्रिकेटको आफ्नो तेस्रो खेलमा विभागीय टोली एपीएफ क्लबलाई २७ रनले पराजित गरेको छ । यसअघि दुवै खेल हारेको वाग्मतीलाई फाइनल पुग्ने सम्भावना जीवित राख्न यो खेल जित्नैपर्ने थियो ।कीर्तिपुर त्रिवि मैदानमा २ सय ३४ रनको लक्ष्य पछ्याएको एपीएफलाई ४४५ ओभरमै २ सय ६ रनमा अलआउट गर्न सोनु एक्लैले ६ विकेट लिए । राष्ट्रिय क्रिकेटमा लगभग अपरिचित लेग स्पिनर सोनुले एपीएफको शीर्ष र मध्यक्रमका ब्याट्सम्यानहरूलाई एकपछि अर्को गरी पेभेलियन पठाए । उनले १० ओभरमा ४१ रन खर्चिए ।तीन वर्षदेखि नेपालमा रहेका २१ वर्षीय सोनुको स्थायी घर बर्दिया हो । भारतको राजस्थानमा परिवारसहित रहँदा उनले उतै क्रिकेट सिकेका थिए । ग्रेट हिमालय क्रिकेट एकेडेमीमा प्रशिक्षणरत उनलाई राष्ट्रिय क्रिकेटमा पनि धेरै अनुभव छैन ।हामीले अगाडि दुई खेल हारिसकेका थियौं र यो खेल जित्नैपर्ने थियो । मेरो प्रदर्शनभन्दा राम्रो पनि टिमलाई जिताउन सकेकोमा खुसी छु, म्यान अफ द म्याच सोनुले भने, आफूले राम्रो गर्ने प्रयास सधैं रहिरहने छ ।सन् २०१९ मा कलेज क्रिकेट लिग खेलेका सोनुले २०७६ सालमा आठौं राष्ट्रिय खेलकुद र त्यही वर्ष तेस्रो प्रधानमन्त्री कप राष्ट्रिय क्रिकेटमा तत्कालीन प्रदेश ३ को टोलीबाट खेलेका थिए । अघिल्लो महिना प्रधानमन्त्री कपका लागि वाग्मती प्रदेशको छनोटमा उनी काठमाडौं जिल्लाको टोलीमै परेका थिएनन् ।जारी प्रतियोगिताको पहिलो खेलमा पुलिसविरुद्ध १ विकेट लिएका सोनुले एपीएफसँग आफूलाई प्रमाणित गरेका छन् । हरेकपल्ट म आफूले आफैंलाई साबित गर्ने प्रयासमा रहनेछु । मैले कसैलाई साबित गर्नु छैन । गर्नु छ त आफैंलाई, आफूलाई बलिङ अलराउन्डर भन्न रुचाउने सोनुले थपे । एपीएफका ओपनर शरद भेषावकरलाई रामनरेश गिरीले ४ रनमै आउट गरेपछि आएका शंकर रानाले अर्का ओपनर आसिफ शेखसँग मिलेर ७२ रनको साझेदारी गरे । त्यसपछि सोनुको घातक स्पेल सुरु भयो । आसिफले ३८ बलमा ५० रनको अर्धशकीय इनिङ्स खेले । शंकरले २९ रनमात्र बनाउन सके । दुवैलाई सोनुले क्याचआउट गरेका थिए । त्यसपछि एपीएफको लामो साझेदारी बन्न सकेन ।यसअघि टस हारेर ब्याटिङ गरेको वाग्मतीले कप्तान ज्ञानेन्द्र मल्ल र पुछारका नन्दन यादवको अर्धशतक सहयोगमा २३३६ को स्कोर खडा गरेको थियो । ओपनर ज्ञानेन्द्रले ८४ बलमा ७ चौकासहित ५७ रनको संयमित इनिङ्स खेले । मध्यक्रममा पारस खड्काले २९ र इशान पाण्डेले ३१ रनको योगदान गरे ।आदिल खान र नन्दन यादवले छैटौं विकेटमा ७३ रनको साझेदारी गरेपछि वाग्मतीले २ सय रनको स्कोर पार गरेको हो । सातौं नम्बरमा ब्याटिङ गरेका नन्दनले ५७ बलमा ७ चौका र २ छक्कासहित ६० रनको नटआउट इनिङ्स खेले । आदिलले ३४ रन बनाए । सोनु ५ रनमा अविजित रहे ।वाग्मतीको जितपछि फाइनल दौड सबै टिमका लागि खुला भएको छ । यसअघि दुवै खेल जितेको एपीएफले यो खेल जितेको अवस्थामा लगभग फाइनल पक्का थियो । कप्तान शरदले टिममा इन्ज्युरीको समस्याले नतिजामा असर परेको दाबी गरे । हाम्रो टोलीका आधाभन्दा बढी खेलाडी पूर्ण फिट छैनन् । अघिल्ला खेलहरूमा राम्रो लयमा थियौं र यो खेल पनि जित्न असम्भव थिएन । अन्तिम ओभरसम्म लाने प्रयास गरेका थियौं, सम्भव भएन, एपीएफका कप्तान शरदले भने ।मूलपानीमा भएको अर्को खेलमा नेपाल पुलिसले त्रिभुवन आर्मी क्लबमाथि ३ विकेटको संघर्षपूर्ण जित निकाल्यो । यो नतिजापछि पुलिस र एपीएफको ३ खेलबाट समान ४ अंक भएको छ । अन्य तीन टिमको समान २ अंक छ । काठमाडौं मेयर११ ले एक खेल कम खेलेको छ ।टस जितेर ब्याटिङ गरेको आर्मी ३०१ ओभरमा ८७ रनमै अलआउट भयो । लोकेश बमले अन्तिम क्रममा ३२ रन जोड्नुबाहेक अन्यले अपेक्षाकृत रन बनाउन सकेनन् । २०३ ओभरमा ४३८ को कठिन स्थितिमा पुगेको आर्मीका लागि विक्रम सोब र लोकेशले नवौं विकेटमा ४१ रनको साझेदारी गरेका थिए । विक्रमले १४ रन बनाए । आर्मीका ८ ब्याट्सम्यान दोहोरो अंकमा रन छुन सकेनन् । पुलिसका सागर ढकालले ५ विकेट झारे । उनले १० ओभरमा २ मेडन राख्दै ४० रन खर्चिए । पवन सर्राफले १० ओभरमा ५ मेडन राख्दै १४ रन खर्चेर ३ विकेट लिए । ललित राजवंशीले २ विकेट लिए ।थोरै लक्ष्य भए पनि पुलिसलाई कठिन भयो । सुनील धमला र दिलीप नाथले दोस्रो विकेटमा ४१ रनको साझेदारी गरेका थिए । आठौं ओभरमा ४८२ को स्थितिमा रहेको पुलिस १२ औं ओभरमै ६०६ को अवस्थामा पुग्यो । पवन सर्राफले २६ बलमा अविजित २२ रन जोडेपछि पुलिसले १८३ ओभरमा जित पाएको हो । आफ्नो इनिङ्समा ३ चौका र १ छक्का प्रहार गरेका पवन म्यान अफ द म्याच चुनिए । आर्मीका लागि शाहब आलमले सबै अर्थात ७ विकेट लिए । उनले ९ ओभरमा १ मेडन राख्दै ४५ रन खर्चिए ।"
महिला मेयर कपलाई ललितपुरको सहयोग,कीर्तिपुरस्थित त्रिवि मैदानमा हुने मेयर कप महिला ट्वान्टी२० क्रिकेटमा ५ टोलीको सहभागिता रहनेछ । दाङमा सम्पन्न प्रधानमन्त्री कप महिला राष्ट्रिय क्रिकेटका शीर्ष चार टोली र ललितपुर मेयर११ टिमको सहभागितामा चैत महिनाभित्र प्रतियोगिता गर्ने सहमति भएको छ । प्रतियोगिताको सम्पूर्ण व्यवस्थापन क्यानले गर्नेछ । कार्यक्रममा ललितपुर महानगरका प्रमुख चिरीबाबु महर्जनले महानगरपालिका खेलकुदप्रति उत्तरदायी रहेको भन्दै फुटबलपछि क्रिकेटमा पनि सहयोग गरिएको र यो सहयोग भविष्यमा निरन्तर रहने बताए । क्यान अध्यक्ष चन्दले महिला क्रिकेटमा सहयोग कम आएका बेला महानगरको निर्णयले खेलाडीहरूमा प्रोत्साहन मिलेको सुनाए ।
नगरस्तरीय महिला दौड,"काठमाडौं (कास) १ सय ११ औं अन्तर्राष्ट्रिय महिला दिवसको अवसरमा गोकर्णेश्वर नगरपालिकाको सहयोगमा परिवर्तनशील महिला समाजद्वारा आयोजित नगरस्तरीय महिला दौडमा बालकुमारी घिमिरे विजेता भएकी छन् । ३० वर्षमाथिका महिलाबीच आयोजना दौडको दूरी जोरपाटी चोकदेखि गोकर्णेश्वर महादेव मन्दिरसम्म ३ किलोमिटर थियो । धनु वाइबा दोस्रो, सीता वाइबा तेस्रो र मैया नाइजु चौथो भएका छन् । विजेताले ५ हजार, दोस्रोले ३ हजार, तेस्रोले २ हजार र सान्त्वनास्वरूप चौथोले १ हजार रुपैयाँ पुरस्कार पाए । नगरपालिकाकी उपप्रमुख शान्ति नेपालले यस दौडमा महिलाको सहभागिताले महिला भान्सामा मात्र सीमित नरहेको पुष्टि भएको बताइन् । महिलालाई खेलकुदप्रति उत्साहित गराउन दौड आयोजना गरिएको समाजकी अध्यक्ष लक्ष्मी पुडासैनीले बताइन् ।"
एपीएफ च्याम्पियन,"(नेपालगन्ज)  नेपाल एपीएफ क्लबले नेपाल पुलिस क्लबसँग लगातार हारको बदला लिँदै सगरमाथा सिमेन्ट सातौं प्रधानमन्त्री कप महिला आमन्त्रण भलिबल प्रतियोगिता जितेको छ । मंगलबार राउन्ड रोबिन लिगको अन्तिम खेलमा एपीएफले पुलिसलाई सोझो सेटमा हराएको थियो । एपीएफले नेपालगन्ज रंगशालास्थित कभर्डहलमा पुलिसलाई २५२२, २५२१, २५१९ ले हराएर उपाधि जितेको हो । राउन्ड रोबिनको अन्तिम खेल भए पनि अंकका आधारमा जो जित्यो उसैले उपाधि जित्ने भएकाले एपीएफ र पुलिसबीचको खेल फाइनलसरह बन्यो । अन्तिम खेलअघि दुवै टोलीले आफ्नो तीनै खेल जितेका थिए ।एपीएफ सर्वाधिक १२ अंकसहित विजेता बनेको हो । एपीएफले खेलेका सबै चार खेलमा पूरै १२ अंक जोड्यो । पुलिसको ८ अंकमात्र भयो । होङ्गान्जी न्यु डायमन्डले घरेलु टोली नेपालगन्ज युनाइटेडलाई २५१६, २५२१, २५१३ ले पराजित गर्दै तेस्रो स्थान हात पार्यो । न्यु डायमन्डसँग ७ अंक रह्यो भने त्रिभुवन आर्मी क्लब ३ अंकसहित चौथो स्थानमा समेटियो । लुम्बिनी युनाइटेडले एकै खेल जित्न सकेन ।मोफसलको सर्वाधिक पुरस्कार राशिको प्रतियोगिता जितेर एपीएफले ५ लाख रुपैयाँ पायो । एपीएफले समग्रमा तेस्रो पटक यो प्रतियोगिता जितेको हो । टोलीले दोस्रो र पाँचौं संस्करण जितेको थियो । गत वर्षको विजेता पुलिसले अन्तिम खेलमा कुनै अवसर नै बनाउन सकेन । पुलिसले २ लाखमै चित्त बुझायो । न्यु डायमन्डले १ लाख र आर्मीले ५० हजार पाए ।हाम्रो मुख्य हतियार ब्लक हो, यो खेलमा राम्रो ब्लक भयो । सुरुआतमा ब्लक हुन सकेको थिएन । स्पाइक पनि राम्रो भयो, ब्लक भएर काउन्टर खेलेपछि हामी त्यत्तिकै जितिहाल्छौं, एपीएफका प्रशिक्षक महेश चौधरीले भने, पुलिसमा सबै उस्तै उस्ता खेलाडी छन् । हामीले क्विकलाई लक्ष्य बनाएका थियौं । उनीहरूको मनीषा चौधरी र कोपिला राना दुवै क्विक हाम्रोभन्दा छरिता थिए ।एपीएफले पुलिससँग लगातार तीन खेलको हार यात्रा टुंग्याएको हो । अघिल्लो महिना पुलिसले एपीएफलाई पोखराको टाइगर कपको समूह चरण र फाइनलमा पराजित गरेको थियो । गत वर्ष यसै प्रतियोगिताको फाइनलमा पनि पुलिसले एपीएफलाई नै हराएको हो । त्यतिबेला सरस्वती चौधरीले चोटका कारण फाइनल गुमाइन् भने कप्तान विनीता बुढोथोकी तेस्रो सेटमा घाइते भएकी थिइन् । उनै सरस्वती उत्कृष्ट खेल्दै प्लेयर अफ द फाइनल बनिन् । प्रशिक्षक चौधरी टाइगर कपमा आफ्नो टोलीको रिसिभ नपुगेको बताउँदै भन्छन्, पुलिसविरुद्ध रिसिभ ठिकै भए पनि ब्लक धेरै राम्रो भयो ।पुलिसले ८५ को अग्रतासहित खेल सुरु गरेको थियो । त्यसपछि एपीएफले पुलिसलाई खासै अवसर दिएन । यता पुलिसको दोस्रो सेटमा पनि गल्तीहरू निरन्तर भइरह्यो । दोस्रो सेटमा २०२१ ले पछाडि परेको एपीएफले लगातार ६ अंक जोड्दै सेट आफ्नो पक्षमा पार्यो । पुलिसको चुनौतीलाई एपीएफले तेस्रो सेटमा सजिलै पन्छाएको थियो । पुलिसका प्रशिक्षक रुपेश विष्टले भने, हाम्रो मुख्य भनेको बीचका खेलाडी हुन्, उनीहरू रिसिभबिना चल्न सकेनन् र आपसी तालमेल पनि बिग्रियो । मनीषा (चौधरी) र कोपिला (राना) को बल रिसिभ नै भएन । नेपालका चार टोली कुनै पनि खेल जित्न सक्षम रहेको बताउँदै उनले भने, एपीएफ उपाधिलाई योग्य टोली हो । जित हार भनेको भइहाल्छ ।एपीएफकी सरस्वती उत्कृष्ट खेलाडी चुनिन् । उनले २५ हजार पुरस्कार पाइन् । विधागत उत्कृष्टमा पुलिसकी उषा भण्डारी स्पाइकर, एपीएफकी हीरा केसी ब्लकर, पुलिसकी कमला पुन सेटर, न्यु डायमन्डकी सलिना श्रेष्ठ लिबेरो, न्यु डायमन्डकै प्रतिभा माली सर्भरमा पुरस्कृत भए । एपीएफका महेश चौधरीले उत्कृष्ट प्रशिक्षकको पुरस्कार पाए । सबैले जनही ५ हजार थापे । विजेतालाई राष्ट्रिय खेलकुद परिषद्का सदस्यसचिव रमेशकुमार सिलवाल, नेपालगन्ज उपमहानगरपालिकाका प्रमुख धवलशमशेर राणा, उपप्रमुख उमा थापामगर, लुम्बिनी प्रदेशका सभासद कृष्णा केसीलगायतले पुरस्कृत गरे ।"
तेस्रो सहिद स्मृति गोल्डकपको तयारी पूरा,"(मकवानपुर)  तेस्रो संस्करणको स्थानीय तह सहिद स्मृति राष्ट्रिय फुटबल प्रतियोगिताको तयारी पूरा भएको छ । जिल्लाका १० स्थानीय तहको सहयोग र मकवानपुर जिल्ला फुटबल संघको आयोजनामा फागुन २७ देखि चैत ७ सम्म हुने प्रतियोगिताको सम्पूर्ण तयारी पूरा भएको बताइएको छ । प्रतियोगितामा कोरोना भाइरसको महामारीपछि अखिल नेपाल फुटबल संघ (एन्फा) को वार्षिक क्यालेन्डरअनुसार मोफसलमा सुरु हुन लागेको पहिलो राष्ट्रिय फुटबल प्रतियोगिताको हो । हेटौंडा१० स्थित वनविज्ञान अध्ययन संस्थानको मैदानमा हुने प्रतियोगिताको खेलतालिका सार्वजनिक, मैदानको स्तरोन्नति, प्रचारप्रसार, प्यारापिट निर्माणलगायत सम्पूर्ण तयारी पूरा भएको आयोजक संघका अध्यक्ष टीकाराम लामाले बताए । प्रतियोगितामा एक विदेशीसहित ६ ए डिभिजन क्लब, आयोजक र दुई मोफसलका क्लब गरी १० टोलीले भाग लिनेछन् । उद्घाटन खेलमा आयोजक मकवानपुर११ र नव जनजागृति युवा क्लब सिमराबीच प्रतिस्पर्धा हुनेछ । त्रिभुवन आर्मी फुटबल क्लब, नेपाल पुलिस क्लब, एपीएफ क्लब, मछिन्द्र क्लब, जावलाखेल युथ, संकटा क्लब, सर्लाही युवा क्लब तथा विदेशी टोली क्यामरुनको रुटुस रहेका छन् । अघिल्लो संस्करण प्रतियोगिता आयोजकले जितेको थियो । विजेताले १० लाख र उपविजेताले ५ लाख रुपैयाँ पुरस्कार प्राप्त गर्नेछन् । सर्वोत्कृष्ट खेलाडीले ५० हजार, विधागत उत्कृष्ट हुने गोलरक्षक, डिफेन्डर, मिडफिल्डर, फरवार्ड र प्रशिक्षकले जनही २५ हजार रुपैयाँ पाउनेछन् । प्रत्येक खेलका म्यान अफ द म्याचले १० हजार रुपैयाँ पाउनेछन् ।हेटौंडा उपमहानगरले १५ लाख र थाहा नगरपालिकाले १० लाख, आठ गाउँपालिकाले ५५ लाख रुपैयाँ सहयोग गरेको प्रतियोगिता संयोजक प्रताप विष्टले जानकारी दिए । उनका अनुसार करिब पाँच हजार दर्शक क्षमताको प्यारापिट निर्माण गरिएको छ । कोरोना भाइरस महामारीका कारण अघिल्लो वर्ष प्रतियोगिता स्थगित गरिएको थियो । संयोजक विष्टले यसवर्ष खेलाडीले प्राप्त गर्ने दैनिकभत्ता र म्याच भत्तामा उल्लेख्य वृद्धि गरिएको कारण प्रतियोगितामा करिब ९५ लाख रुपैयाँ खर्च अनुमान गरिएको बताए ।"
ब्वाइज युनियन पराजित,काठमाडौं (कास) श्री भगवती क्लबले सहिद स्मारक बी डिभिजन लिगको आफ्नो अन्तिम खेलमा ब्वाइज युनियन क्लबलाई मंगलबार २१ ले पराजित गरेको छ । एन्फा कम्प्लेक्स सातदोबाटोमा भएको खेलमा नवराज गुरुङले ४० औं मिनेटमा गोल गर्दै श्री भगवतीलाई अग्रता दिलाए पनि टंकबहादुर सिङ्दनको गोलमा ब्वाइज युनियनले ६३ औं मिनेटमा बराबरी गरेको थियो । नवराजको स्थान लिँदै दोस्रो हाफमा मैदानमा प्रवेश गरेका प्रज्वल थापामगरले ६७ औं मिनेटमा निर्णायक गोल गरी भगवतीलाई लिगमा चौथो जित दिलाए । लिगमा ब्वाइज युनियन १७ अंकसहित चौथो र भगवती १५ अंकसाथ पाँचौं स्थानमा छन् । दोस्रो खेलमा श्री कुमारीले टुसाल युवा क्लबमाथि ४० को जित रच्यो । कुमारीको जितमा आशिष राईले दुई गोल गरे भने कप्तान सन्तोषकुमार सिंह र विवेक पुनको नाममा एकएक गोल रह्यो । अन्तिम खेलमा पाएको जितसँगै १४ अंक बनाएर कुमारी छैटौं स्थानमा उक्लियो । टुसाल ९ अंकसहित दसौंमा छ ।

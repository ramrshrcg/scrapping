शीर्षक,विवरण
नजलेको मुस्कान,"हुन पनि मुस्कान दुखेर बस्दिनन् । बरु दुःखलाई शक्तिमा बदल्न लाग्छिन् । मुस्कानले त्यस्तो मुस्कान आर्जन गरेकी छन्, जसलाई दुनियाँको कुनै पनि तेजाबले खुइल्याउन सक्दैन, न सक्छ त्यसलाई खोस्न संसारको कुनै पनि क्रूर अपराधीले । कसैलाई लाग्न सक्छ, मुस्कानको एक खालको जीवनलाई तेजाबले त्यसरी जलाइदिएको छ, तर कसरी यत्ति धेरै हिम्मत आउँछ ? मलाई पनि लाग्छ, मुस्कानबारे लेख्दै गर्दा किन यसरी हात काँपिरहेका छन् ? विश्व स्वास्थ्य संगठनले गत जनवरीमा सार्वजनिक गरेको एक रिपोर्टअनुसार संसारभर २ सय ६४ मिलियन मानिस डिप्रेसनको सिकार भएका छन् । त्यही रिपोर्टले भन्छ वार्षिक ८ लाख मानिसले आत्महत्याको बाटो रोज्छन् । १५ देखि २९ वर्षबीचका मानिसको मृत्युको कारकमध्ये दोस्रो नम्बरमा आत्महत्या नै छ । यस्ता समस्यालाई पर्गेल्न के चाहिन्छ ? सम्भवतः यसको एउटा उत्तर हुन्, मुस्कान । हिजोको मुस्कान र आजको मुस्कान हेर्दा कुनै स्वैरकल्पनाजस्तो लाग्छ, उनको जीवनकथा । सोच्नुस् त, तपाईंले देखिरहेको सपना र बाँचिरहेको जीवन अचानक ध्वस्त भयो भने के होला ? एउटा भरिइसकेको डायरीबाट अचानक कसैले शब्दहरू गायब पारिदिए र फेरि लेख्न सुरु गर्नुपर्यो भने के होला ? मिहिनेतले आधा हिँडिसकेको बाटो अचानक कसैले बदलिदियो र फेरि यात्राको सुरुवात गर्नुर्पर्यो भने के होला ? हो, मुस्कान त्यही हुन्, जसले एक खालको जीवनलाई उतै छाडिदइन्, त्यो डायरी फेरि लेख्न सुरु गरिसकेकी छन्, नयाँ यात्राको सुरुवात गरिसकेकी छन् ।िििकलंकीमा बस्छिन् मुस्कान । ब्राइट फ्युचर सेकेन्डरी स्कुल पढ्छिन् । बिहानै साढे ६ बजे स्कुल जान्छिन् । दिउँसो चार बजेपछि मात्रै फर्किन्छिन् । म मुस्कानको डेरा पुग्दा भर्खरै विद्यालयबाट फिरेकी थिइन् । उनको अनुहारको दागहरूले भनिरहेथ्यो, त्यो दर्दनाक घटनाको भौतिक साक्षी हो दाग । झनै आत्मिक दागहरू त गनिसाध्ये छैन । त्यही दाग छेवैमा मुस्काइरहेका दुई ओठले भनिरहेथे, तपाईं भ्रममा नपर्नुस्, सम्भावनाका ढोकाहरू अझै धेरै खुलेका हुन् । र, नै त मुस्कानले हाकाहाकी बोलिदिइन्, मैले सपना मर्न दिएकी छैन । यति जाबो सानो दागले मेरो सपना र मुस्कानलाई असर गर्दैन ! हो, सानो दागले मुस्कानलाई असर गर्दैन । अहिले नौ कक्षामा पढिरहेकी मुस्कानलाई प्रेमप्रस्ताव अस्वीकार गरेकोमा डेढ वर्षअघि सम्साद मियाँ र साजिद मियाँले वीरगन्जमा तेजाब छ्यापिदिएका थिए । विद्यालय जाँदै गर्दा बिहान ६ बजे तेजाब छ्यापिएकी मुस्कानको अनुहारमा मात्रै सानो दाग लाग्यो । मुस्कानको मुस्कान भने यथावतै छ । झनै चम्केको छ । भनिन्छ, महिलाहरू शृंगारमा धेरै समय खर्चिन्छन् । उनीहरूको कोठामा मेकअपका सामान, ऐना सधैं भइदिन्छन् । राम्रो लगाउने चाहनाले भरिएका हुन्छन् । तर यस्तो भाष्य बनाउने को हो ? तपाईंहरूको पुरुषवादी दृष्टिकोण हो कि पितृसत्तात्मक समाज ? महिलाकै आँखाबाट महिलामाथिको परिभाषाहरू खोतल्ने कोसिस गर्नुभाछ ? पक्कै छैन । एक पटक कोसिस गरी हेर्नुस् । मुस्कानलाई लाग्छ, शृंगारको नाममा समय खेर नफालूँ । पढाइमै समय लगाऊँ । अरूलाई उत्प्रेरित गरौं । एउटा कथन छ नि, आवरणलाई लिएर पुस्तकको मूल्यांकन नगरौं । आवरणले केही अर्थ राख्दैन । एक दिन चाउरिनेछ । आवरणलाई लिएर गफ गर्नॅ नै समय खेर फाल्नु हो, सेन्सर नगरिएको मुस्कानका भनाइ हुन् यी ।केही समयअघि सरकारले फौजदारी कसुर तथा फौजदारी कार्याविधिसम्बन्धी ऐन संशोधन गर्न बनेको अध्यादेश पारित गरेको थियो । राष्ट्रपतिबाट उक्त अध्यादेश प्रमाणीकरण पनि भएको छ । उक्त कानुनमा तेजाब आक्रमण गर्नेलाई २० वर्षसम्म जेल सजाय र १० लाख जरिवाना हुनेछ भने पीडितलाई क्षतिपूर्ति दिइनुपर्नेछ । तेजाबको खुला बिक्रीवितरण बन्द गर्ने, आक्रमण गर्नेलाई कडा सजाय, पीडितलाई निःशुल्क शिक्षा र रोजगारी उपलब्ध गराउने कानुन राज्यले ल्याइसकेको छ । तर यतिले मात्रै नपुग्ने, जनचेतनामा बढी लगानी गर्नुपर्ने मुस्कानको धारणा छ । यस्ता घटना र हिंसालाई बाहिर ल्याउनुपर्छ, लुकाउनुहुन्न भन्ने अडान हो उनको । कति जना त यस्ता घटनापछि पछाडि बस्नुहुन्छ । लुकेर बस्नुहुन्छ । त्यसरी बस्दा अपराधीलाई सहज हुन्छ, मुस्कानको मुस्कानसहितको भनाइ छ, जसले मलाई तेजाब छ्यापेको थियो, उसले सोचेको थियो होला अब मुस्कान कोठामा लुकेर बस्छे, बाहिर निस्किन्न । मैले त्यस्तो के गल्ती गरेको छु र बाहिर ननिस्कनका लागि ? हदै भए यही अनुहारको चाउरी हो, बूढो भएपछि त सबैलाई पर्छ । तर मेरो सपना त मरेको छैन नि ! यसकारण पनि हामी लुकेर बस्नुहुन्न, बाहिर निस्कनुपर्छ ।तेजाब छ्यापिएपछि मुस्कान अस्पताल भर्ना भइन् । त्यसबेला उनले पाएको माया र हौसलाको वर्णन गर्न सक्दिनन् । यति मात्रै भन्छिन्, त्यही माया र हौसलाका कारण म यहाँ छु । त्यही बेडमा पढिन् मलाला युसुफजाईलाई । त्यहीं पढिन् झमक घिमिरेलाई । यसपछि नै हो मुस्कानलाई लागेको जीवनमा सम्भावनाको दियो पक्कै निभेको हुँदैन । बस्, निद्राबाट बौरिने सानो प्रयत्न काफी छ ।ििितेजाब हानिएको मुस्कान एक्ली होइनन् । धेरै मुस्कान छन्, जो झनै बलियो गरी उठेका छन् । गएको सात वर्षमा १९ युवतीमाथि तेजाब छ्यापिए । तर सबै आआफ्नै क्षेत्रमा झनै बलियो गरी उभिएका छन् । आफूमा तेजाब छ्यापिनुअघि यस्ता घटना सुन्थिन् मुस्कान पनि, उनलाई दुःख लाग्थ्यो । उनलाई लाग्थ्यो, यस्ता अपराधले धेरैको सपना भत्किन्छ, कसैलाई पनि फेरि नहोस् । तर घटना मुस्कानमाथि नै भइदियो । उनको डाक्टर बन्ने सपना थियो । सानैमा बुबा बिरामी भएर अस्पताल गएकी थिइन् । अस्पतालमा आमा रोइरहेकी थिइन् । दस वर्षीया मुस्कानले सोधिन्, किन रुनुभएको आमा ? बुबा बिरामी हुनुहुन्छ, आमाको जवाफ थियो । आमा रोइरहेकी थिइन्, डाक्टर आए । डाक्टरले भने, नआत्तिनुस्, हामीले राम्रोसँग उपचार गर्छौं भनेकै छौं । यसपछि मुस्कानकी आमाको आँखामा आँसु थामियो । बुबा पनि ठीक भए । त्यसपछि मैले डाक्टर हुने सपना देखेकी थिएँ । बीचमा तेजाब आक्रमणले केही समय रोक्यो । तर अहिले पनि त्यो सपना मरेको छैन, झनै फक्रिएको छ ।जब मुस्कानको अनुहारमा तेजाब पर्यो, अस्पताल पुगिन् उनी । तर अस्पतालमा मुस्कानको शरीर मात्रै थियो, दुनियाँको मनमनमा मुस्कान पुगिसकेकी थिइन् । तेजाबको चर्को पोलाइ बिर्सिएकी थिइन् । मुस्कान जब मिडियामा बोल्न थालिन्, उत्प्रेरणा बनिन् । अहिले त मुस्कानलाई लाग्छ, मैले अगाडि बाँचिरहेको जीवनभन्दा यो जीवन गर्व गर्नलायक छ । अस्पतालबाट उठेर स्कुल गइन् । विद्यालयमा उनको भव्य स्वागत गरियो । कसरी पढ्ने, के गर्ने अब भन्ने दोधारमा परिरहेका बेला विद्यालयको त्यस्तो स्वागतले फुरुङ्ग भएकी थिइन् । हतारहतार घर आएर बाआमालाई सुनाएकी थिइन् । यस्तैयस्तै मायाले आफूले दर्दलाई ऊर्जामा परिणत गरेको मुस्कानको भनाइ छ ।अहिले त सेल्फ डिफेन्सका लागि तेक्वान्दो प्रशिक्षण पनि लिइरहेकी छन् । पुस्तकहरू पढ्छिन् । पेन्टिङ पनि गर्छन् । पेन्टिङतिर आफूलाई समेट्छिन् । दुखाइका अनुभूतिलाई त्यतै क्यानभासतिरै बिसाउँछिन् । हो, मुस्कान जीवनका ती अँध्यारो क्षेत्रलाई छाडेर नयाँ जीवनको उडानमा निस्किसकेकी छन् । त्यो उडान उचाइ नछोएसम्म कहिल्यै रोकिने छैन किनभने उड्नु मैले मात्रै छैन, मजस्ता हजारौंले उड्नु छ, मुस्कान यस्तै भन्छिन् ।(लामा शिक्षक हुन्)"
बिहानै गुड न्युज,"घोषणा शुक्रबार गरिए पनि अन्तर्राष्ट्रिय नारी दिवसका दिन आगामी मार्च ८ मा उक्त अवार्ड प्रदान गरिने भएको छ । अमेरिकी प्रथम महिला जिल बाइडेन र विदेशमन्त्री टोनी ब्लिंकन भर्चुअल कार्यक्रममा सहभागी हुनेछन् । ठूलो व्यक्तिगत जोखिम र त्यागमा शान्ति, न्याय, मानव अधिकार, लैंगिक समानता र महिला सशक्तीकरणको वकालत गर्ने असाधारण साहस र नेतृत्व प्रदर्शन गरेका विश्वभरका महिलालाई १४ वर्षदेखि यो अवार्ड प्रदान गरिँदै आएको छ ।पाकिस्तानी बालशिक्षा अभियानकर्ता मलाला युसुफजाईले पनि पाइसकेको यो अवार्ड आफूले पाउन लाग्दा हर्षविभोर भएको मुस्कानले सुनाइन् । बिहान उठ्दाखेरी नै गुड न्युज सुनें, उनले भनिन्, मैले सरप्राइज त धेरै पाएको छु, यति ठूलो सरप्राइज पाउँछु भन्ने सोचेको थिइनँ, जीवनकै ठूलो सफलता पाएको दिन हो यो ।एक किशोरको प्रेम प्रस्ताव अस्वीकार गरेकै कारण उनलाई २०७६ भदौमा १५ वर्षको उमेरमा तेजाब आक्रमण भएको थियो । स्वास्थ्यलाभको चरणमा रहेकी उनी अझै साताको दुई दिन कीर्तिपुर अस्पतालधाइरहेकी छन् । उनको अनुहार, छाती र हातमा गहिरो चोट लागेको थियो । मुस्कानले तेजाब हमलाविरुद्ध कडा कानुन र सजायका लागि आवाज उठाउँदै आएकी छन् । पाँच महिनासम्म अस्पतालको बेडमा रहँदा पनि उनी महिलामाथि हुने सबै किसिमका हिंसा र अपराधविरुद्ध बोल्दै आएकी थिइन् ।धम्की र सामाजिक दबाबको सामना गर्दै तेजाब आक्रमणविरुद्धको निरन्तरको अभियानपछि सरकारले तेजाब आक्रमणकारीहरूलाई दण्डित गर्ने तथा रसायन बिक्रीलाई नियमन गर्ने अध्यादेश ल्याएको छ । यो परिवर्तन ल्याउनमा मुस्कानको नेतृत्व महत्त्वपूर्ण थियो, नेपालस्थित अमेरिकी दूतावासलाई उनको समर्थन र नेपालमा महिला तथा किशोरीहरूको अधिकारको प्रगतिलाई प्रोत्साहन गर्नमा गर्व छ, दूतावासको विज्ञप्तिमा उल्लेख छ । मुस्कानको खुसी देखेर परिवारका सदस्य पनि निकै खुसी छन् । आजजस्तो खुसी मुस्कानलाई कहिल्यै देखेको छुइनँ, उनकी आमाले भनिन् । दिदीबहिनीलाई न्याय दिन्छु भनेर लागेकी छोरीलाई यो सम्मानले हौसला थपेको बुबा रसुल बताउँछन् । उनीहरू बेलाबेला मुस्कानका विगत सम्झिन्छन् । अनुहारमा सानो डन्डिफोर आउँदा पनि उनी बुबासँग औषधि ल्याइमाग्थिन् । एसिड आक्रमणपछि बाआमाको पिरलो थियो, सानो दाग पनि सहन नसक्ने मुस्कानले एसिडको ठूलो दाग कसरी सहन सक्लिन् ? एसिड आक्रमणपछि शुभचिन्तक र देशविदेशका चर्चित सेलेब्रेटीहरूले उनी र परिवारलाई निरन्तर हौसला दिइरहे । तेजाब हमलाविरुद्ध बोल्न पनि उनीहरू उत्साह दिन्थे । त्यसपछि मुस्कान आफैंले दोस्रो जीवन पाएको भन्दै बाआमालाई नै हौसला दिन थालिन् । आफूले बाआमा र परिवारबाट पाइरहेको साथ हरेक छोरीचेलीले पाउनुपर्ने उनी बताउँछिन् । बाबाममीको सपोर्ट पाए छोराछोरीले नि गर्न सक्ने रैछ, मेरो छोरीले आज यो कुरा संसारलाई देखाएकी छे, आमा साहनाजले भनिन्, सबैभन्दा धेरै त आफ्नो घरबाटै सपोर्ट पाउनुपर्छ । मुस्कानले महिला र बालबालिकामाथि हुने हिंसाविरुद्ध आगामी दिनमा झनै सशक्त भएर आवाज बन्ने संकल्प राखेकी छन् । आफूमाथि भएको हिंसा र अपराधलाई लुकाएर होइन घटना बाहिर ल्याएर सामाजिक रूपान्तरणमा लाग्नुपर्ने उनी बताउँछिन् । जति बाहिर ल्यायो अपराध कम हुन्छ, हामी चुप लागेर बस्यौं भने झन् धेरैले पीडा खप्नुपर्ने हुन्छ, उनी भन्छिन् । उनीमाथि एसिड आक्रमण हुँदा पीडकलाई कारबाही गर्ने कानुनी व्यवस्था फितलो थियो । पीडितको घाउचोट हेरेर सजाय हुन्थ्यो । घाउचोट होइन अपराधीको सोच हेरेर सजाय दिनुपर्ने मुस्कानको अभियान थियो । निरन्तरको दबाबस्वरूप गत असोज १२ गते तेजाब तथा अन्य घातक रासायनिक पदार्थ (नियमन) अध्यादेश २०७७ जारी भएको छ । एसिड अपराध गर्नेविरुद्ध कैद र जरिवानालगायत कानुनी प्रावधान हेरफेर गर्न मुलुकी अपराध संहिता २०७४ सहित पाँचवटा कानुनका दफा अध्यादेशमार्फत हेरफेर गरिएको छ । कडा कानुनी व्यवस्था जारी भएसँगै एसिड आक्रमणविरुद्धको अभियानमा सफलता मिल्न थालेको छ । यसको प्रभावकारी कार्यान्वयन र पीडितको न्यायका लागि निरन्तर बोल्दै जाने मुस्कानको योजना छ ।उनका बाआमाले पनि महिला हिंसा, बलात्कार, हत्या, दाइजो, चेलीबेटी बेचबिखनलगायत विकृति, विसंगति तथा नकारात्मक प्रवृत्तिको अन्त्यका लागि छोरीको अभियानको निरन्तरता चाहेका छन् । सबैले नानुको मनोबल बढाइदिनुभएको छ, धेरै पढ्छु अघि बढ्छु भन्छे, बुबा रसुलले भने, हामी पनि छोरीलाई सम्पूर्ण दिदीबहिनीको लागि उदाहरण बनाउन चहान्छौं । मुस्कान भने एसिड आक्रमणमा परे पनि मुस्कान कसैले खोस्न नसक्नेमा ढुक्क छिन् । अपराधीले एसिड आक्रमण गरे पनि सपना र स्माइल कहिल्यै पनि खोस्न सक्दैन भनेर म अगाडि बढेको छु, उनी भन्छिन्, हाम्रो दागले केही पनि बिगार्दैन, जीवनमा केही न केही दुर्घटना हुन्छ तर हामी लुकेर होइन बिर्सेर अगाडि बढ्नुपर्छ ।पाँच सन्तानमध्येकी दोस्रो सन्तान हुन्, मुस्कान । दिदीको विवाह भइसकेको छ भने उनका तीन भाइबहिनी छन् । मुस्कानलाई उपचार गर्न काठमाडौं ल्याएसँगै सपरिवार यतै बस्न थालेको पनि डेढ वर्ष हुँदै छ । सात जनाको परिवार कलंकीस्थित चारकोठेफ्ल्याट भाडामा लिएर बस्छन् ।पुरस्कारले मुस्कान र उनीजस्ता पीडितका लागि अपराधविरुद्ध लड्न हौसला दिने एसिड पीडितका निम्ति काम गरिरहेका उज्ज्वलविक्रम थापा बताउँछन् । एसिड आक्रमणमा परेको मुस्कान एउटा पात्र हो, अवार्ड दिएर उसलाई र हाम्रो देशलाई अन्तर्राष्ट्रियस्तरले पहिचान दिएको छ, उनले भने ।"
अविश्वास प्रस्तावमा अलमल,"(काठमाडौं)  आगामी सत्ता समीकरणका लागि दाहालनेपाल नेतृत्वको नेकपाले तीनवटा विकल्प अघि सारेको छ । संसद् अधिवेशनको तिथि नजिकिँदै गर्दा प्रधानमन्त्रीविरुद्ध अविश्वास प्रस्ताव अघि बढाउन र आगामी सत्ता समीकरण बनाउनका लागि कांग्रेस, जसपालगायत दलहरू अनिर्णीत भइरहेको अवस्थाले नेकपाभित्रै तीनवटा विकल्प तयार भएको हो ।दाहालनेपाल समूहले पहिलो विकल्पका रूपमा प्रधानमन्त्रीबाट ओलीलाई राजीनामा गराउने र आफ्नै संसदीय दलमा बहुमत पुर्याएर नेकपाको एकल सरकार निर्माणका लागि पहल गर्ने गरी छलफल थालेको छ । शुक्रबार बसेको बहुमत सदस्य सम्मिलित संसदीय दलको बैठकले संसद् अधिवेशनअघि नै प्रधानमन्त्री ओलीले राजीनामा दिनुपर्ने निर्णय गरेको छ । नेकपा (दाहालनेपाल) संसदीय दलका मुख्य सचेतक देव गुरुङले प्रधानमन्त्री ओलीले नैतिकताका आधारमा राजीनामा दिनुपर्ने पहिलो सर्त रहेको बताउँदै राजीनामा नदिए मात्रै अर्को विकल्पमा छलफल अघि बढाउने बताए ।पार्टीभित्र र बाहिरका विभिन्न पक्षबीच कुराकानी र सम्भावित मार्गनिर्देशनबारे छलफल र भेटघाट भइरहेका छन्, कसलाई प्रधानमन्त्रीको प्रस्ताव गर्ने भन्नेमा आधिकारिक निर्णय भएको छैन, गुरुङले भने, अहिले को प्रधानमन्त्री हुन्छ या हुन्न भन्दा पनि प्रधानमन्त्रीको राजीनामाको प्रश्न नै पहिलो हो । प्रधानमन्त्रीले नैतिकताका आधारमा राजीनामा दिनुपर्छ भन्नेमा हाम्रो जोडबल छ । केही गरी दिनुभएन भनेमात्रै विकल्पका रूपमा अविश्वास प्रस्तावको विषय उठेको हो ।संसद् अधिवेशनअघि नै या संसद्कै बैठकबाट प्रधानमन्त्री ओलीले राजीनामाको घोषणा गरेर जिम्मेवारीबाट बाहिरिए पार्टी एकताबद्ध भएर अघि बढ्न सक्ने मूल्यांकन यो पक्षको छ । हाम्रो पहिलो विकल्प प्रधानमन्त्री ओलीले राजीनामा दिए भने पार्टी एकताको पनि आधार तयार हुन सक्छ भन्ने हो, केपीले राजीनामा दिँदा नेकपाको मात्रै पनि सरकार बनाउन सकिन्छ कि भन्ने पनि छ, नेकपा स्रोतले भन्यो, ओलीले राजीनामा दिने संकेत गरेका छैनन्, यो सम्भावना निकै क्षीण छ । प्रधानमन्त्री ओली पनि दाहालनेपाल पक्षले भनेझैं राजीनामा दिइहाल्ने पक्षमा छैनन् । उनले यसअघि नै प्रतिनिधिसभामा अविश्वास प्रस्ताव फेस गरेरै अघि बढ्छु भनिसकेका छन् । त्यसैले एकदुई दिनमा ओलीको राजीनामा नआए पार्टी एकताबद्ध भएर अघि बढ्ने सम्भावना पनि सकिएको निष्कर्षसहित दाहालनेपाल पक्षीय नेकपाले ओलीविरुद्ध संसद्मा अविश्वास प्रस्ताव दर्ता गराउने र उक्त प्रस्तावमा कांग्रेस, जसपालगायत पार्टीको समर्थन लिने दोस्रो विकल्प तयार पारेको छ । नेकपा अध्यक्ष पुष्पकमल दाहालले प्रधानमन्त्री ओलीले राजीनामा नदिए प्रतिनिधिसभा विघटनको विपक्षमा आन्दोलन गरेका दलसँग मिलेर सरकार बनाउने प्रक्रियामा सहकार्य गर्ने बताए ।राष्ट्रिय सभा र प्रतिनिधिसभा गरी २ सय २० सदस्य रहेको नेकपाको बहुमत सदस्य अर्थात् १ सय १५ जनाको बैठकबाट संसदीय दलको नेतामा चुनिएपछि पत्रकारसँग कुराकानी गर्दै अध्यक्ष दाहालले ओलीको राजीनामा आउने सम्भावना कम रहेकाले एकदुई दिनमै अविश्वासको प्रस्तावबारे निर्णय गर्ने प्रतिक्रिया दिए । परिस्थिति सहज बनाउने हो भने केपी ओलीले संसद् पुनःस्थापना भइसकेपछि र आज बहुमत १ सय १५ सदस्यले संसदीय दलको नेता निर्वाचित गरिसकेपछि अविलम्ब राजीनामा दिनु उहाँ र देशका लागि पनि सहज हुन्छ, दाहालले भने, अब उहाँले दिनुभएन भने हामी संविधान, नियमकानुनअनुसार नै संसद्बाट सम्भावना खोज्छौं । उहाँले बाध्य पार्नुभएको छ, हामी त्यही बाटो जान्छौं । उनले ओलीविरुद्ध अविश्वास प्रस्ताव ल्याउन अरू दलहरूले सहयोग गर्ने विश्वास व्यक्त गरे । हिजो संसद् विघटन गर्ने कदमलाई अलोकतान्त्रिक, निरंकुश र स्वेच्छाचारी भनेर सडकमा गएका दलहरूसँग मुद्दाका हिसाबले सरकार बनाउने प्रक्रियामा पनि सहकार्य हुन्छ, छलफलमा छौं, मलाई लाग्छ एकदुई दिनमा टुंगो लाग्छ, उनले भने, जो माननीय सदस्य र पार्टीका साथीहरू भ्रममा हुनुहुन्छ र केपी गुटमा हुनुहुन्छ, उहाँहरूलाई मैले यही संसदीय दल र पार्टीमा एकताबद्ध हुन अपिल गर्छु । दाहालकै नेतृत्वमा सरकार बनाउने र कांग्रेस जसपालगायत दलहरूले सहयोग गर्ने दोस्रो विकल्पमा पनि सफल नभए यो पक्षले कांग्रेसको नेतृत्वमा सरकारमा जाने र उसले ल्याउने अविश्वास प्रस्तावमा सहयोग गर्ने तेस्रो तथा अन्तिम विकल्प तयार पारेको छ । दाहालनेपाल पक्षीय नेकपाले सरकारको नेतृत्व गर्ने हो भने आफूहरू समर्थन गर्न तयार भएको जानकारी कांग्रेस सभापति शेरबहादुर देउवालाई दिइसकेको छ । तर कांग्रेसले तत्काल निर्णय नगरिदिँदा अविश्वास प्रस्ताव कसरी अगाडि बढाउने भन्ने विषयमा यो समूह अलमलमा देखिन्छ । कांग्रेसलाई अविश्वास प्रस्ताव ल्याउनुस्, सरकारको नेतृत्व पनि गर्नुस्, साथ दिन्छौं भनिसकेका छौं, त्यही पार्टीभित्र तीन लाइन छन्, चौथो लाइनमा भारत प्रयासररत छ, कांग्रेसले कुन लाइन समात्छ हेरौं, दाहालनेपाल नेकपाका एक नेताले भने । ती नेताका अनुसार देउवाले आफ्नै नेतृत्वमा सरकार बनाउने र दाहालनेपाल नेतृत्वको नेकपाको साथ लिने प्रयत्न गरेका छन्, भारतले देउवालाई नै प्रधानमन्त्री बनाउने तर ओलीसँग सहकार्य गराउने प्रयत्न गरेको छ । ओलीले सरकारको नेतृत्वका लागि तयार रहे देउवालाई समर्थन गर्न तयार रहेको खबर प्रतिनिधिसभा विघटन बदर भएलगत्तै पठाइसकेका छन्, यसको जानकारी बिहीबार बसेको पदाधिकारी बैठकमा देउवाले गराएका थिए । यद्यपि शुक्रबार ओलीले आफूले कसैलाई पनि प्रधानमन्त्रीका रूपमा प्रस्ताव नगरेको दाबी गरे । नेकपाको बुझाइअनुसार कांग्रेसको तेस्रो लाइनको नेतृत्व रामचन्द्र पौडेलले गर्छन्, जसमा उनीहरूको तर्क दाहालनेपालको नेकपाले सरकार बनाउँदा फ्लोरबाट सहयोग गर्ने तर सरकारमा सहभागी नहुने भन्ने छ । चौथो धारणा शशांक कोइरालालगायतको पनि छ, उनीहरू हाम्रै नेतृत्वको सरकारमा सहभागी भएरै जानुपर्छ भन्नेमा छन्, ती नेताले भने । कांग्रेसले नेकपाको विभाजन प्रक्रिया र निर्वाचन आयोगको निर्णय पर्खिने निधो गर्यो भने संसद्भित्र खिचातानी अरू लम्बिन्छ ।"
कांग्रेस पर्ख र हेरकै रणनीतिमा,"(काठमाडौं)  प्रमुख प्रतिपक्ष कांग्रेसले प्रतिनिधिसभामा प्रधानमन्त्रीविरुद्ध दर्ता गरिएको अविश्वासको पक्षमा उभिनेनउभिने भन्ने विषयमा तत्काल निर्णय नगर्ने भएको छ । नेकपा ओली र दाहालनेपाल समूह आइतबारबाट हुने प्रतिनिधिसभा बैठकमा कसरी प्रस्तुत हुन्छन्, त्यहीअनुसार रणनीति तय गर्ने कांग्रेसको योजना छ । व्यावहारिक रूपमा नेकपा दुई समूहमा विभाजित भए पनि पार्टी विभाजन औपचारिक रूपमा नभएकाले कांग्रेसले पर्ख र हेर को रणनीति अपनाएको हो ।प्रतिनिधिसभा विघटनको निर्णयलाई सर्वोच्च अदालतले बदर गरेपछि पहिलोपटक शुक्रबार बानेश्वरस्थित संघीय संसद् भवनमा बसेको कांग्रेस संसदीय दलको बैठकका सांसदहरूले नेतृत्वलाई सरकारमा जान हतारिन नहुने सुझाव दिएका थिए । उनीहरूले नेकपा फेरि एक हुने सम्भावना रहेको तर्कसमेत गरेका थिए । प्रधानमन्त्री केपी शर्मा ओलीसँग सहकार्य गर्न नहुनेमा अधिकांश सांसदको जोड थियो । उनीहरूले आफैंले नेतृत्व पाए मात्र सरकारमा जानुपर्ने धारणा राखे । गगनकुमार थापासहितका केही सांसदले कांग्रेसले सरकारको आस गर्नुभन्दा २ वर्षपछि हुने निर्वाचनलाई ध्यान दिनुपर्ने बताए । बैठकमा दलका नेता तथा पार्टी सभापति शेरबहादुर देउवानिकट सांसदहरूले पनि ओलीसँग तत्काल सहकार्य गर्नु उचित नहुने सुझाव दिए ।बैठकमा सांसदहरूले अहिलेको प्रतिनिधिसभामा दुई तिहाइनजिक रहेको कम्युनिस्ट पार्टीका कारण मुलुक गलत दिशामा गएको निष्कर्ष निकालेका छन् । अधिकांश सांसदले नेकपाका दुवै समूह कांग्रेसका लागि बराबर भए पनि भर्खरै प्रतिगमन सच्चिएको अवस्थामा सैद्धान्तिक रूपमा ओलीसँग सहकार्य गलत हुने धारणा राखे । देउवाले बैठकको सुरुवात गर्दै सांसदहरूलाई सत्ता समीकरणको कुरा नउठाउन र संसद्मा प्रतिपक्षको प्रभावकारी भूमिका कसरी निर्वाह गर्न सकिन्छ भन्ने विषयमा सुझाव राख्न निर्देशन दिएका थिए । तर सांसदहरूले आफ्ना कुरा राख्न छाडेनन् । देउवानिकट भरतकुमार शाह, राजन केसी, देवेन्द्रराज कँडेललगायतले ओलीसँग सहकार्य गर्न नहुने बताए । उनीहरूले सत्ता सहभागिताको कुरा उठाउँदा देउवाले बीचमै त्यस विषयमा प्रवेश नगर्न निर्देशन दिएका थिए । सचेतक पुष्पा भुसाल गौतमले सरकारले संविधान मिचेको लगायत तीन वर्षमा गरेका जनविरोधी निर्णयलाई कांग्रेसले चुनावी मुद्दा बनाउनुपर्ने सुझाव दिइन् । सांसद थापाले कांग्रेसले अहिले सत्ता प्राप्तिभन्दा पनि आगामी आमनिर्वाचनलाई प्राथमिकता दिनुपर्ने धारणा राखे । सर्वोच्च अदालतले प्रतिनिधिसभा विघटनको निर्णय बदर गर्नुलाई बैठकले संविधानको जित भएको ठहर गरेको छ ।"
कुमारसरस्वती साहित्य पुरस्कार घिमिरेलाई,"काठमाडौं (कास) साहित्यकार रमण घिमिरेले कुमारसरस्वती साहित्य पुरस्कार२०७७ पाउने भएका छन् । वासु शशी स्मृति परिषद्का अध्यक्ष गणेश रसिकको अध्यक्षतामा बसेको कार्यसमिति बैठकले घिमिरेलाई पुरस्कारले सम्मान गर्ने निर्णय गरेको हो । २५ हजार रुपैयाँ राशिको उक्त पुरस्कार कवि एवं नाटककार वासु शशीको ८५ औं जन्मजयन्तीका अवसरमा आगामी चैत १३ गते प्रदान गरिनेछ । साहित्यकार घिमिरे चार दशकदेखि नेपाली भाषा, साहित्य र पत्रकारिता क्षेत्रमा सक्रिय छन् । उनका एक दर्जन अक अर्थात् हामी र सूत्रधार निबन्धसङ्ग्रह प्रकाशित छन् ।"
'मधेस संरचनागत विभेदको सिकार,"(धनुषा)  जनकपुर साहित्य महोत्सवमा शुक्रबार राजनीतिको भविष्य र भविष्यको राजनीतिबारे छलफल गर्दै विवेकशील साझा पार्टीका अध्यक्ष रवीन्द्र मिश्र र विश्लेषक तुलानारायण साहले सरकारको नीतिका कारण मधेसी समुदाय विभेदमा परेको औंल्याएका छन् । दुवै जनाले राजनीतिकर्मी समुदायगत स्वार्थमा हिँड्ने भएकाले मुलुकका सबै भूभागको परस्पर विकास हुन नसकेको बताए ।विश्लेषक साहले काठमाडौंमै राजनीति सीमित हुँदा मधेसको समस्या समाधान हुन सकेको बताए । मधेसीहरूले आफूलाई कांग्रेस, एमाले, माओवादीका रूपमा बुझे पनि ती दलका नेतृत्वकर्ताले मधेसीलाई मधेसीमात्रै बुझेका छन्, उनले भने, मधेसकै व्यक्ति प्रधानमन्त्री भए पनि संविधान संशोधन हुन सक्दैन । संशोधनका लागि दुई तिहाइको प्रावधानले त्यो सम्भव देखिँदैन । स्थानीय युवा कञ्चन झाले मधेसको एजेन्डा अहिले पनि संविधान संशोधन नै हो । त्यो एजेन्डामा तपाईंको दलको पोजिसन के हो ? भनेर मिश्रलाई सोधेका थिए । मिश्रले संविधानमा रहेका प्रावधानअनुसार आफू संशोधनको पक्षमै रहेको बताए । तर आन्दोलन, बन्दहडताल वा गोली हानाहान गरेर संविधान संशोधन हुनुपर्छ भन्ने पक्षमा म छैन ।साहले नेपालमा लोकतन्त्रवादी र राष्ट्रवादीले अन्य मुद्दा छाडी काठमाडौंमा सुशासनको गीत गाएर मधेसीको धोती फुस्काउन नमिल्ने बताए । नेपालमा राजनीति गर्ने चार धार छन्, उनले भने, चार राजनीतिक दलको शासन गर्ने चार तरिका छन् पहिचान र समावेशी, विकासवादी, लोकतन्त्रको दुहाइ दिने र राष्ट्रवादीलाई प्रमुखता । तर जनकपुर प्रतिरोधको राजनीतिक सन्देश दिन्छ । मिश्रले तराईमधेसलाई राजनीतिको केन्द्रमा नराखेसम्म नेपालको राजनीति कहिल्यै स्थिर हुन नसक्ने बताए । काठमाडौंले जनकपुरलाई हेर्ने दृष्टिकोणमा विभेद भयो भने मुलुकको विकास हुँदैन, उनले भने । जनकपुर साहित्य महोत्सवको तेस्रो दिनको पहिलो सत्रमा मैथिल मिठास शीर्षकमा करुणा झा, परमेश्वर कापडी, कुलप्रसाद कोइरालासँग बद्रीनाथ झाले बहस गरेका थिए । दोस्रो सत्र मेरो नगरको कथा विषयमा जनकपुरधाम उपमहानगरकी उपप्रमुख रीताकुमारी मिश्र, पूर्वमेयर बजरंगप्रसाद साह र वृषेशचन्द्र लालसँग पत्रकार अजित तिवारीले बहस गरेका थिए । शुक्रबार साँझको दुई सत्र वैदेहीहरू र साहित्य र व्यंग्यमा बुद्धिसागर, विप्लव प्रतीक र लेनिन बन्जाडेले बहस गरेका थिए ।"
अधिकारीको स्मृतिग्रन्थ लोकार्पण,"काठमाडौं (कास) दुई वर्षअघि हेलिकप्टर दुर्घटनामा ज्यान गुमाएका तत्कालीन संस्कृति, पर्यटन तथा नागरिक उड्डयनमन्त्री रवीन्द्र अधिकारीको स्मृतिग्रन्थ स्मृतिमा रवीन्द्र अधिकारी सार्वजनिक गरिएको छ । अधिकारीको दोस्रो स्मृति दिवसका अवसरमा शुक्रबार नेपाल प्रज्ञा प्रतिष्ठानका कुलपति गंगाप्रसाद उप्रेती, अधिकारीकी श्रीमती विद्या भट्टराई, आमा लक्ष्मी अधिकारी, बुबा इन्द्रप्रसाद अधिकारीलगायतले स्मृतिग्रन्थ लोकार्पण गरेका थिए । रवीन्द्र अधिकारी स्मृति प्रतिष्ठानले प्रकाशन गरेको स्मृतिग्रन्थमा १ सय २२ जनाको संस्मरण समावेश छ । संस्मरणलाई राजनीतिक, प्राज्ञिकसामाजिक र पारिवारिक गरी तीन भागमा छुट्याएर प्रस्तुत गरिएको छ । पुस्तकको अन्त्यमा अधिकारीका मन्तव्य र अन्तर्वार्ता, उनका हस्तलिखित डायरी, शोक विज्ञप्ति, शोक पुस्तिका, श्रद्धाञ्जली, समवेदना र तस्बिर समावेश छन् ।लोकार्पण कार्यक्रममा प्रतिष्ठानका सल्लाहकार प्राध्यापक हेमनाथ पौडेलले स्मृतिग्रन्थ पहिलो वार्षिकीमा नै प्रकाशन गर्ने प्रयत्न भए पनि लेखरचना उपलब्ध नभएकाले ढिला भएको बताए । नेता लेखनाथ न्यौपानेले विद्यार्थीलाई यातायातमा छुट दिलाउने लगायतका कामले अधिकारीलाई कसैले बिर्सन नसक्ने बताए । सांसद विन्दा पाण्डेले अधिकारीसँग पहिलो संविधानसभामा काम गर्दाको क्षण सम्झिइन् । तेह्रथुमको चुहानडाँडामा विमानस्थल निर्माण गर्ने सन्दर्भमा निरीक्षण गर्न पुगेका बेला ताप्लेजुङको पाथीभराबाट काठमाडौं फर्कने क्रममा अधिकारी सवार हेलिकप्टर दुर्घटनामा परेको थियो ।"
'त्यतिबेला हरेक पुरुष मुलुकी ऐन बोकेर हिँड्थे,"न्यायमा महिलाको पहुँच पहिले र अहिले कस्तो छ ? पहिला पनि महिला न्याय खोज्न जान्थे तर आर्थिक अवस्था कमजोर हुन्थ्यो । उनीहरू आफ्नो मुद्दामा सधैं धाउन सक्दैनथे । फेरि, न्याय दिन खोजे जताबाट पनि सकिन्छ, नदिन खोजे अड्को थापेर पनि फसाउन सक्थे । बलात्कार, कुटपिटको मुद्दा आउँदैनथे । हामी छँदासम्म त्यस्तो मुद्दा थिएन । मेरो त्यति लामो करिअरमा बलात्कार मुद्दा कहिल्यै छिन्नु परेन । सम्बन्धविच्छेदका मुद्दा पनि निकै कम आउँथे । अहिले बलात्कार, हिंसा र सम्बन्धविच्छेदका लाखौं मुद्दा छन् । अहिलेका महिला धेरै जागेका छन् । शिक्षाको पहुँच पुगेको छ । अधिकारका कुरा गर्न सक्ने भएका छन् । पहिले जति नै अन्याय भए पनि सहेरै बस्थे महिलाहरू ।"
पुनर्विवाहमा किन प्रश्न ?,"सुरक्षा दिदी र म एउटा विवाहको उत्सवमा गएका थियौँ । दिदी बिहे भएको एक वर्षमै श्रीमान्बाट अलग्गिएर बस्नुभएको दशक पुग्न लाग्यो । शैक्षिकयात्रा सकेपछि राम्रो जागिरका साथ सामाजिक क्षेत्रमा निकै सक्रिय दिदी मिजासिली हुनुहुन्छ । अझ मेरो त बेस्टफ्रेन्डजस्तै हुनुहुन्छ । उहाँलाई देख्दा मलाई खुब आत्मविश्वास जाग्छ । विवाह उत्सव चल्दै थियो । भीडबाट एउटा अपरिचित आवाज आयो, सुरक्षा, के छ खबर ?दिदीको उज्यालो अनुहारले भन्दै थियो पक्कै कोही घनिष्ठ मित्र हुनुपर्छ ।ओहो मेरो सब ठिकठाक छ । तिमीचाहिँ १२ वर्षपछि पनि उस्तै छौ त तिमी पनि त झन् राम्री भैछ्यौ नि , ठट्टामा दिदीले मिठो मुस्कान थपेर फेरि उही भन्दै हाँसिदिनुभयो । माहोल रोमाञ्चक बनिदियो ।घर फर्कंदा मैले कौतुहल रोक्न नसकेर सोधिहालें, दिदी को हुन् उनी ?मेरो स्कुलदेखिको आत्मीय मित्र । दिदीको जवाफमा छुट्टै खुसी थियो । त्योभन्दा अगाडि दिदीलाई त्यसरी खुलेर हाँसेको कहिल्यै देखेकी थिइनँ । मौकामा भनिहालेँ, के छ त दिदी विचार ? भिनाजु बनाउने त ? मैले पहिलेदेखि नै चाहेर पनि दिन नसकेको सुझावका लागि मुख खोल्ने मौका मिलिहाल्यो केहीबेरको सन्नाटापछि दिदीले लामो सुस्केरा हाल्नुभयो,३५ हुन लागो । अब कुन नयाँ जीवनको आशा राख्नु ? फेरि तिमीले सोचेजस्तो असल कहाँ छ र समाज ? निर्दयी छ नि दिदीको पीडा म बुझ्थें । त्यो रात दिदीकै कुरा मनमा खेल्यो मध्यरातसम्म सुत्न सकिनँ । वर्षौं वर्ष बिते व्यर्थ प्रतीक्षामा जिईजिई सुकुमार पला सारा बलिदान दिईदिई यात्री त्यो भेटियो क्यारे यस मोहन मूर्तिमा बैंसको आज सञ्चार अधबैंसे उमेरमाअलि पहिले पढेको अर्धनारिश्वर कविताको यो हरफको सार्थकता यतिखेर बल्ल बुझ्दै छु । के एउटी महिलालाई पुनर्विवाह यति गह्रुँगो नै छ त ? के उमेरले सम्बन्धको खुसीलाई रोक्छ ? के समाजले दिदीको यति खुसी पनि स्वीकार गर्न सक्दैन ? पुरुषहरूको पुनर्विवाह त निर्बाध चलिरहेकै छ त भोलिपल्ट बिहानै दिदीबहिनी सँगै निस्कियौँ । बूढानीलकण्ठबाट चाबहिल पुग्दा मैले एउटा अठोट गरेँ जेजस्तो परिस्थिति आए पनि दिदीको लागि भिनाजु खोज्छु खोज्छु दिनभरि काम गरेर साँझ घर पुगेपछि कफी पिउनै लागेकी थिएँ, ममीले अचानक सोध्नुभयो, तँ र सुरक्षा हिजो कोसँग मस्कीमस्की कुरा गर्दै थियौ रे नि ?दिदीको मिल्ने साथी । १२ वर्षपछि भेट भएको, अलिअलि हाँसिमजाक त भैहाल्यो नि । त्यही त हो ।त्यति मात्र ? मैले त केके पो सुनेको थिएँ ।लौ केके सुन्नुभयो हजुरले ?खै, सुरक्षाको केटा रहेछ क्यारे, खुब मस्कीमस्की कुरा गरिथी एक्लै बस्छे, संस्थामा काम गर्छॅ भन्छे, हाम्री सानी पनि उसकै पछि लागेर हिँड्ने भाकी छ, होस् गर्नॅस् है दिदी भन्दैथे । मलाई झनक्कै रिस उठ्यो । भनिहालें, सँगसँगै उभिएको मेरा आँखाकान खुलै थिए । मैले त त्यस्तो केही थाहा पाइनँ सुन्ने पनि आफैं, सुनिएका शब्द पनि आफ्नै । क्या गजबको समाज छ हाम्रो ममीले नियाली मात्र रहनुभयो । मैले थपें, भनेपछि हल्ला राम्रैसँग फैलिएछ हैन त ? उहाँले कुनै जवाफ दिनुभएन । सुरक्षा दिदीको हिजोको उदासीको अर्थ त यो पो रहेछ उहाँको ठाउँमा कुनै पुरुष भएको भए यस्ता कुरा चर्चाको विषय नै बन्दैनथे । एउटी एकल नारीको निन्दा गर्न अन्य कैयौं नारी एकताबद्ध भएछन् आखिर महिलाहरू कहिलेसम्म यसरी परस्पर अर्की महिलाको दुश्मनी गरिरहलान् ? एउटी महिलाले अन्य महिलासँगै यति धेरै संघर्ष किन गर्नुपर्छ ? एकल महिलाको निरीक्षण र परीक्षणमा यो समाज किन बारम्बार उत्रिन्छ ? यो समाजले कुनै एकल पुरुषको चारित्रिक प्रमाणपत्रको खोजतलास कहिल्यै गरेको छ ? एउटी स्वतन्त्र बालिग महिलाले एक्लै कहीँ जानआउन पनि इजाजतपत्र बोकेर हिँड्नुपर्ने ? स्त्रीद्वेषी सामाजिक संरचनाले बोकाएको विभेदको आयु अझै कति लम्बिएला ?यस्तो भयानक विरोधाभाषको आयु अनादिकालदेखि निरन्तर लम्बिँदै छ । नारीकै पूजा हुने पूर्वीय समाजमा वैदिक पौराणिक कालयताका कथाहरू मात्रै केलाउँदा पनि यस्तो कुरीतिको म्याद गुज्रिने मिति नआई युगौंयुग बितिसकेको प्रतीत हुन्छ । रामायणकालीन युगका प्रमुख पात्र रामलाई नै एउटा सामाजिक धरातलमा उभ्याएर हेरौँ । आजको समाजमा रामलाई आदर्श पुरुष मान्ने जनसमूह ठूलै छ । यदि रामराज्यमा नारीको सम्मान थियो भने सीताले पटकपटक चरित्रको प्रमाण दिइरहनु पर्दैनथ्यो । पुरुष अहंकारको सिकार हुँदै बलपूर्वक एक्लिनुपरेको समय सकिएपछि पनि समाजले शुद्धता को सबुतप्रमाण मागेको जवाफस्वरूप धरतीमा अलप हुनुपर्ने थिएन उनलाई । आफ्नो स्वतन्त्र अस्तित्वमाथि प्रश्न उठाउने त्यसबेलाको अति पुरुषप्रधान समाजसँग गर्नुपरेको उच्चतम् विद्रोह थियो त्यो । रावणबाट अपहरित भएपछि सीताले एक्लै बिताएको कहालीलाग्दो अवधिमा राम पनि एक्लै थिए । त्यसबेलाको रामराज्यमा रमाएको समाजले जसरी उनको चरित्रको प्रमाण खोजेन, त्यस्तै दुनियाँबाट परिक्षित हुन लामबद्ध सीताहरू हौं हामी । हामी बाँचेको यो समय र समकालीन समाजको कुन सौन्दर्यलाई मानवीय मान्ने ? यही एउटा प्रश्नको ऐनामा नारीपुरुष सबैले आआफ्नो अनुहार नियाल्ने हिम्मत नगर्दा आज कैयौं सुरक्षा दिदीहरूले इच्छाआकांक्षा दबाएर कुरीतिसँग आत्मसमर्पण गर्दै बाँच्नुपरेको छ । मनमा आँधीबेहेरीझैं विचारका अनेक ज्वारभाटा मडारिइरहेको थियो । ल्यापटप खोलेर सोसल मिडियाका न्युज फिड हेर्न थालें । एउटा गसिपले खुब ठाउँ पाइरहेको रहेछ । विषय थियो नायिका श्वेता खड्काको विवाह । त्यसमाथि धेरैजसोका प्रतिक्रिया सकारात्मक नै थिए, जसले उनको जस्तै जीवन भोगेका जोकसैलाई पनि प्रेरित गर्थ्यो । तर, कतिपय टीकाटिप्पणी निकै निराश पार्ने खालका थिए । एक सफल व्यक्ति, सफल अभिनेत्री, महिला उद्यमी र समाजसेवी, जसले जीवनमा निभेको खुसीको दियो फेरि बाल्न चाहिन्, त्यसलाई उनको जन्मसिद्ध अधिकारका रूपमा स्विकार्ने संस्कारका लागि अझ अनेकौं श्वेता निन्दित हुन अभिषप्त छन् । जीवनमा लामो निसास, निराशा र पीडापछि आत्मबल लिएर उठ््दै गरेकी एक्ली नारीमाथि निन्दाका पत्थरहरू बर्साउनेहरूलाई मानव जातिको कुन कोटिमा राख्नु ?मैले फेरि पनि सुरक्षा दिदीलाई सम्झिएँ । विवाह र मातृत्वपछि जीवनसाथी वियोगको शोकलाई दबाएर उठ्दै गर्दा यस्ता सारा कुरीतिको पहाडले ङ्याकिँदै गरेकी आफैंलाई नियालें । अब भने मैले सहन सकिनँ । मभित्रको एउटी सशक्त नारी पात्रले विद्रोह बोल्ने अठोट गरी । त्यसैको आडमा आज यी प्रश्न उठाइरहेकी हुँ । परिपक्व उमेरमा विवाह हुँदै गर्दा कसैले पनि यो सोचेको हुँदैन कि दोस्रोपटक विवाह गर्नॅपर्ला हाम्रो समाज र परिवेशमा एउटा सम्बन्धको उतारचढावपछि पुनः त्यस्तै अर्को सम्बन्धमा जोडिनु सहज छैन । धेरै प्रतिकूल परिस्थितिसँग जुध्दै निकै ठूलो हिम्मत र आँट बटुलेर अरूहरूको अनुमतिमा आधारित अनुकूलता पर्खनुपर्छ । त्यस्तो निर्णयमा पुग्नु नै भयानक युद्ध जित्नुसरह दुःसाध्य परिणाम ठान्न विवश प्राणीको पहिचान हो नेपाली एकल महिला । श्वेता खड्कात प्रतिनिधिपात्र मात्रै हुन्, जसका हजारौं प्रतिरूपहरू अझै पनि एक्लो जीवनको अँध्यारो छायामा उज्यालो कुरिरहेका छन् । त्यस्ता सुपरिचित पात्रलाई त आफ्नो जीवनको गन्तव्य आफैं निर्धारण गर्दा अनेकौं चुनौतीबाट गुज्रनुपर्यो भने साधारण महिलाको जीवनमा यो संघर्ष कति पीडादायी होला ?अनुमान लगाउँदा पनि फतक्कै गलिन्छ । एउटा अबोध बच्चाका लागि आमा मरेपछि बाबुले उही घरमा अर्की आमालाई स्वागत गर्नु सामान्य ठहरिने अर्थात् जीवन गुमाएकी एउटी नारीलाई अर्की नारीले प्रतिस्थापन गर्न मिलिरहेको छ । तर, उही बच्चाले बाबु गुमाएमा तिनकी आमाले गुमेको पुरुषको ठाउँमा अर्को पुरुषलाई स्वागत गर्न किन नमिल्ने ? हाम्रो समाजले नारीपुरुषबीचको भेदभाव जन्मजात उपहारकै रूपमा दिँदै आयो । तर, यी दुई विपरीतलिंगका मानवबीच मरणमा पनि किन यस्तो विभेद ?छोरा विधुर हुनेबित्तिकै अर्की बुहारीको आशा गर्ने आमाबाबुलाई बुहारी विधवा हुँदा उनलाई एक्लिएकी आफ्नी छोरीसरह ठानेर स्वतन्त्र निर्णय लिन रोक्ने कुरीतिको फल हो तमाम एकल महिलामाथिको अपमान । यसको एक्सपाइरी डेट अर्थात् म्याद गुज्रिने समय किन कहिल्यै आउँदैन ? हरिवंश आचार्य, कृष्ण धरावासीलगायतका पुरुषले गरेको पुनर्विवाहमा जुन परिमाणमा बधाईको वर्षा भयो, लोकपरिचय बनाएका कुनै महिलाले उस्तै कदम चाले त्योभन्दा बढी प्रश्नहरूको ओइरो लाग्छ । सम्झँदा यस्तो लाग्छ मानौं, महिलालाई पुनर्विवाह वर्जित गर्ने कानुन ती प्रश्नकर्ताको जिब्रोमा लेखिएको छ मानवतामाथि सदावहार चुनौती बनेको यो उपक्रम बदल्ने पहिलो जिम्मेवारी कसको त ? हरेक घरका शिक्षित छोरीहरूको । किनभने छिमेककी कुनै एकल महिलाका विषयमा हरेक घरका आमाले नकारात्मक टिप्पणी गरिरहँदा कुनै छोरीले यो गलत हो आमा भनेर सम्झाएको मैले कमै देखेकी छु । बरू उल्टै आफैँले थपथाप गर्ने र आमालाई उकेरा लगाईलगाई अझ अप्रिय टिप्पणी सुन्न चाहने छोरीहरू प्रशस्त भेटेकी छु । झन् बढी निराशा त्यतिबेला लाग्छ, जब विश्वविद्यालयसम्म पुगेर पढेलेखेका छोरीहरू नै आफ्नो बुझाइको क्षितिजलाई खुम्च्याएर आमाहरूकै बोलीमा लोली मिलाउँछन् । युग जतिसुकै आधुनिक हुँदै गए पनि पुरातन मान्यता र संस्कारको पक्षमा वकालत गर्ने महिला जमातको आत्मघाती बल उत्तिकै जबर्जस्त भएर अस्तित्वमा छ । यो चुनौती चिन्नु र चिर्नु अहिलेको सबैभन्दा गुरुत्तर अभिभारा हो । त्यसपछि मात्र हामी पुरुष प्रभुत्ववादी सोचविरुद्ध लड्न सक्छौं ।"
दुःखपछिको हुटहुटी,"द्वन्द्वको पीडा खेप्दै यहाँसम्मकक्षा ८ मा पढ्दै थिइन्, दाङको घोराही ओखराकी सुशीला चौधरी । २०५८ मंसिर १३ गते घोराहीको बर्गदीमा भएको हत्याकाण्ड उनको मानसपटलमा अझै पनि घुमिरहन्छ । त्यस दिन तत्कालीन शाही सेनाले ११ जना किसानको हत्या गरेको थियो । मारिनेमा सुशीलाका फुपाजु र काका पनि थिए । त्यसपछि उनले पनि द्वन्द्वको बाछिटा भोगिन् । सात जनाको सामान्य किसान परिवार तितरबितर हुन पुग्यो । सो घटनापछि हाम्रा लागि अप्ठ्यारा दिन सुरु भए, उनी भन्छिन्, लगातार हाम्रो घरमा आर्मी आउन थाले ।२०५७ मा महेन्द्र बहुमुखी क्याम्पसको स्ववियु निर्वाचनमा क्रान्तिकारी विद्यार्थीका तर्फबाट सदस्यमा उठेका थिए, उनका दाइ । दाइ खोज्दै हरेक दिनजसो घरमा आर्मी आउन थाले । सानीमाकी छोरी घरमा आएकी थिइन् । उनलाई माओवादी भनेर केरकार गर्दै आफूसित लैजान खोजिरहेका थिए, उनी सम्झिन्छिन्, बुबाले आफ्नै छोरी भनेर बताउनुभएको थियो । पछि किन ढाँटिस् भनेर मरणासन्न गरी कुटे । बुबा ३ महिनासम्म थला पर्नुभयो । हरेक दिन आर्मीको हप्कीदप्की र त्रासले सुशीलाको पढाइ राम्रो हुन सकिरहेको थिएन । आफन्तकहाँ बसेर जसोतसो उनले कक्षा १० को प्रिटेस्ट दिइन् । सुशीलालाई पनि आर्मीले पटकपटक लैजाने प्रयास नगरेको होइन । एक दिन उनी खेतमा गइरहेका बेला आर्मीको गाडी आइपुग्यो । तेरो दाइ कहाँ छ ? भन्दै उनीहरूले गाडीमा हाल्नै लागिसकेका थिए । आमाले डाँको छोडेर हात जोडेपछि उनले बाँचेको महसुस गरेकी थिइन् । गाउँमा बस्न नसकेपछि १८ वर्षको उमेरमा उनी देउखुरी आइन् । क्रान्तिकारी विद्यार्थी संगठनमा पनि जोडिइन् । ३ वर्ष देउखुरी बसेर लोकतान्त्रिक आन्दोलनपछि बल्ल उनी घर फर्किइन् । २०५९ वैशाख ३ गते आर्मीको गिरफ्तारीमा परेकी उनकी दिदी अझै बेपत्ता छिन् । ०६१ चैत २५ गते चरम यातनापछि सेनाले उनका दाइको हत्या नै गर्यो । अहिले कानुनको विद्यार्थी भएकाले बल्ल बुझ्दै छु, उनी भन्छिन्, त्यतिबेला यातना दिएको प्रमाण फोटो भएको भए कानुनी न्याय सकिन्थ्यो कि भन्ने लाग्छ । दाइको हत्यापछि आर्मी आउन त छोडे तर घरमा बस्न नसकेपछि उनी देउखुरी नै फर्किइन् । पार्टी संगठनमा काम गर्दै रोल्पामा ४ महिना जनवादी शिक्षा लिएको उनीसँग अनुभव छ ।त्यही अनुभवले उनले पढाइलाई निरन्तरता दिइन् र २०६५ सालमा एसएलसी पास गरिन् । २०७२ मा काठमाडौं आएकी उनमा विद्यार्थी राजनीतिप्रति मोह भंग हुन थाल्यो । कानुन पढिन् र हाल वकिल बन्न सफल भएकी छन् ।आफूलाई मानवअधिकार र द्वन्द्वपीडित तथा सहिद बेपत्ता परिवारको अभियन्ता भनेर चिनाउने सुशीलालाई आफ्नै जिल्लामा ल फर्म खोल्ने इच्छा छ । द्वन्द्वपीडित साझा चौतारीकी कोषाध्यक्ष तथा द्वन्द्वपीडित महिला राष्ट्रिय सञ्जालकी महासचिवसमेत हुन् उनी । पढाइमा धेरै उतारचढाव भए, राजनीतिशास्त्रमा स्नातकोत्तर सकेकी ३३ वर्षीया उनी भन्छिन्, न्याय क्षेत्रमा लागेकी छु, आफूजस्तै पीडितहरूको सेवाका लागि अब जिम्मेवारी बढ्दै गएको छ ।सुशीला र विष्णुका दुःखका कहानी फरक भए पनि निरन्तरको संघर्षकै कारण उनीहरू यो अवस्थासम्म आएका हुन् । दुःखको भासबाट फुत्किएर संघर्षमा होमिएका उनीहरू आज शिक्षित महिला बन्न सफल छन् ।"
अनि डुंगा खियाउन थालें,(दीपक परियारसँगको कुराकानीमा आधारित)
गलत कायामा अड्केको मान्छे !,"विभिन्न मन्दिरहरूका प्रांगणमा, सन्चोले चारा टिपेर भुर्रर उडिहिँड्ने परेवालाई एकाएक अँठ्याएर उड्न नदिँदा कस्तो अनुभव गर्दो हो बिचरा त्यो ! वनमा खाइखेली हुर्किरहेका चरालाई पक्रिएर ल्याई पिँजडामा थुनेर बजारमा बिक्रीका लागि राखिएको देखिन्छ, स्वतन्त्रता गुमाएर पराधीन बनेका ती निरीह पन्छीलाई कैदमा कुँजिँदा कति छटपटी हुँदो हो !ट्रान्ससेक्सुअल मानिस पनि आफूलाई ठ्याक्कै यस्तै पराधीन पन्छीझैं दुःखी आत्मा मानेर सदैव दिग्दार भइरहन्छन् । फिटिक्कै नचाहेको शरीरमा जबर्जस्ती अड्कँदाको अप्ठ्यारो तीव्र महसुस भैरहन्छ । एउटा विपरीतलिंगको शरीरमा फसेको असन्तुष्ट मनसहित बाँचिरहेका हुन्छन् उनीहरू !वरत्र जस्तोसुकै होस् परत्र बबाल हुने भरोसामा धेरै छोरी जन्माइसकेर पनि छोरा जन्माउने भगीरथ प्रयासमा हरिवंश पुराण लगाउन पछि नपर्ने मातापिता, बालबच्चाको लालनपालन र तिनको उज्ज्वल भविष्यका खातिर अथाह मायाममतासाथै जिन्दगीभर पसिना बगाएर कमाएको जायजेथा हाँसीहाँसी सन्तानका नाउँमा सुम्पिदिनेले बाबुआमाको पवित्र गौरवगाथालाई अघि लाइरहेका हुन्छन् । तर, यिनै वृद्धावस्थालाई प्राप्त मातापिताको हेरविचारस्याहारसुसार गर्न समय नहुने र एकछिन् नजिक बसेर आमाबाबुको मनको बह बिसाउने चौतारी बन्न नसक्ने छोराछोरीको संख्या पनि बढ्दो छ ! यसरी अपहेलना खेपिरहेका अशक्त, रोगी र पराश्रित आमाबाबु वरपर बग्रेल्ती देखेर पनि, अपुतो हुँदा आफन्तपराई सबैका हेपाहा आँखाको तारो भइन्छ, मृत्युपश्चात् छोराले भाग छुट्याइदिएको पिण्ड खाने र वैतरणी तर्न समाउने गाईको पुच्छरका लागि गौदान गरिदिने छोरा पाउने लालसामा, गर्भ रहेलगत्तै एमनियोसिन्टेसिस् गरेर अथवा बाह्र हप्तापछि अल्ट्रासाउन्ड गरेर गर्भमा छोरी रहेको पत्तो पाउनासाथ भ्रूणहत्या गर्न अघिसरा हुने दम्पती ।माथि उल्लिखित साराका सारा बाबुआमाले अग्घोर इच्छा गरेर हरबखत सपनाजपनामा चित्त लगाएको एक मात्र जिनिस के हो भने, कटीप्रदेशमा झुन्डिएका दुई अण्डकोष तथा एक लिंग धारण गरेको पुरुष नामधारी उत्तराधिकारीको प्राप्ति !तर, सँगसँगै अचम्मको कुरा यो छ कि जन्मनासाथ हर्ष र गर्वले आँसुसरि हुँदै बाबुआमाले चुप्पा खाएको नवजात छोराको त्यो लिंग र अण्डकोष त एउटी ट्रान्सजेन्डर नारीका निम्ति भिल्लको देशमा कौडी बराबरको हुँदो रहेछ ! कौडीभन्दा पनि काउसोजस्तो ! कौडी त लौ कुनै कुनामा मिल्काइदिराख्दा पनि हुन्छ, तर काउसो त जीउबाट पन्छाएको धेरै बेर भइसक्दा पनि उखरमाउलो हुनेगरी ज्यान चिलाइरहन्छ, सकसकाइरहन्छ । ट्रान्सजेन्डर नारीका लागि, इस्कुसजस्तो तर्ल्याङतुर्लुङ ताल न सुरसँग अस्तित्वमा झुन्डिरहेको जिलीगाँठी नै भइदिँदोरहेछ मर्दको सानको रूपमा चिनिएको त्यो अंग त !त्यसैले होला, टेक्सास अमेरिकाकी नौ वर्षीया ट्रान्सजेन्डर बालिका काई स्याप्ली, आमा किम्बलेले यु गाट पिनस एन यु नेभर सो एनिबडी यु आर हाइनिङ भन्दा बालसुलभ मुद्रामा बेस्मारी लजाउँछिन् । पुरातनवादी इसाई आमा किम्बलेले छोराको रूपमा जन्मिए पनि छोरी भएर बाँच्ने उसको इच्छाबमोजिम सात वर्षीया काईको स्वाभाविक लैंगिक अधिकारको संरक्षण हुनुपर्ने माग उठाइरहिन् । स्कुलमा पनि आवश्यकताअनुसार शौचालय सुविधाको चाँजोपाँजो मिलाइयोस् तथा आफ्नो अस्तित्वबारे खिसीट्युरी नगरियोस् भन्ने काईको तीव्र चाहनाको यथोचित सम्मान हुनुपर्छ भन्ने अभियानमा लागिपरेकी उनको गतिविधिलाई स्थानीय अखबार र अनलाइन खबरहरूले शीर्ष स्थानमा छापिरहे । बालक सन्तानको लैंगिक पहिचानको मुद्दा सजिलो विषय हुँदै होइन भनेर स्विकारेकी किम्बले भन्छिन्, मानिसका मनमस्तिष्क परिवर्तन हुने आशामा ट्रान्सजेन्डर जन्मेको मेरो बच्चाको खातिर यो संघर्षपूर्ण यात्रा अरूसँग बाँड्न चाहिरहेकी छु ।किम्बलेको यो हृदयस्पर्शी कदमले दुरुस्त उस्तै समस्या भोगिरहेका तमाम अभिभावकका हृदय छुन सफल भयो र उनी अधिकांश बाबुआमाका प्रेरणा बनिरहिन् । ट्रान्सजेन्डर छोरीका लागि आवाज बुलन्द गरेर अनवरत लडिरहेकी किम्बलेको सत्प्रयासले तिनताका टेक्सास मजैले थर्कियो । यो सब देख्दासुन्दा लाग्छ, ठूली भएर कमाउने भएपछि काईले पक्कै आफूले भिरिरहन परेका ती बेकारका पुरुष जनेन्द्रियहरू अप्रेसन गरेर जीउबाट पन्छाउनेछिन् हाम्रै मुलुकका एक ख्यातिप्राप्त अभिनेताकी छोरीले पनि आफूले नचाहेका ती यौनांग विदेशमा गएर अप्रेसनद्वारा हटाइसकिन् । अन्तर्राष्ट्रिय परिदृश्यमा सुपरिचित नाउँ बनाइसकेका दुई प्रख्यात नेपाली ट्रान्सजेन्डर महिला मोडलले पनि पुरुष जनेन्द्रिय फालेर हार्मोनथेरापीद्वारा आफूलाई शारीरिक रूपमा लगभग पूर्ण महिला बनाइसके अझै कति ट्रान्सजेन्डर नारीहरू अर्थाभावका कारण आफ्नो चाहना पूरा गर्न सकिरहेका छैनन् ।विश्व रंगमञ्चमा ट्रान्ससेक्सुअल मानिसले इच्छाएको सेक्सचेन्ज अप्रेसन पहिलोपटक नेदरल्यान्ड्समा सन् १९५९ देखि १९६० सम्ममा पटकपटक गरेर सम्पन्न भएको थियो । र, यो दोस्रो विश्वयुद्धपश्चात्को कुरो थियो । एक अमेरिकन नागरिक क्रिस्टिन जोगन्सन् (मे ३०, १९२६मे ३, १९८९) को प्रथम सेक्स रिअसाइनमेन्ट सर्जरीद्वारा महिलाबाट पुरुष बनेको ट्रान्सजेन्डरको रूपमा युनाइटेड स्टेटमा उतिखेर व्यापक परिचय बन्यो । यो अप्रेसनमा एउटा लिंगको निर्माण गरेर क्रिस्टिनको शरीरमा प्रत्यारोपण गरिएको थियो, जसलाई तथाकथित् फ्यालोप्लास्टी वा फ्यालोप्लास्टी भनाउँदो अप्रेसन भनियो । न्युयोर्क सहरमा हुर्केकी क्रिस्टिन, सन् १९४५ मा हाइस्कुलको पढाइ सक्नासाथ दोस्रो विश्वयुद्धमा यूएस सैनिक बनेर लडिन् । सैन्य सेवापश्चात् केही स्कुलहरूमा काम गर्दै गर्दा सेक्स रिअसाइनमेन्ट सर्जरीबारे थाहा पाएपछि उनले युरोपको यात्रा गरिन् र त्यहाँबाट सो अप्रेसनका लागि विशेष अनुमति प्राप्त गरिन् । अनि नेदरल्यान्ड्समा गरिएको अप्रेसनद्वारा उनी पुरुषमा रूपान्तरित भइन् । तत्पश्चात् जोगन्सन् पूर्णरूपेण सन्तोषको जिन्दगी अनुभूत गरेर बाँचे । ट्रान्ससेक्सुअल मानिसमा आफ्नो जन्मजात लिंगविरुद्ध यो हदसम्म द्वेष हुन्छ कि सामर्थ्यले भ्याएसम्म उनीहरू लिंग परिवर्तन गर्न हरहमेसा तयार रहन्छन् । सेक्स रिअसाइनमेन्ट सर्जरी र हार्मोनथेरापीको माध्यमबाट जोकोही ट्रान्ससेक्सुअल व्यक्तिले आफ्नो लिंग परिवर्तन गर्न सक्छन् ।समलिंगी, तेस्रोलिंगी, यौन शंकरभाव शंकर, ट्रान्ससेक्सुअल वा किन्नर एकै हुन् ? जस्ता अलमललाई पहिला त आफ्नो बुझाइको आधारमा पोलिटिकल्ली करेक्ट गर्न चाहन्छु किनकि यस्ता संवेदनशील विषयमा अत्यन्त सचेत ठान्ने हामीबाट हेलचेक्र्याइँ हुनु हुँदैन भन्ने लाग्छ मलाई ! माथि परेका नाउँहरू सबै एकै होइनन् ! थर्ड जेन्डर अथवा तेस्रोलिंगीभित्र ट्रान्ससेक्सुअल र ट्रान्सजेन्डर (किन्नर) पर्छन् । न महिलाको न पुरुषको, अथवा दुवैको झैं देखिने अस्पष्ट यौनांगसहित जन्मिएका किन्नरहरूको व्यवहार र यौनतुष्टि व्यक्तिअनुसार फरक हुन्छ । ट्रान्ससेक्सुअलहरू रतिरागको मामिलामा विपरीतलिंगीप्रति कडा आकर्षण र अनुराग महसुस गर्छन् । समलिंगीमाझ चाहिँ प्रणय र यौनआनन्दका कुरामा रमाउन र आत्मसन्तुष्टि पाउन पुरुषलाई पुरुषै र महिलालाई महिला नै चाहिन्छ ।संसारभर छरिएर रहेका अल्पसंख्यक तेस्रोलिंगी र समलिंगीको सन्दर्भमा तेस्रोलिंगी अथवा किन्नरहरूको संख्या उच्च र पकड बलियो देखिन्छ । हिन्दु मिथप्रतिको श्रद्धा र विश्वासका कारण भारतमा किन्नरहरूको पहुँच ज्यास्ती मानिन्छ । त्यसैले त्यहाँ, यौनिक अल्पसंख्यकको रूपमा रहेका तेस्रोलिंगीको गहकिलो सामाजिक पक्ष पनि छ । विभिन्न चाडपर्व वा संस्कारमा उनीहरूलाई बोलाएर नाचगान गर्न लगाएर उनीहरूको आशीर्वाद लिने चलन छ र उनीहरूले दिने श्राप लाग्छ भन्ने विश्वास पनि छ । हिजडा नाउँले पुकारिने तेस्रोलिंगीको जीवनशैली, उनीहरूको प्रेम र समाजमा उनीहरूको हैसियत भारतमा उल्लेखनीय भेटिन्छ । अल्पसंख्यक तेस्रोलिंगी, समलिंगीको सम्मान र अधिकारका लागि देशकाल बुझेका हामीले जगत्मा महिला र पुरुषमा मात्र मानव जाति विभक्त छैन, तेस्रोलिंगी र समलिंगी पनि त्यो जातिमा समाविष्ट छन् भन्ने तथ्य जान्नस्विकार्न आवश्यक भइसकेको छ । किन्नर, जो महिला वा पुरुष दुवै होइनन् अथवा दुवै हुन्, उनीहरूको र समलिंगीको अस्तित्वलाई सदैव बोली र व्यवहारमा कायम राख्न जरुरी देखिन्छ । उनीहरूप्रतिको लैंगिक विभेद अबको सचेत समाजमा अमान्य भइसकेको छ ।महाभारतमा शिखण्डी को उदय हुनुअघि नै रामायणमा किन्नरहरू अस्तित्वमा आइसकेका थिए । तुलसीदासकृत रामायणमा उल्लेख छ राम वनवास प्रस्थान गर्दा अयोध्याका नागरिकले पम्पाको तटसम्म पछिपछि आएर रामलाई अयोध्या फर्कन आग्रह गरे । तर, रामले पिताआज्ञा मान्ने संकल्प लिइसकेकाले आफू चौध वर्षपछि मात्र फर्कने बताउँदै, सबै स्त्री तथा पुरुषलाई आआफ्नो घर फर्कन अनुरोध गरे र वनतर्फ लागे । ग्रामवासीको समूहमा स्त्री, पुरुषसँगै किन्नर पनि थिए स्त्री र पुरुष फर्किए, किन्नर त्यहीँ बसे । वनबासबाट फर्कंदा सोही ठाउँमा चौध वर्षदेखि आफ्नो प्रतीक्षा गरिरहेका किन्नरहरू भेट्दा राम चकित हुन्छन् । साथै, स्वस्थानी र अन्य धार्मिक कथाहरूमा पनि देव, दानव, मानव, नाग, यक्ष र गन्धर्वसँगै किन्नर नामधारी तेस्रोलिंगी मानवबारे हामी धेरैले पढेका छौं । पुराणकथामा वर्णित ती शिखण्डी र किन्नरहरूको सामाजिक पहिचान उसबेला स्तुत्य थियो ।पुराण र धर्मग्रन्थमा मात्र उल्लिखित नभएर यो कालखण्डको जिउँदो इतिहास खोतल्दै जाँदा आफ्नो संविधानको १४औं संशोधन (१८६८) मा युनाइटेड स्टेटले समलैंगिकतालाई अनुमोदन गरेको पाइन्छ भने, ट्रान्ससेक्सुअल शब्द प्रथमपटक १९२३ मा लागू गरेको देखिन्छ र १९४९ मा हार्मोनथेरापीको सुरुवात भएको छ ।हजारौं वर्षअघिदेखि अस्तित्वमा रहेको देखाएको र अमेरिकामा तेस्रोलिंगी मानिसहरूको इतिहास नामक लेखमा सन् १६०० को प्रारम्भसम्ममा तत्कालीन विश्वको एउटा भूभाग जसलाई अहिले यूएसए भनिन्छ, मा युरोपियन सम्पर्कमा जानुपहिले त्यहाँका केही स्थानीय आदिवासीहरूमा तेस्रोलिंगी मानिस पनि थिए भन्ने अभिलेख छ । ती तेस्रोलिंगी मानिसको सामाजिक व्यवहारदायित्व एक आदिवासी समूहदेखि अर्को समूहमा फरक फरक थियो । उनीहरू जन्मले निर्धारण गरेअनुसारको पहिरन लगाउने र बेग्लैखाले जीवन बाँच्थे । अमेरिकन इतिहास र संस्कृतिको पक्षमा पनि उनीहरूको योगदान रह्यो भन्ने उल्लेख छ ।ट्रान्ससेक्सुअल मानिसहरू पुरुषवादी अथवा महिलावादी विचारको रनाहामा हरघडी उत्प्रेरित तथा चलायमान रहन्छन् । ट्रान्ससेक्सुआलिटी सबै स्तनधारी प्रजातिमा हुन्छ भनिन्छ, तर ती ट्रान्ससेक्सुअल स्तनधारीहरूमा यो भाव एकतर्फी हुन्छ, पोथी स्वभाव र व्यवहारबाट भाले स्वभाव र व्यवहारतर्फ उन्मुख ! र, यो ट्रान्ससेक्सुआलिटी भन्ने मानसिकता व्यक्तिविशेषले एक्कासि चाहँदैमा फ्याट्ट मनमा उब्जने इच्छाका कारण हुने होइन । शोधखोजले देखाएअनुरूप यसो हुनुमा विकासशील भ्रूणको स्नायु कोशिकाको हार्मोनल विकृति या परिवर्तन कारक हुन्छ । त्यसैले यस्ता मनोभाव व्यक्तिविशेष स्वयंले चाहेर सिर्जेको अवस्था मानेर उनीहरूलाई जिम्मेवार ठान्ने प्रवृत्ति सर्वथा अनुचित देखिन्छ । पारलैंगिकता वा भावशंकरता वा यौनशंकरता शब्द, लिंग परिवर्तन गर्ने चाहना बुझाउन प्रयोगमा ल्याइन्छ ।तुलनात्मक रूपमा गन्तीमा कम रहेर विश्वभर छरिएर जीविकोपार्जन गरिरहेका फरक यौनिकताका यी मानवलाई जानीजानी अनादर गर्ने कार्य अक्षम्य हो भन्ने बोध आफूमा निहित रहेको पाउँदा खुसी लाग्छ । तर, लोग्नेमान्छे भएर रुन हुन्न रे गाउने गीतांगे जमातमा लहैलहैको एउटा आधारहीन विश्वासले जरा गाडेको छ कि महिलामा मात्र अथवा तेस्रोलिंगी वा समलिंगी नारी पात्रमा मात्र दुःख, पीर र पीडाको घडीमा अत्यन्त विचलित हुने ग्रन्थी सक्रिय रहन्छ भन्ने ! तर, यो सोचलाई मानिसअनुसार, भिन्न हुने स्वाभाविक मानवीय गुणदोषको रूपमा स्विकार्नु उचित हुन्छझैं मान्छु मचाहिँ ! जन्मबाट महिला अनि तेस्रोलिंगी र समलिंगीमध्ये महिलामा रूपान्तर भएका व्यक्तिमा यो रुन्चेपिन्चे आचरण बढी देखिन्छ भन्ठान्नु गलत बुझाइ हो । पुरुष र पुरुषमा फेरिएका व्यक्ति पनि यस्तो मानसिक झन्झाबातबाट गुज्रन्छन् । अहंको तुष्टिका निम्ति संकटको समयमा आफूलाई जसोतसो उभ्याइराखे पनि मनको एउटा कुनामा स्नेह र आफ्नोपनले सुम्सुम्याइदिने मायालु हात र साथको उत्कट चाहना तिनले पनि पालिराखेका हुन्छन् । भावनात्मक तरलताको त्यस्तो अवस्थामा जोकोहीले सोही अपेक्षा गर्नु अस्वाभाविक पनि होइन । जीवनजगत्बारे वाकिफ विचारक, मोक्ष प्राप्तिको पथमा अघि सरेका योगी महात्मा, खरानी घसेर चिम्टा फट्कार्दै दस गाउँ डुल्दै कमण्डलुमा मागेको अल्प भोजनले पेट भरिहिँड्ने जोगी र धुनी जगाएर सांसारिकतादेखि निस्पृह रमाइरहेका साधुसन्तले यो कुरा नकार्न सक्छन् । अन्यथा परेका बखत मिलेको स्नेहीसाथ र सहयोग, साधारण मनुष्यको आहत चित्तमा मल्हम बनिदिन्छ । र, दुःखको घडीमा प्रेम र आत्मीयताको अपार सन्तुष्टि पाउँदा संकटसँग डटेर लड्ने हौसला मिलिरहन्छ । भलै दुःखमा साथ दिने प्रशस्त मान्छे होऊन् तर त्यतिखेर नितान्त वैयक्तिक सुविधा र सन्तोषका लागि मायालु साथ जत्तिको प्यारो सुख अर्को कदापि हुँदैन । अनि, मान्छेले एक्लै दुःख खप्न सक्दैन, त्यो विशेष बेलामा उसलाई कोही नजिकको साथ चाहिन्छ नै, चाहे पुरुष होस् वा स्त्री वा समलिंगी वा तेस्रोलिंगी !मान्छे जातको यो मानसिकता र भावनात्मक पाटो विचित्रको छ, एक अर्थमा विस्मयकारी पनि छ । तर, संसारमा जे नहोस् त्यो कम छ ! हरेक मान्छे, आफूजस्तै मान्छे र आफू गुज्रिरहेको अवस्था सादृश्य अवस्थातर्फ जादूले खिचेजसरी तानिन्छ एकोहोरिन्छ । वेग मारेर उड्दै असीम नभमा कावा खाइरहेको चरालाई कर्यापकुरुप पारेर घरको चार पर्खालभित्र थुनिदिएझैं, मलाई पनि नियतिले निसासिने वर्तमानमा कुँजाइदिएको बोध हुन्छ । भावनाका उत्ताल तरंगहरू छातीभित्र खात लगाएर, लोभी नजरले अनन्त आकाशको एक चोक्टा जेलको डन्डीबाट चियाइरहेको कैदीजस्तै पाउँछु आफूलाई !अपोजिट अटय्राक्ट्स को सामान्य सिद्धान्त पछ्याएर यो लेख लेख्न तम्सिएको भान हुन सक्छ । तर, हिजोका चल्तीका कतिपय मान्यताहरू अहिले डेट एक्सपायर्ड दबाईजस्ता भइसके ! विषय र प्रसंगले अर्कै अर्थ नलागेमा, ठ्याक्क उस्तै नभए पनि ट्रान्ससेक्सुअल मानिस र स्वयंको मजबुरी कता कता मिलेजस्तो लागेर पो बरु यो लेख्न म तानिएँ कि !सेक्स रिअसाइनमेन्ट सर्जरी प्रक्रियाका एकपछि अर्को, नजाने कतिऔं मेजर अप्रेसनमा ज्यान दाउमा थापेर जेनरल एनेस्थेसियाको लामो बेहोसीलाई तन सुम्पिदिने ती आँटिला योद्धाहरूलाई मेरो सत्सत् नमन ! अनि, लिंग फेर्ने औडाहाको जबर्जस्त आँधी छातीभित्र थुनेर अर्थाभावका कारण बलवान् समयको सारथि बन्न बाध्य वीरवीरांगनाहरूलाई सहानुभूतियुक्त सलाम !"
झलो ताचीको बुख्याँचा,"िििदादाबोहेको रेडियोले समाचार भनेन । स्याँस्याँ गर्दै थियो । सायद टावर समातेन कि दादीआयो (हजुरआमा) को कुरा सुनें, हाम्रो पनि घरमा छोरीहरू छन्, उनीहरू पनि भोलि भागे भने ? दादाबोहेको आवाज एक्कासि चर्कियो, त्यसो गरे भने बाँचुन्जेल यो घरमा बास हुँदैन । तिनीहरू मर्छन् सदाका लागि । भेटे भनो जिउँदै जलाइदिन्छु । मलाई त्यहाँ बसिरहन मन लागेन । बाँसको झ्याङतिर जाँदा बसोसँग भेट भयो । नहरको पानी उसैगरी दक्षिण दिशामा बग्दै थियो । अशोकका बोट स्थिर थिए तर पातहरू आफ्नै लयमा चलिरहेका थिए । पूर्वकुशहामाथिको घाम निकै रापिलो बनिसकेको थियो । बसोलाई सोधें, नहरमा के बाली लगाउन थाले र यत्रो ठूलो पुत्ला (बुख्याँचा) बनाउँदै छन् ?त्यति नै बेला झलो ताचीका ठूलोदाइले झलोको सल बुख्याँचा घाँटीमा बेर्न थाले । मान्छेहरू पनि फाट्टफुट्ट जम्मा हुन थाले । झलोको सानोदाइ झलोका अरू लुगाको पोको बोकेर निस्किए । हेर्दाहेदै झलो ताचीका सबै लुगा बुख्याँचालाई लगाइयो । एकैछिनमा बुख्याँचामा आगो सल्किन थाल्यो । हामी थच्चक भुइामा बस्यौं । बाटोमा झलो ताचीकी आमा निराश अनुहारमा चुपचाप टोलाएर बसिरहेकी थिइन् । हामीलाई चेतावानी दिँदै भनिन्, आजबाट तिमीहरूले पनि झलोलाई भेट्यौ भने हाम्रो घर कहिल्यै नआउनू । मरिसकी त्यो यो घरको लागि । त्यस घटनापछि हामी झलो ताचीको घरमा जान छाड्यौं । एक दिन बसो र म दरबज्जामा बसेर मन्डी (भात) खाइरहेका थियौं । अचानक बसोले भनी, आज जाऔं न ताचीलाई भेट्न । उसको कुरा सुन्नेबित्तिकै डरले काँप्न थाले । कसैले थाहा पाए भने त रामधुलाइ हुन्छ हामी बिस्तारै गयौं । झलो ताची हामीलाई देखेर खुसी भइन् । उनको पेट डम्म थियो । सायद चाँडै नै नयाँ मान्छेको आगमन हुने समय चलिरहेको थियो । हँसिली ताचीको अनुहारमा निराशको बादल छोपिँदा कस्तो नमज्जा लाग्यो उनले आफ्ना आमा, दाइ, भाउजूबारे सन्चोबिसन्चो सोधिन् । आमा बिरामी भएको खबर सुन्दा आँखा टिल्पिल पार्न थालिहालिन् ।मैले गर्दा मेरो घरमा सबैलाई दुःखले छोएको छ । अहिले न म खुसी छु, न मलाई जन्म दिने आमा, उनी बर्बराउन थालिन्, तर मेरो गल्ती के थियो ? ठूलोबुबा बिरामी भएको बेला, आमाले भनेर नै खाना पकाउन जान्थें । हामीबीच हँसिमजाक हुन्थ्यो । हाटबजार सँगै जानेआउने देखेर गाउँलेले बढाईचढाई घरमा कुरा लगाएछन् । गाउँभरि हल्ला भइसकेको रहेछ, लभ परेको छ भन्ने ।सुर्जे दाइसँग हँसिमजाक गरे पनि शरीरले कहिल्यै नजिक नभएको झलो बताइरहेकी थिइन् । मलाई सुर्जे दाइको साइकल खुब मनपर्थ्यो । त्यही माग्न जानुपर्यो भनेर आमालाई नसोधी कैलीसँग गएको थिएँ । तर दाइ घरमा थिएन, उनी भन्दै थिइन्, हामी फर्किनै लाग्दा सुर्जे दाइ पनि आइपुग्यो, त्यही बेला आमा र काकीलाई हातमा बाँसको भाटा बोकेर आउँदै गरेको देखें । घिसार्दै मलाई निकाले, त्यतिन्जेल वरिपरि हल्ला भसकेको रहेछ झलो पोइला गई भनेर । मैले हामीबीच केही छैन भनेर सम्झाउन नपाउँदै घिसार्दै घर लगे । सारा गाउँलेका अगाडि कुटपिट गरे । यो सम्झिँदा विरक्त लागेर आउँछ । त्यसपछि उनी सुर्जेसँगै गइन् । बिरामी ससुराको रेखदेख, बुबाको औषधि खर्च उनैले गरिरहेकी रहिछन् ।मनमा डर भए पनि भोलिपल्ट झलो ताचीकी आयोलाई भन्न गएँ । मलाई देखेर उहाँले भन्नुभो, सही समयमा आयौ । एक लोटा पानी ल्याइदेऊ, औषधि खान्छु । त्यही बेला मैले झलो ताचीको अवस्थाबारे सुनाएँ । केहीबेरमै उनी परिवारबाट लुकीछिपी निस्किइन्, पोको बोकेर । पोकोमा झलोको बिहेका लागिराखेका साडी रहेछन् ।आमाको मन न हो । आफू बिरामी भएर पनि उनी दुई जिउकी छोरी लिएर अस्पतालतिर लागिन् ।"
हिम्मतको गोल्डेन बुट,"डरको कथात्यस दिन म बर्दियामा रहेकी ठुल्दीको घरबाट नेपालगन्ज जाँदै थिएँ । बर्दियाबाट नेपालगन्जसम्मको यात्रा मेरा लागि पहिलो थियो, त्यो पनि एक्लै । कोहलपुरबाट नेपालगन्जको बस चढ्नुपर्ने प्रतीक्षालयजस्तो एउटो टहरोमा उभिएकी थिएँ । बस्न त के हेर्न पनि घिनलाग्ने त्यो टहरो पान र गुट्खाले रक्ताम्य थियो । टहरोले अरू केही नगरे पनि गर्मी छेकिदिने दुस्साहस गर्दो थियो । नेपालगन्जको गर्मी त वर्ल्ड फेमस गर्मी न हो १ लाग्थ्यो, आकाशबाट आगोको मुस्लो आइरहेको थियो ।केही परबाट एउटा बस आउँदै थियो, पेन्गुइनझैं ढल्किँदै । ढोकामा जादूगर तरिकाले झुन्डिएको देखिन्थ्यो सहचालक भाइ । नजिक आएपछि देखें ऊ सावालो वर्णको थियो । धम्बोजी भन्साआआआरआउनूउउस् भन्दै चिच्याइरहेको थियो । उसको बोली यस्तो थियो, लाग्थ्यो, राम हेर्न जाँदा कसैले आफ्नो दोकानको जुलेबी खान आउनूस् भन्दै चिच्याइरहेछ ।बस मछेऊ आएर ढसमस्स रोकियो ।रेडस्किन लेखेको नीलो टोपी पछाडि फर्काएर लगाएको, कालोखैरो लेघ्राले कब्जा गरेको जिनको पाइन्ट लगाएको थियो खलासी भाइले । बसबाट ओर्लेर ऊ मुसुक्क हाँस्यो । अनि आउनूस् दिदी भन्यो । अनि, म पनि मुसुक्क हाँस्दै खुसुक्क बसभित्र छिरें । एकछिन बसबाट ओर्लने र चढ्नेको लडाइँ चल्यो ।तेस्रो लहरमा गल्लीपट्टिको खाली सिट पाएर टुसुक्क त्यही बसें । बेजोड गर्मी । त्यहीमाथि भीडभाड । यात्रा बडो मुस्किलको थियो । मेरो बुबाको भन्दा अझ धेरै उमेरका वृद्ध मेरो छेउमा थिए । मतिर हेरेर उनी मुस्कुराए । हँसिलो मुहारले उनीसँग कुरा गर्न सजिलो भयो मलाई । त्यसैले फ्याट्टै सोधें, होटल वाटिका कति टाढा छ यहाँबाट ? उनले हाँसेरै भने, म भन्सारसम्म जानी हो, होटल आएपछि मैले भनम्ला । म ढुक्क भएँ । किनभने, साथीले वाटिका होटलनिर ओर्लिनू, म त्यहीं लिन आउँछु भनेकी थिई । ऊ भेरी एफएममा काम गर्थी । उसैलाई भेट्न र नेपालगन्ज घुम्न भनेर गएकी थिएँ ।बस खचाखच भरिइसकेको थियो । मेरो ठ्याक्क पछाडि कोही मान्छे उभिएको थियो । बस हिँडेको लगभग पाँच सात मिनेटपछि मेरो ढाडमा केही कुराले छोइरहेको अनुभव गरेँ । केही कुराले घोचिरहेको थियो ।कलेज जाने समय भएकाले पनि सायद खचाखच भीड भएको हुन सक्छ ठेलमठेल । घरी अगाडिबाट म बसेको ठाउँमा मान्छे ठोक्किन आउँथे त घरी पछाडिबाट । त्यो बेलाको भीडले भने अलि फरक महसुस भइरहेको थियो । भीडकै बीच आफ्नै कुममाथि टाउको राखेर कर्के आँखाले हेरो । मेरो पछाडि उभिने मान्छे एउटा युवक रहेछ । लोकल बसको सानो सिट, त्यसमाथि जो मसँग सिटमा थिए उनको ज्यान अलि ठूलै थियो । म खुम्चिएर बसेकी थिएँ । मेरो एउटा खुट्टा बसको गल्लीमा थियो भने अर्को भित्रपट्टि । मलाई बस्न पनि सकस भइरहेको थियो । त्यसमाथि मेरो पछाडि उभिएको केटा उफ उसको कुरा के गर्नॅ । ऊ यसरी उभिएको थियो, उसको आधा शरीर मैमाथि टपक्कै टाँसिएको थियो गल्लीतिर भएको मेरो खुट्टा र आधा ढाडलाई बीचमा पारेर ऊ उभिएको थियो । मलाई सुरुमा त बस यस्तो भीड छ कता जाओस् त्यो बिचरा, जस्तो लाग्यो । अझ, उसलाई सजिलो होस् भनेर झन् खुम्चिरहेकी थिएँ । तर, ऊ त सजिलो गरी बस्नुको सट्टा झन्झन् मलाई असहज बनाइरहेको थियो । ऊ आफ्नो शरीर मेरो शरीरमा छुवाएर तलमाथि तलमाथि गर्दै थियो । मलाई थाहा थिएन ऊ किन त्यस्तो गर्दै छ । उसको हर्कतले मलाई भने एकदमै गाह्रो भइरहेको थियो । म फेरि, थोरै सरेजस्तो गर्थें । तर, ऊ फेरि त्यसरी नै टाँसिएर पहिलेजस्तै गर्न थाल्थ्यो । केहीबेर यस्तै गरेपछि म निस्सासिन थालें ।मलाई केही कुराले बेस्सरी घोचिरहेको थियो, छोइरहेको थियो ।त्यसपछि बल्ल मलाई महसुस हुन थाल्यो कि, ममाथि गलत हुँदै छ । किनभने मलाई एकदम असहज लागिरहेको थियो । त्यो केटाले जे गरिरहेको छ मेरो शरीरमा, त्यो ठीक होइन भन्ने लाग्यो । किनकि, उसको यौनांग मेरो ढाडमा सलबलाएको मलाई प्रस्ट भइसकेको थियो । मैले उसलाई केही भन्न पनि सकिनँ । न त कसैले यो नानीलाई के गरेको भनेर हप्काएको नै सुनें । उसले निस्फिक्री आफ्नो हर्कत गरिरह्यो । मेरो मुखबाट एक शब्द पनि निस्केन । डरले मेरो शरीर पूरै तातो भयो, चिडचिडाहट भयो, उसको त्यो व्यवहारले मनमनै चिच्याएँ । तर अहँ, मेरो मुखबाट एक शब्द पनि निस्किन सकेन । म चिच्याइरहें । रोइरहें । तर, चुपचाप अचानक मेरो ढाडमा केही चिसो भएझैं लाग्यो । हात बढाएँ । छामें । त्यो चिप्लो थियो । त्यसपछि, एकदम आत्तिएँ । मलाई उकुसमुकुस भयो । हुलुक्क भयो । यताउता हेरें तर आँखा तिर्मिरायो । केही देखिनँ । त्यत्तिकैमा हँसिलो सहचालक भाइले धम्बोजी, धम्बोजी भनेको सुनें । अनि बस रोकियो । हातमा भएको नोट उसलाई थमाएँ । अनि, जुरुक्क उठें र बसबाट ओर्लें । मुखमा आएको अमिलो पानी थुकें । टाउको समाएर थचक्कै बसें । घुँडामा मुख लुकाएर रुन थालें । एक जना दिदी नजिकै आएर, बैनी के भयो ? भनेर बोलाइन् । म जुरुक्क उठें र केही नबोली सरासर हिँडें ।मलाई आफ्नो शरीर देखेर साह्रै घिन लागिरहेको थियो । मेरो गल्ती नहुँदानहुँदै पनि मैले आफूलाई नै कोसीरहें ।जब मौनताले घाँटी अँठ्याउँछ तब बोली फुट्न सक्दैन । फुट्न नसकेको बोली आँखाबाट बग्छ मुसलधारे । म एकदम विक्षिप्त बनें । भित्रभित्रै निथ्रुक्क भिजें । आफूले आफैंलाई सम्झाउन पनि सकिनँ ।हिक्कहिक्क गर्दै हिँडिरहें ।हिम्मतको कथाकाठमाडौंमा बिमस्टेक सम्मेलनको चटारो थियो । सवारीसाधन व्यवस्थित गर्नका लागि उपत्यका ट्राफिक प्रहरीले जोरबिजोर नियम लगाएको थियो । बिजोर सवारीसाधन चल्ने दिन थियो, मेरो स्कुटर जोर । चलाउन मिलेन । त्यसैले, त्यो दिन म सार्वजनिक बसमै अफिस आएर साँझ फर्किंदै थिएँ ।अफिसबाट निस्केर तीन जना साथीहरू नख्खु दोबाटोमा गाडी पर्खियौं । साँझ पर्दै थियो । केहीबेरमा सातदोबाटोतिरबाट साझा बस आयो, चढेँ । बसमा एउटा सिट मात्रै रित्तो थियो । भएको त्यही एउटा सिटमा दुई साथीलाई बस्न पठाएर म अगाडि गएँ । अनि चालकको पछाडि उभिएँ ।आजभोलि बसमा उभिएर यात्रा गर्नॅपर्दा दुवै हात अलि फराकिलो पारेर राख्ने गरेकी छु । त्यो दिन एउटा हातले बसको डन्डी र अर्को हातले ब्याग समातेर हात फराकिलो पारें अनि सजिलो गरी उभिएँ । नख्खुदोबाटो पछिको स्टेसन पुगेपछि बस रोकियो । एक हुल मानिस बसमा चढे । बस्नका लागि सिट त थिएन तर ठूलो साझा बसमा उभिने ठाउँ प्रशस्त थियो । कोही कता कोही कता छरिएर उभिए क्यारे म उभिएको ठाउँनजिकै मेरो बुबाको उमेरको मान्छे उभिएको थियो । ऊ सेतो वस्त्रमा थियो । सायद बरखीमा थियो । मैले पछाडि फर्केर हेर्दा उसको आँखा मतिरै थिए । हुन पनि पछाडिको मान्छेले हेर्ने अगाडि नै हो । म उसलाई हेरेर मुसुक्क हाँसें, जवाफमा ऊ पनि हाँस्यो ।बस जाममा ढल्किँदै घस्रिरहेको थियो । हामी बल्खु चोक पुग्यौं । बल्खु चोक पुग्दासम्म मेरो पछाडि भएको त्यो व्यक्ति मनजिक आइसकेको थियो । नजिक पनि यति नजिक कि मलाई नेपालगन्ज घटना याद आउन थाल्यो । दिमाग चर्चरिन थालिसकेको थियो । तर, केहीबेर नबोली बसें । नेपालगन्ज घटना झन् पछि झन् ताजाताजा हुन थाल्यो । यसको मतलब म फेरि दुर्व्यवहारमा पर्न लागेको चाल पाइहालें । रिसको पारा चढिहाल्यो । १० वर्षअगाडिको त्यो घटनाले मलाई एक्कासि विचलित पनि बनायो, त्यो बेलाको रिस फेर्न नपाएको झोंकले म असिनपसिन पनि भएँ ।मेरा दुवै हात यू आकारको पोजिसनमा थिए । मैले बसको डन्डी समातेको हात बिस्तारै छुटाएँ । आँखा चिम्लिएँ अनि दुवै हातले मलाई मन नपरेको हर्कत गर्ने त्यो वृद्धलाई सकेको बल लगाएर भ्वाक्क हानें । लामो सास तानें । बसमा सन्नाटा छायो । सबैले मतिर हेरे, मचाहिँ पछाडि फर्किएँ । बूढो उछिट्टिएर भुइँमा लडेको थियो । बूढालाई चोरऔंला देखाएर म बेस्सरी चिच्याएँ, लाज लाग्दैन बूढा ? तेरो छोरीलाई यस्तै हर्कत गर्न सक्छस् ? के भयो बैनी भन्ने आवाज आउन थाल्यो । उचो स्वरमा फेरि कराएँ, मलाई होइन त्यो बूढालाई सोध्नूस् के भयो भन्ने फेरि सन्नाटा छायो । भुइँमा लडेको त्यो बूढो अँध्यारो अनुहार बनाएर हतारहतार ढोकानिर गएर उभियो । बसमा हल्लाखल्ला सुनेपछि चालकले बस स्लो गरे । त्यही मौकामा बूढो बसबाट फुत्त झर्यो । अनि खोइ कता बिलायो ।केहीबेरमा घर पुगें । अनि १० वर्षअगाडि र आज घटेको घटना दुवै एकसाथ सम्झिएँ । आजको घटनामा मैले आफैंलाई गाली गर्नुपर्ने अवस्था थिएन । सम्झेर आनन्द आयो । १० वर्षमा बल्ल आफूमा आएको परिवर्तन र प्रतिकार गर्न सक्ने क्षमता देखेर मनमनै मुस्कुराएँ । हिम्मतको गोल्डेन बुट आफैंलाई पहिर्याएँ ।कहिले थाहा पाईपाई यौनदुर्व्यवहार भोगें त कहिले योबारे नजानेर । कहिले, प्रतिकार गर्नॅपर्छ भन्ने जान्दाजान्दै प्रतिकार गर्न सकिनँ । कहिले नजानेर प्रतिकार गरिनँ । प्रतिकार गर्नका लागि हामी दुर्व्यवहार गर्ने व्यक्तिजस्तै आक्रामक हुनुपर्छजस्तो लाग्दैन मलाई । तत्काल प्रतिक्रिया नजनाएर पनि उसलाई सबक सिकाउन अवश्य सकिन्छ, जसरी मैले त्यो वृद्धलाई सिकाएँ, जसले धर्म कमाउन आमा या बुबाको बरखी बारेर शरीरमा सेतो लुगा लगाएको छ तर मनमा कालो बोकेर बसेको छ । मलाई लाग्छ, उसले थाहा पायो होला मैले किन उसलाई मेरा दुइटा कुइनाको आडमा बसभरिका मान्छेको अगाडि भुइँमा पछारें भन्ने कुरा । तर, यति गर्ने हिम्मत जुटाउन मलाई यत्तिका वर्ष लाग्यो । नेपालगन्जमा भोगेको दुर्व्यवहार सम्झेर म अहिले पनि आफूलाई सम्हाल्न सक्दिनँ । अहिले लेख्दै गर्दा पनि मेरा हात काँपिरहेका छन् । मुटुको धड्कन तेज भएको छ । त्यस्ता दुर्व्यवहार नराम्रोसँग मुटुमा खिल बनेर बसिरहन्छ, दुखाइरहन्छ । बारम्बार झस्काइरहन्छ । तर, उत्तिखेरै साझा बसमा मैले गरेको प्रतिकार सम्झँदा त्यो पीडा बिर्सेर आफैंले आफैंलाई धाप मार्छु ।जब जब म यस्ता अकल्पनीय दुर्व्यवहारबारे घोत्लिन्छु, लाग्छ म र मजस्ता धेरैलाई दुर्व्यवहार गर्ने त्यो वृद्ध पनि झस्कन्छ होला कि झस्कँदैनन् होला बेलाबेला ?के उनीहरू पनि त्यो घटना सम्झेर मजस्तै बेलाबेलामा विचलित हुन्छन् होला कि हुँदैनन् होला ?के उनीहरूलाई कहिल्यै मैले गल्ती गरें भन्ने महसुस हुन्छ होला कि हुँदैन होला ?"
मिलापत्र व्यवसायी,"दारूको अड्डाबाट धर्खराउँदै घर फर्किरहेको श्यामलालको आधा नशा चीसो स्याँठले उडाइसकेको थियो । पुसको घाम डुब्न लागेको थियो र उखुबारीको छायाले बाटो ढाकिसकेको । पिसाब फेर्न भनेर उखुबारीभित्र पस्ता कोही चिच्याउन खोजे जस्तो सुनेर उसका कान ठाडा भए । उसले आवाज आएतिर मुन्टो घुमायो । अलिक पर उखुबारीमै अस्वाभाविक हलचल भइरहेको देखेपछि उसको दिमागमा एकाएक बिजुली चम्कियो र बाँकी नशा पनि उत्रियो । उखुका पात र बोट पन्छाउँदै त्यहाँ पुग्दा उसले देख्यो, मुसहर टोलकी १८ वर्षे संगीता चार जनाको आक्रमणमा परेकी छ । एउटा उसमाथि घोप्टिएर मच्चिँदैछ र दुई जना दुईतिरबाट मोबाइलमा भिडियो खिचिरहेका छन् । चौथो पछाडि उभिएको छ, पालो पर्खिएर । तपाईं ठान्नुहोला, श्यामलालले के गरेको यो ? भनेर उनीहरूलाई झम्टियो र उनीहरू संगीतालाई छोडेर कुलेलम ठोके । तर अहँ, त्यस्तो केही भएन । श्यामलाल भिडियोमा नपर्ने गरी अलि वरै उभियो । तीन जनाले उसलाई पुलुक्क हेरे र नहडबडाई आफ्नो काममा लागिरहे । पछाडि उभिएको केटो उसको नजीक आयो र पाय लागूँ चाचाजी को पारामा उसका खुट्टा छोयो ।क्या हो बेटा, फेरि धन्दा शुरू ? श्यामलाल मुस्कुरायो । केटो केही बोलेन । श्यामलाललाई जवाफ चाहिएको पनि थिएन । उसले भोलि बिहान चारै जना मेरो घरमा आउनू भन्यो र जताबाट आएको थियो, उतै फर्क्यो ।भोलिपल्ट बिहान सातै बजे उनीहरू उसको घरमा हाजिर भइसकेका थिए । मामाघर जान मन लाग्यो ? भन्दै उसले दपेटे जस्तो गर्यो र उनीहरूका लागि चिया मगायो । अनि भन्यो, जरिवाना त छँदैछ, आम्दानीको हिस्सामा घोटाला नगर्नू नि । नत्र ठीक हुनेछैन ।जो आज्ञा चाचाजी, उनीहरूले खुट्टा छोए र बिदा भए । तपाईं भन्नुहोला, श्यामलालले कस्तो आम्दानीको कुरा गरेको ? त्यो पनि सुन्नोस् । गाउँमा बलात्कार त पहिले पनि हुन्थ्यो, तर केही वर्ष यता केटाहरूले त्यसलाई बकाइदा आफ्नो धन्दा बनाएका थिए । त्यो तिनका लागि कमाइको माध्यम थियो । उनीहरू आवेश र उत्तेजनावश होइन, ससाना समूह बनाएर योजनाबद्ध रूपमा बलात्कार गर्थे र प्रायः गरीब परिवारका युवतीलाई आफ्नो शिकार बनाउँथे । कम्तीमा एक, नत्र दुई जनाले मोबाइलबाट भिडियो खिच्थे र त्यसलाई इन्टरनेट मार्फत बिक्री गर्थे । छिमेकी मुलुकहरू मात्र होइन, कतार, मलेसिया, इन्डोनेसिया, युएई, साउदी अरेबिया जस्ता देशमा समेत त्यसको उच्च माग थियो । त्यही आम्दानीको हिस्सा मागेको थियो श्यामलालले । उसले सित्तैं केही मागेको थिएन । केटाहरूलाई कानूनको पञ्जामा फस्न नदिने र पीडितसँग मिलापत्र गराएर उन्मुक्ति दिलाउने जिम्मा श्यामलाल जस्ताकै हुन्थ्यो, जसले आफूलाई भद्रभलादमी घोषित गरेका थिए र गाउँमा पञ्चायती बसाउँथे । बलात्कार केटाहरूको धन्दा बने जस्तै मिलापत्र गराउनु उनीहरूको धन्दा बनेको थियो । ती मिलापत्र व्यवसायी थिए । बलात्कार मात्र होइन हत्या, कुटपीट, जग्गा विवाद, अंश झगडा, साँधसीमाना, घरेलु हिंसा लगायत गाउँका हरेक मामिलामा उनीहरू टाउको घुसार्थे र मिलापत्रका नाममा दुवै पक्षबाट सक्तो रकम झारेर आफ्नो खल्ती पोटिलो पार्थे ।संगीता सामूहिक बलात्कारमा परेको बारे उसको बाबुले रोइकराइ गर्न थालेपछि पञ्चायती बस्यो । निर्णायक भद्रभलादमी पाँच जना थिए । तीमध्ये एउटा श्यामलाल स्वयं थियो, जो धेरैपल्ट बलात्कारमा फेला परिसकेको थियो । जोगेन्दरले आफ्ना दुई बुहारीलाई दहेजको निहुँमा जलाएको थियो । इकवाल सुपारी लिएर मानिसको हत्या गराउँथ्यो । रञ्जितले अंशको जग्गा हडपेर आफ्नै दाजुको उठिबास लगाएको थियो । रहीम जिल्लाभरि गुण्डाका रूपमा चिनिन्थ्यो । तर, उनीहरूको कुनै पनि मामिला कहिल्यै प्रहरीमा पुगेको थिएन । त्यसैले तिनको मानार्थ भद्रभलादमी उपाधिमाथि प्रश्न उठाउने कसैको हिम्मत थिएन । पञ्चायतीमा दुवै पक्षलाई उपस्थित गराइयो र केरकार गरियो । बजारबाट नून, तेल र मसला किनेर घर फर्कन लाग्दा आफूलाई बीच बाटोमै समातेर लछारपछार पार्दै उखुबारीभित्र लगेर चार जनाले पालैपालो बलात्कार गरेको र भिडियो खिचेको संगीताले बयान दिई । ऊ चारै जनालाई राम्ररी चिन्दथी । उनीहरूले संगीताको कुनै कुरा प्रतिवाद गरेनन् र आफ्नो अपराध विना हिचकिचाहट स्वीकार गरे । संगीता रोइरहेकी थिई । उनीहरूको अनुहारमा भने ग्लानिको रेखासम्म थिएन । सबैका कुरा सुनेपछि भद्रभलादमीले एक छिन छलफल गरेजस्तो गरे र उनीहरूका तर्फबाट श्यामलालले निर्णय सुनायो, जवानीमा केटाहरूबाट कहिलेकाहीं गल्ती भइहाल्छ । यिनीहरू नासमझ छन् । जवान भइसकेकी संगीताले पनि एक्लै हिंडडुल गर्न हुँदैनथ्यो । तर जे हुनु भइहाल्यो । अब कुरा बढाएर कसैलाई फाइदा छैन । गाउँमा सबैले मिलेर आआफ्नो ठाउँमा बस्नुमै कल्याण छ । आजको मुद्दामा हाम्रो निर्णय यो छ कि संगीतामाथि बुरा काम गर्ने चारै जनाले २०२० हजार रुपैयाँ जरिवाना तिर्नुपर्नेछ । आधा रकम समाज सुधारका लागि खर्च गर्न राखिनेछ र आधा संगीतालाई दिइनेछ ।मिलापत्रको कागज उसले घरबाटै तयार पारेर ल्याएको थियो । त्यसलाई गोजीबाट निकालेर भन्यो, पञ्चायतीको निर्णय अनुसार यसमा दुवै पक्षले सही गर ।चार जना केटाहरूले त फटाफट सही गरे तर संगीताको बाबुले सही गर्न मानेन । उसको भनाइ थियो, मेरी छोरीको जिन्दगी बर्बाद भयो । यसले न्याय पाउनुपर्छ ।भद्रभलादमीले उसको कुरा सुनेनन् । न्यायको बखेडा निकालेर ठूलाबडालाई सजाय दिलाउन खोज्ने ? भनेर हप्काए र हात तानेर मिलापत्रमा जबर्जस्ती ल्याप्चे ठोकाइदिए । चार मध्ये दुई जनाले २०२० हजार रुपैयाँ तत्काल बुझाए । यो समाज सुधारका लागि भन्दै त्यो रकम पाँचै जना भद्रभलादमीले बराबरी बाँडेर लिए । बाँकी पैसा आएपछि तिमीलाई दिउँला, श्यामलालले संगीताको बाबुलाई भन्यो । बाँकी दुई जनाले दुई दिन पछि आआफ्नो भागको जरिवाना बुझाए । तर संगीताको बाबुले एक महीना बित्दा पनि पैसा पाएन । पैसा माग्दा पहिले त श्यामलालले आलटाल गर्यो, पछि बढी किचकिच गरे घरमा ताल्चा ठोकेर गाउँबाटै निकालिदिने धम्की दिन थाल्यो । संगीता भने दुब्लाएर सिठ्ठी हुन लागेकी थिई । तपाईंलाई लागिरहेको होला, संगीताको बाबु प्रहरीकहाँ किन नगएको ? कानूनी कारबाहीतिर नलागेर पञ्चायतीका पछाडि किन दौडिएको ? तर, प्रहरीकहाँ जान सजिलो थिएन । पञ्चायतीको निर्णय नमानेर प्रहरीकहाँ पुग्दा एक त भद्रभलादमीले थप दण्डसजाय गर्ने डर हुन्थ्यो, अर्को, प्रहरीले उजूरी नै दर्ता गर्दैनथ्यो । गाउँको कुरा गाउँमै मिलाऊ भनेर फर्काइदिन्थ्यो । तैपनि मर्नुपरेपछि खुट्टै तन्काएर भन्दै संगीताको बाबु एक दिन प्रहरीकहाँ पुग्यो । प्रहरीले हप्कायो, मिलापत्र गरिसकेको होइन ? फेरि किन यहाँ आएको ? त्यसपछि ऊ सिडियो अफिस पुग्यो । सिडियोले हेरिदिनू भनेर उसको निवेदनमा तोक लगाइदिएपछि प्रहरीले उनै भद्रभलादमीलाई खबर गरेर आफ्नो कार्यालयमा अर्को पञ्चायती बसायो, जसमा राजनीतिक पार्टीका प्रतिनिधि र मानव अधिकारकर्मी समेत उपस्थित थिए । बैठक शुरू हुनै लाग्दा त्यही क्षेत्रबाट चुनिएको प्रदेश सभा सदस्य पनि आइपुग्यो । खुरुक्क कानूनी कारवाही नगरेर पञ्चायतीको नाटक किन ? नयाँ कानून आएको थाहा छैन ? यो सरासर गैरकानूनी हो, मानव अधिकारकर्मी पड्कियो । सबै जना हाँसे । गाउँपालिका अध्यक्षले चेतावनी दियो, यो हाम्रो परम्परा हो । समाजको विवाद समाजमै मिलाउनुपर्छ । नत्र गाउँको इज्जत रहँदैन । कानूनको कुरा गरेर तपाईं यसमा हस्तक्षेप गर्ने कोशिश नगर्नोस् ।तीन राउन्ड चिया र एक सेट खाजा छलफल गरेपछि प्रहरी कार्यालयको पञ्चायतीले पनि गाउँकै पञ्चायतीको निर्णय सदर गर्यो । अनावश्यक कुरामा निवेदन हालेर सबैलाई दुःख दिएको भन्दै संगीताको बाबुलाई तीन हजार रुपैयाँ जरिवाना गरियो, तीन दिनभित्र नबुझाए हिरासतमा पठाइने गरी । गाउँपालिका अध्यक्ष गाउँको इज्जत जोगिएकोमा खुशी देखिन्थ्यो । पञ्चायती सकेर फर्कन लाग्दा बाटोमा प्रदेश सभा सदस्यले भन्यो, बलात्कार नै पेशा हुन थाल्यो भने त अति हुन्छ । होश गर्नोस् है अध्यक्षज्यू, गाउँको इज्जत जाला नि ।उनीहरूको पछि लागेको श्यामलाल बोल्यो, जागीर छैन । आफ्नै पार्टीको सरकार भए पनि राज्यले हेर्दैन । अनि युवाहरूले पकेट खर्च निकाल्न यसो एकदुईवटा रमाइला भिडियो बनाए भने तपाईंहाम्रो के बिग्रन्छ ? गाउँको कुरा गाउँमै मिलाएकै छौं क्यारे त्यसपछि कोही बोलेन ।साँझ श्यामलाल घर पुग्दा चार मध्ये एउटा केटो हाजिर थियो । उसले श्यामलाललाई खुट्टा छोएर पायलागी गर्यो र एउटा खाम हातमा राखिदियो । खामभित्र हजारका पाँच नोट थिए ।कति छिटै त ? श्यामलालको मुखबाट निस्कियो ।यसपालिको भिडियो निकै सफा र उत्तेजक बनेछ । राम्रो डिमान्ड छ । निकै आम्दानी होला जस्तो छ । हजूरको हिस्सा पुर्याउन आइराख्छु, ऊ मुस्कुरायो ।संगीताको बाबु सबैतिरबाट निराश भएर घर पुग्यो । जरिवाना तिर्ने उपाय थिएन, तीन दिन पछि हिरासतमा पुगिने पक्का थियो । ऊ खुइय सास फेर्दै शून्यतिर हेरेर टोलाइरह्यो । बाबुको हालत देखेपछि संगीताका आँखाबाट बगिरहेका आँसु एकाएक रोकिए । बिहान घाम झुल्कँदा संगीता घर अगाडिको रूखमा झुण्डिएकी थिई ।"
भारतीय कुखुरा तस्करीले बर्डफ्लुको जोखिम,"(काठमाडौं)  गत पुस २२ मा भारतको मध्यप्रदेश, महाराष्ट्र, राजस्थान र हिमाञ्चल प्रदेशमा बर्डफ्लु भेटिएको समाचार सार्वजनिक भयो । त्यसको पुष्टि भने भारतले पुस २५ मा मात्रै गर्यो । भारतमा बर्डफ्लु देखिएपछि कृषि तथा पशुपन्छी विकास मन्त्रालयले पशु स्वास्थ्य तथा पशु सेवा ऐन २०५५ दफा ११ को अधिकार प्रयोग गरेर शंकास्पपदजोखिम जोडिएका पदार्थ कुखुराको मासु र मासुजन्यमा रोग संक्रमित मुलुकबाट पशुपन्छी तथा पशुजन्य वस्तु आयातमा बन्देज लगाएको छ । भारतलगायत संक्रमित मुलुकबाट आयात बन्देज भए पनि खुला सीमाका कारण तस्करी व्यापक छ । पुसमा मात्रै कुखुराका चल्ला, ब्रोइलर, लोकल कुखुरा र हाँस गरी १५ हजार ८३ वटा नष्ट गरिएको पशु सेवा विभागअन्तर्गत क्वारेन्टाइन महाशाखाले जानकारी दिएको छ । माघमा १७ हजार ४२ वटा र फागुन दोस्रो सातासम्म सीमा क्षेत्रमा २२ सय ५५ वटा पशुजन्य पदार्थ तथा पशु उत्पादन सामग्री नष्ट गरिएको छ । चालु आर्थिक वर्षको फागुन दोस्रो सातासम्ममा ५६ हजार ८ सय ५६ वटा पशुपन्छीजन्य वस्तु नष्ट गरिएको विभागले जनाएको छ । तुलनात्मक रूपमा मासु र चल्लाको मूल्य यहाँ महँगो छ, विभागका प्रवक्ता चन्द्र ढकालले भने, जसले गर्दा अवैध रूपमा चोरीपैठारी भएको छ । सीमा प्रहरी, भन्सार कार्यालय र क्वारेन्टाइन कार्यालयको सक्रियतामा उक्त पशुपन्छीजन्य वस्तु नष्ट गरिएको हो । तर खुला सीमाका कारण नष्ट गरिएको परिमाणभन्दा दोब्बर भित्रिने गरेको जानकारहरू बताउँछन् ।नेपालमा एक किलो मासुको मूल्य ३ सय ७० रुपैयाँ तोकिएको राष्ट्रिय कुखुरा बिक्री व्यवसायीका अध्यक्ष जंगबहादुर बीसीले जानकारी दिए । तर भारतमा भारु १ सय रुपैयाँमा एक किलो किन्न पाइन्छ । भारतबाट नेपाल भित्र्याउन सके किलोमै दोब्बर फाइदा हुने हुँदा तस्करी बढेको हो । भारतमा बर्डफ्लुका कारण केही ठाउँमा बिक्री प्रतिबन्ध गरिएको छ । व्यवसायी मासु फाल्ने अवस्थामा पुगेका छन् । त्यही भएर सीमामा भारतीय कुखुरा बिक्री भइरहेको सत्य हो, बीसीले भने, केही ठाउँमा सरकारी अधिकारीले समातेर नष्ट गरे पनि मिलोमतोमै दोब्बर परिमाणमा भित्रिएको छ ।सरकारी निकायले विशेषगरी पशु क्वारेन्टाइज कार्यालय भैरहवा, नेपालगन्ज, गड्डाचौकी र वीरगन्ज क्षेत्रमा त्यस्ता पशुपन्छी जन्य वस्तु नष्ट गरेको विभागको तथ्यांक छ । व्यवसायीकै मिलेमतोमा पनि भारतबाट आयात गरिन्छ । दशगजा क्षेत्रमा कुखुरा राख्न खोर नै बनाइएको जानकारी पाएका छौं, त्यो खोरमा कुखुरा पालिँदैन । तर साइकल, मोटरसाइकलबाट ढुवानी गरेर तिनै खोरमा राखिन्छ, राष्ट्रिय कुखुरा बिक्री व्यवसायी संघका सचिव देव गिरीले भने, त्यो ट्रान्जिट पोइन्टबाट गाडीमा नेपालका विभिन्न क्षेत्रमा बिक्री गरिन्छ ।बिहारमा कुखुराको मासु प्रतिकिलो १ सय भारु पर्छ । वीरगन्ज क्षेत्रमा भने प्रतिकिलो ३ सय २० रुपैयाँ छ । काठमाडौं उपत्यकामा संघले ३ सय ७० रुपैयाँ तोकेको छ । भारतीय कुखुराका कारण तस्करसँगै बिक्रेतालाई पनि फाइदा भएको गिरीले बताए । पछिल्लो समय नेपालमा पनि बर्डफ्लु देखिएको छ । पशु सेवा विभागले तारकेश्वरमा तीन र सुर्खेतमा एक पटक बर्डफ्लु भेटिसकेको छ । तस्करीका चल्ला, कुखुरा तथा मासुजन्य वस्तु व्यापक मात्रामा भित्रिँदा थप चुनौती बढिरहेको छ । पुसमा कुखुराका चल्ला १० हजार २ सय १०, ब्रोइलर कुखुरा ११ सय ६७, लोकल कुखुरा २२ सय ५६ र हाँस १२ सय ७० वटा नष्ट गरिएको विभागको तथ्यांक छ ।माघमा कुखुराका चल्ला ७ हजार ९ सय ५०, ब्रोइलर कुखुरा ४ हजार २ सय ९५, स्थानीय कुखुरा २ सय ६७, हाँस ६ सय ६० र हाँसका अन्डा १५ सय ६० वटा नष्ट गरिएको छ । फागुन दोस्रो सातासम्म १७ सय कुखुराका चल्ला र ब्रोइलर ४ सय ७३ वटा नष्ट गरिएको छ । पछिल्लो समय सीमा क्षेत्रमा कडाइ गरेकै कारण चोरी पैठारीबाट आएका वस्तु समात्न सफल भएको विभागका प्रवक्ता चन्द्र ढकालले बताए ।"
चीनको आर्थिक वृद्धि ६५ हुने प्रक्षेपण,"(बेइजिङ)  कोभिड१९ महामारीका कारण गत वर्ष कुल गार्हस्थ्य उत्पादन (जीडिपी) बारे मौन बसेको चीनले सन् २०२१ का लागि आर्थिक वृद्धिदर ६ प्रतिशतभन्दा माथि हुने प्रक्षेपण गरेको छ । बेइजिङस्थित ग्रेट हल अफ द पिपुल्स मा शुक्रबार सुरु भएको दुई ठूला अधिवेशन अन्तर्गत राष्ट्रिय जनकांग्रेसको सम्मेलनमा प्रधानमन्त्री ली खछ्याङले प्रस्तुत गरेको सरकारी कार्य प्रतिवेदनमा ६ प्रतिशत आर्थिक वृद्धि हुने प्रक्षेपण गरिएको हो । गत वर्ष सन् २०२० मा चीनको वृद्धि दर २३ प्रतिशत थियो । १४७ ट्रिलियन अमेरिकी डलरको कुल गार्हस्थ्य उत्पादन कायम राख्दै चीन विश्वका अर्थतन्त्रमध्ये दोस्रो स्थानमा रह्यो । जसको अर्थतन्त्र अमेरिकाको ७० प्रतिशत बराबर बन्यो । महामारीले प्रभावित वर्षमा पनि चीनले १ करोड १८ लाख ६० हजार नयाँ रोजगारी सिर्जना गरेको बताएको छ । वर्षान्तसम्म बेरोजगारी दर ५२ प्रतिशतमा झारेको बताउँदै चीनले सन् २०२१ मा १ करोड १० लाख नयाँ रोजगारी सिर्जना गर्ने लक्ष्यसमेत प्रस्तुत गरेको छ । चीनमा सन् २०२० मा ५५१ लाख ग्रामीण जनसंख्या पूरै गरिबीमुक्त भएको दाबी गरिएको छ । जसमा ५२ गरिब जिल्ला गरिबीमुक्त भएका छन् । यसरी पूर्ण गरिबीबाट उम्किएको घोषणा चीनले हालै गरिसकेको हो ।चिनियाँ राजनीतिक जीवनमा महत्त्वपूर्ण मानिने जनराजनीतिक परामर्शदात्री सम्मेलन (सीपीपीसीसी) र जनकांग्रेसको (एनपीसी) बैठक बिहीबार र शुक्रबार लगातार सुरु भएका हुन् । अधिवेशन एकएक सातासम्म चल्ने कार्यक्रम छ । सीपीपीसीसी विभिन्न पेसा व्यवसाय क्षेत्रबाट आएका प्रतिनिधिको सम्मेलन हो । पिपल्स कांग्रेस भने चिनियाँ वार्षिक नीति तथा कार्यक्रम, बजेट र आगामी लक्ष्य निर्धारण गर्ने राजनीतिक सर्वोच्च निकाय हो । यसले आर्थिक वृद्धिको प्रक्षेपण गरेको हो ।तेह्रौं चिनियाँ राष्ट्रिय जनकांग्रेसको चौथो अधिवेशन उद्घाटन समारोहमा प्रधानमन्त्री लीले कार्य प्रतिवेदनमार्फत आगामी विकास लक्ष्यहरू प्रस्तुत गरे । सहर र ग्रामीण क्षेत्रमा ११ करोडभन्दा बढी थप रोजगारी सिर्जना गरिनेछ । उपभोक्ता मूल्यवृद्धिदर लगभग ३ प्रतिशतमा राखिनेछ । खाद्यान्न उत्पादन परिमाण ६५ खर्ब किलोभन्दा बढी पुर्याइनेछ, उनले भने । सन् २०२० आकस्मिक रूपमा देखिएको कोभिड महामारी, विश्व अर्थतन्त्रको मन्दीलगायत कारक तत्त्वका बीच चीनले महामारी नियन्त्रणमा हासिल गरेको उपलब्धि र जनजीवनका विविध क्षेत्रमा प्राप्त सफलता तुलनात्मक राम्रो रहेको प्रधानमन्त्री खछ्याङले दाबी गरे । विश्वका मुख्य आर्थिक एकाइमध्ये चीन मात्रै आर्थिक वृद्धि गर्ने, गरिबीविरुद्धको लडाइँमा पूर्णतः विजयी हुने र सम्पन्न समाजको चौतर्फी निर्माणमा निर्णायक उपलब्धि हासिल गर्ने मुलुक हो, उनले भने । दुवै अधिवेशनको उद्घाटन समारोहमा सहभागी बेइजिङस्थित नेपाली राजदूत महेन्द्रबहादुर पाण्डेका अनुसार गरिबी निवारण, कोभिड नियन्त्रण, सी चिनफिङ विचारधारामा आधारित शान्ति र विकासका लागि बेल्ट एन्ड रोड इनिसिएटिभ (बीआरआई) अन्तर्गतका परियोजनालाई चीनले द्रुत गतिमा अघि बढाएको छ । विश्व बजारमा चिनियाँ सामानको गुणस्तर उकास्ने विषयमा केन्द्रित भएको चीनले बीआरआईअन्तर्गत सबैजसो महादेश र क्षेत्रमा कनेक्टिभिटीको लक्ष्य राखेको छ । जसलाई डिजिटल डिप्लोमेसी मा प्रवेश गरेको रूपमा बुझ्न सकिने पाण्डेको बुझाइ छ । आर्टिफिसियल इन्टेलिजेन्स (एआई) लाई अगाडि बढाउने ढंगले चीन अघि बढ्दै छ, चिनियाँ सहयोग लिने हो भने हामीले आफैंले अग्रसरता लिनुपर्छ । नत्र चीनले दिएर पनि हामी लिन नसक्ने अवस्थामा पुग्छौं, उनले भने ।छिमेकी मुलुकहरूसँग शान्तिपूर्ण सहकार्य गर्दै विकास निर्माणमा केन्द्रित हुने चिनियाँ नीति बुझ्ने हो भने नेपालसहित छिमेकी मुलुकले अर्थतन्त्रको निर्माणमा व्यापक सुधार गर्न सक्ने पाण्डेले बताए ।"
रसुवागढी नाकाबाट आयात सुरु,"(रसुवा)  चिनियाँ ल्होसार पर्वका कारण ठप्प भएको रसुवागढी नाकाबाट सामान आयात सुरु भएको छ । गत माघ २९ देखि ल्होसारका कारण ठप्प आयात सुरु भएको हो । सात वटा चिनियाँ कन्टेनरले शुक्रबार बिहान सामान ल्याएको रसुवा भन्सार कार्यालयका प्रमुख भन्सार अधिकृत रामप्रसाद रेग्मीले जानकारी दिए । ल्होसारका कारण २३ दिनदेखि आयात रोकिएको थियो । शुक्रबार बिहान मेसिन, फर्निचर र रेडिमेड वस्तु आयात भएको रेग्मीले बताए । नाकाबाट त्यसअघि दैनिक पाँच कन्टेनर चिनियाँ सामान आयात भइरहेको थियो । शुक्रबार दुई कन्टेनर थप आयात भएको छ । आगामी दिनमा आयात बढ्न सक्ने जानकारी चिनियाँ भन्सार अधिकारीले दिएको रेग्मीले बताए । रसुवागढी नाकाबाट विभिन्न कारणले आयातनिर्यात प्रभावित भएको एक वर्ष पुगेको छ । गत वर्षको माघ १५ देखि नै रसुवागढी नाका भएर चीनबाट हुने आयात प्रभावित छ । सुरुमा हिमपात र ल्होसार पर्वका कारण आयात बन्द थियो । पछि कोरोना भाइरस देखा परेपछि आयात थप प्रभावित बनेको हो । निर्यात पनि १३ महिनादेखि ठप्प छ ।नेपाली कन्टेनर सामान लिन केरुङ जान नपाएको १३ महिना पुगेको छ । गत अगस्टदेखि नै ल्याएका सयौं कन्टेनर सामान केरुङभन्दा माथि ल्हासा, न्यालम, धिङ्ग्री, सिगात्सेलगायत ठाउँमा गोदाममै थन्किएको व्यवसायीको गुनासो छ । मानिस तथा पर्यटकको आवतजावत पनि अझै सुरु हुुन सकेको छैन । बारम्बार आइरहने यस्ता समस्याले व्यवसायी मर्कामा छन् । केरुङमै १३ महिनादेखि नेपालीका १८ वटा खाली कन्टेनर रोकिएका छन् ।नाका प्रभावित बनेपछि सामान आयात पनि घटेको छ । चालु आर्थिक वर्षको सात महिनामा रसुवा भन्सार कार्यालयले लक्ष्यको १७ प्रतिशत मात्र राजस्व उठाएको छ । कार्यालयले चालु आर्थिक वर्षमा ११ अर्ब ३३ करोड ७५ लाख २९ हजार रुपैयाँ राजस्व संकलन लक्ष्य राखेको थियो । गत साउनदेखि माघसम्म २ अर्ब ३ करोड ४८ लाख ३२ हजार रुपैयाँ मात्र राजस्व संकलन गरेको छ । चीनबाट हुने धेरैजसो आयात २०७२ मंसिरदेखि यही नाकाबाट हुँदै आएको छ । रसुवागढी चीनबाट नेपालमा व्यापार हुने सबैभन्दा पुरानो नाका हो । यो नाकाबाट तयारी कपडा, स्याउ, लेडिज सेन्डल, रबर, प्लास्टिकका जुत्ताचप्पल, हाते झोला, छालाको जुत्ता, मोटरको ब्याट्री, यूपीएस, प्लास्टिकका सामानलगायत मुख्य वस्तु आयात भइरहेका छन् । नेपालबाट चीनतर्फ धातुका मूर्ति, शृंगारका सामान, ऊनी गलैंचा, कार्पेट, भाँडाकुँडालगायत वस्तुको निर्यात भइरहेका छन् ।"
'बजेटबाट निजी क्षेत्रका माग सम्बोधन,"भैरहवा (कास) अर्थमन्त्री विष्णु पौडेलले निजी क्षेत्रसँग छलफल गरी उनीहरूका जायज माग पूरा गर्न आफू तयार रहेको बताएका छन् । सिद्धार्थ उद्योग वाणिज्य संघको ६२औं वार्षिक साधारणसभालाई शुक्रबार भैरहवामा सम्बोधन गर्दै अर्थमन्त्री पौडेलले कोभिडले थला परेको उद्योग व्यवसायलाई जोगाउन सरकारले महत्त्वपूर्ण नीति अघि सारेको दाबी गरे । म निजी क्षेत्र बनेर तपाईंका समस्या समाधानका लागि दृष्टिकोण अघि सार्छु, तपाईं अर्थमन्त्रीका रूपमा बसेर कुरा सुन्नुस्, उनले भने, यो कोणबाट आपसमा छलफल गरौं । समस्या समाधान हुन्छ । वार्ता पनि सार्थक र सफल हुन्छ । निजी क्षेत्रले भोग्नुपरेका समस्या समाधानका लागि नयाँ बजेटले धरै कुरा सम्बोधन गर्ने उनले बताए । बजेटका माध्यमबाट निजी क्षेत्रका समस्या निराकरण गर्न रचनात्मक र व्यावहारिक सुझाव आफूलाई दिन उनले उद्योगी व्यवसायी संघसंगठनसमक्ष आग्रह गरे । निजी व्यावसायिक संघसंगठनसँग एउटै टेबलमा बसेर समस्या समाधानको उपाय निकाल्न आफू सरकारका तर्फबाट तयार रहेको प्रतिबद्धता पनि उनले व्यक्त गरे । निजी क्षेत्रका समस्या समाधान र निजी क्षेत्रको मनोबल नउठाएसम्म देशको आर्थिक विकास गर्न नसकिने उनले सुनाए ।पछिल्ला दिनमा कोभिडका कारण मुलुकको उद्योग, व्यवसाय, पर्यटन, यातायात सबै क्षेत्रमा गम्भीर असर पारेको उल्लेख गर्दै उनले कोभिड प्रभावित उद्योग व्यवसायको समस्या समाधान हुने गरी सम्बोधन गर्ने प्रयास सरकारले गरेको प्रतिक्रिया दिए । पर्यटन तथा सेवामूलक उद्योगले पनि अन्य उत्पादनमूलक उद्योगसरह कोभिड अवधिको विद्युत् डिमान्ड शुल्कमा छुट पाउने निर्णय आफ्नै पहलमा मन्त्रिपरिषद्को बैठकले बिहीबार गरेको उनले सुनाए । कोभिड प्रभावित उद्योगलाई कोभिड पिरियडको विद्युत् डिमान्ड शुल्कमा छुट दिने निर्णय सरकारले गरे पनि नीतिगत जटिलताका कारण उत्पादनमूलक उद्योगले मात्र पाउने र सेवामूलक उद्योगले नपाउने प्रावधान रहेको मन्त्री पौडेलले बताए । निजी क्षेत्रले भोग्नुपरेका समस्या र कठिनाइबारे सशक्त आवाज उठाउन सम्पूर्ण निजी क्षेत्रसँग सहकार्य र एकताको पहल भइरहेको नेपाल उद्योग वाणिज्य महासंघका अध्यक्ष शेखर गोल्छाको भनाइ छ ।"
म्यान्मारमा प्रदर्शन चर्कियो,"यांगुन (एजेन्सी) म्यान्मारमा सैनिक कु विरुद्धको आन्दोलन थप चर्किएको छ । प्रहरीको बल प्रयोगबाट गत आइतबार र बुधबार क्रमशः १८ र ३८ जना प्रदर्शनकारी मारिएपछि मुलुकका विभिन्न सहर र ग्रामीण भेगमा हजारौं आन्दोलनकारी सडकमा उत्रिएका हुन् । आन्दोलनकारीले सैनिक शासनविरुद्ध नाराबाजी गर्दै ढुंगे युग अब समाप्त भइसकेको उद्घोष गरेका छन् । हामी डराएका छैनौं, किनकि तिमीहरूले दमन गरिरहेका छौ, आन्दोलनकारीको भनाइ छ ।आन्दोलनमा सुरक्षाकर्मीले दमनलाई समेत निरन्तरता दिएको छ । यांगुनमा शुक्रबार सयौंको संख्यामा चिकित्सकहरू सडकमा उत्रिए । उक्त प्रदर्शनमा प्रहरीले गोली चलाउँदा एक प्रदर्शनकारीको मृत्यु भएको रोयटर्सले लेखेको छ । प्रहरीले प्रदर्शनकारीलाई तितरबितर पार्न रबरका गोली, स्टन ग्रिनेड र व्यापक अश्रुग्यास प्रयोग गरेको समाचारहरूमा जनाइएको छ । म्यान्डले, पाथेन, मियांगेनलगायत सहरमा पनि लोकतन्त्रवादी नेत्री आङ सान सुचीको रिहाइको माग गर्दै प्रदर्शन भएका छन् । गत फेब्रुअरी १ मा सेनाले जननिर्वाचित सत्ता हत्याएपछि त्यसको विरोधमा म्यान्मारका सबैजसो गाउँ र सहरमा लगातार प्रदर्शन र नागरिक अवज्ञा भइरहेको छ । राष्ट्रसंघीय मानवअधिकार आयोग प्रमुख मिचेल ब्याचलेटका अनुसार हालसम्म कम्तीमा ५५ प्रदर्शनकारीको मृत्यु र १७ सयभन्दा बढी पक्राउ परेका छन् । जसमा २९ जना पत्रकारसमेत छन् । शुक्रबारै न्युयोर्कमा राष्ट्रसंघीय सुरक्षा परिषद्को आकस्मिक बैठक बोलाइएको छ । उक्त बैठकले म्यान्मारको सैनिक सरकारविरुद्ध कडाखालको प्रतिबन्ध लगाउन सक्ने अनुमान गरिएको छ ।"
नरसंहार बन्द गर्न माग,"काठमाडौं (कास) नेपालका नागरिक अगुवाहरूले म्यान्मारमा भइरहेको सैनिक हिंसा रोक्न माग गरेका छन् । उनीहरूले शुक्रबार ललितपुरको नख्खुस्थित म्यान्मार दूतावासअघि प्रदर्शन गरेका हुन् । उनीहरूले म्यान्मारमा नरसंहार बन्द गर, म्यान्मारका जनताप्रति हाम्रो साथ छ लगायत प्ले कार्ड बोकेर प्रदर्शन गरेका थिए । नारायण वाग्ले, खगेन्द्र संगौला, डा गोविन्द केसीलगायत नागरिक अभियन्ता उपस्थित प्रदर्शनमा म्यान्मारका जनतामाथि सैनिक शासकले गरेको ज्यादतीलाई नाटकका रूपमा प्रस्तुत गरिएको थियो ।"
खेलमार्फत महिला सशक्तीकरण अभियान,"(नेपालगन्ज)  मिस नेपाल, लुम्बिनी प्रदेशसभा सदस्य, नेपालगन्ज उपमहानगरपालिकाका उपमेयर, कोहलपुर नगरपालिका उपमेयरदेखि बाँकेका स्थानीय निकायका अन्य प्रतिनिधिहरूले आसन ग्रहण गरिसकेका थिए । मञ्चमा आसीन ८ जना नै महिला थिए । हरेक नेतृत्वमा पुरुषको सहभागिता अनिवार्य देखिन्छ । महिलालाई विकल्पका रूपमा सहभागिताका लागि उपस्थिति गराउने परम्परा पुरानै हो । तर सातौं प्रधानमन्त्री आमन्त्रण महिला भलिबलको मुख्य बागडोर महिलाले सम्हालेका छन् । मञ्चमा रहेका सबै प्रधानमन्त्री कपका मुख्य आयोजकहरू हुन् । मिस नेपाल नम्रता श्रेष्ठ प्रतियोगिताकी सद्भाव दूत, लुम्बिनी प्रदेशसभा सदस्य कृष्णा केसी संयोजक, नेपालगन्ज उपमहानगरपालिकाकी उपमेयर उमा थापामगर उपसंयोजक तथा स्थानीय निकायका अन्य पदाधिकारी प्रतियोगिता आयोजक समितिका सदस्य हुन् । प्रधानमन्त्री कपलाई सशक्तीकरणको रूपमा हेरिएको छ । प्रतियोगिताको मूल आयोजकमा महिला नेतृत्वलाई अगाडि सार्नुको कारण यही नै हो । महिला सशक्तीकरणमा मद्दत पुरर्याउने उद्देश्यसाथ सभासद कृष्णा केसीको नेतृत्वमा मूल आयोजक समितिमा बाँकेका ८ पालिकाका उपाध्यक्षको सहभागिता छ । सभासद केसीले नेतृत्व तहमा महिलाहरूको सहभागिता बढाउन पनि आफूले नेतृत्व लिएको बताइन् । महिलालाई राज्यको हरेक निकायमा ५० प्रतिशत सहभागिता सुनिश्चितता कायम गर्न यसले दबाब पुर्याउने छ, उनले भनिन्, अहिले राज्यका निकायहरूमा महिला सहभागिता ३३ प्रतिशत हुनुपर्ने भनिएको छ, विडम्बना माथिल्लो तहहरूमा कुनै महिला को सहभागिता देखिँदैन ।उनले महिलाले नै नेतृत्व लिएकाले यो प्रतियोगिताबाट महिला खेलाडीको व्यावसायिकता सुनिश्चित गर्न पुरस्कार राशि बढाइएको बताइन् । आफैं खेलाडीदेखि पूर्व खेलपत्रकार रहेकी नेपालगन्ज उपमहानगरकी उमपेयर उमा थापामगरले महिलालाई स्थापित गराउन पनि प्रधानमन्त्री कपलाई सशक्त बनाउन जरुरी रहेको बताइन् । उपमहानगरबाट खेल र खेलाडीका लागि नीतिगत प्रयास गरेका छौं, उनले भनिन्, जिल्लाको प्रतिनिधित्व गर्दै जाने खेलाडीलाई आर्थिक अवस्था बलियो पार्दै जित्ने खेलाडी खेलाडीलाई नगद पुरस्कारको व्यवस्था गरेका छौं । दक्षिण एसियाको क्लब च्याम्पियनसिप भलिबलका रूपमा प्रधानमन्त्री कपलाई स्थापित गर्ने उद्देश्यसाथ आयोजनामा विशेष ध्यान दिइरहेको जिल्ला भलिबल संघका अध्यक्ष टीएस ठकुरीले बताए । खेलकुदमार्फत कसरी महिला सशक्तीकरण बढाउने भन्नेबारे चासो दिइरहेका छौं, उनले भने, महिलाको प्रतिनिधित्वलाई कसरी बलियो बनाउने भन्ने नै प्रतियोगिताको उद्देश्य हो ।संयोजक केसीले १ सय १ सदस्यीय मूल आयोजक समिति रहेको र त्यसमा ७० प्रतिशत महिला राख्न पहल भइरहेको जनाइन् ।"
सातदोबाटो बढुवा नजिक,(काठमाडौं)  सातदोबाटो युवा क्लब एन्फा कम्प्लेक्समा भइरहेको सहिद स्मारक बी डिभिजन लिगमा शुक्रबार बाँसबारी क्लबलाई ४१ ले हराएर अपराजित यात्रा कायम राख्दै बढुवा नजिक पुगेको छ । असिम राईले पेनाल्टी क्षेत्र नजिकबाट गोल गरेपछि ११ औं मिनेटमा सातदोबाटोले अग्रता लिएको थियो । बाँसबारीका असिम श्रेष्ठले आफ्नै पोस्टमा गोल गरेपछि पहिलो हाफको इन्ज्युरी टाइममा सातदोबाटोको अग्रता दोब्बर भएको थियो । प्रवेश बस्नेतले ५४ औं मिनेटमा तेस्रो गोल गर्दै सातदोबाटोको जित निश्चित गरे । दिनेश राईले ६३ औं मिनेटमा चौथो गोल गरे । बाँसबारीका लागि निशान सुनारले ६९ औं मिनेटमा सान्त्वना गोल गरे ।आठ जित र एक बराबरीसँगै २५ अंक बनाएको सातदोबाटोले बाँसबारीमाथिको सफलतासँगै ३ अंकको स्पष्ट अग्रता लियो । खुमलटार (२२ अंक) दोस्रो र बाँसबारी (१८) तेस्रोमा छ । दोस्रो हारपछि बाँसबारीको बी डिभिजन च्याम्पियन हुँदै ए डिभिजनमा उक्लिने सम्भावना समाप्त भयो । दुई खेल बाँकीको अवस्थामा उसले अब दुवै खेल जिते पनि सातदोबाटोलाई भेटाउन सक्ने छैन ।सातदोबाटो बाँकी दुई खेलमा एक जितमात्रै हात पार्न सके पनि च्याम्पियन हुनेछ । उसले मध्यपुर र आरसीटीविरुद्ध खेल्न बाँकी छ । तीन अंक पछाडि रहेको खुमलटारले श्रीभगवती र बाँसबारीविरुद्ध प्रतिस्पर्धा गर्नेछ । अंक बराबरी गरे पनि खुमलटारले सातदोबाटोलाई उछिन्न सक्ने छैन । किनभने आपसी भेटमा सातदोबाटोले ३२ को जित निकालेकाले अंक बराबरी गर्न सके पनि खुमलटार हेड टु हेड मा पछाडि पर्नेछ । शुक्रबार दोस्रो खेलमा मध्यपुरले पुल्चोक स्पोर्ट्सलाई ३२ ले हरायो । लगातार तेस्रो जितसँगै मध्यपुर १० अंक जोड्दै सातौं स्थानमा उक्लियो । नवौं चरणसम्म जितविहीन एक्लो टिम पुल्चोक २ अंकसहित पुछारमा छ । अब रेलिगेसन टार्ने पुल्चोकको सम्भावना गणितीय रूपमा मात्रै बाँकी छ । पुल्चोकको बी डिभिजनमै अडिन झम्सीखेल (६ अंक) लाई उछिन्नुपर्नेछ ।
क्रिकेटरलाई पहिलोपल्ट म्याचफी,"(काठमाडौं)  नेपाल क्रिकेट संघले काठमाडौं महानगरपालिकाको सहयोगमा शनिबारदेखि आयोजना गर्ने काठमाडौं मेयर्स कप एकदिवसीय क्रिकेट प्रतियोगितामा खेलाडीले म्याच फी पाउने भएका छन् । घरेलु क्रिकेटमा खेलाडीलाई म्याच फी उपलब्ध गराउन लागिएको यो पहिलोपल्ट हो । पाँच टोली सहभागी रहने प्रतियोगितालाई क्यानले प्रधानमन्त्री कप राष्ट्रिय एकदिवसीयपछिको ठूलो प्रतियोगिताका रूपमा प्रस्तुत गरेको छ । यसमा सहभागी चार टोली प्रधानमन्त्री कपका सेमिफाइनलिस्ट टोली (त्रिभुवन आर्मी, एपीएफ, नेपाल पुलिस र वाग्मती प्रदेश) हुन् । बाँकी एउटा टिम प्रधानमन्त्री कपमा उत्कृष्ट प्रदर्शन गरेका तर शीर्ष चार टोलीभित्र नपरेका विभिन्न प्रदेशका खेलाडी समेटेर काठमाडौं मेयर ११ नामको टिम तयार गरिएको छ । त्यो टोलीको कप्तानी सन्दीप लामिछानेले गर्ने शुक्रबार आयोजित पत्रकार सम्मेलनमा क्यानका सचिव अशोकनाथ प्याकुर्यालले जानकारी गराए । सन्दीप कोरोनाका कारण पाकिस्तान सुपर लिग (पीएसएल) स्थगित भएपछि शुक्रबार काठमाडौं फर्किएका छन् । शनिबार कोरोना परीक्षणपछि उनी टोलीमा सामेल हुनेछन् । प्रतियोगितामा काठमाडौं मेयर११ को खेल आइतबार छ । कीर्तिपुरस्थित त्रिवि मैदान र मूलपानी मैदानमा प्रतियोगिताका खेलहरू खेलाइने छ । नेपालको घरेलु क्रिकेट इतिहासमै पहिलोपल्ट क्यानले आयोजना गरेको प्रतियोगितामा खेलाडीलाई म्याच फी दिइन लागेको हो । प्रत्येक खेलाडीले प्रतिखेल २ हजार रुपैयाँ पाउनेछन् । मेरो जानकारी भएसम्म क्यानले गरेका प्रतियोगितामा खेलाडीले म्याच फी पाएका थिएनन्, क्यानका क्रिकेट म्यानेजरसमेत रहेका पूर्व राष्ट्रिय कप्तान विनोद दासले भने, फ्रेन्चाइज प्रतियोगिताहरूमा अक्सनबाट बोली लागेअनुसार रकम पाउने गरिएको थियो । राष्ट्रिय प्रतियोगितामा छुट्टै रकम दिइँदैनथ्यो । अन्तर्राष्ट्रिय क्रिकेटमा पनि म्याच फीकै शीर्षकमा गत वर्षदेखि मात्र खेलाडीलाई रकम उपलब्ध गराउन थालिएको हो ।कोरोना मापदण्डअनुसार प्रतियोगिता अवधिभर सबै टोलीको आवासदेखि यातायातसम्मको व्यवस्था क्यान आफैंले गर्ने सचिव प्याकुर्यालले बताए । ५ टोलीबीच राउन्ड रोबिनका आधारमा खेल हुनेछ । शीर्ष दुई टोलीबीच फाइनल हुनेछ । प्रतियोगिताका ४ खेल मूलपानी मैदानमा र फाइनलसहित ६ खेल त्रिवि मैदानमा हुनेछ । त्रिवि मैदानमा हुने खेल हेर्ने दर्शकका लागि ५० र २५ (विद्यार्थीको हकमा) रुपैयाँ शुल्क तोकिएको छ ।पूर्वकप्तान दासले प्रतियोगितालाई च्याम्पियन्स लिगको शैलीमा आयोजना गर्न लागिएको बताए । पाँच टोलीमात्र किन भन्ने प्रश्नहरू आएका छन् । हामीले प्रधानमन्त्री कपलाई आधारमा मानेर उत्कृष्ट टोलीबीच प्रतिस्पर्धा गराउन लागेका हौं, उनले थपे, यति टोलीभित्र राष्ट्रिय टोलीका खेलाडीहरू र अन्य शीर्ष खेलाडीहरू समेटिएका छन् । यसले स्तर निर्धारण गर्न र खेल प्रतिस्पर्धात्मक बनाउन सहज हुने विश्वास छ ।प्रतियोगितामा काठमाडौं महानगरपालिकाले ५० लाख रुपैयाँ प्रायोजन गरेको छ । बाँकी रकम क्यानले आन्तरिक स्रोतबाट जुटाउने बताएको छ । विजेताले ५ लाख र उपविजेताले ३ लाख रुपैयाँ पुरस्कार पाउनेछन् । म्यान अफ द सिरिजले ५० हजार, उत्कृष्ट ब्याट्सम्यान र बलरले जनही २५ हजार तथा म्यान अफ द म्याचले ५ हजार रुपैयाँ पाउनेछन् ।महानगरपालिकाले अर्को खेलकुदका लागि छुट्याएको बजेट रकमान्तर गरी क्रिकेट प्रतियोगितामा विनियोजन गरेको हो । महानगरका प्रतिनिधिले आगामी वर्षमा पनि यस प्रकारको सहयोग निरन्तरताको प्रयास रहने बताएको छ । हामीले काठमाडौं जिल्लाभरका अन्तरनगरपालिका खेलकुद प्रतियोगिताका लागि ५० लाख छुट्याएका थियौं । कोरोनाका कारण त्यो प्रतियोगिता हुन सकेन र क्रिकेट संघसँगको सहकार्य जुर्यो, कामनपा सामाजिक विकास विभागका प्रमुख दीपक अधिकारीले भने, यसलाई भविष्यमा पनि निरन्तरता दिन आसन्न नगरसभामा प्राथमिकतासाथ प्रस्ताव लैजाने छु ।क्यान सचिव प्याकुरेलले काठमाडौं महानगरलाई पहिलोपल्ट क्रिकेटसँग जोड्न पाएकोमा खुसी व्यक्त गर्दै निरन्तरताका लागि प्रतियोगितालाई सफल पार्ने प्रतिबद्धता व्यक्त गरे ।"
सनिल र सुस्मिता फाइनलमा,काठमाडौं (कास) १३ औं सागका स्वर्ण विजेता ललितपुरका सनिल शाही शुक्रबार वीर गणेशमान सिंह स्मृति वाग्मती प्रदेशस्तरीय बक्सिङको फाइनल पुगेका छन् । पुरुष ६४ केजीमा सनिलले धादिङका पवन गुरुङलाई हराएका थिए । उनले फाइनलमा प्लाटिनमका अश्विनदेव श्रेष्ठसँग खेल्नेछन् । अश्विनले काभ्रेका भरत चन्दलाई हराए ।महिला ४८ केजीमा नक्सालकी सुस्मिता तामाङले भक्तपुरकी अस्मिता दुवाललाई पराजित गरी फाइनल तय गरिन् । सुस्मिताले आठौं राष्ट्रिय खेलकुदमा स्वर्ण जितेकी थिइन् । महिला ४८ केजीमा आरडीएसकी रमिशा श्रेष्ठले बोसिगाउँकी माया क्षत्रीलाई पराजित गर्दै सुस्मितासँगको भेट पक्का गरिन् । ५१ केजीमा बोसिगाउँकी हरिना ऐर र नक्सालकी रोशनी राई फाइनल पुगे । हरिनाले नुवाकोटकी प्रतिभा शाही र रोशनीले प्लाटिनमकी केनिका राईलाई हराए । ५४ केजीमा थानकोटकी सुशीला ब्लोन (तस्बिरमा निलो) ले आरडीएसकी सदीक्षा मगर र मेघदूतकी मन्दिरा पुतुवारले बक्समान्डुकी जस्मिन केसीलाई हराएर फाइनलमा स्थान बनाए । ५७ केजीमा नक्सालकी शिवानी श्रेष्ठ र रामेछापकी डोल्मा तामाङ फाइनल पुगे । ६० केजीमा रसुवाकी सजिता चौधरी र बक्समान्डुकी डिचेन शेर्पा फाइनलमा पुगे ।
भारतलाई अग्रता,अहमदाबाद (एजेन्सी) भारतले इंग्ल्यान्डविरुद्धको चौथो तथा अन्तिम टेस्टको दोस्रो दिन शुक्रबार ८९ रनको अग्रता लिएको छ । दिनको खेल सकिँदा भारतले ७ विकेट गुमाएर २ सय ९४ रन बनाएको छ । घरेलु टिमका वासिङटन सुन्दर ६० र अक्षर पटेल ११ रन बनाएर खेलिरहेका छन् । उनीहरूले ३५ रनको साझेदारी गरिसकेका छन् । यसअघि ऋषभ पन्तले १ सय १ रनको शतकीय प्रदर्शन गरेका थिए । ऋषभले वासिङटनसँग मिलेर सातौं विकेटमा १ सय १३ रनको साझेदारी गरे । इंग्ल्यान्डका जेम्स एन्डरसनले ३ विकेट लिएका छन् । पहिलो दिन इंग्ल्यान्ड २ सय ५ रन बनाएर अलआउट भयो ।
नमोबुद्ध र अमरज्योति भिड्ने,सिन्धुली (कास) सिन्धुलीमा जारी नरबहादुर बम्जन स्मृति कप खुला फुटबलमा अमरज्योति युवा क्लब गोलन्जोर र नमोबुद्ध युवा क्लब मरिण फाइनल पुगेका छन् । शुक्रबार सेमिफाइनलमा अमरज्योतिले मिलनचोक गाइज क्लब कमलामाईलाई पेनाल्टी सुटआउटमा ५३ ले पराजित गरेको हो । नमोबुद्धले जनउत्थान युवा क्लब दुधौलीलाई १० ले हराएको छ । फाइनल शनिबार हुँदै छ ।
हर्नामाडी सेमिफाइनलमा,मकवानपुर (कास) हेटौंडामा जारी मेयर कप फुटबल प्रतियोगितामा हेटौंडा१८ हर्नामाडी र हेटौंडा१० भुटनदेवी सेमिफाइनल पुगेका छन् । शुक्रबार हर्नामाडीले हेटौंडा७ कमानेलाई २० ले हराए । हर्नामाडीका विमल घलान र आयुर घलानले गोल गरेका थिए । भुटनदेवीले हेटौंडा१९ बस्तीपुरलाई टाइब्रेकरमा ४२ ले हरायो । निर्धारित समय ११ को बराबरीमा टुंगिएपछि टाइब्रेकरमार्फत नतिजाको छिनोफानो गरिएको हो ।
फ्रेन्डसिप क्रिकेट सुरु,काठमाडौं (कास) नेपालपाकिस्तान फ्रेन्डसिप ट्वान्टी२० क्रिकेटमा हाम्रो किचेन क्रिकेट क्लबले विजयी भएको छ । शुक्रबार किचेनले आयोजक पाकिस्तान दूतावासलाई उसकै मैदानमा ७८ रनले हरायो । हाम्रो किचेनले २० ओभरमा ५ विकेट गुमाएर १ सय ८६ रन बनायो । आयोजक दूतावासले जवाफमा १ सय ७ रनमात्र बनाउन सक्यो ।

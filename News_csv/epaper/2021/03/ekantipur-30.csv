शीर्षक,विवरण
३७ वर्षपछि उपाधि,"दक्षिण एसियाली क्षेत्रकै सबभन्दा प्रतिष्ठित प्रतियोगिता हो साफ च्याम्पियनसिप, जहाँ नेपाल फाइनल पनि पुगेको छैन । एसियाली फुटबलकै सबभन्दा ठूलो प्रतियोगिता एसियन कप हो र यसमा नेपालले हालसम्म छनोट पार गरेको छैन । पछिल्लो संस्करणदेखि २४ टिमले खेल्ने भएकाले नेपालले आशा गर्न सक्ने प्रतियोगिता बनेको हो यो । विश्वकपएसियन कप छनोटमा तीन खेल नेपालले जुन महिनामा खेल्दै छ । खेलेपछि सबै खेल महत्त्वपूर्ण हुन्छ । रिजल्ट हो, राम्रो मान्नुपर्छ । यसले (उपाधि) उत्साह दिन्छ, धेरै अर्थ पनि राख्छ, छैटौं साफ गेम्समा स्वर्ण जित्दाका कप्तान राजुकाजी शाक्यले अहिलेको सफलताबारे भने, हामीले साफ च्याम्पियनसिपलाई नै लक्ष्य बनाउनुपर्छ, त्यसमा उपाधि जितेपछि बल्ल नेपाली टिम अन्तर्राष्ट्रिय फुटबलमा राम्रो र सफल देखिनेछ । उनी पहिलो साफ गेम्सको टिममा पनि थिए । थ्री नेसन्स कपको अर्को प्रतिस्पर्धी किर्गिस्तानको २३ वर्षमुनिको टिम थियो । त्यसैले फिफाको अन्तर्राष्ट्रिय खेल को मान्यता नेपाल र बंगलादेशबीचको प्रतिस्पर्धाले मात्रै पाउनेछ ।यो जितको श्रेय टिमका खेलाडी र समर्थकलाई दिन चाहन्छु, नेपालका मुख्य प्रशिक्षक बालगोपाल महर्जनले भने, सय दिनको तयारीपछि यो प्रतियोगितामा आएका थियौं । योजनाअनुसार सबै खेलाडीले खेले र सफल भयौं । छैटौं साफ गेम्स जित्दाका यी मिडफिल्डर बंगबन्धु गोल्डकप विजेता टिमका पनि प्रशिक्षक हुन् । उनले युवा टिमलाई साफ यू१९ च्याम्पियनसिप र यू२३ लाई १३ औं साग पनि जिताएका थिए ।उनले फेरि टिम सम्हालेयता गत नोभेम्बरमा नेपालले ढाकामा बंगलादेशविरुद्ध मैत्रीपूर्ण दुई खेल खेलेको थियो, जहाँ नेपालले एक हार र एक बराबरी गरेको थियो । फिफा वरीयतामा १५ स्थानमुनिको टिमलाई पराजित गरेपछि कप्तान किरणले भने, हामी त्यो बेला फिट थिएनौं, मानसिक रूपमा तयार थिएनौं । ससाना गल्तीहरूले ढाकामा हारेका थियौं । ती गल्तीहरू सुधार गरेर सफल भएका छौं । पूर्वकप्तान विराज महर्जनले थ्री नेसन्स कपको सफलतासँगै अन्तर्राष्ट्रिय फुटबलबाट संन्यास लिएका छन् । त्रिदेव गुरुङको स्थानमा ९० औं मिनेटमा मैदानमा प्रवेश गरेका उनले सर्वाधिक ७३ खेल खेलेका फुटबलर हुन् । उनी बंगबन्धु, सोलिडारिटी र १२ औं साग विजेता टिमका कप्तान हुन् ।"
नेता नेपाल अब के गर्छन् ?,नेपालसामु विकल्प १ समानान्तर गतिविधि झन् बढाएर आफ्ना पक्षका कार्यकर्ता एकताबद्ध गर्ने२ ओलीबाहेकका वामपन्थी दल मिलाएर नयाँ कम्युनिस्ट पार्टी खोल्ने
एसियाभर प्रदूषण उच्च,"विज्ञप्तिमा भनिएको छ, तुवाँलोले आँखा पोल्ने र श्वासप्रश्वासमा समस्या आउने भएकाले आवश्यक कार्यबाहेक घर बाहिर ननिस्किन अनुरोध छ । रेग्मीका अनुसार अहिलेसम्म मनसुनपूर्व (प्रिमनसुन) को वर्षा अत्यधिक न्यून मात्र भएको छ । वायुमण्डल सुक्खा भएको अवस्थामा तुवाँलो लाग्नु स्वाभाविक भए पनि चैत १३ गतेदेखि देशका धेरै स्थानमा असामान्य प्रकारको तुवाँलो छ, विज्ञप्तिमा छ, वायुमण्डल अझै स्थिर अवस्थामा नै रहिरहेकाले प्रदूषणका कणहरू छरिन नपाई तल्लो तहमै तैरिन गएकाले विकराल अवस्था देखिएको हो । वायु प्रदूषणको क्षेत्रमा लामो समयदेखि काम गर्दै आएका अरनिको पाण्डे सवारीसाधन, उद्योगलगायतले उत्पादन गर्ने प्रदूषणमा डढेलोको धूवाँ धेरै थपिएपछि अहिले विकराल अवस्था देखिएको विश्लेषण गर्छन् । विगतमा पनि फागुनदेखि डढेलो लाग्ने गरेको हो, उनले भने, तर, केही वर्षयता डढेलोको संख्या र फैलावट बढेको छ । यसरी डढेलो बढ्नुमा जलवायु परिवर्तनसमेत कारण रहेको उनको व्याख्या छ । जलवायु परिवर्तनले सुक्खा बढेको छ, सुक्खा बढ्दा डढेलो वृद्धि भएको छ, उनले भने, सुक्खा बढ्ने र एकैपटक वर्षा बढी हुनेजस्ता घटना भइरहेका छन् । पाण्डेले पनि भारतका विभिन्न स्थानमा खेतीबालीका लागि एकैपटक धेरै आगो बाल्दा नेपालमा समेत असर परेको बताए । पन्जाबको धूवाँ एक दिनमा नेपाल आइपुग्छ, उनले भने, यसपटक त्यो धूवाँमा नेपालको प्रदूषण र डढेलोको धूवाँ मिसियो ।केही वर्षयता हिमाली क्षेत्रमा कात्तिकदेखि नै डढेलो लाग्ने गरेको छ । मनाङ, गोरखा, लमजुङ, ताप्लेजुङ, बझाङलगायतका जिल्लामा लगातार एक महिनासम्म डढेलो लागेको थियो । चिसो याममा लामो समय एकनासले डढेलो लाग्नुमा पनि जलवायु परिवर्तनको कारण हुन सक्ने जानकारहरू बताउँछन् । दक्षिण एसियाली डढेलो नियन्त्रण सञ्जालका संयोजक सुन्दरप्रसाद शर्मा विगतका डढेलोभन्दा यो वर्षको डढेलोलाई फरक हिसाबले हेर्नुपर्ने बताउँछन् । डढेलो मात्र होइन, एट्मोसफेयरिक ब्राउन क्लाउड (एबीसी) का कारण पनि प्रदूषणको मात्रा बढेको हो, उनले भने, ब्ल्याक कार्बन, सल्फर र अन्य हानिकारक डस्ट पार्टिकल लामो समयदेखि आकाशमा तैरिएका छन्, जुन स्वास्थ्यका लागि हानिकारक छन् ।नेपालमा चैत १३ गतेपछि डढेलोको फैलावट र घटना बढिरहेको छ । १३ गते एकै दिन ५ सय २३ स्थानमा डढेलो लागेको थियो । डढेलोको संख्या घट्दै गए पनि फैलावट यथावत् रहेको शर्माले बताए । सोमबार ४३ जिल्लाका १ सय ७१ स्थानमा डढेलो लागेको देखिन्छ । सुर्खेत, बाँके, दाङ, उदयपुर, चितवन, सिन्धुली, पर्सा र बर्दियामा ठूलो मात्रामा डढेलो लागेको छ । आईक्यू एअरका अनुसार सोमबार दिउँसो काठमाडौं विश्वका ९४ सहरमध्ये दोस्रो बढी प्रदूषितमा छ । पहिलो स्थानमा दक्षिण कोरियाको बुसान सहर थियो । प्रदूषित सहरको सूचीमा बंगलादेशको ढाका तेस्रो, पाकिस्तानको लाहोर चौंथो, भारतको कोलकाता पाँचौं स्थानमा थिए । यस्तै म्यान्मारको यांगुन र भारतकै दिल्ली क्रमशः छैटौं र सातौं स्थानमा थिए । नेपालमा सोमबार काठमाडौंसहित विभिन्न स्थानमा वायुको गुणस्तर सूचकांक (एक्यूआई) विश्व स्वास्थ्य संगठन (डब्लूएचओ) ले तोकेको भन्दा बढी रेकर्ड भएको छ । ग्लोबल इन्स्टिच्युट फर इन्टरडिसिप्लिनरी स्टडिज का निर्देशक उत्तमबाबु श्रेष्ठले अहिलेको वायु प्रदूषण एकाएक देखिएको समस्या नभएको बताए । २०३० वर्षअघि नै काठमाडौंको प्रदूषण भयावह भएकाले सुधार गर्नुपर्छ भनेर काम सुरु भएको हो, उनले भने, नीतिनियम कार्यान्वयन नहुँदा अहिलेको अवस्था निम्तिएको हो । अहिले समस्या परेपछि डढेलो र भारतबाट आएको धूवाँ भनेर सरकारी निकाय पन्छिन मिल्दैन । वातावरणविद् भूषण तुलाधरले प्रदूषणले विकराल रूप लिइसक्दा पनि सरकारले इमर्जेन्सी भनेर युद्धस्तरमा काम गर्नेतिर ध्यान नदिएको गुनासो गरे । यो मन्त्रिपरिषद्मा छलफल गर्नुपर्ने विषय हो, उनले भने, डढेलोलगायत विपद्लाई न्यून गर्न सुरक्षा निकायलाई परिचालन गर्न सकिन्थ्यो, त्यसमा ढिलाइ भयो । कोभिड नियन्त्रणमा जस्तै चासो अहिले देखाउनुपर्ने बेला आएको छ ।"
सर्वोच्चले झिकायो मन्त्रिपरिषद्को निर्णय,मन्त्रिपरिषद्बाट कहिले के निर्णय ?२०६६ चैत २९ : समरजंग कम्पनीको जग्गामा प्रधानमन्त्री निवास विस्तार गर्ने र त्यहाँका मोहीलाई सरकारी जग्गा सट्टाभर्ना दिने २०६७ वैशाख ३१ : मोहीसम्बन्धी निर्णय मालपोत कार्यालयबाट कार्यान्वयन गराउने २०६७ साउन २८ : यसअघिका दुई प्रस्तावका विवरणमा भएको त्रुटि सच्याउने२०६९ असोज १८ : ललिता निवासको ३ रोपनी जग्गा पशुपति टिकिन्छा गुठीका नाममा कायम गर्ने
जन्मकैदका दोषीलाई उन्मुक्ति दिने सरकारको तयारी,"अदालतबाट दोषी ठहर भई कैद भुक्तानरतलाई उन्मुक्ति दिइए कानुनी शासन र मानवअधिकार संरक्षणमा तुवाँलो लाग्छ गौरी प्रधान, सदस्य, मानवअधिकार आयोग"
गोरखा एमालेमा समानान्तर कमिटी,"गोरखा (कास) नेकपा (एमाले) को झलनाथ खनालमाधवकुमार नेपाल समूहले गोरखामा समानान्तर कमिटी घोषणा गरेको छ । सोमबार बसेको समूहको भेलाले यादव बस्नेतको नेतृत्वमा ६४ सदस्यीय जिल्ला कमिटी गठन गरेको छ । बस्नेत यसअघि जिल्ला उपाध्यक्ष थिए । भेलाले १४ सदस्यीय सचिवालयमा यादव बस्नेत, विशेश्वर कट्टेल, रजमदिन मियाँ, टेकराज भट्ट, सानुमाया बस्नेत, नारायणध्वज खड्का, कल्पना कुँवर, सीताराम बुढाथोकी, द्रोणचार्य तिमल्सिना, प्रदीप सिं क्षेत्री, अमृत कालाखेती, भोला श्रेष्ठ र कृष्णमान श्रेष्ठलाई चयन गरेको छ ।"
रूपन्देहीका प्रजिअसँगै प्रहरी प्रमुखको सरुवा,"रूपन्देही (कास) सुरक्षा व्यवस्थापन गर्न नसकेको भन्दै रूपन्देहीका प्रमुख जिल्ला अधिकारी र दुई प्रहरी प्रमुखको सोमबार एकैसाथ सरुवा भएको छ । मोतीपुर औद्योगिक क्षेत्र शिलान्यासका क्रममा अर्थमन्त्री विष्णु पौडेल र उद्योग, वाणिज्य तथा आपूर्तिमन्त्री लेखराज भट्टको सुरक्षा व्यवस्थापनमा कमजोरी गरेको भन्दै गृह मन्त्रालयले तीनै जनाको सरुवा गरेको स्रोतको दाबी छ । प्रजिअ पीताम्बर घिमिरे, प्रहरी प्रमुख एसपी प्रवीण पोखरेल र सशस्त्र प्रहरी प्रमुख एसपी भरत खनियाको सरुवा भएको हो । गत फागुन २१ गते सरकारले मोतीपुर औद्योगिक क्षेत्रमा तयारीबिनै शिलान्यास कार्यक्रम गरेको थियो । उद्योगका लागि अधिग्रहण गरेको जग्गामा आफूहरूको व्यवस्थापन नगरी जबर्जस्ती शिलान्यास गरेको भन्दै स्थानीयले कार्यक्रम अवरोध गरेका थिए । अवरोधकै बीच शिलान्यास गर्न खोज्दा स्थानीयले मन्त्रीमाथि ढुंगा प्रहार गरेका थिए । असुरक्षा देखिएपछि मन्त्रीद्वयले कार्यक्रम छाडेर लुम्बिनी प्रदेशको उद्योग, पर्यटन, वन तथा वातावरण मन्त्रालयमा पुगेर पत्रकार सम्मेलनमार्फत कुरा राखेका थिए । उक्त औद्योगिक क्षेत्रको अहिलेसम्म पनि वातावरणीय प्रभाव मूल्यांकन हुन सकेको छैन । गृह मन्त्रालयका प्रवक्ता चक्रबहादुर बुढाले प्रजिअको सरुवा भएको पुष्टि गरे । उनका अनुसार रूपन्देहीका प्रजिअ घिमिरेको पर्सा सरुवा भएको छ । रूपन्देहीमा पर्साका प्रजिअ अस्मान तामाङ आउने भएका छन् । सरुवा भएको हो, बुढाले भने, अन्य विवरण जानकारीमा छैन । त्यस्तै, प्रहरी प्रमुख पोखरेलको प्रहरी प्रधान कार्यालयमा सरुवा भएको छ । उनको स्थानमा एसपी मनोज केसी आउने भएका छन् । सशस्त्र प्रहरी प्रमुख भरत खनियाले भने औपचारिक पत्र प्राप्त नभएको बताए । रूपन्देहीमा सोमबार होलीको सार्वजनिक बिदा भएका कारण कुनै पनि अधिकारीले पत्र बुझेका छैनन् । चार दिनअघि सहायक प्रमुख जिल्ला अधिकारी कृष्णबहादुर खड्काको पनि सिरहाको इलाका प्रशासन कार्यालयमा सरुवा भएको थियो ।"
१४ हजार ७ सय शिक्षकको पदपूर्ति र बढुवा अनिश्चित,"सरकारले ६ महिनादेखि शिक्षक सेवा आयोगमा पदाधिकारी नियुक्ति नगर्दा करिब साढे १४ हजार स्थायी शिक्षकको पदपूर्ति र बढुवा प्रक्रिया अनिश्चित बनेको छ । सिफारिस समितिले अध्यक्षसहित दुई सदस्यको नाम सिफारिस गरिसक्दा पनि सरकारले नियुक्ति गर्न सकेको छैन । लोक सेवा आयोगका अध्यक्षको अध्यक्षतामा गठित समितिले ३ महिनाअघि पदाधिकारी सिफारिस गरेको थियो ।आयोग ६ महिनादेखि पदाधिकारीविहीन हुँदा प्रमुख काम नै प्रभावित बनेको शिक्षक सेवा आयोगका प्रशासकीय प्रमुख दिनेश श्रेष्ठले जनाए । आयोगको सम्पूर्ण काम पदाधिकारीले गर्ने हो, हामी त कार्यान्वयन मात्र गर्ने हो, उनले भने, शिक्षकको पदपूर्ति र नियमित बढुवाको काम अवरुद्ध छ । शिक्षा तथा मानव स्रोत केन्द्रले प्राथमिक, निम्न माध्यमिक र माध्यमिक तहका लागि १२ हजार शिक्षक पदपूर्ति गर्न माग गरेको छ । यी ३ वटै तहमा २ हजार ७ सय शिक्षक बढुवा हुने प्रक्रियामा छन् । आयोगका पदाधिकारी नहुँदा विज्ञापन आह्वान, परीक्षा सञ्चालनलगायत पदपूर्तिको काम रोकियो, उनले भने, शिक्षकहरूको बढुवा पनि अनिश्चित बनेको छ ।सामुदायिक विद्यालयमा विषय शिक्षकको चरम अभाव छ । स्वतः अवकाश भएपछि रिक्त रहेका पद पूर्ति नहुँदा विद्यालयले करारमा शिक्षक नियुक्ति गरेर पठनपाठन गराइराखेका छन् । सामुदायिक विद्यालयमा करिब ५८ हजार शिक्षक अपुग रहेको अनुमान छ । अभाव टार्न स्वयंसेवक शिक्षक खटाउने नीति पनि सरकारले लिएको छ । लोक सेवाका पूर्वप्रमुख उमेशप्रसाद मैनालीले आयोगले गरेको निर्णय सरकारले कार्यान्वयन गर्नुपर्नेमा जोड दिए । उनी अध्यक्ष रहेको सिफारिस समितिले ३ जनाको नाम सिफारिस गरेको थियो । समितिमा त्रिभुवन विश्वविद्यालयका उपकुलपति धर्मकान्त बाँस्कोटा र तत्कालीन शिक्षा सचिव गोपीनाथ मैनाली सदस्य थिए । समितिले कानुनी व्यवस्थाअनुसार गत पुसमा ३ जनाको नाम सिफारिस गरेको थियो । कानुनी व्यवस्थाअनुसार गठित समितिले मापदण्ड र योग्यताका आधारमा नाम सिफारिस गरेको पूर्वअध्यक्ष मैनालीले बताए । हामी मन्त्रीको रुचिका आधारमा नियुक्ति र सिफारिस गर्न बसेका होइनौं, उनले भने, आयोगले ऐनको व्यवस्थाअनुसार गरेको निर्णय परिवर्तन हुन सक्दैन । ऐनमा सिफारिस समितिले गरेको सिफारिस शिक्षा मन्त्रालयले मन्त्रिपरिषद्मा लगेर स्वीकृत गराउनुपर्ने व्यवस्था छ ।शिक्षामन्त्री श्रेष्ठ भने लोक सेवामा नयाँ अध्यक्ष नियुक्त भएपछि पुनः सिफारिस समिति बनाएर पदाधिकारी नियुक्ति गर्ने योजनामा रहेको उनीनिकट स्रोतले बतायो । लोक सेवा गत सातादेखि पदाधिकारीविहीन छ । मन्त्री श्रेष्ठले यसअघि पनि संवैधानिक निकायका प्रमुखले गरेको सिफारिसलाई उल्ट्याउने प्रयास गरेका थिए । शिक्षामन्त्री श्रेष्ठको निर्देशनमा शिक्षा सचिव रामप्रसाद थपलियाले शिक्षक सेवा आयोगमा गरेको सिफारिस र मूल्यांकन पुनर्विचार गर्न लोकसेवा आयोगलाई पत्र लेखेका थिए । आयोगले एक महिनाअघि शिक्षामन्त्रीले बलमिच्याइँपूर्ण दुस्साहस गरेको टिप्पणी गर्दै शिक्षा मन्त्रालयलाई जवाफी पत्र पठाएको थियो । लोक सेवाले आफ्नो सिफारिसमा पुनर्विचार नगर्ने अडान लिएपछि पनि शिक्षामन्त्रीले पदाधिकारी नियुक्तिमा चासो देखाएका छैनन् ।सिफारिस समितिले शिक्षक सेवा आयोगको अध्यक्षमा पूर्वशिक्षा सचिव मधु रेग्मी, सदस्यहरूमा पूर्वशिक्षा सहसचिव डिल्लीराम रिमाल र पूर्वप्रधानाध्यापक नन्दकुमारी महर्जनलाई सिफारिस गरेको छ । समितिले लोक सेवाको मापदण्डअनुसार एक सय पूर्णाङ्कमा आकांक्षीको मूल्यांकन गरेको थियो । त्यसअघि इच्छुकबाट सार्वजनिक रूपमा दरखास्त मागिएको थियो । ७० पूर्णाङ्क योग्यता, २० पूर्णाङ्क व्यावसायिक कार्ययोजना र १० पूर्णाङ्क अन्तर्वार्ताका लागि छुट्याइएको थियो । विज्ञको मूल्यांकनमा उत्कृष्ट बनेकालाई नियुक्तिका लागि सिफारिस गरिएको समितिले जनाएको छ । शिक्षा ऐनमा शिक्षक सेवा आयोगको पदाधिकारी नियुक्ति गर्न लोक सेवा आयोगका अध्यक्षमा सिफारिस समिति रहने र त्यसमा शिक्षा सचिव र त्रिविका उपकुलपति सदस्य रहने व्यवस्था छ ।"
शिक्षण संस्थामा ४ दिन बिदा,"कोरोना महामारीले प्रभावित शिक्षण संस्थालाई फेरि वायु प्रदूषणले बिथोलेको छ । सरकारले मंगलबारदेखि ४ दिनसम्म देशभरका शिक्षण संस्थामा बिदा दिने निर्णय गरेको छ । वायुमण्डलमा देखिएको अस्वाभाविक प्रदूषणका कारण स्वास्थ्यमा असर पर्न सक्ने भएकाले विद्यालय, क्याम्पसलगायत शिक्षण संस्थामा बिदा दिने निर्णय गरिएको शिक्षा मन्त्रालयका प्रवक्ता दीपक शर्माले जानकारी दिए । शिक्षण संस्था बन्द रहे पनि पूर्वनिर्धारित परीक्षा भने यथावत् हुने उनले जनाए । पूर्वनिर्धारित कार्यतालिकाअनुसार परीक्षा सञ्चालन गरिरहेका विश्वविद्यालय, उच्चशिक्षा प्रदायक शिक्षण संस्थाले स्वास्थ्य सजगता अपनाउँदै परीक्षाका कार्यक्रम सञ्चालन गर्न सक्नेछन्, मन्त्रालयको विज्ञप्तिमा उल्लेख छ । गत सातादेखि काठमाडौं उपत्यका, पोखरालगायत ठाउँका शिक्षण संस्थामा कोरोना संक्रमित हुने विद्यार्थी, शिक्षकको संख्या पनि बढ्दै गएको थियो । संक्रमित भेटिएका कतिपय शिक्षण संस्था बन्द पनि गरिएको छ । विद्यालय बिदा भएको अवस्थामा आफ्ना बालबालिकालाई घरभित्रै रहने व्यवस्था मिलाउने पनि शिक्षा मन्त्रालयले अभिभावकलाई आग्रह गरेको छ । जनस्वास्थ्यविद् डा शरद वन्तले अहिलेको अवस्थामा बालबालिकासहित सबैले सुरक्षा सावधानीका उपाय अपनाउनुपर्ने जनाए । स्कुल मात्र बन्द गरेर समस्याको हल हुँदैन, उनले भने, सम्भव हुँदासम्म घरबाट बाहिर ननिस्कने, निस्कनै परे अनिवार्य मास्क प्रयोग गर्नुपर्छ । वायुमा देखिएको प्रदूषणले श्वासप्रश्वास, आँखा र छालामा समेत असर गर्न सक्ने उनले बताए । सरकारले दीर्घकालीन रूपमै प्रदूषण रोकथाममा ध्यान दिनुपर्ने वन्तको भनाइ छ । पुराना सवारीसाधनमा नियन्त्रण, प्रदूषणजन्य निर्माण, बजारमा समेत रोक लगाउनुपर्ने उनको सुझाव छ । कोरोना संक्रमणका कारण गत चैतदेखि नै बन्द शिक्षण संस्था मंसिरयता मात्रै खुल्न थालेका थिए । त्यसको कारण विद्यालय तहको शैक्षिक सत्र नै जेठसम्म सारिएको छ । विश्वविद्यालयको शैक्षिक सत्र पनि पर धकेलिएको छ ।"
लागूपदार्थ कारोबार दिनहुँ,"केही दिनअघि ब्राउन सुगर ओसारपसार र बिक्रीवितरणमा संलग्न भएको आरोपमा धरानबाट चार युवा पक्राउ परे । उनीहरूको साथबाट प्रहरीले ११ ग्राम खैरो हेरोइनसमेत बरामद गरेको थियो । प्रहरीको प्रारम्भिक अनुसन्धानबाट उनीहरू प्रयोगकर्ता र कारोबारी दुवै भएको खुलेको छ । उनीहरूले लागूपदार्थ दिने व्यक्तिको नाम बताए पनि ठेगाना बताउन नसकेको इलाका प्रहरी कार्यालय धरानका डीएसपी ज्ञानेन्द्र बस्नेतले बताए । उनका अनुसार कतिपयलाई लागूपदार्थ उपलब्ध गराउनेको नाम र ठेगानासँग खासै सरोकार हुन्न ।एक साताअघि मात्र प्रहरीले धरानबाटै चार जनालाई खैरो हेरोइन बिक्रीवितरण गरेको आरोपमा पक्राउ गरेको थियो । पक्राउ पर्नेहरूले आफूहरू श्रीमान्श्रीमती भएको बताएका थिए । अनुसन्धानमा भने उनीहरू पार्टनरसिप मा लागूपदार्थ ओसारपसार र बिक्रीवितरण गर्ने प्रेमीप्रेमिका भएको पत्ता लाग्यो । यसअघि पनि प्रहरीले एकै दिन सात जनालाई खैरो हेरोइनसहित पक्राउ गरेको थियो । डीएसपी बस्नेतका अनुसार पछिल्लो समय पूर्वी नेपालका मुख्य सहर ब्राउन सुगरको हटस्पट बन्दै गएका छन् । धरान, इटहरी, विराटनगर, दमक, बिर्तामोडमा ब्राउन सुगर कारोबार बढेको हो । कलेज पढ्ने उमेरका युवादेखि ४५ वर्षसम्मका व्यक्ति ब्राउन सुगरको प्रयोग र कारोबारमा संलग्न रहेको प्रहरीको तथ्यांक छ । पूर्वमा पछिल्लो पाँच वर्षयता लागूपदार्थ प्रयोगकर्ताहरू ब्राउन सुगर सेवन गर्नेतर्फ आकर्षित भएको पाइएको छ । प्रहरीले दैनिक बरामद गरेका ब्राउन सुगरको मात्रा र पक्राउ परेकाहरूको तथ्यांकले यस्तो संकेत गरेको हो । प्रदेश १ प्रहरी कार्यालयका अनुसार गत कात्तिक दोस्रो सातादेखि हालसम्ममा ब्राउन सुगर कारोबारमा संलग्न भएको आरोपमा ५० मुद्दा दर्ता भएका छन् । उक्त अवधिमा ब्राउन सुगरको ओसारपसार र कारोबार गरेको आरोपमा प्रहरीले १ सय ६९ जनालाई कारबाही गरेको छ । आर्थिक वर्ष २०७६७७ मा प्रहरीले प्रदेश १ मा लागूपदार्थ कारोबारमा संलग्न २९ महिलासहित ७ सय ३८ जनालाई पक्राउ गरी कारबाही गरेको थियो । प्रदेश १ मा आत्महत्यापछि लागुऔषधको मुद्दा सबैभन्दा बढी दर्ता भएका छन् । प्रहरीका अनुसार चालु आवमा ब्राउन सुगरसहित ५ सय २० वटा मुद्दा लागूऔषध कारोबारसँग सम्बन्धित छन् ।गत साउनयता प्रदेश १ मा मात्र प्रहरीले ब्राउन सुगर १ किलो ६५१ ग्राम ६८१ मिलिग्राम बरामद गरेको छ । आर्थिक वर्ष २०७६७७ मा प्रहरीले १ किलो ६६० ग्राम ८३७ मिलिग्राम ब्राउन सुगर बरामद गरेको थियो भने आव २०७५७६ मा २ किलो ६२१ ग्राम ९१७ मिलिग्राम बरामद गरेको थियो । बजारमा ब्राउन सुगरको मूल्य यति नै भनेर नतोकिए पनि प्रतिकिलो ६ करोड रुपैयाँभन्दा बढी पर्ने बताइन्छ । कारोबारीहरूले ९ मिलिग्राम बराबर एक डोज बनाउने गरेका छन् ।नेपालमा यसको उत्पादन, प्रशोधन नहुने भएकाले भारतीय कारोबारीले खुला नाकाको फाइदा लिँदै भित्र्याउने गरेका छन् । अन्य लागूऔषध कारोबार गर्दा लुकाउन बढी मिहिनेत गर्नुपर्छ । डाइजेपाम, डाइजेल्याप, एभिल, फेनारगन, ल्युपिजेसिक, डाइलेक्सजस्ता लागूऔषधि ट्याब्लेट, क्याप्सुल, बोतलको सिसीमा हुने र त्यसलाई लुकाएर ल्याउँदा आकारमा ठूलो देखिने हुन्छ, एक प्रहरी अधिकारीले भने, तर सानोसानो प्याकेट बनाएर जहाँ पनि लुकाएर ल्याउन र बिक्री गर्न सकिने भएकाले कारोबारीले ब्राउन सुगर रोजेको हुन सक्छ ।"
चीनबाट आयो खोप,"काठमाडौं (कास) चीनले अनुदानमा उपलब्ध गराएको कोरोनाविरुद्धको ८ लाख मात्रा खोप सोमबार नेपाल ल्याइएको छ । ढुवानी नेपालले नै गर्नुपर्ने भएपछि झन्डै एक महिना बेइजिङमा रोकिएको खोप नेपाल एयरलाइन्समार्फत ल्याइएको हो । उक्त खोप नेपालका लागि चिनियाँ राजदूत होउ यान्छीले सोमबार प्रधानमन्त्री केपी शर्मा ओली र स्वास्थ्य तथा जनसंख्यामन्त्री हृदयेश त्रिपाठीलाई हस्तान्तरण गरिन् । हस्तान्तरण कार्यक्रममा राजदूत होउले चिनियाँ पक्षले नेपालसँग खोप सहकार्य गरिराख्न चाहेको बताइन् । आवश्यक खोप खरिद प्रक्रियामा पनि नेपाललाई सहयोग गर्ने उनले बचन दिइन् । चिनियाँ जनताले नेपाली जनतालाई गहिरो मित्रताको भावनाअनुरूप अहिलेको खोप सहयोग गरेको उनको भनाइ थियो । मन्त्री त्रिपाठीले राजदूत होउलाई सहयोगका लागि धन्यवाद दिएका थिए । चीनले नेपाललाई पहिलो पटक माघ १८ गते चिनियाँ दूतावासमार्फत ३ लाख मात्रा खोप दिने घोषणा गरेको थियो । त्यसपछि माघ २३ मा चिनियाँ विदेशमन्त्री वाङ यीले परराष्ट्रमन्त्री प्रदीपकुमार ज्ञवालीसँगको टेलिफोन संवादमा उक्त संख्यालाई बढाएर ५ लाख मात्रा पुर्याउने बताएका थिए । फागुन १७ गते राजदूत होउले ट्वीट गर्दै अनुदान खोपको मात्रालाई ५ लाखबाट ८ लाखमा पुर्याएकी थिइन् । फागुन ४ गते औषधि व्यवस्था विभागले चिनियाँ सरकारी कम्पनी सिनोफार्मद्वारा उत्पादित उक्त भेरोसेल खोपलाई नेपालमा आपत्कालीन प्रयोगका लागि स्वीकृति दिएको थियो । भारतले यसअघि १० लाख मात्रा कोभिसिल्ड खोप प्रदान गरिसकेको छ । यस्तै, भारतीय सेनाले नेपाली सेनालाई फागुन १५ गते एक लाख मात्रा हस्तान्तरण गरेको छ । भारतसँग २० लाख मात्रा खोप खरिद गरिए पनि हालसम्म १० लाख मात्रा खोपमात्र आइपुगेको छ ।"
मृतकका परिवार भन्छन्  दोषी पक्राउ नगरेसम्म शव बुझ्दैनौं,"होली खेल्ने क्रममा भएको झडपपछि मृत्यु भएका दुई जनाका परिवारले दोषीलाई पक्राउ नगरेसम्म शव नबुझ्ने अडान लिएका छन् । सामूहिक आक्रमणमा परेको भिडियो सार्वजनिक भएको र किटानी जाहेरी पर्दासमेत दोषी पक्राउ नगरेको भन्दै परिवारले शव पनि बुझ्न नमानेका हुन् । मृतक दुवैको सोमबार बुर्तिबाङमा पोस्टमार्टम गरिएको छ । बडीगाड१० दर्लिङस्थित बल्देचौरमा आइतबार भएको घटनामा निसीखोला गाउँपालिका७ राजकुतका ३६ वर्षीय प्रकाश कुँवर र ३४ वर्षीय दीपक परियारको मृत्यु भएको थियो । ६ जना घाइते भएका छन् । घटनास्थलदेखि ४ सय मिटर तल भीरमा शव भेटिएको जिल्ला प्रहरीका डीएसपी इकवाल हवारीले बताए । मृतक कुँवर कांग्रेस जिल्ला कार्यसमिति सदस्य हुन् । परियार सक्रिय कार्यकर्ता रहेको बागलुङ कांग्रेस सभापति दीपेन्द्रबहादुर थापाले बताए । मेलामा रमाइलो गर्ने, होली खेल्ने काम भइरहेको थियो । त्यस्तैमा केही युवाले हान्ने, धकेल्ने गर्न थाले, घाइते मीठु परियारले भने, त्यसपछि सामान्य झगडा भयो । त्यत्तिकैमा लाठी र ढुंगा बर्साउँदै ठूलो जमातले हामीमाथि आक्रमण गर्यो । उनको शरीरमा नीलडाम र मुखमा चोट लागेको छ । घाइते सबैको उपचार भइरहेको स्थानीय रूपेश श्रेष्ठले बताए । इलाका प्रशासन र इलाका प्रहरी कार्यालय बुर्तिबाङमा मृतक कुँवरकी श्रीमती बिनुले उजुरी दिएकी छन् । भिडियोमा देखिएका व्यक्ति पक्राउ गरेर कारबाही थाल्न पीडितको माग छ । घटनाले राजकुत गाउँ शोकमा डुबेको छ । घटनापछि गाउँ नै त्रसित बनेको स्थानीयले बताए । घटनाबारे अधिकांशले खुलेर कुरा गर्न सकेका छैनन् । घटना अनुसन्धानका लागि जिल्ला प्रहरी प्रमुख एसपी कृष्णबहादुर पल्लीमगरसहित ११ जनाको टोली सोमबार बिहान घटनास्थल पुगेको थियो । बागलुङ, गुल्मी र प्यूठानको सिमानामा पर्ने बल्देचौरमा आइतबार होली मेला लागेको थियो । प्रत्येक होलीका दिन आयोजकबिनै स्वतःस्फूर्त मेला लाग्ने गरेको वडाध्यक्ष वीरेन्द्रकुमार बुढामगरले बताए । पूर्वनियोजितभन्दा पनि क्षणिक आवेशको परिणाम हो, उनले भने, मादक पदार्थ पनि सेवन गरेका रहेछन् ।प्रमुख जिल्ला अधिकारी शिवकुमार कार्कीले दोषी छिट्टै पत्ता लाग्ने बताए । केही नामसमेत किटानी भएकाले उनीहरूको खोजी भएको छ, कार्कीले भने, छिट्टै परिणाम आउने गरी काम गर्नेछौं । प्रशासनले केही दिनअघि नै होलीमा मेला महोत्सव नगर्न निर्देशन जारी गरेको थियो तर उक्त मेलामा ६ सयभन्दा बढी मानिस भेला भएका थिए । समन्वयबिनै कार्यक्रम गरिएको रहेछ, छानबिन गर्छौं, कार्कीले भने, दुःखद घटना भएकाले पहिलो काम अनुसन्धान हो, त्यसपछि कारबाही प्रक्रिया थाल्छौं । घटनास्थल राजकुत बस्तीभन्दा पश्चिम २ घण्टा पैदल दूरीमा पर्छ । अघिल्ला वर्ष पनि यहाँ होलीलगायतका मेलामा दुई गाउँका मान्छेबीच झगडा हुँदै आएको स्थानीयले बताए ।नेपाली कांग्रेसले घटनाको दोषी पत्ता लगाएर कानुनी कठघरामा ल्याउन माग गरेको छ । कांग्रेस प्रवक्ता विश्वप्रकाश शर्मा, कांग्रेस जिल्ला सभापति दीपेन्द्रबहादुर थापा, क्षेत्रीय सभापति द्रोण कुँवर र तरुण दल जिल्ला अध्यक्ष उमाकान्त शर्माले छुट्टाछुट्टै विज्ञप्तिमार्फत दोषी पत्ता लगाउन माग गरे ।"
एसिड छ्याप्दा ३ बालबालिका घाइते,"काठमाडौं (कास) होली खेल्ने क्रममा पानी भनी झुक्किएर एसिड छ्याप्दा तीन बालबालिका घाइते भएका छन् । काठमाडौंको शंखरापुर नगरपालिका१ स्थित सरस्वती दुग्ध उत्पादन सहकारी संस्थामा राखिएको एसिडलाई पानी सम्झेर छ्याप्दा ९ वर्षीय विशाल तामाङ, ११ वर्षीय सविन तामाङ र १६ वर्षीया अस्मिता तामाङ घाइते भएका हुन् । घाइतेमध्ये दुई जनाको साँखुको सुष्मा कोइराला मेमोरियल अस्पतालमा उपचार भइरहेको र एक जना सामान्य उपचारपछि घर फर्किएका काठमाडौं प्रहरीका डीएसपी प्रमेश विष्टले बताए । एसिड छ्याप्ने दुई जना युवकसहित डेरी सञ्चालकलाई सोधपुछका लागि नियन्त्रणमा लिइएको छ । उनीहरूमाथि अदालतबाट ५ दिनको म्याद थप गराई अनुसन्धान भइरहेको विष्टले बताए । डेरीमा दूधको फ्याट नाप्न एसिड प्रयोग गरिन्छ । त्यही एसिडलाई पानी सम्झेर उनीहरूले छ्यापेको बताइएको छ । डेरी स्थानीय नवीन ग्राम विद्यालको भवन भाडामा लिएर सञ्चालन हुँदै आएको छ ।"
पशुपतिमा चाँदीको घ्याम्पो,"काठमाडौं (कास) पशुपति क्षेत्र विकास कोषले पुरानो कृति मासेर पशुपतिनाथ मन्दिरभित्र व्यक्तिगत रूपमा चाँदीको घ्याम्पो राखेको छ । प्राचीन स्मारक संरक्षण र गुठी ऐनविपरीत व्यापारी मीनबहादुर गुरुङको नाममा चाँदीको घ्याम्पो राखिएको हो । यसअघि यहाँ तामाको घ्याम्पो थियो । उक्त घ्याम्पो कसको हो भन्ने अभिलेखसमेत कोषसँग छैन । प्राचीन स्मारक संरक्षण ऐनले सम्पदा क्षेत्रमा नभएको कुरा नराख भन्छ, कोषका पूर्वकोषाध्यक्ष तथा वाग्मती प्रदेशसभा सदस्य नरोत्तम वैद्यले भने, तर कोषले नभएको कुरा राखेको मात्र होइन, अर्काको कृति मासेको छ । अर्कोको कृति मास्नु गैरकानुनी हो । गुरुङले ३ हजार ९०९ तोला चाँदीको घ्याम्पो राखेका हुन् । उनले आफ्नो नामसमेत लेखेका छन् । नाम राख्न पनि ऐनले निषेध गरेको छ । यहींको पानी चाँदीको करुवाले झिकेर पशुपतिनाथलाई अभिषेक गर्ने चलन छ । घ्याम्पोमा बिहानै ब्राह्मणले पानी बोकेर भर्ने गर्छन् । पानी बोक्न २१ जना ब्राह्मणको व्यवस्था गरिएको हुन्छ । वाग्मतीबाट पानी बोकेर भर्ने चलन भए पनि प्रदूषित भएपछि राजराजेश्वरी घाटछेउमै खनिएको इनारबाट ल्याउने गरिएको छ । कोषका कार्यकारी निर्देशक घनश्याम खतिवडाले घ्याम्पो पुरानो भएकाले फेरेको बताए । बाटोमा अम्खोरा ढल्यो भने त्यसलाई उठाउन कुनै विधि पूरा गर्नु पर्दैन, उनले भने, घ्याम्पो चुहिएकाले फेरेको हो । विश्व सम्पदा क्षेत्रमा गैरकानुनी रूपमा शिलापत्र, ताम्रपत्रसमेत राख्ने क्रम रोकिएको छैन । कोषले ऐनविपरीत सम्पदा पुनर्निर्माण गरिरहेको भन्दै अभियन्ताले विरोध गर्दै आएका छन् ।"
लुम्बिनी सरकारलाई राप्ती शिक्षालयको १८ बिघा,"लुम्बिनी प्रदेश सरकारको स्थायी संरचना निर्माणका लागि संघीय सरकारले दाङको देउखुरीमा जग्गा उपलब्ध गराउने निर्णय गरेको छ । चैत ५ को मन्त्रिपरिषद् बैठकको निर्णयअनुसार देउखुरीस्थित राप्ती प्राविधिक शिक्षालयका नाममा रहेको १७ बिघा १९ कट्ठा ४ धुर जग्गा संघीय सरकारले प्रदेश सरकारका नाममा उपलब्ध गराउने भएको हो । प्रदेशसभाको हिउँदे अधिवेशन देउखुरीमै राख्ने गरी दुई महिनाअघि नै सभामुख पूर्णबहादुर घर्तीसहितको टोलीले स्थगतल निरीक्षणसमेत गरेको थियो । तत्काल शिक्षालयको भवन उपलब्ध भएको अवस्थामा बैठक राख्न सकिने निष्कर्षसहित प्रदेशसभा सचिवालयले राप्ती प्राविधिक शिक्षालयको जग्गा र सम्पत्ति प्रयोगको अधिकार दिन प्रदेश सरकारमार्फत अनुरोध गरेको थियो । प्रदेश सरकारको सिफारिसमा संघीय सरकारले जग्गा र संरचना उपलब्ध गराउने निर्णय गरेको हो ।संघीय सरकारले प्रदेशका प्रमुख सचिवलाई लेखेको पत्रमा जग्गाको स्वामित्व नेपाल सरकारमै रहने गरी प्रदेश सरकारलाई उपयोग गर्न दिने उल्लेख छ । प्राविधिक शिक्षा तथा व्यावसायिक तालिम कार्यक्रमहरूको गुणस्तरीय प्रशिक्षणलाई वैकल्पिक व्यवस्थाका लागि लुम्बिनी प्रदेश सरकारको स्रोतसाधनसमेत परिचालन गर्ने गरी राप्ती प्राविधिक शिक्षालयको भौतिक संरचना र चर्चेको चार किल्लाभित्र रहेको कित्ता नं १ र १८ को १७ बिघा १९ कट्ठा ४ धुर ऐलानी पर्ती जग्गा तथा त्यसभित्रको भौतिक संरचनाको स्वामित्व नेपाल सरकारमा रहने गरी लुम्बिनी प्रदेश सरकारलाई उपयोग गर्न स्वीकृति दिने उल्लेख छ ।राप्ती स्वास्थ्य प्राविधिक शिक्षालयमा अहिले १ हजार ६ सय बढी विद्यार्थी अध्ययनरत छन् । ती विद्यार्थीलाई स्थानीय सरकारको सहकार्यमा नजिकैको विद्यालयमा स्थानान्तरण गर्ने तयारी पनि सुरु भएको छ । विद्यार्थी व्यवस्थापनका लागि राप्ती र गढवा गाउँपालिकाका दुई विद्यालय आदर्श र सरस्वती मावि रोजिएको छ । ती दुई विद्यालयमा २ हजार बढी विद्यार्थी पढ्छन् । ती विद्यार्थीको व्यवस्थापनका लागि गढवाकै गोबरडिहाका प्रसेनि मावि र रात्रि प्राविमा स्थानान्तरण गर्ने तयारी भएको राप्ती गाउँपालिका अध्यक्ष नुमानन्द सुवेदीले बताए । आवश्यक खर्च स्थानीय सरकारले नै बेहोर्न सक्छन्, उनले भने, सरकारले जग्गा र सम्पत्ति दिने निर्णय गरेपछि त्यसपछिको व्यवस्थापन स्थानीय सरकारकै हो । प्रदेश सरकारले देउखुरीमै प्रदेशसभाको बैठक राख्ने गरी अस्थायी संरचना निर्माण गर्न ८ करोड रुपैयाँ लागतको टेन्डर आह्वान पनि गरिसकेको छ । सरकारले असोज २० मा प्रदेशको नामकरण र स्थायी राजधानीको निर्णय गरेको थियो । त्यसयता बैठक बसेको छैन । ६ महिनापछि चैत १८ मा बस्ने हिउँदे अधिवेशनको बैठक बुटवलमै बस्ने र वर्षे अधिवेशनका लागि देउखुरीमै तयारी गरिएको सभामुखका स्वकीय सचिव ध्रुवविक्रम ओलीले बताए । सभाहलका लागि टेन्डर भइसकेको छ, उनले भने, बन्यो भने वर्षे अधिवेशन देउखुरीमै आह्वान गर्ने तयारी छ । सरकारले जग्गा उपलब्ध गराएसँगै र टेन्डरसमेत आह्वान भइसकेकाले आव २०७८७९ को बजेट देउखुरीबाटै सार्वजनिक हुने सम्भावना बढेको उनको भनाइ छ ।प्रदेश सरकारले पूर्वाधार विकास प्राधिकरणको कार्यालय देउखुरीमै खोलेको छ । प्राधिकरणले नमुना प्रदेश राजधानी निर्माण गर्ने गरी डीपीआरको काम तीव्र पारेको जनाएको छ । प्रदेशसभाको काम र बैठक सञ्चालन स्थायी राजधानीमा अस्थायी संरचना निर्माण गरेर सुरु गरे पनि सरकारका काम केही समय बुटवलबाटै हुने सरकारका प्रवक्ता एवं भौतिक पूर्वाधार विकासमन्त्री बैजनाथ चौधरीले बताए । जग्गा प्राप्तिको निर्णय भएको छ तर जग्गा प्राप्ति हुँदैमा तत्काल सरकारका कामकारबाही देउखुरीबाटै सम्भव छैन, उनले भने, सरकारको संरचना निर्माणका लागि डीपीआरको काम बल्ल हुँदै छ । नयाँ संरचना तयार भएपछि मात्र देउखुरीबाट प्रदेश सरकार सञ्चालन हुने उनले बताए ।"
वाग्मती सरकार फेरि बलियो,"तत्कालीन नेकपाभित्रको अर्को समूहबाट अविश्वासको प्रस्ताव दर्ता भएसँगै अप्ठेरोमा परेको वाग्मती प्रदेशका मुख्यमन्त्री डोरमणि पौडेल नेतृत्वको सरकार पुनः मजबुत अवस्थामा फर्किएको छ । सर्वोच्च अदालतको फैसलापछि एमाले र माओवादी केन्द्र ब्युँतिँदा पौडेलविरुद्धको अविश्वास प्रस्ताव अगाडि नबढ्ने भएको हो । एमालेको माधवकुमार नेपाल पक्षका २२ सांसद र माओवादी केन्द्रका २३ सांसदले संयुक्त रूपमा मुख्यमन्त्रीविरुद्ध पुस १० गते अविश्वास प्रस्ताव दर्ता गराएका थिए । दुवै पक्षले अविश्वास प्रस्ताव अगाडि नबढाउने र हस्ताक्षर फिर्ता लिने भएपछि पौडेल नेतृत्वको सरकारको आयु लम्बिने भएको हो । यो समूहले मुख्यमन्त्रीका रूपमा नेत्री अष्टलक्ष्मी शाक्यलाई अगाडि सारेको थियो । वाग्मतीमा ५७ सांसद रहेको एमालेको एकल बहुमत छ । वाग्मतीमा सरकार गठनका लागि ५६ मत आवश्यक पर्छ । २३ जना सांसद रहेको माओवादी केन्द्रले प्रदेश सरकारलाई दिएको समर्थन फिर्ता लिने र अविश्वास प्रस्ताव अगाडि नबढाउने भएको छ । सोमबार काठमाडौंस्थित प्रदेश पार्टी कार्यालय बबरमहलमा बसेको संसदीय दलको बैठकले उक्त निर्णय गरेको हो । तत्कालीन अवस्थामा अविश्वास प्रस्ताव अगाडि बढ्न सक्दैन । त्यसकारण सरकारलाई दिएको समर्थन तत्काल फिर्ता लिने निर्णय गरेका हौं, माओवादी केन्द्रको प्रदेश संसदीय दलका नेता शालिकराम जम्मकट्टेलले भने, सरकारले नैतिकता गुमाए पनि प्राविधिक हिसाबले बलियो छ ।एमालेकै नेपाल समूहले अविश्वासको प्रस्ताव फिर्ता लिने निर्णय गरिसकेको छ । यो समूहको स्थायी कमिटी बैठकले प्रदेश तहमा मुख्यमन्त्रीविरुद्ध दर्ता भएको अविश्वास प्रस्ताव फिर्ता लिन सांसदहरूलाई आग्रह गरेको थियो । अविश्वासको प्रस्तावमाथि हामीले गरेको हस्ताक्षर फिर्ता लिन्छौं । पार्टी एउटै भएको अवस्थामा यो प्रस्ताव अगाडि बढाउन मिल्दैन । त्यसकारण विधि र प्रक्रिया पुर्याएर फिर्ता लिन्छौं, सांसद पशुपति चौलागाईंले भने । मुख्यमन्त्री पौडेलले काम गर्न नसकेको स्पष्ट भए पनि अब मिलेर जानुको विकल्प नभएको उनले बताए । यस विषयले संसद्मा औपचारिक प्रवेश पाइसकेको छ । अब सदनमा प्रक्रिया अगाडि बढ्छ नै, हामी वैचारिक बहसलाई कायमै राख्छौं । कानुनी बाध्यताका कारण हामी यो अवस्थामा आइपुगेका हौं, उनले भने ।यस्तै, वाग्मतीमा माओवादी केन्द्र संसदीय दलको बैठकले तत्कालीन एमालेसँगको एकता अगाडिकै संसदीय दलका पदाधिकारीलाई पुनः चयन गरेको छ । बैठकले संसदीय दलको नेतामा शालिकराम जम्मकट्टेल, उपनेता कुमारी मोक्तान, प्रमुख सचेकमा बुद्धिमान माझी, सचेतकमा प्रतिमा श्रेष्ठलाई चयन गरेको हो । सरकारविरुद्ध प्रदेशसभामा प्रतिनिधित्व गर्ने दलहरूसँग एकता गरेर सशक्त रूपमा प्रतिपक्षीको भूमिका निर्वाह गर्ने निर्णय गरेको संसदीय दलका नेता जम्मकट्टेलले जानकारी दिए ।"
माओवादी संसदीय दलमा आङ्बो,"प्रदेश १ मा नेकपा (माओवादी केन्द्र) संसदीय दलको नेतामा इन्द्रबहादुर आङ्बो सर्वसम्मत चयन भएका छन् । ज्येष्ठ सदस्य सौभाग्यवती राईको अध्यक्षतामा सोमबार बसेको बैठकले दलको नेतामा आङ्बोलाई चयन गर्नुका साथै दलको विधान पनि पारित गरेको छ । त्यसपछि नेता आङ्बोको अध्यक्षतामा बसेको बैठकले उपनेतामा रामकुमार राई, प्रमुख सचेतकमा झलकबहादुर मगर र सचेतकमा सौभाग्यवती राईलाई चयन गरेको छ ।यसअघि दलका नेता रहेका टंक आङ्बोहाङ एमालेतर्फ खुलेकाले उनलाई २४ घण्टे स्पष्टीकरण सोध्ने निर्णयसमेत भएको आङ्बोले जानकारी दिए । आङ्बोहाङ गत शुक्रबार आर्थिक मामिला तथा योजनामन्त्री भएका हुन् । माओवादी केन्द्रमै फर्किने जवाफ आए स्वागत गर्छौं, आङ्बोले भने, जवाफ नआए संसदीय दलको सदस्यबाट हटाउने प्रक्रिया अगाडि बढाउँछौं । सरकारको समर्थनका विषयमा केन्द्रले लिने निर्णयको आधारमा अघि बढ्ने उनले बताए । सभामुख प्रदीपकुमार भण्डारीले चैत २३ मा प्रदेशसभा बैठक बोलाएका छन् । उक्त बैठकअगाडि नै सरकारलाई दिएको समर्थन फिर्ता हुने अवस्था रहेकाले छुट्टै दलको हैसियतमा बस्नका लागि कुर्सीको व्यवस्थापन गर्न भनिएको पनि उनले जानकारी दिए । उनले मुख्यमन्त्री शेरधन राईविरुद्ध प्रदेशसभामा टेबल भइसकेको अविश्वास प्रस्तावबारे एमालेको माधवकुमार नेपाल पक्षका सांसदहरूसँग छलफल गरेर निर्णय लिने बताए । ९३ सदस्यीय प्रदेशसभामा माओवादी केन्द्रका १६ जना छन् । एमालेतर्फ खुलेर मन्त्री भइसकेका आङ्बुहाङ र उपसभामुख सरस्वती पोखरेललाई छोड्दा अब माओवादीको मत १४ मा खुम्चिएको छ ।आङ्बोले प्रदेशसभा बैठकमा अविश्वास प्रस्ताव टेबल भइसकेको अवस्थामा मुख्यमन्त्री राईले मन्त्रिपरिषद् विस्तार गर्नु कानुनी राज्यको मान्यताविपरीतको कार्य भएको टिप्पणी गरे ।"
खान्कीको गुणस्तरमा अत्यासलाग्दो अवस्था,"हामीले दिनहुँ कस्ता उपभोग्य सामग्री उपभोग गरिरहेका छौं भन्नेबारे एउटा अत्यासलाग्दो विवरण सार्वजनिक भएको छ, त्यो पनि सरकारी निकायबाटै । खाद्य प्रविधि तथा गुण नियन्त्रण विभागले चालु आर्थिक वर्षको ८ महिनामा २ हजार ८४ वटा नमुना संकलन गरी परीक्षण गर्दा १ सय २७ सामग्री खाद्य ऐन२०२३ विपरीत अर्थात् न्यून गुणस्तरका भेटिए । सर्वसाधारणले दिनहुँ उपभोग गर्नैपर्ने पानी, तेल, घिउ, दही, चाउचाउ, मिठाई, कुकिजलगायत केही खाद्यवस्तु न्यून गुणस्तरका भेटिएका हुन् । यसअघि पनि सरकारी तथा गैरसरकारी निकायबाट यस्तै विवरण सार्वजनिक भए पनि सरकारले कारबाही र गुणस्तरमा थप कदम चालेको सुनिएको छैन ।बजारमा छ्यापछ्याप्ती न्यून गुणस्तरका खान्कीबारे विशेष गरी सरकारसहित सरोकारवाला निकाय गम्भीर नबन्नु उदेकलाग्दो छ । खाद्य प्रविधि तथा गुण नियन्त्रण विभागले पछिल्लो समय गरेको नमुना विश्लेषण गर्दा दाना, प्रशोधित पिउने पानी, खाद्यान्न र खानेतेलमा गुणस्तरको समस्या सबभन्दा बढी छ । यीसहित १ सय २७ नमुना न्यून गुणस्तरका देखिए पनि उद्योगीव्यवसायीहरूले पाउने सजाय र गुणस्तरीय सामग्रीका लागि थप कदम चाल्नेबारे भने केही टुंगो लागेको छैन । एक वर्षअघि देखिएका समस्यासम्बद्ध कसुरलाई अहिले र अहिलेको कसुरलाई अर्को वर्ष कारबाही गर्ने एउटा सामान्य कामका रूपमा मात्रै यो समस्यालाई लिने गरिएको छ । यसले गुणस्तर सुधारमा कुनै औचित्य साबित गर्न सकेको छैन । जस्तो, यस वर्ष न्यून स्तर तथा दूषित उत्पादन तथा बिक्रीवितरण गरेको कसुरमा ७६ वटा कम्पनीलाई मुद्दा चलाइएको छ । दर्ता गरिएका यी मुद्दाका नमुना एकदुई वर्षअघिका नै हुन् । गुणस्तरहीन सामग्री बेचेको फेला परेकाहरूविरुद्ध मुद्दा दायर गर्नुपर्ने नमुना धेरै रहेको विभागका कर्मचारी बताउँछन् ।मुद्दा दायर गर्ने फाइल सरकारी वकिलको कार्यालयमा पठाउँदा महिनौं समय लाग्छ । अनुसन्धानका क्रममा थपघट गर्न भन्दै दुईतीन पटकसम्म फिर्ता हुन्छ । बयानका लागि उपस्थित हुन हुलाकमार्फत चिठी पठाउने चलन छ । यसरी पठाइएको पत्रका आधारमा उद्योगीव्यवसायी उपस्थित नै हुँदैनन् । एउटै मुद्दा टुंगोमा पुग्न दुईतीन वर्षसम्म लाग्ने गरेका उदाहरण विभागसमक्ष छन् । सर्वसाधारणको स्वास्थ्यमा प्रत्यक्ष प्रभाव पार्ने विषयलाई सरकारले एउटा प्रक्रिया मात्रै पूरा गरेर खेलबाड गरिरहेको छ । अनुगमन, नमुना संकलन र कैफियत देखिँदा कारबाही गर्ने प्रक्रियामा मात्रै होइन, नीतिनियम, इजाजतका प्रक्रिया र खाद्य निरीक्षकहरूका विषयमा समेत पर्याप्त ध्यान दिन सकेको देखिँदैन । यहाँ उत्पादन तथा बिक्रीवितरण हुने सिमेन्ट तथा डन्डी (रड) लगायत सामग्रीमा केकस्तो गुणस्तर हुनुपर्छ भन्ने व्यवस्था छ । तर कतिपय खाद्य पदार्थको गुणस्तर केकस्तो हुनुपर्छ भन्ने स्पष्ट व्यवस्था छैन ।झन्डै ३ करोड जनसंख्या रहेको मुलुकमा खाद्यान्नको गुणस्तरबारे हेर्ने सरकारी निकाय खाद्य प्रविधि तथा गुण नियन्त्रण विभागमा जम्मा साढे ३ सय कर्मचारीको दरबन्दी छ । तिनमा करिब २ सय कर्मचारीले अहिले यो विभागका सबै काम गरिरहेका छन् । तीमध्ये खाद्य निरीक्षक ५० जना मात्र छन् । यसरी हेर्दा करिब ६ लाख जनसंख्याले प्रयोग गर्ने खाद्यान्न निरीक्षणको काम एक जना खाद्य निरीक्षकले गर्नुपरेको छ । खाद्यान्नको गुणस्तर हेर्ने प्रयोगशाला त झन् थोरै छन् । काठमाडौं उपत्यका, हेटौडा, जनकपुर, भैरहवा, नेपालगन्ज, धनगढी, विराटनगरमा मात्रै एकएकवटा प्रयोगशाला छन्, जहाँ कसैले उजुरी गरे वा तोकिएको अख्तियारीअनुसार वार्षिक कोटा पुर्याउनका लागि मात्रै खाद्यको गुणस्तर परीक्षण गरिन्छ । खाद्यान्नको गुणस्तर कायम गर्न अनुगमन, प्रयोगशाला र खाद्य निरीक्षक धेरै चाहिन्छन् भन्ने हैन । निश्चित विधि, मापदण्ड र प्रक्रियाबाट गुणस्तर कायम गर्न सकिन्छ । त्यसो गर्नुको सट्टा विभागले कतिपय अवस्थामा भएकै नीतिनियममा समेत सम्झौता गरिदिने गरेको छ । विभाग आफैंले जारी गरेको गुणस्तरसम्बन्धी निर्देशिका कार्यान्वयन नगर्दै छवटा पानी उद्योगलाई इजाजत दिएको छ । इजाजत दिइसकेपछि एकैपटक नवीकरण गर्ने क्रममा मात्रै खाद्यान्नसम्बन्धी उद्योगहरूले नमुना पेस गर्ने र गुणस्तर परीक्षण गरे पुग्ने व्यवस्था छ, जसले गुणस्तर सुधारमा कुनै भूमिका नै नरहेको स्वयं सरकारको अध्ययनले देखाएको छ ।तसर्थ चाहे जुनसुकै विधि होस्, अत्यावश्यक खाद्य वस्तुमा गुणस्तर कायम गर्ने बाध्यकारी व्यवस्था गरिनुपर्छ । स्वस्थ खाद्यान्न खाद्य सुरक्षासँग पनि जोडिएको हुन्छ । संघीय संरचनाअनुसार गुणस्तरका लागि पनि विकेन्द्रीकरण नीति आवश्यक छ । खाद्य उत्पादन, आयात, बिक्रीवितरणसँग प्रत्यक्ष सरोकार राख्ने अन्य मन्त्रालयलाई समेत गुणस्तरसम्बन्धी हेर्ने र काम गर्ने अधिकार दिइनुपर्छ । अर्कातर्फ, हाल खाद्य ऐन२०२३ अनुसार अनुगमन, परीक्षण तथा कारबाही गर्ने गरिएको छ, जुन कानुन बदलिँदो परिस्थितिमा निकै पुरानो भइसकेको छ, जसलाई तत्कालै परिमार्जन गर्न आवश्यक छ । खाद्य स्वच्छता तथा गुणस्तरसम्बन्धी नयाँ विधेयक संसद्मा पेस भइसकेको छ । यी काम गर्न खास गरी हालको प्रशासनिक तथा राजनीतिक नेतृत्वकै इच्छाशक्ति र त्यसअनुसारको नीति कार्यान्वयनमा ल्याउन आवश्यक छ । आखिर शासनसत्ताको बागडोर सम्हालेकाले पनि उपभोग गर्ने सामग्री यही बजारकै हो । आफूले बनाउने नीतिको उपभोक्ता आफैं हो भन्ने कुरा हेक्का राखेर सरोकारवाला नेतृत्वले सुधार गरिदिए त्यसको लाभ सबैले पाउने थिए ।"
अड्किरहेको हलो माथि अर्को विमर्श,"गत शनिबार यही दैनिकमा बृहत् नागरिक आन्दोलनका एक कर्ता प्राध्यापक कृष्ण खनालको लेख प्रकाशित भएको थियो, कहाँ अड्कियो हलो ? शीर्षकमा । गएकै शनिबार बृहत् नागरिक आन्दोलनले आह्वान गरेको बहसका अनेक प्रश्नमध्ये महत्त्वपूर्ण प्रश्न थियो, कहाँ अड्किएको छ, राजनीतिको हलो ?यति बेला जसरी हलो विम्ब विमर्शको विषय बनिरहेको छ, यो अकारण छैन । त्यसैले पनि यसबारे जरुरी छलफल गर्नुपर्छ भन्ने लागेको छ ।नेपाली भाषाको बोधगम्यतामा भिजेको छरितो उखान हो हलो अड्काएर गोरु चुट्नु । मतलब, मूल विषय अर्कै छ तर त्यसलाई लुकाएर बाहिर अर्कै कुराको स्वाङ गर्नु । यसैलाई छोट्याएर बनाइएको टुक्का हो हलो अड्काउनु । यसको सांकेतिक अर्थबारे धेरै विमर्श गर्नैपरेन । सहज निकासका सम्भावित मार्गहरू अवरुद्ध हुनु तर त्यो अवरुद्धताको जरो कारण सार्वजनिक हुन नसक्नु नै हलो अड्किनु हो ।संसद् पुनःस्थापना भएको एक महिना बितिसक्दा पनि राजनीति हलो अड्किएझैं अवरुद्ध भएकामा, संसद्ले बिजिनेस नपाएकामा, प्रधानमन्त्रीले ६४ प्रतिशत बहुमतको दाबी गर्ने नेकपालाई समेत अदालतको फैसलाले खारेज गरिसक्दा अविश्वासको प्रस्ताव ल्याउने या सरकारलाई दिएको समर्थन फिर्ता लिने दुवै उद्यम नगरिएकामा मुख्य दलसँग नागरिक आन्दोलनको सोझो प्रश्न स्वाभाविक थियो नै । प्रज्ञा प्रतिष्ठानस्थित डबलीमा नेताहरू महन्थ ठाकुर, माधव नेपाल, पुष्पकमल दाहाल र मीनेन्द्र रिजाललाई नागरिकका तर्फबाट सोधियो यो अवरोध किन जारी छ ?बहसको सहजीकरणका लागि खटिएकी विश्लेषक दोभान राईबाहेक वक्ता र सहजकर्ता सबै पुरुषैपुरुष ! पुरुषवर्चस्वले भरिएका बाँकी तमाम स्पेस हरूमा त पुरुषैपुरुष रहनु एउटा कुरा हो, तर समावेशी र समानुपातिक सहभागिताको प्रश्नमा सबैभन्दा मुखर पक्षधरता देखाउने स्त्रीपुरुषहरूले भरिएको नागरिक आन्दोलनमा समेत किन पुरुषैपुरुष ?यस विषयमा सामाजिक सञ्जाल मौन रहने कुरा थिएन । निजीदेखि सार्वजनिक स्पेससम्मका तमाम विषयमाथि प्रश्नका संस्कारको प्रवर्द्धन र उत्तर खोज्ने कठिनतम यात्रा रोजेका कर्ताहरूले उत्तर नदिई धर पाउने कुरा पनि भएन । प्रज्ञा डबलीमा भइरहेको बहसको चुरो थियो राजनीतिक अवरोधको सही बाटो निकाल्नुपर्ने बेला निकासको हलो अड्क्यो कहाँनेर ? सबैलाई लागेकै छ, हलो अड्केको त छ र अड्केको हलोको फाली निकाल्ने जिम्मेवारी केपी ओलीरचित प्रतिगमन शृंखलाका विरुद्ध उभिनेजति सबैको हो । त्यसमा पनि ज्यादा भूमिका त हालका माओवादी केन्द्र र नेकपा एमाले (नेपालखनाल) समूहकै हुनुपर्ने हो । तर, यिनीहरू नै किंकर्तव्यविमूढ र ढुलमुले किन भए ? गत पुस ५ मा प्रधानमन्त्री र राष्ट्रपतिले गरेको संसद् विघटनपछि जुन गतिमा यिनीहरू प्रतिगमनको विरोध मा उत्रिए, फागुन ११ मा सर्वोच्च अदालतले संसद् पुनःस्थापना हुने फैसला गरेपछि त्यही गतिमा हाइबर्नेट हुन पुगे । प्रतिगमन र संविधानविरोधी ओलीको तिकडमका बाघचाल चिन्ने तर त्यसविरुद्ध जवाफी कारबाही (राजीनामाका लागि सामूहिक दबाब या अविश्वास प्रस्तावको तयारी) गर्नुपर्ने बेला उनैसँग यो वा त्यो रूपको सम्झौता गर्न तयार हुने! विपक्षी दल कांग्रेसको संस्थागत मौनता र उसका सभापतिको हदैसम्म आलोच्य माखेदाउ! यतिखेरै जनता समाजवादी दलको एक फ्याकले प्रतिगमनका खलनायकसँगै गरिरहेको सत्तासाझेदारीको बार्गेनिङ । उता ओलीको प्रतिगमनयात्रा झन्झन् तीव्रतर हुँदै छ, यता ओलीविरुद्धको प्रतिरोध निभेको आगोजस्तो निस्तेज हुँदै छ । यी सबै गतिविधि देख्दा सामयिक राजनीतिमाथि टिप्पणी गर्नैसमेत सरमलाग्दो स्थितिमा यो समग्र स्थितिका जवाफदेह को हुन् भन्ने प्रश्न पेचिलो छ नै ।यसको सरल जवाफ हो निश्चित रूपमा यी सबै जिज्ञासाका उत्तरदाता पुरुष नेताहरू नै हुन् । कारण, नेपाली राजनीतिको प्रत्येक पार्टीसत्ता र राज्यसत्ताका हलो हरूको अनौ समात्ने हात केवल पुरुषको हो । जुन चीज जोजससँग सम्बन्धित छ, उत्तर त्यसैसँग माग्ने सामान्य नियम नै हो । त्यस अर्थमा बृहत् नागरिक आन्दोलनले पुरुष नेतालाई मात्रै डबलीमा उभ्यायो । किन पुरुष मात्रै भन्ने सवालको सोझो प्रत्युत्तर यही हुनुपर्छ । तर उत्तर त्यति सजिलो छैन, जति सोचिएको छ । माथिकै उत्तरमा पनि राजनीतिक दिशाहीनताको निकास खोज्ने बुद्धिबल पुरुषसँग मात्रै छ भन्ने निहितार्थ त प्रकट भैहाल्छ । हुन त जसका बेइमानी र अकर्मण्यताले हलो अड्किरहेको छ, अड्केको हलोको सियो निकाल्ने आइडिया र दक्षता पनि स्वतः तिनैसँग छ भन्ने अपेक्षा गरिएको होला तर यसपटक नागरिक आन्दोलनसमेत पितृसत्ताका आनुवंशिक चरित्रबाट मुक्त छैन भन्ने टिप्पणीबाट बच्न सकेन । यसपटकका टिप्पणी नागरिक आन्दोलनकै क्रममा जोडिएको जनैबहसका झैं कडा नहोलान्, यो अर्को कुरा हो ।यसभित्र अन्तर्भूत अनिवार्य बहस त अझ बहस बाहिरै छ । त्यो के भने, बारम्बार राजनीतिको हलो अड्काउने यी पुरुषहातलाई मात्रै जुनसुकै सत्ताको अनौ (अर्थात्, स्टेरिङ या ह्यान्डल) समात्ने लगातारको अग्राधिकार किन छ र किन बाध्य छौं हामी यिनैलाई तानीतानी प्रश्न सोध्न ? निर्णायक नेतृत्वमा पुरुषवर्चस्व रहेकाले तिनका बेइमानीका जवाफदेह उनीहरू स्वयम् हुनुपर्छ भन्ने जवाफ गलत होइन । तर के साँच्चै अवरुद्ध राजनीतिको निकास खोज्न र त्यसका लागि नयाँ नेतृत्व लिन पनि अयोग्य नै छन् महिला ? चार दलका पुरुष बसेका कुर्सीमा पाँचौं कुर्सी थपेर कुनै महिला नेतालाई हामी सक्छौं या म सक्छु भन्ने स्पेस दिन हिचकिचाउनुपर्ने कारण के ?प्रसंग हलो चलाउने हातका वरिपरि छ, नागरिक पंक्तिले हलोको ह्यान्डल समातिरहेका जुँगाधारी, मर्दहरूसँग गरेको बहसको वरिपरि छ! तर रोचक के छ भने, यस्तो बहस गर्ने बृहत् नागरिक आन्दोलनको हलो पनि पुरुषहरूकै हातमा छ । यस आन्दोलनको दिशा र एजेन्डा तय गर्ने निर्णायक अर्थात् अनौ समात्ने हात पनि पुरुषकै हुन् । यसको दसी प्रज्ञा डबलीमा भएको त्यही बहसको अन्त्यतिर नागरिक आन्दोलनकी एक सदस्य मोहना अन्सारीले गरेको प्रश्नभित्र छ । जसरी सत्ता र दलीय राजनीति राजनीति हो, त्यसै गरी नागरिक आन्दोलन पनि राजनीति नै हो । यो लोकतन्त्र र यसका संस्थाहरूको जीवन्तताका लागि प्रतिरोध र खबरदारीको राजनीति हो । जनमानसले ठान्छ, यो अरू सबै राजनीतिभन्दा विवेकशील र फेयर राजनीति हो । तर यसो भन्दैमा नागरिक आन्दोलन प्रश्नबाहिर छ भन्ने अर्थ लाग्दैन ।जसका हातमा हलोको अनौ छ, विषय र बहसका स्वरूप त्यसै गरी प्रकट हुन्छन् भनेर हेर्दा हलो कै रूपकमा अडिएर गर्नुपर्ने छलफल धेरै लामा र सघन हुन सक्छन् । तर केही कुरा भने राख्नैपर्ने भएको छ ।कृषिजन्य अर्थतन्त्रमा आधारित नेपाली समाजमा हलो पुरुष अग्राधिकार र प्राथमिकताको छुटाउनै नहुने विम्ब हो । खेतीपाती नै जीविकाको प्रमुख स्रोत रहिआएको सभ्यताको लामो यात्रामा हलोको उपयोगिता यतिसम्म अनन्य भयो, यसले जनमानसका जिब्रामा झुन्डिने उखानहरूमा समेत बलियो ठाउँ बनायो । कृषिको मुख्य औजार हलोसँगै कृषिकर्मको निर्णायकी अधिकार पनि पुरुषकै हातमा थामिने भाष्यको विस्तार हुँदै आयो । यसमै जोडिएर आइमाईले हलो जोत्न हुन्न भन्ने निषेधात्मक भाष्यको पनि उसै गरी विस्तार हुँदै आयो । महिलाको भूमिका हलोका सियामुनि अन्न खसाल्दै पुरुषको पछुवा हुने मात्रमै सीमित भयो । हलोको अनौ समात्नु एउटा यस्तो सांस्कृतिक विम्ब बन्यो, यसले राजनीतिकप्रशासनिक योग्यताको ह्यान्डल समाउने कार्यभारका लागि पुरुषलाई मात्रै विश्वास गर्ने हजारौं वर्ष लामो इतिहास बनाइदियो ।अर्को शब्दमा, हलो, बाउसो, फरुवा, कोदालोजस्ता कृषिकार्यका मुख्य औजारमाथि पुरुषकब्जा र वर्चस्वले पितृसत्तात्मक राजनीतिको आर्थिक जग बसाल्ने आधारभूत कर्मलाई पहिलोपल्ट सुनिश्चित गराइदियो । कृषिजन्य आर्थिक आधार र कृषिका मुख्य औजारमाथिको आधिपत्य र विशेषाधिकारको प्रभाव संस्कृति र विचारमा यति गहिरोसँग भिज्न पुगेको छ, हाम्रो सोच, कार्यशैली र समग्र जीवन पद्धतिमै त्यसका अभिन्न छापहरू जब्बर भई बसेका छन् । कतिसम्म भने, आजका दिनसम्म पनि हलोबाउसो चलाउने पुरुष श्रमिकलाई महिला श्रमिकलाई भन्दा बढी ज्याला दिइन्छ । खेती प्रणालीमा अडिएको समाजको यही विभेदकारी संस्कृतिकै प्रकारान्तर रूप हो आज कर्पोरेट पुँजीवादी सत्ताका जुनसुकै क्षेत्रमा महिलाको तलबमान पुरुषको भन्दा कम छ । त्यति मात्र होइन, राज्यले प्रदान गर्ने खेलाडी भत्तामा समेत कति लाजलाग्दो स्तरमा लैंगिक विभेद रहेछ भन्ने कुरा हामीलाई थाहै छ । यी सबै कुरामा हलो रूपककै ऐतिहासिक भूमिका सर्वोपरि छ भन्ने स्पष्ट छ । शनिबारको नागरिक बहसका लागि अड्किरहेको राजनीतिक हलो माथिको विमर्शमा एउटै पनि महिला नेतालाई वक्ता हुन योग्य नठानिनुमा हलोवर्चस्वको यही पुलिंगकेन्द्री भाष्यको भूमिका छ भन्ने पनि प्रस्टै छ ।सम्भवतः कृषियुगको सुरुआतमा शारीरिक दुर्बलताका विशेष समय र क्षण (सुत्केरी, महिनावारीलगायत) का लागि निषेधका केही नियम सकारात्मक अर्थमै बनाइएका थिए, तर कालान्तरमा यिनै चीज महिलाको योग्यता र क्षमता विकासका बाधक ट्याबु बने । महिलामाथि अविश्वास र हेपाइका अस्त्र बने । यसको प्रतिछवि पुरुषलिखित तमाम साहित्य, कानुन, वैचारिकदार्शनिक विमर्श र तिनका अभ्यासमा पर्ने नै भयो । र स्वाभाविक हो, यी चीजहरूको प्रभाव शताब्दी र सहस्राब्दीहरूको फेरो मार्दै यहाँसम्मै आइपुगेको छ ।पितृसत्तात्मक संस्कारले पुरुषलाई प्रथम र स्त्रीलाई दोयम मान्छ । पुरुषलाई रक्षक र स्त्रीलाई रक्षित मान्छ । यसो भन्दा खण्डनस्वरूप दुर्गा र कालीका पौराणिक विम्बको एकोहोरो कर्मकाण्डीय पूजाका दलिल पेस गर्ने गरिन्छ, तर यी दलिलभन्दा कैयौं गुणा बलियो छ हामीले भोगिरहेको क्रूर यथार्थ । पुरुष सब्जेक्ट (कर्ता) र महिला अब्जेक्ट (कर्म, वस्तु) भई आएको संस्कृतिमा परिवारसत्ता र समाजसत्तासँगै राज्यसत्ता र राजनीतिक दल मात्रै होइन, नागरिक आन्दोलनसमेत सांस्कृतिक अधिरचनाकै प्रतिरूप भएका छन् । जसरी हलो (कृषियुग) हुँदै ट्र्याक्टर (आधुनिक प्रविधि) युगसम्मको यात्रामा औजारमाथिको एकाधिकार र त्यसलाई चलाउनेहाँक्ने योग्यताको विश्वास अपवादबाहेक पुरुषकै एकलौटी हुँदै आइरहेको छ, सार्वजनिक वृत्तको हरेक नेतृत्वका अधिकारी पुरुष मात्रै हुन् भन्ने भाष्य त्यसै गरी स्थापित र प्रचलित भइरहेकै छ । हलो सामन्ती समाजसंरचनाको मूर्त र अत्यन्तै बलियो रूपक हो । पुँजीवादी व्यवस्थामा समेत यो एकलिंगीय आनुवंशिक आरक्षणका रूपमा भिन्नभिन्न शैलीमा कायम छ । प्राधिकारप्राप्त वर्गको यो प्रभुत्वकारी राजनीतिसँग लड्न दलीय राजनीतिमा मात्रै होइन, प्रत्येक क्षेत्रमा हालहुकुम गरिरहेको त्यो कठोर पुरुषहातबाट हलोएकाधिकारको अनौ खोस्नु जरुरी छ । जीविकाको हलोदेखि राजनीतिको हलोसम्म, विचारदर्शनको हलोदेखि प्रतिरोध र क्रान्तिको हलोसम्म पुरुष अग्राधिकारको यो सिलसिलामा क्रमभंग नभएसम्म महिलाहरू तिनका पछुवा र सहभागी मात्रै भैरहने क्रम रोकिने देखिन्न । त्यसका लागि राजनीतिक दलमा मात्रै होइन, प्रत्येक सार्वजनिक वृत्त र कार्यस्थलमाथि आक्रामक हस्तक्षेप गरेर त्यसको मुख्य कर्ता बन्ने योजनाका लागि कर्मठ स्त्रीहरूको आँधीबेहरी नै उठ्नुपर्छ, पृष्ठभूमिमा शक्तिशाली पुरुषछायाको कुत्सित आशीर्वाद र दृश्यअदृश्य सहयोग बिना ।तर क्रान्तिकारी विचारबिना, संगठित अमर्खबिना र योजनाबद्ध दुस्साहस बिना त्यस्तो आँधीबेहरी अर्थात् त्यस्तो क्रान्तिकारी हस्तक्षेप सम्भव छैन । यसो हुन सक्यो भने मात्रै समाज र राजनीतिको गति अवरुद्ध भइरहने, फाली अड्किरहने हलो आजको तत्कालीन राजनीतिबाट मात्रै होइन, इतिहासको गहिरो खोप्चाबाट समेत बाहिर निस्कँदो हो । यसका लागि स्त्रीहरूको बुद्धिबल र विवेकले सही स्पेस आर्जन गर्न अब स्त्रीहरूकै सामूहिक प्रयत्न जरुरी छ ।"
राजनीतिको स्वाभाविक गति अवरुद्ध,"गत पुस ५ मा प्रधानमन्त्रीको सिफारिसमा विघटित प्रतिनिधिसभा सर्वोच्च अदालतले फागुन २३ मा पुनःस्थापित गरिदियो । त्यसपछिका झन्डै एक महिनामा प्रतिनिधिसभाको पाँच बैठक मात्र बसेको छ । प्रतिनिधिसभा बैठक किन नियमित हुन सक्दैन ? पूर्वसांसदहरूको निधनमा शोक व्यक्त गरी पाँचदस मिनेट बैठक बसेर अर्को बैठक किन आठदस दिनपछि मात्र तोकिन्छ ? किन दैनिक वा दिन बिराएर संसद् बैठक हुँदैन ? आक्कलझुक्कल मात्र बैठक गर्नुका कारण के होला ? के सांसदहरूले पाँच दिन बैठक बसेर महिनाभरिको तलबभत्ता बुझ्नुपर्ने हो ? सरकारले हालै सार्वजनिक निकायहरूको कार्यालय समय बिहान १० देखि साँझ ५ बजेसम्म तोकिएको छ भने कर्मचारीहरूका लागि दिउँसो खाजा खाने समय पनि आलोपालो गरी आधा घण्टा मात्र लिनुपर्नर् ेनिर्णय गरेको छ । उक्त निर्णय राजपत्रमै प्रकाशित छ तर कानुन, नीति, नियम बनाउने जनप्रतिनिधिहरूका लागि भने किन समयको पावन्दी नभएको होला ? अरूका लागि प्रेरणाका स्रोत बन्नुपर्ने सांसदहरू र संसद्ले नै नियमित काम गर्न सक्दैनन् भने देश कसरी चलिरहेको मान्न सकिन्छ ? मन्त्रीहरूले दैनिक रूपमा मन्त्रालयमा गएर कामकारबाहीका बारेमा जानकार भएर आवश्यक निर्णयहरू गर्नुपर्ने हो । तर, विभिन्न कार्यक्रम उद्घाटनका लागि दौडिरहेको देखिन्छ, सुनिन्छ । हाम्रा जनप्रतिनिधिहरू संसद् बैठक नभएको दिनमा केके गर्नुहुन्छ ? खोइ उहाँहरूको गतिविधि थाहा पाउन सकिएको ? उहाँहरूलाई न कार्यालय समय, न दैनिक काम, क्या हाइसन्चो ? सरकारले बिजनेस दिएन भने पनि संसद् बैठक नियमित गरेर सांसदहरूले आफ्नो क्षेत्रका समस्याहरू उठाउन सक्दैनन् र ? देशभरि भइरहेका ठूला आयोजनाहरूको समीक्षा मात्र गरे पनि विकासले गति पाउने थियो नि ! हालै चितवनमा ठेकेदारले सडकका दायाँबायाँ खाल्डो पारेर छोडेका कारण साइड नपाएर एकै परिवारका तीन जनाले दुर्घटनामा ज्यान गुमाए तर त्यहाँका सांसदहरू किन यसबारे सदनमा बोल्दैनन् ? यो प्रतिनिधि घटना मात्र हो । यस्ता घटना दिनहुँ भइरहन्छन् तर जनप्रतिनिधिहरूले थाहा नपाएझैं गर्छन् । यदि उनीहरूले जनजीवनका समस्याबारे सदनमा चिच्याउने हो भने बल्ल सरकारको कानमा पुग्थ्यो कि ? नत्र सरकार सत्ता जोगाउन व्यस्त, सांसदहरू जागिर । कहिलेसम्म संसद् बिजनेसविहीन हुने हो ? कहिलेसम्म राजनीतिको हलो अड्किरहने हो ? आफैं कार्यविधि बनाएर संसद् चल्ने भएकाले सांसदहरूले आफूअनुकूल ऐन, नियम, नियमावली बनाएका होलान्, यस विषयमा कसले प्रश्न गर्ने ? नोदनाथ त्रिताल, चौबिसे गाउँपालिका३, धनकुटा कृष्ण खनालको कहाँ अड्कियो हलो ? लेख महत्त्वपूर्ण लाग्यो । लेखमा अहिलेको गतिहीन राजनीतिको गहिरो विश्लेषण गरिएको छ । संसद्मा प्रतिनिधित्व गर्ने प्रमुख दलहरूको अलमलले असंवैधानिक कदम चाल्न उद्यत प्रधानमन्त्री केपी शर्मा ओलीलाई थप योजना बुन्न मौका मिलिरहेको लेखकको तर्क सही छ । राजनीतिमा नैतिकता र इमानदारीले बाटो बिराएपछि देशमा अस्थिरताको बीजारोपण हुने गर्छ । र, नेपालमा अहिले यही भइरहेको छ । प्रतिनिधिसभा बिजनेस नपाएर भौंतारिरहेको छ भने प्रधानमन्त्री ओली कसरी हुन्छ आफ्ना गलत कामको औचित्य पुष्टि गर्न अनेक तानाबाना बुन्न व्यस्त छन् । राजनीतिक दलहरू एकअर्काको मुख ताकेर गतिहीन परिस्थितिको रमिते बनिरहेका छन् । माओवादी केन्द्रका अध्यक्ष पुष्पकमल दाहाल र एमालेका वरिष्ठ नेता माधव नेपालले प्रतिनिधिसभा ब्युँतिएपछि ओलीले सजिलै राजीनामा दिन्छन् भन्ने अपेक्षा गरेका थिए । तर उनीहरूको अपेक्षाअनुसार राजनीति अगाडि बढेन । प्रमुख प्रतिपक्षी नेपाली कांग्रेसले सरकारमा पनि नजाने, अविश्वास प्रस्ताव पनि नगर्ने भनिसकेको छ । अहिले नेकपा माओवादीको समर्थनमा एमालेको नेतृत्वमा मिलीजुली सरकार छ । ओली जसरी पनि प्रतिनिधिसभा विघटनको औचित्य पुष्टि र चुनावको सान्दर्भिकता साबित गर्न प्रतिनिधिसभालाई बिजनेसविहीन बनाउन लागिपरेका छन् । आफ्नै नेतृत्वको सरकारले निर्वाचन गराउनेतिर उनको ध्यान छ । सरकारलाई दिएको समर्थन फिर्ता लिँदा ओली कांग्रेस र जसपातिर ढल्किने हुन् कि भन्ने डरमा माओवादी केन्द्र छ । त्यो भए आफू एक्लै भइने ठम्याइ उसको छ । प्रतिगामी ओलीलाई जसपा र कांग्रेसले सजिलै समर्थन गर्लान् भन्ने आधार देखिँदैन । मुलुकलाई निकास दिन ओलीइतरका नेताहरू डराउनु हुन्न । गोविन्द विक, बूढानीलकण्ठ१२, काठमाडौंििबृहत् नागरिक आन्दोलनअन्तर्गत शनिबार प्रज्ञा प्रतिष्ठानमा आयोजना गरिएको सवालजवाफ कार्यक्रममा राजनीतिक हलो कुन पार्टीको कारण अड्किएको हो भन्नेमा मुख्य पार्टीहरूले दोष आफ्नो थाप्लोमा लिन चाहेनन् । तैपनि नेताहरूको कुरा सुन्दा राजनीतिक हलो तीनै पार्टीको अविश्वासले अड्किएको देखिन्छ । माओवादी केन्द्र, कांग्रेस र जसपाको अलमल र एकआपसको अविश्वासकै कारण ओली प्रतिगमनउन्मुख छन् । महन्त ठाकुर र मीनेन्द्र रिजालले माओवादीकै कारण हलो अड्केको आरोप लगाएपछि र नागरिकको प्रश्नले घेरिएपछि पुष्पकमल दाहालले एक साताभित्रै ओली सरकारलाई दिएको समर्थन फिर्ता लिन्छु भन्न बाध्य भए । यथार्थमा हलो अड्केकै समर्थन फिर्ता नलिएर हो । माओवादीले समर्थन फिर्ता लिनासाथ ओली सरकार संकटमा पर्छ । अनि हेरौं ओली सरकारलाई कांग्रेस र जसपाले कुन नैतिकताको आधारमा विश्वासको मत दिँदा रहेछन् ? आफैंले प्रतिगामी कार्य गरेको, असंवैधानिक कार्य गरेको भनेर आरोप लगाएको ओली सरकारलाई कांग्रेस र जसपाले कुनै हालतमा विश्वासको मत दिनै सक्दैन । दिएमा आउँदो चनावमा उनीहरूले जनताको अगाडि नैतिकता र लोकलाजको कुरा गर्ने हैसियत नै गुमाउँछन् । यसर्थ अविलम्ब माओवादीले समर्थन फिर्ता लिएको घोषणा गर्नुपर्छ । अनि मात्र राजनीतिले लोकतान्त्रिक कोर्स समाउँछ । पार्टीहरूले लोकतन्त्रको मूल्यमान्यता हेर्ने कि सत्ता स्वार्थ ? नागरिक समाजले पछिल्लो राजनीतिक विकासक्रम राम्रोसँग नियालिरहेको छ । हाम्रो सर्तहरू जसले मान्छ उसैसँग मिलेर सरकार बनाउँछौं भन्ने जस पार्टीको मोलमोलाइले यतिखेर राजनीति अस्थिर बन्न पुगेको छ । जसपाले अहिलेसम्म ठोस निर्णय नगरी बार्गेनिङ मात्र गरिरहँदा नयाँ सरकारको परिकल्पनाले आकार लिन सकिरहेको छैन । संसद्को चौथो ठूलो पार्टी भए पनि अहिले जसपा निर्णायक शक्ति बनेको छ । उसले जसलाई सघाउँछ सरकार उसैको बन्छ । अहिलेको यक्षप्रश्न हो के जसपा र कांग्रेस भनेको लोकलाज र नैतिकता नभएको पार्टी हो र ? उनीहरू लोकतान्त्रिक पार्टीहरूको गठबन्धनमा नभै प्रतिगमन कार्य गर्नेसँग मिल्न तत्पर हुन्छन् र ? के असंवैधानिक कार्य गर्ने ओली र त्यसविरुद्ध लड्ने दाहाल र देउवा सबै बराबर हुन् ? आफूहरूको माग पूरा हुन्छ भने तानाशाही चरित्र बोकेकासँग पनि सहकार्य गर्दा कुनै फरक पर्दैन ? यी सबै प्रश्नको उत्तर जसपाले आम जनतालाई दिनुपर्छ । ओलीले महन्थ ठाकुर र राजेन्द्र महतोलाई हातमा लिई जसपा विभाजन गरेर भए पनि विश्वासको मत लिन कोसिस गरिरहेको बताइन्छ । आफ्नो पूरै जीवन लोकतन्त्रका लागि समर्पित गरेका सरल र इमानदार छवि बोकेका ठाकुरजस्तो अग्रज नेताले प्रतिगामी सोच बोकेका ओलीसँग सहकार्य गर्दा त्यसले उनको लोकतन्त्रप्रतिको निष्ठामा कस्तो असर पार्छ ? माओवादीको यो ढुलमुले नीतिले पनि नयाँ सरकार गठनमा ढिलाई भइरहेको छ । गोपाल देवकोटा, जोरपाटी, काठमाडौं"
भूराजनीतिक भुमरीको जोखिममा नेपाल,"नेपाललाई पर्ने प्रभावउपर्युक्त बृहत्तर क्यानभासमा विश्लेषण गर्दा, नेपालको भूराजनीतिक महत्त्व उच्च तथा सामरिक संवेदनशीलता जोखिमपूर्ण छ । जतिजति एसियामा अमेरिकाको स्वार्थ बढ्दै जानेछ, भारत र चीनको महाशक्ति बन्ने महत्त्वाकांक्षा बढ्दै जानेछ, नेपालको भूराजनीतिक, सामरिक तथा कूटनीतिक महत्त्व पनि बढ्दै जानेछ । भारत, चीन र अमेरिकालगायतसंँग सन्तुलित कूटनीतिक र रणनीतिक सम्बन्ध सार्वभौमिकताको संवर्द्धन, राष्ट्रहितको संरक्षण र आर्थिक विकासका दृष्टिले अनिवार्य मात्रै होइन, नेपालको भूराजनीतिक यथार्थ र विदेशनीतिको आधारभूत सिद्धान्त पनि हो । तर भूराजनीतिक यथार्थविपरीत नेपालको विदेशनीतिको मूलमन्त्रबाट विचलित भई सरकारले परम्परागत कूटनीतिक सन्तुलन गुमाउँदै गएको छ । केपी ओलीको नेतृत्वमा सरकार गठन भएदेखि नै विदेशनीतिका सन्दर्भमा भारतीय र पश्चिमाहरूले शंकाको दृष्टिले हेरेका थिए । तर नेपालले चीनसंँग रणनीतिक साझेदारी गरेपछि भारत र अमेरिकासहित पश्चिमा मुलुकहरू सरकारसँंग झस्किएका थिए । त्यसैले तिनले नेपालचीन भ्रमण र संवाद शृंखला, बीआरआई परियोजनाहरू, नेपालचीन प्रतिरक्षा सहकार्य, काठमाडौंमा चिनियाँ राजदूतका क्रियाकलाप र अभिव्यक्तिलाई नजिकबाट नियालिरहेका छन् ।विकास परियोजना र कूटनीतिक सम्बन्धका नाममा शक्तिराष्ट्रहरूको प्रतिस्पर्धाको प्रतिफलस्वरूप कतिपय समय र सन्दर्भमा नेपालमा प्रोक्सी वार समेत हुँदै आएको छ । नेपालमा बीआरआई र एमसीसीको अघोषित प्रतिस्पर्धा छ । प्राविधिक दृष्टिले बीआरआई र भूराजनीतिक दृष्टिले एमसीसी जोखिमपूर्ण पनि देखिन्छ । नेपालको विकास र समृद्धिका लागि एमसीसी र बीआरआई दुवै आवश्यक छन्, तर दुवै परियोजनालाई नेपालको हित र प्राथमिकताअनुरूप लागू गर्नुपर्छ । शक्तिराष्ट्रहरूको घोषितअघोषित प्रतिस्पर्धाले एमसीसी र बीआरआई भूराजनीतिक चक्रव्यूहको सिकार हुने सम्भावना पनि बढ्दै गइरहेको छ । एमसीसी र बीआरआईबारे अमेरिकी र चिनियाँ अधिकारीहरूको सार्वजनिक आरोपप्रत्यारोपले सोही नियतिको संकेत गरेको छ । त्यसैले बीआरआई र एमसीसीको भूराजनीतिक प्रयोगशालाको सकारात्मकनकारात्मक परिणामबाट शिक्षा लिएर नेपालले उपयुक्त निर्णय गर्नु आवश्यक छ । होइन भने नेपाल पनि अफगानिस्तान, श्रीलंका र माल्दिभ्सजस्तै शक्तिराष्ट्रहरूको भूराजनीतिक खेलमैदान बन्ने निश्चित छ ।ट्वीटर :"
विपत्को सहयोग सच्चा सहयोग,होउ यान्छी
अब हरेकको डिजिटल ठेगाना,प्रद्युम्नप्रसाद उपाध्यायट्वीटर :
तुवाँलोबाट कसलाई जोखिम ?,"घरबाहिर निस्कँदा मास्क लगाउने पर्याप्त पानी पिउने घरभित्र गमलामा बिरूवा लगाउने  बेलाबेला झ्याल खोल्ने घरबाहिरको गतिविधि निकै कम गर्ने बालबच्चा र वृद्धवृद्धा बाहिर ननिस्कने घरमै व्यायाम गर्ने मदिरा सेवन, धूमपान नगर्ने श्वासप्रश्वासलगायत समस्या देखिए चिकित्सकीय सल्लाह लिने"
तराईमा होली सतर्कतापूर्वक,"३८० सवारी कारबाहीमामोरङ जिल्ला प्रहरी कार्यालय मोरङले सोमबार ट्राफिक नियम उल्लंघन गर्ने ३ सय ८० सवारी साधन नियन्त्रणमा लिएको छ । जिल्ला प्रहरी मोरङका प्रमुख सन्तोष खड्काका अनुसार जथाभावी र तीव्र गतिमा मोटरसाइकल चलाउने, मादक पदार्थ सेवन गरी हुइँक्याउने, तीन जना चढ्ने, हेल्मेट नलगाउने, कागजपत्र नबोकेका चालकको सवारी नियन्त्रणमा लिई कारबाहीको दायरामा ल्याइएको हो, जसमध्ये मोटरसाइकल ३ सय ६४ वटा, कार र भ्यान ७, सिटी रिक्सा ४ र टेम्पो ५ वटा छन् । जाँडरक्सी खाएर होहल्ला गर्ने, जबर्जस्ती रङ, अबिर दल्ने ३५ जनालाई समेत कारबाहीको दायरामा ल्याइएको उनले बताए । होली मनाउने क्रममा भीडभाडलगायत अवाञ्छित गतिविधि हुन नदिन जिल्लाभर १ हजार ७ सय ५० जना प्रहरी परिचालन गरिएको थियो ।"
सनैया बजारमा,"काठमाडौं (कास) उराठ चल्ने उजाड मरुभूमिमा सुन्दर जीवनको खोजी गर्ने केही मानिस छन्, जो आफ्नो परिवार र सन्तानको भविष्यका लागि पसिनाका धारा बगाइरहेका छन् । कतै अग्ला भवनमा झुन्डिएर रङ लाइरहेका त कतै सिसाका झ्याल मिलाइरहेका । उनीहरूको श्रम रियाल, दिनार र दिराममा साटिएर नेपाल आइपुग्छ । यिनै नेपाली युवालाई अरबको गर्मीमा पछ्याउँदै कान्तिपुरका पत्रकार होम कार्कीले लेखेको पुस्तक सनैया सार्वजनिक भएको छ । जुन दिन म अप्ठ्यारोमा परेका कामदारलाई भेटेर फर्कन्थें, त्यो रात मेरो निद्रा भाग्थ्यो । फिटिक्कै निदाउन सक्दिनथें । बन्द गरेका आँखावरिपरि उनीहरू झल्झली घुमिरहन्थे, लेखक कार्की भन्छन्, ती झझल्को ल्यापटपमा उतारेपछि मात्रै मलाई शान्ति मिल्थ्यो, यो किताब त्यसैको परिणाम हो । कार्की एक दशकदेखि वैदेशिक रोजगारीका बहुआयामिक पाटाको रिपोर्टिङमा संलग्न छन् । त्यस क्रममा चार वर्ष दोहामा बसेर पत्रकारिता गरेको अनुभव उनीसँग छ । कार्कीले कतार, साउदी अरब, बहराइन, ओमन र कुवेत गएर गरेका स्थलगत लेखनले पनि राम्रो चर्चा पाएका थिए । यो किताब उनले खाडी क्षेत्रमा कार्यरत ५ सय ४० जना नेपाली कामदारसँग गरेको कुराकानी र अन्तर्वार्ताका आधारमा तयार पारिएको हो । पुस्तक आफ्नो देश र समाजले उपयोग गर्न नसकेको, उपेक्षा गरेका सस्ता श्रमिकको जीवन गाथाका रूपमा आएको छ । देश बनाउन परदेश हिँड्ने श्रमजीवीको कथा हो, सनैया । जसले अरबका चोकचोकमा नयाँ नेपाल बनाएका छन्, तिनका टुटेका सपना र छुटेका जीवनको कथा पुस्तकमा समेटिएको छ ।पुस्तकमा वैदेशिक रोजगारीका नाममा चलिरहेको आप्रवासी मजदुरको उत्पीडन र संघर्षको चक्रलाई भिन्नभिन्न पात्र र कथाका माध्यमबाट चित्रण गर्ने प्रयास गरिएको छ । यसमा पाठकले पीडा र समस्या, आँसु र पसिनामात्र होइन, खुसी, प्रेम र सफलताका असामान्य घटना पनि पढ्न पाउनेछन् । १८ अध्यायमा विभाजित पुस्तक पढ्दा लाग्छ, कुनै आख्यानको दुनियाँमा प्रवेश गर्दै छौं, पुस्तकले जब नेपाली समाजको कठोर यथार्थमा पुर्याउँछ, जो कोहीलाई एकपटक सोच्न बाध्य बनाउँछ । किताब पब्लिसर्स प्रालिकी प्रमुख कार्यकारी अधिकृत कल्पना ढकालका अनुसार सनैया सोमबारदेखि नै बजारमा उपलब्ध छ ।"
मञ्चमा बिसे नगर्ची,"काठमाडौं (कास) जनआन्दोलन२ ताका चर्चित श्रवण मुकारुङको कवितालाई फेरि एकपटक रंगकर्मीले मञ्चमा ल्याएका छन् । विश्व रंगमञ्च दिवसका अवसरमा बत्तीसपुतलीस्थित शिल्पी थिएटरले १२ औं ब्याचका प्रशिक्षार्थीहरूको सहभागितामा नाटकका रूपमा मञ्चन गरेको हो ।दर्शकले झन्डै एक दर्जनको हाराहारीमा उस्तै बिसेहरूलाई नजिकबाट नियाले । मालिक ! म यो गोरखा राज्यमा अढाई सय वर्षपछि बौलाएँ, यिनै संवादहरूसँगै सुरु भएको दृश्यमा दर्शकहरूले एकै भेषमा उपस्थित बेसुरा बिसेहरूको रोदनलाई नियाल्ने मौका पाए । जहाँ बिसे नगर्चीहरू आफू जन्मेको मुलुकमा आफू राज्यको नागरिक हुनुको अस्तित्व खोजिरहेका थिए । कविता रंगमञ्चमा फेरि उत्रिएको देख्दा कवि मुकारुङ केही उत्साहित र गम्भीर देखिन्थे ।"
स्वेज नहरको जलमार्ग ६ दिनपछि खुल्यो,"कायरो (एजेन्सी) इजिप्टको स्वेज नहरमा मालवाहक पानीजहाज अड्किएपछि अवरुद्ध विश्वकै व्यस्त व्यापारिक जलमार्ग सोमबारदेखि खुलेको छ । गत मंगलबारदेखि अड्किएको विशाल पानीजहाजलाई नहरको किनारमा सारिएको अधिकारीहरूले जनाएका छन् । एभर गिभन नामक जहाजको पृष्ठभागलाई नहरको किनारातिर तानिएको अन्तर्राष्ट्रिय सञ्चारमाध्यमले जनाएका छन् । एभरग्रिन कम्पनीको स्वामित्वमा रहेको पानीजहाजलाई हटाएर जलमार्ग खुलाउन १४ वटा ठूला डुंगाहरू प्रयोग गरिएको थियो । ६ दिनको प्रयासपछि जहाजलाई सुरक्षित रूपमा निकालिएको हो । करिब ४ सय मिटर लामो तथा ५९ मिटर चौडाइ भएको मालवाहक पानीजहाज मंगलबार तेर्सो परेर अड्किएपछि एसिया र युरोप जोड्ने जलमार्ग ठप्प भएको थियो । पानामामा दर्ता भएको एभरग्रिन सिपिङ कम्पनीको एभर गिभन का कारण मार्ग अवरुद्ध भएपछि ३६९ भन्दा बढी पानीजहाजहरू अड्किएका थिए । स्वेज नहर प्राधिकरणका अध्यक्ष ओसामा रविले उक्त मार्गबाट जहाजहरू तत्काल चल्ने बताएका छन् । इजिप्टका राष्ट्रपति अब्देल फत्ताह अलसीसीले लगातारको प्रयासले ठूलो संकटको अन्त्य भएको भन्दै बाटो खुलाउने कार्यमा खटिएका कामदारलाई धन्यवाद दिएका छन् । यसअघि उनले आवश्यक परेको खण्डमा पानीजहाजमा रहेका १८ हजार ३ सयवटा कन्टेनरहरू निकाल्नसमेत निर्देशन दिएका थिए । तर ती कन्टेनरहरू जहाजबाट ननिकालीकनै बाटो खुला गरिएको हो । अधिकारीहरूका अनुसार अचानक आएको हावाहुरीका कारण विशाल पानीजहाज नहरमा तेर्सिएको हो । दस वर्ष लगाएर सन् १९६९ मा निर्माण सम्पन्न भएको नहर १९३३ किलोमिटर लामो छ । एसिया र युरोपबीचको सबैभन्दा छोटो जलमार्गबाट विश्वको १२ प्रतिशत व्यापार हुने गर्छ । सन् २०१८ मा बनेको २ लाख २४ हजार टनको पानीजहाजले नहरको चौडाइ लगभग पूरै ढाकेको थियो । यसलाई विश्वकै महँगो ट्राफिक जामका रूपमा हेरिएको छ । गतवर्ष यो रुटमार्फत दैनिक ५२ लाख ब्यारेल तेल तथा ३३ लाख टन सामान ओसारिएको थियो । नहरको बाटो बन्द भएसँगै एक सातामा ६ देखि १० अर्ब अमेरिकी डलर बराबरको व्यापार रोकिएको समाचार संस्था रोयटर्सले जनाएको छ । रोयटर्सका अनुसार यसका कारण कम्तीमा ३ सय ६९ वटा पानीजहाज अड्किएका छन् । स्वेज नहरबाट सन् २०२० मा मात्रै १९ हजार पानीजहाज ओहोरदोहोर गरेका थिए । गत वर्ष यो नहरबाट सरदर दैनिक करिब ५२ वटा पानीजहाज ओहोरदोहोर गरेका थिए । यसको विकल्पमा अफ्रिकाको केप अफ गुड होप रुट प्रयोग गर्न सकिने भए पनि त्यसबाट सामान ढुवानी गर्न दुई साता बढी लाग्छ । पानीजहाजका कारण बाटो रोकिएपछि बजारमा कच्चा तेलको मूल्य बढेको थियो । तर सोमबार तेलको मूल्य केही घटेको समाचार संस्था रोयटर्सले जनाएको छ । इजिप्टले पानीजहाजका लागि पुरानो जलमार्ग खोलेको भए पनि उक्त क्षेत्रबाट चल्ने पानीजहाजको भार धान्न त्यो पर्याप्त नभएकाले सामान ढुवानीमा समस्या भएको थियो । नेदरल्यान्ड्सको बोस्कालिस कम्पनीले जहाजको वरिपरिबाट बालुवा तथा माटो निकालेपछि जहाज निकाल्न सम्भव भएको हो । कम्पनीका प्रमुख कार्यकारी पिटर बेर्डोवस्कीले पानीजहाजको तौलका कारण बालुवा तथा माटो निकाल्न निकै कठिन भए पनि सफलता मिलेको जनाएका छन् । यसअघि अमेरिकी राष्ट्रपति जो बाइडेन प्रशासनले मार्ग खुलाउन आवश्यक सहयोगका लागि अमेरिका तयार रहेको बताएका थिए । त्यस्तै, चीन तथा संयुक्त अरब इमिरेट्सले पनि आवश्यक सहयोगका लागि तयार रहेको जनाएका थिए । जहाज सञ्चालक जापानी कम्पनीले व्यापारिक मार्ग अवरुद्ध भएकोमा क्षमायाचना गर्दै जलमार्गमा फसेको पानीजहाजका कारण उत्पन्न अवस्था र त्यहाँबाट ओहोरदोहोर गर्ने योजना बनाएकामा परेको असुविधाप्रति क्षमा मागेको छ । कम्पनीले चालक दलका सबै सदस्य सकुशल रहेका र जहाजबाट इन्धन चुहावट नभएको जनाएको छ । चालक दलका २५ सदस्य सबै भारतीय हुन् ।"
चीनले खोपको बुस्टर डोज बनाउने,"बेइजिङ (कास) चीनले कोरोना भाइरसविरूद्ध उत्पादित भेरोसेल खोपको प्रभावकारिता करिब ६ महिना भएकाले यसको सुरक्षा क्षमता वृद्धिका लागि अध्ययन गरिरहेको जनाएको छ । आइतबार चिनियाँ रोग नियन्त्रण तथा निवारण केन्द्रका प्रथम विशेषज्ञ वाङ ह्वाछिङले यस्तो जानकारी दिएका हुन् । चिनियाँ खोपको सुरक्षा प्रभाव ६ महिनाभन्दा बढीसम्म छ, उनले भने । चीनले अनुदानमा दिएको कोरोना भाइरसविरुद्धको ८ लाख डोज खोप भेरोसेल सोमबार मात्रै नेपाल आइपुगेको छ । यो खोप सिनोफार्मको सहयोगमा बेइजिङ इन्स्टिच्युट अफ बायोलोजिकल प्रोडक्टले निर्माण गरेको हो ।चीनमा पनि १० करोड डोज खोप प्रयोगमा आइसकेका बेला चिनियाँ अधिकारीले एन्टिबडीको स्तरबाट खोपको प्रभाव लगभग ६ महिनाभन्दा बढी रहेको बताएका हुन् । एन्टिबडी नै स्वास्थ्य सुरक्षाको सूचकांक हुन सक्दैन तर खोपले भूमिका निर्वाह गर्ने क्रममा अन्य कारक तत्त्वहरूको पनि भूमिका हुन्छ, विशेषज्ञ वाङले भने । उनले खोपको अध्ययनमा निरन्तरता दिँदै यसको संरक्षण समय निश्चित गर्नुपर्ने बताए । चीनको सरकारी कम्पनी सिनोफार्मले उत्पादन गरेको कोरोना भाइरसविरुद्धको खोपको ८ लाख डोज नेपाल एयरलाइन्सको चार्टर विमानले बेइजिङबाट काठमाडौं पुर्याएको हो । सिनोफार्म कम्पनीका उपमहाप्रबन्धक चाङ युनथाउले खोपको बुस्टर डोज डिजाइन भएर परीक्षणमा गइसकेको जानकारी दिए । तर उनले नतिजा आइनसकेको बताए । उनले भने, बुस्टर डोज कहिले लिने भन्ने कुरा तेस्रो चरणको परीक्षणको नतिजा पाएपछि मात्रै भन्न सकिन्छ ।"
भूपू गोर्खाद्वारा आमरण अनशनको चेतावनी,"समान पेन्सनलगायत माग पूरा गर्न आलटाल गरिएको भन्दै भूपू गोर्खाहरूले आमरण अनशन गर्ने चेतावनी दिएका छन् । बेलायत र नेपाल सरकारका प्रतिनिधि एवं भूपू गोर्खाहरूबीच विभिन्न चरणका वार्तापछि १३ बुँदे सम्झौता भएको ३ वर्ष हुँदासमेत बेलायतले वास्ता नगरेको भन्दै गोर्खाहरू वार कि पार को अवस्थामा पुगेका हुन् ।भूपू गोर्खा सैनिकहरूको न्याय, समानता तथा समान पेन्सनलगायत १३ बुँदे माग नेपालको राष्ट्रिय एजेन्डा र राष्ट्रिय सहमति बनिसकेको अवस्थामा ती माग पूरा गर्न नेपाल सरकारले आफ्नो कूटनीतिक पहललाई तीव्रता दिनुपर्ने पनि उनीहरूको जोड छ । गैरआवासीय नेपाली संघ यूके गोर्खा विभागले शनिबार बेलायतस्थित गोर्खा अभियान सञ्चालन गर्दै आएका प्रमुख संस्थाहरूका अगुवासँग गरेको प्रत्यक्ष बहसमा अभियन्ताहरूले अन्तिम लडाइँको चेतावनी दिए । छिटोभन्दा छिटो हाम्रा माग सम्बोधन नगरिए जुलाई १ देखि हामी लन्डनमा आमरण अनशनमा बस्नेछौं, गोर्खा अभियन्ता ज्ञानराज राईले भने । सन् २०१३ मा ब्रिटिस रक्षा मन्त्रालयअगाडि राई आमरण अनशनमा बसेपछि ब्रिटिस संसद्ले गोर्खालीका माग अध्ययन गर्न सर्वदलीय समिति गठन गरेको थियो । शनिबार बहसका क्रममा माग सम्बोधन गर्न दुवै मुलुकले जति सक्दो चाँडो वार्ता समिति गठन गरी वार्ताको मिति तोक्न माग गर्दै ६ वटा प्रमुख गोर्खा संस्थाहरूले लन्डनस्थित नेपाली तथा काठमाडौंस्थित ब्रिटिस दूतावासमार्फत दुवै सरकारलाई अल्टिमेटमसहितको संयुक्तपत्र छिट्टै बुझाइने बताएका छन् । साथै, उनीहरूले ब्रिटिस सरकारका भेट्रान्स मन्त्रीले नेपाली दूतावासलाई पठाएको पत्र सार्वजनिक गर्न पनि अनुरोध गरेका छन् ।ब्रिटिस गोर्खा वेलफेयर सोसाइटी (बीजीडब्लूएस), बिगेसो यूके, ब्रिटिस गोर्खा नेपाली नागरिकता निरन्तरता अभियान, गेसो, गोर्खा सत्याग्रह संयुक्त संघर्ष समिति र नेपाल भूपू सैनिक संघ (नेसा यूके) गरी ६ संगठनका प्रतिनिधिले गोर्खा अभियान सशक्त रूपमा लैजान एकमत जाहेर गरेका हुन् । भूपू गोर्खा सैनिकका ३० वर्ष नाघेका छोराछोरीलाई बिनाकुनै अवरोध बेलायत आउन प्राथमिकता दिन, हाल नेपालमा रहेका ब्रिटिस सेनाबाट सेवानिवृत्त भूतपूर्व गोर्खा सैनिक तथा तिनका परिवारलाई बेलायतको राष्ट्रिय स्वास्थ्य सेवा (एनएचएस) कै स्वास्थ्य सेवा उपलब्ध गराउन तथा ब्रिटिस गोर्खा सैनिकले नेपाली नागरिकता राख्न पाउने व्यवस्था गरिनुपर्नेसमेत उनीहरूको माग छ । कार्यक्रममा ब्रिगेड अफ गोर्खाजका सेवानिवृत्त लेफ्टिनेन्ट कर्नेल जेपी क्रसले माग पूरा गर्नका लागि गोर्खालीहरूलाई शुभकामना दिएका थिए । त्यसैगरी, एनआरएनएका केन्द्रीय सल्लाहकार कुल आचार्यले गोर्खालीले पुर्याएको सेवाको मूल्यांकन गर्दै उनीहरूका माग पूरा गर्न आह्वान गरे ।"
थप १७ खाद्यवस्तुको गुणस्तर तोकिँदै,"खाद्य प्रविधि तथा गुण नियन्त्रण विभागले दाल, मह, आइसक्रिमलगायत थप १७ वस्तुको मापदण्ड तोक्ने तयारी गरेको छ । यसअघि चिउरा, दालमोठ, भुजिया, पुष्टकारी र गुदपाकको गुणस्तर मापदण्ड तोकेको विभागले थप १७ वस्तुको मापदण्ड निर्धारण गर्न लागेको हो । यी वस्तुको गुणस्तर निर्धारण सम्बन्धमा प्राविधिक समितिले काम गरिरहेको विभागका प्रवक्ता मोहनकृष्ण महर्जनले जानकारी दिए । केही वस्तुको मापदण्ड प्राविधिक समितिबाट स्वीकृत भइसकेको छ । केहीको भने स्वीकृत हुने क्रममा रहेको विभागले बताएको छ ।विगतमा खाद्यान्न भनेर मापदण्ड बन्यो । तर वस्तुगत रूपमा छुट्याइएको छैन । महलगायत वस्तु निर्यात हुन्छन्, त्यही भएर अन्तर्राष्ट्रिय कोडेक्सको फर्म्याटमा मापदण्ड तोक्न लागिएको हो, महर्जनले भने । वस्तुगत रूपमै मापदण्ड हुँदा व्यापारमा पनि सहजीकरण हुने विभागको निष्कर्ष छ । गर्मी महिना सुरु भएसँगै आइसक्रिमको खपत पनि बढ्छ । यद्यपि यसको मापदण्ड निर्धारण गरिएको छैन । विभागले महको पहिलो पटक गुणस्तर निर्धारण गर्न लागेको हो । महबारे विगतमा पनि मापदण्ड बनाइएको छ । सरकारले महलाई तुलनात्मक वस्तुमा समेत सूचीकृत गरेको छ । मह निर्यातसमेत हुने भएकाले यसलाई अन्तर्राष्ट्रियस्तरमा लैजान महको गुणस्तरलाई पुनः परिमार्जन गर्न लागिएको महर्जनले बताए ।विभागको खाद्य स्तर निर्धारण कार्यक्रमअनुसार गेडा सिमीसिमीको दाल, गेडा बकुलाबकुलाको दाल, गेडा बोडी तथा बोडीको दाल, गेडा राजमाराजमाको दाल, गेडा केराउकेराउको दाल, गहतको दाल, गेडा मस्याङ र आइसक्रिमको गुणस्तर तोक्न लागिएको छ । फ्रोजन डेजर्ट, खुवाकुराउनी, छुर्पी, डेरी ह्वाइट्नर, कर्न स्टार्च, माल्टेड मिल्क फुड, माल्ट बेस्ड मिल्क फुड, पास्ता र महको गुणस्तर पनि तोकिँदै छ । विभागका अनुसार अनिवार्य गुणस्तर मापदण्ड मस्यौदा तयार गरी प्राविधिक विज्ञसहितको समितिमा छलफल भइरहेको छ । केही दालको गुणस्तर मापदण्ड सरकारले तोकेको छ । उपसचिवको संयोजकत्वमा रहेको गुणस्तर निर्धारणसम्बन्धी समितिले अध्ययन गरिरहेको छ, विभागका महानिर्देशक उपेन्द्र रायले भने, प्रयोशालामा परीक्षण, अन्तर्राष्ट्रिय अभ्यासलगायत विषयमा छलफल भइरहेको छ । प्राविधिक समितिबाट स्वीकृत भएपछि महानिर्देशकको संयोजकत्वमा गठित समितिमा छलफल हुन्छ । यसपछि कृषि तथा पशुपन्छी सचिवकहाँ छलफल हुन्छ । सचिवबाट स्वीकृत भएपछि मन्त्रिपरिषद्मा पेस हुने महानिर्देशक रायले जानकारी दिए । मन्त्रिपरिषद्बाट स्वीकृत भएपछि राजपत्रमा प्रकाशन हुन्छ, त्यसपछि कानुनी आधार बन्छ, उनले भने । रायका अनुसार विगतमा १ सय ३१ वस्तुको मापदण्ड निर्धारण गरिएको थियो ।खाद्यवस्तुको माग बढिरहेकाले मापदण्ड पनि बढाउँदै लगिएको विभागले जनाएको छ । हालै विभागले चिउरा, पुष्टकारी, गुदपाक, तेल तथा घिउमा टोटल पोलार मेटेरियल, दालमोठ र १० वटा फलफूल तथा तरकारीमा विषादीको अधिकतम सीमा निर्धारण गरेको थियो । यी वस्तुमा अनुगमन भए पनि अखाद्य वस्तु भएनभएको, ढुसी र रङको मात्रै निरीक्षण हुन्थ्यो । गुणस्तर निर्धारण भएपछि वस्तुगत रूपमै निरीक्षण गर्न सहज भएको विभागको भनाइ छ ।चिउरामा फोहोर, अन्य गन्ध एवं ढुसी कीरा, कीराको निष्कासित पदार्थ तथा अन्य हानिकारक पदार्थ हुनुहुँदैन । यसमा कुनै पनि बाह्य रङ प्रयोग गर्न नपाइने उल्लेख छ । दालमोठमा पनि प्राकृतिकबाहेक अन्य रङ प्रयोग गर्न पाइँदैन । भुजियामा पनि प्राकृतिकबाहेक अन्य रङ प्रयोग गर्न नपाइने उल्लेख छ । दालमोठ, भुजिया तथा मिक्स दालमोठ सफा, सुक्खा, उपयुक्त रङ, स्वाद, स्वाभाविक बास्ना भएको र खादा झुरुम्म गर्ने हुनुपर्नेछ । प्याकेजिङ तथा लेबलिङका क्रममा सफा र सुक्खा, खाद्य ग्रेडको प्याकेजिङ सामग्रीमा सिलबन्दी गरी प्याक गर्नुपर्ने उल्लेख छ । तर विभागले मापदण्ड तोके पनि कार्यान्वयन नगरेको उपभोक्ता हित संरक्षण मञ्चका अध्यक्ष ज्योति बानियाँले बताए । हरेक खाद्यवस्तुमा समस्या देखिन्छ । विभागले गुणस्तर निर्धारण गरेको बताए पनि नाम मात्रै भयो, उनले भने, अरू खाद्यको कुरा छाडौं, दैनिक उपभोग हुने पानीमै समस्या छ । खै कहाँ छ विभागको मापदण्ड ?"
सातामै २७ अर्ब कर्जा प्रवाह,"गत साता २७ वाणिज्य बैंकले मात्र २७ अर्ब रुपैयाँ कर्जा प्रवाह गरेका छन् । यो अघिल्लो साता प्रवाह भएको कर्जाभन्दा केही बढी हो । अघिल्लो साता ती बैंकले करिब २३ अर्ब रुपैयाँ बराबर कर्जा प्रवाह गरेका थिए । मुलुकमा आर्थिक गतिविधि चलायमान बन्दै गएपछि बैंक तथा वित्तीय संस्थामा पनि कर्जा माग बढेको हो । सोही कारण पछिल्लो समय निरन्तर कर्जा माग बढ्दै गएको बैंकरहरू बताउँछन् । जसअनुसार गत शुक्रबारसम्म वाणिज्य बैंकहरूको कुल कर्जा प्रवाह ३४ खर्ब ६२ अर्ब रुपैयाँ छ । अघिल्लो साता यस्तो कर्जा प्रवाह ३४ खर्ब ३५ अर्ब रुपैयाँ थियो ।कर्जा प्रवाह बढे पनि गत साता सो अनुपातमा निक्षेप बढ्न सकेको छैन । राष्ट्र बैंकको तथ्यांकअनुसार गत साता २७ वाणिज्य बैंकमा कुल १० अर्ब रुपैयाँ मात्र निक्षेप संकलन भएको छ । अघिल्लो साताको तुलनामा गत साताको निक्षेप संकलन कम हो । अघिल्लो साता ती बैंकको कुल निक्षेप संकलन १४ अर्ब रुपैयाँ थियो, जसअनुसार गत सातासम्म वाणिज्य बैंकको कुल निक्षेप ३८ खर्ब ५० अर्ब रुपैयाँ थियो । अघिल्लो साता यस्तो निक्षेप कुल ३८ खर्ब ४० अर्ब रुपैयाँ थियो ।गत असोजयता बैंकहरूमा कर्जा प्रवाह निरन्तर बढ्दो छ । तर सो अनुपातमा निक्षेप संकलन हुन सकेको छैन । यही कारण लामो समयदेखि अधिक तरलताको मार खेपिरहेका बैंकहरूमा विस्तार तरलता घट्दो छ । सोमबारसम्म वित्तीय प्रणालीमा करिब ५३ अर्ब अधिक तरलता रहेको र यो सामान्य अवस्था भएको राष्ट्र बैंक अनुसन्धान विभाग प्रमुख प्रकाशकुमार श्रेष्ठले बताए । पछिल्लो साता करिब १०१५ अर्ब रुपैयाँको ट्रेजरी बिलको परिपक्वको अवधि पूरा भएको छ, सरकारी खर्च बढेको छ भने पुनर्कर्जाबापतको रकम पनि बैंकमा गएको छ, उनले भने, तरलता सामान्य अवस्थामा भएकाले पनि अन्तरबैंक ब्याजदर एक प्रतिशतभन्दा तल झरेको छ । दुई साताअघि अन्तरबैंक ब्याजदर एक्कासि बढेर ३ प्रतिशत पुगेको थियो । यसअघि लामो समय तरलता अधिक रहेकाले अन्तरबैंक ब्याजदर १ प्रतिशतभन्दा कम थियो ।कर्जा प्रवाह र निक्षेप संकलनको अन्तर बढ्दै गए पनि वाणिज्य बैंकको कर्जा निक्षेप तथा पुँजी (सीसीडी) अनुपात औसत ७७०८ प्रतिशत छ । तर ६ वटा वाणिज्य बैंकको सीसीडी अनुपात ८० प्रतिशतभन्दा बढी छ । बाँकी २१ वटाको यस्तो अनुपात ८० प्रतिशतभन्दा कम हो । राष्ट्रिय वाणिज्य बैंकको सीसीडी अनुपात सबैभन्दा कम ६७७१ प्रतिशत छ । राष्ट्र बैंकको निर्देशनअनुसार हाल बैंकले बढीमा ८५ प्रतिशतसम्म सीसीडी अनुपात कायम गर्नुपर्ने व्यवस्था छ ।चालु आर्थिक वर्षका प्रायः महिना बैंक तथा वित्तीय संस्थाले अधिक तरलताको मार खेप्नुपर्यो । गत चैतमा सरकारले लकडाउन सुरु गरेपछिका करिब पाँच महिना (चैत अन्तिमदेखि भदौसम्म) कर्जा प्रवाह ठप्प रह्यो । भदौ अन्तिम साताबाट बिस्तारै बढ्न थालेको कर्जा प्रवाह हाल पुरानै लयमा फर्किएको छ । रेमिट्यान्स आप्रवाह घट्न थालेको, आयात बढेको, कर्जा माग बढेको लगायत कारण वित्तीय प्रणालीमा रहेको अधिक तरलतामा कमी आएको जानकारहरू बताउँछन् । वित्तीय प्रणालीमा रहेको अधिक तरलतामा कमी आएको र त्यसले ब्याजदर वृद्धिको संकेत गरेको राष्ट्र बैंकका अधिकारीहरूको भनाइ छ ।राष्ट्र बैंकका अनुसार गत फागुन मसान्तसम्म बैंक तथा वित्तीय संस्थाको कुल कर्जा प्रवाह ३८ खर्ब ३९ अर्ब रुपैयाँ थियो । गत असारमा यस्तो कर्जा ३२ खर्ब १० अर्ब रुपैयाँ थियो । करिब ८ महिनामा ६ खर्ब २९ अर्ब रुपैयाँले थप कर्जा विस्तार भएको छ । सो अवधिको निक्षेप वृद्धि कर्जा प्रवाहको तुलनामा निकै कम छ ।"
फास्ट ट्र्याकमा विकास समितिको पनि छानबिन,"काठमाडौंतराईमधेस द्रुतमार्ग (फास्ट ट्र्याक) को सुरुङमार्ग निर्माणमा सीमित निर्माण व्यवसायीलाई सर्टलिस्ट गरिएपछि संसद्का विभिन्न समितिले यसबारे चासो देखाएका छन् । केही समयअघि राष्ट्रिय सभाको प्रत्यायोजन व्यवस्थापन तथा सरकारी आश्वासन समितिले समिति सदस्य, रक्षासचिव, सार्वजनिक खरिद अनुगमन कार्यालय र काठमाडौंतराई मधेस द्रुतमार्ग आयोजना प्रमुखलाई बोलाएर छलफलसमेत गराएको थियो । प्रतिनिधिसभाअन्तर्गत लेखा समितिले सुरुङ निर्माणको सर्टलिस्टमा सीमित निर्माण व्यवसायी मात्र छानिएपछि मिलेमतोको शंकामा छानबिन थालेको छ । आवश्यक कागजात मागेर समितिले छानबिन अघि बढाएको बताएको छ । एक साताअघि मात्र प्रतिनिधिसभाको विकास तथा प्रविधि समितिले समिति सदस्य र आयोजना प्रमुखलाई बोलाएर छलफल गराएको थियो । छलफलबाट सांसद गणेश पहाडीको संयोजकत्वमा यसबारे अध्ययन गर्ने गरी पाँच सदस्यीय उपसमिति बनाइएको छ । समिति सदस्यमा इन्दुकुमारी शर्मा, केदार सिग्देल, अनिलकुमार झा र जिपछिरिङ लामा छन् । उपसमितिको पहिलो बैठक मंगलबार बस्ने समिति सभापति कल्याणीकुमारी खड्काले बताइन् । अहिलेसम्म समयमै काम हुनेनहुने अन्योल छ, सुरुङको सर्टलिस्टिङको विषय विवादास्पद बनेको छ, खड्काले भनिन्, वित्तीय एवं भौतिक प्रगतिको पनि कुरा छ । यसबारे अध्ययन गर्ने गरी उपसमिति बनाइएको हो । नेपाली सेनाको व्यवस्थापनमा ७२५ किमि सुरुङमार्ग निर्माण जारी छ । राष्ट्रिय गौरवको आयोजनाका रूपमा रहेको द्रुतमार्ग आर्थिक वर्ष २०८०८१ सम्म सक्नुपर्ने कार्यतालिका छ । यसमा अहिलेसम्म १८ अर्ब ३६ करोड रुपैयाँ खर्च भइसकेको छ । भौतिक प्रगति भने १२ प्रतिशत मात्र छ । सेनाले २०७४ जेठबाट द्रुतमार्ग निर्माण एवं व्यवस्थापनको जिम्मेवारी लिएको हो । द्रुतमार्गअन्तर्गत महादेवटार ३३५५ किमि, धेद्रे १६३० र लेनडाँडामा १४३० किमि सुरुङ निर्माण गर्नुपर्नेछ ।सुरुङ निर्माणका लागि प्रिक्वालिफिकेसन (पीक्यू) टेन्डरबाट दुई कम्पनी मात्र छानिएका छन् । सुरुङ निर्माणका लागि पीक्यूमा सहभागी ४३ निर्माण कम्पनीमध्ये निर्माण प्याकेजमा एउटा र अर्को प्याकेजमा दुई कम्पनी मात्रै छानिएका छन् । एउटा कम्पनी दुवैतिर छानिएको छ । थोरै कम्पनी मात्र छनोटमा परेपछि मिलेमतोको आशंका गरिएको हो ।"
सबैतिर नयाँ प्रणालीमा मेलम्ची पुग्न सात महिना लाग्ने,"उपत्यकामा वितरण थालिएको मेलम्चीको पानी नयाँ प्रणालीअनुसार सबै धारामा पुर्याउन सात महिना लाग्ने भएको छ । लामो प्रतीक्षापछि आइतबारबाट मेलम्चीको पानी उपत्यकामा वितरण थालिएपछि स्थानीय उत्साहित छन् । पानी वितरण भने काठमाडौं उपत्यका खानेपानी लिमिटेड (केयूकेएल) को पुरानै प्रणालीबाट भइरहेको छ । केही स्थानमा परीक्षणका रूपमा मात्र नयाँ प्रणालीबाट मात्र वितरण भइरहेको छ । अनामनगर क्षेत्रमा पहिलो दिन नयाँ प्रणालीबाट ५ सय २२ घरमा चौबीसै घण्टा पानी दिइएको मेलम्ची उपआयोजना२ आयोजना कार्यान्वयन निर्देशनालयका निर्देशक कमलराज श्रेष्ठ बताउँछन् । सोमबार बबरमहलदेखि उत्तर र पुरातत्त्व विभागको दक्षिणतर्फको धोबीखोलासम्म २ सय घरमा चौबीसै घण्टा आउने गरी पानी छाडिएको थियो । पानी आएपछि उत्साहित स्थानीय कतै पाइप लिकेज देखिए तिनको मर्मतसम्भारमा जुटेको उनको भनाइ छ । अहिले २ सय २० किमि क्षेत्रको पाइपमा परीक्षणको काम भएको छ ।नयाँ सिस्टम पूरा भएपछि पुरानो सिस्टम मूलबाटै काटिदिन्छौं, त्यसपछि नयाँ सिस्टम लागू हुनेछ, श्रेष्ठले भने । नयाँ सिस्टममा १ लाख १० हजार धारा बन्नेछन् । महाराजगन्ज, बसपार्क, विशालनगर, छाउनी, बाफल, स्वयम्भूलगायत केही क्षेत्रमा अझै नयाँ पाइप विस्तारको काम भएको छैन । असोजमा ठेक्का सम्झौता भएर काम भइरहेको छ, उनले भने, रिङरोड क्षेत्रमा दुई वर्षभित्र सबै नेटवर्कबाट चौबीसै घण्टा पानी आउने गरी काम भइरहेको छ । नयाँ प्रणालीबाट पानी नआउँदासम्म केयूकेएलको अन्तरिम व्यवस्थापनअन्तर्गत मौजुदा प्रणालीबाट वितरण हुनेछ । सबै ठाउँमा नयाँ सिस्टमबाट पानी आउन दुई वर्ष लाग्नेछ, श्रेष्ठले भने, जुन प्रणालीमा सबै गरेर १ लाख ८० हजार धारा हुनेछन् ।पानी वितरणको क्रम सोमबार पनि जारी नै रहेको केयूकेएलका प्रवक्ता प्रकाशकुमार राईले जानकारी दिए । महाँकाल, अनामनगर, मीनभवन, बानेश्वर र खुमलटारमा वितरण भइरहेको छ । अनामनगरमा केही दिनभित्रमै १६ सय घरमै पानी पुर्याइने उनको भनाइ छ । पहिलो दिन सबै क्षेत्रमा थोरै समय भए पनि पानी पुर्याउने केयूकेएलले जनाएको थियो । सबै धारामा पानी पुर्याउने भनिएको थियो । तर यसमा प्राविधिक समस्या देखियो, उनले भने, सुरुसुरुमा मोटर लगाएर पानी तानेपछि अन्यत्र नपुगेको हो ।पानी नआएको धेरै भएको र एकैचोटि पानी आउँदा सबैले मोटर लगाएपछि प्रेसर व्यवस्थापन गर्न गाह्रो भएको राईको भनाइ छ । अहिले चार करोड लिटर पानी आएको छ । केही दिनभित्र साढे ६ करोड पुग्ने उनको भनाइ छ । दोस्रो चरणमा बालाजु, तेस्रो चरणमा बाँसबारी र महाराजगन्जस्थित ट्यांकीमा गरी साढे ८ करोड लिटर पानी जम्मा हुनेछ । त्यस्तै चौथो चरणमा कीर्तिपुर, ठिमी र भक्तपुरका ट्यांकीमा गरी १७ करोड लिटर पानी जम्मा हुने केयूकेएलले जनाएको छ ।सबै पानी आएर वितरण गर्न करिब २० दिन लाग्ने अनुमान गरेका छौं, राईले भने, त्यो बेलासम्म सबै २ लाख २५ हजार धारामै नियमित रूपमा पानी वितरण हुनेछ । महाँकालचौरबाट मात्र ५८ हजार धारामा पानी पुगेको छ । बानेश्वर शाखाका २७ हजार धारामध्ये कोटेश्वर र नरेफाँट क्षेत्रमा अहिले पानी दिइएको छैन । अहिले बानेश्वरका १८ हजार धारामा आएको छ । ललितपुरमा खुमलटार वितरण शाखाबाट वितरण भइसकेको छैन ।उत्यकामा दैनिक पानीको माग ४३ करोड लिटर छ । सुक्खा सिजनमा करिब १० करोड लिटर ग्राहकको धारामा पानी पुर्याउन सकिने राईको भनाइ छ । काठमाडौं, भक्तपुर र ललितपुरका करिब ५० लाख जनसंख्याले यो पानी उपभोग गर्न पाउनेछन् ।"
स्याउ किसानलाई साढे २ करोड बिमा भुक्तानी,"काठमाडौं (कास) शिखर इन्स्योरेन्सले मौसम सूचकांकमा आधारित स्याउ खेतीको बिमा गरेका कर्णालीका किसानलाई २ करोड ५५ लाख रुपैयाँ बराबरको दाबी रकम भुक्तानी गरेको छ ।माथिल्लो कर्णालीका जुम्ला, कालीकोट र मुगुका गरी १ हजार ३ सय ९१ जना किसानलाई २ करोड ५५ लाख दाबी भुक्तानी हस्तान्तरण गरिएको हो । जुम्लामै सबैभन्दा बढी ७ सय बिरुवाको बिमा गराउने पातारासीका किसान अधिराज विष्टले १ लाख ८९ हजार बराबरको बिमा भुक्तानी रकम बुझेको कम्पनीले जनाएको छ । जुम्लामा ७ सय ४७ जना किसानले ४९ हजार बिरुवाको बिमा गराएका थिए । जुम्लामा मात्र प्रतिबिरुवा २ सय ७० रुपैयाँका दरले १ बरोड बिमा दाबी रकम भुक्तानी गरिएको छ । यसैगरी प्रतिबिरुवा २ सय ७० रुपैयाँका दरले कालीकोटका ३ सय २६ किसानले ७० लाख २० हजार दाबी भुक्तानी पाएका छन् । कालीकोटमा ३ सय २६ जना किसानले २ हजार ६ सय बिरुवाको मौसमी सूचकांकमा आधारित स्याउ बिमा गराएका थिए । मुगुका ३ सय १८ जना किसानले १ हजार ९ सय बिरुवाको बिमा गरेबापत ५१ लाख रुपैयाँ बराबरको भुक्तानी पाएको बताइएको छ । कर्णालीका किसानले गत वर्ष नै स्याउ फल्ने बेला यसको बिमा गरेका थिए । मौसमका कारण स्याउ खेती प्रभावित भएपछि उनीहरूले दाबी भुक्तानी पाएका हुन् । शिखर इन्स्योरेन्सले ५ वर्ष अगाडि मौसमी सूचकांकका आधारमा गरिने बिमामा स्याउ खेतीका लागि नै भनेर कर्णाली प्रदेशमा यो पोलिसी सुरु गरेको थियो । ३ वर्षयता हरेक वर्ष इन्स्योरेन्सले स्याउ किसानलाई दाबी भुक्तानी गर्दै आएको छ । आगामी दिनमा मौसम सूचकांक बिमा योजनालाई विभिन्न जिल्लामा विस्तार गर्ने योजना बनाएको इन्स्योरेन्सले जारी गरेको विज्ञप्तिमा उल्लेख छ ।"
२३ वर्षपछि पाथीभरामा केबलकारको सुरसार,"चर्चा सुरु भएको अढाइ दशकपछि पाथीभरामा केबलकार निर्माण थालिने भएको छ । कागजी प्रक्रिया पूरा भएकाले निर्माण सुरु गर्न लागिएको पाथीभरा देवी दर्शन केबलकार प्रालिले जनाएको हो । वैशाख ११ मा प्रधानमन्त्री केपी शर्मा ओलीबाट शिलान्यास गराउने कम्पनीको तयारी छ ।अध्ययन, अनुमति र निर्माणका लागि कम्पनी छनोट भएकाले अब काम थालिने कम्पनीका कार्यकारी निर्देशक ईश्वरी पौडेलले बताए । कम्पनीले सरकारबाट ३० वर्षका लागि अनुमति लिएको छ । सरकारले केबलकारका लागि ४९७ हेक्टर जमिन दिने निर्णय पनि गरिसकेको छ । कम्पनीले त्यति नै जमिन सरकारलाई रजिस्ट्रेसन पास गरेर फिर्ता गरेको छ । सरकारले फुङलिङ नगरपालिका११ फावाखोलाको जमिन उपलब्ध गराएको र आफूहरूले त्यसैसँग जोडिएको फुरुम्बुमा जग्गा खरिद गरेर सरकारलाई दिएको पौडेलले जानकारी दिए । सरकारलाई जग्गा बुझाएपछि ३० वर्षे काउनडाउन सुरु भयो, उनले भने, त्यसैले निर्माण थालिहाल्छौं ।पाथीभरा क्षेत्रको काफ्लेपाटीदेखि मन्दिरसम्म २७४ किलोमिटर दूरीमा केबलकार बनाउन लागिएको हो । यसका लागि संघीय मामिला तथा सामान्य प्रशासन मन्त्रालयले २०७५ माघ ७ मा अनुमति दिएको कम्पनीले जनाएको छ । यसअघि फुङलिङ नगरपालिकाले २०७५ जेठ १४ मा अनुमति दिएको थियो । १२ लाख रुपैयाँ राजस्व लिएर ४० वर्षका लागि दिएको उक्त अनुमति पछिल्लो कानुनले खारेज गरेको हो । २०७५ असार २० गते प्रकाशित राजपत्रको २७ क मा रज्जुमार्ग केबलकार सम्बन्धी नीति, कानुन र मापदण्ड संघीय मामिला तथा सामान्य प्रशासन मन्त्रालयअन्तर्गत रहने उल्लेख छ ।यसअघि केबलकारका लागि अनुमति स्थानीय तहले दिने उल्लेख थियो । राजपत्रमा यो कानुन प्रकाशन भएपछि पुनः मन्त्रालयबाट अनुमति लिइएको पौडेलले बताए । पछिल्लो कानुनअनुसार नगरपालिकाको स्वतः खारेज भएपछि मन्त्रालयबाट अनुमति लियौं, उनले भने । कम्पनीले हरेक १० वर्षमा नवीकरण गर्नुपर्नेछ । २ अर्ब ५५ करोड लागत रहेको आयोजनाको निर्माण दुई वर्षमा सकिने पौडेलको भनाइ छ । १८ महिनामा केबलकार कुद्ने बनाउँछौं, उनले भने, पार्किङ स्थल, सटरलगायतका संरचना बनाउन दुई वर्ष लाग्छ । केबलकार निर्माणको क्रममा १ हजार १८ वटा ठूला रुख काटिने डिभिजन वन कार्यालयले जनाएको छ । यसको अनुमति मन्त्रालयले दिइसकेको कार्यालयका एक कर्मचारीले बताए । एक घण्टामा एक हजार जना यात्रु आउजाउ गर्न सक्ने गरी लट्ठा, डब्बालगायत सामग्री अस्ट्रियाको कम्पनीले व्यवस्था गर्ने भएको छ । काफ्लेपाटीदेखि मन्दिरसम्म १७ वटा टावर बन्नेछन् ।"
साओमीका मी स्मार्ट टीभी र इको सिस्टम,"काठमाडौं (कास) साओमीले आफ्ना दुई उत्पादन मी स्मार्ट टीभी र मी इको सिस्टम सार्वजनिक गरेको छ । कम्पनीले मी टीभी ४ एक्सका विभिन्न चार मोडल बजारमा ल्याएको हो । यी टीभीमा फोरके डिस्प्ले एचडीआर, इनहाउस एन्ड्रोइड आधारित प्याचवाल यूआईलगायत विशेषता छन् । मी टीभी क्वाडकोर अमलोगिक कोर्टेक्स ए ५३ चिपसेटद्वारा सञ्चालित रहेको कम्पनीले जनाएको छ । साओमीले १६ वाटको मी पोर्टेबल ब्लुटुथ स्पिकर र मी बियर्ड ट्रिमर १ सी सार्वजनिक गरेको छ । २६ सय एमएएचको ब्याट्री रहेको यसलाई १ मिटर पानीमा ३० मिनेटसम्म डुबाउँदा पनि केही नहुने कम्पनीको भनाइ छ । मी बियर्ड ट्रिमर १ सी पहिले लन्च गरिएको मोडलभन्दा हलुका र पातलो छ । यसमा २० लेन्थ सेटिङस र दुई घण्टामा पूरै चार्ज हुनेलगायत विशेषता छन् । मी टीभी ४ एक्स ६५ इन्चको २०२१ संस्करणको मूल्य १ लाख १९ हजार ९ सय ९९, मी टीभी ४ ए ४३ इन्च हराइजन संस्करणको ४६ हजार ९ सय ९९, मी टीभी ४ ए ४० इन्च हराइजन संस्करणको ३७ हजार ९ सय ९९ र मी एलईडी टीभी ४ ए ३२ संस्करणको ३४ हजार ९ सय ९९ रुपैयाँ रहेको कम्पनीले जानकारी दिएको छ । त्यस्तै साओमीका मी पोर्टेबल ब्लुटुथ स्पिकरको मूल्य २ हजार ३ सय ९९ र मी बियर्ड ट्रिमर १ सीको १ हजार ७ सय ९९ रुपैयाँ रहेको कम्पनीले बताएको छ ।"
सिटिजन्स् र तिनाउको एकीकृत कारोबार सुरु,काठमाडौं (कास) सिटिजन्स बैंक इन्टरनेसनलले तिनाउ मिसन डेभलपमेन्ट बैंकलाई प्राप्तिपछिको एकीकृत कारोबार सुरु भएको छ । सिटिजन्स् र तिनाउलाई राष्ट्र बैंक तथा कम्पनी रजिस्ट्रारको कार्यालयको स्वीकृति प्रदान गरेपछि एकीकृत कारोबार सुरु गरेको हो । सिटिजन्स् बैंकका सञ्चालक समितिका अध्यक्ष राजनसिंह भण्डारीले संयुक्त कारोबारको उद्घाटन गरे । सिटिजन्सले तिनाउलाई प्राप्ति गरेपछि निक्षेप करिब १ सय २७ अर्ब रुपैयाँ पुग्ने जानकारी दिएको छ ।
यामाहाले ल्यायो फ्रिडम इनिसिएटेड योजना,"काठमाडौं (कास) यामाहा नेपालले नयाँ वर्ष २०७८ लक्षित फ्रिडम इनिसिएटेड योजना ल्याएको छ । यो योजनाअनुसार यामाहाले प्रत्येक महिना एक भाग्यशाली विजेतालाई बम्पर पुरस्कारबापत २०७८ लाख रुपैयाँ प्रदान गर्ने जनाएको छ । हरेक साता ग्राहकले स्क्य्राच कार्डमार्फत २०७८ लाख रुपैयाँसम्मका पुरस्कार प्राप्त गर्नेछन् । यामाहाले ल्याएको वित्तीय योजनाअनुसार मोटरसाइकल तथा स्कुटर शून्य प्रतिशत ब्याज, न्यून डाउनपेमेन्ट वा न्यून ईएमआई सुविधाका साथ खरिद गर्न सक्नेछन् ।"
टीसीएलले ल्यायो नयाँ वर्ष अफर,"काठमाडौं (कास) टीसीएलले नयाँ वर्ष २०७८ का अवसरमा अफर ल्याएको छ । यो अफरमा टीसीएलका वासिङ मेसिन, एयर कन्डिसन, टीभीलगायत खरिदमा ग्राहकले क्यासब्याक पाउने कम्पनीले जनाएको छ । तीन वर्षको वारेन्टी भएको टीभी र ५ वर्षको वारेन्टी भएको फ्रन्ट लोडिङ वासिङ मेसिन क्यासब्याकको अफर तथा एयर कन्डिसनरमा निःशुल्क जडानजस्ता अफर रहेको कम्पनीले जनाएको छ ।"
सनराइज बैंकको ईकार्ड,काठमाडौं (कास) सनराइज बैंकले आफ्नो नयाँ सेवा ईकार्ड सञ्चालनमा ल्याएको छ । राष्ट्र बैंकले जारी गरेको अन्तर्राष्ट्रिय प्रिपेड कार्डसम्बन्धी परिपत्रअनुसार सनराइजले यो सेवा सुरु गरेको जानकारी दिएको छ । अब ग्राहकले अमेरिकी ५ सय डलर बराबरको कार्ड प्राप्त गर्न सक्छन् । यो कार्डमार्फत ग्राहकले ईकमर्स साइटमा अनलाइन वस्तु तथा सेवा खरिद गरी भुक्तानी गर्न सक्ने बैंकले बताएको छ ।
विराजको सुखद संन्यास,"नेपाली फुटबलका पक्कापक्की लिजेन्ड खेलाडी हुन्, विराज महर्जन । नेपाली फुटबलमा विराजको त्यही स्थान छ, जुन यसअघिका प्रमुख खेलाडी र कप्तानको छ । अझ सके, त्योभन्दा पनि धेरै बढी । नत्र उनी नेपालका लागि सबैभन्दा बढी खेल खेल्ने खेलाडी हुने थिएनन् । सर्वाधिक उपाधि जित्ने कप्तान पनि उनको नाममा रहने थिएन । सन् २०१६ नेपाली फुटबलका लागि सबैभन्दा महत्त्वपूर्ण र सफलताको वर्ष हो भने विराज त्यसका महानायक हुन् ।त्यसअघि नेपाली फुटबल लगातार उपाधिको खडेरीबाट गुज्रिइरहेको थियो । सबैले सन् १९९३ मा नेपालले छैटौं दक्षिण एसियाली खेलकुदमा जितेको स्वर्णको कुरा गर्थे अनि प्रश्न गर्थे, नेपालले अर्को ठूलो सफलता कहिले चुम्ने हो त ? यसको उत्तर सन् २०१६ मा आएको थियो, जतिबेला नेपालले सबैभन्दा पहिले बंगलादेशमा भएको बंगबन्धु गोल्डकप जित्यो, त्यसपछि मलेसियामा भएको एएफसी सोलिडारिटी कप । अझ त्यसबीचमा भारतमा १२ औं दक्षिण एसियाली खेलकुदको पुरुष फुटबलतर्फ स्वर्ण ।यो भने यू२३ मा प्राप्त सफलता भयो । यी तीनै उपलब्धिका कप्तान हुन्, तिनै विराज । दशरथ रंगशालाको छेउमै छ, उनको घर । लगभग सय मिटरभन्दा केही दूरीमा । त्यहाँको महर्जन परिवारले नेपाली फुटबललाई धेरै दिएको छ । सबैभन्दा पहिले रत्न महर्जन । उनले नेपाली यू२३ टिमबाट खेले । उनी विराजका काका हुन् । त्यसपछि उनका दाइ विक्रम महर्जन । उनले यू१६ बाट खेले । तर उनीहरू दुवैले नेपाली राष्ट्रिय टिमका लागि खेलेनन् ।विराजले भने खेले । उनले खेलेनन् मात्र होइन, धेरै खेले । थ्री नेसन्स कपको फाइनलमा सोमबार बंगलादेशविरुद्ध सब्स्टिच्युटका रूपमा उनी ९० औं मैदानमा प्रवेश गरे र अन्तिम पटक नेपालका लागि खेले । उनले यसक्रममा नेपालका लागि कीर्तिमान ७३ औं पल्ट खेले । आफ्ना प्रशिक्षक राजुकाजी शाक्यको नाममा रहेको ६८ क्यापलाई उछिनेर उनी नेपालका लागि सर्वाधिक खेले खेल्ने खेलाडी बनेका थिए । यो आफैंमा कम्तीमा ठूलो होइन र ? उनी भन्छन्, म अहिले जे जस्तो छु, नेपाली फुटबलकै कारण छु । नेपालका लागि खेल्न पाउनु नै मेरो लागि सबैभन्दा ठूलो उपलब्धि हो ।अनि उनी यस्तो पनि भन्छन्, यी उपाधिहरू जित्दाका क्षण वास्तवमै निकै अविस्मरणीय रहे ।सन् २००८ को मार्च २५ मा उनले नेपालका लागि पहिलोपल्ट खेलेका थिए । त्यागे पोखरामा भएको पाकिस्तानविरुद्धको अन्तर्राष्ट्रिय मैत्रीपूर्ण खेल थियो । त्यतिबेलाका आधिकारिक प्रशिक्षक थिए, भीम थापा । तर उनी त्यतिबेला कागजी प्रशिक्षकमात्र थिए, प्रशिक्षकका रूपमा सबथोक बालगोपाल महर्जन र उपेन्द्रमान सिंहले काम गरेका थिए । एक प्रकारले विराजले प्रशिक्षक महर्जनकै पालोमा डेब्यु गरे अनि उनी नै प्रशिक्षक भएको बेला संन्यास लिए । यो पनि अर्को संयोग रह्यो । त्यो पनि मीठो ।उनी त्यो खेलमा सब्स्टिच्युटका रूपमा मैदान प्रवेश गरे, ८९ औं मिनेटमा, अञ्जन केसीको स्थानमा । त्यो खेलमा उनीसँगै ५ खेलाडीले डेब्यु गरेका थिए, सन्दीप राई, चुनबहादुर थापा, भरत खवास र विकाससिंह क्षेत्री । उनले कुल १८ पल्ट कप्तानी गरे । केरलामा भएको साफ च्याम्पियनसिपमा घरेलु टोली भारतविरुद्धको खेलमा उनले पहिलोपल्ट कप्तानी गरेका थिए । उनले यसपल्टको फाइनल अगाडि अन्तिम पटक सन् २०१९ मा मलेसियाविरुद्धको मैत्रीपूर्णमा खेलेका थिए ।उनले नेपालका लागि एक गोल पनि गरे, जुन आफैंमा उत्तिकै सम्झनलायक छ । किर्गिस्तानविरुद्ध सन् २००९ को मार्च २८ मा उनले त्यो एकमात्र गोल गरेका थिए, त्यो पनि मैदानको मध्यभागबाट । सेन्ट्रललाइनको छेउबाट उनले हानेको प्रहार अविश्वसनीय रूपमा गोलमा परिणत भएको थियो । यो गोलको कथा यत्तिकैमा टुंगिन्न । यो ७७ सेकेन्डमा सम्भव गोल हो, जुन नेपालले अन्तर्राष्ट्रिय फुटबलमा गरेको सबैभन्दा छिटो गोल हो ।पछिल्लो समय भने उनी टिममा स्थान बनाउन संघर्षरत थिए । त्यसैले उनी संन्यासको पर्खाइमा थिए, जुन बंगलादेशविरुद्धको फाइनलमा सम्भव भयो । फेरि उनी यस्तो संन्यासको हकदार पनि थिए । सबै राम्रा खेलाडीले यसरी नै ठीक माहौलमा संन्यास पाउनेछन् भन्ने पनि हुन्न । किनभने सबै राम्रा खेलाडी भाग्यमानी हुने गर्दैनन् । आखिरमा उनी भाग्यमानी रहे । भनिन्छ, भाग्यले तिनै खेलाडीलाई मात्र साथ दिन्छ, जसले साँच्चै केही राम्रो गरेका हुन्छन् । एन्फा दोस्रो ब्याचका यी खेलाडीलाई भाग्यले ठग्न सकेन । विराजले यस्तो भने, मेरो खेलजीवनमा धेरै उतारचढाव आए, मैले यस्तो सुखद संन्यास पाउने छु भनेर सोचेको थिएँ, म वास्तवमै खुसी छु ।कप्तानी भूमिकामा रहेका किरण लिम्बूले अझ ठीक भने, यो उपाधि विराजप्रति समर्पित छ । प्रतियोगिता सुरु हुनुअगाडि हामीले भनेका थियौं, उपाधिसँगै बिदाइ गर्नेछौं ।"
क्यामरुनी टोली सेमिफाइनलमा,मकवानपुर (कास) मकवानपुरमा जारी चौथो वाग्मती गोल्डकप फुटबल प्रतियोगितअन्तर्गत सोमबार विदेशी टोली अफ्रिकन रुट्स एसोसिएसन क्यामरुन विजयी भएको छ । विदेशी टोलीले बिर्तामोड युनाइटेड झापालाई ४१ गोलले पराजित गरेको हो ।जिल्लाको पूर्वीक्षेत्रमा पर्ने वाग्मती गाउँपालिकास्थित जनता माविको मैदानमा रुट्सबाट बेस्सेकले १९ र ३३ औं मिनेटमा गोल गरेका थिए । अफ्रिकन टोलीको तर्फबाट एल्जिमीले ५३ औं मिनेटमा र म्याबाकोपीले ६५ औं मिनेटमा गोल गरे । जितसँगै विदेशी टोली सेमिफाइनल पुगेको छ । झापाबाट एकमात्र गोल ८६ औं मिनेटमा सुनील गुरुङले गरेका थिए । म्यान अफ द म्याच क्यामरुनका बेस्सेक भए । उनले ५ हजार रुपैयाँ प्राप्त गरे ।
चार विधाका मनोनयन,"पोखरा (कास) वैशाख २० मा हुने पाँचौं पोखरा स्पोर्ट्स अवार्डको विभिन्न ४ विधाका मनोनयन पर्ने उत्कृष्ट तीनको सोमबार सार्वजनिक गरिएको छ । नेपाल खेलकुद पत्रकार मञ्च गण्डकीले सोमबार सार्वजनिक गरेको विधाअन्तर्गत वर्ष खेलाडी पुरुषतर्फ करातेका नवीन रसाइली, टेबलटेनिसका विनेश खनियाँ र फुटबलका सुमन अर्याल मनोनयनमा छन् । बागलुङका नवीन १३ औं सागका स्वर्णविजेता हुन् । लमजुङका विनेशले १३ औं सागमा रजत र कांस्य जितेका थिए । पूर्वी नवलपरासीका सुमन १३ औं सागमा नेपाल यू२३ फुटबलको च्याम्पियन बन्दा टिममा थिए । वर्ष खेलाडी महिलातर्फ साइक्लिङकी जमुना थापा, तेक्वान्दोका पार्वती गुरुङ र प्रशंसा क्षेत्री छन् । तीनै खेलाडी १३ औं सागका पदक विजेता हुन् । उदीयमान खेलाडीतर्फ पौडीकी डुवाना लामा, लनटेनिसका प्रदीप खड्का र क्रिकेटका विपिन खत्री तथा प्रशिक्षकतर्फ पौडीका आनन्द कुँवर, फुटबलका किरण श्रेष्ठ र बक्सिङका सुरेश मल्ल ठकुरी मनोनयनमा छन् ।"
रामपुर५ लाई मेयर रनिङ सिल्ड,"पाल्पा (कास) रामपुर नगरपालिकामा आयोजित चौथो मेयर कप रनिङ सिल्ड वडा ५ ले जितेको छ । नगर खेलकुद विकास समितिले मेयर कपअन्तर्गत फुटबल, भलिबल (महिलापुरुष), क्रिकेट, कराते, ब्याडमिन्टन र डोरीतान प्रतियोगिता राखेको थियो । वडास्तरीय फुटबल वडा ६ ले जितेको छ । उसले फाइनलमा वडा ५ लाई २० ले हरायो । वडा ६ का लागि राजीव क्षत्री र अनिल सुनारले गोल गरे । विजेताले ६५ हजार र उपविजेताले ४५ हजार नगद पुरस्कार पाए । वडा १० लाई ३२ ले पराजित गर्दै वडा ३ तेस्रो भयो । वडा ३ ले ३० हजार थाप्यो । उत्कृष्ट खेलाडी वडा ५ का विशाल मल्ल, उत्कृष्ट मिडफिल्डर ५ कै कसम मल्ल, उत्कृष्ट गोलकिपर वडा ६ का सुरज शाही, हाइस्कोरर राजीव क्षत्री, उदीयमान खेलाडी वडा ६ कै सुरज शाही, उत्कृष्ट प्रशिक्षक वडा ६ कै सुन्दर मल्ल भए । क्रिकेटमा वडा ४ लाई वडा ८ ले ७ विकेटले पराजित गर्दै उपाधि जित्यो । उत्कृष्ट ब्याट्सम्यान वडा ४ का साबिर अली, उत्कृष्ट बलर वडा ८ का युवराज कामी, म्यान अफ दी सिरिज वडा ८ का पूर्ण घर्ती भए । पुरुष भलिबलको उपाधि वडा ९ ले जित्यो । फाइनलमा वडा ५ लाई ३२ सेटले हराएको वडा ९ ले ६० हजार पुरस्कार पायो भने उपविजेताको भागमा ४० हजार पर्यो । वडा २ लाई ३२ सेटमा पछि पार्दै वडा १ तेस्रो भयो । उसले ३० हजार पायो । वडा ९ का सन्दीप दमै उत्कृष्ट खेलाडी, लुकबहादुर खन्गाहा ब्लकर, अमर खन्गाहा सेटर, वडा ५ का सन्तोष थापा स्पाइकर, वडा ५ का गम्भीरसिंह ठकुरी सर्भर, वडा ३ का विमल थापा दर्लामी क्विकरमा उत्कृष्ट भए । वडा १ का केशव थापा उदीयमान खेलाडी भए । महिला भलिबलको उपाधि वडा १० ले जितेको छ । फाइनलमा वडा ९ लाई ३० को सोझो सेटमा पराजित गर्दै विजेता भएको वडा १० ले ५० हजार पुरस्कार पायो । वडा ४ ले वडा २ लाई ३२ सेटमा पराजित गर्दै तेस्रो भयो । वडा ४ की अमृता थापा उत्कृष्ट खेलाडी, ब्लकरमा वडा ९ की लक्ष्मी पचभैया, सेटरमा वडा १० की अनिता आले, स्पाइकरमा वडा १० कै कल्पना सिंजाली, सर्भर वडा ९ की रोशनी सारु र वडा १० की सपना गाहा उदीयमान खेलाडी भए । व्याडमिन्टनमा शंकरबहादुर खाँण र सुन्दर कँडेलले फाइनलमा केशव मल्ल र देव श्रेष्ठको जोडीलाई सोझो सेटमा पराजित गर्दै उपाधि जित्यो । अशोक पाण्डे र सुदनराज भण्डारी तथा नारायण श्रेष्ठ र मिलन आलेको जोडी तेस्रो भए । वडास्तरीय डोरीतानमा वडा ५ का गणेश वंशीको समूहले वडा ६ का राजन आलेको समूहलाई हराएर ट्रफी जित्यो ।"

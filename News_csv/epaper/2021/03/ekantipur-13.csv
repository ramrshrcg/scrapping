शीर्षक,विवरण
पार्टीमा ओलीको बलमिचाइँ,केन्द्रीय कमिटीमा मनोनीत १ रामबहादुर थापा२ टोपबहादुर रायमाझी३ लेखराज भट्ट४ मणिचन्द्र थापा५ प्रभु साह६ टंक आङबुहाङ७ पासाङ शेर्पा८ ज्वाला शाह९ टेकबहादुर बलम्पाखी१० कमल चौंलागाइँ११ मनोज थापा१२ विषमलाल अधिकारी१३ लीलाबहादुर थापा१४ दधिराम न्यौपाने१५ गिरधरी लाल१६ झपट बोहरा१७ दावा लामा१८ चन्द्रबहादुर खड्का१९ डम्बर बिष्ट२० गौरीशंकर चौधरी२१ नवीन रोक्का२२ धर्मराज रेग्मी२३ दिनेश पन्थी
म्यान्मारमा त्राहित्राहि,"घरबाट जिउँदो मान्छे पक्राउ गरेर लगिएको हुन्छ, भोलिपल्ट शव लिन सेनाले बोलाउँछ । ४ जनाको यसरी शव बुझाइएको छ, ती पत्रकारले भने, यो त्राहिमाम बेहोरेर बस्नुभन्दा आफ्नै देश फर्कनु सजिलो लागेको छ ।सुची अझै भगवान्सरहबन्दुक र पैसाको बलले यसपटक गरिएको सैन्य कु को विरोधमा म्यान्मारमा जारी आन्दोलनमा उत्रिएका अधिकांश नागरिक २५ वर्षमुनिका छन् । न्यु जेनेरेसन मुभमेन्ट भनिएको आन्दोलनमा मारिनेहरूमा पनि अधिकांश २५ वर्षमुनिकै छन् । अचम्म के छ भने म्यान्मारमा राजनीतिक अस्थिरता र अन्योल कायमै रहँदा पनि नेत्री सुचीलगायतका राजनीतिक पात्रहरूप्रति आम जनसाधारणको वितृष्णा देखिँदैन, बगालेले भने, रोहिङ्ग्या समुदायप्रति नेत्री सुचीले लिएको दमनकारी नीति आलोचित भए पनि उनको छवि अझै अलौकिकसरह छ । उनलाई भगवान्जत्तिकै मान्ने धेरै छन् । शासन पद्धतिमा गरिएको सहमति र सम्झौता को विगतको नजिरका कारण सैन्य कु जस्ता घटना निरन्तर भइरहेको विश्लेषकको दाबी छ । संसद्मा सेनाका लागि २५ प्रतिशत सिट आरक्षित गरिएको छ । मेजर, कर्नेल, जर्नेलहरू सांसद भएर जाने व्यवस्था आफैंमा अनौठो देखिन्छ । राजा ज्ञानेन्द्रले संविधानको १२७ धारा भनेझैं म्यान्मारमा संविधानको ४१७ धारा लगाएर कु गरिएको छ, म्यान्मारस्थित नेपाली नियोगमा काम गरेर फर्केका एक कूटनीतिक अधिकारीले भने, देशमा संकट उत्पन्न भए संकटकाल लगाउने र सेनाले शासन गर्न पाउने प्रावधान छ । तर यो अस्त्र प्रजातन्त्रकै विरुद्ध उपयोग हुने गरेको छ । व्यवस्थापिका, न्यायपालिका र कार्यपालिका तीनै तहमा सेनाका लागि आरक्षित अधिकार छ । संविधानमा ७५ प्रतिशतभन्दा बढी जनमत नभई संशोधन हुनै नसक्ने व्यवस्था छ, यसले गर्दा सेनाको सहमति चाहिने भयो । अर्कातिर, संघीय संरचनामा बनेको म्यान्मार अझै पनि राष्ट्रिय रूपमा एक बन्न नसकेको र म्यान्मार देश (संघीयता अर्थमा) कै विरुद्ध पनि आन्दोलन जारी देखिन्छ । सन् १९८८ र २००७ मा ठूला संघर्ष भए पनि त्यो दलगतभन्दा सेनाविरुद्ध सेनाभित्रैबाट भएको संघर्ष थियो । सेनाले प्रशासनिक मात्रै होइन, व्यापारिक प्रभुत्व जमाएका कारण पनि यो असहज स्थिति आएको हो । अर्थतन्त्रमा पनि बन्दव्यापारको माध्यमबाट सेनाकै पकड बढी छ, ती अधिकारीले भने, म्यान्मारका तेलखानी, बियर उद्योग सबैमा सेनाको पकड छ । गृह, रक्षा र सीमा सुरक्षा मन्त्रालयसमेत सधैं सेनासँगै रहँदै आएका छन् ।सन् १९४८ मा ब्रिटेनबाट स्वतन्त्र भएको म्यान्मारमा सन् १९६२ देखि २०११ सम्म सैनिक शासन लागू थियो । गैरसैनिक शासन फर्काउने आन्दोलन र अभियान चल्दै आए पनि सधैं अस्थिर रहँदै आएको म्यान्मारमा यसपटकको सैन्य कु पछि एक वर्ष लामो संकटकाल घोषणा भइसकेकाले स्थिति अझै असहज बन्ने देखिन्छ । सन् २०११ मा प्रजातान्त्रिक सुधार हुनुअघिसम्म म्यान्मारलाई बर्मा भनिन्थ्यो । म्यान्मारमा नेपाली मूलका नागरिक करिब डेढ लाख छन् ।"
रेशम चौधरीलाई उन्मुक्ति मिल्ला ?,"ॅअपराधमा राजनीतीकरणराजनीतिक दलको सदस्यता लिएकै आधारमा कर्तव्य ज्यानजस्तो संगीन अपराधमा अदालतमा दायर विचाराधीन मुद्दा फिर्ताको सिफारिस गर्नु गलत भएको राय सर्वोच्च अदालतले व्यक्त गरिसकेको छ । मुद्दा फिर्ता लिने वा नलिने निर्णय विशुद्ध फौजदारी न्यायको सिद्धान्तसँग सम्बन्धित कुरा हो, नेपाल कानुन पत्रिकामा प्रकाशित नजिरमा भनिएको छ, फौजदारी मुद्दाको राजनीतीकरण गर्ने प्रयास न्यायका लागि विषसरह हुन्छ । उजुरीको अनुसन्धान र मुद्दा दायर गर्ने काम पनि न्यायिक प्रक्रियाको अभिन्न अंग बनेको उल्लेख गर्दै अदालतले त्यसलाई सरकारको विशुद्ध कार्यकारी निर्णय ठान्न नहुने मान्यता स्थापित गरिदिएको थियो । अनुसन्धान र मुद्दा दायर गर्ने प्रक्रियालाई समेत राजनीतिक प्रभाव एवं हस्तक्षेपबाट मुक्त गर्नुपर्ने भन्दै संवैधानिक इजलासले त्यसो नभए न्यायप्रणालीको निष्पक्षता र प्रभावकारिता प्रभावित हुने चेतावनी दिएको छ । अपवादका रूपमा सीमित हुनुपर्ने मुद्दा फिर्ता लिने प्रक्रियालाई अपराध मुक्त गर्ने प्रयास र परिणामका रूपमा देखिन नहुनेतर्फ महान्यायाधिवक्तालाई त्यतिबेलै सचेत गराइएको थियो । मुद्दा फिर्ता लिने प्रक्रियामा पीडितको परामर्श, सुनुवाइमा सहभागिता र प्रक्रियामा प्रतिवादीले समर्पण गर्नुपर्नेजस्ता अवस्था देखिनुपर्नेमा त्यतिबेला जथाभावी मुद्दा फिर्ता लिने काम भएको सर्वोच्च अदालतले ठहर्याएको थियो ।अपराधशास्त्री माधव आचार्यले त्यतिबेला कान्तिपुरसँग प्रतिक्रिया दिँदै कैलाली र तराईका केही जिल्लामा भएका घटना कुनै पनि हालतमा राजनीतिक प्रकृतिका भनी वर्गीकरण गर्न नमिल्ने भनी टिप्पणी गरेका थिए । सांघातिक हतियारको प्रयोग, सुरक्षाकर्मी, बालक तथा बिरामीमाथिको आक्रमणको घटनालाई कुनै हालतमा राजनीतिक जलप लगाउन नसकिने उनको बुझाइ थियो । लाठा र भाला लिएर घरभित्र बसेका मान्छेलाई तानेर बाहिर ल्याएर मार्ने काम कुनै पनि दृष्टिकोणबाट राजनीतिक प्रकृतिको होइन, उनले भनेका थिए, नागरिकको सुरक्षा दिने सुरक्षाकर्मीमाथि भएको अपराधलाई जोगाउने सरकार आपराधिक कर्म संरक्षण गर्ने मनोवृत्तिबाट ग्रस्त हुनुपर्छ ।"
९ वर्षअघिको त्यो घटना,"२०६८ फागुन १५ मा तत्कालीन प्रधानमन्त्री बाबुराम भट्टराई नेतृत्वको सरकारले यस्तै असफल प्रयास गरेको थियो । त्यतिबेला मन्त्रिपरिषद्ले ३ सय ६७ जना प्रतिवादी रहेका ३९ वटा फौजदारी मुद्दा फिर्ता लिने निर्णय गरेको थियो । कानुन मन्त्रालयले मन्त्रिपरिषद्मा लगेको मुद्दा फिर्तासम्बन्धी तत्कालीन प्रस्तावमा भनिएको थियो, २०५२ फागुन १ देखि २०६३ मंसिर ५ गते शान्ति सम्झौताको मितिको अघिसम्म द्वन्द्वको समयमा विभिन्न अदालतमा दायर भएका मुद्दाहरू शान्ति प्रक्रियालाई अघि बढाउन र शान्ति सम्झौताको व्यवस्था कार्यान्वयन गर्न फिर्ता लिन आवश्यक देखिएकाले । मुद्दा फिर्ता लिने निर्णय भने सरकारले गोप्य राख्यो । फिर्ता हुने सूचीमा रहेका सबै मुद्दा सशस्त्र द्वन्द्वसँग सम्बन्धित थिएनन् । सरकारले मुद्दा फिर्ता लिनुको कारण र आधारबारे केही खुलाएको पनि थिएन । कतिपय त संगीन फौजदारी अभियोग रहेका मुद्दा थिए । २०६८ भदौ १० गते शिवप्रसाद पौडेल नेतृत्वको समूहले चितवनको कविलासमा सञ्जय लामामाथि खुकुरी प्रहार गरी हत्या गर्यो । प्रहरी अनुसन्धानका आधारमा दायर भएको कर्तव्य ज्यानको मुद्दा फिर्ता भएको थियो । उक्त मुद्दामा ११ मध्ये ८ जना थुनामा थिए । जग्गा खिचलोमा लामो समयदेखिको विवाद र रिसइबीका कारण धनुषा यज्ञभूमिका पल्टु महतो सुडीको २०६७ माघ २३ गते गोली हानी हत्या भएपछि सौखीलाल सुडीलगायत थुनामा रहेको मुद्दा पनि भट्टराई सरकारले फिर्ता लिएको थियो । रौतहटको कटहरियाका रुपिया देवीका पति देवशरण महतोलाई गोली हानी हत्या गरेको घटनामा प्रतिवादी बनाइएका ७ जनाको मुद्दा पनि फिर्ता भएको थियो । यस्ता ३९ वटा घटनाका मुद्दा सरकारले हचुवाको भरमा फिर्ता गरेको थियो । गम्भीर फौजदारी अभियोगका मुद्दा फिर्ता लिने निर्णय गरेपछि पीडितहरू, अधिवक्ता माधव बस्नेत, अधिवक्ता प्रकाशमणि शर्मालगायत सरकारको निर्णय बदरको माग राख्दै सर्वोच्च अदालत पुगे । उक्त मुद्दामा तत्कालीन प्रधानमन्त्री बाबुराम भट्टराईसहित, महान्यायाधिवक्ता मुक्ति प्रधान, गृहमन्त्री विजयकुमार गच्छदारलगायतले द्वन्द्वकालीन र राजनीतिक चरित्रका मुद्दाहरू फिर्ता लिइएको भन्दै रिट खारेजको माग गरेका थिए । करिब ४ वर्षपछि सर्वोच्च अदालतको संवैधानिक इजलासले मुद्दा फिर्ता लिने सरकारको निर्णय बदर मात्रै गरेन, त्यसलाई गलत ठहर्याउँदै त्यस्ता कदम नदोहोर्याउन सरकारको ध्यानाकर्षण पनि गराएको थियो । तत्कालीन प्रधानन्यायाधीश कल्याण श्रेष्ठसहित न्यायाधीशहरू सुशीला कार्की, वैद्यनाथ उपाध्याय, गोपाल पराजुली र ओमप्रकाश मिश्रको संवैधानिक इजलासले यस्तो मान्यता स्थापित गरेको थियो । द्वन्द्वकालीन र राजनीतिक प्रकृतिको मुद्दाका नाममा धमाधम गम्भीर फौजदारी मुद्दा फिर्ता लिने सरकारको निर्णयलाई गलत ठहर्याउँदै सर्वोच्च अदालतले ३९ वटा मुद्दा फिर्ता लिने सरकारी निर्णय उल्ट्याएको थियो ।"
यसरी बरामद भयो बहुमूल्य 'युरेनियम,"के हो युरेनियम ?सन् १९४५ को अगस्टमा जापानको हिरोसिमामा एउटा १० मिटर ठूलो बम खस्यो । बम खसेको क्षणभरमै हिरोसिमा सहर नासियो । हजारौं मानिसहरूको ज्यान गयो । यो घटनामै हो संसारले पहिलो पटक देखेको युरेनियम को शक्ति । एक केजी युरेनियमबाट दुई लाख मेगावाट इलेक्ट्रोनभोल्ट ऊर्जा उत्पादन हुने अमृत साइन्स कलेजमा भौतिकशास्त्र अध्ययनरत मदन भण्डारी बताउँछन् । युरेनियम प्राकृतिक रूपमा टुक्रिनका लागि पनि धेरै समय लाग्ने गर्छ । रसायनशास्त्रमा आधुनिक पेरियोडिक तालिकामा तत्त्वहरूलाई उनीहरूको आणविक संख्याको आधारमा वर्गीकरण गरेर राखिएको छ । उक्त तालिकाको ९२ नम्बरमा छ, युरेनियम अर्थात् यू । रेडियोधर्मी पदार्थ भएकाले यसबाट विभिन्न प्रकारका विकिरणहरू आउने भौतिकशास्त्र केन्द्रीय विभागका प्राध्यापक राजु खनाल बताउँछन् । एक हजार १ सय ३२ डिग्री सेल्सियस तापक्रममा पग्लने युरेनियमका यू२३८, यू२३४, यू२३५ जस्ता आइसोटप्सहरू पाइन्छन् । आइसोटप्स भनेको एउटै तत्त्वको धेरै न्युट्रोनहरू हुन्छन् । यू२३८ प्राकृतिक रूपमा धेरै पाइने गरे पनि यू२३५ प्रशोधन गरेर निकालिने नेपाल विज्ञान तथा प्रविधि प्राज्ञ प्रतिष्ठानका वरिष्ठ वैज्ञानिक एवं आणविक पदार्थ विज्ञ बुद्धराम साह बताउँछन् । युरेनियम प्राकृतिक रूपमा कम मात्रामा पाइने खनिज भएको उनले बताए । युरेनियम २३८ प्राकृतिक रूपमा पाइने गरे पनि यू२३५ धेरै कम मात्रामा पाइने उनले सुनाए । आणविक भट्टी केन्द्रहरूमा यू२३८ लाई टुक्र्याएर यू२३५ बनाइने गरेको उनको भनाइ छ । यू२३५ आणविक भट्टीमा प्रयोग हुने गरेको छ । यू२३५ सजिलैसँग टुक्र्याउने सकिने भएकाले यो बम बनाउनका लागि प्रयोग हुन्छ, वरिष्ठ वैज्ञानिक साहले भने । प्रहरीले बरामद गरेको वस्तु युरेनियम नै हो भने यसलाई यति रकम नै पर्छ भन्न नसकिने बताए । अन्तर्राष्ट्रिय आणविक एसोसिएसनका अनुसार विश्वमा १० प्रतिशत विद्युत् युरेनियम प्रयोग गरिएका आणविक भट्टीहरूबाट उत्पादित हुने गरेको छ । युरेनियम मेडिकल, सैन्यलगायत क्षेत्रहरूमा प्रयोग हुने गर्छ । खानी तथा भूगर्भ विभागका प्रवक्ता नारायण बाँस्कोटाले नेपालमा मकवानपुरको तीनभंगाले, मुस्ताङको लोमन्थाङ र बैतडीमा युरेनियमका कणहरू भेटिएको बताए । उनले भने, यी क्षेत्रहरूमा युरेनियमका कणहरू भेटिएकाले हामीले प्रारम्भिक रूपमा अध्ययन गरेका छौं । यो तत्त्व नेपालमा शुद्ध रूपमा पाइन्छ भन्ने सम्बन्धमा बृहत् अनुसन्धान नभएको बाँस्कोटाले बताए । नेपालमा यसको शुद्धता परीक्षण र अनुसन्धान गर्ने सबै उपकरणहरू नभएकाले थोरै अध्ययन भएको उनले बताए । ॅनेपालमा शुद्ध युरेनियम सम्भावना नै छैननेपाल प्रहरीले बरामद गरेको सामान युरेनियम२३८ नै भएको बताए पनि विज्ञहरूले त्यसमा आशंका व्यक्त गरेका छन् । नास्टका प्रवक्तासमेत रहेका भौतिकशास्त्री डा सुरेशकुमार ढुंगेलले प्रहरीले परीक्षणका लागि ल्याइएको पदार्थमा विकिरणको मात्रा असामान्य रूपमा अत्यधिक देखिएको बताए । परीक्षणका लागि ल्याइएको पदार्थ ठ्याक्कै युरेनियम भन्न सकिने अवस्था नै छैन, विकिरणहरू असामान्य रूपमा छ । यो प्रारम्भिक चरणमै छ, उनले भने, प्रहरीले परीक्षणका लागि ल्याएको वस्तु परीक्षण रिपोर्ट नआएसम्म युरेनियम नै हो भन्न सक्ने अवस्था छैन ।"
अब्बल पत्रकार शर्मा रहेनन्,"काठमाडौं (कास) नेपाली र विदेशी सञ्चारमाध्यममा तीन दशकभन्दा बढी समय वस्तुनिष्ठ पत्रकारिता गरेर आफूलाई अब्बल साबित गरेका पत्रकार सुशील शर्माको शुक्रबार दिउँसो निधन भएको छ । चाबहिलस्थित ओम अस्पतालमा उपचारका क्रममा मृत्यु भएको उनका भाइ विज्ञान शर्माले जानकारी दिए । ६३ वर्षीय शर्माको शुक्रबारै पशुपति आर्यघाटमा दाहसंस्कार गरियो । उनका श्रीमती र एक छोरा छन् । पत्रकार शर्माको पल्मोनरी इम्बोलिज्मका कारण मृत्यु भएको हो । फोक्सोमा रगत जम्ने समस्याका कारण पल्मोनरी धमनी बन्द भएपछि पल्मोनरी इम्बोलिज्म हुने चिकित्सकले बताएका छन् । झन्डै डेढ दशक बीबीसी नेपाली सेवामा बिताएका शर्मा समाचार टिप्पणी, विश्लेषण र अन्तर्वार्तामा अब्बल मानिन्थे । २०४९ सालमा कान्तिपुर र दी काठमान्डु पोस्टको प्रकाशन तयारीका क्रममा समाचार कक्ष गठन एवम् संवाददाताहरूको अभिमुखीकरणमा शर्माले महत्त्वपूर्ण भूमिका खेलेका थिए । काठमान्डु पोस्टका पूर्वसम्पादक एवम् हाल बाह्रखरी अनलाइनका प्रधान सम्पादक प्रतीक प्रधान आफू पत्रकार बन्छु भनेर त्यसबेला पोस्टमा काम गर्न जाँदा शर्मालाई मुख्य मेन्टर का रूपमा पाएको सम्झन्छन् । उहाँ त्यसबेला भर्खरै अमेरिकाको बर्कले विश्वविद्यालयबाट पढेर आउनुभएको थियो । अंग्रेजी एकदमै राम्रो थियो । उहाँले पहिला नै ५ वर्षभन्दा बढी राइजिङ नेपालमा काम गरिसक्नुभएको थियो, प्रधानले सम्झिए, उहाँ हाम्रो मुख्य मेन्टर हुनुहुन्थ्यो ।पछि काठमान्डु पोस्ट निस्कनुअघि नै करिब ५ महिना काम गरेर शर्मा स्पटलाइट म्यागेजिनमा आबद्ध भएका थिए । प्रधान आफू शर्माबाट निकै प्रभावित भएको मान्छन् । उहाँ जहाँ बसे पनि जे लेखे पनि न्युट्रल, कुनै पनि दलतिर नबिक्ने, आफ्ना विचार एकदमै सशक्त ढंगले राख्ने र लेख्ने व्यक्ति हुनुहुन्थ्यो, प्रधानले थपे । वरिष्ठ पत्रकार राजेन्द्र दाहालले शर्मा एक असल मित्र र असल पत्रकार रहेको उल्लेख गरे । गएको तीन दशकदेखि पत्रकारिताको नाताले गर्दा हामी एकआपसमा गाँसिएका थियौं, दाहालले भने, पत्रकारितामा एउटा असल मित्र र असल अभ्यासकर्ताका रूपमा मैले सुशीललाई लिन्थें । हामी खुलस्त छलफल गर्थ्यौं । उनले शर्माको आफूप्रतिका प्रतिकूल टिप्पणीहरूलाई पचाउने र त्यसलाई सुन्ने तथा त्यसलाई विश्लेषण गर्ने क्षमता रहेको बताए । त्यो मेरो लागि पनि प्रेरक पक्ष थियो, उनले भने ।पत्रकार शर्मा पछिल्लो करिब डेढ दशक बीबीसीमा सफलतापूर्वक काम गरेर बाहिर निस्केपछि नेपाल किन बनेन, किन विकास भएन भन्ने जस्ता अभियान लिएर अघि बढेका थिए । तर केही समयपछि उनले समाज अध्ययन पुगेको रहेनछ भनेर थप अध्ययन गर्नेतर्फ लागेको पत्रकार दाहालले बताए । गत डिसेम्बर महिनासम्म कोभिड१९ सम्बन्धी कार्यक्रममा सुशीलले एंकरिङ गरिदिएका, न्युज एंगलिङहरू दिएका र विश्लेषण गरिदिएका थिए । रेडियोमा सुशीलले उत्पादन गरेका कार्यक्रम बजिराखेका थिए, उनले भने । दाहाल समकालीन पत्रकारितामा शर्माले वस्तुनिष्ठ पत्रकारिता गर्ने गरेको मान्छन् । शर्माले कहिले पनि कुनै पनि लोभ र प्रलोभन परेर वा कुनै पनि दलप्रति लागेर पत्रकारिता नगरेको दाहालको निष्कर्ष छ । पत्रकार शर्माको सबभन्दा दह्रो पाटो भनेको खँदिलो विश्लेषण मान्छन् उनी । सुशील आफैंमा आफ्नो विज्ञापन गर्न जान्ने मान्छे होइन तर लेखाइमा वा बोलेर आफ्नो विश्लेषण प्रस्तुत गर्नुपर्दाखेरि सुशीलजीको विश्लेषण एकदम सटीक र वस्तुनिष्ठ हुने गर्थ्यो, दाहालले भने । शर्मालाई नेपालको पहिलो पुस्ताका खेलकुद पत्रकार पनि मानिन्छ । उनले सन् १९८४ मा नेपालमा पहिलो दक्षिण एसियाली खेलकुद (सार्क) हुँदा रिपोर्टिङ गरेका थिए । शर्मा नेपालको फुटबल र विश्व फुटबललाई निरन्तर पछ्याइरहने पत्रकार हुन् ।"
आन्दोलनका लागि तयार रहनुस्,"बुटवल (कास) नेकपा माओवादी केन्द्रका अध्यक्ष पुष्पकमल दाहालले एक पटक फेरि आन्दोलनको आँधीबेहरी ल्याउने बताएका छन् । राष्ट्रिय दलित पत्रकार संघको प्रथम राष्ट्रिय महाधिवेशनलाई शुक्रबार बुटवलमा सम्बोधन गर्दै उनले संविधानको रक्षा गर्ने कि हत्या गर्ने भन्ने बहस चलिरहेकाले आन्दोलन गर्नुपरे सहयोग गर्न दलित समुदायलाई अपिल गरेका हुन् । पूर्वप्रधानमन्त्रीसमेत रहेका दाहालले लोकतान्त्रिक गणतन्त्रमा उत्पीडित वर्ग, जाति, क्षेत्र, लिंग र समुदायका निम्ति समावेशी र समानुपातिक अधिकार चाहेजति नभएको र भएकोलाई पनि सिध्याउने कोसिस भएकाले क्रान्ति गर्नैपर्ने परिस्थिति आएको बताए । क्रान्ति भने शान्तिपूर्ण हुने उनको भनाइ थियो । जनयुद्ध मा दलित समुदायको ठूलो त्याग र बलिदान रहेको उनले उल्लेख गरे । दलित समुदायको साथ र सहयोग नभएको भए जनयुद्ध सफल हुने थिएन, उनले भने ।कांग्रेसका तत्कालीन सभापति गिरिजाप्रसाद कोइराला र आफूले संयुक्त रूपमा जारी गरेको १२ बुँदे सम्झौताका आधारमा आएको संविधानको हत्या गर्न खोज्नेलाई शान्तिपूर्ण क्रान्तिबाटै पाखा लगाउने दाहालले बताए । दमनविरुद्ध जाइलाग्न उनले आग्रह गरे । सर्वोच्च अदालतप्रति इंगित गर्दै दाहालले जन्मिसकेको बच्चालाई पुनः गर्भमा पुर्याएर के गर्न खोजेको हो भन्दै प्रश्न गरे । दलित भन्नुको अर्थ अन्याय, उत्पीडित, दमन, अन्यायविरुद्ध संघर्ष, समानताका निम्ति आन्दोलन भएकाले आन्दोलन सफल भएको दिनदेखि दलित शब्द हटाउँदा त्यसको महत्त्व हुने उनको धारणा थियो । राष्ट्रियता, स्वाधीनता र संविधानको संरक्षणका लागि दलित पत्रकारले कलम चलाउनुपर्ने पनि दाहालले बताए । देश अनिष्टतर्फ गएको संकेत गर्दै दलित सञ्चारकर्मीको एकताको शक्तिले समाजलाई प्रतिगमनतिर लैजाने हरेक तागतलाई परास्त गर्न सक्ने उनले बताए । कांग्रेसका प्रमुख सचेतक बालकृष्ण खाँणले अहिले नक्कली मयूर सिंहदरबारमा बसेर मुलुकको नेतृत्व गरिरहेको टिप्पणी गरे । केपी शर्मा ओली प्रधानमन्त्री भएदेखि नै संविधानमाथि यो वा त्यो बहानामा प्रहार गरिरहेको उनले बताए । दलित पत्रकार संघको आइतबारसम्म चल्ने महाधिवेशनमा ४ सय पत्रकारको उपस्थिति छ ।"
सर्वोच्च र उच्च अदालतमा न्यायाधीश सिफारिस,"काठमाडौं (कास) न्यायपरिषद्ले सर्वोच्च अदालतका लागि दुई न्यायाधीशको नाम सिफारिस गरेको छ । सिफारिस भएकामध्ये एकजना विवादास्पद पृष्ठभूमिका हुन् भने अर्का मुख्य न्यायाधीशको संविधानले तोकेको योग्यता पुग्दैन । यीबाहेक परिषद्ले थप १८ जनालाई उच्च अदालतको न्यायाधीशमा सिफारिस गरेको छ । परिषद्को शुक्रबारको बैठकले उच्च अदालत, पाटनका मुख्य न्यायाधीश कुमार चुडाल र सुर्खेतका मुख्य न्यायाधीश नहकुल सुवेदीको नाम सर्वोच्चको न्यायाधीशका लागि सिफारिस गरेको हो । संसदीय सुनुवाइबाट नाम अनुमोदन भएमा उनीहरूको नियुक्ति हुनेछ । चुडालले यसअघि केही विवादास्पद निर्णय गरेका थिए । सुवेदीको भने संविधानअनुसार सर्वोच्चको न्यायाधीश हुने योग्यता नपुग्ने देखिन्छ । चुडालले राजस्व न्यायाधिकरणमा हुँदा नक्कली भ्याट बिल प्रकरणमा मुछिएका कम्पनीहरूलाई दोषी ठहर गरेपछि उनीहरूमाथिको जरिवाना घटाएर उन्मुक्ति दिएका थिए । उक्त विवादास्पद निर्णयपछि अर्थ मन्त्रालयका तत्कालीन अधिकारीहरूले प्रधानन्यायाधीश कल्याण श्रेष्ठसँग गुनासो गर्दा चुडालको सरुवा भएको थियो । चुडाल उच्च अदालत, पाटनमा हुँदा सिभिल सहकारीको जग्गासम्बन्धी विवादास्पद फैसला गरेका थिए । सर्वोच्चको न्यायाधीशमा सिफारिस सुवेदी २०७४ पुस २० मा नातेदार प्रधानन्यायाधीश गोपाल पराजुली न्यायपरिषद्को अध्यक्ष भएको मौकामा उच्च अदालतको मुख्य न्यायाधीश नियुक्त भएका थिए । संविधानको धारा १२९ को उपधारा ५ मा उच्च अदालतको मुख्य न्यायाधीश वा न्यायाधीशका रूपमा ५ वर्ष काम गरेको व्यक्ति सर्वोच्चको न्यायाधीशका लागि योग्य मानिने उल्लेख छ । सुवेदी उच्च अदालतको मुख्य न्यायाधीश भएको तीन वर्ष दुई महिनामात्रै पुगेको छ । यसअघि पनि उनी छोटो समयमा सर्वोच्चको रजिस्ट्रारबाट मुख्य रजिस्ट्रार हुँदै उच्च अदालतको मुख्य न्यायाधीश बनेका हुन् । परिषद्ले नायब महान्यायाधिवक्ता नारायण पौडेल, कानुन मन्त्रालयका सचिव ऋषि राजभण्डारी, जिल्ला न्यायाधीशमध्येबाट जगतनारायण प्रधान, माधवेन्द्र रेग्मी, पुरुषोत्तमप्रसाद ढकाल, विष्णु सुवेदी, अर्जुनप्रसाद कोइराला, अमृतबहादुर बस्नेत, मेदिनीप्रसाद पौडेल, सहरजिस्ट्रारहरू रामेश्वर रेग्मी, ममता खनाल, अधिवक्ताहरू फुर्पा तामाङ, श्रीधराकुमारी पुडासैनी, जगदीश घिमिरे, पुनम सिंह, सागर विष्ट, गणेश ठाकुर र निर्मला शाक्यलाई उच्चको न्यायाधीश सिफारिस गरेको छ ।"
अक्षरका वर्जित यात्रीहरू,"लाहुर जानुपर्ने मान्छे २०५३ सालमा मेरो पहिलो कविता संग्र्रह प्रकाशित भयो । २०४५ सालमा उनै दाइ गुमानसीं चाम्लिङको गल्लामा भर्ती भएर परदेश लागेको मेरो पाण्डुलिपि सुटबुटसहित फर्केर आउँछ भनेर कुर्दाकुर्दा त्यतिका समय व्यतीत भएको थियो । फर्किने आस मरिसकेपछि आफ्नै निजी सक्रियतामा केही न केही पहलकदमी त लिनै पर्थ्यो । त्यही निजी पहलकदमीबापत् जन्मिएको मेरो पहिलो सन्तान थियो सुम्निमाको तस्बिर । संग्रह छापिसकेपछि आफैँ झोलामा बोकेर, पुस्तक पसलपसल चाहारेर वितरण गर्ने अर्को कठिन उपक्रम सुरु हुन्थ्यो । लक्षित व्यक्ति र सम्बन्धित माहोलमा हातहातै बाँडेर आफू कवि भएको अर्जी पेस गर्नुपर्थ्यो । कुनैकुनै ठूला भनिने कार्यालय र पुस्तकालयहरूले दुईचारप्रति किताब किनेर दया देखाउँथे, त्यता पनि निवेदनसहित धाउनै पर्थ्यो । अहिलेजस्तो कविताको स्वाद चाख्ने बजारको जिब्रो पलाइसकेको थिएन । फेसबुकको भित्ता ठडिइसकेको थिएन । धेरै जोर जुत्ता फटाउनुपर्थ्यो कवि हुनका लागि । यो हाम्रो समयको आमकविहरूको साझा नियति थियो ।यस्तैमा कसैले मलाई सुझायो, केशर पुस्तकालयले पनि दुईचारप्रति किताब किनिदिन सक्छ । नजाने कुरै थिएन । एकडेढ सय रुपैयाँको पनि खास महत्त्व हुने समय । पुस्तकालयको अघिल्लो कक्षमा एक जना मान्छे (सम्भवतः लाइब्रेरियन हुन सक्छ) बसिरहेको थियो । आफ्ना केही थान पुस्तक लिइदिन आग्रह गर्दै कविता संग्रह उसको हातमा टक्य्राएँ । तर, उसले मेरो संग्रह ओल्टाईपल्टाई गरेर अचानक त्यस्तो प्रश्न गर्यो, जुन मेरो जीवनकै सबभन्दा अप्ठ्यारो प्रश्न थियो ।पुस्तकमा अंकित मेरो नाम पढ्दै अचानक उसले भन्यो, लाहुर जानुपर्ने मान्छे, कसरी कविता लेख्नुभो ?उसको प्रश्नले म एकछिन त हल न चल भएँ । जडवत् भएर उसैलाई हेरिरहेँ । उसको दिमागमा जे थियो र जस्तो प्रश्न त्यहाँ प्रकट भएको थियो त्यो सम्झिँदा म अहिले पनि विक्षिप्तझैँ हुन्छु । उसले सम्भवतः बुझेको थियो, लाहुर जाने जातिको मान्छेले कविता लेख्नु हुँदैन । या, कविता लेख्ने जो जाति हो, उसले लाहुर जानू हुँदैन । यी दुई नितान्त विपर्यास कुरा हुन् । तर, उसले जे बुझेको थियो, के त्यो युक्तिसंगत थियो ? के त्यो कविताको नाममा ठडिएको डरलाग्दो एकल जातीय सेन्डिकेट थिएन ? अहिले म सोच्छु, आखिर त्यस्तो भयानक निषेधसूचक धारणा उसको दिमागमा कसले भरिदियो ? कविताको नाममा त्यत्रो विभेदकारी पर्खाल एउटा सामान्य लाइब्रेरियनको दिमागसम्म कसरी खडा हुन पुग्यो ? के त्यो आफसेआफ निर्माण भएको उसकै निजी धारणा थियो ?तर, मलाई लाग्छ, यसको लागि ऊ मात्र एक्लो दोषी पक्कै थिएन । त्यो त निकै लामो कालखण्ड र लामो ऐतिहासिक घटनाक्रमले निर्माण गरेको एउटा यस्तो विभेदजन्य मनोग्रन्थीको पर्खाल थियो, जसको निर्माता तिनै कविता लेख्ने जातिले आर्जेको एकात्मक राज्यसत्ता थियो । र, ऊ त्यसैको एउटा बफादार र कर्मठ निमित्त पात्र थियो ।त्यो निमित्त पात्रलाई मैले त्यसपछि कहिल्यै भेटिनँ । खासमा म त्यो पुस्तकालयमा फेरि कहिल्यै फर्केर गइनँ । त्यो दिन मैले उसको प्रश्नको उत्तर के दिएँ ! अथवा दिइनँ ! मलाई त्यो पनि थाहा छैन । सत्य हो, जीवनमै त्यतिको निरुत्तर म कहिल्यै भएको थिइनँ । तपाईं यसलाई नपढ्न सक्नुहुन्थ्यो । तर, अब पढिसक्नुभयो । यी अक्षरका वर्जित यात्रीहरू, जसले यहाँसम्म आइपुगिन्जेल अनेकपटक अनेक स्टेसनमा रोकिनुपर्यो । कहिले विचारको नाममा, कहिले जाति त कहिले सत्ता र संस्कृतिको नाममा खडा भएका एकात्मक द्वारको बहिष्करणमा पर्नुपर्यो । कहिले त उल्टो फर्किनुसमेत पर्यो । कतिपटक निरुत्तर हुनुपर्यो । निषेधका ती अनेक पर्खाल, जसलाई ढाल्नका लागि अक्षरकै अनेक हथौडा प्रयोग गर्नुपर्यो, तिनको सामान्य फेहरिस्त अब मैले तपाईंका अगाडि राखिसकेको छु । मलाई लाग्छ, यात्राको यसचोटिमा आइपुगिसकेपछि अब कम्तीमा दुइटा परिणाम हात लागेका छन् । पहिलो, कोही रिसाउँछ, यस्तो भयबाट म अब निकै माथि उठिसकेको छु । दोस्रो, निश्चित रूपले यिनीहरू अब तपाईंका पनि विषय बन्नेछन् । बहसको द्वन्द्वात्मक द्वार अब स्वयं तपाईंले खोल्नु हुनेछ किनभने ती यावत् धुमिल समय र सम्झनाहरूलाई अब मैले वस्तुमा रूपान्तरण गरिसकेको छु ।"
गुलाबी सपना,निकोटिनले पहेंलिएकोउदास अनुहारलेकिन रोज्छगुलाबी उमेरमै आत्महत्या ?
थला परेको नुनथलो,"थला परेको ठोरीनेपालको ठोरी र भारतको भिखनाठोरीको दसगजामा ठुटेखोला र चिताखोला मिल्छन् । त्यसपछि बग्छ, पण्डई नदी । ठुटेखोला काटेर गाग्री बोकी पानी लिने भारतीय भीड लाग्छ । नेपालबाट दुईवटा कुलो बनाएर भारतले पानी लगेको छ । अन्य भागमा जसरी भारतले ठोरीमा पनि सीमा मिचेको हो । बुद्धिनारायण श्रेष्ठ अनिल शर्माको राष्ट्रियता र राप्ती दून को भूमिकामा लेख्छन्, ठोरीमा अंग्रेजका पालामा स्थापना गरिएको सीमास्तम्भ नं४३४६ आधा किलोमिटर नेपालतर्फ हटाई नेपालको ठोरीको ७० हेक्टर भूभाग भारतको भिखनाठोरीमा गाभिएको छ । यसबाहेक ठोरीको ठुटेखोलामा नेपालले २०६५ सालमा पुल बनाउन खोज्दा भारतले रोकावट गरेकोबाट सीमा मिचिएको कुरा पुष्टि हुन पुगेको छ । कुनै जुगको झिलीमिली ठोरी आज भने सुनसान छ । गुमनाम छ । ठोरी सुनसानिनुका केही कारण छन् ।एक, पूर्वपश्चिम राजमार्ग विसं२०२६ मा बन्छ । २०२८२९ तिर त नुनथलो ठोरी नै नारायणघाट सर्छ । नारायणघाटबाट नुन पहाड जाने चलन चल्छ । भरतपुरजस्ता सुक्खा ठाउँमा समेत बस्ती बस्छ । २०३४ तिर पोखरा जाने बाटो बनेपछि ठोरी झन् सुनसान हुन्छ । दुई, वीरगन्जमा सरकारी आँखा लाग्छ । वीरगन्जरक्सौल नाका विस्तार हुन्छ । ठोरी ओझेलिन्छ । यता, नुनथलो नारायणघाट सर्छ । ठोरी त दुई ठूला सल्ला बोटका बीचमा न गरिखाने न मरिजाने गरी झोक्राइरहेको धाइराको बोट बन्छ ।तीन, ठोरीलाई तीनतिरबाट सी आकार बनाएर निकुञ्जले घेर्छन् । चितवन राष्ट्रिय निकुञ्ज, पर्सा राष्ट्रिय निकुञ्ज, चितवन राष्ट्रिय निकुञ्ज । दक्षिणबाट भारतको वाल्मीकि टाइगर रिजर्भ थपिन्छ । वातावरण, पर्यावरण आँखाले फाइदा पुगे पनि निकुञ्जमार्फत ठोरीजनका जीवनशैली र दैनिकी सहज बनाउन सरकार असफल हुन्छ । निकुञ्जका कारण ठोरीमा न खेती मौलाउँछ न वस्तुपालन न त स्थानीयजन आफूलाई सुरक्षित महसुस गर्छन् । ठोरी गाउँपालिका अध्यक्ष पदमलाल श्रेष्ठ भन्छन्, बारी बाँझा छन् । बाली लगाए कि जंगली जनावरले खाएर हैरान छ ।चार, ठोरीको आवाज सिंहदरबार पुग्ने बाटो छैन । अध्यक्ष श्रेष्ठ भन्छन्, जिल्ला विकास समिति सदस्यसम्म भए । सांसद्, मन्त्री पदमा पुगेका छैनन् । कर्मचारीमा उपसचिव भएका छन् । उसै त मधेसमा छ ठोरी । मधेसप्रति सिंहदरबारिय आँखाको नानी फुला परेको छ । त्यसमाथि चर्को आवाज समेत नसुन्ने सिंहदरबारले कसरी सुन्छ, ठोरी ठसठस ?पाँच, ठोरीनारायणघाट बाटो बन्न समयमा बन्दैन । वीरगन्जनारायणघाट अघि नै बन्छ । वीरगन्जबाट रक्सौल विस्तार हुन्छ । वीरगन्ज नाका हुन्छ । ठोरीवासी त सडकका कारण माडी भएर जानुपर्ने हुन्छ । छ, भारतले ठोरीसम्म आउँदा पर्ने भूभागलाई वाल्मीकि बाघ संरक्षित क्षेत्र बनाएर रेल रोक्छ । रेल टाढिएपछि पर्साको पश्चिम कुनामा अवस्थित ठोरी थप सुनसानिन्छ । मिनी उपत्यका ठोरीको नुनथलो टहरेबजार छ । प्रवक्ता कुँवरका अनुसार, नेपालतिर ५०६० र भारततर्फ ५०६० वटा टहरा छन् । भारततिर प्रायः युरिया मल र चिनी किनमेल हुन्छ त नेपालतिर धान, मकै । ठोरीका पहिलो व्यवसायी बन्दीपुरे नेवार कति नारायणट पुगिसकेका छन् त कति बन्दीपुर फर्केका छन् । स्थानीय उनै रिमाललाई खतिवडा उद्धृत गर्छन्, बत्ती छैन । बाटो राम्रो छैन । खहरे खोलाले बर्सेनि सताउँछ ।साबिक सुवर्णपुर, निर्मलबस्ती र ठोरी गाविसलाई समावेश गरी पाँच वडावाल ठोरी गाउँपालिका बनेको छ । चितवन माडीको अयोध्यापुरीनजिकैको ठोरीलाई राजधानीवाल वाग्मती प्रदेशको चितवन फर्कन मन छ । स्थानीय एवं पत्रकार प्रेम लामाका अनुसार, घना जंगल छिचोल्नुपर्ने र वन्यजन्तुको त्रासले २०३४ मा गाउँ पञ्चायतले नै निर्णय गरी चितवनबाट ठोरी पर्सा सरेको हो । राज्य पुनर्संरचनाका क्रममा ठोरीलाई वाग्मती प्रदेशमै राखिएको हो । तर, संशोधन गर्दा पर्सामा । पछि पर्सामा गाभेपछि स्थानीयले आन्दोलनसमेत गरेका हुन् । चितवन फर्कने ठोरीतर्क यस्ता छन्एक, पर्सासँगको ठोरी सम्बन्ध सरकारी कार्यालय काममै सीमित छ । व्यापार व्यवसाय, अध्ययन र रोजगारका लागि चितवन जाने संख्या ठूलो छ । यसैगरी पहाडी मूल ठोरीको भेषभूषा चितवनसँग मिल्छ । सुवर्णपुरमा मात्र थोरै मधेसी छन् । दुई, राजधानीवाल वाग्मती प्रदेशबाट भारतसित जोडिने एक मात्र नाका बन्ने ठोरी आस छ, जुन नाका केरुङसित जोडिँदै छ । प्रवक्ता कुँवर ठोरी वाग्मती लैजानैपर्ने यस्तो जिकिर गर्छन््, राजधानीसमेत रहेको वाग्मती प्रदेशको मुख्य नाका ठोरीलाई नै बनाउनुपर्छ । दुई नम्बर प्रदेशमा वीरगन्ज, जनकपुरजस्ता चल्तीका ठूला नाका छन् । नुनथलो ठोरीले हटारु, मजदुर, राजा, राणा अनुहार देखेको छ । राजा, राणा मस्ती का साक्षी बनेको छ भने हटारु, मजदुर, भरियाका आँसु, पसिना र ससाना सपनाका । तर, अब ती ठोरीबाट नुन बोक्ने पुस्तासँगै सकिन थालेको छ । ठोरीले साँचेका स्मृति अब सधैँलाई सुक्न लागेको हो कि पुनर्जीवन पाउने छाँट कतै छ ? छ भने केरुङठोरी लोकमार्ग हो । जो दुई ठूला अर्थतन्त्र भएका चीन र भारत जोड्ने सबभन्दा छोटो (१९२ किलोमिटर, ठोरीभण्डारा बने १ सय ६८) लोकमार्ग हो । जुन लोकमार्ग ठोरी हुँदै चितवनको माडीभरतपुरलोथरमलेखुगल्छीविदुरमैलुङस्याफ्रुबेंसीरसुवागढी भएर केरुङ पुग्नेछ । लोकमार्गले ठोरी इन्टरनेसनल ट्रान्जिट हब र चीन र भारतको पारवहन केन्द्र बन्न सक्छ ।"
"ज्ञानु : ५० वर्षअघि, ५० वर्षपछि !","टेबहालको एउटा कोठा । कोठा भाडा महिनाको ३५ रुपैयाँ । एक जनाको आयस्ताले नभ्याउने भएकाले तीन जना साथीहरू मिलेर लिएको । नयाँसडकछेउको डेरा । साँझ यसो न्युरोड घुमेपछि हाम्रो कोठामा सुस्ताउन आइपुग्थे किसिम किसिमका साथीहरू । धेरै अल्लारे त गफै लडाउन मात्रै आउँथे । कोही भने पढ्न आएका सोझा विद्यार्थीजस्ता लाग्थे । कोही चैं धन कमाउन खेलोफड्को मार्न आएका चतुरेहरू । कोही बोल्दै नबोल्ने, कुरैमात्र सुनिरहने अनि एउटा चैं थियो अरूले बोलेको कुरा कागजमा टिपेर मात्रै बसिरहने । कोही सतर्क हुँदै भन्थे, हन, यो विद्यार्थी हो कि सीआईडी ? हाम्रो कुराहरू सरकारलाई बुझाएर तलबै पो खान्छ कि क्या हो यो हरामी ! मलाई चैं किन हो त्यो बबुरोको माया लाग्थ्यो । बिचरा कागजमा लेखेको लेख्यै, टिपेको टिप्यै!एक जना साथी थियो, ऊ आएको अघि नै थाहा पाइने । भर्याङबाटै होहल्ला मच्चाउँदै आउने र खल्तीमा भएका अनेकखाले कागजका टुक्राहरूबाट एउटा छानेर सुनाउन थालिहाल्ने । ऊ भन्थ्यो, यो चैं मेरो नयाँ कविता । सुन्न नचाहनेलाई ऊ गाली गरेरै भए पनि आफ्नो कविता सुनाएरै छाड्ने । ध्यान दिएर सुन्नेहरू भेटे झन् सुरिँदै सुरिँदै वाचन गर्न थाल्ने । सुन्दै जाँदा उसको कविताको भावले कताकता मन छुँदै लगेको आभास हुन्थ्यो मलाई । तर, उसलाई त्यसको रत्तिभर पर्वाह थिएन । कविता सुनाउन पाए पुग्यो । आफ्नो मात्रै कविता सुनाउने हो र, अरूका राम्रा, मीठा कविता पनि गोजीभरि बोकेर हिँड्ने र मौका पाउनेबित्तिकै सुनाउन थालिहाल्ने । त्यसमध्ये भोजपुरतिरबाट काठमाण्डू पसेको एउटा कविकेटोको कविता पनि खुबै रस लिईलिई सुनाउँथ्यो ऊ । कहिलेकाहीँ त कागजै नहेरी कण्ठै सुनाउँथ्यो उसको कविता ! खप्न नसकेर एक दिन त मैले त्यो कविको नाम सोधेरै छाडें । नाम चैं मेघराज भन्छ, कवितामा चैं उसले मञ्जुल भनेर लेख्छ । गीत पनि पो लेख्छ त्यल्ले त! उदेक मान्दै भन्थ्यो ज्ञानु । कहिलेकाहीँ उसका गीतका हरफहरू आफ्नै ढंगको लयमा सुनाउँथ्यो । उसको मनबाट निस्केको त्यो लय सुनेर म मनमनै हाँस्थें । जे होस् मान्छे चैं थियो फूर्तिलो र रहरलाग्दो । ऊ आयो कि कोठै उज्यालो हुने । अरूलाई गाली गर्न पनि जान्ने, आफूलाई कसैले गाली गर्यो भने पनि किञ्चित पर्वाह नगर्ने । कविता पनि कहिलेकाहीँ त कोठैभित्र फुर्ने अनि फर्रर सुनाउन थालिहाल्ने । कहिलेकाहीँ त ज्ञानु कवि मात्रै हुन जन्मेको हो कि झैं लाग्थ्यो मलाई ।०२२२३ तिरको समय । काठमाण्डूको असह्य जाडो । चिसो पानी टाउकोमा पर्दा टाउकै फुट्लाजस्तो हुने, छालाको मासु नै मर्ने । कुनैबेला ऊ बिहानै आएर हामीलाई हुट्हुटी लाउँदै नजिकैको सुन्धारातिर लिएर जान्थ्यो । भन्थ्यो, केटा हो, कलको पानीले नुहाउँदा ज्यान जान बेर छैन । मूलको पानीमा नुहाउन हिँड् । जाडो भए कविता भट्याउँदै नुहाउलास्, जाडो भाको थाहै हुन्न । ज्ञानु जाडो भगाउने तरिका पनि सम्झाउँथ्यो । आँसुकविजस्तो पनि थियो । त्यस बिहान पनि सुन्धारामा हल्ला गर्दै नुहाउने तरखरमा थियौं । उसको मनमा कविता फुरिहालेछ । धरहरातिर हेर्दै सुनाउन थालिहाल्यो धरहराकै कविता । छेउकै ब्यारेकबाट नुहाउन आएका सिपाहीहरू पनि मुसुमसु हाँस्दै कविता सुन्न थाले । कवितामा उसले धरहरालाई काठमाण्डूको भाले चिह्न भनेर सम्बोधन गरेको थियो । हाँस्दाहाँस्दा अररो भएर झन्डै ढलिएन ।अति फरासिलो साथी ऊ । पूरा नाम ज्ञान उदास । ओखलढुंगाबाट गायककलाकार हुने सोखले हामी राजधानी पसेजस्तै चैनपुरवाट कविमन लिएर ऊ पनि काठमाण्डू छिरेको रहेछ । लाग्थ्यो, सफल कवि भएर कविताको इतिहासमा एउटा अविस्मरणीय नाम दर्ज गराउने ऊसँग एउटा भव्य सपना छ । हृष्टपुष्ट शरीर, नेपाली उचाइको ज्यान । यस्तो रहरलाग्दो ज्यान कुन केटीको भाग्यमा जुर्ने हो, कल्पिदै भन्थ्यो ज्ञानु अनि आफूलाई मनपर्ने मैंयालाई सपनामा मीठोमीठो कविता सुनाएको कुरा रसिलो पारामा वर्णन गर्थ्यो । तर सपनाको मैयाको त्यो हिस्सी परेको अनुहार चैं मैले पूरै बिर्सें यार, हैरान भएर भन्थ्यो । आफू नहाँसी सबैलाई हँसाउन जान्ने ऊ । मञ्जुलको कोठामा पनि ज्ञानुले मेरो तारिफ लाएर खुबै कुरा गर्दो रहेछ । हन हौ, पूर्वका लोकगीतहरू रेडियोबाट छरेर अचम्मै पो गरेका छन् त तिनीहरूले ! हेर्दा नपत्याउँदा लाग्छन् तर तिनका गीत भनेपछि हुरुक्कै हुने कति छन् कति ! के गर्नु र, गाउँबजारवाट आएका ती लाटासोझा बिचराहरूलाई आफ्ना बारेका यस्तो कुरा क्यै थाहै छैन ! भेडाजस्तो एकोहोरिएर रेडियोबाट गाएको छ छ ! धेरै पटकको तारिफ सुनेपछि मञ्जुल पनि मसँग परिचय गर्न लोभिएछ । जहिले पनि ज्ञानुले पख है त भन्ने तर भेट गराउने संजोग चै जुर्दै नजुर्ने ! असारको याम, झमझम पानी परिरहेका बेला न्युरोड गेटबाट टेबहाल छिर्ने बाटोमा ज्ञानुसँग भेट भयो । कता हो यस्तो पानीमा ? ज्ञानुले भन्दा नभन्दै एक जना अर्को केटो पनि अचानक त्यहीं आइपुग्यो । यत्रो आँखाले अचम्म मान्दै ज्ञानुले भन्यो, लौ आज दुई जनाको भेट आफैँ भयो, मैले भेटाउनै परेन । मञ्जुल र मेरो भेटपरिचय यसरी भयो काठमाण्डूमा । चिनाजानी गराउने उही थियो पूर्वचैनपुरको फरासिला कवि साथी ज्ञान उदास !मञ्जुल र म आत्मीय साथी भयौं । मेरो मनको गीत लेख्ने गीतकार साथी थियो ऊ अनि उसको गीतमा लयभर्ने संगीतकार साथी म । आफ्नो गीतलाई संगीतमा सुन्दा खुसी हुन्थ्यो मञ्जुल, उसको गीतमा संगीत रचना गर्दा गदगद हुन्थेँ म । नियमित भेट हुन थाल्यो । गीतसंगीतको समुद्रभित्र हेलियौं हामी !साँझ एक फन्को न्युरोडतिर चक्कर काटेपछि ज्ञानु हाम्रो कोठामा छिर्थ्यो छिर्थ्यो । अनि सुरु गर्थ्यो कविहरूका कुरा, कविताहरूका बयान, गोष्ठीका खबरहरू । नयाँ, पुराना कविहरूको तुलनात्मक चर्चा गर्न माहिर थियो । उसले राम्रानराम्रा कवि र कविताको समीक्षा गरिरहँदा वाल्ल परेर सुन्नेमा म पनि एक हुन्थें । नारी कवयित्रीका कुरा गर्दा उसको मन बिछट्टै खुसी भएको प्रस्टै थाहा हुन्थ्यो । हन हौ, कवयित्रीहरू भएको गोष्ठीको मजै अर्कोर् ! लोग्ने मान्छेहरूको धोद्रो स्वर सुन्दासुन्दा थाकेका बेला नारी स्वरमा मधुर कविता सुन्दा बेहोस हुन लागेको मान्छे बौरे जस्तो पो हुने त हौ ! कवि केदारमान व्यथितको जन्डो कविता सुनेर आएको कुरा गर्थ्यो कहिले । कहिले नीरविक्रम प्यासीको सुरो कविताको वर्णन गर्थ्यो । वासु शशीको कवितामा ज्यान छ यार भन्थ्यो त, प्रेमा शाहको रूप र कविताको तारिफ गरेरै थाक्दैनथ्यो । नबुझ्ने खाले अमूर्त कवितालाई कवितै नमान्ने ऊ जंगिँदै भन्थ्यो, नाम चलेर मात्र हुन्छ ? नाम त गुन्डाको पनि चल्छ । आफैँले लेखेको कविता आफैं नबुझ्ने कवि के कवि ? त्यस्तो कविता के कविता ? अनि नरम भाषामा बोल्न सुरु गर्थ्यो, भूपिजस्तो कवि मात्र सायद सधैं बाँचिरहला । सबैले बुझ्ने भाषामा, सबैको मनका कुरा लेख्ने, बोल्दिने। ज्ञानुको कुराले धेरै सिकायो मलाई । कविताको मर्म र महत्त्व बुझायो । पारिजातले त्यसै मदन पुरस्कार पाएको हैन नि हौ । उनको गद्य पनि कविताजस्तो । एकपटक पढेर नहुने, जति दोहोर्यायो उति मर्म र स्वाद फुक्दैफुक्दै आउने । शिरीषको फूल मा शंकर लामिछानेले लेखेको लामो भूमिका बारे पनि मज्जैले बोल्थ्यो ऊ । सबैका कविताबारे कुराहरू गरेपछि आफ्नो बारे पनि बोल्थ्यो ज्ञानु, कसैले राम्रो भनोस्नभनोस् आफू त कविता लेख्न छाडिँदैन । तारिफ पाउन मात्र लेख्नेलाई म त कवि पनि मान्दिनँ । मनबाट भावना उम्लेर जब फुट्न थाल्छ अनि पो बन्छ कविता । सबैलाई मनपर्ने कविता त संसारमा कसैले लेख्न सक्दैन ।रायन, अरिम र मैले रेडियो नेपालविरुद्ध मुद्दा दिइसकेका थियौं । हाम्रो गीतको पारिश्रमिक राष्ट्र बैंकबाट रेडियोका कर्मचारीमध्ये कसैले किर्ते गरेर लैजाँदो रहेछ । सबुतप्रमाणसहित भ्रष्टाचार विभागमा मुद्दा दर्ता गरेपछि हामी रेडियो नेपालको शत्रु भइसकेका थियौं । हामीलाई गीत गाउने ढोका बन्द भइसकेको थियो । अनेकखाले धम्किले आतंकित बनाइरहेको थियो । ओखलढुंगा फर्कनुबाहेक अर्को विकल्प थिएन । ओइलिएको बिरुवाजस्तै थियो हाम्रो अवस्था । डेरा सरेर जहाँ पुगे पनि ज्ञानु खोजीखोजी आइपुग्थ्यो हाम्रो कोठामा । त्यस दिन पनि ऊ कताकताबाट आइपुग्यो र आफ्नै तालमा भन्यो, ए, तिमीहरूलाई पारिजातले भेट्न खोजेको छ है । हामीजस्तो पहाडे निमुखा केटाहरूलाई त्यस्तो नाम चलेकी मान्छेले मन पराएर बोलाएको कुरा पत्याएनौं । वास्तै गरेनौं । उसै हामीलाई उल्याउन हावा कुरा भन्देको होला ! केही दिनपछि फेरि साँझतिर आएर ज्ञानुले भन्यो, एइ, तिमीहरूले नपत्याएको ? पूर्वका लोकगीत गाउने तिमीहरूलाई खोजेको खोज्यै छ त । हिजै मात्रै म आफैँ पारिजातकहाँ गएर आको । मैले चिनेको छु भन्दा खुसी भइन् । लु हिँड, पारिजातलाई भेट्न । जीउ अप्ठ्यारो, लुलो भएजस्तो भयो । जानै मन लागेन । पछि जाने कुरा गरेर त्यो दिन टार्यौं हामीले । अर्कोपल्ट चैं दिउँसै आएर आजचैं पारिजातकाँ लाने लाने भनेर धर्नाढुक् दियो । जस्तो होला, जे पर्लापर्ला भन्दै दिन ढल्केपछि ज्ञानुको पछि लाग्यौं । पुतलीसडकछेउको घरभित्र पसायो । एक तला चढेर सानो कोठाभित्र पुग्नेबित्तिकै ज्ञानुले बाहिरैवाट भन्यो, लौ ल्याएँ है लोकगीत गाउने केटाहरूलाई । भित्र पसेपछि पारिजात दिदीले हामीतिर हेर्दै सानो स्वरमा भन्नुभो, तिमीहरू नै हौ पूर्वेली लोकगीतहरू गाउने ? खुसी लाग्यो ।उभिन, हिँड्न नसकिने खाटमाथि घुँडा खुम्च्याएर बस्नुभएको थियो पारिजात दिदी । इच्छा भएर पनि बोल्न नसक्ने, कताकता हराएझैं । मनभरि दुखैदुःख, पीडैपीडा भरिएजस्तो । त्यत्रो नाम चलेको मान्छे यस्तो दुःखमा ! साह्रै नमज्जा लाग्यो । एकछिन्मा अफिसबाट सुकन्या दिदी पनि आइपुग्नुभयो । ज्ञानुले हाम्रो परिचय दिइसकेपछि सुकन्या दिदी बोल्नुभो, कहिलेदेखि खोजेको हो त दिदीले । हेर दिदी बिरामी छ । यस्तो बेला पनि ट्रान्जिस्टरबाट तिमीहरूको गीत सुन्दा दिदी कम्ता रमाउँदैन त ! बिदा हुने बेला पारिजात दिदीले भन्नुभयो बेलाबेलामा आइराख है ।५३ वर्ष भइसकेछ पारिजात दिदीसँग भेट भाको । आज दिदी हुनुहुन्न । हँसिली, फरासिली सुकन्या दिदी पनि धेरै बोल्नुहुन्न । स्थिति धेरै बदलिइसक्यो । मञ्जुल र मेरो मित्रता टुटेको पनि करिब ३३ वर्ष भइसकेछ । साथीहरू भन्नुहुन्छ, त्यतिका जीवन बिताइसक्यौ आफ्ना अनुभव केही त लेख । पछिकाले पढ्लान्, बुझ्लान् । नभन्दै मैले केही लेखेँ । छापिएछ पनि । त्यही लेख पढेर एक दिन मलाई खोज्दैखोज्दै ज्ञान उदास आइपुगेछ । आत्मीय हात मिलायौं । दुवैलाई समयले बूढो बनाइसकेछ । हन हौ, मैले त सोचेकै थिइनँ मञ्जुल र पारिजातलाई चिनाइदिएर मैले ठूलो काम गरेको भनेर तपाईंले लेख्नुभएछ । म त खुसीले अटेसमटेस भएर थाम्न नसकेपछि खोजीखोजी भेट्न पो आएँ त ! पहिलेझैं चञ्चल थिएन ज्ञानु । पत्नी र छोराछोरीका जिम्मेवार अभिभावक थियो । तपाईं भनेर सम्बोधन गरिएको औपचारिक भाषाले नै हामीलाई टाढा पारेको अनुभव भयो । सायद तिमी भनेको भए पहिलाझैं स्वाभाविकता अनुभव हुन्थ्यो ! निरन्तर सक्रिय थियो उसको कविजीवन । प्यारा छोराछोरीसँग आत्मीय परिचय गराएजस्तै आफ्ना प्रकाशित कविताका पुस्तक मेरो हातमा थमाउँदै भन्यो, यी पनि मेरा छोराछोरी! बाहिर त सामान्य नै थिएँ, तर मेरो भित्री मन भावुक बनेको थियो । कताकता मनभित्र आँसु भरिएजस्तो भयो । ज्ञानु बिदा भएर गयो । ऊ गएपछि मेरो मन कताकता हराइरह्यो । ज्ञानुले परिचय नगराएको भए मञ्जुल र मैले त्यतिका सुन्दर रचना कसरी सिर्जना गर्न सक्थ्यौं ! चेतनाका बीउहरू लिएर देशभरिका जनतामा कसरी जान सक्थ्यौं ! बाधक सामन्तीसत्ता ढाल्न जनतासँग त्यसरी एकाकार हुन कसरी सम्भव हुन्थ्यो ! उसले पारिजात दिदीसँग भेट नगराएको भए राल्फा कसरी जन्मन सक्थ्यो ! राल्फा का विद्रोही गीतसंगीत, साहित्य अनि संकल्प का प्रगतिशील गीतले नेपालको राजनैतिक परिवर्तनका लागि त्यति अहंभूमिका कसरी खेल्न सक्थ्यो ! ओहो ! चराले ल्याएको सानो बीज ठीक ठाउँमा पर्दा कसरी त्यो घनाबोट भएर फैलिन सक्दो रहेछ! बाइसतेइस सालतिरको चञ्चल ज्ञानुको सम्झनामा धेरैबेर हराइरहेँ!"
जब त्रिभुवनले दिल्लीमा चुरोट बाँडे,"आधुनिक नेपालको इतिहासमा ७० वर्षअघिको राजनैतिक परिवर्तनले २००७ सालको जनक्रान्ति भनेर प्रसिद्धि पाए पनि वास्तवमा यो घटना जनक्रान्ति मात्रै थिएन । यसलाई चार कोणबाट हेर्नुपर्छ । त्यसलै त्यो परिर्वतनलाई चौआयामिक संघर्ष भन्दा उपयुक्त हुनेछ ।एक आयाम थिए राजा त्रिभुवन । विसं १९०३ मा घटेको कोतपर्व पश्चात् श्री ३ जंगबहादुर राणा तथा उनको खलकमा गएको राजनीतिक सत्ता राजाको पक्षमा फिर्ता गराउनु नै यसको मूल उद्देश्य देखिन्छ । राजा त्रिभुवन आफैं राणातन्त्र को खिलाफमा नलागेका भए त्यति चाँडो श्री ३ शासन पद्धति ढल्ने थिएन । यो कुरा निश्चयसाथ भन्न सकिन्छ । राणातन्त्र बाट फुत्किन त्रिभुवनले भारतका प्रधानमन्त्री जवाहरलाल नेहरूको सहयोग चाहेका थिए । सहयोगका लागि उनले गरेका केही गोप्य प्रयास कम्ता रोचक छैनन् । यस कार्यमा उनलाई सघाउने एरिका लुसत्याग भन्ने जर्मन परिचारिकाको योगदान पनि उत्तिकै स्मरणीय हुन्छ । यसको उत्कर्ष श्री ५ त्रिभुवन भारत सरकारको पाहुना भएर नयाँदिल्ली पुगेपछि भयो ।नयाँदिल्लीमा श्री ५ त्रिभुवनको दिनचर्या आफ्नै आँखाले देख्ने प्रत्यक्षदर्शीको संस्मरण हामीसँग बहुतै कम छ । त्यसतर्फ केही योगदान गर्न समर्थ समकालिक एकल व्यक्तित्व हुन् इतिहासविद् पुरुषोत्तमशमशेर राणा । उनीसित भएको कुराकानीका आधारमा प्रस्तुत आलेखलाई अगाडि सार्ने जमर्को यहाँ गरिएको छ ।त्रिभुवन विसं २००७ कात्तिक २१ गते (जुनबेला काठमाडौं राजधानी त्यस वर्षको तिहारमा मस्त थियो) राणाहरूको आँखा छलेर भारतीय दूतावास, महाराजगन्जमा पसेका थिए । राजदूत चण्डेश्वरप्रसाद नारायण सिंहले (सीपीएन सिन्हा) राजालाई स्वागत गरी दूतावासमा राखेका थिए । पाँच दिनपछि (कात्तिक २६ गते) भारत सरकारको हवाईजहाज काठमाडौं आइपुग्यो । र, त्यही जहाजमा राजा त्रिभुवन सपरिवार दिल्ली पुगे । त्यहाँ प्रधानमन्त्री जवाहरलाल नेहरूले त्रिभुवनको स्वागत गरी उनलाई हैदराबाद हाउसमा भारत सरकारको अतिथिका रूपमा राखेका थिए ।त्यसपछि नेपाली कांग्रेसको मुक्तिसेना परिचालन भयो र नेपालका दक्षिण सीमावर्ती तराईका जिल्ला सदरमुकामहरूमा हमला सुरु भए । त्यतिखेर मेरा बाजे रुद्रशमशेर राणा पाल्पामा तैनाथवाला भएर बस्नुभएको थियो । उहाँ नेपालको कमान्डरइनचिफ भएर श्री ३ जुद्धशमशेरको एक तहमुनि बसेर रोलवाला राणाजीका पमा काठमाडौं चारबुर्जा दरबारमा बस्नुहुन्थ्यो । विसं १९९० सालको भूकम्पपछि एकाएक रुद्रशमशेरलगायत सी क्लासका राणाहरू काठमाडौंबाहिर धपाइए । अनि रुद्रशमशेर पाल्पा कमान्डर इन चिफका नामले यहाँ प्रसिद्ध हुनुभयो, पुरुषोत्तमशमशेर आफ्नो पाल्पा बसाइको स्रोत उछिन्दै भन्छन् । त्यतिबेला उनको परवार पाल्पा बसेकै १६ वर्ष नाघिसकेको थियो ।बुबा ईश्वरशमशेर राणा पनि बरोबर भारत, कलकत्तामा पुगिरहनुहुन्थ्यो र सुवर्णशमशेर राणाले सञ्चालन गरेको प्रजातन्त्र कांग्रेसका गतिविधिहरू अध्ययन गर्नुहुन्थ्यो ।यहाँनेर पुरुषोत्तमसमक्ष मेरो एउटा प्रश्न थपिएको छ राजा त्रिभुवनलाई पाल्पा लगेर सशस्त्र क्रान्ति थाल्ने नेपाली कांग्रेसको सोचाइ पनि थियो भनिन्छ नि ! त्यसको पृष्ठभूमि के कस्तो थियो ?यस्तो उडन्ते कुरा कांग्रेसीहरूले उठाएका हुन् । के राणाहरूले राजा त्रिभुवनलाई पाल्पामा मेरा हजुरबुबासित भेट्न दिन्थे र ? त्यसैले यो कुरा त्यसै तुहियो, त्रिभुवन आफैं भारत सरकारको पाहुना भएर दिल्ली पुगेपछि ।अनि दिल्लीमा राजा त्रिभुवनसँग भेट हुँदाको संस्मरण पुरुषोत्तमशमशेर राणासँग मानौं ताजै छ ःदिल्ली पुगेपछि राजा त्रिभुवनले बुबा ईश्वरशमशेरलाई बोलाउनुभयो । अनि हामी बाबुछोरा दुवै दिल्ली पुग्यौं । हैदराबाद हाउसमा बस्नुभएका राजालाई भेट्न भारतीय अधिकारीहरूको बाक्लो घेरा नै छिचोलेर जानुपर्यो ।त्यहाँ पुग्दा थाहा भयो अरूलाई पनि राजाले बोलाएका रहेछन् । बैठकमा बसेकाहरूलाई त्रिभुवन आफैंले चुरोट बाँड्न थाले । यस्तो देखेर मलाई साह्रै नमज्जा लाग्यो । राजा ज्यादै हलुको भएको अनुभव भयो । तर, के गर्ने त्यहाँ हामीले केही बोल्ने अवस्था थिएन ।राजाले प्रस्ताव गरेको चुरोट बुबाले खल्तीमा राख्नुभयो । राजाका अघिल्तिर चुरोट सल्काएर बस्नु हाम्रो शिष्टाचारको विरुद्ध त छँदै थियो । त्यसमाथि राजा आफैंले सोधे ईश्वर ! किन चुरोट सल्काउन्नौ ? बुबाले संक्षिप्त बेखुसी व्यक्त गर्नुभयो पछि खाउँला सरकार । म त्यतिखेर २५ वर्षको जवानै थिएँ । बनारसको एमए पढाइ सकेर बसिरहेको थिएँ । मुक्तिसेना परिचालन भएपछि त्यसलाई रसद पुर्याउने जिम्मा मैले पनि लिनुपर्यो । अनि हैदराबाद हाउस गएर ठाउँठाउँमा भएका युद्ध मोर्चाहरूका घटना राजा त्रिभुवनसमक्ष जाहेर गर्ने काम पनि गर्नुपर्यो ।नेपाली कांग्रेसले नेपालमा सशस्त्र क्रान्ति गर्ने निधो गेरको थियो खैरगनिया सम्मेलनमा । त्यसअनुसार मुक्तिसेनाले नेपालतराईमा हमला गर्दा राणा सरकारका फौज पनि परिचालन हुनु स्वाभाविकै थियो । भारतको भूमि भएरै मुक्ति सेना नेपाल सरहदभित्र प्रवेश गर्ने हुनाले खुला सिमानाको दोष अथवा भारतीय भूभागमा उनीहरूले नेपाल सरकारविरोधी राजनीति गर्ने अवसर पाएको कुरा त राणाहरूले बुझे । तर, त्यसको प्रतिकार गर्ने सामर्थ्य उनीहरूमा थिएन । भारतसित भर्खरै गरेको इ १९५० को सन्धिले पनि त्यसमा खासै असर पार्न सकेन । त्यो एक राजनैतिक प्रयोग मात्रै सावित भयो ।यसरी राजा त्रिभुवन भारत सरकारको पाहुना भएर दूतावासमा बस्दा उनलाई नेपाल फर्काउने प्रयास पनि राणा सरकारले नगरेका होइनन् । तर, त्यो व्यर्थ भयो । अनि राणाहरूले राजा त्रिभुवनलाई गद्दीच्युत गरेको घोषणा गरे । र, उनकै नाति त्यतिखेर ५ वर्षे बालक ज्ञानेन्द्रवीरविक्रम शाहलाई राजा घोषणा गरिदिए ।ब्रिटेनले त्यस घोषणालाई मान्यता दियो तर भारतले दिएन । ब्रिटिस सरकारलाई पनि त्यसमा पुनर्विचार गर्न भारतले दबाब दियो । अनि ब्रिटेनले तथ्य पत्ता लगाउन एउटा नियोग (फ्याक्ट फाइन्डिङ मिसन) नेपाल पठायो । त्यस मिसनलाई डेनिङ कमिसनका नामले पुकारियो । राणा सरकारको निर्णय नेपाली जनताले स्वीकार नगरेको तथ्य थाहा पाएर ब्रिटेनले पनि भारतकै मुख ताक्यो । राजा त्रिभुवनको मनस्थिति त्यतिखेर कस्तो थियो ? त्यो थाहा पाउनु पनि उत्तिकै आवश्यक छ । भारतमा छँदा जवाहरलाल नेहरूले आयोजना गरेको चियापार्टीमा राजा त्रिभुवनले यसरी आफ्नो धारणा व्यक्त गरे हम प्रेसिडेन्ट होके नेपालजायेंगे ।तर, यसमा नेहरूको जवाफ थियो आप महाराजाधिराज होके आये है, महाराजाधिराज हो के ही यहाँ से जाना होगा । पुरुषोत्तमशमशेर राणाको कुनै संस्मरणमा माथिको उद्गार व्यक्त गरिएको पाइन्छ (सम्झेका र सुनेका कुराहरू, पृष्ठ ७) । त्रिभुवन २००७, फागुन ४ गते दिल्लीबाट काठमाडौंका लागि हवाईजहाजमा प्रस्थान गरे । त्यसको ३ दिनपछि फागुन ७ गते राजा त्रिभुवनले प्रजातन्त्रको घोषणा गर्दा नेपाली जनताका लागि गणतन्त्रात्मक संविधान दिने वचनबद्धता व्यक्त गरेका थिए उप्रान्त विसं १९०३ मा, त्यस समयमा यो राज्यको गद्दीमा राजभार हाम्रो स्वर्गीय पूज्य जिज्युबराज्यु श्री ५ महाराजाधिराज सुरेन्द्रविक्रम शाहदेवले धेरै गम्भीर र महत्त्वपूर्ण कारणले आफ्नु र आफ्ना उत्तराधिकारीहरूका तर्फबाट यो मुलुकको शासनभार श्री ३ महाराज जङ्गबहादुर राणालाई सुम्पिबक्सेको हुनाले, उपरोक्त श्री ३ महाराज जङ्गबहादुर राणाका उत्तराधिकारीहरूले हाम्रा पूर्वजहरूको तर्फबाट मौसफहरूका प्राइम मिनिस्टरहरूको हैसियतमा यो राज्यको शासन चलाई आएकाले, औ वर्तमान समयमा श्री ३ महाराज मोहनशमशेर जंगबहादुर राणाले हाम्रो तर्फबाट औ हाम्रो नाममा यो राज्यको शासन चलाई आएको हो, औ हाम्रो प्रजाको शासन अब उप्रान्त तिनीहरूले निर्वाचन गरेको एक वैधानिक सभाले तर्जुमा गरेको गणतन्त्रात्मक विधानको अनुसार होओस् भन्ने अहिले हाम्रो इच्छा र निर्णय भएकाले औ सो विधान तयार नभएसम्म अहिले हामीलाई हाम्रो कार्य सम्पादन गर्नमा मद्दत र सल्लाह दिनाको निमित्त दुनियाँको विश्वास प्राप्त भएका दुनियाँका प्रतिनिधिहरूसमेत सम्मिलित भएको एक मन्त्रिमण्डलको गठन होओस् भन्ने हाम्रो इच्छा र निर्णय भएकाले, तसर्थ, हामीबाट यो घोषणापत्रद्वारा हामीलाई हाम्रो कार्यको सम्पादनमा मद्दत गर्न हाम्रा अति विश्वासपात्र र प्रिय श्री ३ महाराज मोहनशमशेर जङ्गबहादुर राणा हाम्रो प्राइम मिनिस्टर र परराष्ट्रमन्त्री, श्री मिनिस्टर बबरशमशेर जङ्गबहादुर राणा रक्षामन्त्री, श्री विश्वेश्वरप्रसाद कोइराला गृहमन्त्री, श्री सुवर्णशमशेर अर्थमन्त्री, श्री चूडाराजशमशेर वनविभागको मन्त्री, श्री गणेशमान सिं उद्योग र वाणिज्यमन्त्री, श्री नृपजंग राणा शिक्षामन्त्री, श्री भद्रकाली मिश्र यातायातमन्त्री, श्री यज्ञबहादुर बस्न्यात स्वास्थ्य र स्वायत्त शासनमन्त्री, श्री भरतमणि शर्मा खाद्य र कृषिमन्त्री, समेत अरू मन्त्रीहरू सम्मिलित भएको एक मन्त्रिमण्डल संगठन र नियुक्त गरिबक्सिन्छौं ।माथि उल्लेख गरिएका मन्त्रीहरू हाम्रो इच्छाअनुसार आफ्नो ओहोदामा रहनेछन् औ संयुक्त रूपमा हामीप्रति जिम्मेवार रहनेछन् ।त्रिभुवनले गरेको यही घोषणालाई दुत्कार्ने र स्याहार्ने जमर्काहरूमा नै प्रजातान्त्रिक नेपालको अहिलेसम्मकै इतिहास रुमलिँदै आएको छ । परन्तु उपर्युक्त घोषणाको मस्यौदाकार को हुन्, त्यो भने अहिलेसम्म कतै खुलेको छैन । यस घोषणापत्रमा ऐतिहासिक तथ्य नै फरक परेको कुरा कोही लेख्दैन । विसं १९०३ मा सुरेन्द्रविक्रम शाह नेपालको राजा घोषित भएकै थिएन । त्यतिखेर गद्दीसीन राजा त राजेन्द्रविक्रम शाह नै हुन् । विसं १९०४ मा राजा राजेन्द्र विक्रमलाई गद्दीच्युत भएको घोषणा गरिएपछि मात्र उनका जेठा छोरा सुरेन्द्रविक्रम शाहको राज्याभिषेक भएको थियो । त्यसपछि मात्र जङ्गबहादुर राणाको श्री ३ महाराज प्राइम मिनिस्टरको प्रथा स्थापित भएको हो । शाहवंशीय राजनीतिक इतिहासद्वारा यिनै तथ्य बोध हुन्छ ।अर्को तथ्य, राणातन्त्रका मूल ऐतिहासिक दस्ताबेजहरू एकत्रित राखिएको एउटा बाकस नै थियो, जसलाई लाल बाकस भनेर इतिहासमा उल्लेख गरिएको छ । त्यसमा रहेका कागजपत्रको सूचीउतार इतिहासशिरोमणि बाबुराम आचार्यको संग्रहमा होला । तर, बाकस नै अहिले कहाँ छ, अत्तोपत्तो छैन । केही संस्मरणले त्यो बाकस श्री ३ पद्मशमशेरकै पालामा त्रिभुवनसमक्ष पुगेको संकेत गरेका छन् । अनि ती भरपर्दा पनि छन् । खोजी हुनु जरुरी छ ।"
आमाहरूलाई बाँच्न देऊ,"त्यसपछि कुनै उपाय नपाएर छोरी कालीगण्डकीमा हाम फाल्छिन्, गीतको कथा सकिन्छ । हरेक तीजमा माइत आएका बेला फुपूहरू यो गीत छुटाउँदैनथे, म ध्यानले सुन्थें । त्यही मेसोमा घरको अत्याचार र माइतीको आधार नहुँदा कालीगण्डकी र रघुगंगामा हाम फाल्ने आमाहरूका कथा आमा मलाई सुनाइरहनुहुन्थ्यो । अहिले पनि गाउँतिरका खैखबरी गर्दा आमा यस्ता कुरा घरीघरी सुनाइरहनुहुन्छ । धान पाकेपछि सारंगी बोकेर गाउँ डुलिहिँड्ने गन्धर्व दाइले आमासन्तानका सामूहिक मृत्युवरणका खबर लय हालेर सुनाउँदा हामी सिरिङ हुन्थ्यौं । गन्धर्वको गीत र आमाले सुनाएका कहानीका आमाहरू संघर्ष गर्न छाडेर मृत्यु रोज्ने काँतर मानिस हुनझैं लाग्थ्यो । मैले ती आत्महत्या सुनेकी मात्रै थिएँ, त्यसपछिका कारण बुझेकी थिइनँ । म आमासँग सोध्थें, घरबाहिर निस्किए परिवारका अरु सदस्य छन्, छरछिमेकी हुन्छन्, माइती हुन्छन्, समाज छ, अन्यायमा परेकालाई साथ दिइहाल्छन् नि, मर्नैपर्छ र ?आमा भन्नुहुन्थ्यो, मनमा आगो दन्किन्छ होला नि π खोलामा हामफाल्नेबित्तिकै निभ्छ त अनि ?अँ, भख्खरै आरनबाट निकालेको फलामलाई पानीमा डुबाएजस्तै झ्वाँइ गर्छ । आरानबाट निकालेको फलाम पो पानीमा डुबाएपछि झन् बलियो हुन्छ ! जिन्दगी त सकिन्छ नि, त्यस्ता पनि आमा हुन्छन् ?पछि आफैँ बुझ्छेस् ।िििउपेक्षा जंगलको डढेलोजस्तै रैछ, घरबाट सुरु भएपछि छिमेकी र समाजले समेत दूरदूर गर्दा रैछन् । घरभित्रको यातना बाहिर आएर पनि पोख्न नपाउँदा त्यो भारी सधैंका लागि बिसाइदिऊँ भन्ने सायद गाउँका धेरै आमाको मनमा आउँछ आमा, ठूलीआमा, फुपूहरूबाट मैले बारम्बार सुनेकी छु । खोकिलामा सन्तान च्यापेर नदी किनार पुगेका आमाहरू कोही फर्किएर आएका छन्, कोही त्यतै अलप भएका छन् । घर आउँदा ठूलीआमा आमासँग भन्नुहुन्थ्यो, घुटन हुन्छ कान्छी, भख्खरै मरुँजस्तो लाग्छ, यिनै सन्तानको मुख हेरेर सक्दिनँ, पछि यिनले मलाई हेर्छन्हेर्दैनन् थाहा छैन । ठूलीआमालाई ठूलाबाले कस्तो व्यवहार गर्थे, त्यसको सिको गाउँलेले कसरी गरिरहेका थिए, मैले प्रत्यक्ष देखिरहेकी थिएँ । माइती जाँदा उनलाई गर्ने व्यवहार हाम्री आमाहरूलाई भन्दा फरक गर्थे मामाहरूले । मैले नै धेरैपटक उनका कुरा सुनेनसुनेजस्तै गरेकी छु । कस्तो हुन्छ होला त्यो घुटन, जसले जिन्दगीलाई जिन्दगी बनाएर दौडाउन दिएन, आफैँले भोगेपछि मैले आमा र ठूलीआमाका रातभरिका लम्बेतान गफको अर्न्त्य बुझें । आफ्नै बाको पिँढीमा बसेर फुपूहरूले हाल्ने भाकाको अर्थ खुट्याएँ । त्यो बुझ्न मैले आमा बन्नुपर्यो, त्यो बुझ्न म घरबाट निकालिनुपर्यो, त्यो बुझ्न म माइतीको शरणमा जानुपर्यो । पलपल मरेर बाँच्नुपर्यो । ०७२ कात्तिकमा हो, त्यसबेला भर्खरै फक्रिँदै गरेकी दुई वर्षकी छोरी र ओइलिएर लगभग कक्रक्क परेको आफ्नो जिन्दगी एउटै लयमा दौडाउन नसकेर म थाकेकी थिएँ सायद । तर, दुई जिन्दगी अलग बाटोमा हिँड्न सक्छ भन्ने मलाई लाग्दै लागेन । मैले नै हुर्काइरहेको जिन्दगी म नहुँदा झन् बिचल्लीमा पर्छ भन्ने भयले कताकता चिमोट्दो हो पनि, त्यसैले एक दिन छोरी बोकेर म सेती किनार पुगें । धेरैबेर सेतीतिरै टोलाइरहें । छोरी काखमा निदाइरहेकी थिई । घरी छोरीतिर, घरी नदीतिर ! घरी छोरीतिर, घरी नदीतिर ! हेर्दाहेर्दै सेती किनारमा करिब आधा घण्टा गुज्रियो । उसले आँखा उघारी र मुसुक्क हाँसी । त्यही अबोध मुस्कानले हो सायद, मलाई सेती किनारबाट घर फर्कायो । अब जिन्दगीको उडान एक्लै भर्छु, कसैको पनि भर पर्दिनँ भन्ने अठोटसहित केही दिनमै म छोरी बोकेर काठमाडौं फर्किएँ । त्यसपछिका समय कसरी बिते, त्यसको लम्बेतान कथा यहाँ नलेखौं । तर, अपमानको विष पिएर जिन्दगी बाँच्न बहुत कठिन हुन्छ भन्ने मैले भोगेकी छु, बुझेकी छु । आफूलाई बलियो बनाउन सक्ने मैले त जिन्दगीलाई त्यसरी लिएँ भने, उपायविहीन महिलाले मृत्युबाहेक अरू के सोच्लान् !त्यसैले आमाहरूले सन्तानसहित मृत्युको बाटो रोजे रे भन्ने सुनेपछि म मृत्युअघिको आमाहरूको जिन्दगी सम्झेर कहालिन्छु । आफैँले भोगेको यातनाको रिल मस्तिष्कमा फनफनी घुम्छ । आपत् पर्दा आफन्त र समाजले गरेको व्यवहारले बौलाउनुभन्दा मर्नु निको भन्ने निष्कर्षमा आमाहरूलाई पुर्याएको होला भन्ठान्छु ।बोकेको यातनाको भारी, पिएको अपमानको विष, छोराछोरीका जिम्मेवारी र निरुपाय वर्तमान अघिल्तिर अरू कुनै विकल्प हुन्थ्यो भने त आमाभन्दा साहसी यस दुनियाँमा अरु कोही छ र ? तर, मर्नुअघिका आमाबारे सोच्ने फुर्सद हामीलाई नै पनि त छैन नि ! त्यसैले हो हुरीले उडाएर खबर ल्याएपछि बल्ल हामी अभियान चलाउँछौं, तैपनि कारण खोतल्दैनौं । नदीको छालभन्दा समाजको निर्ममताले हिर्काएको चोट साँच्चिकै गहिरो हुन्छ । कति गहिरो हुन्छ, आआफ्ना आमालाई सोधे थाहा हुन्छ । आमाहरू सन्तान बोकेर यत्तिकै काली या कर्णाली पुग्ने होइनन् । घर, परिवार र समाजको व्यवहारले बढाएको बेचैनीले धकेल्दैधकेल्दै उनीहरूलाई किनारासम्म पुर्याउने हो । त्यसैले अब गर्नुपर्ने समीक्षा मृत्युमा होइन कारणमा हो ।आफैंलाई आफ्नो जिन्दगी भारी भइरहेको लागेपछि आमाहरू सम्झेलान् भीर वा खोला । तर, उनीहरूले भीर सम्झिनुअघि पीर बिसाउने चौतारी हामी बनाउन सक्दैनौं ? राज्य संरचनाले बनाउन सक्दैन ? प्यारा सन्तान बोकेर सेती, राप्ती, कर्णाली वा नारायणी किनारतिर त्यसै कुदेका त होइनन् नि आमाहरू ! म भइनँ भने सन्तानको बिचल्ली होला भन्ने आमामन हुनका लागि आमा नै हुनुपर्दो रहेछ । त्यसैले होला म सानो छँदा आमाले भनेकी थिइन्, उपेक्षाको राँकोले कसरी जलाउँछ, पछि आफैँ बुझ्छेस् !गएको फागुन २३ गते दैलेख निमायलकी सुकी बडुवालले सम्भवतः त्यही सोचिन् । र, आफूसँगै अरू चारको प्राण कर्णालीमा बगाइदिइन्, जसलाई हुर्काउन उनले आफ्नै शरीरमा रगतपसिनाको कर्णाली बगाएकी थिइन् । श्रीमान्ले कुट्दा यो बूढाबूढीको मात्रै कुरा हो भन्ने परिवार, घरमा कोलाहल मच्चिँदा यो पारिवारिक मामिला हो भन्ने छिमेकी, बिहे गरेकी छोरीको घरको विषयमा बोल्नुहुन्न भन्ने माइतीसमेत यस्ता घटनाका कारक होइनन् र ? सुकीको गाउँ पुगेकी कान्तिपुर सहकर्मी ज्योति कटुवालले सुनाएअनुसार, यस विषयमा गाउँलेहरू बोल्नै चाहेनन् । बोल्न खोज्ने महिलालाई बोल्नै दिइएन । भनियो, बैकिनीहरू चुप् लाग । समाजले बैकिनी (महिला) लाई चुप लगाउने, बैकिनी कर्णालीमा हेलिएर बल्ल आवाज दिने यो रीत कहिलेसम्म ? यसमा बैकिनीको के दोष ? दोषी त समाज हो ! संरचना हो ! यसपटक सुकीझैं पोहोर असारमा पनि सप्तरीकी अर्की एक महिला ४ छोराछोरीसहित कोसीमा हामफालिन्, प्रहरीले उद्धार गरेर उनीहरूलाई त बचायो, तर त्यसपछि उनले किन त्यसो गरिन् भनेर सोधीखोजी कहीँ गरिएन । आमाहरू बच्चाबच्चीसहितको मृत्यु किन रोज्छन् भनेर न विश्लेषण गरिए, न यस्ता विषय स्थानीय सरकारको समीक्षा बने । यसपालि पनि सुकीको परिवारको सत्गतपछि न त्यसको कारण खोजिएला, न अरू सुकीहरू फेरि कर्णालीमा नहेलिऊन् भनेर योजना बनाइएला । त्यसैले कालीदेखि कोसीसम्मका सानाठूला नदीमा आमाहरूको जिन्दगी बगेको खबर हिजोजस्तै भोलि पनि जरुर आउलान् । तर, हामी अझै यस्ता खबर सुन्न तयारै भएर बस्ने हो या घटना रोक्नतिर लाग्ने हो, त्यो हाम्रै जिम्मेवारी हो । फेरि यी फगत खबर मात्रै होइनन्, महिलाका लागि अनेक गरेका छौं भन्ने राज्यतिर सोझिएका गम्भीर प्रश्न हुन् । हिंसाको ग्राफ बढेको होइन, रिपोर्ट मात्रै बढेको हो भनेर तर्क गर्ने तर्कविद र तथ्यांक देखाउने तथ्यांकशास्त्रीले मिलाउन नसकेको हिसाब हो यो । तपाईंहामीमध्ये जोकोहीको पनि आगत हो यो । हर घरमा सुकीहरू छन्, हर गाउँमा नदीहरू छन् । सुकीहरूले हारेर होइन बाँच्नका लागि संघर्ष गर्दागर्दै आखिर जित्न नसकेर मृत्यु रोजेका हुन् । तर, उनीहरूलाई रोक्ने योजना हामीसँग छैन, किनभने सुकीहरूले रोजेको मृत्युको बाटोलाई हामीले व्यक्तिगत समस्या र चिन्तनका रूपमा बुझेका छौं, उनीहरूका परिवार र घरभित्रका समस्या मात्रै ठानेका छौं । यस्ता समस्याप्रति हामीले गम्भीर चिन्तन नै गरेनौं ।नत्र त सरकार अहिले हाम्रो दैलैअघि छ । जनप्रतिनिधि हाम्रै टोलवासी हुन् । गाउँका एकएक सदस्य चिनेका उनीहरूले जनताका दुःखको आयातन पनि नापेकै छन् । कसको घरमा के भइरहेको छ, एकेक थाहा पाउने स्थानीय सकारले सुकीहरूको घरमा के भइरहेको छ भन्ने थाहा नपाएकै हो ? कि थाहा नपाएझैँ गरेको हो ?"
कर्णालीका मान्ठ,"केही वर्षअघि कर्णालीको गुम्दै गएको समृद्धिबारे लेखिएको, सायद पहिलो पुस्तक, समृद्ध कर्णालीको दुःख पढ्ने अवसर पाएको थिएँ । सोमत घिमिरे र टीका भट्टराई लिखित उक्त पुस्तकले राज्यका मूलधारका भनिएका पत्रकार, लेखक र राजनीतिक दलहरूले दुर्गम, भोकमरी हुने ठाउँ भनेर दिएको परिचयको खरो प्रतिकार गरेको छ । साथै गोर्खे राज्य को जितअघिको समृद्ध कर्णालीले सिमान्तीकरणको चपेटामा परी आफूसँग भएका समृद्धिका आधार भत्काउँदै कालान्तरमा दुःखी र दरिद्र भएको तीतो सत्य प्रकाश पारेको छ । भर्खरै लेखकद्वयमध्येका भट्टराई र मित्र सम्राट् कट्वालको कर्णाली पिपुल एन्ड प्लेसेस नामक फोटो किताब हात परेको छ । पुस्तकभित्रका कैयौं फोटासँग मेरो कसिलो साइनो पनि छ । मुगु, हुम्ला र जुम्लाका बस्तीहरूमा सडक नाटक देखाउँदै फेरो मारिरहँदा कति ठाउँमा राति पुगेको छु त कति ठाउँमा बिहानै । केही ठाउँमा पकाएको कुखुराको मासु बोकेर हिँडेको छु त कुनै ठाउँमा छुवाछुतका कारण गाउँलेको बारीमा पकाएर खाएर हिँडेको छु । धेरै फोटा मुगुकै भएकाले होला तिनले मेरो बालापनलाई पनि ताजा बनाइदिएका छन् । पुस्तकले कर्णालीवासीले नै कहिल्यै याद नगरेका र खासै महत्त्व नठानेका हाम्रा सामाजिक, सांस्कृतिक तथा वातावरणीय पक्षलाई सुन्दर तरिकाले प्रकाशमा ल्याएको छ । बाहिरियाहरूको चस्मा फेरिदिएको छ । तर, पुस्तकको भूमिकामा केदारभक्त माथेमा लेख्छन्, कर्णाली नेपालको सबैभन्दा दुर्गम ठाउँ हो । पछिल्ला अनुच्छेदहरूमा भने कर्णालीको सुन्दरतालाई उनले नकारेका छैनन् । त्यसैगरी नेपालका लागि स्विटजरल्यान्डकी राजदूत एलिजावेथ भोन क्यापलरले भूमिकामै जातीय विविधता, भौगोलिक विविधता, कृषि उत्पादन र सांस्कृतिक सम्पदाहरूको धनी हुँदाहुँदै कर्णालीले दुर्गमताको पनि प्रतिनिधित्व गर्छ भनेकी छन् । यी दुई भूमिकामा घोरिने हो भने सजिलै बुझ्न सकिन्छ कर्णालीको दुर्गमता प्रचारमा बौद्धिकहरू जुटेका छन् । कुनै ठाउँको भौगोलिक कठिनताले मात्रै दुःखको भीमकाय भासभित्र छिराउँछ भनेर कसरी भन्न सकिन्छ ? यदि मान्छेको चेतना समृद्ध हुने हो भने उसले भीरपहरामै अत्याधुनिक वैज्ञानिक प्रविधिको प्रयोगले आफ्नो जीवनलाई सजिलो बनाउन सकिहाल्छ, जसको प्रमाण संसारभरै छरपस्ट छन् । हाम्रो समाजलाई दयनीय परिस्थितिमा पुर्याउने त हिन्दु धर्मीय भाग्यवादी सोचद्वारा निर्मित तहगत सामाजिक संरचना हो । मूल कुरो बिर्सेर खालि भीरपाखाको पछि दौडिरहनु कसरी सही विश्लेषण हुन्छ ?सामाजिक कुरीतिको कालो बादलमाथि टेकेर पुस्तकले कर्णालीका कैयौं सकारात्मक पाटालाई केलाउने प्रयास गरेको छ । हिमाल भएर, डाँडापाखा भएर, उराठलाग्दा चाउरिएका अनुहारहरू बस्ने भएर कर्णाली दुर्गम भएको होइन । भएको हो धार्मिक अन्धभक्ति, सामाजिक कुरीति, सामन्ती जातिवादी समाज भएकाले । यो तथ्य मानवशास्त्री डोरबहादुर विष्टबाहेक कसैले विश्लेषण गर्नै चाहेनन् । कर्णालीबाहिर बसेर कर्णालीसम्बन्धी फिक्का टिप्पणी गर्न रुचाउने बाँकी संसारले कर्णालीबारे शताब्दीऔंदेखि कर्णालीका दुर्गमताका एकतर्फी कथा लेख्दै आएका छन् । भौगोलिक विकटता, शून्य कृषि उत्पादन, चामल, भोकमरी र खडेरी, पुग्नै महिनौं लाग्ने कथा, यावत् यावत्। तर, आजको बदलिँदो पर्यटन उद्योगको फड्कोले कर्णालीमा नयाँ साहु मात्रै जन्माएको छैन, जनसमुदायलाई आफ्ना कला, सिप र ज्ञानको प्रक्रियाको महत्त्व बुझ्नसमेत सघाएको छ । सदियौंदेखिको एकोहोरो कोकोहोलोलाई भंग गरेको छ । आज कर्णालीले परिचयका नयाँ वाक्यांश पाएको छ । जस्तो, हाइकिङ र ट्रेकिङको अपार सम्भावना बोकेको स्थान, कलासाहित्यको ऊर्वरभूमि, यार्सागुम्बा पाइने ठाउँ, अर्ग्यानिक कृषि र तरकारी हुने ठाउँ, स्याउ र सिमीका लागि प्रख्यात ठाउँ, आदिइत्यादि । दृष्टिकोण परिवर्तन गर्न यस्ताखाले पुस्तकले महत्त्वपूर्ण भूमिका खेल्न सक्छन् ।मनोरञ्जन शीर्षकमा राखिएका दुई फोटाहरूमध्ये पहिलो फोटोमा कुनै गाउँमा महिलाले देउडा खेलिरहेका छन् र छेवैमा एक जना पुरुषले मादल बजाइरहेका छन् । त्यस्तै अर्को फोटोमा एउटा हुड्केले हुड्को बजाउनुको साटो खैंजडी बजाइरहेको देखिन्छ । यी दुई फोटाले समयको बदलिँदो रेखामा कर्णालीको बदालिँदो सांस्कृतिक पुनर्गठनको प्रक्रिया झल्काउँछन् । यसबाट समाजमा नयाँ कुराले पुरानो कुरालाई प्रतिस्थापन गर्दै छ भन्ने तथ्य झल्काउँछ । पुस्तकले कर्णालीमा परम्परागत ज्ञान, सिप, कला र संस्कृतिको अन्तरपुस्तैनी हस्तान्तरण प्रक्रिया विस्तारै गुम्दै गइरहेको प्रस्ट पार्छ । एन्थिनिसिटी ग्रुपस् शीर्षकको सायद मुगु र हुम्ला जिल्लाको दोसाँधको कुनै गाउँमा खिचिएको, फोटोमा परम्परागत र स्थानीय स्तरमै उत्पादित कपडाको भेषभूषामा सजिएकी एक महिलासँगै दुई साना बालकले बजारिया फेन्सी कपडा लगाएका छन् । ती महिला र बालकहरूले कर्णालीका फरक पुस्ताको प्रतिनिधित्व गर्छन् । यो फोटोले उत्पादनको आफ्नो संयन्त्र गुमाएर हामी बजारमुखी र परनिर्भर बन्न थालेको संकेत गर्छ । पुस्तकले १० वर्षे माओवादी जनयुद्ध लाई पनि समेट्ने प्रयास गरेको छ । कर्णालीका जनतामा जनयुद्धप्रेम कति थियो ? कुन स्तरसम्ममा जनयुद्ध स्थानीयकरण भएको थियो ? बुझ्न द पिपुल्स वार भन्ने शीर्षकमा समेटिएको एउटै फोटो हेरे पुग्छ, जसमा एक जना अधबैंसे महिलाले एक हातमा सुल्फा समातेकी छन् त अर्को हातले लालसलाम गरिरहेकी छन् । केहीको मत यो पनि छ कि जनयुद्ध ले कैयौंको घरबार भत्कायो, कैयौंलाई विस्थाापित बनायो । तर, त्यही जनयुद्ध ले सोझासाझा, गरिब, आदिवासी, जनजाति, दलित, महिलाजस्ता हजारौं वर्षदेखि राज्यद्वारा नै नियोजित रूपमा सिमान्तकरणमा पारेका समुदायलाई आफ्ना लागि आफैं लड्नुपर्छ भन्ने महान् शिक्षा दिएको हो । जनयुद्ध झल्काउने सहिद गेटहरू, पथ्थरमा कुदिएका हँसिया हथौडा अंकित झन्डाहरू, कयौं भित्ताहरूमा लेखिएका मन र शरीर दुवै हल्लाउने मार्क्सवादी नाराहरू अहिले पनि कर्णालीका कुनाकन्दरामा छरपस्ट देख्न सकिन्छ । भलै, अहिले परिस्थिति बदलिएको छ । वर्ग संघर्ष अहिले व्यापार संघर्ष बनेको छ । नेपाली उच्च जातीय कमाउनिस्ट अहंकारले मार्क्सवादलाई आत्था बनाइरहेको छ । पुस्तकले कर्णालीमा व्याप्त जात व्यवस्था र यसको कुरूपताको छोटो चर्चा पनि गरेको छ । तर, धारणा बनाउन पर्याप्त छैन, जसमा कालीकोटको कुनै गाउँमा एक जना कथित माथिल्लो जातको मानिसले एक गिलास दूध कथित तल्लो जातको मानिसले समातेको गिलासमा नछोईकन खन्याइरहेको छ । न्यारेसनमा लेखकहरूले यसलाई पनि ठूलो परिवर्तनको संज्ञा दिँदै खुसी व्यक्त गरेका छन् । किनकि त्यसअघि त्यस ठाउँमा कुनै पनि बाहिरियाहरूलाई गाईको दूध किन्न दिइँदैनथ्यो, जसको मारमा समाज रूपान्तरणको नारासहित गएका गैरसरकारी संस्थाका हाकिमहरू पनि पर्थे । केही अपवादबाहेक आजसम्म कर्णालीका दलितका विषयमा लेखिएका सन्दर्भहरू पूराका पूरा भाग्यवादी चिन्तनबाट ग्रसित छन् । अझै पनि कर्णालीवासी नै भएर लेखेका योगी नरहरिनाथदेखि आजसम्मको कुनै पनि साहित्यमा यहाँका दलित र महिलालाई ब्युँझाउने प्रगतिशीलता देखिँदैन । पढेलेखेका यी अबुझ हरूलाई पनि लाग्छ कि दलित र महिला भएर जन्मिनु भाग्य वा कर्मको फल हो । यही कर्मकै फल सम्झेर यहाँका दलितका कैयौं पुस्ता आफ्नो पुर्पुरोमा धारेहात बजार्दै विरहका गीत गाउन विवश भए कालिका लड्कन्या माछा कर्णालीका भेल फेर्नै नसकिन्या भैगो करिमका खेल खासमा कर्णालीका दलितमा यो मानसिकताको विकास हिन्दु धर्मीय भाग्यवादी चिन्तनले गरेको हो भन्नेमा दुईमत छैन, जुन अँध्यारो पाटोलाई च्यात्नै पर्छ । पुस्तकले सामान्यतः जात व्यवस्थाबाहिरको विभेदरहित समाज भनेर चिनिएको कर्णालीको लामा समुदायभित्र पनि छुवाछुत र विभेद उजागर गरेको छ । लामा समुदायका दलितलाई घारा भनिन्छ, जसले खसान क्षेत्रका दलितको भन्दा सयौं गुणा उत्पीडन सहेर बसेका छन् । शिक्षा, स्वास्थ्य, रोजगारी र प्राकृतिक सम्पदामा पूर्णतः बन्देज लगाइएको छ, जुन कुरामा जिल्ला सदरमुकाममा संघर्षरत दलित अगुवासमेत अनभिज्ञ छन् । थोरै जनसंख्याको त्यो समुदाय धन र बलले शक्तिशाली लामा वा भोटे समुदायसँग जुध्न सकेको छैन । उनीहरूको यो विभेदको कथा खसान दलितको जत्तिकै लामो हो या लामाहरूले पनि पछि हिन्दु तहगत जातीय संरचनाको देखासिकी गरेर हो ? अनुसन्धानको विषय छ । तलको कालीकोट पाचाल झरनादेखि माथिको यारी हिल्सासम्म, दख्खिनको सिंजा उपत्यकादेखि उत्तरको लिमी उपत्यकासम्म, बाजुराको कोल्टी बजारदेखि डोल्पाको भिजार गाउँसम्मका सानाभन्दा साना नानीदेखि बूढापाकाका फोटा लोभलाग्दा छन् । यो फोटोकिताबले कर्णालीभित्र रहेको कृषिप्रणाली, मौसम र हावापानी, जनसमुदायको लवाइखवाइ, धार्मिक तथा सांस्कृतिक परम्परागत सिप तथा ज्ञानको प्रणाली, चलिरहेको शैक्षिक परिवेश, स्थानीय उत्पादन र औद्योगिकता, वन तथा वातावरण र जनयुद्धको प्रभावलगायत धेरै विषय समेट्ने प्रयास गरेको छ । बहुआयामिक विषय समेटेको यो पुस्तक कर्णाली अध्ययनअनुसन्धान गर्नेलाई सन्दर्भ सामग्री बन्न सक्छ ।पुस्तकले सिंगो कर्णाली घुमाउँदाघुमाउँदै पनि कुनै विशेष विषयमा गहिरो ज्ञान दिन भने चुक्यो भन्ने लाग्न सक्छ । कर्णालीसम्बन्धी लेखिएका अन्य पुस्तकजस्तै यो पनि कुनै एउटै विषयमा धारिलो तर्क र दृष्टिकोण पेस गर्न चुकेको छ ।"
"सपना, देख्तादेख्तै","नि हजूरबाले भन्नुभयो : म तीन दाजुभाइका तीन कथा सुनाउँछु, ल सुन ।एकादेशमा तीन दाजुभाइ धन कमाउन भनेर परदेश हिंडेका थिए । तीन दिन जंगलै जंगल हिंडेपछि एउटा गाउँमा पुगे र अँध्यारो पाटीमा कुम्लोकुटुरो बिसाए । भोकले हत्तू भएका थिए, आफूले ल्याएको सातु खाए र पानी पिए । एकछिन थकाइ मारेपछि सल्लाह गरे मीठोमसिनो नखाएको निकै दिन भयो, आज टन्न खीर खानुपर्छ । एउटा भाइले गाउँबाट दूध ल्यायो, अर्काले चामल र अझ अर्काले सक्खर । अनि आगो बालेर मजासँग खीर पकाए । मगमग बास्ना आइरहेको थियो, चाटीचुटी पारेर एक्लै खाइदिऊँ जस्तो । दाजुहरू आफूलाई निकै चलाख ठान्थे । माइलाले जेठासँग कानेखुसी गर्यो र कान्छालाई भन्यो, अहिले सातु खाइहालियो । यो खीर यत्तिकै राखेर सुतौं । राति जसले सबैभन्दा राम्रो सपना देख्छ, भोलि बिहान उसैले जम्मै खीर खाने ।खीरको भाँडो सिलाबरको थालले छोपेर तीनै जना सुते । बिहान घाम झुल्कन लाग्दा जेठो जर्याकजुरुक उठ्यो र ऊसँगै माइलो पनि । कान्छो भने मस्त सुतिरहेको थियो । उनीहरूले उसलाई पनि ब्यूँझाए । ऊ आँखा चिम्लेर ओछ्यानमै पल्टिरह्यो । जेठाले भन्यो, हन हौ माइला, तैंले कस्तो सपना देखिस् ? सुना न ।माइलाले भन्यो, म एउटा दरवारमा पुगेको रहेछु । राजाले मेरो भव्य खातिरदारी गरे । मीठा मीठा पकवान खुवाए, नरम गद्दामा सुताए । राजकुमारी असाध्यै सुन्दर रहिछन् । उनले मलाई मन पराइन् । मैले पनि मन पराएँ । हाम्रो बिहे हुनै लागेको थियो, तपाईंको कुहिनाले लागेर ब्यूँझिहालें । अनि सोध्यो, तपाईंले चाहिं कस्तो सपना देख्नुभो नि, दाजु ?जेठाले बयान गर्यो, म एउटा नदी किनारमा पुगेको रहेछु । त्यहाँ एक जना सिद्ध पुरुष भेटिए । उनले मलाई उडाएर स्वर्ग पुर्याए । इन्द्रको सभामा अप्सराको नाच चलिरहेको थियो । मलाई सम्मानसाथ उच्च आसनमा राखे । स्वर्गको दिव्य खानपीन गराए । इन्द्र महाराजले भने अब एक महीना स्वर्गमै बसेर सुखभोग गर्नोस् । म इन्द्रको दरवारमा अतिथि भएर बस्न थालें । दुइटी अप्सरा मेरो सेवा गर्दै थिए, त्यही वेला ब्यूँझिहालें ।तपाईंको सपना मेरो भन्दा कहाँ हो कहाँ राम्रो रहेछ हौ दाजु, माइलाले आँखा झिम्क्यायो, अब खीर तपाईं नै खानोस् । उब्रियो भने अलिकति मलाई पनि दिनुहोला है !जेठाले खीरको भाँडातिर हेर्यो र घुटुक्क थूक निलेर कान्छालाई घचघच्यायो, हन हौ कान्छा, अब तेरो पनि सपना भन्दिहाल् न ।कान्छो अल्छी मान्दै उठेर बस्यो र भन्न थाल्यो, मैले त सारै नराम्रो सपना पो देखें हौ दाजु ! निदाएको मात्र थिएँ, कताकताबाट एउटा राक्षस आइपुग्यो । जीउभरि झ्यापझ्याप्ती रौं, लामालामा नङ्ग्रा, ठ्याक्कै भालुजस्तो । उसले मेरो घाँटी समात्यो र खीरको भाँडोतिर देखाउँदै भन्यो त्यो खीर तुरुन्तै चाटीचुटी पारेर खा, नत्र तँलाई मार्छु । खीर नखाए ज्यान जोगिने थिएन । त्यसैले मन नलागी नलागी खीर खानुपर्यो नि हौ । अहिलेसम्म पेट अटेसमटेस भइराख्या छ । हन, के भन्छ यो ? सपनाको कुरा गरेको कि बिपनाको ? जेठाले भाँडामाथिबाट सिलाबरको थाल हटायो । नभन्दै खीर बाँकी थिएन । दाजुहरूको चालामाला बुझेको कान्छो, उनीहरू घुर्न थालेपछि बेलुकै खीर बजाएर सुतेको थियो । कथा सुनिरहेकी बहिनी कान्छाको बठ्याइँ सुनेर दंग परी र ताली बजाउन थाली ।त्यसपछि के भो, हजूरबा ? भाइले सोध्यो ।अनि हजूरबाले भन्नुभयो ः अब अर्को कथा सुन । १२ वर्ष परदेश घुमेर धन कमाएपछि उनीहरू फर्के र आआफ्नो घर बनाएर बस्न थाले । जेठो अनेक तिगडम गरेर ठूलो भइटोपल्न खोज्थ्यो, माइलो गाउँलेहरूलाई तर्साएर भाले पल्टेको थियो, कान्छो बाह्र सत्ताइस गफ गरेर मान्छेलाई दंग पार्न उस्ताद थियो । उसको घर अरूको भन्दा चिटिक्क परेको, लोभलाग्दो थियो । एक दिन माइलाले भन्यो, हन हौ भाइ, हामी एउटै बाबुका सन्तान, बेग्लाबेग्लै घरमा के बस्नु, एउटै घरमा बसौं न ।उनीहरू एउटै घरमा बस्न थाले । आआफ्नो घरका खाँबा, दलिन, बाकल, तख्ता, झ्याल, ढोका आदि ल्याएर दाजुहरूले दुई खण्ड जोडे र घर ठूलो पारे । गाउँमा सबैभन्दा ठूलो घर त्यही देखिन थाल्यो । मूल खण्ड कान्छाको छँदै थियो, ऊ तलामाथि बस्थ्यो । दुवै दाजुहरू त्यहीं उक्लिन चाहन्थे । उनीहरू आफूलाई निकै चलाख ठान्थे । जेठाले माइलासँग कानेखुसी गर्यो र कान्छालाई भन्यो, घरमा सबैको कमाइ परेको छ । अब एक हप्ता सबैले सपना देख्ने । जसले सबभन्दा तगडा सपना देख्छ, मूल खण्डमा उही बस्ने ।रातिको सपना के सपना ? यसपालि दिउसो सपना देख्ने, माइलाले थप्यो । राति सपना देख्ने हुँदा कान्छाले खीर भ्याइदिएको उसले बिर्सेको थिएन । अनि उनीहरू दिउसै सपना देख्न थाले । हप्ता दिनपछि जेठाले भन्यो, हन हौ, हप्ता दिन त बित्यो नि । अब आआफ्नो सपना सुनाओ न ।घरमा देखेको सपना घरमै बसेर के सुनाउनु ? कान्छाले भन्यो, खोलापारि शिव मन्दिर छ, त्यहीं जाऊँ न ।हिंड् न त, दाजुहरूले भने र फटाफट शिव मन्दिरतिर लागे । उनीहरू मन्दिर पस्तैनथे र देउतालाई पनि ढोग्दैनथे । त्यसैले मन्दिर छेउको चौतारीमा आसन जमाए र आआफ्नो सपनाबारे सोच्न थाले । दिउसोको सपना त थियो, जसले जे चाहन्थ्यो, सातै दिन त्यही देखेको थियो । दुवैले फेरि एकपल्ट त्यही सपना देखे । जेठाले देख्यो ः उसले नाना तिगडम लगाएर माइला र कान्छालाई कजाएको छ । दुवै जना उसका आज्ञाकारी बनेका छन् । ऊ मुखिया बनेर घरमा ढलीमली गरिरहेको छ । सारा गाउँलेहरू उसको जयजयकार गर्दैछन् । माइलाले देख्यो ः उसले जेठा र कान्छाबीच झगडा लगाएर घर कब्जा गरेको छ । तिनीहरू एकअर्कालाई फुटेको आँखाले पनि हेर्न चाहँदैनन् । उसलाई हाइसन्चो भएको छ । बुइँगलभरि नोटका बिटा खात लागेका छन् । गाउँलेहरू डरले चुइँक्क बोल्न सकेका छैनन् ।दुवै जना आआफ्नो सपनामा मुग्ध थिए । त्यसैको तरंगमा उँघ्न थाले ।अकस्मात् भुइँचालो गएजस्तो भयो । चौतारी थरर्र हल्लियो । पर केही भत्केढलेजस्तो आवाज आयो र कुइरीमण्डल धूलो उठ्यो । के भयो भनेर उनीहरूले भेउ नपाउँदै कान्छो आइपुग्यो । तपाईंहरू सपना देखेर बस्नुभा छ । उता घर ढलिसक्यो, उसले भन्यो, त्यत्रो आवाज आएको सुन्नुभएन ?हन, के भन्छ यो ? त्यति बलियो घर कसरी ढल्छ ? जेठो च्याँट्ठियो, अनि तँ चाहिं यतिन्जेल कहाँ थिइस् नि ?तपाईंहरू हिंडेको एक छिन पछि घरबाट निस्कनै लागेको थिएँ, झ्याप्प ढोकामै यमराज आइपुगे ।को यमराज ?उनै यमराज नि, कान्छाले भन्यो, राँगोमा चढेका, राँगैजस्तो कालो वर्णका, राता आँखा र बाक्ला जुँघा भएका, एउटा हातमा डोरी र अर्कोमा काँडादार मुङ्ग्रो लिएका, हेर्दै डरलाग्दाउनले मलाई आदेश दिए तुरुन्तै यो घर भत्काइहाल् । नत्र यहीं तेरो ज्यान लिन्छु र तँलाई कुम्भीपाक नरकमा लगेर हाल्छु । मैले यस्तो अन्याय नगर्नोस् भनेर हात जोडें, तर मानेनन् । भने सबैभन्दा ठूलो न्यायाधीश मै हुँ । मैले जे भन्छु त्यही न्याय होमैले धेरै रोइकराइ गरेपछि उनले घरको एउटा खण्ड जोगाउन छूट दिए । अनि मैले आफ्नो खण्ड जोगाएर बाँकी घर भत्काइदिएँ, दाजुहरूको दाउ हप्ता दिन अघि नै थाहा पाइसकेको कान्छो मुस्कुरायो, तपाईंहरू अब कहाँ बस्ने, आफैं विचार गर्नोस् ।मारिहाल्यो नि बजियाले, माइलाले थाप्लामा हात राख्यो ।फटाहाहरूलाई कान्छाले फेरि तीन चित ख्वाइदिएछ, कथा सुनिरहेकी दिदीले टिप्पणी गरी ।त्यसपछि के भो हजूरबा ? भाइले सोध्यो । अनि हजूरबाले भन्नुभयो ः तेस्रो कथा छोटो छ । अब त्यो पनि सुन ।मूल घर भत्किएपछि दुवै दाजुहरूले पुराना बाकल, दलिन, तख्ता आदि भेला गरेर आआफ्ना घर बनाउन खोजे । तर जति गरे पनि पहिले जस्तो भएन । दुवैका घर चाँडै थोत्रिए र पाटी जस्ता हुन पुगे । केही दिन कान्छोको चकचकी उधुमै चल्यो । तर अलिक पछि उसको पनि त्यही हाल भयो । तीनै भाइ खोलो तरेपछि बिर्सिइएका लौरा जस्ता भए । बूढा र अशक्त भइसक्ता पनि तिनलाई सपनाको नशाले छोडेन । रातदिन तन्द्रामा हुन्थे र सपनै देखिरहन्थे । बीचबीचमा म यस्तो थिएँ, म उस्तो थिएँ त्यसो नभएको भए यसो गरिदिन्थें भनेर बर्बराइरहन्थे । कसैलाई भेट्यो कि च्याप्प समातेर आफ्नो गन्थन सुनाउन थालिहाल्थे । तिनको तालले छोरा, नातिहरू आजित भइसकेका थिए ।एक रात नातिहरूले काजु, किसमिस, मह, केसर, केके हालेको स्वादिष्ट दूध टक्र्याए । उनीहरूले थपी थपी टन्न दूध खाए र मीठो सपना देख्ने आसमा सिरक ओढेर घुर्न थाले । भोलिपल्ट उठ्ता उनीहरूले आफूलाई अज्ञात प्रदेशको वृद्धाश्रममा पाए । त्यसपछि के भो हजूरबा ? भाइले सोध्यो ।अनि हजूरबाले भन्नुभयो ः के हुनु नि ? कथा सकियो ।"
मुख खोल्नै डराउँछन् गाउँले,"(दैलेख)  राकम कर्णालीस्थित जाक्सीकी नामा कार्कीले गएको आइतबार दिउँसो ४ बजेतिर सुकी बडुवाललाई भेटेकी थिइन् । उनीहरूबीच बाटोमा सामान्य कुराकानी पनि भयो । तर, उनीबीच भएको कुराबारे कार्की कसैलाई भन्न चाहँदिनन् । हजुरलाई भनेर सुकी फर्केर आउने होइन क्यारे, उनले भनिन्, तपाईं लेख्नुहुन्छ, पुलिसले दिनरात हामीलाई झमेला गराउँछ ।सुकी घरबाट निस्कने बेला अधिकांश महिला मेलापात र घाँसदाउरा गरेर फर्किरहेका थिए । धेरैले सुकीलाई भेटाए पनि । तर यस विषयमा स्थानीय कसैसँग कुरा गर्नै चाहँदैनन् । आठबिस नगरपालिका३ निमायलकी ३५ वर्षीया सुकी चार छोराछोरीसहित कर्णाली नदीमा मृत अवस्थामा फेला परेकी थिइन् । सुकीको घरदेखि घटनास्थल झन्डै २ घण्टाको पैदल दूरीमा छ । एक स्थानीयका अनुसार सुकी घरबाट चार छोराछोरीसहित घाँस काट्न जान्छु भन्दै निस्किएकी थिइन् । उनीसहित छोरीहरू १४ वर्षीया कल्पना, १२ वर्षीया सरिता, ५ वर्षीया रजनी र छोरा १० वर्षीय ललितमध्ये कर्णाली नदीमा सोमबार कल्पना र सरिताको शव भेटिएको थियो । त्यसको भोलिपल्ट सुकी र ललितको शव भेटिए पनि रजनी अझै बेपत्ता छिन् । मंगलबार अछामबाट चार जनाको शव पोस्टमार्टम गरी निमायलगाउँ ल्याइएको थियो । उनीहरूको दाहसंस्कारका लागि कर्णाली तीरमा आफन्त र छरछिमेकी भरिभराउ थिए । तर, घटनाबारे सोध्दा धेरैले त्यो दिन आफूहरू गाउँमै नभएको बताए । पुलिसप्रशासनको झमेला हुन्छ, हामी किन बोल्ने ? एक युवकले कान्तिपुरसँग भने, मर्ने मरिहाले, हामीले केही बोले उल्टै दुःख पाउँछौं । प्रहरीको झमेलामा परिन्छ भन्दै सुकीका छोरीलाई माछा मार्ने जालमा भेट्टाएका माझीहरू पनि घटनाबारे बोल्न चाहँदैनन् । सुरुमा सबैले मदिरा सेवन गरी श्रीमती कुटेको भन्ने आरोप लगाएका थिए । परिवारका पाँच जनाको मृत्युपछि अहिले सुकीको घरका चारवटै ढोकामा ताला लागेको छ । बस्तुभाउ भोकै छन् । सुकीका भदा (दाजुको छोरा) कमल थापाले फुपाजुले नै उनलाई मर्न बाध्य बनाएको दाबी गरे । फुपू योभन्दा पहिला धेरै माइत आउँदैनथिन्, उनले भने, फुपाजु भारतबाट फर्किएपछि हाम्रो घरमा आएर धेरै रुन्थिन् । १५ दिनअघि श्रीमान्ले कुटेर घरमा बस्न नदिएको भन्दै सुकी माइतीमा आएको उनले जानकारी दिए । सबैले श्रीमान्सँगै मिलेर बस्नुपर्छ भनेपछि मात्रै घर फर्किएकी थिइन् ।कोरोना महामारीका कारण सुकीका श्रीमान् मानसिंह एक वर्षअघि भारतबाट फर्किएका थिए । उनी सबैसँग मिलनसार देखिन्थे, सोझा पनि थिए, स्थानीय शेरबहादुर भण्डारीले भने, तर उनमा एकाएक परिवर्तन आएपछि घरमा दिनदिनै झगडा हुन्थ्यो । मदिराले मात्तिएर घर पुग्ने उनले धेरै दिन श्रीमती र छोराछोरीलाई कुटपिट गरी गोठमा सुताएको उनले बताए । स्थानीयका अनुसार मानसिंहले मदिरा मात्र नभई गाँजालगायत लागूऔषध पनि सेवन गर्थे । रातदिन मदिरा खाएर घरमा अनावश्यक तनाव दिएपछि सुकीले आत्महत्याको बाटो रोजेको हुन सक्ने भण्डारीले बताए । तीन महिनाअघि रोजगारीका लागि भारत गएका सुकीका भाइ शेरबहादुर दिदीको मृत्युको खबरपछि घर फर्किएका छन् । दिदीको पेटमा ३ महिनाको बच्चा थियो भन्ने सुनेको थिएँ, उनले भने, बच्चा जन्मिने खबर पाएको एकदुई दिनमै कस्तो घटना सुन्नुपर्यो । उनका अनुसार विवाह गरेको केही समयदेखि नै मानसिंहले सुकीमाथि कुटपिट गर्न थालेका थिए । श्रीमान्श्रीमतीको झगडा भन्दै चुप बसेका थियौं, उनले भने, एकपल्ट समाजका अगुवा राखेर कागजसमेत गराएका हौं, अहिले दिदीलाई भिनाजुले मर्न बाध्य बनाए । एक छिमेकीका अनुसार एक साताअघि मानसिंहले श्रीमतीको पेटमा अर्को बच्चा रहेको भन्दै नेपालगन्ज जान केही पैसा मागेका थिए । तर मैले दिएको पैसा त मदिरा सेवनका लागि रहेछ, उनले भने, सुकीले धेरै सन्तान भएकाले गर्भपतन गराउने निर्णय गरेको मेरी श्रीमतीसँग सुनाएकी रहिछन्, तर मानसिंहले मलाई फसाएर पैसा लियो । घटनापछि मानसिंह प्रहरी नियन्त्रणमा छन् । एकै दिनको झगडाले गर्दा ५५ जनाको ज्यान गयो होला त ? जिल्ला प्रहरी प्रमुख डीएसपी अनुप श्रेष्ठले भने, पोस्टमार्टम रिपोर्ट नआएसम्म अन्य कुरा भन्न सकिने अवस्था छैन । अछाम प्रहरीले रिपोर्ट आउन अझै ५ दिन लाग्ने जनाएको छ । प्रहरीले सुकीको साथबाट ३ हजार ९९ रुपैयाँ र बालबच्चाको गोजीमा चाउचाउ भेटाएको थियो । प्रहरीका अनुसार नदी नजिकै भेटिएका स्थानीयलाई सुकीले श्रीमान् अछामबाट आउँदै छन्, लिन जाँदै छु भनेकी थिइन् । आइतबार राति साढे १२ बजे सुकीको मोबाइल खोलाको लोकेसन देखाएर अफ भएको पाइएको डीएसपी श्रेष्ठले बताए । सायद पानीमा हाम फालेपछि मोबाइल बन्द भएको थियो होला, उनले भने, साइखोला पुल नजिकै ५ जनाको चप्पल भेटिएपछि हामीले अनुसन्धानलाई नदीमा केन्द्रित गरेका थियौं, विस्तृत अनुसन्धान अझै जारी छ ।श्रीमान् मदिराले सधैं मातिने गरेका कारण छोराछोरीसँगै सुकीले आत्महत्याको बाटो रोजेको वडाध्यक्ष प्रयाग शाहीको अनुमान छ । उनका अनुसार मानसिंहका तीन दाजुभाइ बम्बईमा छन् । घरमा उनीहरूको परिवार मात्र बस्ने भएकाले घरभित्रको झगडा गाउँलेलाई पनि धेरै पछि थाहा हुने रहेछ, उनले भने, घटनाबारे ठ्याक्कै भन्न त गाह्रो छ, तर घरेलु हिंसाकै कारण उनले मृत्युको बाटो रोजेको अनुमान गरेका छौं । आठबिस नगरपालिकाकी उपमेयर दीपा बोहराले घरेलु हिंसा, गरिबी र अशिक्षाका कारण घटना भएको बताइन् ।"
कर्णालीमा पूर्वाधारको बहस,"सुर्खेत (कास) वीरेन्द्रनगरको बुलबुले उद्यानमा जारी कर्णाली उत्सवमा शुक्रबार कर्णालीका विभिन्न योजना, शैक्षिक जागरण, आर्थिक समृद्धि र पूर्वाधारबारे बहस गरिएको छ । तेस्रो दिनको पहिलो सत्रमा कर्णाली घुमाउटो पड्यो शीर्षकमा योजनाविद् दिनेशचन्द्र देवकोटा, राष्ट्रिय योजना आयोगका उपाध्यक्ष पुष्प कँडेल र कर्णाली योजना आयोगका सदस्य योगेन्द्र शाहीले कर्णालीको विकास र योजनाबारे छलफल गरे । शाहीले कर्णालीसँग प्रशस्त सम्भावना रहेको बताए ।"
कृषिजन्य उत्पादनमा ऋण सदुपयोग गरौं,"(मोरङ)  नेपाल राष्ट्र बैंकका गभर्नर महाप्रसाद अधिकारीले व्यापार घाटा न्यूनीकरणका लागि कृषिजन्य उत्पादन बढाउन ऋणको सदुपयोग गर्न आग्रह गरेका छन् । उद्योग संगठन मोरङको ४८औं साधारणसभाको उद्घाटनका क्रममा उनले शुक्रबार आलु, प्याजलगायतका कृषिजन्य वस्तु आयात गरेर मात्रै ऋणको उपयोग गर्दा मुलुक झन् व्यापार घाटामा जाने धारणा राखे । विराटनगरमा ८० प्रतिशत आलु, प्याज र ९८ प्रतिशत जुट बाह्य मुलुकबाट आयात भइरहेको पायौं, उनले भने, त्यसैले यो समग्र आयातलाई २० प्रतिशतमा झार्न छलफल गरौं र नीति बनाएर कार्यान्वयन गरौं । कोरोना महामारीले अझै संसारको अर्थतन्त्र प्रभावित भइरहेको अवस्थामा नेपालको अर्थतन्त्र सहज रूपमा उकालो लागेको अधिकारीको भनाइ छ । चालु आर्थिक वर्षको साउनदेखि अहिलेसम्ममा बैंकहरूबाट ५ खर्ब ७७ अर्ब ऋण प्रवाह भएको र ४ खर्ब ९९ अर्ब निक्षेप संकलन भएको छ, उनले भने, निक्षेप संकलनभन्दा ऋण प्रवाह भएकोबाट आर्थिक गतिविधि बढेकामा गर्व गर्नुपर्छ । ऋण प्रवाह बढी भएकाले अत्यन्तै अनुशासित भएर अघि बढ्नुपर्ने अधिकारीको भनाइ छ । उद्योग, व्यवसाय क्षेत्रले सधैं गाली गर्ने बैंकिङ क्षेत्रले कोरोना माहामारीबाट मुलुकको अर्थतन्त्र उकास्न ठूलो योगदान पुर्याएको उनले बताए । बैंकहरूले ब्याजमा दिएको १० प्रतिशत छुट, ब्याजदरमा दिएको २ प्रतिशत छुटले उद्योग व्यवसाय क्षेत्रले १३ अर्ब लाभ प्राप्त गरेको उनको दाबी छ ।हालसम्ममा उद्योगी व्यवसायीले १ खर्ब पुनर्कर्जा प्राप्त गरिसकेको र ब्याजमा प्राप्त गरेको ७ प्रतिशत छुटले एक वर्षमा ७ खर्ब लाभ पाउने उनको भनाइ छ । मुलुकको समृद्धिका लागि नेपाल उद्योग वाणिज्य महासंघले ल्याउन लागेको भिजन २०३० र नेपाल उद्योग परिसंघले ल्याएको मेक इन नेपाल जस्ता कार्यक्रमले अर्थतन्त्र उकास्न मद्दत पुग्ने बताए ।"
निजीले पनि खोप ल्याउने,"(काठमाडौं)  सरकारले कोरोनाविरुद्धको खोप सहजै ल्याउन नसक्ने भएपछि निजी कम्पनीलाई अनुमति दिने तयारी गरेको छ । भारतको सिरम कम्पनीले उत्पादन गरेको २० लाख डोज कोभिसिल्ड खोप खरिद गर्न अग्रिम भुक्तानी दिए पनि १० लाख डोज खोप समयमा दिएको छैन । त्यस्तै ५० लाख खोप खरिदको प्रस्ताव गर्दा तत्काल दिन नसक्ने पत्र पठाइसकेको छ । नेपालमा प्रयोग भइसकेको खोप सरकारले सहजै ल्याउन नसक्ने भएपछि निजीलाई अघि सार्न लागिएको हो । निजीले खरिद गरेर ल्याएपछि उसैले बिक्री गर्ने गरी अनुमति दिन लागिएको छ ।खोप आयात गर्ने कम्पनीले खरिद, ढुवानी, भण्डारण गर्दाको मूल्यमा १० प्रतिशत नाफा दिएर सर्वसाधारणलाई लगाउन दिने स्वास्थ्य तथा जनसंख्या मन्त्रालयको योजना छ । खोप ल्याएर हामीले तोकेको लक्षित वर्गलाई लगाउने गरी इच्छुक कम्पनीलाई सम्पर्कमा आउन दुईतीन दिनमै आह्वान गर्दै छौं, स्वास्थ्यमन्त्री हृदयेश त्रिपाठीले भने, निजीले खोप ल्याउँदा पनि आफूखुसी मूल्य लिन पाउनेछैनन् । लागत मूल्यमा बढीमा १० प्रतिशतसम्म नाफा लिन पाउने व्यवस्था गर्छौं । सरकारले भारतबाट एक डोजको ४ डलरमा खरिद गरेको थियो । सिरम इन्स्टिच्युटको नेपाल एजेन्ट हुकुम इन्टरप्राइजेज हो । खोप आयात गर्न चाहने कम्पनीका एक प्रतिनिधिले निजीले पनि तीन महिनाअघि खोप ल्याउन सम्भव नभएको बताए । सरकारले यो निर्णय गर्न ढिलाइ भयो, एक महिनाअघि यो निर्णय भएको भए हामी सहजै खोप ल्याउन सक्थ्यौं, ती प्रतिनिधिले भने, अहिले त कम्पनीले मागअनुसार खोप उत्पादन गर्नै सकेको छैन । भारत सरकारको प्रत्यक्ष निगरानीमा रहेकाले कम्पनीले चाहँदैमा बिक्री गर्न सक्दैन । मन्त्रालयले यसअघि ५५ वर्षमाथिका नागरिकलाई खोप लगाउने घोषणा गरेको थियो तर खोप उत्पादन गर्ने कम्पनीले तत्काल खोप दिन नसक्ने पत्र पठाएपछि ६५ वर्षमाथिका नागरिकलाई मात्रै खोप दिने निर्णय सच्याउनुपरेको थियो । सरकारले सिरमबाट खरिद गरेको २० लाख डोज खोपमध्ये १० लाख डोज फागुन ९ मा नेपाल आएको थियो । बाँकी १० लाख डोज फागुन २३ सम्म पठाउने सिरमले स्वास्थ्य सेवा विभागलाई प्रतिबद्धता जनाएको थियो, यो खोप पनि अप्रिलसम्म पठाइसक्ने सिरमले पत्र पठाएको स्रोतले जनाएको छ । १० लाख खोप पनि ढिलाइ हुन्छ, तत्काल पठाउन सकिँदैन, असहज हुन्छ भने हामीलाई पठाएको पैसा फिर्ता पठाउन पनि तयार छौं भनेर पत्र आएको छ, विभाग स्रोतले भन्यो । विभाग र मन्त्रालयका पदाधिकारीहरूले भने अग्रिम भुक्तानी दिएको १० लाख खोप सोमबारसम्म आइसक्ने दाबी गर्छन् । मार्च १५ (सोमबार) सम्म खोप आउने सम्भावना छ, आएन भने भारत सरकारसँग नै कुरा अघि बढाउँछौं, मन्त्रालयका एक उच्च अधिकारीले भने, ५० लाख खोप खरिदबारे कुनै पनि प्रक्रिया अघि बढेकै छैन ।औषधि व्यवस्था विभागले भारतको कोभिसिल्ड खोप मात्रै प्रयोग गर्न अनुमति दिएको छ । खोप ल्याउन चाहने निजी कम्पनीले पनि कोभिसिल्ड मात्रै ल्याउन पाउँछन् । विभागले चीनको सिनोफार्म कम्पनीले उत्पादन गरेको खोप बिक्रीका लागि भने अनुमति दिएको छैन । नेपालमा कोभिसिल्डको २३ लाख ४८ हजार डोज खोप आइसकेको छ । यसमध्ये भारत सरकारको अनुदानबापत १० लाख, सरकारले खरिद गरेको २० मध्ये १० लाख र कोभ्याक्स सहयोगको ३ लाख ४८ हजार डोज खोप आएको हो ।"
४२ लाखसहित २ पक्राउ,भक्तपुर (कास) स्रोत नखुलेको ४२ लाख ३० हजार रुपैयाँसहित प्रहरीले दुई जनालाई पक्राउ गरेको छ । पक्राउ पर्नेमा दोलखा बैतेश्वर६ घर भई सूर्यविनायक२ बालकोट बस्ने ३२ वर्षीय सुमन घिमिरे र काठमाडौं माकलबारी बस्ने ३७ वर्षीय विनोद तामाङ छन् । स्रोत नखुलेको उक्त रकम र विभिन्न बैंकका चेकसहित बुधबार राति उनीहरूलाई पक्राउ गरिएको प्रहरीले जनाएको छ । पेप्सीकोलाबाट सानोठिमीतर्फ आउँदै गरेको बा२१च ३८३९ नम्बरको कारमा स्रोत नखुलेको २७ लाख रुपैयाँ बरामद भएपछि प्रहरीले तामाङलाई पक्राउ गरेको थियो । उक्त रकम घिमिरेको हो भन्ने खुल्न आएपछि काठमाडौं पेप्सीकोलाबाट उनलाई पनि नियन्त्रणमा लिई बालकोटस्थित कोठामा खानतलासी गर्दा थप १५ लाख ३० हजार रुपैयाँ बरामद भएको महानगरीय प्रहरी परिसर भक्तपुरका डीएसपी दीपक गिरीले जानकारी दिए साथै घिमिरेका नाममा काटिएको विभिन्न बैंकको चेक बरामद भएको छ । विभिन्न मुद्दामा घिमिरे पटके तथा फरारसमेत रहेको खुल्न आएको डीएसपी गिरीले बताए । दुवैलाई कारबाहीका लागि सम्पत्ति शुद्धीकरण विभाग पुल्चोक पठाइएको छ ।
ब्याटिङकेन्द्रित फाइनल,"(काठमाडौं)  सुरुका दिनमा कीर्तिपुरस्थित त्रिवि क्रिकेट मैदानबारे गुनासो हुने गर्थ्यो । यस पिचले बलरलाई बढी मद्दत गर्छ । अहिले दिन फेरिएको छ । यो पिचले अचेल ब्याट्सम्यानलाई मद्दत गर्न थालेको छ । काठमाडौं मेयर कप क्रिकेटको लिग चरणमा त्रिभुवन आर्मी क्लब र वाग्मती प्रदेशबीचको खेलमा दुई शतक बन्नुले पनि यसलाई पुष्टि गर्छ । उपाधिका लागि शनिबार भिड्ने दुई विभागीय टोली नेपाल पुलिस क्लब र एपीएफ क्लब पनि ब्याटिङमै केन्द्रित हुनेछन् । कीर्तिपुर मैदानमा भएका मेयर कपका ६ खेलमध्ये एउटाबाहेक अरूमा एकै इनिङ्समा २ सय बढी रन बनेको छ । बलरहरू हाबी भएको खेलमा ब्याट्सम्यानहरूले लामो साझेदारी गर्न सकेका छैनन् । सबैको एउटै तर्क रहने गरेको छ, पिचले साथ दिँदादिँदै पनि रन बनिरहेको छैन ।पुलिसविरुद्ध १ सय ९७ रनको लक्ष्य पछ्याउने क्रममा ९४ रनमै अलआउट भएपछि काठमाडौं मेयर ११ का कप्तान सन्दीप लामिछानेले ब्याटिङमैत्री पिच हुँदाहुँदै पनि लामो साझेदारी गर्न नसक्नुलाई आफ्नो ब्याट्सम्यानको कमजोरीका रूपमा व्याख्या गरेका थिए । फाइनल पुगेका टोलीले लिग चरणका चारमध्ये तीन खेल जितेका थिए । लिग चरणमा एपीएफले पुलिसलाई १ विकेटले हराएको थियो । २ सय ५९ रनको लक्ष्य पूरा गर्न एपीएफले अन्तिम ओभरसम्म कुरेको थियो । एपीएफका कप्तान शरद भेषावकरका अनुसार लिग चरणको नतिजालाई फाइनलमा तुलना गर्न मिल्दैन । क्रिकेटमा अघिल्लो खेल तुलना गरेर नतिजा अनुमान गर्न सकिन्न । भोलिको दिन राम्रो खेल्ने प्रयासमा हामी हुनेछौं, उनले भने ।दुवै कप्तानले ठूलो स्कोर बनाउनेतर्फ केन्द्रित रहने बताएका छन् । ब्याटिङ राम्रो गर्ने टिमले जित्न सक्ने खालको पिच छ । हामी धेरै स्कोर गर्नमा केन्द्रित हुनेछौं । सबैले आफ्नो जिम्मेवारीअनुसार विकेट सम्हालेर खेल्न सके ठूलो स्कोर बन्न सक्छ, शरदले २४० देखि २६० स्कोर गर्दा खेल जित्न सकिने बताए । उनले युवा खेलाडीलाई स्वतन्त्र भएर खेल्न आग्रह गरे । पुलिसका दीपेन्द्रसिंह ऐरीले १ सय ४० रनको योगदान गर्नुबाहेक अन्य ब्याट्सम्यानले लामो इनिङ्स खेल्न सकेका छैनन् । स्पिन बलिङमा निर्भर पुलिसले फाइनलमा ब्याटिङ राम्रो गर्नेतर्फ केन्द्रित रहेको बताएको छ । बलिङमा हामी स्पिनरहरूमा भर परेका छौं । अहिलेसम्म उनीहरूकै प्रदर्शनले यहाँसम्म आएका हौं, पुलिसका कप्तान मन्जित श्रेष्ठले भने, अहिले ब्याटिङमा केन्द्रित छौं । समग्र प्रयासले ठूलो स्कोर बनाउने प्रयास रहनेछ ।मन्जितले ठूलो स्कोरका लागि युवा खेलाडीले जिम्मेवार ढंगले ब्याटिङ गर्नुपर्ने बताए । मैले खेल्न सुरु गर्दा ठूलो स्कोर कमै बन्ने गरेको थियो । अहिले त एकै प्रतियोगितामा ४५ वटासम्म शतक बन्ने गरेको छ, मन्जितले भने, अहिले क्रिकेटको स्तर धेरै बढेको छ तर युवा खेलाडीमा एकदिवसीय खेलको अनुभव कम छ । उनीहरूले खेलको स्थिति बुझेर खेल्नुपर्छ ।दुई महिनाको अन्तरमा दुई राष्ट्रिय प्रतियोगिताको फाइनल खेलेको एपीएफले उपाधि जित्न नसकेको झन्डै तीन वर्ष भयो । २०७५ जेठमा भएको दोस्रो प्रधानमन्त्री कपमा आर्मीलाई हराएर उपाधि जितेको एपीएफ सोही प्रतियोगिताका पछिल्ला दुई संस्करणमा उपाधिविहीन छ । उसले अघिल्लो महिना चौथो प्रधानमन्त्री कपको फाइनलमा आर्मीसँग हार बेहोरेको थियो । त्यही गल्ती दोहोर्याउने पक्षमा छैनन् शरद । उनले भने, अघिल्लो महिना हामी आफ्नै कारणले हार्न पुगेका थियौं । विकेट जोगाउन सकेका थिएनौं । फाइनलमा पुगेर उपाधि जित्न नसकेको धेरै भयो, उपाधिका लागि राम्रो खेल्नुपर्छ र हामी त्यसमा केन्द्रित छौं । शरद, सुवास खकुरेल, प्रदीप ऐरीलगायत एपीएफका खेलाडीहरू चोटग्रस्त छन् । त्यसको असर फाइनलमा पुग्न नदिनेतर्फ सचेत शरदले सामूहिक प्रयासले फिटनेसलाई बिर्सेर प्रदर्शन हुने दाबी गरे । मन्जितले पनि राम्रो प्रदर्शनबाट उपाधिको आशा गरेको सुनाए । एपीएफ धेरै उत्कृष्ट छ । हामीले योजनाबद्ध रणनीति बनाउँदै छौं । हामी सामूहिक प्रदर्शनलाई आधार मान्छौं, उनले थपे, एपीएफका धेरै खेलाडीहरू चोटग्रस्त छन् तर उनीहरूले आवश्यकताअनुसार राम्रो प्रदर्शन गरिरहेका छन् ।३ खेलबाट १२ विकेट लिएका पवन सर्राफसहित सागर ढकाल, ललितनारायण राजवंशी जस्ता उत्कृष्ट स्पिनरहरू पुलिसका भरोसा हुन् । तीव्र बलिङमा पछिल्लो खेलमा गुल्सन झालाई डेब्यु गराएको पुलिसका लागि मन्जित पनि रहनेछन् । गुल्सनको गति र बाउन्सले धेरैलाई प्रभावित पारेको छ । एक खेलमा १ सय ४० रनको इनिङ्स खेल्नुबाहेक दीपेन्द्रले बाँकी ३ खेलमा २५ रनमात्र बटुलेका छन् । पवनले आवश्यक समयमा रन जोड्दै मध्यक्रमको नेतृत्व गरिरहेका छन् । ओपनर सुनील धमला र कुशल भुर्तेलले औसतबाट माथि उठेर प्रदर्शन गर्नुपर्नेछ । एपीएफका सन्दीप जोरालाई मध्यक्रममा धेरै भरोसा गर्न सकिन्छ । यी युवा ब्याट्सम्यानले अहिलेसम्म दुई अर्धशतक प्रहार गरेका छन् । लिग चरणको अन्तिम खेलमा मूलपानी मैदानमा काठमाडौं मेयर११ विरुद्ध कप्तान शरदसँग १ सय २१ रनको अविजित साझेदारी गरी उनले जित आधार खडा गरेका थिए । फिल्डिङमा पनि उनको चुस्त शैली प्रशंसनीय छ । कप्तान शरद पनि लिगको अन्तिम खेलमा अर्धशतक प्रहारसँगै लयमा फर्किएका छन् । शंकर राना, अमरसिंह राउटेला, सुमित महर्जनलगायतका युवा खेलाडीले औसतभन्दा माथिको प्रदर्शन गर्नुपर्नेछ । अविनाश बोहराको योर्कर र वसन्त रेग्मीको स्पिन अनुभवले एपीएफको बलिङ आक्रमण बलियो छ । उनीहरूलाई भुवन कार्की, कमलसिंह ऐरी र किशोर महतोको साथ रहनेछ ।"
बुढासुब्बा गोल्डकप स्थगित,"(सुनसरी)  धरान उपमहानगरपालिकाले संरक्षकत्व लिन बेवास्ता गरेपछि बुढासुब्बा टुबोर्ग गोल्डकप फुटबलको २३ औं संस्करण यसपालि स्थगित भएको छ । गोल्डकपको इतिहासमा प्रतियोगिता स्थगित भएको यो पहिलोपल्ट हो ।धरान फुटबल क्लबले शुक्रबार आफ्नै क्लबमा पत्रकार सम्मेलन गर्दै प्रतियोगिता रोकिनुमा कोरोना महामारी भएको बताइए पनि संरक्षकका रूपमा रहेको धरान उपमहानगरले बेवास्ता गर्नु मुख्य कारण रहेको जानकारी दिइएको थियो । एन्फाका प्रदेश १ अध्यक्ष रहेका क्लबका अध्यक्ष किशोर राईले भने, २०५५ सालदेखि निरन्तर प्रतियोगिता गर्दै आएका थियौं । हामीसँग खेल्ने खेलाडी छन् । भारत, भुटान, बंगलादेशबाट टिम ल्याउन पनि सक्छौं । मैदान तयार छ । व्यवस्थापन गर्न सक्छौं, प्रायोजक र सहप्रयोजक तयार छन् तर संरक्षकका रूपमा रहेको उपमहानगरले वास्तै नगरेपछि प्रतियोगिता स्थगित गर्न बाध्य भयौं । हामीलाई अभिभावकत्व दिने कोही भएनन् ।उनले माओवादी द्वन्द्वकाल, मधेस आन्दोलनजस्ता विषम परिस्थितिमा पनि बुढासुब्बा गोल्डकप निरन्तर जारी राख्न सफल भए पनि पछिल्लो समयमा फुटबलको माहौल व्यापक हुँदाहुँदै पनि उपमहानगरपालिकाले असहयोग गरेपछि प्रतियोगिता स्थगित गर्नुपर्दा दुःख लागेको बताए ।उपमहानगरका प्रमुख तिलक राई र धरान फुटबल क्लबका अध्यक्ष किशोर राई एउटै पार्टी कांग्रेसका भए पनि दुईबीच लामो समयदेखि टसल हुँदै आएको छ । यसैको परिणामस्वरूप बुढासुब्बा गोल्डकप रोकिन पुगेको बताइएको छ । उपमहानगरमा जोसुकै प्रमुख भए पनि क्लब र प्रतियोगिताको सुरुआती समयदेखि संरक्षकका रूपमा रहँदै आएको र प्रतियोगिताको संयोजक रहने अवस्था ।यसपटक उपमहानगरमा आफ्नै दलको प्रमुख हुँदा असहयोग खेप्नुपरेको गुनासो क्लबका अध्यक्ष राईको छ । उनले भने, नेपाली फुटबल क्षेत्रमा धरानले कमाएको प्रतिष्ठा उपमहानगरकै कारण गुम्दै गएको छ । यसमा दुःख व्यक्त गर्नुबाहेक अरू केही गर्न सकिएन । उनले गत वर्षको प्रतियोगितामा आर्थिक सहयोग गर्ने वचन दिएका सरकारी र गैरसरकारी संघसंस्थाहरूले हालसम्म पनि रकम उपलब्ध नगराएकाले २३ औं संस्करण गर्न असहज भएकाले स्थगित गर्नुपरेको बताए । प्रतियोगिता सञ्चालनका लागि यसअघि कुल बजेटमध्ये ७५ प्रतिशत दाताबाट नै संकलन हुने गरेको र बाँकी २५ प्रतिशत प्रायोजक, सहप्रायोजकबाट उठाउँदै आएको थियो । २२ औं संस्करण विजेता र उपविजेताले पुरस्कार पाएनन्अध्यक्ष राईले २२ औं संस्करणको विजेता मनाङ मर्स्याङ्दी र उपविजेता नेपाल पुलिस क्लबले पाउनुपर्ने पुरस्कार राशि उपलब्ध गराउन नसकेको स्विकारेका छन् । मनाङलाई १० लाख दिनुपर्नेमा २ लाख ५० हजारमात्र दिन सकिएको र उपविजेता पुलिसलाई ५ लाख रुपैयाँ पूरै दिन बाँकी रहेको उनले बताए ।"
आर्मीको भाग्य,"(मकवानपुर)  त्रिभुवन आर्मी क्लब स्थानीय तह सहिद स्मृति अन्तर्राष्ट्रिय फुटबल प्रतियोगिताको सेमिफाइनल पुगेको छ । शुक्रबार आर्मीले पेनाल्टी सुटआउटमा जावलाखेल युथ क्लबलाई ४२ गोलले पराजित गरेको हो । हेटौंडा१० स्थित वनविज्ञान मैदानमा खेलको निर्धारित समय गोलरहित बराबरीमा टुंगिएको थियो । त्यसपछि पेनाल्टी सुटआउटको सहाराबाट लिइएको थियो । पेनाल्टी सुटआउटमा आर्मीका गोलरक्षक विश्वास चौधरी नायक साबित भए । उनले विपक्षीका दुई प्रहार रोकेका थिए । उनी म्यान अफ द म्याच घोषित भए । उनले १० हजार रुपैयाँ प्राप्त गरे ।आर्मीको तर्फबाट टंक बस्नेत, दीपक गुरुङ, विकास तामाङ र सेसेहाङ आङदेम्बेले गोल गरेका थिए । जावलाखेलका फोफना फोडे र रूपबहादुर लामाको प्रहारले मात्र जाली चुमेको थियो । जावलाखेलका राजेन्द्र रावल र लुइस भिडालको प्रहार आर्मीका गोलरक्षकले रोकेका थिए । शनिबार पुलिस र संकटाबीच प्रतिस्पर्धा हुनेछ ।"
अनन्त र जुनी वर्ष खेलाडी,बिर्तामोड (कास) राष्ट्रिय फुटबल टोलीका डिफेन्डर अनन्त तामाङ र उसुकी जुनी राई झापा स्पोर्ट्स अवार्ड २०७६ को वर्ष खेलाडी भएका छन् । नेपाल खेलकुद पत्रकार मञ्च (एनएसजेएफ) जिल्ला समन्वय शाखा झापाले शुक्रबार बिर्तामोडमा आयोजना गरेको चौथो झापा स्पोटर््स अवार्डमा अनन्त र जुनीले वर्ष खेलाडीको पुरस्कार जितेका हुन् । २०७६ सालमा प्राप्त उपलब्धिका आधारमा प्रतिभा छनोट समितिले गरेको सिफारिसअनुसार उनीहरू विजेता बने । मोटरसाइकल प्राप्त गरेका अनन्तले फुटबलरद्वय छिरिङ गुरुङ र सेसेहाङ आङदेम्बेलाई पछि पारेका थिए । महिला वर्ष खेलाडी घोषित हुँदै इलामकी जुनीले स्कुटर प्राप्त गरिन् । उनले जुडोकी देविका खड्का र फेन्सिङकी कमला श्रेष्ठलाई पछि पारिन् । वर्ष खेलाडी (युवा) मा फुटबलका रेजिन सुब्बाले बाजी मारे । रेजिनले कबड्डीकी अनुजा कुलुङ र जुडोकी मनिता श्रेष्ठ प्रधानलाई पछि पारे । वर्ष प्रशिक्षकको अवार्ड करातेका मुख्य प्रशिक्षक मदनकुमार उप्रेतीले जिते । झापाका उप्रेतीले फुटबलका प्रवेश कटुवाल र पौडीका ओङदेन लामालाई पछि पारे । पिपल्स च्वाइस अवार्ड फुटबलकी गोलरक्षक एन्जिला तुम्बापोले जितिन् । लाइफटाइम एचिभमेन्ट अवार्ड पूर्व ओलम्पियन डम्बर कुँवरलाई प्रदान गरियो । बक्सिङ प्रशिक्षक डम्बर लिम्बू र शारीरिक सुगठनका राम दाहाललाई स्पेसल एचिभमेन्ट अवार्ड प्रदान गरियो ।

शीर्षक,विवरण
साइपालका सयौं परिवार भोकै,"यो वर्षको कोटा २ हजार क्विन्टल थियो, ठेकेदारले १५ सय क्विन्टल चामल मात्रै पुर्यायो, उनले भने, हामीले थप ३ हजार क्विन्टल चामल माग गरेका छौं । गाउँपालिकाको वार्षिक माग ४ देखि ५ हजार क्विन्टल हो तर सरकारले २ हजार क्विन्टलमात्रै छुट्याउने गरेको छ । गत वर्ष २ हजार क्विन्टल चामलमात्रै थियो, नपुगेपछि फेरि १५ सय क्विन्टल माग्यौं, उपाध्यक्ष बोहराले भनिन्, यसपालि झन् केही पनि छैन । केन्द्रबाट डिपोलाई चिठीसहित आदेश गएपछि मात्रै गाउँ फर्किन्छौं ।खाद्यले उक्त क्षेत्रमा ठेकेदारमार्फत चामल बिक्री गरिरहेको छ । ठेकेदारले मोटा चामल किलोको ६५ रुपैयाँमा बिक्री गरेको उनले बताइन् । ठेकेदारले सकेसम्म चाँडै चामल बिक्री गर्नेतिर ध्यान दिँदा गरिबहरू झन् मर्कामा परिरहेको उनको भनाइ छ । जोजोसँग पैसा छ, उनीहरूले एकैचोटि १५२० क्विन्टल उठाउँछन् । गरिबसँग पैसा हुँदैन । कुन दिन चामल आउँछ, त्यो पनि थाहा हुन्न । खाद्य कम्पनीकी प्रवक्ता शर्मिला न्यौपानेले भने केही डिपोमा कर्मचारी नहुँदा समस्या भएको बताइन् । सरकारसँग खाद्यान्न नभएर अभाव नभएको उनको दाबी छ । चीनको सीमा बन्द भएकै कारण समस्या उत्पन्न भएको उनको भनाइ छ । सरकारसँग धान, चामल र गहुँसहित ३ लाख १९ हजार ३ सय २४ क्विन्टल खाद्यान्न मौज्दात छ । निजी कम्पनीसँग पनि पर्याप्त मौज्दात छ, उनले भनिन्, स्थायी संयन्त्र नभएकाले केही ठाउँमा समस्या देखिएको हो । खाद्यका जिल्लाभर स्वीकृत डिपो ५९ वटा छन् । कर्मचारी अभावकै कारण करिब २० वटा मात्रै सञ्चालनमा छन् । अभाव देखिएको क्षेत्रमा तत्काल १ हजार क्विन्टल चामल पठाइने कम्पनीका प्रमुख कार्यकारी अधिकृत प्रकाश पौडेलले जानकारी दिए । उहाँहरूले ३ हजार क्विन्टल चामल माग गर्नुभएको छ, तत्काललाई १ हजार क्विन्टल पठाउँछौं, उनले भने, असारसम्म जाने गरी थप २ हजार क्विन्टल पठाउँछौं । हाल सरकारले २३ जिल्लालाई दुर्गम भनी छुट्याएको छ । २३ जिल्लामा करिब ३४ लाख ९२ हजार २ सय ९१ जनसंख्या र ६ लाख ७० हजार घरधुरी छन् । तर वार्षिक कोटा १ लाख ६४ हजार ९ सय क्विन्टल चामल मात्रै छ । त्यसका लागि ४६ करोड अनुदान दिइएको छ । त्यस हिसाबले प्रत्येक घरधुरीका लागि वार्षिक ४७ किलो खाद्यान्न पर्छ । प्रतिव्यक्ति प्रतिकिलो ४ किलो हुँदा बाह्रै महिना भोकमरी हुने देखियो, पौडेलले भने, त्यसैले नीतिगत सुधार आवश्यक छ । जिल्लाभन्दा पालिकामा जानुपर्छ । जुन पालिकामा आवश्यक छ, त्यहाँ वितरण गर्नुपर्छ । सिजनल आपूर्ति मात्रै नभई वर्षभरलाई चामल व्यवस्थापन गर्ने योजना यो वर्षको नीति तथा कार्यक्रममा राखेका छौं ।"
समानान्तर कमिटी र अन्तरसंघर्ष,"ॅओलीको अचानोमा रेटिन तयार छौंवरिष्ठ नेता माधवकुमार नेपालले ओलीलाई सम्झाउन र सुधार्न धेरै प्रयास गरिए पनि सफल हुन नसकेको ब्रिफिङ कार्यकर्तासमक्ष गरेका छन् । नेतृत्व नै उदार भएका कारण ओली स्वेच्छाचारी बन्दै गएका हुन् कि भन्ने कार्यकर्ताको मनमा परेको हुन सक्ने बताउँदै उनले आफूहरूले अहिलेसम्म गरेको मिहिनेतबारे जानकारी गराउन पनि भेला बोलाइएको जानकारी दिए । २०७१ कात्तिक १४ मा ओली प्रवृत्ति सच्याउनुपर्ने आवाजसहितको दस्ताबेज प्रस्तुत गरिएको रहेछ, उनले भने, हामीले केही गरेनौं, थरथर काँप्यौं भन्ने नठान्नुहोला, हामी नडराउने धातुबाट बनेका कम्युनिस्ट हौं । कस्ताकस्तासित त मुकाबिला गरियो, यस्ता मानिससित डराइन्छ ? उनले पदाधिकारी, स्थायी कमिटी र पोलिटब्युरोमा आफूहरू बहुमतमा रहेको र केन्द्रीय कमिटीमा पनि हाराहारीको संख्यामा रहेको भन्दै ओलीले पार्टी कमिटी फेस गर्न परेपछि हाई काढ्ने गरेको बताए । उनले ओलीमा वैधानिक रूपमा केन्द्रीय कमिटी फेस गर्ने आँट नै नभएको बताए । नवौं महाधिवेशनपछिका उहाँको व्यवहार सबैलाई थाहा छ, हामी ओलीविरुद्व धेरै लडेका हौं, अहिले केपी ओलीसामु राखेको सर्त के हो भने नवौं महाधिवेशनको दस्ताबेजमा आउनुस् भन्ने हो, उनले भने, छलफल, बैठक भन्नेबित्तिकै उहाँ चिढिनुहुन्छ । हामीले त ओलीलाई हराउनै खोजेको हो, जजसले जिताउने भूमिका खेल्नुभयो, म म भन्नुस् । जबजको मान्यताअनुसार ओली प्रवृत्तिको भण्डाफोर गर्नुपर्ने नेपालले बताए । २०७१ देखि २०७५ को वैशाखसम्म र पार्टी एकीकरण भएयताको अवस्थामा ओलीले के गर्नुभयो, तिनको समीक्षा गरेर अगाडि बढ्ने हो, एकता गर्दा सटुक्कै गर्नुभयो, मनपरी नियुक्ति गर्नुभयो, नेपालले भने, राज्य कब्जाको रणनीति उहाँले पहिलेदेखि नै लिनुभएको थियो । प्रधानमन्त्री भएको दिनदेखि उहाँले राज्यका निकायलाई आफ्नो मातहतमा ल्याउने काम गर्नुभयो । नेता नेपालले ओलीले कारबाही प्रक्रिया अघि बढाउने भनेको सुनेको उल्लेख गर्दै कारबाही भोग्न पनि तयार रहेको बताए । कारबाही प्रक्रिया अघि बढाउने भन्ने सुनेका छौं, कारबाही माथिबाट हुन सक्छ, हामी केपीको अचानोमा घाँटी राखेर रेटिन तयार छौं तर झुक्दैनौं, उनले भने । ॅओली र नैतिकताको भेट नै हुन्नउपमहासचिव घनश्याम भुसालले कम्युनिस्ट आन्दोलनको उपलब्धिलाई प्रधानमन्त्री ओलीले जुवाको खालमा प्राप्त भएको उपलब्धिझैं गरी मिल्काएको बताएका छन् । धर्तीको कसैले पनि हल्लाउन नसक्ने गरी बनाएको बलियो कम्युनिस्ट सरकार र कम्युनिस्ट पार्टी ओलीकै कारण कमजोर बन्दै गएको उनले बताए । ओलीजीको एकपछि अर्को सुनियोजित कर्मले पार्टीलाई जसरी दुर्भाग्यतर्फ लैजाँदै छन्, तिनका बारेमा हामीले छलफल गर्नुपर्ने परिस्थिति बनेको छ, यो हाम्रालागि दुर्भाग्य हो, धेरै ठाउँमा यस्ता व्यक्तिले आन्दोलनलाई निमिट्यान्न पारेका छन्, उनले भने, तर तिनलाई दुत्कारेर आज हजारौं कमरेड आउनुभएको छ । यो सौभाग्य हो, दुर्भाग्य र सौभाग्यको विरोधाभाषमा हामी यहाँ छौं । हामीले ओलीलाई छिट्टै पराजित गर्नेछौं । लोकतन्त्र, संविधान र संसद्माथि प्रहार गरेपछि बाँकी रहेको पार्टी पनि फोड्न ओली नग्नतापूर्वक लागेको भुसालले बताए । उनले ओलीले जबजलाई चुनावदेखि चुनावसम्मको हतियारमात्रै बनाएको बताए । चुनावदेखि चुनावसम्मको योजना बनाएर जित्ने, जसले जित्छ त्यसैलाई टिकट दिने, असलखराबको मतलब नगर्ने उहाँको जबज हो, उनले भने, हामीले बुझेको जबजमा असलले खराबलाई पराजित गर्छ, समाजवादको आधार कोर्छ तर दुर्भाग्य भयो नवौं महाधिवेशनमा ओलीले जित्नुभयो । नेताले नीति नचिन्ने र नीतिले नेता नचिन्ने प्रवृत्तिले ओलीलाई उनकै पल्टनको मात्रै नेता बनाएको उपमहासचिव भुसालको भनाइ छ । उनले ओली इमानदार भएको भए महाधिवेशनले पारित गरेको नीतिअनुरूप नै चल्ने, त्यसले पार्टीमा यो हदको गतिरोध नआउने बताए । तर नैतिकता र कमरेड ओली भेट हुने कुरा होइनन्, उहाँहरूको भेट भएन, उनले भने, उहाँ महाधिवेशनको दिशालाई बदनाम गर्ने गरी गुटबन्दीतिर लाग्नुभयो । उनले ओली ओरालो लाग्न थालिसकेको उल्लेख गर्दै पार्टी बच्यो भने ओली र ओलीवाद पनि पराजित हुने बताए । १७ बुँदे प्रस्ताव पारित सर्वोच्चको फैसलापछि पार्टीको एकता बचाउनुपर्नेमा अध्यक्ष केपी ओलीले एमालेसमेत फुटाउन लागेको निष्कर्षसहित खनालनेपालपक्षीय एमालेले १७ बुँदे प्रस्ताव पारित गरेको छ । प्रस्तावमा पार्टीको आन्तरिक निर्णयदेखि बाह्य हस्तक्षेपसम्मका विषय समेटिएका छन् । ओलीले गत फागुन २८ गते गरेको निर्णय विधिसम्मत नभएको भन्दै त्यसलाई अस्वीकार गर्ने प्रस्ताव भेलाले पारित गरेको छ । सर्वोच्च अदालतले गत फागुन २३ गते नेपाल कम्युनिस्ट पार्टीको दर्ता खारेज गर्नुका साथै नेकपा (एमाले) र नेकपा (माओवादी केन्द्र) पूर्ववत् स्थितिमा रहने फैसला गरेपछि नेकपा (एमाले) का सबै कमिटी, सम्बद्ध जनसंगठन र पेसागत संगठनलगायत सबै संरचना उक्त दुई कम्युनिस्ट पार्टीहरूको एकीकरणपूर्वको स्थितिबाट विधिसम्मत सञ्चालन र क्रियाशील तुल्याउनु कानुनसम्मत र पद्धतिसम्मत हुन्छ, पारित प्रस्तावमा उल्लेख छ, यसको विपरीत सर्वोच्च अदालतको फैसलामा नेकपा (एमाले) र नेकपा (माओवादी केन्द्र) का बीच पुनः एकीकरणको सम्भावनाबारे छलफल गर्न निर्वाचन आयोगले दिएको १५ दिनको समयको उपयोग गर्दै तत्सम्बन्धमा पार्टीको स्थायी कमिटी, पोलिटब्युरो र केन्द्रीय कमिटीका बैठक बोलाई छलफल गर्नुको साटो गत फागुन २८ गते आफ्नो गुटका सीमित व्यक्तिहरू बाहेकका केन्द्रीय कमिटी सदस्यहरूलाई कुनै जानकारी नगराई पार्टी विधान, पद्धति र एमालेको सिद्धान्त, नीति र अभ्यासविपरीत अध्यक्ष पदमा रहनुभएका केपी शर्मा ओलीका तर्फबाट भएका कथित निर्णय र कामलाई यो भेला पूर्णतः अस्वीकार गर्दछ । फागुन २८ का निर्णयहरू रद्द गरेर स्थायी कमिटी, पोलिटब्युरो र केन्द्रीय कमिटीको बैठक बोलाई विधि र पद्धतिसम्मत छलफल गर्न भेलाले माग गरेको छ । यस्तै भौगोलिक अखण्डतालाई आँच आउन नदिनका लागि आवश्यक कदम चाल्न सरकारसमक्ष माग गर्ने प्रस्ताव पारित गरेको उपाध्यक्ष भीम रावलले बताए । केपी शर्मा ओलीको नेतृत्वमा भएका नेपालको हित प्रतिकूलका कतिपय सम्झौता, निर्णय र कामहरूको विरोध गर्दै यो भेला तिनलाई अस्वीकार गर्दछ, पारित प्रस्तावमा छ, साथै नेपालको सीमा क्षेत्रमा देखा परेका समस्याप्रति नेपाल सरकारको मौनताको विरोध गर्दै अन्तर्राष्ट्रिय कानुन, मान्यता र अभ्यासअनुरूप नेपालको भूभाग, सीमाको सुरक्षा गर्दै नेपालको भौगोलिक अखण्डतामा आँच आउन नदिन यो भेला सम्बद्ध जिम्मेवारहरूसँग माग गर्दछ । नागरिकता, विभिन्न मुलुकसँग भएका सहयोग सम्झौता तथा नेपालका प्राकृतिक स्रोतहरूको उपयोगका सम्बन्धमा हुने कुनै पनि सम्झौता र सहमति नेपालको स्वतन्त्रता, स्वाधीनता र हितअनुकूल मात्रै हुनुपर्ने प्रस्ताव पारित भएको छ । यस्तै पारित प्रस्तावअनुसार प्रतिनिधिसभा पुनर्गठन गर्ने सर्वोच्चको फैसलालाई स्वागत र नेकपाको दर्ता खारेज गर्ने सर्वोच्चकै निर्णयमा खनालनेपाल समूहले असहमति जनाएको छ । नेपालको संविधान र कानुनअनुरूप दुई स्वतन्त्र राजनीतिक दलहरू निर्वाचन आयोगमा विधिवत् दर्ता भई नेपाल राजपत्रमा समेत सोहीअनुरूप सूचना प्रकाशित हुनुका साथै झन्डै तीन वर्ष निरन्तर गतिविधि गर्दै निर्वाचनमा उम्मेदवारी दिएर जनताबाट अनुमोदन प्राप्त गरिसकेको नेपाल कम्युनिस्ट पार्टी (ने क पा) को दर्ता खारेज गरिनु संविधान प्रदत्त राजनीतिक दलको एकीकृत हुन पाउने अधिकार एवम् जनताको सार्वभौम अधिकारमाथिको समेत प्रहार हो, प्रस्तावमा उल्लेख छ, यस प्रकारका कार्यहरूले राष्ट्रको दीर्घकालीन हितमा समेत कुप्रभाव पार्ने हुँदा स्वतन्त्र न्यायपालिका र कानुनी शासनको अवलम्बनमा पुनः जोड दिँदै अदालत तथा निर्वाचन आयोगलगायतका राज्यका सबै निकायलाई संविधान, कानुन र सुशासनका मान्यताअनुरूप अघि बढ्न यो भेला आग्रह गर्दछ । यसैगरी वामपन्थी एकताको प्रयास, कोरोना महामारीमा स्वास्थ्य सामग्री खरिदमा भएको भ्रष्टाचार, बेरोजगारीको अन्त्यलगायत प्रस्ताव पनि भेलाले पारित गरेको छ ।"
सीडीओ गुहार्दै नगर उपप्रमुखहरू,"(रौतहट)  रौतहटका ५ वटा नगरका उपप्रमुख मंगलबार एकसाथ प्रमुख जिल्ला अधिकारी इन्द्रदेव यादवको कार्यकक्षमा पुगे । उनीहरूको गुनासो थियो, मेयरले हाम्रो अधिकार मिचे । कामै गर्न दिएनन् । स्थानीय तहको सेवा सञ्चालनसम्बन्धी आदेशमा उपप्रमुखलाई सम्बन्धित कार्यपालिकाको न्यायिक समिति संयोजक, योजना अनुगमन मूल्यांकन समिति, बजेट परामर्श समिति, विकास बजेट बाँडफाँट समिति संयोजकलगायत जिम्मेवारी तोकिएको छ । नगर प्रमुखले यी कुनै जिम्मेवारी नदिएको उनीहरूको गुनासो छ ।उनीहरूले पालिकामा लैंगिक हिंसासम्बन्धी कार्यक्रमका लागि आएको तीन लाख बजेटबारे पनि प्रमुखले जानकारी नदिएको बताए । गौर नगरपालिकाकी उपप्रमुख किरण ठाकुरले आफूहरूको अधिकारबारे सीडीओको ध्यानाकर्षण गराएको बताइन् । नगर क्षेत्रभित्रका विकास निर्माणका काम अनुगमनको जिम्मा उपप्रमुखलाई दिइएको छ, उनले भनिन्, तर अनुगमन गर्न पाइएन । गरुडा नगरपालिकाकी उपप्रमुख रंगिलादेवी जयसवाल र प्रमुख इनुराय यादवबीच विवाद थियो । प्रमुख यादवले सुरक्षाकर्मीको घेराबन्दीमा जबर्जस्ती परिषद् गरेको भन्दै उपप्रमुख जयसवालले बहिष्कार गरेकी थिइन् । त्यसपछि उनले प्रमुखविरुद्ध उच्च अदालत वीरगन्जमा मुद्दा हालिन् । नगरमा यो वर्ष पनि उनको सहभागिताबिनै परिषद् भएको थियो । वृन्दावन, राजदेवी, गढीमाई, बौधीमाई र गुजराका उपप्रमुखले प्रमुख पनि एकलौटी चल्न खोजेको गुनासो गरेका छन् । उपप्रमुखहरूले अधिकार कटौती गरिएको गुनासो गर्नुभयो, प्रजिअ यादवले भने, यस विषयमा समन्वय गर्छु । सबै मेयरलाई बोलाएर छलफल गर्छु । रौतहटमा मौलापुर नगरपालिकाबाहेक सबैमा प्रमुखउपप्रमुखबीच विवाद रहेको गुनासो आएको प्रजिअ यादवले बताए । राजदेवीकी उपप्रमुख अंशु सिंहले ऐनले तोकेको जिम्मेवारीअनुसार कामै गर्न नदिएको गुनासो गरिन् । प्रमुख सिंहले उपप्रमुख अंशुले नै काम गर्ने वातावरण नदिएको र उल्टै गुनासो गरी हिँडेको दाबी गरे । गत वर्ष यमुनामाई गाउँपालिकाका अध्यक्ष र उपाध्यक्षबीच बैठकमै हात हालाहालसम्मको स्थिति बनेपछि जिल्लाभरका उपप्रमुख एकजुट भएका थिए । अधिकांश पालिकामा प्रमुखउपप्रमुख फरक दलबाट प्रतिनिधित्व गर्ने भएकाले पनि यस्तो समस्या आएको हो । कार्यपालिकामा बहुमत भएको पक्षले अर्को समूहलाई अवरोध र असहयोग गर्दै आएका छन् ।"
रारामा कति पानी ?,"राराको सतह घटेपछि तालबाट बगेर जाने निकासखोला सुकेको छ । खोलामा चैत नलाग्दै पानी सुकेको हो । साउनदेखि पुससम्म पानीको ठूलो बहाव हुने खोला सुकेपछि आसपासका किसान चिन्तित भएका छन् । स्थानीयलाई खेतबारीमा सिँचाइ गर्न समस्या भएको छ । खोला सुकेपछि घट्ट पिस्न, नुहाउन र कपडा धुन समस्या भएको मुर्माका देवीसिंह रोकायाले बताए । खोला सुकेपछि अधिकांश जलचर संकटमा परेका छन्, उनले भने, आसपास क्षेत्रमा सिँचाइको समस्या छ ।राराबाट बगेर गएको निकासखोला माझघट्ट हुँदै खत्याड गाउँपालिकाको सुकाढिकबाट हुम्ला कर्णाली नदीमा मिसिने गरेको छ । निकासखोला सुकेपछि गहुँ र जौबाली सुक्न थालेको स्थानीय टेकबहादुर बानियाँले बताए । खडेरीका कारण निकुञ्जका वन्यजन्तु संकटमा परेका छन्, उनले भने । खडेरीका कारण मध्यवर्ती वन क्षेत्रमा आगलागीका घटना पनि बढिरहेको उनले बताए । उनका अनुसार एक साताअघि निकुञ्जमा लागेको आगो ३ दिनपछि मात्र नियन्त्रणमा आएको थियो । गर्मी सुरु भएपछि विभिन्न देशबाट चिसो छल्न रारा आएका चरा फर्कन थालेका छन् ।मंसिर पहिलो साता मानसरोवर, साइबेरिया, भारतको नैनिताललगायत ठाउँबाट चिसो छल्न रारा आएका चरा उतै फर्कन थालेका हुन् । रारामा यो वर्ष खोयाहाँस, कर्याङकुरुङ, बकुटलगायत प्रजातिका चरा चिसो छल्न आएको निकुञ्जले जनाएको छ । प्रमुख संरक्षण अधिकृत दाहालका अनुसार यो वर्ष झन्डै २० प्रजातिका चरा विभिन्न देशबाट आएका थिए । झन्डै आधा चरा जहाँबाट आएका हुन्, त्यहीं फर्किसकेका छन्, उनले भने, चैत लागेसँगै रारा क्षेत्र रैथाने चराले भरिन थालेको छ । उनले यो वर्ष सबैभन्दा धेरै साइबेरियाबाट खोयाहाँस चिसो छल्न रारामा आएको जानकारी दिए ।"
भारतमा बढेसँगै कोरोना संक्रमण विस्तारको जोखिम,"(काठमाडौं)  भारतमा कोरोना संक्रमण विस्तारसँगै नेपालमा जोखिम बढेको छ । संक्रमण विस्तारका दृष्टिले आगामी एक महिना निर्णायक हुने विज्ञहरूले बताएका छन् । यो साता दिनहुँ संक्रमण वृद्घिदर न्यून छ । हाल शल्यक्रिया गराउने र विदेश जाने चार हजार जनाले परीक्षण गराइरहेका छन् ।विश्व स्वास्थ्य संगठन (डब्लूएचओ) को साप्ताहिक इपिडिमियोलजिकल अध्यावधिक विवरणअनुसार कोभिडको नयाँ संक्रमण विश्वव्यापी रूपमा बढिरहेको छ । गत साता १० प्रतिशतले संक्रमण बढेसँगै कोभिडको ३० लाखभन्दा बढी नयाँ केस रिपोर्ट गरिएको छ । भारतमा पछिल्लो समय ३० प्रतिशतले नयाँ केस थपिएको छ । भारतसहित विदेशबाट आउनेलाई स्थानीय पालिकाहरूले घरमै भए पनि १० दिन क्वारेन्टाइनमा राख्नुपर्छ, इपिडिमियोलजी तथा रोग नियन्त्रण महाशाखा (ईडीसीडी) का निर्देशक डाकृष्णप्रसाद पौडेलले भने, हामी छिमेकको स्थिति हेरेर मुलुकमा समेत संक्रमण बढ्छ कि भन्ने आशंकामा छौं र त्यसअनुसारै नियन्त्रणको तयारी थालेका छौं ।भारतका विभिन्न राज्यमा स्थानीय सरकारले लकडाउन गरेकाले त्यहाँ काम गरिरहेका नेपाली पुनः नेपाल फर्कने सम्भावनासमेत छ । भारतमा कोभिड संक्रमणको विस्तार देखिएका ठाउँबाट आउनेले १० दिन घरमै क्वारेन्टाइनमा बस्ने प्रक्रिया अपनाए नेपालमा संक्रमण विस्तारले विकराल रूप नलिने आशा गरौं, डापौडेलले भने । नेपालभारत सीमा गड्डाचौकी, गौरीफन्टा, रुपैडिया, कृष्णनगर, भैरहवा, काँकडभिट्टालगायत बढी ओहोरदोहोर हुने नाकाको हेल्थ डेस्कलाई यात्री आगमन, उनीहरूको स्वास्थ्यलगायत विषयमा विस्तृत रूपमा रिपोर्ट गर्न भनिएको छ । हाल ईडीसीडीले भारतबाट हुन सक्ने संक्रमण विस्तारका दृष्टिले सुदूरपश्चिम, कर्णाली र लुम्बिनीलाई बढी संवेदनशील मानेको छ । भारतका विभिन्न राज्यमा कोभिड संक्रमण बढेको जनाउँदै डापौडेलले यसअघि पनि भारतमा तीव्र भएको दुईतीन सातापछि नेपालमा संक्रमण बढेको बताए । हाल भारतमा देखिएको संक्रमणमा वृद्घि र विश्वको विभिन्न भागमा देखिन थालिएको कोभिडको नयाँ भाइरसले गर्दा अगामी एक महिना नेपालमा संक्रमण विस्तारको दृष्टिले निर्णायक हुने उनले बताए । मुलुकमा असोजकात्तिकतिर कोभिड संक्रमणको महामारी उच्चतम अवस्थामा थियो । त्यस ताकादेखि हालसम्म ५६ महिना भइसकेकाले शरीरमा यो संक्रमणविरुद्घ प्राकृतिक रूपमा उत्पन्न एन्टिबडी (रोग प्रतिरोधक क्षमता) कम हुँदै जाँदा पुनः संक्रमण बढ्ने जोखिम रहेको डापौडेलले बताए । हाल दैनिक दुई हजारदेखि चार हजार पीसीआर परीक्षण गर्दा संक्रमण दर २३ प्रतिशत हाराहारी देखिएको छ । यो दर पनि विदेश जानुपर्ने, शल्यक्रिया गराउनुपर्ने वा जटिल लक्षण देखिएकाले गर्ने गरेका छन् । आमव्यक्तिले खासै परीक्षण नगराउने गरेको उनको भनाइ छ ।बिहीबारसम्म मुलुकमा २२ लाख २७ हजार ५ सय ४७ जनाले पीसीआर परीक्षण गर्दा २ लाख ७५ हजार ६ सय २५ जनामा कोभिड देखिएको हो । प्रयोगशाला प्रमाणित कोभिड देखिएका मध्ये ३ हजार १५ जना अर्थात् १०९ प्रतिशतको मृत्यु भएको छ भने संक्रमण निको हुने दर ९८५ प्रतिशत देखिएको छ ।"
नेपालभारत बस चलाउन सिफारिस,"काठमाडौं (कास) कोभिड१९ संकट व्यवस्थापन केन्द्र (सीसीएमसी) को निर्देशक समितिले नेपालभारत बस सेवा सञ्चालनका लागि अनुमति दिन मन्त्रिपरिषद्लाई सिफारिस गरेको छ । दुई मुलुकबीचको सिधा बस सेवा गत वर्ष चैत ११ गते लकडाउन गरेपछि रोकिएको थियो । उपप्रधानमन्त्री ईश्वर पोखरेलको संयोजकत्वमा बिहीबार बसेको बैंठकले कोभिड१९ का कारण रोकिएका सम्पूर्ण क्षेत्र पूर्ववत् रूपमा सञ्चालन भइसकेकाले अब नेपालभारत यातायातलाई मात्र रोक्नुको औचित्य नरहेको निष्कर्ष निकाल्दै खुला गर्न सिफारिस गरेको हो । सीसीएमसीको काम सिफारिस गर्ने हो । अब यस विषयमा के गर्ने भन्ने निर्णय मन्त्रिपरिषद्ले गर्छ, सीसीएमसी सचिवालयका संयोजक तथा मन्त्रिपरिषद् तथा प्रधानमन्त्री कार्यालयका सचिव खगराज बरालले भने । उनका अनुसार नेपाल र भारतबीच सन् २०१४ मा भएको सम्झौताअनुसार १३ ओटा बस यस रुटमा छन् ।"
'नयाँ सरकार गठन टाढा छैन,"सिन्धुली (कास) माओवादी केन्द्रका अध्यक्ष पुष्पकमल दाहालले नयाँ सरकार गठन टाढा नरहेको बताएका छन् । सिन्धुलीमाडीमा बिहीबार आयोजित पत्रकार सम्मेलनमा उनले प्रधानमन्त्रीमा आफू र आफ्नो दलको दाबी नरहेकाले कसको नेतृत्वमा बनाउनेबारे दलबीच छलफल भइरहेको बताए । सहमति त्यति टाढा छैन, उनले भने । अध्यक्ष दाहालले प्रधानमन्त्रीको आलोपालो नेतृत्वका लागि आफ्नो दल र कांग्रेसबीच छलफल भइरहे पनि निष्कर्षमा पुगिनसकेको बताए । यसअघि पनि कांग्रेस र माओवादी केन्द्रले आलोपालो सरकारको नेतृत्व गरी निर्वाचन सम्पन्न गराएको अध्यक्ष दाहालले स्मरण गरे । कर्णाली प्रदेश सरकारलाई एमालेले दिएको समर्थन फिर्ता लिएकामा अध्यक्ष दाहालले केन्द्रमा सरकार फेरबदलको टुंगो नलागेसम्म प्रदेशमा पनि फेरबदल होला जस्तो नलागेको बताए । लोकतन्त्र र संविधानविरुद्ध अझै पनि चलखेल भइरहेको भन्दै उनको भनाइ छ । संविधान र परिवर्तनलाई सिध्याएरै छाड्ने प्रधानमन्त्री केपी ओलीको दुस्साहस कुनै हालतमा पूरा नहुने उनले बताए ।"
"बहुमतमा छु, राजीनामा दिन्नँ : मुख्यमन्त्री शाही","सुर्खेत (कास) कर्णाली प्रदेश प्रमुख कार्यालयले बिहीबार मुख्यमन्त्री महेन्द्रबहादुर शाहीलाई नेकपा एमालेले दिएको समर्थन फिर्ता गरेको जानकारी गराएको छ । एमाले संसदीय दलका नेता यामलाल कँडेलसहित १० जना उपस्थित बैठकले बुधबार मुख्यमन्त्री शाहीलाई दिएको समर्थन फिर्ता लिने निर्णय गरेपछि उक्त जानकारी गराइएको हो । मुख्यमन्त्री शाहीले आफ्नो पक्षमा स्पष्ट बहुमत (२२ सांसद) कायमै रहेकाले राजीनामा नदिने बताएका छन् । एमालेको माधव नेपाल समूहका ९ जना र माओवादी केन्द्रका १३ जना सांसद (एक जना एमालेमा गएका) सरकारको समर्थनमा रहेका उनको भनाइ छ । एमालेको एक समूहले समर्थन फिर्ता लिने बुधबारको कदमलाई गुटको निर्णय भनिसकेको छ, म संसद्मा पूर्ण बहुमतमा छु, उनले भने, आवश्यक परे उचित समयमा संसद्को विश्वास देखाउनेछु । बुधबारको एमाले संसदीय दलको बैठकले शाहीलाई दिएको समर्थन फिर्ता लिएको थियो ।"
जसपा बैठक होलीसम्म स्थगित,"काठमाडौं (कास) जनता समाजवादी पार्टी (जसपा) ले बिहीबार बोलाएको केन्द्रीय कार्यकारिणी बैठक पार्टी समायोजनका लागि गृहकार्य नपुगेको भन्दै स्थगित गरेको छ । गत वैशाखमा राष्ट्रिय जनता पार्टी (राजपा) र संघीय समाजवादी पार्टीबीच एकीकरण भए पनि दुई पार्टीका संगठन समायोजन गरिएको छैन ।केन्द्रीय कार्यकारिणी समितिका सदस्य केशव झाका अनुसार पूर्वराजपा पक्षले गृहकार्य गर्नका लागि केही दिन लाग्ने बताएपछि बैठक स्थगित गरिएको हो । बैठक स्थगित भएलगत्तै राजपा समूहले बानेश्वरस्थित इन्द्रेणी फुडल्यान्डमा बैठक राखेको थियो । बैठकमा संगठन समायोजनका लागि आफ्नोतर्फबाट गृहकार्य गर्न ६ सदस्यीय कार्यदल बनाएको छ । कार्यदलमा जितेन्द्र सोनल, मनीष सुमन, केशव झा, सुनील रोहित, रमेश यादव र सञ्जय यादव छन् । कार्यदलले पार्टीको केन्द्रदेखि तल्ला तहका सबै समितिमा समायोजनका लागि तयारी गर्नेछ । पूर्वसमाजवादीका तर्फबाट सबै तयारी थियो तर पूर्वराजपाबाट तयारी नभएका कारण आजको बैठक स्थगित गर्नुपरेको हो, झाले भने, अर्को बैठक होलीलगत्तै बस्नेछ । पूर्वराजपा समूहको बैठकमा सत्तासमीकरणका विषयमा समेत छलफल भएको थियो । छलफलमा अहिलेसम्म प्रगतिका बारेमा जानकारी गराइएको थियो । राजपा पक्षका नेताहरूले आफूहरूले उठाएका मुद्दा सम्बोधन गर्नेलाई नै सत्ता समीकरणमा समेत सहयोग गर्ने निष्कर्ष निकालेको छ । कांग्रेसले प्रस्ट धारणा अघि नबढाएको, माओवादी केन्द्रले सरकारलाई दिएको समर्थन फिर्ता नलिएको अवस्थामा जसपाले मुद्दा छाडेर सत्ता समीकरणका लागि मात्रै निर्णय गर्न नहुने धारणा पूर्वराजपा पक्षका नेताहरूको छ । उनीहरूले रेशम चौधरीलगायत मधेस, थरुहट आन्दोलनक्रममा पक्राउ परेका नेताकार्यकर्ताको रिहाइ, मुद्दा फिर्ता, संविधान संशोधन, लाल आयोगको प्रतिवेदन सार्वजनिकलगायत विषय सम्बोधन हुनुपर्ने माग गरेका छन् ।"
साथ नदिने सांसदलाई कारबाहीको आधार बनाउँदै ओली,"(काठमाडौं)  प्रधानमन्त्री केपी शर्मा ओलीले झलनाथ खनालमाधव नेपाल पक्षधर सांसदलाई कारबाहीको वैधानिक आधार तयार गर्न सजिलो होस् भन्ने उद्देश्यले संसदीय बोर्ड र संसदीय दलको विधान संशोधन कार्यदल गठन गरेका छन् । खनालनेपाल समूहले ओलीका कदमविरुद्ध राष्ट्रिय कार्यकर्ता भेला आयोजना गरिरहेका बेला बिहीबार बालुवाटारमा संसदीय दलको बैठक राखेर ओली दलभित्रको आफ्नो कानुनी आधार मजबुत बनाउने उपायतर्फ लागेका हुन् ।बैठकले २७ सदस्यीय बोर्ड गठन गरेको सांसद शेरबहादुर तामाङले बताए । २४ जनाको नाम बैठकमा प्रस्तुत भइसक्यो, उनले भने । खनालनेपाल पक्षका सांसद अनुपस्थित रहेको बैठकबाट ओलीले संसदीय बोर्डमा वरिष्ठ नेताहरू खनाल र नेपालको नाम पनि राखेका छन् । संसदीय दलको विधानअनुसार बोर्ड गठन गरिएको सांसद तामाङले बताए । कुनै पनि सांसदले ह्वीप उल्लंघन गरेको अवस्थामा सांसद पदबाट पार्टीले कारबाही गर्न सक्ने व्यवस्था राजनीतिक दलसम्बन्धी ऐनमा छ । उक्त ऐनको व्यवस्था कार्यान्वयन गर्नका लागि संसदीय दलले ह्वीप उल्लंघन गरेको विषयमा निर्णय गरी पार्टीको केन्द्रीय कमिटीमा पठाउनुपर्छ । त्यसरी केन्द्रीय कमिटीमा कारबाहीलगायतका निर्णय गर्नका लागि संसदीय बोर्ड आवश्यक पर्छ । त्यसैले ओलीले खनालनेपाल समूहको बहिष्कारका बाबजुद आफू पक्षका बहुमत सांसदको उपस्थितिमा बिहीबार बोर्ड गठन र विधान संशोधन कार्यदल बनाएका हुन् । एमालेको संसदीय दलमा ओलीको पक्षमा खनालनेपाल पक्षका भन्दा करिब दोब्बर सांसद छन् ।एमालेको २०७२ मा बनेको विधान भएकाले विधान संशोधन गर्न लागिएको तामाङले बताए । विधान संशोधन गर्न मुख्य सचेतक विशाल भट्टराई, शेरबहादुर तामाङ र विमला पौड्याल राईलाई जिम्मेवारी दिइएको छ । अनुशासनविपरीत काम गरेमा के कारबाही गर्ने भन्ने व्यवस्था पनि विधानमा समेटिन्छ, तामाङले भने । कार्यदललाई शनिबार बस्ने दलको बैठकमा संशोधन प्रस्तावसहितको प्रतिवेदन पेस गर्न समय दिइएको छ । प्रधानमन्त्री ओलीले बैठकमा अराजक ढंगमा प्रस्तुत हुनेलाई कारबाही गर्न कानुन सक्रिय रहेको बताएका थिए । कसैलाई अराजक ढंगमा प्रस्तुत हुन छुट छैन, अराजकतालाई कारबाही गर्न कानुन छ, नियम छ, त्यहीअनुसार सजाय पनि हुन्छ, ओलीको भनाइ उद्धृत गर्दै सचेतक शान्ता चौधरीले भनिन् । खनालनेपाल समूहमा गएका सांसदलाई आत्मालोचना गरेर आएमा स्वागत गर्ने ओलीले बैठकमा बताएका थिए । अब हुन सक्ने खतरालाई मध्यनजर गरेर संसदीय दलको बैठकले कानुनी आधार तय गर्नेछ, चौधरीले भनिन्, त्यतिखेर कानुनमा भएको व्यवस्था कार्यान्वयन हुन पनि सक्छ । मुख्य सचेतक विशाल भट्टराईले संसदीय दलको बैठक छल्नेहरूलाई नोटिस गरिएको बताए । बैठकमा नआउने दुई कारण हुन्छ । एउटा व्यावहारिक, अर्कोचाहिँ योजनाबद्ध गुटबन्दी । गुटबन्दी गरेर नआउनु गम्भीर अपराध हो, उनले भने, यसलाई हामीले नोटिसचाहिँ गर्छौं ।ओली पक्षले यसरी एकपक्षीय ढंगले गरेको बोर्ड गठन, विधान संशोधनलगायतको निर्णयले पार्टीलाई एकताबद्ध बनाउनेभन्दा पनि भत्काउने नेपाल पक्षका सांसद गोकर्ण विष्टले बताए । संसदीय दलसम्बन्धी विधान बनेकै छैन, नबनेको अवस्थामा संशोधन कसरी हुन्छ ? एकपक्षीय बैठकले बोर्ड गठन र विधानको काम हुँदा पार्टी एकतालाई बलियो बनाउँदैन, सही विधिविधानको अभ्यासले मात्रै पार्टीलाई बलियो बनाउँछ, उनले भने । मुख्य सचेतक भट्टराईले विधान संशोधन र बोर्ड गठन नियमित प्रक्रिया भएकाले कुनै आशंका नगर्न आग्रह गरे ।बालुवाटारमा सम्पन्न नेकपा एमालेको संसदीय दल बैठकले गुटगत भेला गर्नेलाई कारबाही गर्ने निर्णय गरेको छ । बैठकले सांसदहरूलाई गुटगत भेलामा नजान सचेत गराउने र पार्टी निर्णय नमान्नेलाई विधानअनुसार कारबाही गर्ने निर्णय गरेको सांसद महेश बस्नेतले जानकारी दिए । संसदीय दलको बैठकले सांसदहरूलाई गुटगत भेलामा नजान सचेत गराउने र अटेर गर्नेलाई विधानअनुसार कारबाही गर्ने निर्णय गरेको छ, उनले भने, पार्टीको निर्देशनबाहेक अन्य निर्देशन नमान्न पनि सांसदहरूलाई सचेत गराउने निर्णय भएको छ ।"
दोस्रो तहका नेताले मन्तव्य राख्ने,"(काठमाडौं)  प्रतिनिधिसभाको सातौं अधिवेशन बैठक सुरु भएको दुई सातापछि संसद्मा प्रतिनिधित्व गर्ने दलका दोस्रो तहका नेताले शुक्रबार मन्तव्य राख्ने कार्यक्रम तय गरिएको छ । विगतमा बैठक सुरु भएकै दिन मन्तव्य राख्ने चलन थियो । चालु अधिवेशनमा भने तत्कालीन नेकपा एमाले र माओवादी केन्द्रमा विभाजित भएको, प्रतिनिधिसभा विघटनलाई सर्वोर्च्चले बदर गरेको र एमालेभित्रै द्वन्द्व सिर्जना भएकाले परम्परा तोडिएको हो । एमाले सांसद विशाल भट्टराईले बैठकमा आफ्नो पार्टीका प्रवक्ता तथा परराष्ट्रमन्त्री प्रदीप ज्ञवालीले मन्तव्य राख्ने जानकारी दिए । सभामुखको सचिवालयले दलले सिफारिस गरेका नेताहरूले बोल्ने कार्यक्रम तय भएको जनाएको छ । प्रधानमन्त्रीले विघटन गरेको प्रतिनिधिसभा सर्वोच्चले ब्युँत्याएपछि फागुन २३ मा बसेको पहिलो बैठकमा सत्तापक्षको असन्तुष्ट पक्ष र प्रतिपक्षको विरोधका कारण असहज अवस्था सिर्जना भएको थियो । त्यसपछिका बैठक शोक प्रस्ताव पारित गरेर स्थगित गरिँदै आएको छ ।प्रमुख प्रतिपक्ष कांग्रेसका सांसदले प्रतिनिधिसभामा सार्वजनिक महत्त्वका, संकल्प र ध्यानाकर्षणका तीनवटा प्रस्ताव दर्ता गराएका छन् । ३८ थान विधेयक प्रतिनिधिसभा र विषयगत समितिमा विचाराधीन छ । निजामती विधेयक समितिले पारित गरेर कार्य व्यवस्था समितिमा बुझाइसकेको छ । नागरिकता विधेयक प्रतिनिधिसभामा पेस गरिए पनि छलफल भएको छैन । यी दुई विधेयक अढाई वर्षदेखि अनिर्णीत रूपमा छन् । पछिल्लो समय जारी गरिएको ८ मध्ये ७ अध्यादेश प्रतिनिधिसधामा पेस गरिएको छैन । राष्ट्रिय सभाले पारित गरेर पठाएको दुई विधेयक प्रतिनिधिसभामा विचाराधीन छ । प्रतिनिधिसभामा शून्य र विशेष समयमा समसामयिक विषयमा बोल्न पाउनुपर्ने माग प्रतिपक्षले गर्दै आएको छ । प्रतिनिधिसभा बैठकले छलफल र निर्णय गर्न सक्ने विषयमध्येका यी केही उदाहरण हुन् । तर चालु सातौं अधिवेशनअन्तर्गत प्रतिनिधिसभाको तीनवटा बैठकमा सरकारले उल्लिखित विषयलाई प्रस्तुत गरेको छैन । बैठक बसेको पहिलो दिन फागुन २३ गते सरकारले संवैधानिक परिषद्सम्बन्धी अध्यादेश पेस गरेको थियो । प्रतिपक्षी दलहरूको विरोधका कारण थप ७ अध्यादेश पुनः पेस गर्ने योजना सरकारले ल्याएको छैन । शुक्रबार बस्ने चौथो बैठकमा पनि अध्यादेश र विधेयक पेस गर्ने कार्यसूची छैन । संसद् सचिवालयले शुक्रबारका लागि सार्वजनिक कार्यसूचीमा प्रधानमन्त्री ओलीले लोक सेवा र राष्ट्रिय मानव अधिकार आयोगको वार्षिक प्रतिवेदन पेस गर्ने कार्यसूची छ । त्यस्तै, पूर्वसंविधानसभा र राष्ट्रिय सभा सदस्य अशोक कोइरालाको निधनमा शोक प्रस्ताव पारित गर्ने कार्यसूची छ । यसबाट सरकारले प्रतिनिधिसभालाई बिजनेस दिन नखोजेको अड्कल गर्न थालिएको छ ।यसअघि प्रधानमन्त्री ओली दुई पटक बैठक सुरु हुनुअगावै हिँडेका थिए । मंगलबार भने सभामुखले बैठक अन्त्य गरेपछि संसद् भवन पुगेका थिए । सर्वोच्चको आदेशपछि सञ्चालन भएको प्रतिनिधिसभाको तीनैवटा बैठकमा ओलीको उपस्थिति भएको छैन । ओलीको व्यवहारलाई हेरेर प्रतिपक्षले सरकारले संसद्लाई बिजनेस दिन नचाहेको बताउँदै आएको छ । एमाले सांसद विशाल भट्टराई प्रधानमन्त्रीले प्रतिनिधिसभालाई जनताको पक्षमा छलफल गर्ने थलो बनाउन खोजेको जिकिर गर्छन् । बैठक सुरु भएको दिन प्रतिपक्षले गरेको विरोध र त्यसपछि प्राविधिक रूपमा परेको कठिनाइले मात्र प्रतिनिधिसभामा बिजनेस नआएको उनको भनाइ छ । उनले कार्य व्यवस्था परामर्श समितिको बैठकमा आफूहरूले सभामुखलाई सरकारले बिजनेस दिने जानकारी गराएको बताए । सरकारको पक्षबाट बिजनेसको खाँचो पार्दैन भनेका छौं, उनले भने । सरकारले बैठक सुरु भएको पहिलो दिन अध्यादेश पेस गर्न नपाउनु गलत भएको उनले बताए । सभामुखले पनि व्यवस्थापन गर्न सक्नुभएन । अब अध्यादेश पेस गर्नर् ुसंविधानविपरीत हुन्छ, उनले तर्क गरे । गत सोमबार बसेको कार्य व्यवस्था परामर्श समितिको बैठकमा प्रतिपक्ष दलहरूले शून्य र विशेष समय राखेर बोल्न पाउनुपर्ने माग गरेका थिए । सत्ता पक्षका सांसदले एक दिन (गत ३ गते) का लागि बोल्ने कार्यसूची नराख्न अनुरोध गरेको बैठकमा सहभागी एक सांसदले बताए । सभामुख अग्निप्रसाद सापकोटाले आफूले प्रक्रिया पुर्याएर सदनलाई सोहीअनुसार सञ्चलन गर्ने अडान राखेपछि सत्ता पक्षकै अनुरोधमा पछिल्लो बैठक शोक प्रस्तावमा सीमित गरेको संसद् सचिवालयले जनाएको छ । सचिवालय स्रोतले भन्यो, अब प्रतिनिधिसभा सहज रूपमा सञ्चालन हुने अपेक्षा गर्न सकिन्छ । सभामुख सापकोटाले कार्य व्यवस्था बैठकमा विशेष र शून्य समय राखेर सदन अघि बढाउने बताएको स्रोतले जानकारी दियो ।"
बर्सेनि खाद्यान्न अभाव,"बझाङ जिल्लाको विकट साइपाल गाउँपालिकामा नेपाल खाद्य संस्थानले खाद्यान्न नपठाएर र स्थानीयको घरमा सञ्चित खाद्यान्न सकिएर प्रायः सधैं भोकमरी हुने गरेको छ । गत वर्ष पनि यो गाउँपालिकामा खाद्यान्न अभाव भएको थियो । साइपालमा नेपाल खाद्य संस्थानको अस्थायी डिपो छ । उच्च हिमालमा पर्ने भएकाले अन्न उत्पादन न्यून हुने यस गाउँपालिकामा संस्थानको स्थायी डिपो सञ्चालन गरिदिनका लागि यहाँका बासिन्दाले प्रदेश सरकार र संघीय सरकारलाई पटकपटक गुहार्दै आएका छन् । डिपो स्थापना नभएका कारण भोकमरीको समस्या भइरहन्छ, स्थानीय अगुवा मानबहादुर बोहराले भने, समस्या राख्न धनगढी र काठमाडौं पटकपटक गयौं । आश्वासन मात्र पाइन्छ । अस्थायी बिक्री केन्द्र हुँदा ठेकेदारमार्फत ल्याउनुपर्छ, उनीहरूले कहिले छिटो पुर्याएर चाँडै सकिने त कहिले ढिलो पुर्याइदिने समस्या हुने गरेको स्थानीयको भनाइ छ । साइपालका बासिन्दाले बन्दोबस्ती र दैनिक उपभोग्य सामग्रीका लागि दुई दिन पैदल हिँडेर सदरमुकाम चैनपुर आउनुपर्ने हुन्छ । दैनिक ज्यालादारी गरेर खाने मान्छे हौं, महँगो दाम पनि हाल्न सक्दैनौं, धेरै दिन पुग्ने अन्न जोहो गर्न पनि सक्दैनौं, साइपाल४, धुलीका सांगे लामाले भने ।"
बाघ र मान्छेको सहअस्तित्व,"बाघ संसारकै लागि अद्भुत उपहार हो जसको संरक्षण र संख्या वृद्धिका दिशामा सरकार र सहयोगी संस्थाहरूले अनेकौं पहल गरिरहेका छन् । फलस्वरूप बाघको संख्यामा पनि वृद्धि आइरहेको छ । दशकअघि बाघ पाइने १३ देशका प्रमुखको रुसमा भएको सम्मेलनले सन् २०२२ सम्म यो जनावरको संख्या दोब्बर बनाउने संकल्प गरेको थियो । नेपाल उक्त लक्ष्यप्राप्तिको नजिक छ, जुन खुसीको कुरा पनि हो । तथापि, यो संरक्षणको सिलसिलामा बाघ र मानिसको सहअस्तित्वको पाटोबारे भने हामीले बेवास्ता गरिरहेका छौं कि भन्ने भान हुन्छ । २० महिनायता मात्रै बर्दिया निकुञ्जभित्र, मध्यवर्ती क्षेत्र र सँगै जोडिएको बाँके निकुञ्जमा बाघको आक्रमणबाट १९ जनाको ज्यान जानु यसैको दृष्टान्त हो । त्यसैले, यो जंगली जनावरको संरक्षणसँगै यसको सम्भावित आक्रमणमा पर्नबाट मानिसहरूलाई जोगाउन आवश्यक उपायहरू अपनाउनु अपरिहार्य छ ।पहिलो त, यसरी पटकपटक मान्छेमाथि आक्रमण गर्ने बाघको पहिचान यकिन हुन सकेको छैन । निकुञ्जले त्यसका लागि क्यामेरा ट्र्यापिङ विधि अपनाए पनि सफलता मिलेको छैन । आक्रमणकारी बाघ एउटै हो कि फरकफरक छन्, पत्ता लगाउन सकेमा थप आक्रमण हुन नदिने उपाय अपनाउन बढी सजिलो हुन्छ । दोस्रो, बाघले मान्छेमाथि अहिले किन यति धेरै आक्रमण गरिरहेको हो भन्ने कारण पनि जान्न सकिएको छैन । सम्बन्धित निकायहरूले यी पक्षहरू पहिल्याएर बाघबाट जोगिने उपायहरू अपनाउँदै जान आवश्यक छ । गत मंगलबार मात्रै बर्दिया, ठाकुरबाबा नगरपालिका७, मोहनापुरकी ६२ वर्षीया डल्ली रावतलाई निकुञ्जभित्र बाघले आक्रमण गरी मारेको छ । यो घटनापछि बर्दिया राष्ट्रिय निकुञ्जले बुधबारदेखि पैदलयात्रीको वन्यजन्तु अवलोकनमा रोक लगाएको छ । बाघको आउजाउ हुने क्षेत्रमा एक्लैदुक्लै साँझबिहान र राति नहिँड्ने उपायले मात्रै समस्याको सम्पूर्ण समाधान गर्दैन । यसका निम्ति सडकहरूमा बाघलगायतका जंगली जनावर हिँड्ने विशेष संरचना निर्माण गरेर अन्य स्थानमा तारबार गर्नेलगायतका विधितर्फ पनि सोच्नुपर्छ । विज्ञहरूका अनुसार बाघले प्रायः आनीबानी बदल्दैन, बदल्नुपर्ने मान्छेले हो । बाघको ओहोरदोहोर हुने क्षेत्र र आसपास मानवीय गतिविधि बढ्नाले द्वन्द्वका घटनामा बढोत्तरी भएको बताइन्छ । यस्तो अवस्थामा बाघले आक्रमण गर्छ भनेर ती क्षेत्रमा मानवीय गतिविधि तथा आवागमन नै रोक्नु व्यावहारिक नहुन सक्छ । निकुञ्ज अतिक्रमणको घटनामा बाहेक मानवीय स्वतन्त्रताको पाटोलाई बिर्सन मिल्दैन । खालि बाघको जीवनशैलीलाई कसरी दख्खल नपुर्याउने र उनीहरूबाट कसरी बच्ने भन्नेमा ध्यान पुर्याउनुपर्छ । बाघले आफ्ना क्रियाकलापमा अवरोध गरेको ठान्न सक्ने जंगल सफारीलगायतका मानवीय गतिविधिमा विशेष सतर्कता अपनाउनुपर्छ । स्थानीयवासीले आफू र आफ्नो बस्तीको सुरक्षा गरिएन भने आन्दोलनमा उत्रिने भन्न थालेका बेला यस्ता मुद्दालाई गम्भीरतापूर्वक लिन जरुरी छ । निकुञ्ज विभागले स्थानीयको मागअनुसार बढी घटना भएको क्षेत्रमा तारबारका लागि अर्थ मन्त्रालयसँग रकम माग गरेको बताइएको छ, यो कार्यलाई छिटो परिणाममुखी बनाइनुपर्छ । यहाँ के बिर्सिनु हुँदैन भने, निकुञ्जआरक्ष, संरक्षित क्षेत्र वा मध्यवर्ती क्षेत्र आसपासका सडकमा यात्रा गर्दा बाघलगायतका वन्यजन्तुसित जम्काभेट भइरहनु कुनै आकस्मिक संयोग होइन । यो त वन्यजन्तुको बाटोमा सडक बनाएपछिको स्वाभाविक नतिजा मात्रै हो । आफ्नो जैविक मार्गमा आहोरदोहोर गर्दा सडक छिचोल्नु ती जनावरहरूको बाध्यता हो । त्यसैले, सरकारले यसक्रममा भइरहने अप्रिय घटना न्यूनीकरणमा जोड दिनुपर्छ ।यस्ता घटना बारम्बार दोहोरिन नदिने एउटा उपाय सम्बन्धित क्षेत्रका सडकहरूलाई सक्दो चाँडो वन्यजन्तुमैत्री बनाउनु हो । निकुञ्ज क्षेत्रमा आवतजावतमा समयसीमा तोक्नेजस्तो उपाय सधैंका लागि व्यावहारिक नहुन सक्छ । गतिको सीमा मात्रै पनि समाधान होइन भन्ने थाहा भैसकेको छ । कम गतिमा हुँदा वन्यजन्तुले आक्रमण गर्न सक्ने र तीव्र गतिमा हुइँकिँदा जनावरलाई ठक्कर दिने सम्भावना बढी हुन्छ । तसर्थ, धेरै हदसम्म भरपर्दो समाधानका लागि सरकारले वन्यजन्तुमैत्री मार्गमै जोड दिनुपर्छ । सरकारले बाघलगायतका वन्यजन्तुलाई ओहोरदोहोर गरिरहने सडकमा उनीहरूलाई वारपार गर्न सघाउने संरचना निर्माण गर्नुपर्छ । ती क्षेत्रमा नयाँ बन्ने सडकका हकमा पनि यो पक्षलाई ध्यान दिनुपर्छ । वनजंगल वा संरक्षित क्षेत्रमा भएका राजमार्गमा वन्यजन्तुका लागि वैकल्पिक मार्ग अर्थात् अन्डरपास र ओभरब्रिज बनाइदिएर क्षति न्यूनीकरण गर्न सकिन्छ । विश्वमा यस्तो शैलीप्रविधि पछ्याउने मुलुकहरू थुप्रै छन् । यस्तो संरचनामा बोटबिरुवा पनि लगाएर जनावरहरूलाई त्यो पनि जंगलकै एक भाग भएको भान पार्न सकिन्छ । अन्तर्राष्ट्रिय अभ्यास मात्र होइन, नेपालकै अनुभवले पनि वन्यजन्तुमैत्री संरचना उपयोगी भएको पुष्टि भइसकेको छ । ३३ किलोमिटर लामो नारायणघाटमुग्लिङ सडक खण्डमा चारवटा अन्डरपास बनाइएका छन् । विभिन्न वन्यजन्तुले ती अन्डरपासको भरपूर प्रयोग गरेको अध्ययनले देखाइसकेको छ । अब, यस्तै प्रयोग अन्यत्रका सडकमा पनि गरिनुपर्छ । यस्तो व्यवस्थाले मानिस र बाघको जम्काभेट हुन सक्ने सम्भावनालाई घटाउँछ र दुर्घटना न्यूनीकरणमा पनि सघाउ पुर्याउँछ । तसर्थ, उल्लिखित उपायहरू अपनाएर बाघ र मान्छेको सहअस्तित्वलाई अवरोधरहित बनाउनेमा अग्रसरता लिइनुपर्छ ।"
त्रिभुवन राजपथको यथार्थ,"नेरु, भारु र चीयु लेखमा राणा शासनबाट निस्केपछि राजा महेन्द्रले चालेका पाँचवटा प्रभावशाली पाइलाहरूमा पहिलो भारतलाई त्रिभुवन राजपथ निर्माण गर्न आह्वान गरे भनी विद्वान् महेन्द्र पी लामाले गरेको टिप्पणी साँचो होइन । त्रिभुवन राजपथ नेपालले नमागी भारतले थोपरेको थियो । त्यसको निर्माण सुरु हुँदा नेपालका राजा त्रिभुवन थिए र प्रधानमन्त्री मातृकाप्रसाद कोइराला । प्राध्यापक टोनी हागनसमेत सामेल रहेको स्विस फरवार्ड टिम को सिफारिसबमोजिम फर्पिङकुलेखानी हुँदै सिसागढीमा सुरुङ बनाएर भीमफेदी पुग्ने छोटो सडक (४० किमि) निर्माण गर्न स्विस सरकार अघि सरेको थियो । त्यसका लागि फर्पिङमा प्रधानमन्त्री मातृकाप्रसादको हातबाट सन् १९५२ को अन्त्यतिर शिलान्यास पनि भएको थियो । तर त्यसको केही समयमै तत्कालीन भारतीय राजदूतको दबाबमा त्यस शिलान्यासलाई हटाइयो र दामन हुँदै जाने ११० किमि लामो सडक भारत सरकारले बनाइदिने भयो । यस तथ्यलाई प्राध्यापक हागनले आफ्ना सबै पुस्तकमा उल्लेख गरेका छन् र यो कुरा उनको पुस्तक बिल्डिङ ब्रिजेस टु द थर्ड वर्ल्ड१९९४ को पृष्ठ ७२७३ मा पनि परेको छ । वसन्त थापा, ललितपुर"
विद्यार्थीलाई मनोपरामर्श,"कोभिड१९ का कारण १० महिनासम्म बन्द रहेका विद्यालयहरू माघदेखि सञ्चालनमा आएका छन् । कोरोनाकालको बिदामा जबर्जस्ती सञ्चालन भएका अनलाइन कक्षाहरूले अभिभावकहरूलाई मोबाइल, ल्यापटप र वाईफाई खरिदको नचाहिँदो आर्थिक भार वहन गर्न बाध्य बनायो र अर्कोतिर विद्यार्थीहरूमा अनलाइनको लत बसालिदियो । यसले विद्यार्थीको व्यवहारमा सकारात्मकभन्दा नकारात्मक बदलाव ल्याइदिँदा उनीहरूमा विभिन्नखाले समस्या देखा परेका छन् । प्रत्यक्ष कक्षामा एकै विषयवस्तुमा पूरै समय केन्द्रित नहुनु, निर्देशनको पालना नगर्नु, अटेरी हुनु, रिसाउनु, गृहकार्य नगर्नु, शिक्षक र अभिभावकले भनेको नमान्नुजस्ता व्यवहार विद्यार्थीमा देखा परेका छन् । अर्कोतिर लामो अन्तरालपछिको शिक्षण कार्यमा शिक्षकहरूबाट गरिने हतारको शिक्षणले पनि सिकाइ उपलब्धतामा समस्या देखिएको छ । छोटो समयमा २२० दिनको कक्षा समाप्त गर्नका लागि छोट्याइएको पाठ्यक्रमले अघिल्लो उपलब्धि प्राप्त नहुँदै उत्तरावस्थाको सिकाइ क्रियाकलाप गराउँदा झनै समस्या देखिएको छ । यसले बालबालिकाहरूको शैक्षिक आधार कमजोर हुनेछ र यसको असर आउँदा वर्षसम्म रहिरहनेछ । यस्ता कमीकमजोरी हटाउन शिक्षक, विद्यार्थी र अभिभावक सबैलाई समेट्ने खालको मनोसामाजिक आधार भएको योजनाबद्ध कार्यक्रम ल्याउनतर्फ सम्बन्धित निकायहरूको ध्यान पुग्नु जरुरी छ । महेन्द्रसिंह बम, टीकापुर १, कैलाली"
कम्युनिस्टले अवसर गुमाए,"नेकपा एमाले र माओवादी केन्द्रको एकीकरणबाट बनेको नेकपा होस् या प्रतिनिधिसभा ब्युँतिएर ती दललाई पूर्ववत् अवस्थामा फर्काएको स्थिति नै किन नहोस्, यतिबेला कम्युनिस्ट नेताहरूको स्तर इतिहासमै तुच्छ रहेको मान्नुपर्छ । प्रधानमन्त्री ओलीकै कारण माओवादी केन्द्र छिन्नभिन्न अवस्थामा पुगेको छ भने एमालेभित्र ओली र नेपालखनाल पक्षबीचको घम्साघम्सीले सीमा नाघेको छ । हुँदाहुँदा ओली फेरि संसद्लाई अन्धकारतर्फ धकेल्न खोज्दै छन् । शीतलनिवासमा राष्ट्रपति भण्डारीले बोलाएको सर्वदलीय बैठकमा प्रधानमन्त्री ओलीले झोक्किँदै संसद् विघटन गर्ने धम्की दिएपछि बैठकका सहभागी स्तब्ध बन्न पुगे । त्यसमाथि नेपालखनाल समूहले गुटगत भेला गरेर अनुशासनहीन काम गरेमा कारबाही गर्न पछि नपर्ने भन्ने ओलीको चेतावनीबीच अर्को समूहको सजाय भोग्न तयार रहेको अभिव्यक्तिले एमालेभित्रको संकट अरू उचाइमा पुगेको प्रस्ट देखिन्छ । उता शीतलनिवासको सर्वदलीय बैठकमा पूर्वप्रधानमन्त्रीहरू झलनाथ खनाल, माधव नेपाल र बाबुराम भट्टराई सहभागी नहुनु, त्यहाँ पुगेको शीर्ष नेतृत्वले राष्ट्रपतिभवन राजनीतिक निकासको थलो नभएको भन्नुले सो जमघट अर्थहीन भएको मान्नुपर्छ । यता ललितपुर भेलामा माधव नेपालले समस्याको चुरो ओली भएको ठोकुवा गरेपछि एमाले सुध्रिएर पहिलेको अवस्थामा फर्कने आशा राख्न सकिँदैन । यहाँनिर मरुभूमिको बीचमा जन्मेका केही शिशुराष्ट्रहरूको सन्दर्भ जोडेर नेपालसँग तुलना गरौं कि ? आँट, अठोट र दृष्टिकोण बोकेको नेतृत्वका कारण कतारले सन् २०२२ को विश्वकप फुटबलदेखि सन् २०३० को एसियाली खेलकुदको आयोजना गर्न लाग्दा हाम्रा कम्युनिस्ट नेता सधैंको दन्तबजानमा व्यस्त छन्Ù संयुक्त अरब इमिरेट्स्ले केही दशकभित्र मंगलग्रहमा बस्ती बसाउने योजना अघि सारेर विश्वलाई चकित बनाएको बेला यहाँको नेतृत्व पशुशैलीको साँढेजुधाइका लागि तम्तयार छ, मुलुकलाई कुरुक्षेत्र बनाएर विध्वंस मच्चाउन तल्लीन देखिन्छ । मौकाको फाइदा उठाउन नजान्ने नेकपा तहसनहस भएपछि अब यस्तो नेतृत्वबाट मुलुक माथि उठ्ने आशा राख्न सकिन्छ र ? भुवनेश्वर शर्मा, चन्द्रागिरि२, काठमाडौं"
कम्युनिस्ट 'एकता को दुर्दशा,"फागुन २३ को सर्वोच्च अदालतको फैसलाले खड्गप्रसाद शर्मा ओली र पुष्पकमल दाहालद्वय नेतृत्वको भनेर निर्वाचन आयोगमा दर्ता भएको नेपाल कम्युनिस्ट पार्टी (नेकपा) माथि उनीहरूको स्वामित्व नरहेको ठहर गरेसँगै नेपाली राजनीतिमा मृत घोषित दुई कम्युनिस्ट दल पुनः जागृत भएका छन् । ती जागेका दल हुन् नेकपा (एमाले) र नेकपा (माओवादी केन्द्र) । २०७५ सालमा ती दुई दलको अन्त्यसँगै नेकपा बनेको थियो । त्यसैताका नेताहरूले आफू सागरमा नदी मिसिएझैं एकाम्य भयौं भन्दै स्टालिन शैलीको मुड्की उजाएर एकताको स्वागत पनि गरेका थिए । हुन पनि त्यतिखेर कम्युनिस्टले मुड्की किन नउजाउन्, इतिहासमै कम्युनिस्टहरू झन्डै दुईतिहाइ संख्यामा निर्वाचित भएर संसद् भवन प्रवेश गरेका र सिंहदरबार उक्लिएका थिए । स्मरण रहोस्, २०७५ जेठ ३ मा मृत घोषित एमाले र माओवादी केन्द्र यदि पार्टी नभएर प्राणी हुन्थे भने निश्चय नै ती पुनः जागृत हुने थिएनन्Ù प्राणी नभएका कारण नै यिनलाई अदालतद्वारा पुनः जगाउन सम्भव भएको हो । प्राणी मृत्युपश्चात् जागेमा तिनलाई जीवित होइन, प्रेत भनिन्छ । पुनर्जीवनप्राप्त भनिँदैन । कुनै पनि प्राणीको मृत्यु भएको अवस्थामा विज्ञानले पनि अद्यापि त्यसलाई मृतावस्थाबाट जीवनमा फर्काउन, जीवन्त बनाउन सकेको छैन । यसर्थ अदालतले प्रकृतिको यो नियम उल्लंघन गर्न सक्ने सवालै उत्पन्न हुँदैन । यसबाट के पुष्टि हुन्छ भने, एमाले र माओवादी केन्द्र जीवनधारी अस्तित्वबोधी संज्ञा नभएर यन्त्र हुन् र अदालतद्वारा ती जोडिएका यन्त्रहरूलाई छुट्ट्याएर पूर्ववत् (!) अवस्थामा फर्काउन सम्भव भएको हो ।यन्त्र भनेकामा यदि बुझ्न अप्ठ्यारो भएमा यस प्रक्रियालाई ठ्याक्कै बुझ्न एकता कपूरका हिन्दी सिरियलका जोडजाड कथाका रूपमा बुझे हुन्छ । एकता कपूरका सिरियलमा कहिलेकाहीँ ओली र दाहालले दुई पार्टी जोडेजस्तै दुई भिन्न सिरियललाई जोडेर एउटै कथाजस्तो बनाइएको हुन्छ । किन जोडिन्छ, जोड्नुको प्रयोजन प्रस्ट छ । हिन्दी सिरियलले कथा जोड्दै तन्काउँदै दर्शक लठ्याउँछ, झुक्याउँदै व्यापार गर्छ । त्यस्तै भनेजस्तै ओली र दाहालले मतदाता आकर्षित गर्न पार्टी एकताको सिरियल तयार गरेका र आआफ्नो अभीष्ट सिद्ध गर्ने तारतम्य रचेका थिए । अर्थात्, २०७४ सालको निर्वाचनपूर्व एमाले र माओवादी केन्द्रबीच गठबन्धन र एकताको वाचा गर्दै दुवैले कम्युनिस्टका नाममा प्राप्त हुने मत आफूतिर एकोहोर्याएका थिए । यसकारण एमाले चिताएभन्दा निकै ठूलो आकारमा फुलेको एकातिर र अर्कातिर माओवादी केन्द्रको पनि दोस्रो संविधानसभाका तुलनामा अवस्था धेरै सुध्रिएको थियो ।निर्वाचनपूर्व गठबन्धन गर्नु असामान्य होइन र यसलाई अनुचित मानिँदैन । तर गठबन्धन गर्दा मतदातासँग गरिएका वाचाहरू निर्वाचनपश्चात् पालन नगर्नुचाहिँ सरासर बेइमानी हो । मतदाता, त्यसमा पनि विशेष गरेर एमाले र माओवादी केन्द्रका मतदातासँग गरिएको वाचा पार्टी एकता गर्दै कम्युनिस्ट आन्दोलनलाई अरू सशक्त बनाउँदै लैजाने भन्ने थियो । यान्त्रिकता होइन, जीवन्तता प्रदान गर्ने भनिएको थियो । देशसँग गरिएको वचनबद्धताचाहिँ पाँच वर्षसम्म राजनीतिक स्थिरता सुनिश्चित गर्नु थियो । वाञ्छित स्थिरतामार्फत विकास र तदनुसारै समृद्धिको मार्गप्रशस्त गर्नु रहेको थियो । त्यही भएर एमालेमाओवादी केन्द्र गठबन्धनले राम्रै संख्यामा गैरकम्युनिस्ट मतदाताको मतसमेत प्राप्त गरेको थियो । राजनीतिक स्थिरता सुनिश्चित गर्ने कुरा गठबन्धनले देशसँग गरेको पाँच वर्षको अनुबन्ध थियो भने, कम्युनिस्ट एकताको वाचाचाहिँ एकता कपूरको सिरियल नभएर दुवै दलका कार्यकर्ताको आकांक्षासँग आबद्ध थियो । यसैका फलस्वरूप गठबन्धनले आशा गरेभन्दा अधिक मत हासिल गर्यो । निश्चय नै यसमा, २०७२ सालमा संविधानप्रति असन्तुष्टि प्रकट गर्दै भारतद्वारा लगाइएको आपूर्ति नाकाबन्दीका बेला (आफ्नो पहिलो प्रधानमन्त्रित्वकालमा) ओलीले प्रदर्शन गरेको राष्ट्रवादी अडानका कारण प्राप्त गरेको लोकप्रियता धेरै हदसम्म सहायक रहेको हो । यहाँ के प्रस्ट हुनु जरुरी छ भने, कम्युनिस्टहरूले २०७४ सालको निर्वाचन ओलीको लोकप्रियताका कारण जितेका हुन् भन्ने भनाइ पूरै असत्य नभए पनि अलि अतिरञ्जनाचाहिँ हो । उनका अडानको प्रशंसा गरिरहँदा वास्तवमा देवत्वकरण हुन गएको हो, र दुर्भाग्य, त्यही प्रशंसाले उनलाई मैमत्त बनाउन सहयोग पुग्न गएको पनि निश्चय नै हो । यथार्थमा जीतका उनी एक मात्र कारण किमार्थ थिएनन् । थिएनन् किनभने यदि दुई कम्युनिस्टले गठबन्धन गरेका हुँदैन थिए र नेपाली कांग्रेसको दरिद्र र निराशाजनक प्रदर्शन हुँदैन थियो भने कम्युनिस्टहरूको त्यस्तो दिग्विजय सम्भव हुने थिएन । एमाले संसद्मा ठूलो दल हुनसम्म सक्थ्यो ।कम्युनिस्ट दिग्विजयसँगै समस्या कहाँ आइपर्यो भने, ओलीका प्रशंसकहरूले त्यसलाई आफ्नै नेताको मात्र प्रताप ठान्न पुगे तथा उनीहरू यो राज्य आफूले भोग गर्नका निम्ति प्राप्त भएको हो भन्ने भावभंगिमासाथ प्रस्तुत हुन थाले । उनीहरू ओलीबाट नियन्त्रित हुनुपर्नेमा उल्टै झनै प्रोत्साहित हुँदै गए । निश्चय नै ओलीमा विरलै नेतामा पाइने आत्मविश्वास छ तर त्यसमा आध्यात्मिक स्पर्श नभएका कारण त्यो क्रमशः अहंकारमा रूपान्तरित भएको साँचो हो । अहंकारमा रूपान्तरित आत्मविश्वासले आफ्नो स्वाभाविकता गुमाउँछ भन्न अब कुनै दृष्टान्त आवश्यक छैन । ओली स्वयं साक्षात् उपस्थित छन् । उनले आफूबाहेक अरूलाई नेतै देखेनन् । उनकै कुनै बेलाका नेता, सहयात्री माधव नेपालका शब्दमा भन्नुपर्दा, उनले कसैलाई गन्दै गनेनन् । फलस्वरूप, लामो कालसम्म आफ्नै नेता रहेका उनै नेपालको समेत उनले मानमनितो गर्नु आवश्यक ठानेनन् । धेरैलाई थाहै होला, कुनै समय उनी स्वयं र माधव नेपाल एउटै कित्तामा पर्थे । मानिस माधव नेपालमै ओलीलाई देख्थे ।उनै नेपाल पछि गएर ओलीका प्रतिस्पर्धी भए । निश्चय नै आन्तरिक प्रतिस्पर्धामा उछिनपाछिन हुनु अस्वाभाविक होइन तर आफूले जितिसकेपछि वैरी साधेजसरी कसैको पनि पानीखेदो गर्नु हुँदैन । भनिरहनु नपर्ला, जोड्दैजोड्दै लाने नै नेता हो, तोड्दैतोड्दै लाने होइन । तर ओलीले आफू प्रधानमन्त्री बनेपछि आफू अरूका कारण, अरू सबैको मिहिनेत र त्यागका कारणसमेत यस उच्चासनमा पुगेको भनी स्वीकृति जनाएको कहिल्यै थाहा पाइएन । साथसहयोगबिनै एक्लै त कोही पनि शिखर पुग्दैपुग्दैन । परिवार अनुकूल नहुनेका समेत साथीसंगी, इष्टमित्र हुन्छन्, जसका सहयोगले व्यक्ति सफल हुन्छ भने प्रधानमन्त्री बन्न ओली एक्लै दौडेर सिंहदरबार उक्लेका हुन् र ! के माधव नेपाल, झलनाथ खानालको सहयोग उनलाई कहिल्यै प्राप्त नै भएन होला र दिनहुँ उनीहरूको यति धेरै गिल्ला गर्नुपर्छ ?सामान्य व्यवहारमै पनि यदि कुनै शुभचिन्तकलाई निरन्तर उपेक्षा गरियो भने त्यसले प्रकारान्तरमा आफ्नै कुभलो हुन्छ । राजनीतिमा, त्यसमाथि लोकतन्त्रमा त सहयात्रीहरूको मानमर्यादा राख्नु झनै अनिवार्य हुन्छ । सँगसँगै कार्यरत साथीहरूमध्ये जब कुनै साथी प्रारब्धवश नै सही उच्च ओहदामा पुग्छ, उसले आफ्ना साथीलाई सहृदयीका रूपमा व्यवहार गर्नुपर्छ । गरेन भने के हुन्छ भनेर अब सोध्नैपरेन । परेन किनभने त्यसैकारण झन्डै दुईतिहाइको ओलीको सत्ता एकतिहाइ बन्नतर्फ उन्मुख भइरहेको छ । येनकेन प्रकारेण अरू दलको समर्थनमा सत्ता टिकाइहाले पनि धराप त निरन्तर कायमै रहिरहन्छ ।यहाँ के पनि ख्याल राख्नु जरुरी छ भने, लोकतन्त्रमा चुनावमा विजय अथवा दिग्विजय हुँदैमा त्यही मात्र पर्याप्त हुँदैन । जितें भनेर पाखुरा सुर्किंदै महाबलि बन्ने कुस्तीको दंगल होइन लोकतन्त्र । लोकतन्त्रमा विजय प्राप्त गर्नु आफैंमा उपलब्धि होइन, दलद्वारा जनतासँग घोषणापत्रमार्फत गरिएका करारको पालना गर्ने वचनबद्धता हो । कम्युनिस्टहरूलाई लोकतन्त्रमा अन्तर्निहित यो पक्ष बुझाउन ज्यादै गाह्रो छ । यसमा उनीहरूको होइन, पाठशालाको दोष छ । पाठ्यक्रम नै लोकतन्त्रसँग नमिल्दो छ त, के गरून् बिचरा ! उनीहरू लोकतन्त्रमा पार्टी अनिवार्य भए पनि निर्वाचनसम्पन्न भएपश्चात् राज्यका संस्थाहरू निर्णायक हुन्छन् भन्ने बुझ्दैनन् । पार्टी नै सर्वेसर्वा हुन्छ भन्ने कुरा चीन, उत्तर कोरिया, क्युबातिरका व्यवस्थाको मान्यता होÙ लोकतन्त्रमा पार्टी राज्यका संस्थाहरूसम्म जनप्रतिनिधि पुर्याउने माध्यम मात्र हो । यो पद्धतिगत मान्यता प्रधानमन्त्री आफैंले समेत बुझेका छैनन्, अरूले के बुझून् ! उनैका सहकर्मी मुख बनाईबनाई पार्टी कमिटीको निर्णय मान्नुपर्छ भनेर लम्बेलम्बे, फेद न टुप्पोका अन्तर्वार्ता दिइरहेका भेटिन्छन् र लिनेले पनि लिइरहेका हुन्छन् । कम्युनिस्ट व्यवस्थामा पार्टी कमिटीको प्राधान्य हुन्छ, लोकतन्त्रमा त्यस्तो हुँदैन । यसमा पार्टी साधन हो, साध्य होइन । आफैंले विघटन गरेको प्रतिनिधिसभा पुनःस्थापना भएपछि पनि राजीनामा नदिई बसेकाले प्रधानमन्त्री पदमा ओली अझै आफैं आसीन छन् र पुनः जागृत भइसकेको अवस्थामा एमालेका अध्यक्षमा उनी आफैं कायमै छन् । यस्तोमा झलनाथ खनाललाई मान चाहिएको भए दिनु । मानै त हो, दिँदा के फरक पर्छ ? माधव नेपाल ओलीभन्दा वरिष्ठ नै हुन्, मान्दिँदा बालकोट नै राजीनामा गरिदिनुपर्ने होइन । आफ्ना वरिष्ठहरूप्रति आदरभाव प्रकट गर्दा को सानो भएको छ र अररिनु ! स्वभावै अररिनु भए अररिए पनि हुन्छ तर त्यसको परिणाम कहिल्यै सुखद भएको छैन र हुनेवाला छैन । एकता त कता कता, उल्टै एकपछि अर्को दुर्दशा नियमित बन्न जानेछ । दुर्दशाको दिग्दर्शन फेरि साक्षातै भइरहेको छÙ ओलीतर्फका एकातिर, अर्कातिर माधव नेपालतर्फका भेला भइरहेका छन् । हेर्नु त दुर्दशा, एकता फुटेका प्रचण्ड पक्षकाहरू फागुन २३ पछि पेरिस डाँडामा जोखाना हेरेर बसेका छन् ।"
दलीय रडाकोको दीर्घकालीन मल्हमपट्टी,"टुंगोनाउरजुधाइ नेपाली नेताको बुद्धि बन्यो । भ्यागुतोतनाइ तिनको प्रवृत्ति बन्यो । कागकराइ तिनको भाषण बन्यो । त्यही जुधाइ, त्यही तनाइ, त्यही बोलाइले गर्दा नेताको वजन हरायो । हराएको वजन नै गहकिलो छ भन्ने कार्यकर्ताहरूले नेतालाई प्रकारान्तरले नौटंकी साबित गरिसके । चेत हुने नेताले संन्यास लिए हुने भयो । बोलेको र बरबराएकोमा फरक नजान्ने नेता, तिनका कार्यकर्ता वा स्वार्थ समूहले मात्रै नेतामा भर गर्ने दिन आयो । यो स्थिति बदल्न देशले विषयगत विज्ञता भएका नागरिक समाजको खोजी गरेको छ । एक्काइसौं शताब्दीको नागरिक समाज । त्यही समाजले मात्र नेपालको वर्ग चिनाउन सक्छ । वर्ण चिनाउन सक्छ । जात चिनाउन सक्छ । जाति चिनाउन सक्छ । धर्म चिनाउन सक्छ । ती सबैको योगफल चिनाउन सक्छ । यसो गरे मात्र शास्त्रीय रक्तिम क्रान्तिको बोली बदलिन सक्छ । सिद्धान्तहरूमा नेपालीपना मुखरित हुन सक्छ । अन्तरविरोध र भागबाँडीमा भेद देख्न सक्छ । जड र परिणतिमा फरक चिन्न सक्छ । अनि मात्र नेता जे भन्छन् त्यही सही हो भन्ने जनसमाज बदलिन सक्छ । दिक् र काल नचिनेका नेतालाई पाखा लगाउने संस्कार बन्छ । ज्ञान, संकथन (डिस्कोर्स) तथा सहभागितामा मात्रै निर्णय गर्ने नागरिक समाज बन्न सक्छ । बनाउन सकिन्छ । यो सोचमा संवाद पो गर्ने कि त ? भविष्यमा अहिलेको जस्तो भागशान्तिका लागि टुक्रिने र टुक्र्याउने राजनीतिको अन्त्य गर्न सकिन्छ कि त ? ढिक्किने (बल्कनाइज्ड) समाजलाई विवेकी समाज बनाउन सकिन्छ कि त ? सोचौं ।"
"हामीलाई खोइ खाना, छाना र नाना ?","सुर्खेतमा बादी समुदायले गत फागुन १० गते आन्दोलन गर्यो, माग एकदमै साधारण थियो खाना, छाना र नाना । यता काठमाडौंमा पनि नागरिक समाजको आन्दोलन चलिरहेको थियो । कर्णालीमा बादी आन्दोलन चर्किंरहँदा राज्यले कुनै चासो देखाएन, त्यसैले आफ्नो समुदायको आन्दोलनको प्रतिनिधित्व गर्दै म बादी समुदाय पनि यो देशमा छ भन्नका लागि सुर्खेतबाट काठमाडौं आएँ । यहाँ चलिरहेको आन्दोलनमा मिसिएर मेरो समुदायको आवाजलाई कविताका रूपमा यहाँका लेखक, साहित्यकारहरूमाझ सुनाएँ । उहाँहरूले तिम्रो कविता मन पर्यो अनि तिम्रो माग हाम्रो पनि हो भन्नुभयो । मलाई थप हौसला मिल्यो । बादीका बारेमा काठमाडौंले थाहा पाएको २०६४ सालमा हो । त्यस बेला उमादेवी बादीको नेतृत्वमा अठचालीस दिन आन्दोलन चलेको थियो । त्यतिखेरका मुख्य मागहरू शिक्षा, स्वास्थ्य, रोजगारी, आमाको नामबाट नागरिकतालगायत थिए । सुरुमा आन्दोलन शान्तिपूर्ण थियो, पछि कसैले चासो नदिएकाले अर्धनग्न भएर प्रस्तुत हुनुपर्यो । राज्य त्यस बेला हाम्रा कुरामा सहमत भयो । त्यति बेला सरकारले बादी विकास बोर्ड पनि गठन गरेको थियो तर त्यो अझै कोमा मै छ । सरकारले हाम्रो कुरा सुन्ला भन्दाभन्दै निकै वर्ष बिते । सहमति लागू हुनुपर्छ भनेर हामीले सरकारलाई निकै घचघच्यायौं । प्रतिवेदन, रिपोर्ट, चिठी त कति लेख्यौं कति ! तैपनि सरकार मौन बसिरह्यो । बादी समुदायको कुनै पनि माग कार्यान्वयन नहुनुको कारण के हो ? हामीले यो प्रश्न कसलाई गर्ने ? २०६२ साल वा त्योभन्दा अगाडि आन्दोलन गर्ने हाम्रा आमा, दिदीबहिनीहरू बोल्नु त हुन्थ्यो तर लेखपढमा पछाडि नै हुनुहुन्थ्यो । हाम्रो आन्दोलन र समुदायबारे अरूले नै लेख्थे । त्यसरी अरूले लेख्दा हाम्रा कुरा हामीले सोचेजसरी आउँदैन थिए । हाम्रो समुदायले आफ्ना कुरा आफैं लेख्नुपर्छ । हामी आफैंले आफ्ना बारेमा लेख्नु र पढ्नु पनि आन्दोलन नै हो भन्ने ठान्छु, म । पहिला हामी घुमन्ते, फिरन्ते भएर हिँड्थ्यौंÙ जहाँ पुग्यो त्यहीँ मागेर खान्थ्यौं । अब मागेर खाने जमाना सकियो । कोरोना महामारीका बेला हामी कैयौं रात भोकै सुत्यौं । रोजगारी थिएनछैन, खेतीको उब्जनीले पेट भरिदिन्छ भनूँ भने खेत पनि छैन । हामीसँग जग्गा भएको भए लकडाउनका बेला केही न केही उब्जनी गरेर पेट भर्थ्यौं होला । जग्गाको महत्त्व हामीले त्यतिखेर बुझ्यौं । त्यसैले खेतीयोग्य जग्गाजमिन हामीले पनि पाउनुपर्छ भन्यौं । जाजरकोट, रोल्पा, रुकुम, दैलेखतिरका बादीहरूले अझै भात खान दसैं आउनुपर्छ । माग्न निस्कौं भने जताततै सहरैसहर भइसक्यो । सहर गाउँजस्तो हुन्न, सहरका मान्छेले त पानी माग्दा पनि दिँदैनन् । लकडाउनले हामीलाई आफूसँग केही पनि रहेनछ भन्ने महसुस गरायो । यस्तोमा अब आन्दोलन नगरी नहुने भयो भनेर हामी सुर्खेतमा कर्णाली प्रदेशका मुख्यमन्त्रीको कार्यालयअगाडि धर्ना बस्यौं । पसिना बगाएर खान्छौं, रोजगारी देऊ भन्यौं । छोराछोरीलाई पढाउन चाहन्छौं, शिक्षाको व्यवस्था गरिदेओ भन्यौं । शिक्षा नहुँदा हामी जहिल्यै थिचोमिचोमा परेका छौं । हामी पनि पढेर योग्यताअनुसारको जागिर खान चाहन्छौं । पढ्न चाहने बालबालिका बादी समुदायमा पनि धेरै छन् । हामी दलितभित्रका पनि हामी दलित हौं । सरकारले छुट्याएको दलित कोटामा हामीभन्दा जान्नेबुझ्ने जान्छन् । हामी पछाडिको पछाडि नै छौं । त्यसैले बादी कोटा पनि हुनुपर्छ भन्ने हाम्रो माग हो । कोरोना महामारीले एकआपसमा भौतिक दूरी कायम गर्नुपर्छ भनेर सिकायो । यो महामारी फैलिरहँदा मान्छेले मान्छेलाई छुनु हुन्न भन्ने भयो । एकअर्कालाई नछुँदा धेरैलाई उकुसमुकुस भयो होला तर हामीलाई त्यस्तो भएन । किनभने हामीले वर्षौंदेखि त्यही कुरा भोग्दै आएका छौं । हामी मान्छे भएर मान्छेलाई छुन नहुने अवस्थामा छौं । मान्छे भएर मान्छेको घरभित्र जान नसकिने, मन्दिरमा जान नसकिने, पानीपँधेरोमा जान नसकिने ! हामीले छोएको खान नहुने चलन छ । अछुत भनेर यस्ता धेरै हेपाइ, चेपाइहरू हामीले सहँदै आयौं । म पनि मान्छे हुँ । मन्दिरमा, पाटीपौवामा हामीलाई कसैले रोक्दाखेरि मन खिन्न हुन्छ ।पछिल्लो समय बादी भन्नेबित्तिकै हाम्रा आमा, दिदीबहिनीहरूले यौन पेसा मात्र गर्छन् भन्ने ठानिन्छ । आममानिस र सरकारको यस्तो दृष्टिकोणले हामीलाई सधैं घोच्छ । उनीहरू यस्तो ठान्छन्, मानौं हामी अर्कै ग्रहबाट यहाँ झरेका हौं । तर, हामी यही भूमिमा बसेको निकै भयो । वर्षौंदेखि राज्यले बिर्सेको एक सीमान्तकृत समुदायलाई लोकतान्त्रिक व्यवस्थामा पनि अगाडि ल्याउन केले रोक्यो ? हामी यो देशमा आत्मसम्मानसहित बाँच्न चाहन्छौं । हामी पनि यो देशका नागरिक हौंÙ हामीले पनि अरूले जस्तै हक, अधिकार र इज्जत पाउनुपर्छ । बादी समुदाय यो राज्यभित्र किन नअटाएको ? कि राज्यले नै हामीलाई अटाउन नचाहेको हो ? हामीलाई राज्यले बहिष्कार नै गरिरहेको महसुस हुन्छ, अचेल । हामीलाई नागरिक नै ठानिँदैन । वाद्य सामग्री बनाउने र बजाउने भएका कारण हामीलाई बादी भनियो । पहिलेपहिले बादीहरू राजामहाराजाहरूका दरबारमा हुने विवाह, पास्नीजस्ता शुभकार्यमा मनोरञ्जन दिने गर्थे । बादीको मुख्य पेसा काठ र छालाका वाद्य सामग्री बनाउने हो । समयसँग परम्परागत पेसाबाट विस्थापित भएपछि बादीहरू जीवन धान्नका लागि माछा मार्न, गिट्टीबालुवा कुट्न, घुमन्ते भएर माग्न बाध्य भए । तर बढ्दो सहरीकरण र विकासनिमार्णका कारण यस्ता कामहरूबाट पनि बादी समुदाय विस्थापित हुँदै छ । खोलानालामा माछा लाग्न छाडे, बालुवागिट्टीमा ठेक्कापट्टा लाग्न थाल्यो र अब मागेर खान पनि पुग्दैन । बादीहरू सबैतिरबाट मारमा परेका छन् । आफ्नो स्थायी बसोबास, जग्गाजमिन र काम नहुँदा बाँच्नकै लागि मर्नुभन्दा बहुलाउनु बेस भन्दै कैयौं दिदीबहिनीले बाध्य भएर देहव्यापार अपनाएको भेटिन्छ । हामी बादीहरूले गाँस, बास र कपासकै लागि संघर्ष गरिरहेका हौं । वर्षौंसम्म खाना र छानाकै लागि मात्र बारबार सडकमा उत्रनुपरेपछि हाम्रो आर्थिक, राजनीतिक, सामाजिक, शैक्षिक र सांस्कृतिक विकास कहिले हुने ? यस विषयमा राज्य र सरोकारवालाहरूको ध्यान कहिले पुग्ने ?सोह्र दिनको लगातारको आन्दोलनपछि कर्णाली सरकार र बादी समुदायको वार्ता टोलीबीच पाँचबुँदे सहमति भएसँगै सडकबाट बल्लतल्ल उठेर हामी घर पुगेका छौं । सहमति त भयो तर यसको कार्यान्वयन हुन्छ भन्नेमा हामी ढुक्क छैनौं । सरकारले माग पूरा गर्छु भन्नु सकारात्मक हो तर यो आन्दोलन रोकिएको छैन । आन्दोलन निरन्तर चलिरहनेछ ।"
दुर्गाप्रसादमाथि फर्जी जाहेरी दिइएको दाबी,"कोलकाता (कास) ४० वर्षदेखि भारतीय जेलमा बन्दी जीवन बिताइरहेका इलामका दीपक जैसी भनिने दुर्गाप्रसाद तिम्सिनालाई हत्याको झूटो आरोप लगाएर फसाइएको आफन्तले दाबी गरेका छन् । दुर्गाप्रसादका भाइ (काकाको छोरा) प्रकाशचन्द्र तिम्सिनाले उनलाई झूटो मुद्दामा फसाएर जेल पठाइएको खुलासा भएको बताए । सन् १९८० मे ११ मा दुर्गाप्रसादविरुद्ध दार्जिलिङ पुलिस कार्यालयमा जाहेरी दर्ता भएको थियो । दार्जिलिङका नैने घले नाम गरेका व्यक्तिले आफ्नी श्रीमतीको हत्यामा दाइलाई फसाएको प्रकाशचन्द्रले दाबी गरे । घलेले प्रहरीलाई दिएको जाहेरी फर्जी हो भन्ने कुरामा कुनै शंका छैन, प्रकाशचन्द्रले भने, मनगढन्ते आरोप लगाएर फसाइएको देखिन्छ । जाहेरीमा घलेले दाउरा खोज्न जंगल गएकी श्रीमती जनु गुरुङलाई दुर्गाप्रसादले निर्ममतापूर्वक हत्या गरेको उल्लेख गरेका छन् । जंगलमा नांगो, टाउको छिनेको, हात काटिएको अवस्थामा शव भेटियो । हत्यामा इलामबाट आएको नेपाली केटाको संलग्नता छ, जाहेरीमा भनिएको छ ।प्रकाशचन्द्रका अनुसार मुद्दा दर्तापछि पीडक पक्ष सम्पर्कविहीन छ । यो केसको फलोअपमा पीडक पक्ष कहिल्यै पुगेको छैन, तसर्थ यो फर्जी जाहेरी थियो भन्ने हाम्रो दाबी हो, उनले भने । २०१७ साउनमा जन्मेका दुर्गाप्रसाद २०३७ माघमा परिवारलाई खबरै नगरी दार्जिलिङ पुगेका थिए ।कोलकातास्थित दमदम सेन्ट्रल करेक्सनल होममा राखिएका दाइलाई गत महिना भेट्न जाँदा प्रकाशचन्द्रलाई जेलरले दुर्गाप्रसादको कालो डायरी देखाए । डायरीमा दुर्गाप्रसादले लेखेका छन्, रक्सी खाएर मातेका पुलिसले खुकुरी देखाउँदै मलाई कुटे, म निर्दोष छु आमा मलाई बचाउनू । दुर्गाप्रसादलाई जेलमा रहँदा चरम मानसिक र शारीरिक यातना दिइएको परिवारको आरोप छ । उनलाई दार्जिलिङ, आलिपुरद्वार जेल हुँदै सन् २००५ मा दमदम सेन्ट्रल पुर्याइएको थियो । कोलकाता उच्च अदालतले बुधबार छाड्ने आदेश दिएपछि उनलाई लिन प्रकाशचन्द्र बिहीबार त्यहाँ पुगेका छन् । शुक्रबार अदालती प्रक्रिया पूरा गरेर उनलाई भाइको जिम्मा लगाइनेछ ।"
भिमानमा रकेट परीक्षण गरिँदै,"काठमाडौं (कास) नेपाली विद्यार्थीले तयार गरेको गरुडा रकेट आगामी शनिबार धनुषाको भिमानमा प्रक्षेपण परीक्षण गरिने भएको छ । स्पेसपोर्ट अमेरिका कप२०२१ मा पहिलोपटक सहभागिताका लागि रकेट परीक्षण गर्न लागिएको हो । एक्सपेरिमेन्टल साउन्डिङ रकेट एसोसिएसन (ईएसआरए) र स्पेसपोर्ट अमेरिकाको संयुक्त आयोजनामा हुन लागेको प्रतियोगितामा काठमाडौं विश्वविद्यालयका तर्फबाट ओपन रकेट्री एन्ड स्पेस सोसाइटी (ओआरएएसएस नेपाल) ले प्रतिस्पर्धा गर्दै छ ।यो विश्वको सबैभन्दा ठूलो विश्वविद्यालयस्तरीय रकेट इन्जिनियरिङ प्रतिस्पर्धा हो । हामीले विज्ञानका पिता अल्बर्ट आइन्सटाइनको जन्मोत्सवको अवसर पारेर मार्च १५ मा लन्च गर्ने तयारी गरेका थियौं, निर्माणकर्ता मोहन तामाङले भने, विविध कारणले हुन सकेन । प्रक्षेपण सफल भए गरुडा अमेरिकी आकाशमा उड्नेछ । रकेटमा माथिल्लो उचाइबाट तस्बिर खिच्न मिल्ने गरी क्युबस्याट क्यामेरा पनि जडान गरिएको तामाङले बताए । १० हजार फिटमाथि पुग्ने यो रकेट प्रक्षेपण भएपछि प्यारासुटको सहायताबाट ती उपकरण झारिने व्यवस्था मिलाइएको छ । रकेटको मोटर टेस्ट पनि सफल भएको उनले बताए । प्रारम्भिक परीक्षण सबै सफल भयो, अब प्रक्षेपण गरेपछि थाहा हुन्छ, उनले भने । लन्च गरेपछि कुनै समस्या नदेखिए अर्को प्रोटोटाइप तयार गर्ने उनले बताए । रकेटले ४ किलोग्रामसम्मको सर्भिलेन्स २ युनिट क्युबस्याट बोक्न सक्छ । ७४२ फिट उचाइ रहेको गरुडाको व्यास ६ इन्चको छ । यो प्रतिसेकन्ड १ हजार १ फिटको गतिले उड्न सक्ने तामाङले बताए । फाइबर ग्लासबाट निर्माण भइरहेको रकेटको तौल २२६ केजी छ । यसैबीच, शिक्षा, विज्ञान तथा प्रविधि मन्त्रालयले रकेट निर्माण तथा प्रतियोगितामा सहभागी हुन १७ लाख सहयोग गर्ने जनाएको छ । नास्टले पनि ३ लाख रुपैयाँ दिने सहमति भएको अभियानको मुख्य सहयोगी हिमालयन साइन्स फाउन्डेसनका अध्यक्ष आतंक बस्नेतले जानकारी दिए । गरुडासँगै नियर एरो स्पेस नेपालले तयार गरेको रकेट पनि शनिबार नै प्रक्षेपण हुँदै छ ।"
हेजिङ सुविधा कार्यान्वयन भएन,"त्यस्तो विदेशी मुद्रा जम्मा गर्दाको दिन कायम रहेको विनिमय दरअनुसार नेरुमा परिवर्तन गरी परियोजनाका नाममा रहेको कुनै वाणिज्य बैंकको खातामा जम्मा गर्नुपर्ने व्यवस्था नियमावलीमा छ ।राष्ट्र बैंकमा जम्मा हुन आएको विदेशी मुद्राको विनिमय दर स्थिर (लक) गरिनेछ । जुन विनिमय दरमा नेरुमा परिवर्तन गरेको हो, सो दरमा हेरफेर वा घटबढ नहुने गरी राष्ट्र बैंकले लक गर्नेछ, नियमावलीमा भनिएको छ, यसरी लक गरिएको विनिमय दरमा सम्झौताअनुसार विदेशी ऋणबापतको रकम फिर्ता पाउने गरी बैंकले लगानीकर्तालाई राष्ट्र बैंकले हेजिङ सुविधा प्रदान गर्नेछ ।परियोजनाको प्रकृतिका आधारमा हेजिङ अवधि बढीमा १० वर्षको हुने नियमावलीमा उल्लेख छ । साथै एक सय मेगावाट वा सोभन्दा बढी क्षमताका जलविद्युत् उत्पादन, २२० केभीए वा सोभन्दा बढी क्षमताका तीन किलोमिटरभन्दा लामो विद्युत् प्रसारण लाइन निर्माण, १० किलोमिटरभन्दा लामो रेल, मेट्रो तथा मनो रेलमार्ग निर्माण र ५० किलोमिटरभन्दा लामो द्रुतमार्ग निर्माणका लागि आउने विदेशी ऋण (लगानी) लाई हेजिङ सुविधा प्रदान गरिन्छ । विदेशी विनियम दरमा आएको परिवर्तन (उतारचढाव) बाट सिर्जना हुने सम्भावित जोखिम व्यवस्थापन (सुरक्षण) गर्ने सुविधा नै हेजिङ हो । जस्तै, कुनै एक कम्पनीले अमेरिकी डलरमा विदेशबाट ऋण ल्यायो । ऋण ल्याउँदा एक अमेरिकी डलर बराबर १ सय १४ रुपैयाँ विनिमय दर थियो । विनिमय दर प्रायः घटबढ भइरहन्छ । मानौं, विनिमय दर घटेर १ सय रुपैयाँमा झर्यो । यस्तो अवस्थामा एक डलर बराबर नेरु १ सय १४ मा ऋण दिएको लगानीकर्तालाई नोक्सान हुने भयो । यही जोखिमलाई विनिमय दरको जोखिम भनिन्छ ।"
पानीमा डुबेर रेल देख्न नपरोस्,"(रौतहट)  घरछेउबाटै रेल गुड्ने भएपछि चन्द्रपुर८ सन्तपुरका ४९ वर्षीय कृष्ण चौधरी खुसी थिए । रेल गुड्ने लिकमा उनको पनि चार कठ्ठा जग्गा परेको छ । तर रेल गुड्न बनाइएको ड्याम देखेपछि उनको होस उडेको छ । रेलवे लिकका लागि बस्तीभन्दा करिब १५ फिट अग्लो सडक र कल्भर्ट निर्माण गरिएपछि बर्खाका बेला डुबिने हो कि भन्ने चिन्ताले चौधरीलाई सताएको छ । रेल गुड्ने ठीक उत्तरतिर उनको घरसहित पुरानो बाक्लो चौधरी बस्ती छ । अग्लो बाँधका कारण पानीले निकास नपाउँदा डुबान खेप्नुपर्ने भन्ने चिन्ता परेको उनले बताए । वर्षायाममा दुःख पाउँछौं, बाढीमा घरबार डुब्ने हो कि ? अब रेलभन्दा पनि डुबानकै चिन्ताले सताउन लाग्यो, उनले भने, सानो कल्भर्टले कसरी भेल थेग्छ । पानीमा डुबेर रेल देख्न नपरोस् । रेलको ट्र्याक निर्माण गर्न बनाइएको २५२६ फिट अग्लो ड्यामले नजिकको बस्ती र खेतीयोग्य जमिन डुबानमा पार्ने हो कि भन्नेमा स्थानीय त्रस्त छन् । पानीको बहावका लागि व्यवस्थित ढंगले पुल, कल्भर्ट र नाला निर्माण नगरिएकाले बर्खाका बेला डुबान हुन्छ भन्नेमा स्थानीय छन् । चन्द्रपुर६ का वडाध्यक्ष खड्क कुशवार पनि रेलको ड्यामले चुरेदेखि आउने पानीको भेल थेग्न नसक्ने बताउँछन् । थोरै स्थानमा बनाइएको कल्भर्टले पानीको निकास हुन्छ भन्ने लाग्दैन, उनले भने, अहिले पनि केही बिग्रेको छैन । सम्भावित खतरालाई दृष्टिगत गर्दै पानीको निकास खोज्न सके राम्रो हुन्छ ।कतिपय जग्गाधनीसँग मुआब्जा विवाद नमिलेकाले बीचमै काम बन्द भएको छ । वरिपरि ग्राभेल थुपारेर त्यत्तिकै छाडिएको छ । रेलको संरचनाले वरिपरिको मानवीय बस्तीलाई पर्न सक्ने समस्याबारे नेपाल र भारतको सरकारले वास्ता नगरेको सन्तपुरका कांग्रेस नेता सुभाष कोइरालाको भनाइ छ । केही दिनअघि रेलवेको निर्माणस्थल पुगेर स्थानीयले पानीको निकास खै भनेर प्रश्न गरेका थिए । तर निर्माण कम्पनीले जवाफ दिन सकेन । रेलजस्तो पूर्वाधारले व्यवसाय बढ्दा फाइदा हुने भए पनि निर्माण गर्दा स्थानीयसँग सल्लाह जरुरी थियो, कोइरालाले भने, डुबानले मानवीय क्षति भयो भने यो रेल गुडेको के काम ?लिकका लागि निर्मित अग्लो सडकले पानी थुनिएर बेतौना क्षेत्रमा गत वर्ष खेत डुबानमा पारेको थियो । जमिनको सतहबाट १० देखि २५ फिट अग्लो बाँधजस्तो रेलमार्ग र नेपालतर्फको एकीकृत भन्सार जाँच चौकी (आईसीपी) लाई चारैतिरबाट पर्खाल लगाइने भएकाले पानी निकासमा अवरोध हुने धेरैको अनुमान छ । रेल विभागले रौतहटको वाग्मतीदेखि लक्ष्मीनियासम्म १७८ किलोमिटर ट्र्याक बनाउन चार वटा प्याकेजमा ठेक्का लगाएको छ । सबै प्याकेज २०७८ माघ १४ मा सक्नुपर्ने सम्झौता छ । पहिलो चरणमा लमाहासम्म मात्र ट्र्याक बनाउन लागिएको हो । रेलवे विभागका डीई देवेन्द्र साहले भने जग्गाको उचाइको अवस्था हरेर त्यहीअनुसारको अग्लो ड्याम बनाइएको र पानीको निकासका लागि पर्याप्त कल्भर्ट निर्माण भइरहेकाले समस्या नहुने दाबी गरे ।"
नेप्से र कारोबार रकम दुवै बढ्यो,काठमाडौं (कास) सेयर बजारमा बिहीबार नेप्से परिसूचक र कारोबार रकम दुवै बढेका छन् । अघिल्लो दिनको तुलनामा करिब ४३ अंक (१७७ प्रतिशत) ले बढेपछि समग्र नेप्से २ हजार ४ सय ७५०९ विन्दुमा उक्लेको छ । गत मंगलबारदेखि बढ्न थालेको नेप्सेले बुधबार र बिहीबार पनि सोही प्रवृत्ति पछ्यायो । मंगलबार भने करिब साढे २ अंकले मात्र बढेको नेप्से बुधबार र बिहीबार क्रमशः ४०४० र ४२९५ अंकले बढ्यो । अघिल्लो दिनको तुलनामा बिहीबार कारोबार रकम पनि बढेको छ । बुधबार ३ अर्ब ३७ करोड ४५ लाख रुपैयाँ बराबरको सेयर कारोबार भएको नेप्सेमा बिहीबार ४ अर्ब ६६ करोड रुपैयाँ बराबरको कारोबार भएको छ । कुल बजार पुँजीकरण पनि बढेर ३४ खर्ब १७ अर्ब रुपैयाँ पुगेको छ ।
पञ्चकन्याको १० हजार लिटरको ट्यांकी,काठमाडौं (कास) पञ्चकन्या समूहले भैरहवाको विशेष आर्थिक क्षेत्रमा स्टेनलेस स्टिल ट्यांकी उद्योग सञ्चालनमा ल्याएको छ । एक विशेष कार्यक्रम गरी समूहका उपाध्यक्ष ध्रुवकुमार श्रेष्ठले उद्योगको उद्घाटन गरे । उद्योगले नेपालमा पहिलो पटक १० हजार लिटरको एसएस ट्यांकी उत्पादन गर्ने जानकारी दिएको छ ।
मेगा एसियाली विकास बैंकको साझेदार,"काठमाडौं (कास) मेगा बैंक नेपाल एसियाली विकास बैंक (एडीबी) को साझेदार बनेको छ । नेपालका क वर्गका वाणिज्य बैंकमध्ये मेगा एडीबीको आठौं साझेदार बैंक बनेको छ । दिगो विकास लक्ष्यका अवधारणालाई पालना गर्दै सदस्य राष्ट्रका बैंक तथा वित्तीय संस्थामार्फत साना, मझौला व्यवसाय तथा उत्पादनमूलक उद्योग व्यवसायलाई प्रवर्द्धन गर्ने उद्देश्यले एडीबीले अन्तरदेशीय व्यापारका लागि ट्रेड एन्ड सप्लाई चेन फाइनान्स प्रोग्राम ल्याएको छ ।"
कोकाकोला र डोको रिसाइकलर्सको 'पीईटी कलेक्सन बिन,काठमाडौं (कास) विश्व रिसाइक्लिङ दिवसका अवसरमा कोकाकोला र डोको रिसाइकलर्सले काठमाडौं उपत्यकामा १० सूचनामूलक पीईटी कलेक्सन बिन स्थापना गर्ने घोषणा गरेको छ । रिफ्रेस एन्ड रिसाइकल अभियान प्रयोग भइसकेका बोतल संकलन गर्ने अभियान हो । यो अभियानले मानिसमा जागरुकता जगाउने र समुदायलाई प्रयोग भइसकेका बोतललाई प्रशोधन गरेपछि पुनर्प्रयोगका लागि योग्य हुन्छन् भन्नेबारे शिक्षा दिने जनाएको छ ।
'निफ्रा एक्सिलेन्स सेन्टर मा सूचीकृत हुन आवदेन खुला,"काठमाडौं (कास) नेपाल इन्फ्रास्ट्रक्चर बैंक लिमिटेड (निफ्रा) ले निफ्रा एक्सिलेन्स सेन्टर मा सूचीकृत हुन एक महिनाको आवदेन खुला गरेको छ । निफ्राले यातायात, ऊर्जा, कृषि, पर्यटन, विशेष आर्थिक क्षेत्रऔद्योगिक क्षेत्र, सामाजिक र सहरी पूर्वाधार तथा सूचना, सञ्चार प्रविधिमा दखल भएका राष्ट्रिय एवं अन्तर्राष्ट्रियस्तरमा कार्यरत व्यक्ति वा संस्थालाई सेन्टरमा सूचीकृत हुन आवेदन खुला गरेको हो ।"
सर्वोत्तमको बिक्री प्रबन्धकमा ग्लोबल आईएमई,काठमाडौं (कास) सर्वोत्तम सिमेन्टको मुख्य बिक्री प्रबन्धकमा ग्लोबल आईएमई क्यापिटल नियुक्त भएको छ । कम्पनीले जारी गर्न लागेको प्राथमिक निष्कासन (आईपीओ) का लागि ग्लोबल आईएमई क्यापिटलको नेतृत्वमा एनआईबीएल एस क्यापिटल र प्रभु क्यापिटललाई सहायक बिक्री प्रबन्धक नियुक्त गरिएको हो । बिहीबार कम्पनी र बिक्री प्रबन्धकबीच सेयर निष्कासन सम्बन्धमा सम्झौता भएको हो ।
यामाहाको एक्सचेन्ज मेला घोषणा,काठमाडौं (कास) यामाहा नेपालले एक्सचेन्ज मेला सुरु गरेको छ । चैत ५ देखि ११ गतेसम्म काठमाडौंस्थित भृकुटीमण्डपमा हुने मेलामा यामाहाले जुनसुकै ब्रान्डका पुराना मोटरसाइकलका लागि प्रचलित बजार मूल्यमा १५ हजार रुपैयाँ थप मूल्यांकन गर्नेछ ।
रेजर्सको काठमाडौंसँग साइनो,धनगढी प्रशिक्षकमा फुजामनाङ मर्स्याङ्दी क्लबलाई ए डिभिजन लिग उपाधि जिताएका नाइजेरियाली प्रशिक्षक तोपे फुजा एनएसएल टोली धनगढी एफसीसँग अनुबन्धित भएका छन् । धनगढीले बिहीबार विज्ञप्ति जारी गर्दै एनएसएलका लागि फुजालाई प्रशिक्षक नियुक्त गरेको जनाएको हो । धनगढी एफसीले मार्की खेलाडी राष्ट्रिय टिमका मिडफिल्डर विशाल राईलाई अनुबन्ध गरिसकेको छ ।
विराटनगरमा रञ्जित,"विराटनगर सिटी फुटबल क्लबले नेपाल सुपर लिगका लागि मार्की खेलाडी का रूपमा राष्ट्रिय टिमका डिफेन्डर रञ्जित धिमाललाई अनुबन्ध गरेको छ ।क्लबले बिहीबार आयोजित कार्यक्रममार्फत् रञ्जितसँग सम्झौता गरेको घोषणा गरेको हो । खेलाडीको आग्रहअनुसार पारिश्रमिक सार्वजनिक गर्न नमिल्ने क्लबका प्रमुख कार्यकारी अधिकृत सुवाशिस कोइरालाले बताए । उनले भने, जितको मानसिकता भएका रञ्जित प्रदेश १ कै प्रभावशाली खेलाडी हुन् ।मोरङस्थित उर्लाबारीका रञ्जितले भने, घरेलु सहर विराटनगरबाट खेल्न पाउनु मेरा लागि ठूलो अवसर हो । यो नयाँ यात्रा पनि हो । यसमा एकदमै उत्साही छु । आफ्नो जे जति क्षमता छ, ती सबै विराटनगरका लागि खचिर्ने छु, राम्रो गर्ने कोसिस गर्नेछु । मार्की प्लेयरको रूपमा चुनौती स्विकारेर राम्रो गर्ने विचार छ । क्लब आफैंले विदेशी खेलाडी ल्याउन सक्नेछ भने २० सदस्यीय टिमका अरू खेलाडी शुक्रबार हुने अक्सनबाट लिनेछ । अक्सनबारे रञ्जितले भने, उत्कृष्टमध्येका उत्कृष्ट खेलाडी लिने प्रयास गर्नेछौं । हेरौं, भाग्यले कति साथ दिन्छ ।"
भुवन च्याम्पियन,"काठमाडौं (कास) भुवन नगरकोटीले सूर्य नेपाल सेन्ट्रल ओपन गल्फ प्रतियोगिता जितेका छन् । उनले बिहीबार गोकर्ण गल्फ क्लबमा दुई ओभर ७४ खेल्दै समग्रमा ७ अन्डर २ सय ८१ को स्कोर बनाएर सूर्य नेपाल गल्फ टुर २०२१ को पहिलो इभेन्ट जितेका हुन् । भुवनले एमेच्योर गल्फर सुभाष तामाङमाथि १ स्ट्रोकको अग्रता बनाएर उपाधि जिते । १३ औं दक्षिण एसियाली खेलकुदमा दोहोरो स्वर्ण जितेका सुभाषले १ अन्डर ७१ खेल्दै कुल ६ अन्डर २ सय ८२ को स्कोर बनाए । भुवनले उपाधिका साथ १ लाख ३० हजार नगद पाए । नेपाल नम्बर एक भुवनले शुक्रबहादुर राईसँग २ अंकको अग्रतासाथ दिनको खेल सुरुआत गरेका थिए । चौथो तथा अन्तिम दिनमा ५ ओभर ७७ को बिर्सनलायक प्रदर्शन गरेपछि शुक्र तेस्रो स्थानमा रहे । उनले कुल दुई अन्डर २ सय ८६ को स्कोर बनाए । सुभाष एमेच्योर खेलाडी भएकाले एमेच्योरतर्फको उपाधि मात्र जिते । उनी दोस्रो स्थानमा रहेबापतको पुरस्कार रकम ८४ हजार रुपैयाँ शुक्रको नाममा गयो । व्यावसायिकतर्फ सञ्जय लामा तेस्रो स्थानमा रहे । दुई ओभर ७४ खेल्दै दुई ओभर २ सय ९० को स्कोर गरेका उनले ६० हजार नगद पाए । एमेच्योर अजित विक पाँचौं स्थानमा रहे । ३ ओभर कुल २ सय ९१ स्कोर गरेका उनी एमेच्योरतर्फ उपविजेता बने । उनले बिहीबार इभेन पार ७२ को स्कोर गरे । विजय श्रेष्ठ इनहाउस एमेच्योरमा तेस्रो र कुल छैटौं स्थानमा रहे । तीन ओभर ७५ को कार्ड बनाएका उनले कुल २ सय ९२ को स्कोर गरे । व्यावसायिकतर्फ चौथो स्थानको पुरस्कार रवि खड्काले जिते । अन्तिम चरणमा ३ ओभर ७५ स्कोर गरेका उनले ५० हजार नगद पाए । राजेन्द्र श्रेष्ठ प्रधान र दीपक थापामगर व्यावसायिकतर्फ संयुक्त पाँचौं स्थानमा रहे । उनीहरू दुवैले समान ३९ हजार ७ सय ५० रुपैयाँ पाए । भेट्रान दीपकले ३ अन्डर ६९ र राजेन्द्रले ४ अन्डर ७६ को स्कोर बनाएका थिए ।रामे मगर ८ ओभर २ सय ९६, नीरज तामाङ ९ ओभर २ सय ९७, बलभद्र राई १० ओभर २ सय ९८, जयराम श्रेष्ठ ११ ओभर २ सय ९९ को स्कोर बनाएर क्रमशः सातौंदेखि दसौं स्थानमा रहे । रामेले ३५ हजार, नीरजले ३२, बलभद्रले ३० र जयरामले २८ हजार पुरस्कार पाए । नेपाल व्यावसायिक गल्फर्स संघ (एनपीजीए) ले सूर्य नेपाल प्रालिको प्रायोजनमा आयोजना गरेको प्रतियोगितामा सूर्य नेपाल टुरमै अहिलेसम्मका सबैभन्दा बढी ६१ गल्फरले भाग लिएका थिए । त्यसमा ४४ व्यावसायिक खेलाडी थिए । विजेता खेलाडीलाई सूर्य नेपालका मार्केटिङ उपाध्यक्ष दिप्रा लाहिरी, एनपीजीएका अध्यक्ष रवीन्द्रमान श्रेष्ठ र नेपाल गल्फ संघका अध्यक्ष टासी घलेले पुरस्कृत गरे ।"
त्रिभुवन आर्मी फाइनलमा,मकवानपुर (कास) विदेशी टोली अफ्रिकन रुटस एसोसिएसन क्यामरुनमाथि संघर्षपूर्ण जित निकाल्दै त्रिभुवन आर्मी क्लब सहिद स्मृति फुटबल प्रतियोगिताको फाइनल पुगेको छ । हेटौंडामा जारी तेस्रो संस्करण प्रतियोगिताको दोस्रो सेमिफाइनल आर्मीले १० ले जितेको हो । आर्मीले शनिबार हुने फाइनलमा डिफेन्डिङ च्याम्पियन आयोजक मकवानपुर११ सँग प्रतिस्पर्धा गर्नेछ । हेटौंडा१० स्थित वनविज्ञान मैदानमा आर्मीलाई फाइनलमा पुर्याउन एकमात्र निर्णायक गोल आशिष शाक्यले गरे । उनले ६८ औं मिनेटमा गोल गरेका थिए । कप्तान टेकबहादुर बुढाथोकीले बक्सभित्र दिएको पासमा आशिषले उत्कृष्ट फिनिसिङ गरेका थिए । टेकबहादुर म्यान अफ द म्याच हुँदै १० हजार रुपैयाँ पाउन सफल भए । खेलभर आर्मीमाथि क्यामरुनी टोलीले दबाब कायम गरे पनि गोल गर्न सकेन । आर्मीका प्रशिक्षक नवीन न्यौपानेले आफ्नो रणनीतिअनुसार खेल्दा जित सम्भव भएको बताए ।
विजेतालाई ५ हजार डलर,काठमाडौं (कास) थ्री नेसन्स कप २०२१ को विजेताले ५ हजार डलर पुरस्कार राशिको रूपमा जित्ने भएको छ । अखिल नेपाल फुटबल संघ (एन्फा) ले बिहीबार प्रेस सम्मेलन गर्दै दोस्रो हुनेले तीन हजार डलर पाउने जनाएको छ । एन्फा प्रवक्ता किरण राईले प्रतियोगितालाई लिएर तयारी लगभग पूरा भइसकेको पनि बताए ।प्रतियोगिताको खेलतालिका यसअघि नै जारी भइसकेको छ । चैत १० देखि १६ सम्म हुने प्रतियोगितामा नेपाल र बंगलादेशको राष्ट्रिय टिमसँगै किर्गिस्तानको ओलम्पिक टिमले सहभागिता जनाउने छ । कुल ४० सदस्यीय बंगलादेशी टिम बिहीबार नै काठमाडौं आइपुगिसकेको छ भने किर्गिस्तान टिम आइतबार आइपुग्नेछ ।लिग चरण समाप्तिमा शीर्षस्थानमा रहने टिमले फाइनल यात्रा गर्नेछ । लिग चरणमा अंक बराबरीको स्थितिमा हेड टु हेड बाट निर्णय हुनेछ । नेपाल र बंगलादेशी टिमबीचको खेल अन्तर्राष्ट्रिय फुटबल महासंघ (फिफा) बाट मान्यताप्राप्त औपचारिक खेल रहनेछ । प्रवक्ता राईका अनुसार प्रतियोगिताको उत्कृष्ट खेलाडीले ५ सय डलर र प्रत्येक खेलको उत्कृष्ट खेलाडीले २ सय ५० डलर पाउने छन् ।प्रवक्ता राईले प्रतियोगिताको कुल खर्च एक करोड रुपैयाँ हुने र आम्दानी एक करोड ५० लाख रुपैयाँ हुने अनुमान रहेको बताए । प्रत्येक खेलमा साधारणतर्फ १० हजार ५ सय टिकट बिक्री हुनेछ । त्यसको मूल्य ७ सय रहेको छ । भीआईपीतर्फ १ हजार ५ सय टिकट बिक्री गरिनेछ । यसको मूल्य १ हजार ५ सय रुपैयाँ नै राखिएको छ ।
एपीएफ सेमिफाइनल नजिक,"इलाम (कास) सशस्त्र प्रहरीको एपीएफ क्लब इलाम आमन्त्रण खुला भलिबल प्रतियोगितामा बिहीबार सेमिफाइनल नजिक पुगेको छ । २ खेलमा ५ अंक बटुल्दै एपीएफले सेमिफाइनल पुग्ने सम्भावना बलियो पारेको हो । एपीएफले बिहीबार दमक नगर भलिबल क्लबलाई ३१ सेटमा हराएको थियो । अघिल्लो दिन टोलीले नेपाल पुलिस क्लबलाई ३२ को सेटमा पन्छाएको हो । पुलिस क्लबसँग १ अंक छ । शुक्रबार हुने खेलमा पुलिसले दमक नगरसँग प्रतिस्पर्धा गर्नेछ । दमकले अंक जोड्न सकेको छैन । एपीएफले दमकमाथि २५२१, २२२५, २५१२, २५१९ को जित निकालेको हो । बिहीबारै समूह क मा त्रिभुवन आर्मीले पनि दोस्रो जित निकाल्दै ४ अंक बटुलेको छ । झापाको गौरादह नगर खेलकुद विकास समितिविरुद्ध ३२ सेटमा जित निकाल्दै आर्मीले सेमिफाइनल सम्भावना कायम राख्यो । आर्मीले २५२०, २२२५, २३२५, २५१४, १५८ को नतिजा निकाल्यो । आर्मीले बिर्तामोडको विमान ट्रेडसलाई ३२ ले हराएको थियो । विमान ट्रेडर्सले डिफेन्डिङ च्याम्पियन गण्डकी प्रदेशलाई २५२०, २५२३, २५२३ ले हरायो । विमानले पनि ४ अंक पुर्याएको छ ।"

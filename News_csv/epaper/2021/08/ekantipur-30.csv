शीर्षक,विवरण
विद्यार्थीलाई कहिले खुल्ला अस्ट्रेलिया ?,"(अस्ट्रेलिया)  विराटनगरकी रेश्मा सुवालले अस्ट्रेलियाको विद्यार्थी भिसा लिएर बसेको एक वर्ष भयो । अन्तर्राष्ट्रिय विद्यार्थीका लागि बोर्डर खुल्ने आशामा अनलाइन पढिरहेकी उनले अहिलेसम्म यसबारे कुनै निर्णय भएको जानकारी पाएकी छैनन् । त्यस्तै, काठमाडौंका विकल श्रेष्ठ उच्च शिक्षा अध्ययनका लागि अस्ट्रेलिया जान पाउने आशामा एक वर्षदेखि कुरिरहेका छन् । उच्च शिक्षाका लागि भिसा लागेका सयौं नेपाली विद्यार्थी अस्ट्रेलिया कहिले आउन पाइएला भनेर पर्खाइमा छन् । धेरैले नेपालमै अनलाइन पढाइलाई समेत निरन्तरता दिइरहेका छन् । लगभग साम्य भइसकेको कोभिड१९ को संक्रमण केही महिनादेखि सिड्नी, मेलबर्नलगायत सहरमा पुनः बढेपछि उनीहरूमा अस्ट्रेलिया आउन पाउनेनपाउने अन्योल झन् बढेको हो ।विद्यार्थी अस्ट्रेलिया कहिलेदेखि आउन पाउने भन्नेबारे यहाँका सरकारी अधिकारीले समेत खुलस्त पार्न सकिरहेका छैनन् । सरकारद्वारा कोभिड नियन्त्रणका लागि चालिएका केही कदमले यसको निर्क्योल गर्ने बताइएको छ । अर्को वर्षको जुलाईदेखि नेपालसहितका विदेशी विद्यार्थी अस्ट्रेलिया आउने सम्भावना रहेको यस क्षेत्रमा काम गरिरहेकाहरूको भनाइ छ ।अस्ट्रेलियाली अर्थतन्त्रमा अन्तर्राष्ट्रिय विद्यार्थीको करिब ४० अर्ब डलर बराबरको योगदान छ । यसबाट अस्ट्रेलियाको कृषि, सरसफाइ तथा हस्पिटालिटी क्षेत्रको आवश्यक जनशक्ति परिपूर्ति हुँदै आएको छ । त्यसका साथै यहाँका शैक्षिक संस्थाले समेत सरकारलाई विद्यार्थी भित्र्याउन दबाब दिँदै आएका छन् । तर, संक्रमण फैलिरहेकाले अस्ट्रेलियाले अर्को वर्षको जुलाईअघि विद्यार्थी भित्र्याउने सम्भावना निकै कम छ ।यस क्षेत्रका जानकार पनि जुलाईदेखि मात्र उल्लेख्य संख्यामा विदेशी विद्यार्थी आउन सक्ने बताउँछन् । उनीहरू अस्ट्रेलियाले न्यूनतम ७० प्रतिशत जनतालाई खोप लगाइसकेपछि र अस्ट्रेलिया सरकारले मान्यता दिएको खोप लगाएको खण्डमा प्राथमिकताका आधारमा विद्यार्थी ल्याउन सक्ने बताउँछन् । सिड्नीका कानुन व्यवसायी सञ्जीव पाण्डे भन्छन्, विदेशी विद्यार्थी नभएका कारण आर्थिक र रोजगारमूलक क्षेत्रमा नै असर देखिएकाले सरकारले सकेसम्म छिटो विदेशी विद्यार्थी ल्याउँछ । ७० देखि ८० प्रतिशत नागरिकलाई खोप लगाइसकेपछि अर्को वर्षको सुरुवातदेखि क्रमिक रूपमा विदेशी विद्यार्थी आउन पाउनेमा उनी आशावादी छन् ।यद्यपि, नेपाली विद्यार्थी त्यसका लागि प्राथमिकतामा पर्ने कुनै ग्यारेन्टी नभएको उनको भनाइ छ । हालको अवस्थामा अस्ट्रेलिया आउने पहिलो सम्भावना भनेको सरकारले मान्यता दिएको खोप लगाइसकेकाहरू नै हुन्, उनले भने । अस्ट्रेलियाले अहिलेसम्म अस्ट्राजेनेका, फाइजर र मोडर्ना खोपलाई स्वीकृति दिइसकेको छ । अस्ट्रेलिया आउन चाहने नेपाली विद्यार्थीले समेत सरकारले निर्णय लिइसकेपछि यी ३ खोप लगाएको प्रमाण प्रस्तुत गर्न सक्नुपर्छ । खोपका साथै क्वारेन्टाइन सुविधाको उपलब्धताअनुसार विदेशी विद्यार्थी भित्र्याइने योजना सरकारको छ । अस्ट्रेलियाली सरकारको आर्थिक सल्लाहकारका रूपमा लामो समय काम गरिसकेका कृष्ण हमाल अर्को वर्षको जुलाईदेखि उल्लेख्य मात्रामा विदेशी विद्यार्थी आउने सम्भावना देख्छन् । हो, अहिले आर्थिक रूपमा सरकारलाई धेरै घाटा भइरहेको छ तर पनि खोपको लक्ष्य पूरा नभई विद्यार्थी ल्याउने सम्भावना छैन, उनले भने । हमाल अस्ट्रेलियामा विदेशी विद्यार्थी ल्याउने नेपाल तेस्रो ठूलो स्रोतमुलुक भएकाले प्राथमिकतामा पर्न सक्ने सुनाउँछन् । तर पनि यहाँको सरकारले मान्यता दिएको खोप लगाएका विद्यार्थी नै प्राथमिकतामा पर्ने उनी दाबी गर्छन् ।यसअघि विद्यार्थी ल्याउन न्यु साउथ वेल्स र भिक्टोरियाले नमुना कार्यक्रम ल्याउँथे । तर संक्रमण बढेपछि न्यु साउथ वेल्सले उक्त कार्यक्रम स्थगित गरेको छ । भिक्टोरियाले सुरक्षाको अवस्था हेरेर मात्र विद्यार्थी ल्याउने जनाएको छ । त्यस्तै, दक्षिण अस्ट्रेलियाले पनि नमुना कार्यक्रममार्फत विदेशी विद्यार्थी ल्याउने योजना बनाएको छ ।"
फेरि पनि 'गोजी बाट मन्त्री छान्ने तयारी,"सत्तारोहणयता माओवादी केन्द्रको स्थायी र केन्द्रीय कमिटी बैठक पटकपटक बसेको छ । तर ती पार्टीले मन्त्री चयनको कुनै मापदण्ड बनाएको छैन, बरु मन्त्री छान्ने जिम्मा अध्यक्ष दाहाललाई नै दिएको छ । मन्त्री चयन गर्ने अधिकार दाहालले आफूमा केन्द्रित गरेपछि उनीकहाँ आकांक्षीको ताँती छ । त्यसो त दाहालले सार्वजनिक कार्यक्रममै पार्टीका सबै सांसदले मन्त्री बन्ने आकांक्षा पालेको बताएका थिए । दाहालले अधिकारकेन्द्रित गरेका बारेमा औपचारिक प्रतिक्रिया दिनसमेत माओवादी केन्द्रका नेताहरू डराउँछन् । मन्त्री छान्ने जिम्मा अध्यक्षलाई दिइएको छ, राम्रो बनाउने कि आफ्नो बनाउने उहाँको तजबिजमा छ । मन्त्री छनोटमा हाम्रो पार्टीभित्र मापदण्ड र कमिटीले काम गर्दैन, माओवादी केन्द्रका एक स्थायी कमिटी सदस्यले भने । स्थायी कमिटी सदस्य लीलामणि पोखरेलले मन्त्री छान्ने विषयमा पार्टीमा सामान्य छलफल भइसकेको र जिम्मा अध्यक्ष दाहाललाई दिइएको बताए । मूल नेतृत्व प्रचण्ड भएपछि उहाँले नै प्रस्ताव ल्याउने भन्ने छ । त्यो प्रस्ताव पार्टी कमिटीमा छलफल हुन्छ कि हुँदैन भन्ने थाहा छैन, उनले भने, छलफल भए राम्रै हुन्थ्यो । हामीकहाँ केही मात्रामा पात्रहरूका विषयमा छलफल भएको हो । यसको मतलब नेतृत्वले मनपरी गर्ने भन्ने होइन । जसपाको केन्द्रीय कार्यकारिणी समितिले संघीय परिषद् अध्यक्ष बाबुराम भट्टराई, अध्यक्ष उपेन्द्र यादव र वरिष्ठ नेता अशोक राईलाई मन्त्री छान्ने जिम्मा दिएको छ । जसपाभित्र आकांक्षी धेरै छन् । पार्टी विभाजन हुँदा महन्थ ठाकुर समूहबाट आएका सांसदहरूको व्यवस्थापन जसपाका लागि चुनौतीपूर्ण छ । पार्टीबाट ककसलाई मन्त्री बनाउने भन्नेबारेमा हामीबीच छलफल भएको छैन । मन्त्री छान्ने जिम्मा तीन नेतालाई छ, नेता राजेन्द्र श्रेष्ठले भने, मन्त्रालयको बाँडफाँट भएपछि र हाम्रो कार्यक्रम सकिएपछि तीन नेता बसेर टुंग्याउनुहुन्छ ।राजनीतिक विश्लेषकहरू विधि, पद्धतिबाट नभई शीर्ष नेताले मन्त्री चयन गर्ने प्रक्रिया नै गलत भएको बताउँछन् । नेपालको राजनीति धेरै समयदेखि व्यक्तिकेन्द्रित छ । माओवादीले प्रचण्डलाई जिम्मा दिन्छ । एमालेले केपी ओलीलाई जिम्मा दिन्थ्यो । पचासको दशकयता यस्तो रोग सुरु भएको हो, विश्लेषक श्याम श्रेष्ठले भने, यसको सुरुवात कांग्रेसबाट गिरिजाप्रसाद कोइरालाले गरे । त्यो कुरा अरू पार्टीले पनि सिके । २०५१ सालमा एमालेले सरकार बनाउँदा पार्टी कमिटीमा छलफल भएको सुनिन्थ्यो । त्यसयता उसले पनि त्यो पद्धति छाड्दै गयो । सामूहिक निर्णय नगर्नु गलत हो । विश्लेषक र नेताहरूका बुझाइमा मन्त्री चयनमा नेतृत्वको तजबिजी हुँदा सरकारका काम प्रभावित हुने जोखिम हुन्छ । विश्लेषक श्रेष्ठ योग्यता र क्षमताका आधारमा मन्त्री बनाउँदा सरकारको काम प्रभावकारी हुने तर्क गर्छन् । पार्टी कमिटीमा छलफल गरेर योग्यता, क्षमताका आधारमा वा मापदण्ड बनाएर मन्त्री बनाउँदा राम्रो हुन्छ । सरकारका काम पनि प्रभावकारी हुन्छन् । तर नेताको खल्तीबाट मन्त्री बनाउने गरिएको छ, उनले भने, त्यही कारण ठेकेदार वा पैसा भएका पात्र हेर्ने गरिन्छ । त्यस्ता पात्रबाट प्रभावकारी काम हुँदैन । यो रोगबाट नेपाली राजनीति बाहिर निस्कन सकेन ।माओवादी केन्द्रका स्थायी कमिटी सदस्य पोखरेल भने पार्टी कमिटीमा छलफल हुँदा समस्या आउने बताउँछन् । कुनै एउटा नेताले मन्त्री छान्नु लोकतान्त्रिक संस्कार होइन । तर पार्टीभित्र केही हदसम्म प्रमुख नेतालाई जिम्मा दिइन्छ । दिइएन भने छनोट गर्न कठिन हुन्छ, उनले भने, कमिटीमा आएपछि कि त भोटिङ गर्नुपर्छ । भोटिङको प्रक्रियामा जाँदा मान्छेले किन दुस्मनी मोल्ने भन्ने हुन्छ । एकले अर्कोको रिस गर्यो, फलानाले मलाई बन्न दिएन भन्ने जस्ता कुरा पनि हुन्छन् । त्यसैले ल तपार्इंले हेरेर गर्नुस् भनेर नेतृत्वलाई भनिएको हो ।"
चुनावको खर्च उठाउन मन्त्री,"हरेक उपाय अपनाएर मन्त्रीमा पुग्ने संस्कार व्यापक विकसित भएको छ । यस्तो किन भएको छ त ? पार्टी खर्चिलो छ, निर्वाचन खर्चिलो छ । त्यसैले सबै मन्त्री बनेर कमाउन चाहन्छन् । कार्यकर्ता पनि खर्चिला छन् । पैसा नभए आजकल कार्यकर्ताले नै भेट्दैनन् । त्यसैले नेताहरूले आफूलाई शक्तिशाली बनाउन आफ्नो मान्छेलाई मन्त्रीमा लैजाने अधिकार पनि लिन्छन् र त्यो मान्छेबाट धेरै पैसा उठाउँछन् । यसबाहेक मन्त्री बन्न पैसा बोकेर नेताकहाँ पनि जान्छन् । मन्त्री बन्न कसरी पुग्छन्, कुन ढंगले एप्रोच गर्छन् भन्ने त मैले नै देखेको छु । नेताहरूले राजनीतिक शक्ति आफूमा राख्छन् । सम्पूर्ण शक्ति राख्छन् । अहिले प्रचण्डसँग राजनीतिक शक्ति पनि छ, आर्थिक शक्ति पनि छ । दुईवटै शक्ति भइसकेपछि कार्यकर्ता पनि तिनीहरूसँग नै हुन्छन् । उनीहरूले पार्टीको संगठनको शक्ति पनि राख्छन् । त्यसले गर्दा नेतृत्वको चाकरी नगरी टिकट नपाउने, मन्त्री बन्न नपाउने, अरू नियुक्ति नपाउने हुन्छ । ब्युरोक्रेसीमा बढुवा नपाउने समस्या हुन्छ । कांग्रेसमा मन्त्रालयको जिम्मा दिँदा केही हदसम्म पृष्ठभूमि हेरिन्थ्यो । तर प्रधानमन्त्री सर्वेसर्वा हुन्थे । प्रधानमन्त्रीलाई चित्त नबुझ्दा आफ्नो ढंगले पनि काम हुन्थ्यो । मलाई मापदण्ड देऊ त्यसपछि आफ्नो ढंगले गर्छु भन्ने पनि थियो । गिरिजाबाबुले त्यसो गर्नुभएको थियो । खासमा पार्टीमा मापदण्ड बनाउने र को कहाँ किन ठीक छ भनेर रेकर्डमा राख्ने पद्धति हुनुपर्ने हो । मापदण्डअनुसार पठाउँदा अरूले पनि आफूलाई न्याय भयो भन्ने महसुस गर्छन् ।"
"सिसडोलको बिजोग, बन्चरेडाँडा अलपत्र","काठमाडौंदेखि झन्डै १७ किलोमिटर टाढा । करिब ४ सय रोपनीभन्दा बढी जग्गामा फैलिएको सिसडोल ल्यान्डफिल साइट । तारकेश्वरस्थित मुड्खु हुँदै सिसडोलस्थित औखरपौवाको ल्यान्डफिल साइट अवलोकन गर्न आइतबार दिउँसो पुग्दा एक सय मिटर अगाडि नै गाडीबाट ओर्लिनुपर्यो । कतै पक्की सडक त कतै खाल्डाखुल्डी हुँदै ल्यान्डफिल साइट पुग्दाको अनुभव भने बयान गरिसाध्य रहेन । कोल्खु खोलादेखि बन्चरेडाँडा जाने झन्डै २ सय मिटर मुख्य सडक बिग्रिएको छ (तस्बिर ः २ र ३) । फोहोरमाथि नै अस्थायी सडक बनाइएकाले गाडी फस्ने समस्या नौलो रहेन । मुख्य सडकको तलतिर खोला छेउमा ल्यान्डफिल साइटको भ्याली १ र २ छ । मुख्य सडकबाट ८० देखि सय मिटरको उचाइमा फोहोर फालिन्छ । त्यहाँसम्म पुग्न करिब ४ सय मिटर पार गर्नुपर्छ । फोहोरमाथि खनिएको सडक हुँदै साइटको उचाइमा पुगेर फोहोर फाल्ने गरिन्छ (तस्बिर १) । फोहोरमाथि नै सडक बनाइएकाले गाडी माथिसम्म जान समस्या छ । आइतबार दिउँसो त्यहाँ पुग्दा १५ वटा फोहोरका गाडी लामबद्ध थिए । घाम लागेपछि मात्र फोहोर माथि लैजाने गरिन्छ । काठमाडौं महानगरले कहिलेकाहीं क्रेनको सहयोगमा फोहोरका गाडी तानेर माथिसम्म पुर्याउने गरेको भए पनि शनिबार राति फोहोर सडकमै खन्याइएको थियो । उपत्यकामा थुप्रिएको फोहोरले महामारीको रूप लिन सक्ने देखिएको भए पनि काठमाडौं महानगरका वातावरण विभाग प्रमुख हरिकुमार श्रेष्ठले बन्चरेडाँडा ल्यान्डफिल साइटका रूपमा प्रयोगमा नआएसम्म फोहोर नउठ्ने समस्या दोहोरिरहने बताउँछन् । फोहोर उठिरहेको छ, तर उठ्नुपर्ने जति उठाउन र विसर्जन गर्न सकिएको छैन, उनले भने, अन्य बेला जति व्यवस्थापन गरिन्थ्यो । त्यति गर्न नसकिएको हो । दैनिक १ सय ५० वटा ट्रकले फोहोर ल्याउने गरेको ठाउँमा अहिले एकतिहाइ मात्र विसर्जन भइरहेको छ । सिसडोलदेखि बन्चरेडाँडासम्म पुग्ने २ किलोमिटर सडक निर्माणको जिम्मेवारी सडक विभागको थियो । करिब १८ सय मिटर सडक कालोपत्र गरिसकिएको भए पनि २ सय मिटर सडक बनाउने टुंगो छैन । बन्चरेडाँडाको ल्यान्डफिल साइट निर्माण सम्पन्न भएको खण्डमा महानगर आफैंले सडक बनाएर पनि लैजाने सिसडोल ल्यान्डफिल साइटका इन्चार्ज सरकारद्वीप श्रेष्ठले बताए । व्यवस्थापन गर्न नसकिने भएपछि हामीले नै महानगरवासीलाई कम फोहोर उत्पादन गर्नु तथा सम्भव हुने फोहोर घरमै व्यवस्थापन गर्नु भनेका हौं, उनले भने । सरकारले समयमै बन्चरेडाँडा तयार गरेर हस्तान्तरण गरेको भए यस्तो समस्या नहुने उनको दाबी छ । सहरी मन्त्रालयले वर्षायाम सुरु हुनुअगावै ल्यान्डफिल साइट हस्तान्तरण गर्न सक्दैनौं भनेको भए वैकल्पिक व्यवस्थापन गर्न सकिन्थ्यो, विभाग प्रमुख श्रेष्ठले भने । तर सम्झौता गरेकोभन्दा लामो समयसम्म फोहोर व्यवस्थापन भइरहेको साइट इन्चार्ज श्रेष्ठ बताउँछन् । दुई वर्षका लागि सम्झौता गरेको सिसडोलमा झन्डै १५ वर्षदेखि फोहोर फालिरहेका छौं । चार वर्षदेखि कुनै समस्या थिएन, यही वर्ष धेरै समस्या भयो, उनले भने । पानी पर्ने मौसममा फोहोर व्यवस्थापन गर्न समस्या हुने उनको भनाइ छ । वर्षायामपछि फोहोर मज्जाले उठ्छ, कुनै समस्या हुँदैन । बन्चरेडाँडा नै वैकल्पिक ठाउँ हो, उनले भने । सडकको समस्या त छँदै थियो, स्थानीयको विरोधका कारण पनि फोहोर विसर्जन अवरुद्ध भएको छ । भदौ ६ मा नुवाकोटस्थित ककनी गाउँपालिका१ की ७० वर्षीया पुतली बलामीको हैजाका कारण मृत्यु भएपछि भदौ १० देखि सिसडोलका स्थानीयले फोहोर फाल्न अवरोध गर्दै आएका हुन् । गाउँपालिका वडा१ का अध्यक्ष चन्द्रबहादुर श्रेष्ठ बलामीका अनुसार चिकित्सकले हैजाकै कारण पुतली बलामीको मृत्यु भएको पुष्टि गरेपछि स्थानीय विरोधमा उत्रिएका हुन् । सिसडोल ल्यान्डफिल साइटको फोहोरबाट निस्केको लिचेड (पानी) बगेर पानीको मुहानमा गएर मिसिएको छ, उनले भने, झाडापखाला लागेपछि उपचार गर्न लैजाँदा २४ घण्टामै बलामीको मृत्यु भयो । सरकारले क्षतिपूर्ति दिनुपर्ने तथा फोहोर विसर्जन व्यवस्थित गर्नुपर्ने स्थानीयको माग छ । तर इन्चार्ज श्रेष्ठ भने स्थानीयले चलाउने गाडीलाई मात्र फोहोर फाल्न दिइएको दाबी गर्छन् । महानगरका र अन्य चालकलाई फोहोर फाल्न दिइएको छैन, उनले भने । वडाध्यक्ष बलामीले भने कसैलाई पनि फोहोर फाल्न नदिइएको दाबी गरे । स्थानीयको आँखा छलेर फोहोर फाल्न गएका हुन्, उनले भने । लुकीछिपी फोहोर फालेकै कारण स्थानीयले आइतबार साँझ केही गाडीमा तोडफोड गरेको उनले जनाए । विभाग प्रमुख श्रेष्ठले भदौ ११ मा स्थानीयले प्रयोग गर्ने पानी, स्थानीयको दिसा र माटो परीक्षणका लागि पठाइएको बताए । रिपोर्ट आएपछि मात्र स्थानीयको आरोपबारे भन्न सकिने उनको भनाइ छ । स्थानीयको क्षतिपूर्तिबाहेकका अन्य माग पूरा गर्न महानगर तयार छ, उनले भने ।"
दुई तिहाइभन्दा बढी नेपालीमा एन्टिबडी,"(काठमाडौं)  सरकारी अध्ययनअनुसार करिब दुई तिहाइभन्दा बढी नेपालीमा कोभिड१९ विरुद्घको एन्टिबडी विकास भएको छ । खोप लगाएका वा प्राकृतिक रूपमै कोभिड संक्रमण निको भएर यति धेरै नेपालीमा प्रतिरोधी क्षमता विकास भएको सरकारको दाबी छ । सर्वेक्षणले कोभिडविरुद्घको खोपको प्रभावकारितासमेत राम्रो देखाएको छ । सर्वेक्षणअनुसार मुलुकमा एक मात्रा खोप लगाएकामा ८० प्रतिशत र दुई मात्रा खोप लगाएकामा ९० प्रतिशत कोभिडविरुद्घको एन्टिबडी देखिएको छ । ६ महिनाभन्दा बढी उमेरका व्यक्तिहरूमा असार २१ देखि साउन ३० गतेसम्म संकलित नमुनामध्ये १३ हजार १ सय ६१ जनाको परीक्षण तथा विश्लेषण गर्दा ६८६ प्रतिशत व्यक्तिमा कोभिडको एन्टिबडी देखिएको हो । कोभिड१९ संक्रमणको दोस्रो राष्ट्रिय सेरो प्रिभ्यालेन्स सर्वेक्षण भएको समय मुलुकमा १८ वर्षमाथिका जनसंख्यामध्ये करिब साढे १० प्रतिशत जतिले कोभिडविरुद्घको खोप लिएको जनाउँदै डा राजेन्द्र बीसीले भने, कोभिडविरुद्घ एन्टिबडी देखिएका ६८६ प्रतिशतमध्ये करिब साढे १० प्रतिशतमा खोपले गर्दा एन्टिबडी देखियो भने ५८ प्रतिशतमा आफैं प्राकृतिक रूपमा संक्रमित भएर निको भएका हुन् ।सर्वेक्षणको प्रारम्भिक नतिजाअनुसार देशभरि दुई तिहाइभन्दा बढी व्यक्तिमा कोभिडविरुद्घको एन्टिबडी विकास भएको देखिन्छ, स्वास्थ्य सेवा विभाग, इपिडिमियोलोजी तथा रोग नियन्त्रण महाशाखाका निर्देशक डा कृष्णप्रसाद पौडेलले भने । उनका अनुसार सातवटै प्रदेश, हिमाल, पहाड, तराई, गाउँ, सहर सबै लिंग उमेर, पेसा तथा सबै समूहमा करिब समान रूपमै एन्टिबडी देखिएको छ । दुई तिहाइ नेपाली भनेको करिब दुई करोड जनसंख्या हो । जसमध्ये यो अध्ययनका लागि अन्तिम नमुना संकलन गर्दाको दिनसम्म पहिलो वा दोस्रो पनि खोप लगाएका व्यक्तिको संख्या ३० लाख थियो । त्यस्तै अहिलेसम्म पनि करिब ७ लाख ५९ हजार संक्रमित भएको पुष्टि भएको छ । यसरी खोप लगाएका र कोभिड पुष्टि भएको जनसंख्या करिब ३७ लाख भए पनि दुई करोड जनसंख्यामा कसरी एन्टिबडी बन्यो ? पुष्टि भएको संख्या थोरै भए पनि निकै धेरै नेपाली संक्रमित भएको तर धेरैमा लक्षण नदेखिएको वा देखिए पनि परीक्षणमा नगएको सरकारी अधिकारीहरूको भनाइ छ । डेल्टा भेरिएन्ट अत्यन्त संक्रामक भएकाले दोस्रो लहरमा धेरै जनसंख्यामा संक्रमित भयो, डा पौडेलले भने, सर्वेक्षणअनुसार लक्षण नभएका र टेस्ट नभएका व्यक्तिमा समेत धेरै बढी कोभिडको संक्रमण देखिएको छ ।सेरो प्रिभ्यालेन्स सर्वेक्षण भएको समय मुलुकमा १८ वर्षमाथिका जनसंख्यामध्ये करिब साढे १० प्रतिशत जतिले कोभिडविरुद्घको खोप लिएको जनाउँदै डा बीसीले भने, कोभिडविरुद्घ एन्टिबडी देखिएका ६८६ प्रतिशतमध्ये करिब साढे १० प्रतिशतमा खोपले गर्दा एन्टिबडी देखियो भने ५८ प्रतिशतमा आफैं प्राकृतिक रूपमा संक्रमित भएर निको भएका हुन । सर्वेक्षणको प्रारम्भिक नतिजाले कोभिड नेपालमा व्यापक रूपमा फैलिएको देखाएको जनाउँदै वरिष्ठ जनस्वास्थ्यविद् बीसी भन्छन्, सर्वेक्षणले मुलुकमा करिब १० प्रतिशत जनसंख्या खोप र ५८ प्रतिशत जनसंख्या प्राकृतिक रूपमै संक्रमित भएर कोभिडविरुद्घ प्रतिरोधक क्षमता हासिल गरेको देखिएको छ । पहिलो लहरको भाइरसभन्दा डेल्टा भेरिएन्ट करिब शतप्रतिशत बढी संक्रामक देखिएको छ । गत असार ३१ गते गरिएको पछिल्लो जिनोमिक सिक्वेन्सिङ (जिनोमिक पहिचान) मा शतप्रतिशत नमुनामा डेल्टा भेरिएन्ट देखिएको र डेल्टा भेरिएन्ट देखिएकाहरूमध्ये करिब ८ प्रतिशतमा डेल्टा प्लस (एवाई१) समेत देखिएको थियो । त्यस्तै अत्यन्त संक्रामक मानिएको कप्पा भेरिएन्ट (बी१६१७१) समेत नेपालमा पुष्टि भइसकेको छ । कप्पा भेरिएन्ट पहिलो लहरको भाइरसको दाँजोमा २८ देखि ८९ प्रतिशतसम्म बढी संक्रामक देखिएको छ । अहिले भने मुख्य रूपले नेपालमा कप्पा देखिएको छैन । तर डेल्टा, डेल्टा प्लस, कप्पा आदि सबैको सर्ने दर उच्च रहेको छ । यी भेरिएन्टहरू बढी संक्रामक तथा सबै उमेर समूहका व्यक्तिलाई असर पार्ने विभिन्न अध्ययनहरूबाट पाइएको डा पौडेल जनाउँछन् । दोस्रो राष्ट्रिय सेरो प्रिभ्यालेन्स सर्वेक्षण भएको समय मुलुकमा १८ वर्षमाथिका जनसंख्यामध्ये करिब साढे १० प्रतिशत जतिले कोभिडविरुद्घको खोप लिएको जनाउँदै डा बीसीले भने, कोभिडविरुद्घ एन्टिबडी देखिएका ६८६ प्रतिशतमध्ये करिब साढे १० प्रतिशतमा खोपले गर्दा एन्टिबडी देखियो भने ५८ प्रतिशतमा आफैं प्राकृतिक रूपमा संक्रमित भएर निको भएका हुन् । सर्वेक्षणले आगामी दिनमा हुने भीडभाड र चाडपर्वलाई व्यवस्थित गर्दा धेरै व्यक्तिको ज्यान जोगाउन सकिने प्रस्ट रूपमा सन्देश दिएको औंल्याउँदै डा पौडेल भन्छन्, हाल मुलुकमा देखिएको भन्दा बढी संक्रामक र खतरनाक भेरिएन्ट आउने जोखिम कायमै रहेकाले स्वास्थ्य मापदण्ड अपनाउनु अपरिहार्य देखिएको छ ।"
के मुलुक 'हर्ड इम्युनिटी तिर जाँदै छ ?,"सेरो प्रिभ्यालेन्स सर्वेक्षणले आधाभन्दा बढी नेपाली कोभिडविरुद्घ आफैं संक्रमित भएर आफैं निको भएको देखाएको औंल्याउँदै विज्ञहरूले मुलुक हर्ड इम्युनिटी तिर गइरहेको समेत जनाएका छन् । तर केही विज्ञले भने कोभिडको डेल्टा भेरिएन्ट सँग हर्ड इम्युनिटी सम्भव नरहेको समेत दाबी गरेका छन् । हर्ड इम्युनिटीको अर्थ समाज वा समूहका केही प्रतिशत व्यक्तिमा रोग प्रतिरोधक क्षमताको विकासको माध्यमले संक्रामक रोगको प्रसार रोकिनु हो । स्वास्थ्य मन्त्रालयका केही पदाधिकारीहरूले समेत नाम उल्लेख नगर्ने सर्तमा मुलुक कोभिड संक्रमणविरुद्घ हर्ड इम्युनिटीतिर गइरहेको बताए । ५८ प्रतिशत जनसंख्या संक्रमित भएर प्रतिरोधी क्षमतायुक्त भएको नतिजाले मुलुक प्राकृतिक रूपमा हर्ड इम्युनिटीतिर गइरहेको देखिन्छ, डा बीसी भन्छन्, हामी खोप लगाएर मात्र होइन, प्राकृतिक रूपमा संक्रमित भएर हर्ड इम्युनिटीतिर गइरहेको यो सर्वेक्षणले प्रस्ट गरेको छ ।तर, केही विज्ञहरू भने नेपालमा डेल्टा भेरिएन्ट को संक्रमण व्यापक रहेकाले हर्ड इम्युनिटी सम्भव नभएको दाबी गर्छन् । हालै बेलायतको अक्सफोर्ड भ्याक्सिन समूहका प्रमुखले कोभिडको अत्यधिक संक्रामक डेल्टा भेरिएन्टले हर्ड इम्युनिटीको सम्भावनालाई कठिन बनाएको भन्दै सचेत गराइसकेका छन्, इपिडिमियोलोजी तथा रोग नियन्त्रण महाशाखाका पूर्वनिर्देशक डा बाबुराम मरासिनी भन्छन्, ९५ प्रतिशत व्यक्तिलाई खोप लगाए दादुरा फैलिँदैन तर कोभिडको डेल्टा भेरिएन्ट ती व्यक्तिलाई समेत संक्रमित गर्छ जो खोप लगाइसकेको होस् । यसैले हर्ड इम्युनिटी सम्भव नहुन पनि सक्छ ।यस्तै खोप लगाएकाहरूलाई समेत संक्रमित पार्न सक्ने कोभिड भाइरसको सम्भावित नयाँ स्वरूपको खतरासमेत कायमै रहेकोले हर्ड इम्युनिटीको तत्काल सम्भावना नभएको डा मरासिनीको तर्क छ । कतिपय संक्रमणविरुद्घ शरीरमा बनेको एन्टिबडी केही निश्चित समय पछि आफैं कमजोर भएर हराउँदै जाने पनि हुन सक्ने भएकाले अहिले नै कोभिडविरुद्घ हर्ड इम्युनिटी प्राप्त हुन्छ वा हुँदैन किटान गर्नु कठिन छ, उनले भने । विज्ञहरूका अनुसार हाल विश्वमै कोभिड रोगविरुद्घ इम्युनिटी (प्रतिरोधक क्षमता) प्राप्त गर्नका लागि दुई मात्र विकल्प छ । पहिलो विकल्प खोपको माध्यमले प्रतिरोधक क्षमता प्राप्त गर्ने, अर्को कोरोनाको संक्रमण भएर प्राकृतिक रूपमै प्रतिरोधी क्षमता स्वतः विकास गर्ने । खोपद्वारा प्राप्त हुने रोग प्रतिरोधक क्षमता कम जोखिमपूर्ण हुन्छ । तर प्राकृतिक रूपमा भएको संक्रमणवाट प्राप्त हुने प्रतिरोधक क्षमता विकास गरेर हर्ड इम्युनिटीमा जानु बढी जोखिमपूर्ण हुने गरेको छ । डा बीसीका अनुसार करिब ८० प्रतिशत जनसंख्यामा कोभिडविरुद्घ एन्टिबडी बन्यो भने बाँकी रहेका २० प्रतिशत संक्रमणबाट आफैं जोगिन सक्छन् । विज्ञहरूका अनुसार यदि कुनै रोग जनसंख्याको ठूलो खण्डमा फैलिन्छ भने बाँकी रहेका व्यक्ति यसबाट सुरक्षित भइहाल्छन् । अर्थात् व्यक्तिको रोग प्रतिरोधक क्षमताले त्यो रोगबाट लड्न संक्रमितलाई सघाउँछ । रोगसँग लडेर पूर्ण रूपमा निको भएकाहरू त्यो रोगबाट इम्युन भइहाल्छन् । अर्थात् ती व्यक्तिमा प्रतिरक्षात्मक गुण विकास हुन्छ । सामान्य भाषामा भन्ने हो भने इम्युनिटी भनेको व्यक्तिलाई संक्रमण भयो र त्यस पछि त्यसको रोग प्रतिरोधक क्षमताले भाइरससँग लड्नका लागि एन्टिबडी तयार हुनु हो । जति बढी व्यक्ति इम्युन हुँदै जान्छन् त्यति नै संक्रमण फैलिने खतरा कम हुँदै जान्छ । यसमा ती व्यक्तिहरूलाई पनि अप्रत्यक्ष रूपमा सुरक्षा मिल्छ जो न कहिल्यै संक्रमित भएका छन् न त रोगका लागि इम्युन नै छन् ।"
१८ जिल्ला जलवायु विपद्का 'हटस्पट,"(काठमाडौं)  जलवायु परिवर्तनका कारण सिर्जित विपद्का हिसाबले १८ जिल्लालाई हटस्पट मानिएको छ ।मकवानपुर, रौतहट, बाँके, कैलाली, सिरहा, मोरङ, डोटी, चितवन, धनुषा, सर्लाही, महोत्तरी, पर्सा, सप्तरी, सुनसरी, सिन्धुपाल्चोक, दाङ, कञ्चनपुर र झापा त्यसमा पर्छन् । कैलाली, मकवानपुर, बाँके र सर्लाहीमा मात्रै वार्षिक २० जनाभन्दा बढीको जलवायुजन्य विपद्मा परेर ज्यान जाने गरेको छ । वन तथा वातावरण मन्त्रालयले तयार गरेको जलवायु परिवर्तनसम्बन्धी जोखिम आकलनसम्बन्धी प्रतिवेदनअनुसार महोत्तरी र सप्तरीमा विपद्का घटनाले प्रतिवर्ष औसत ९ हजार जना प्रभावित हुने गरेका छन् । आर्थिक हिसाबले हेर्ने हो भने सिरहा, सुर्खेत र बर्दियामा सबभन्दा बढी क्षति हुने गरेको छ । जलवायुका कारण हुने विपद्का घटनालाई केलाउँदा नेपालमा अवस्था भयावह बन्दै गएको देखिन्छ, प्रतिवेदनमा छ ।चरम खडेरी र भारी वर्षाले निम्त्याएको बाढीका कारण कृषि क्षेत्र र खाद्य सुरक्षामा असर गर्ने क्रम बढेको छ । सन् १९७२ देखि सन् २०१६ सम्म चरम खडेरीका १६ वटा घटना भएका छन् । असिना, शीतलहर र तातो हावाले पनि कृषि उत्पादनमा ह्रास आएको छ । सन् १९७१ देखि सन् २००७ सम्म ८ लाख ४७ हजार ६ सय ४८ हेक्टर जमिनको कृषि बालीमा जलवायुजन्य विपद्का घटनाले क्षति पुगेको प्रतिवेदनमा उल्लेख छ । भारी वर्षा र बाढीले माछापालनलगायतमा पनि नराम्रो असर गरेको छ । जलवायु परिवर्तनका कारण तापक्रम उचालिँदा डढेलोका घटना बढेको छ । तराईदेखि चुरे र हिमाली क्षेत्रमा समेत भीषण डढेलो बढेको र बढ्दै जाने आकलन गरिएको छ । सन् २०१६ मा मुलुकका १० हजार ६ सय ५८ स्थानमा डढेलो लागेको थियो । यो वर्ष पनि नेपालसहित विश्वका विभिन्न भागमा अनियन्त्रित रूपमा डढेलो लागेका छन् । हिमाली जिल्लाहरू मनाङ, रसुवा, ताप्लेजुङमा कात्तिकदेखि वैशाखसम्मै डढेलो लागेको थियो । सयौं वर्षदेखि सुरक्षित हिसाबले बाँचिरहेका जीवजन्तुवन्यजन्तुमा चुरे र तराई क्षेत्रमा पानीका घोलहरू सुक्दा र एक्कासि बाढी आउँदा प्रत्यक्ष असर परेको छ । भारी वर्षाका कारण तीन वर्षअघि नारायणी र राप्ती नदीमा बाढी आउँदा चितवन निकुञ्जका गैंडा बगाएर भारत पुर्याएको थियो । बाढीले गैंडा र मृग प्रजातिले मन पराउने कैयौं हेक्टर घाँसे मैदान र पानीका घोलसमेत क्षतविक्षत गरेको छ । सँगै मिचाहा प्रजातिका बोटबिरुवाको फैलावट द्रूतगतिमा बढिरहेको छ । मिचाहा झारको विस्तारले गैंडाको मुख्य आहार र बासस्थान ढाकिदिएको छ । प्रतिवेदनअनुसार तल्लो तटीय क्षेत्रका वनस्पतिहरू माथिल्लो क्षेत्रमा सर्दै गएका छन् ।यसै वर्ष मनसुनको सुरुमै भारी वर्षाले मनाङ र लमजुङमा जलविद्युत्, सिन्धुपाल्चोकमा मेलम्ची खानेपानी आयोजना तथा विभिन्न जिल्लामा पक्की पुलसमेत बगाएको छ । प्रायः मनसुनमै पनि वर्षा नहुने उत्तरी गोरखामा यसपटक भारी वर्षाले हिमाली क्षेत्रसम्मै पहिरो गएको छ, जसले गर्दा तल्लो क्षेत्रसँगको सम्पर्क नै टुटेको छ । चीनको तिब्बतसँग जोड्न नेपाली सेनाले खनिरहेको सडकसमेत ठाउँठाउँमा अवरुद्ध भएको छ । पहिरोले कैयौं हेक्टर मलिलो जमिन बगाएको छ । वन तथा वातावरण मन्त्रालयले जलवायु परिवर्तनले निम्त्याएको हानिनोक्सानी (लस एन्ड ड्यामेज) को अवस्थाको आकलनसम्बन्धी प्रतिवेदन पनि अन्तिम चरणमा पुर्याएको छ । जलवायुजन्य विपद्का कारण बर्सेनि क्षतिका घटना बढ्न थालेपछि मन्त्रालयले राष्ट्रियस्तरको प्रतिवेदन तयार गरिरहेको हो । त्यसको नेतृत्व जलवायु परिवर्तन तथा व्यवस्थापन महाशाखाले गरेको छ । महाशाखाकी प्रमुख एवं सहसचिव राधा वाग्लेले मुलुकका विभिन्न भागमा जलवायुजन्य हानिनोक्सानी कुन गतिमा कसरी भइरहेको छ भनेर प्रतिवेदनले प्रस्ट्याउने बताइन् । कुनकुन क्षेत्रमा कस्तो हानिनोक्सानी गरेको छ तथ्यांक नै समेटिएको छ, उनले कान्तिपुरसँग भनिन् । यसै वर्ष हिउँददेखि अहिलेसम्मै देशभर जलवायुजन्य विपद्का घटना धेरै भएका छन् । संयुक्त राष्ट्रसंघीय जलवायु परिवर्तनसम्बन्धी संरचना महासन्धि (यूएनएफसीसीसी) को २६ औं सम्मेलन (कोप२६) को पूर्वसन्ध्यामा मन्त्रालयले उक्त प्रतिवेदन ल्याउन लागेको हो । सम्मेलन आगामी कात्तिक दोस्रो साता स्कटल्यान्डको ग्लास्गोमा हुँदै छ । मन्त्रालयले यसअघि तयार गरेको प्रतिवेदनमा केही वर्षयता तराईदेखि हिमालसम्मका विभिन्न भागमा जलवायुजन्य विपद्का घटनाहरूमा बढोत्तरी भइरहेको उल्लेख छ । प्रतिवेदनमा जलवायुजन्य विपद्मा परेर मृत्यु हुनेको संख्या बढिरहेको र अर्थतन्त्रमा समेत असर पारिरहेको उल्लेख छ । सन् १९७१ देखि २०१९ सम्मका घटनाहरूलाई विश्लेषण गरेर प्रतिवेदन तयार गरिएको थियो । जलवायुजन्य विपद्का घटनामा परेर औसतमा वार्षिक ६ सय ४७ जनाको ज्यान जाने गरेको मन्त्रालयको प्रतिवेदनमा छ । जलवायुजन्य विपद्का कारण सबभन्दा बढी सन् २००१ मा हानिनोक्सानी भएको छ । त्यो वर्ष १ हजार ८ सय ६६ जनाको ज्यान गएको थियो, यसमा हराइरहेका व्यक्तिलाई समेत जोडिएको छ । आगलागी, महामारी, भारी वर्षा, पहिरो, बाढी, भेलबाढी, हिमपहिरो र हिमताल विस्फोट, हावाहुरी, असिना, तातो हावा, शीतलहर, डढेलो, खडेरीलगायत घटनालाई जलवायुजन्य विपद्मा राखिएको छ । प्रतिवेदनअनुसार जलवायुजन्य विपद्का घटनाका कारण अर्थतन्त्रमा प्रतिवर्ष २७७८ मिलियन डलर नोक्सानी भइरहेको छ । सन् २०१७ को मनसुन अवधिमा सबभन्दा बढी क्षति भएको थियो । त्यो वर्ष ६३१८६ मिलियन डलर बराबरको क्षति भएको प्रतिवेदनमा छ । जलवायुजन्य विपद्का घटनाहरू बढ्दै गए पनि अनुकूलन (एडप्टेसन) का कार्यक्रम अघि बढाउनेबाहेक नेपालसँग समाधानको अरू उपाय छैन । अब अनुकूलनले मात्र जलवायुजन्य विपद्लाई थेग्न सक्ने अवस्था नभएकाले नेपाललगायत ४७ अति कम विकसित मुलुक साथै माल्दिभ्सजस्ता टापु मुलुकहरूले हानिनोक्सानीको लेखाजोखा गरी विकसित मुलुकहरूले गरिब मुलुकलाई लगानी गर्नुपर्ने वा क्षतिपूर्ति दिनुपर्ने मुद्दा जोडदार रूपमा उठाउने तयारी थालेका छन् । मन्त्रालयका प्रवक्ता सहसचिव बुद्धिसागर पौडेल जलवायुजन्य विपद्ले निम्त्याएको हानिनोक्सानीको मुद्दा पेरिस सम्झौतासँग समेत जोडिएको विषय भएकाले क्षतिपूर्तिका लागि विकसित मुलुकहरूलाई बाध्य बनाउनुको विकल्प नरहेको बताए । जलवायु सिर्जित हानिनोक्सानी सम्बोधन गर्न मारमा परेका मुलुकलाई लगानी गर्न बाध्य बनाउन सक्नु ठूलो उपलब्धि हुन्छ, पौडेलले भने, त्यसका लागि जलवायु वार्तामा रहेका शक्ति मुलुकका वार्ताकारहरूलाई कन्भिन्स गराउनुपर्छ, त्यसो भए मात्र उनीहरूले हानिनोक्सानीमा लगानी गर्न र क्षतिपूर्ति दिन प्रतिबद्धता जनाउन सक्छन् । हानिनोक्सानीको मुद्दा पेरिस सम्झौतामा समावेश भए पनि पूर्ण रूपमा कार्यान्वयन भइसकेको छैन । पोल्यान्डको वार्सामा सन् २०१३ मा भएको कोप१९ ले जलवायुजन्य जोखिम न्यूनीकरण र हानिनोक्सानीको मुद्दामा काम गर्न वार्सा इन्टरनेसनल मेकानिजम फर लस एन्ड ड्यामेज (विम एक्जम) संरचना बनाएको थियो । यो यूएनएफसीसीसीकै एउटा महत्त्वपूर्ण संरचना हो । जलवायुजन्य जोखिम न्यूनीकरण र हानिनोक्सानीको सम्बोधनका लागि अहिले कुनै पनि सम्बन्धित वित्त संयन्त्र (लगानी) स्पष्ट छैन । नेपाललगायतका जलवायुजन्य विपद्को सामना गरिरहेका अति कम विकसित (एलडीसी) र टापु राष्ट्रहरूको समूहले हानिनोक्सानीमा लगानी गर्न नयाँ संयन्त्र बनाउन दबाब दिइरहे पनि यो मुद्दा जलवायु वार्ताको विषयभित्र छिर्न सकेको छैन । अहिले, जलवायुजन्य जोखिम न्यूनीकरणका लागि कम विकसित मुलुकहरूको कोष (एलडीसी फन्ड), हरित जलवायु कोष (ग्रिन क्लाइमेट फन्ड) र अनुकूलन कोष (एडप्टेसन फन्ड) छ । ती कोषहरूमा विकसित मुलुकहरूले जम्मा गरेको रकम छ । हानिनोक्सानीमा लगानी वा सम्बोधन गर्न भने कुनै कोष छैन । जलवायुजन्य जोखिम र हानिनोक्सानी तथा क्षतिको सामनाका लागि सहयोग गर्न बढी हरितगृह ग्यास उत्सर्जन गर्ने मुलुकहरू अमेरिका, अस्ट्रेलिया र युरोपेली मुलुकहरूले अस्वीकार गर्दै आएका छन् । उनीहरू पृथ्वीमा अहिले देखा परेका विपद्का सबै घटनाहरू जलवायु परिवर्तनले नै निम्त्याएको हो भन्नेमा सहमत छैनन् ।"
७ गाउँ चिराचिरा,घर पुरिँदा एकको मृत्युपोखरा स्याङ्जाको गल्याङ१ राम्दीमा पहिरोले घर पुरिँदा एक महिलाको मृत्यु भएको छ । वालिङ१४ की धनमाया उम्रामगरको मृत्यु भएको स्याङ्जा प्रहरी प्रमुख एसपी होबिन्द्र बोगटीले बताए । पहिरोले सिद्धार्थ राजमार्ग अवरुद्ध भएको छ । आइतबार साँझपख खसेको पहिरोले तीन घर पुरेको प्रहरीले जनाएको छ । पहिरोमा परेर पुरिएका तीन जनालाई उद्धार गरी उपचारार्थ पाल्पा पठाइएको छ । घाइतेमध्ये तिवारी होटल सञ्चालक लक्ष्मी बस्नेतको अवस्था गम्भीर छ । पहिरोले राम्दीको प्रहरी पोस्टमा पनि क्षति पुर्याएको छ । पोस्टमा रहेका एक प्रहरी पनि सामान्य घाइते भएको बोगटीले बताए । पुरिएका घरमा रहेका अन्य र पोस्टका प्रहरीले भागेर ज्यान जोगाएका थिए ।
सुस्ताको दुःख : डुबान र अतिक्रमण,"काठमाडौं (कास) बाढीपहिरोका कारण सिन्धुपाल्चोकदेखि मनाङसम्मका खबर छाइरहँदा बाह्रैमास डुबान र विवादमा परिरहने पश्चिम नवलपरासीको सुस्ताबारे कहींकतै सोधखोज नभएपछि इन्द्रकुमारी थरुनी गत मंगलबार काठमाडौं आइपुगिन् । सीमा विवादको कुरा उठ्दा दार्चुलाको कालापानीसँगै सुस्ताको नाम जोडिएर आउने गरे पनि अहिले सुस्ता कतै चर्चामा नआएको उनको गुनासो छ । हाम्रो सुस्ताका बारे किन कसैले केही बोल्दैन ? सुस्ता गाउँपालिकाकी उपाध्यक्ष थरूनीले भनिन्, अहिले कालापानीभन्दा लिम्पियाधुराको नाम आउँछ, सुस्ताको त कतै नामै आउँदैन । पाठ्यक्रम वा सामान्य ज्ञानका पुस्तकमा समेत नेपालभारत सीमावर्ती विवादास्पद भूमि भनेर चिनिएका सुस्ता र कालापानीमध्ये नेपालको नयाँ राजनीतिकभौगोलिक नक्साले दार्चुलाको कालापानीलाई आफ्नो भूभागमा पारेपछि सुस्ता भने चर्चाबाटै हराएको छ । सुस्तामा बाढी, कटान जहिल्यै उस्तै छ । नारायणीपारि रहेको ५ नम्बर वडाको एउटा भाग बर्खामा झन्डै ४ महिना सम्पर्कहीन हुन्छ । अरू बेला पनि डुंगाबाट ओहोरदोहोर गर्नुपर्छ, उनले भनिन्, यो मध्यबर्खामा पारि सुस्तामा रहेका झन्डै साढे ३ सय घरधुरी (५ सय जनसंख्या) को दैनिकी, हालखबर पनि बुझ्न सकिन्न । यहाँका बासिन्दाले यो कठिनाइ बेहोर्न थालेको ४० वर्षभन्दा बढी भइसकेको छ । २०१६ मंसिर १९ मा भएको गण्डक सम्झौतापछि नारायणीपारिको सुस्तामा भूतपूर्व सैनिकको परिवारलाई लगेर राजा महेन्द्रले बस्ती बसालेका थिए । २०३५ सालमा आएको नारायणीको बाढी र गण्डक नहर बन्ने क्रममा नदीको धार फर्काउन भारतले गरेको अप्राकृतिक निर्माणपछि सुस्ता क्षेत्र क्रमशः डुबानमा पर्दै गएको थियो । पछि माओवादी द्वन्द्वका बेला स्थानीय तहमा प्रहरीप्रशासन नरहेको अवस्थामा बिहारउत्तर प्रदेशका बासिन्दाले सुस्ता अतिक्रमण गरेर बसोबास थालेका थिए । सुस्तावासी धेरैसँग नागरिकतासमेत छैन । सुस्तामा १९ हजार ४ सय ८० हेक्टर जमिन विवादित रहेकामा यसबाहेक १४ हजार ५ सय हेक्टर भारतले अतिक्रमण गरेको छ । अतिक्रमित जमिनमा भारतीयको १ सय ५० घरधुरी बसोबास छ । झन्डै साढे ३ सय घरधुरीका नेपाली भने ७ हजार हेक्टरमा बसोबास गरिरहेका छन् । सुस्तामा म जनप्रतिनिधि भएको ४ वर्ष भइसकेको छ, थरूनीले भनिन्, तर, सीमा विवाद र भारतले गरेको अतिक्रमणबारे एकैपटक पनि स्थानीय तहमा वार्तासंवाद गरिएको सम्झना छैन, केन्द्रबाट पनि यो द्विदेशीय सीमा विवादबारे कुराकानी भएको थाहा छैन ।"
स्क्रब टाइफसले ४ जनाको मृत्यु,"(काभ्रे)  स्क्रब टाइफसका कारण काभ्रेमा पछिल्लो दुई सातामा ३ बालबालिका र एक ज्येष्ठ नागरिकको मृत्यु भएको छ । धुलिखेल अस्पतालका बालरोग विशेषज्ञ डा अनिश जोशीका अनुसार केही दिनयता अस्पतालको बालरोग विभागमा मात्रै दिनहुँ ३५ जनासम्म स्क्रब टाइफसका बिरामी आउने गरेका छन् । १०१२ दिनदेखि ज्वरो आएको भन्दै अस्पताल आएका १०१२ वर्षका ३ बालबालिकाको मृत्यु भएको हो, डा जोशीले भने । उनीहरू काभ्रे, सिन्धुली र सिन्धुपाल्चोकका हुन् । एक ज्येष्ठ नागरिकको भने डिस्चार्ज गरिसकेपछि मृत्यु भएको उनले जनाए ।समयमै पत्ता लाग्यो भने सामान्य औषधि उपचारले यो रोग निको हुन्छ । ढिला भए श्वासप्रश्वास, फियो, मिर्गौलालगायतका अंगमा असर गरेर बिरामीको मृत्यु पनि हुन सक्छ, उनले भने । यो रोग लाग्न नदिन सरसफाइमा ध्यान दिनुपर्ने उनले सुझाए । यो रोग मुसामा पाइने किर्नाको टोकाइबाट सर्छ । धुलिखेल अस्पतालको इन्टरनल मेडिसिनमा कार्यरत डा प्रकाश सापकोटाका अनुसार खेत, झाडीलगायत बाहिरी वातावरणमा पाइने यो किर्नाले मुसालगायत माध्यम हुँदै मानिसलाई टोक्छ । यसले टोकेको ठाउँमा कालो दाग र वरिपरि रातो बिमिरा आउने, उच्च ज्वरो र जीउ दुख्ने पनि हुन्छ । यस्तो लक्षण लिएर आएका ९९ प्रतिशत बिरामीमा स्क्रब टाइफस पुष्टि हुने गरेको उनको भनाइ छ । अस्पतालको आकस्मिक विभाग प्रमुख डा सानुकृष्ण श्रेष्ठले लक्षणसहित आकस्मिक कक्षमा आउनेलाई आशंका गरी परीक्षण गर्दा स्क्रब टाइफस पुष्टि भइरहेको बताए ।उनका अनुसार उक्त किर्नाले टोकेपछि १३ सातासम्ममा लक्षण देखिन सक्छ । वर्षा, बाढी, पहिरो, भूकम्प गएको समयमा अव्यवस्थित बसोबास हुँदा यसको जोखिम बढी हुन्छ । झाडी आसपास ओसिलो स्थानमा खेल्ने बालबालिकामा पनि यसको जोखिम बढी हुन्छ, उनले भने ।धुलिखेल अस्पतालका मेडिकल माइक्रोबायलोजिस्ट सुरेन्द्र कुमार मधुपका अनुसार वैशाख १८ यता स्क्रब टाइफसको आशंकामा परीक्षण गरिएका १ सय ३१ मध्ये २० जनामा यो रोग पुष्टि भएको छ । बनेपास्थित शिर मेमोरियल अस्पतालका मेडिकल निर्देशक डा एञ्जेला बस्नेतले अस्पतालमा भर्ना भएका स्क्रब टाइफसका बिरामी निको भएर फर्किएको बताइन् । स्वास्थ्य कार्यालयका वरिष्ठ स्वास्थ्य प्रशासक डा नरेन्द्रकुमार झाले यो रोगका बिरामी पहिचान हुन थालेकाले स्थानीय तहसमेतको समन्वयमा नियन्त्रणको प्रयास गरिने बताए ।"
राजधानी छिर्न पहिरो बाधक,नागढुंगानौबिसे सडकमा पहिरो खस्दा आइतबार जाममा फसेका सवारीसाधन । सडक विस्तार गर्न पहाड काटिएको ठाउँमै पहिरो जाँदा बस्ती नै जोखिममा परेको छ । यसअघि यहाँका १५ परिवार विस्थापित भइसकेका छन् । बिहीबारदेखिको वर्षाले यो खण्डका अन्य स्थानमा समेत पहिरो खसेको थियो । जसका कारण काठमाडौं प्रवेशका लागि तराईलगायत विभिन्न जिल्लाबाट आएका सवारीसाधन र यात्रु घण्टौं सडकमै अलपत्र परेका थिए । तस्बिर ः हेमन्त श्रेष्ठकान्तिपुर
पुनर्वास पर्खिंदै विस्थापित,"(सिन्धुपाल्चोक)  गत असार १ मा हेलम्बु गाउँपालिकास्थित सेमिसिदाङ हिमालको काख भेमाथाङ चौरबाट सोहोरिएर आएको कालो लेदोसहितको बाढीले हेलम्बु, मेलम्ची र पाँचपोखरी थाङपाल गाउँपालिकाका तटीय क्षेत्र तहसनहस बनायो । त्यसयताका २ महिनामा मेलम्ची र इन्द्रावती नदीमा पटकपटक यो क्रम दोहोरियो । जसका कारण स्थानीयका घरबास, खेत, पुल, बाटोघाटोलगायत बगरमा परिणत भए । सर्वस्व गुमाएर सुकुम्बासी बनेका विस्थापित परिवार बर्खायाममा पनि त्रिपाल, टहरा र आफन्तछिमेकीको आश्रयमा छन् ।बाढीको विध्वंशपछि प्रधानमन्त्रीदेखि सांसद र स्थानीय नेतासम्म घटनास्थल पुगे । राहत प्याकेज र पीडितलाई पुनर्वासको योजना सुनाएर फर्किए । तर यसबीचमा संघीय र प्रदेश सरकारको उपस्थिति र सहयोगको अनुभूति पीडितले गर्न पाएनन् । यसअघि बाढीपहिरोका कारण जुरे, लिदी, जम्बु र घुम्थाङकै नागपुजे भीरखर्कबाट विस्थापित भएकाहरूको जस्तै आफूहरूको पनि कष्टपूर्ण अवस्था निम्तिने हो की भन्नेमा विस्थापितहरू चिन्तित छन् । २०७२ वैशाखको भूकम्पले घरबास ढलाएपछि ऋणधन गरी घर बनाएका थिए । अहिले बाढीपहिरोको मारमा पनि धेरैजसो उनीहरु नै परेका छन् । अझै जोखिम नघटेको विज्ञहरूको चेतावनीले तटीय भेगका स्थानीयमा त्रास कायमै छ । गृहमन्त्री बालकृष्ण खाँणले मेलम्ची बाढीको उद्गमस्थलको भौगर्भिक अध्ययन गर्न विज्ञ टोली खटाएका थिए । उक्त टोलीले प्रतिवेदन सार्वजनिक गरे पनि सोहीअनुसार पुनर्वास, पुनर्निर्माण र अन्य सुरक्षा सतर्कताको कुनै भौतिक तयारी छैन । बाढीपीडितलाई घर बनाउन भूकम्पपीडित भए ५ लाख र जग्गा नहुनेलाई ३ लाख रुपैयाँ दिने सरकारको घोषणा पनि प्रक्रियामै सीमित छ । हेलम्बु र मेलम्ची नगरमा ५ वटा बेलिब्रिजको प्राविधिक अध्ययन सकिए पनि काम सुरु भएको छैन । हाल हेलम्बुमा पहिचान गरिएका २ सय २७ बाढीपीडित स्थानीय सरकार र दाता संस्थाले उपलब्ध गराएका टेन्ट, पाल, टहरोलगायत अस्थायी आवासमा छन् । मेलम्चीका १ सय ८० बाढीपीडित विद्यालय छोडेर आसपासका घरमा महँगो भाडा तिरेर बसिरहेका छन् । पुनर्वासका लागि तीनै सरकारले पूर्णरूपमा बेवास्ता गरेको विस्थापित गुनासो गर्छन् । संघ सरकारले बेलिब्रिज र भौगर्भिक अध्ययनका लागि टोली खटायो तर प्रदेश र स्थानीय सरकार संघकै मुख ताकेर बसेका छन्, मेलम्ची पुनर्निर्माण सरोकार समितिका सागर श्रेष्ठले भने । उनले मेलम्ची नगरपालिकाले बेवास्ता गरेपछि खोलालाई साविककै स्थानबाट बग्ने बनाउन दाताहरूबाट ३५ लाख रुपैयाँ संकलन गरी काम गरिरहेको बताए ।नगरपालिकाले समयमै एक्स्काभेटर, डोजरलगायत प्रयोग गरेर खोलालाई साविककै अवस्थामा ल्याउन प्रयास गरेको भए धेरै क्षति हुनबाट रोकिने थियो, उनले भने, तर अहिले स्थानीयको प्रयासमा बजारभर थुप्रिएको बालुवा, गेग्रान, माटो निकालेर फाल्न ९ वटा एक्स्काभेटर, २ वटा बुल्डोजरसहित दर्जनको संख्यामा टिपर प्रयोग गरेर काम भइरहेको छ । मेलम्ची बजारका ७० भन्दा बढी घर गेग्रानले पुरिएका थिए । नगरपालिकाले सहयोग दिएको भनेको त्यही २०५० थान जाली हो । जोखिम न्यूनीकरणमा खट्दा पनि उल्टै अवरोध गर्ने काम भयो, उनले भने । मेलम्ची नगर प्रमुख डम्बरबहादुर अर्यालले भने बस्ती संरक्षणका लागि ग्याबिन जाली, टिपर, एक्स्काभेटर प्रयोगलगायतमा झण्डै एक करोड रुपैयाँ खर्चेको दाबी गरे । नगरको उद्धार तथा पुनःस्थापना कोषमा ४ करोड रुपैयाँ संकलन भएको छ । यसबाट घरबास गुमाएकालाई ३० हजार र खोलाछेउ जोखिममा रहेकालाई २० हजार रुपैयाँ राहत दिने निर्णय गरेको अर्यालले बताए । पूर्ण क्षति व्यहोरेका व्यवसायीलाई १५ हजार र जोखिममा रहेकालाई १० हजार रुपैयाँ उपलब्ध गराउने भनिएको छ, उनले भने । बाढीपीडितमध्ये पनि दीर्घरोगी, गर्भवती, सुत्केरीलाई प्राथमिकता दिँदै साढे ७ हजार बराबरको राहत प्याकेज दिइरहेको उनको भनाइ छ ।चनौटे बजार पुग्ने मोटरेबल पुल बाढीले बगाएयता सडक सम्पर्कबाट विच्छेद हेलम्बुवासीका लागि राजधानीसम्म पुग्न दुई वटा वैकल्पिक सडक खुलाइएको छ । मेलम्चीघ्याङ चोक्पु खोलामा तुइन राखिएको छ । खाद्यान्न र औषधि अभाव हुन नदिन पूर्ण तयारी गरेको दाबी गाउँपालिकाको छ । २ सय २७ विस्थापितका लागि दाताको सहयोगमा अस्थायी आवास बनाइँदै छ । सुरुवातमा ७९ घर बनाइने गाउँपालिका अध्यक्ष निमाग्याल्जेन शेर्पाले बताए । बेलिब्रिज हाल्न प्राविधिक टोलीले अध्ययनको काम सकिसकेको छ । थापटार, चुरेटार, हल्दे र तिम्बुमा यान्त्रिक तुइन राख्न इस्टिमेट फाइनल हुँदै छ, उनले भने । एक साताभित्र बेलिब्रिज र गाउँपालिकाभर बिजुली आपूर्ति नियमित भइसक्ने उनले दाबी गरे । बाढीपछिको पुनर्निर्माणमा हालसम्म ६० लाख रुपैयाँको हाराहारीमा खर्च भएको उनको भनाइ छ ।प्रमुख जिल्ला अधिकारी अरुण पोखरेलले तीन तहको सरकारबीच समन्वय नहुँदा पुनर्निर्माणलगायतको कार्य अन्योलग्रस्त बनेको बताए । विपद्को बेला तत्काल राहत र उद्धारमा केही सक्रिय देखिए पनि अहिले प्रदेश सरकार सुस्त देखिएको पोखरेलको टिप्पणी छ । त्यसमाथि स्थानीय र संघ सरकार आफ्नै तालमा छ । केन्द्रबाट विपद् प्राधिकरणजस्ता अनेक टोलीहरू को आयो, को गयो, के अध्ययन गरियो भन्नेबारे समन्वय नहुँदा समस्या भएको छ, उनले भने, सरकार बाढीको अध्ययनमै अल्झियो, पुनर्निर्माण र पुनर्वासमा ध्यान दिएन ।"
जनप्रतिनिधि नै असन्तुष्ट,"घटनास्थल आई आश्वासन बाँडेर गएका संघ र प्रदेशका नेता, सरकारप्रति स्थानीय जनप्रतिनिधि पनि सन्तुष्ट छैनन् । तत्कालीन मुख्यमन्त्री डोरमणि पौडेलले योजना र रकम पठाउने आश्वासन दिएर फर्केका थिए । हालसम्म प्रदेश सरकारले जिल्ला विपद् व्यवस्थापन समितिलाई एक करोड र जिल्ला जलस्रोत तथा सिँचाइ विकास डिभिजनलाई ५० लाख रुपैयाँ पठाएको छ । तर उक्त रकम खर्चबारे आफू अनभिज्ञ रहेको मेलम्ची नगर प्रमुख अर्यालले बताए । इन्द्रावती र हेलम्बु जोड्ने दुई यान्त्रिक पुलका लागि प्रदेश र संघीय सरकारलाई गुहारेका छौं, उनले भने । हेलम्बुमा बाढीले सबैभन्दा धेरै क्षति पुर्याएको छ तर संघ र प्रदेश सरकार त कता हराए, हराए, हेलम्बु अध्यक्ष शेर्पाले भने । सामान ओसारपसारमा सेनाको हेलिकप्टर प्रयोग गरेको बाहेक संरचना संरक्षण र पीडित व्यवस्थापनमा प्रायः दाताहरूकै सहयोग रहेको उनले बताए । प्रदेश सरकारबाट आश्वासन मात्रै पाएको उनले गुनासो गरे । इन्द्रावती र यांग्री खोलाको बाढीले पाँचपोखरी थाङपाल२ बरुवाको यांग्री दलित बस्ती, तासिवा, सुनचौर, माईखर्कलगायत गाउँ बढी प्रभावित रहेको गाउँपालिका अध्यक्ष टासी लामा ह्योल्मोले बताए । यहाँका ६५ परिवारलाई गाउँपालिकाबाटै खाद्यान्न र नगद सहयोग गरिएको उनले सुनाए । त्यत्रो विपद्मा पनि माथिल्ला सरकारले अनुहार देखाएनन्, उनले भने । आर्थिक रूपमा स्थानीय सरकारको दायरा साँघुरो हुने भएकाले सडक, पुललगायत संरचना निर्माण र पुनर्वासमा माथिल्ला सरकारको भूमिका महत्त्वपूर्ण हुने उनको भनाइ छ ।"
मन्त्री छान्न छाडेर यादव कार्यकर्ता रोक्ने अभियानमा,जुटफुट शृंखलामधेसका मुद्दालाई एकीकृत पार्टीका माध्यमबाट उठाउनुपर्छ भन्ने मान्यताका साथ २०७४ वैशाखमा ६ वटा मधेस केन्द्रित दल मिलेर राष्ट्रिय जनता पार्टी गठन गरिएको थियो । २०७७ वैशाखमा समाजवादी पार्टी र राजपाबीच एकीकरण भई जनता समाजवादी पार्टी बन्यो । त्यसअघि २०७६ वैशाखमा उपेन्द्र यादव नेतृत्वको संघीय समाजवादी फोरम र बाबुराम भट्टराईको नयाँ शक्तिबीच एकता भई समाजवादी पार्टी गठन भएको थियो । मधेसकेन्द्रित शक्तिहरू एउटै पार्टीमा अटाएपछि बलिया देखिएका थिए । प्रदेश २ मा जसपाले ३ वर्ष ८ महिना एकल बहुमतको सरकार चलाएको थियो । तर ओलीको असंवैधानिक कदमको समर्थन र विरोधका बीच जसपामा विवाद चुलियो । ठाकुरको समूह प्रदेश २ सरकारबाट बाहिरियो । जसपाका लालबाबु राउत नेतृत्वको सरकारमा कांग्रेस र माओवादी सहभागी भएका छन् । मधेस आन्दोलनबाट उदाएका नेताहरूले मधेस मुद्दा बिर्सेको राजनीतिज्ञ शिव पटेलको बुझाइ छ ।
कर्मचारी समायोजन उल्टिएपछि झन् अन्योल,"अन्योलमा नयाँ पदपूर्ति समायोजनमा परेका कर्मचारीलाई संघको दरबन्दीमा पदस्थापन गर्न थालेपछि निजामती सेवामा प्रवेश गर्न चाहने प्रशासनतर्फका उम्मेदवारहरूले लोक सेवा आयोग र संघीय मन्त्रालयमा बुधबार ध्यानाकर्षण पत्र बुझाएका छन् । लोक सेवाले लिने २०७६७७ को पदपूर्तिको लिखित, कम्प्युटर तथा अन्तर्वार्ता पूरा गरेर अहिले प्रशासन सेवा खुला र समावेशी तर्फका ३ सय ९२ उम्मेदवार नतिजाको प्रतीक्षामा छन् । उक्त विज्ञापन अनुसार आयोगले ५ सय ६० जना पदपूर्ति गर्नुपर्नेमा बढुवा तर्फको १ सय ६८ जनाले नियुक्ति लिइसकेका छन् । संघीय मन्त्रालयले बुधबार आयोगलाई पत्राचार गरेर अदालतको निर्णयअनुसार नियुक्ति प्रक्रिया अघि बढाउन आग्रह गरेपछि परीक्षा पूरा गरेर बसेका उम्मेदवार सशंकित भएका छन् । अदालतको आदेश र मन्त्रालयको पत्रका आधारमा सिट संख्या घट्ने निश्चित छ । अदालतको अन्तरिम आदेशबमोजिम संघीय मन्त्रालयमा पदस्थापनाको व्यवस्था नमिलाई पदपूर्तिको नयाँ प्रक्रिया अघि नबढाउन भनेको छ । अदालतको आदेशअनुसार प्रदेश र स्थानीय तहबाट संघको दरबन्दीमा पदस्थापन गरेपछि अन्तर्वार्ता दिएर नियुक्ति प्रक्रियामा रहेका प्रशासनतर्फको अधिकृतहरूको संख्या घट्ने अनुमानमा नवप्रवेशीहरू मन्त्रालय र आयोगविरुद्ध उत्रेका हुन् । अदालतको आदेशमा फिर्ता बोलाएका लेखाबाहेक प्रशासनतर्फका १ सय ३९ जनाको दरबन्दी नयाँ दरबन्दीमै मिलाउनुपर्ने भएपछि संख्या घट्न सक्ने सम्भावना बढेको हो । विगतमा लोक सेवा आयोगले पदपूर्तिका लागि लिखित परीक्षा सुरु हुनु अगावै मात्र सिट हटाउने वा परीक्षा नै रद्द गर्ने अभ्यास गर्दै आएको छ । संघीयता कार्यान्वयन र समायोजनका कारण अहिले विशेष परिस्थिति भएकाले विगतको नजिरलाई मात्र आधार मान्न नसकिने तर्क मन्त्रालयका उच्च अधिकारीहरूको छ । आयोगका प्रवक्ता तोयानारायण सुवेदीले अदालतको निर्णय कार्यान्वयन गर्न आनाकानी गर्न नमिल्ने बताए । सरकारले माग गरेअनुसार कर्मचारी संख्या छनोट गरिए पनि आयोगको उच्च तहका पदाधिकारीको बैठक बसेर निर्णय नगरेसम्म उत्तीर्ण भएका नयाँ अधिकृतको सिफारिस गर्न नमिल्ने सुवेदीको भनाइ छ । उनले यस विषयमा आयोग, संघीय मन्त्रालय र प्रधानमन्त्री कार्यालयबीच छलफल जरुरी रहेको बताए । समायोजनको विशेष परिस्थिति भएकाले विगतको अभ्यासलाई मात्र आधार मान्ने भन्ने हुँदैन, उनले भने । त्यसैगरी, आयोगले आर्थिक वर्ष २०७७७८ मा प्रशासनतर्फका अधिकृतको पदपूर्तिका लागि पहिलो चरणको प्रवेश परीक्षाको नतिजा प्रकाशित गरिएको छ । उनीहरूको दोस्रो चरणको लिखित परीक्षा असोज पहिलो साता हुँदै छ । तर अदालतको आदेशअनुसार संघको दरबन्दी मिलाउने क्रममा उनीहरूको सिट संख्या पनि घट्न सक्ने मन्त्रालयका अधिकारीहरू बताउँछन् । खाली हुँदै स्थानीय तहप्रशासन र लेखाका अधिकृतलाई संघको दरबन्दीमा पदस्थापन गर्न थालेपछि प्रदेश र स्थानीय सरकारमा भने कर्मचारी अभाव झन् बढ्ने भएको छ । संघको बाहेक स्थानीय तहमा ६६ हजार ९ सय ८ दरबन्दी रहेकामा ५२ हजार ९ सय २१ मात्र कार्यरत छन् । स्थानीय सरकारका विभिन्न तहमा मात्र १३ हजार ९ सय ८७ कर्मचारी आवश्यक पर्छ । तर समायोजनमा परेका अधिकृतहरू ठूलो संख्यामा संघमा पदस्थापन भएपछि प्रदेश र स्थानीयमा कर्मचारीको अभाव झन् बढ्ने निश्चित छ । मन्त्रालयका प्रवक्ता तथा सहसचिव वसन्त अधिकारीका अनुसार अहिले अदालतको आदेशमा संघमा आएकामध्ये धेरै जना स्थानीय तहमै कार्यरत थिए । मंगलबार पदस्थापन गरिएका ३४ मध्ये ३२ जना अधिकृत स्थानीय तहमा थिए । १ सय ३९ जना प्रशासनका अधिकृतमध्ये धेरै स्थानीय तहमा कार्यरत थिए । जहाँ समस्या त्यहीँका कर्मचारी धममाधम फिर्ता गर्नुपर्ने अवस्था छ, मन्त्रालयका एक अधिकारीले भने । प्रवक्ता अधिकारी भने संघीय निजामती ऐन नबनेका कारण नै समस्या आएको बताउँछन् । लामो समयदेखि संसद्मा अड्किएको ऐन पारित हुन सकेको छैन । ऐनको अभावमा कर्मचारीहरूले आफ्नो भविष्य नदेख्दाको परिणाम पनि यो अवस्था आएको हो, उनले भने ।"
पेन्टोमाइम ले ल्यायो कमेडीमा तरंग,"ॅउत्साह नै दिएको थिएँनिर्णायक सन्तोष पन्त भने आफूले विक्कीलाई उत्साह नै दिएको धारणा राख्छन् । मेरोतर्फबाट मैले उसलाई उत्साह नै दिएको थिएँ । आर्टको प्रतिस्पर्धामा उसले त्यो प्रस्तुति दिएको भए, फरक कला देखायो भन्ने हुन्थ्यो । तर, त्यहाँ त कमेडी चाहिएको हो । उसले आर्ट प्रस्तुत गर्यो । निर्णायकले त वास्तविक प्रतिक्रिया दिनुपर्यो, उनले भने, क्लाउन बनेर आउँदैमा त्यो त कमेडी हुँदैन । कि त डायलग हुनुपर्यो । अनुहार मात्र क्लाउनको बनाएर त दर्शक हाँस्दैनन् । दर्शक हँसाउन सक्नुपर्यो नि भनेको हो । यहाँ त हाँस्ने कुरा चाहियो भनेको हो नि मैले । चार्ली च्याप्लिनको फिल्म हेरेको छु, उसको जस्तो ह्युमर त हुनुपर्छ भन्ने हो ।कमेडी च्याम्पियन को पहिलो संस्करणका विजेता हिमेश पन्त, निर्णायक पन्तले प्रतिस्पर्धीलाई हतोत्साहित गर्न नहुने धारणा राख्छन् । सन्तोष पन्तले मनमा जे लाग्छ त्यही कमेन्ट गर्नुहुन्छ । तर सोको यो अन्तिम समय हो । शीर्ष चारको प्रतिस्पर्धा भइरहेको छ । शीर्ष चारमा आएर क्रिटिसाइज गर्ने बेला होइन । अब त दर्शकको हातमा दिनुपर्छ निर्णय । उहाँले त्यसरी हतोत्साहित गर्नु हुन्न भन्ने नै हो, पन्त भन्छन्, कुनै कलाकारले नयाँ शैली प्रयोग गर्छ भने प्रोत्साहन गर्नुपर्छ । सायद सन्तोष पन्तले शैली नबुझेर त्यस्तो प्रतिक्रिया दिनुभयो । विदेशमा कस्तो शैलीहरू प्रयोगमा छ भन्ने नै थाहा छैन उहाँलाई ।निर्णायकमध्येका गजुरेल विक्कीले कमेडी च्याम्पियन मा नयाँ शैलीलाई जन्म दिएको बताउँछन् । सबैको आआफ्नो बुझाइ हुन्छ । उहाँको पनि आफ्नो बुझाइ हो । उहाँको योगदानको हामीले सम्मान गर्नैपर्छ । उहाँको बोल्ने शैली अलग देखिए पनि भावको तह गलत थिएन जस्तो लाग्छ । नियत नै नराम्रो थिएन भन्ने लाग्छ, उनले भने । अर्की निर्णायक ऋचा भने निर्णायक पन्तले आफ्नो विचार राखेको बताउँछिन् । निर्णायकका निर्णयमाथि नकारात्मक र सकारात्मक प्रतिक्रिया आइरहेको हुन्छ । निर्णायकको आआफ्नो विचार हुन्छ । त्यो विचारमाथि दर्शकले प्रतिक्रिया दिन सक्नुहुन्छ, उनले भनिन् ।"
नेपाली चियाको पहिचानमा अतिक्रमण,"नेपालमा बर्सेनि व्यापार घाटा चुलिनुको प्रमुख कारण आफ्नै उत्पादन नहुनु हो भने अर्को कारणचाहिँ भएको उत्पादन पनि अन्तर्राष्ट्रिय बजारमा ढंग पुर्याउन नसक्नु हो । त्यसको एउटा उदाहरण हो, नेपाली चिया । उत्पादन र निर्यातको प्रचुर सम्भावना भए पनि नेपाली चिया अर्कैको नाममा विश्वबजारमा जाने गरेको छ । व्यापारीले नेपाली चियालाई दार्जिलिङ लगी त्यहीँको ब्रान्ड बनाएर युरोप, अमेरिकालगायतमा पठाउने गरेका छन् ।यसो हुनुका पछाडि दुई कारण देखिएका छन् । पहिलो, पूर्वी नेपालमा उत्पादन हुने चिया दार्जिलिङको भन्दा निकै स्वादिलो छ । इलाम र दार्जिलिङको भौगोलिक बनावट र हावापानी लगभग उस्तै भए पनि दार्जिलिङका चिया बगान धेरै पुराना भए । त्यसका तुलनामा इलामसहित नेपालका माथिल्लो भेगका चिया बगान नयाँ हुन् र त्यसैले यताको चियाको स्वाद दार्जिलिङको भन्दा निकै उम्दा छ । त्यसैले दार्जिलिङले अन्तर्राष्ट्रिय बजारमा आफ्नो साख जोगाउन नेपाली चियालाई आफ्नै उत्पादन भन्दै आएको छ । दोस्रो, दार्जिलिङमा चियाको उत्पादन कम हुनु । दार्जिलिङमा करिब ८७ चिया बगान छन्, जसले वार्षिक करिब १ करोड किलो चिया उत्पादन गर्छन् । विश्वबजारमा अर्थोडक्स चियाको ठूलो माग छ, जसलाई दार्जिलिङको चियाले मात्रै धान्दैन । साथै भारतमा पनि चियापारखीहरू निकै बढ्दै गएपछि त्यहाँ चियाको आयात बढ्दो छ । दार्जिलिङ टी एसोसिएसनअनुसार, पछिल्ला तीन वर्षमा भारतले ६ करोड किलोभन्दा बढी चिया आयात गरेको छ । यो पृष्ठभूमिमा दार्जिलिङको उत्पादन कम हुँदा व्यापारीहरूले भविष्यमा चियाको बजार बाहिरकाले नै कब्जा गरिदिने जोखिम देखेका छन् । यसैले नेपाली चियालाई दार्जिलिङले आफ्नो ब्रान्ड बनाई बजारमा पठाउन थालेको हो । नेपालमा चिया कारखाना भएका केही व्यापारी र भारतीयहरूकै संलग्नतामा कोलकाता बसेर नेपाली चियालाई दार्जिलिङ ब्रान्ड बनाई निर्यातसमेत गरिरहेका छन् । यसमा एकातिर व्यापारीहरूको बदमासी त छँदै छ, अर्कातिर आफ्नै उत्पादनको पहिचान अर्काले खोस्दासमेत नेपाल सरकार र सरोकारवालाको मौनता उदेकलाग्दो छ । यो समस्याको समाधान कसरी गर्ने भन्ने विषयमा सरकारसहित चियाको उत्पादन तथा निर्यातमा सरोकार राख्नेहरू गम्भीर हुन जरुरी छ । सानो परिमाणमै भए पनि चिया निर्यात विदेशी मुद्रा आर्जन गर्ने, व्यापार घाटा कम गर्ने र विश्वबजारमा नेपाली पहिचानको उपस्थिति देखाउने भरपर्दो वस्तु हो ।आर्थिक वर्ष २०७६७७ मा नेपालबाट ११ हजार १ सय ८५२ मेट्रिक टन चिया विदेश निर्यात भएको तथ्यांक छ । नेपालमा १६ हजार ९ सय ५ हेक्टरमा चिया खेती हुने गरेको छ । इलाममा मात्रै ७ हजार २ सय ३६ र झापामा ७ हजार ३ सय ३९ हेक्टरमा खेती हुँदै आएको छ । पूर्वी नाकाबाट निकासी हुने सीमित नेपाली उत्पादनमध्ये चिया पहिलो नम्बरमा पर्छ । वार्षिक करिब ४५ अर्ब रुपैयाँको चिया भारत निकासी हुँदै आएको छ, पहाडी जिल्लामा उत्पादित अर्थोडक्स र तराईमा उत्पादित सीटीसी चिया ।नेपाली अर्थोडक्स चिया आफ्नै ब्रान्डमा निर्यात हुन्छ । इलामका नौ, तेह्रथुमका दुई र संखुवासभाको एकसहित बाह्र कम्पनीले नेपाल टी क्वालिटी फ्रम द हिमालयाज नामक ट्रेडमार्कबाट अर्थोडक्स चिया उत्पादन र निर्यात गर्छन् । यो ट्रेडमार्कले मूलतः अर्थोडक्स चियालाई अन्तर्राष्ट्रिय बजारमा नेपाली नै हो भन्ने पहिचान दिएको छ । सीटीसी चियाको भने ट्रेडमार्क छैन । त्यही भएर यो चिया धेरैजसो भारत निर्यात हुन्छ, जसको फाइदा उठाउँदै नेपाली सीटीसी चिया नै दार्जिलिङ ब्रान्डमा अन्तर्राष्ट्रिय बजारमा निर्यात हुने गरेको खुलेको छ ।यसको अर्थ सीटीसीलाई पनि ब्रान्डिङ गर्न सक्दा अर्थोडक्स चियाजस्तै गरी तेस्रो देश निर्यात गर्न सकिन्छ । त्यसका लागि अर्थोडक्सजस्तै तत्काल सीटीसीको पनि ट्रेडमार्क आवश्यक छ । यो नबन्दा नेपाली चियाकै पहिचान अर्कैले लिँदै छ । हाल व्यापारीहरूको बदख्वाइँका साथै सरकारी नीतिसमेत दोषी छ । आर्थिक वर्ष २०६६६७ को बजेटमा नेपालमा चियाकफीलगायतका कृषिजन्य वस्तु अन्तर्राष्ट्रिय स्तरमा प्रचार र ब्रान्डिङ गर्ने भनिएको थियो । ब्रान्डिङ गर्दा लागत खर्च सरकारले बेहोर्ने जनाए पनि पूर्ण कार्यार्न्वयन भएन । अर्कातर्फ, नेपाली सामग्री उत्पादनको प्रवर्द्धन गर्न स्थापना भएको व्यापार तथा निकासी प्रवर्द्धन केन्द्र (टीईपीसी) ले समेत यसमा ध्यान दिएको देखिँदैन । वाणिज्य मन्त्रालयले सन् २००९ मा तयार पारेको वाणिज्य नीति, २०१० मा तयार तुलनात्मक लाभका वस्तुहरूको सूची र २०१५१६ मा पुनः भएको संशोधनमा चियालाई प्राथमिकता दिइएको छ । नीति त तयार भयो, तर त्यसअनुसार सरकारी उपस्थिति भने देखिएको छैन । चिया भारत, चीन, सिंगापुर, हङकङ, रुसदेखि अमेरिकासम्म निर्यात गर्न सकिने वस्तुमा पर्छ । तर, नेपालले चिया निर्यातमा अपेक्षित हस्तक्षेप नै गर्न सकेको देखिँदैन । यो अवस्था उल्टाउनमा परराष्ट्र मन्त्रालयदेखि सम्बन्धित मुलुकमा रहेका दूतावास, गैरआवासीय नेपाली (एनआरएन) ले समेत उल्लेख्य भूमिका खेल्न सक्छन् । खास गरी परराष्ट्र मन्त्रालयले ।नेपाली चियालाई दार्जिलिङले आफ्नै भनेर ब्रान्डिङ गर्दै निर्यात गर्नु उल्लिखित निकायहरूका लागि लज्जाको विषय हो । सरकारले चिया उत्पादन, निर्यात नीतिगत सम्बोधन र यसमाथि हुने गरेको विकृत व्यापार निरुत्साहित गर्न जरुरी छ । नेपाली चियाको पहिचानमाथिको अतिक्रमण रोक्न ढिलाइ गर्नु हुँदैन ।"
लुटतन्त्रविरुद्ध सशक्त आवाज,"हामी नेपाली स्वभावतः शान्त छौं । कर्ममा अब्बल छौं, इमान र लगनले सुसज्जित छौं तर पनि संसारमा हाम्रो पहिचान उचो बन्न सकेको छैन । सबै कुरामा निपुण छौं, यद्यपि हामीलाई सधैं नकारात्मकताले गाँजेको छ । यसै सिलसिलामा आइतबार यस पत्रिकामा प्रकाशित केही समाचारले हाम्रो भविष्यमाथि ग्रहण लागेको सत्यलाई उजागर गरेका छन् । मुख्य समाचार ग्राउन्डेड चिनियाँ जहाजको घाटा आकासिँदो ले देशमा व्याप्त भ्रष्टाचारको तस्बिर प्रस्तुत गरेको छ । कतारमा १० वर्षमा १८ सय नेपालीको मृत्यु समाचारले नेपालीको नियति र उनीहरूले अनुभूत गर्न नपाएको मानवअधिकारको झल्को दिन्छ । विमानस्थलबाट चिम्पान्जी छिराइए, तस्करलाई अदालतको सहुलियत समाचारले हाम्रो सुरक्षा अवस्था र न्याय, कानुनलगायतमा तस्करहरूको पहुँचलाई छर्लंग पारेको छ । पार्टी विभाजनपछि उत्पन्न ज्वारभाटा र नेताहरूबीचको छेडखानका समाचार होस् या आन्तरिक पार्टी राजनीतिमा सुशासनका लागि अनशन बस्नुपर्ने बाध्यताकै समाचार किन नहोस्, यिनमा हामी कुन युगमा छौं भन्ने कुरा भेटिन्छ । बाढीपहिरोको प्रकोप बढिरहेको छ तर रोकथामका लागि भएका प्रयासहरू कमजोर भइरहेका छन् । रेल नचल्दै वारेन्टी सकिन लागेको समाचार होस् या सरकारलाई थाहै नदिई मणिपाल किनबेचको समाचार, यिनले जिम्मेवार निकायको कमिसन प्रेमलाई छरपस्ट बनाएको छ । दैनिक भोग्नुपरेका यावत् घटनाक्रमले हामीभित्रको सहनशीलतालाई निरन्तर कमजोर बनाउँदै लगेको हुन्छ । हाम्रो आत्मसम्मान र स्वाभिमानी चरित्रलाई स्खलित गर्दै आशा र भरोसाका मन्त्रणलाई धराशयी बनाइदिन्छ । हाम्रा सकारात्मक दृष्टिकोणहरू क्षणभरमै आगोको ज्वालामा भस्म भएको अनुभूति हुन्छ । साँच्चै हामीले निर्माण गरेको विश्वासको धरहरा डगमगाउँछ । हामीले हरदिन देख्ने र भोग्ने समाचारहरूमा राज्य सञ्चालनमा दह्रो रूपमा उभिनुपर्ने कार्यपालिका, व्यवस्थापिका र न्यायपालिकाभित्रको बेथिति र लापरबाहीको सिकार देश भैरहेको झल्को मिल्छ । देश सञ्चालन गर्ने मानिसहरूमा सत्ता पाइसकेपछि कसरी हुन्छ ब्रह्मलुट मच्चाऊँ भन्ने मात्र ध्याउन्न हुन्छ । राजनीतिका नाममा हावी भएको यस्तो लुटतन्त्रविरुद्ध मौन आकाशलाई चिर्दै सशक्त आवाज उठाउने शक्ति अझै तयार हुँदैनन् भने पत्रिकाका पानाहरू थप नकारात्मक समाचारले भरिने निश्चित छ । उत्तम पुडासैनी, जोरपाटी, काठमाडौं"
थामथुम कूटनीति,"महाकाली नदीमा मानिस तर्दातर्दै छिनालिएको तुइनको कथा निर्णायक विन्दुमा पुर्याउनुको सट्टा थामथुम कूटनीतिमा गएजस्तो छ । कूटनीतिक पहलमा कमजोर देखिएको नेपाल सरकारले आफ्नो देशभित्र आउजाउ गर्न अर्काको भूमि प्रयोग गर्नुपर्ने बाध्यताबाट जनतालाई मुक्त गर्ने कुनै योजना अघि बढाएको छैन । यो अन्य विकास योजनाभन्दा महत्त्वपूर्ण कार्य हो, यसका लागि युद्धस्तरमै काम गर्नु आवश्यक छ । यो काम नहुन्जेल भारतले पनि निश्चित विन्दुबाट आवतजावत गर्न नेपालीलाई छुट दिनुपर्छ । यसका लागि नेपाल सरकारले नै थप पहल गर्नुपर्छ । अनि मानिसको ज्यानै लिने गरी गरिएको यस्तो कार्य, गल्ती थियो भनेर भारतीय सरकारले स्विकार्दै उक्त परिवारलाई क्षतिपूर्ति दिनुपर्छ । यसो गराउन नेपाल सरकारले कूटनीतिक दबाबै दिनुपर्छ । आफ्नो सरोकार राख्न डर मान्नु हुन्न । केदारनाथ त्रिपाठी, बूढानीलकण्ठमहाकाली तर्दै गर्दा गत साउनमा भारतीय सीमा सुरक्षा बल (एसएसबी) का जवानले तुइन खुस्काइदिएकाले जयसिंह धामी बेपत्ता भए । उनको पत्ता अझै लागेको छैन । घटनाका प्रत्यक्षदर्शीहरूले एसएसबीले नै तुइन खुस्काइदिएको भनिरहेका छन् । सार्वजनिक भएका तथ्यका आधारमा घटना जानीजानी गराइएको थियो भन्नचाहिँ सहजै सकिन्छ । यो घटना भारतको हेपाहा मनोवृत्तिको उपज थियो । तर, आफ्नै देशले चासो नदिएपछि कसको के लाग्छ र ? महिनौं बित्न लाग्दा पनि धामीले न्याय त धेरै टाढाको कुरा भयो, उनको शरीरसम्म परिवारले पाउन सकेका छैनन् । नेपालभारतको सीमा खुला छ, र निकै संवेदनशील पनि । कर्णाली र सुदूरपश्चिमका पहाडहरूबाट हजारौंको संख्यामा नेपाली रोजीरोटीका लागि भारत पुग्छन् । हाम्रो सम्बन्ध निकै पुरानो हो । नेपालभारतको संस्कृति र समाज नै एकआपसमा जोडिएको छ । तैपनि यस्तो हुनुले यो सम्बन्धले त्यति काम नगरेको हो कि जस्तो देखिन्छ । अझ नेपाल सरकारले आफ्ना नागरिकको यस्तो कहालीलाग्दो मृत्युलाई सहजै लिइरहेको छ, यो झनै डरलाग्दो तंथ्य हो । सरकार किन यति लाचार भएको ? यदि भारतीय सरकारसामु यो विषयमा आफ्नो कुरा प्रस्टसँग राखेमा उनीहरूले पनि सहजै लिन्थे होलान् । आखिर मृत्यु त मुत्यु हो, यसको तय भूगोलले गर्ने पनि होइन । नेपाल सरकारले यो विषयमा किन खुट्टा कमाइरहेको छ, बुझ्न गाह्रो भइरहेको छ । भारतको त कुरा छाडौं स्वयं नेपालले पनि यस घटनालाई छानबिन गरेर दोषीमाथि कारबाहीको माग गर्न सकिरहेको छैन ? के हाम्रो कूटनीति यति कमजोर भइसकेको हो, आफ्नो कुरै भन्न नसक्ने गरी । यदि यस्तै रबैया कायम भइरहने हो भने भोलिका दिनमा यस्ता घटना झनै दोहोरिने देखिन्छन् । अनि खुला सीमाको व्यवस्थापन र सहज आवतजावतका लागि पनि नेपाल सरकारले पहल गर्नुपर्छ । आफ्ना नागरिक र देशप्रति सरकार कहिल्यै जिम्मेवार बन्न सकेन । यदि यो बानी नसुध्रिए नागरिकको जीवन झनै कष्टकर हुने पक्का छ । रामकृष्ण बराल, जोरपाटी५, काठमाडौं"
चार मन्त्रीको भरमा कतिन्जेल सरकार,"परमादेशबाट आएको सरकार भनेर विपक्षीको आलोचना खेप्दै आएको गठबन्धन सरकारले करिब ४७ दिनसम्म पनि मन्त्रिपरिषद् विस्तार गर्न सकेको छैन । संसद्मा प्रतिपक्षी दलका नेताले अबका १५ महिना दौराको फेर समाएर नाच्दानाच्दै गठबन्धन सरकारको समय बित्छ भनेका थिए । अहिले सरकारको गति हेर्दा ठीकै भनेका रहेछन् भन्ने लाग्न थालेको छ । सरकार गठन भएको यतिका दिनसम्म पनि पूर्णता दिन नसक्नुलाई नागरिकले के भनेर बुझ्ने ? सरकार जनपक्षीय कामभन्दा पनि लोकतान्त्रिक व्यवस्थाका लागि नै घातक दल टुक्र्याउने अध्यादेश ल्याउन र आआफ्नै दलको चोचोमोचो मिलाउनमै व्यस्त देखिएकाले मन्त्रिपरिषद् विस्तारमा ढिलाइ भइरहेको हो । मन्त्रिपरिषद्ले पूर्णता नपाउँदा नागरिकका महत्त्वपूर्ण कामहरूमा बाधा परिरहेकोमा सरकार बेखबर बन्नु लज्जास्पद छ । विज्ञहरूले कोरोनाको तेस्रो लहर संघारमै छ भनिरहेका छन् । चाडपर्व नजिकिँदै छन् । संक्रमण नियन्त्रणको पूर्वतयारीका काम लथालिंग छन् । कर्मचारीका भरमा मन्त्रालय चल्दै छन् । विभागीय मन्त्री नभएपछि मन्त्रालयका महत्त्वपूर्ण कामहरू ठप्प नै छन् । जनसरोकारका विषय सम्बोधन हुन सकिरहेका छैनन् । तराईमा भारी वर्षाका कारण बस्तीहरू डुबानमा परिरहेका छन्, राहत तथा उद्धारको काम प्रभावकारी रूपमा भइरहेको छैन । पहाडलाई पहिरोले त्रसित बनाइराखेको छ । कतिपय ठाउँमा पहिरोले सडक भत्काएर नागरिकहरूको बिचल्ली भएका खबरहरू त्यत्तिकै आइरहेका छन् । अफगानिस्तानमा अलपत्र परेका नेपाली उद्धारको पर्खाइमा छन् । करिब डेढ वर्षदेखि ठम्प धेरै सामुदायिक विद्यालयका बालबालिकाले अनलाइनबाट पढ्न पाइरहेका छैनन् । उनीहरूको पठनपाठन अवरुद्ध छ । दैनिक उपभोग्य वस्तुको मूल्य आकासिएर हुँदा खाने जनताको ढाड सेकिएको छ । नागरिकहरू खोपको पर्खाइमा छन् । भएका खोपको पनि न्यायोचित वितरण भइरहेको छैन । गठबन्धन सरकार चार मन्त्री दिएर घस्रिँदै छ । गठबन्धनका दलहरूको भागबन्डा कहिले मिल्ला र सरकारले पूर्णता पाउला भनेर कुर्दाकुर्दै प्रतिनिधिसभाको कार्यकाल नै सकिएलाजस्तो छ । महाधिवेशन संघारमा आएकाले प्रधानमन्त्री शेरबहादुर देउवालाई कसरी फेरि सभापति हुने भन्ने पिरलो छ । पुष्पकमल दाहाल छिन्नभिन्न भएको पार्टीको संगठन र सिद्धान्तलाई एकीकृत गर्नमै व्यस्त छन् । नयाँ पार्टी बनाएर अध्यक्ष भएका माधव नेपाललाई आफ्नो साथ छोडनेहरूमाथि खनिँदै ठिक्क छ । उपेन्द्र यादव कता हराए कता पत्तो छैन । गठबन्धनका नेताहरू आआफ्नै डम्फु बजाउन व्यस्त भएपछि, सरकारले कसरी पूर्णता पाउला ? गोविन्द विक, बूढानीलकण्ठ१२, काठमाडौं"
"स्वीकृत भएन पाठ्यक्रम, छापिएनन् पुस्तक","(काठमाडौं)  करिब डेढ महिनादेखि शिक्षा मन्त्रालय मन्त्रीविहीन हुँदा कक्षा ११ को प्राविधिकतर्फको पाठ्यक्रम स्वीकृत हुन सकेको छैन । पाठ्यक्रम विकास केन्द्र र जनक शिक्षा सामग्री केन्द्रको ढिलाइका कारण कक्षा १२ का विद्यार्थीले अनिवार्य विषयको पाठ्यपुस्तक पनि पाउन सकेका छैनन् । कक्षा ११ (प्राविधिक धार) र कक्षा १२ (साधारण धार) को नयाँ पाठ्यक्रम यस वर्षदेखि लागू हुने तयारीमा छ । तर शिक्षामन्त्रीले अध्यक्षता गर्ने पाठ्यक्रम विकास तथा मूल्यांकन परिषद्बाट पाठ्यक्रम स्वीकृत हुन सकेको छैन । शिक्षामन्त्री नहुँदा परिषद्को बैठक डाकेर पाठ्यक्रम स्वीकृत गर्न नसकेको केन्द्रका सूचना अधिकृत गणेश भट्टराईले जानकारी दिए ।परिषद्बाट पाठ्यक्रम प्रारूप स्वीकृत भएपछि मात्र पाठ्यपुस्तक तयार पार्ने र पठनपाठन हुने गर्छ । प्राविधिक धारको पाठ्यपुस्तक आवश्यक नपर्ने हुँदा केही ढिलाइ गरेर भए पनि नयाँ पाठ्यक्रम नै लागू गर्न लागिएको केन्द्रले जनाएको छ । प्राविधिक धारको पाठ्यक्रममा ६० प्रतिशत प्रयोगात्मक र ४० प्रतिशत मात्रै सैद्धान्तिक विषयवस्तु हुन्छ, भट्टराईले भने, त्यसैकारण पाठ्यपुस्तक छपाइ हुँदैन, केही ढिला भए पनि नयाँ पाठ्यक्रम लागू गर्दा खासै फरक पर्दैन । प्राविधिकतर्फ यसपटक कक्षा ११ मा र आगामी शैक्षिक सत्रमा कक्षा १२ मा नयाँ पाठ्यक्रम लागू हुने केन्द्रले जनाएको छ । साधारण धारतर्फ कक्षा ११ मा गत वर्षदेखि नै नयाँ पाठ्यक्रमका आधारमा पठनपाठन सुरु भइसकेको छ । कक्षा १० को नतिजा प्रकाशन भएर विद्यार्थी भर्ना हुन थाले पनि पाठ्यक्रम नहुँदा विद्यार्थी र शिक्षक दुवै अन्योलमा छन् । त्यस्तै कक्षा १२ (साधारण धार) का विद्यार्थीले पढाइ सुरु भए पनि पाठ्यक्रम हात पार्न सकेका छैनन् । पाठ्यक्रम केन्द्रले पाठ्यक्रम ढिलो तयार गर्दा र जनक शिक्षाले पनि समयमा नै छपाइ नगर्दा विद्यार्थीले बेलैमा पाठ्यपुस्तक पाउन सकेका छैनन् । कक्षा १२ को अनिवार्य नेपाली, अंग्रेजी, सामाजिक अध्ययन वा गणित विषयको पाठ्यपुस्तक छपाइको जिम्मा जनक शिक्षाले पाएको छ । नेपाली र अंग्रेजी विषयको पाठ्यपुस्तक छपाइको काम भइरहेको जनक शिक्षाका प्रबन्धक निर्देशक अनिलकुमार झाले जनाए । पाठ्यक्रमबाटै ढिला गरी छाप्ने सामग्री प्राप्त भयो, अहिले छपाइको काम भइरहेको छ, उनले भने, १२ सातामा देशभर पाठ्यपुस्तक पुर्याइसक्छौं । पाठ्यक्रम विकास केन्द्रले सामाजिक र गणित विषयको छपाइ सामग्री भने अझै जनक शिक्षालाई उपलब्ध गराएको छैन । अनिवार्य विषयका पुस्तक छपाइमा ढिलाइ हुँदा निजी प्रकाशन गृहहरूले यी विषयको पुस्तक तयार पारेर बजारमा ल्याइसकेका छन् । पाठ्यक्रम केन्द्रका सूचना अधिकृत भट्टराईले सामाजिक र गणित विषयको पाठ्यक्रम तयार पारेर जनक शिक्षालाई नै छपाइमा दिने प्रस्ट्याए । तत्कालीन शिक्षामन्त्री गिरिराजमणि पोखरेलले २०७५ साल कात्तिक १४ गते जनक शिक्षालाई कक्षा १ देखि १२ सम्मका पाठ्यपुस्तक छपाइ तथा वितरण गर्ने तथा निजी मुद्रकले पनि कक्षा १ देखि ४ सम्मका पाठ्यपुस्तक छपाइ तथा वितरण गर्न पाउने निर्णय गरेका थिए । तर कक्षा ११ र १२ का ऐच्छिक विषयका पाठ्यपुस्तक निजी प्रकाशन गृहले नै तयार पार्दै आएका छन् । गत वर्ष कक्षा ११ को अनिवार्य गणित विषयको पुस्तक पनि निजीले नै छापेका थिए । सरकारको निर्णय प्रभावकारी रूपमा कार्यान्वयन हुन नसकेको जनक शिक्षाका कर्मचारीहरू बताउँछन् । कक्षा १ देखि ४ सम्मको पाठ्यपुस्तक भने निजी र जनक शिक्षाले प्रतिस्पर्धामा बिक्रीवितरण गर्दै आएका छन् । २०७५ अघि कक्षा ५ सम्मको पुस्तक निजीले पनि प्रकाशन गर्न पाउने व्यवस्था थियो तर ३ वर्षपछि पनि स्टक देखाउँदै कक्षा ५ को पुस्तकसमेत निजीले प्रकाशन तथा बिक्रीवितरण गर्दै आएका छन् । जनकले पुस्तक छाप्न ढिलाइ गर्दा निजी प्रकाशकले छापेको सहयोगी पुस्तक विद्यार्थीले किनिसक्ने र जनक शिक्षाको पाठ्यपुस्तकचाहिँ बिक्री नहुने परिस्थिति बन्दै आएको छ ।"
१४ सांसदलाई कारबाही गर्नुपरेन,"काठमाडौं (कास) सभामुख अग्निप्रसाद सापकोटाले एमालेले कारबाहीका लागि सिफारिस गरेका १४ जना प्रतिनिधिसभा सदस्यहरूलाई कारबाही गर्नु नपर्ने निर्णय गरेका छन् । संघीय संसद् सचिवालयका अनुसार कारबाहीका लागि सिफारिस गरिएका माधवकुमार नेपालसहित १४ सांसद मिलेर अर्को दल गठन गरेको र त्यसको जानकारी संसद्लाई समेत भइसकेको भन्दै सभामुख सापकोटाले कारबाही गरिरहनु नपर्ने निर्णय लिएका हुन् । प्रधानमन्त्री केपी शर्मा ओलीले गत वैशाख २७ गते विश्वासको मत लिने क्रममा संसद् बैठक बहिष्कार गरेर पार्टीको ह्वीप उल्लंघन गरेको भन्दै एमालेले साउन २५ को केन्द्रीय कमिटी बैठकबाट १४ सांसदलाई पार्टीबाट र संसद् सदस्यबाट हटाउने निर्णय गरेको थियो । जसको सूचना संसद् सचिवालयलाई भदौ १ गते एमाले प्रमुख सचेतक विशाल भट्टराईले जानकारी गराएका थिए । सभामुख सापकोटाले संसद् सचिवालयमा पत्र दर्ता भएको १३ दिनपछि निर्णय लिएका हुन् । सभामुखले सांसदलाई कारबाही गरिएको पत्र पाएको १५ दिनभित्र निर्णय गर्नुपर्ने हुन्छ । सांसद पद रिक्त भए संसद् अधिवेशन नभएको बेला सूचना जारी गर्ने र अधिवेशन चलिरहेको बेला बैठकमा जानकारी दिने प्रचलन छ । एमालेले नेता नेपालका साथै जीवनराम श्रेष्ठ, मुकुन्द न्यौपाने, रामकुमारी झाँक्री, कल्याणी खड्का, लक्ष्मीकुमारी चौधरी, नीरादेवी जैरु, पुष्पाकुमारी कर्ण कायस्थ, सरलाकुमारी यादव, कलिला खातुन, विरोध खतिवडा, कृष्णलाल महर्जन, भवानी खापुङ र मेटमणि चौधरीलाई कारबाही गर्ने निर्णय गरेका हुन् । उनीहरूले नेकपा एकीकृत समाजवादी गठन गरिसकेका छन् ।"
स्वयम्भू ट्वाइलेट पार्क उत्कृष्ट १० मा,"(काठमाडौं)  विश्व सम्पदा क्षेत्र स्वयम्भूको ट्वाइलेट पार्क एक अन्तर्राष्ट्रिय प्रतिस्पर्धाको उत्कृष्ट १० मा परेको छ । एरोसन ट्वाइलेट नाम दिइएको यो पार्कलाई संयुक्त राष्ट्रसंघले पनि सन् २०२० मा बनेका सार्वजनिक शौचालयमध्येमा उत्कृष्ट ठहर गरेर दिगो विकास अवार्ड प्रदान गरिसकेको छ । स्विडेनमा भएको विश्व पानी महोत्सवका अवसरमा सफाइ विधामा नेपालको सार्वजनिक शौचालय उत्कृष्ट १० मा पर्न सफल भएको हो । सीवी वर्ल्ड वाटर विक नाम दिइएको महोत्सवमा सरफाती सेनिटेसन च्यालेन्ज सत्र सञ्चालन भएको थियो । उक्त सत्रमा विश्वभरबाट निवेदन दिइएका ८० सरसफाइ संस्थामध्येबाट १० वटा छानिएको थियो, जसमा सफाइ अभियन्ता प्रकाश अमात्यको अवधारणामा बनेको ट्वाइलेट पार्क पनि परेको हो । अहिले उत्कृष्ट १० परेकामध्येबाट पनि उत्कृष्ट ५ छनोट हुनेछ । सेप्टेम्बरमा हुने अन्तिम घोषणामा पहिलो हुनेले एक लाख डलर राशिको पुरस्कार जित्नेछन् । अमात्यले भने, अब योभन्दा अगाडिको छनोटमा के हुन सक्ला भनेर भविष्यवाणी गर्न मिल्दैन तर विश्वका उत्कृष्ट १० मा पर्न सफल हुनु नै हाम्रा लागि निकै ठूलो हो । सरसफाइमा रचनात्मक तरिका अपाउनेलाई प्रोत्साहन गर्न स्पर्धाका रूपमा छनोट गरिएको हो । अतिरिक्त आम्दानी, खेर गएको मलमुत्र सदुपयोग (बायोग्यास), पसल सञ्चालन, महिला मैत्री डिजाइन र सफाइपूरक कार्यक्रम चलाएर स्वयम्भूको ट्वाइलेट पार्कले नवीन काम गरेकाले २०२१ मेमा ग्लोबल इनोभेसन च्यालेन्जमा उत्कृष्टको अवार्ड पाएको थियो । राष्ट्रसंघीय निकाय युनाइटेड नेसन्स साइन्स, टेक्नोलोजी एन्ड इनोभेसन (यूएनएसटी) ले विश्वका ३० देशका एक हजार सार्वजनिक शौचालयको समीक्षा गरेर नेपालको शौचालयलाई उत्कृष्ट ठहर गरेको थियो । हामी शौचालयमा महिला प्रयोगकर्तालाई ख्याल गर्छौं, अमात्यले भने, शौचालयमा काम गर्नै अवसर पनि महिला नै दिन्छौं । यहाँका शौचालयको स्वामित्व पनि महिलासँग छ । उपत्यकामा परम्परागत रूपमा सफाइको काम गर्दै आएका देउला, पुजारी, पोडेलगायत नेवार समुदायभित्रको जातिका महिलालाई व्यवस्थापनको जिम्मा दिइएको छ । युवा महिलाको बाहुल्य हुने गरी स्वावलम्बन सफाइकर्मी सहकारी संस्थाले यसको नेतृत्व लिएको छ । स्वयम्भू चक्रपथ छेउकै बुद्धपार्कबाट पूर्वतिरबाट आनन्दकुटी विहार जाने बाटोको दायाँतिर शौचालय छ । दायाँबायाँ गमला राखिएका सिँढी उक्लेपछि पुगिने शौचालयमा प्रयोगकर्ताले पैसा तिर्न खोज्दा एक कप चिया पाउँछन् । चिया पिए लाग्ने १५ रुपैयाँ मात्रै शौचालयले लिने गरेको छ । शौचालय प्रयोगमा आएको ८ महिना भएको छ । दिसापिसाब ढलमा नपठाई बायोग्यास डाइजेस्टरमार्फत ग्यास उत्पादन गरिएको छ । करिब १० घनमिटरको बायोग्यास डाइजेस्टरबाट महिनामा दुई सिलिन्डर ग्यास उत्पादन भइरहेको छ ।"
भैरहवाबुटवल आसपासका उद्योगहरू डुबानमा,"(भैरहवा) भैरहवाबुटवल औद्योगिक करिडोरअन्तर्गत रूपन्देहीको कोटिहवामा पञ्चकन्या ग्रुपद्वारा सञ्चालित ६ वटै उद्योग गत शुक्रबारदेखि बन्द छन् । स्टिल, वायर, काँटीकिल्ला, प्लास्टिक, प्लास्ट र रोटोमेल उत्पादन गर्दै आएको उक्त उद्योगमा गत शुक्रबार भारी वर्षासँगै आएको बाढी पसेपछि सबै उत्पादन बन्द गर्नुपरेको हो । उद्योग कहिलेदेखि पुनः सञ्चालन हुन्छ, निश्चित छैन । उद्योग परिसर अहिले पनि जलमग्न छ । जमेको पानीले अझै पूर्णरूपमा निकास पाएको छैन । उत्पादित कतिपय तयारी सामान र औद्योगिक कच्चा पदार्थ पानीमा डुबेका छन् । कतिपय सामान बाढीले बगाएको छ । कतिपय पानीमाथि तैरिएका छन् । बाढीले उद्योग सञ्चालन गर्ने अवस्था नै नभएपछि सबै उद्योग बन्द गरेका छौं, पञ्चकन्या ग्रुपका सहमहाप्रबन्धक देवेन्द्र साहुले भने, उद्योगका सबै मेसिन, उपकरण, उत्पादित सामान, कच्चा पदार्थ सबै डुबानमा परेपछि विद्युत्को मेन लाइन नै बन्द गरेका छौं । ६ वटा उद्योगको दैनिक उत्पादन १० देखि १२ करोड रुपैयाँको हुने गरेको उनले बताए । भैरहवापरासी औद्योगिक करिडोरअन्तर्गत रामग्राम नगरपालिकाको हकुईमा २ अर्ब रुपैयाँ लगानीमा सञ्चालित एसियन कंक्रिटो प्रालि पनि शुक्रबारको बाढीले जलमग्न छ । जर्मन प्रविधिबाट पूर्ण रूपमा स्वचालित यो उद्योग परिसरमा पनि पानी जमेको छ । पानीले पूर्ण निकास नपाएकाले उद्योग सञ्चालन कहिलेदेखि हुन्छ, अनिश्चित नै छ । उद्योगको प्लान्ट डुबानमा परेको छ, एसियन कंक्रिटोका अध्यक्ष मनीष रुँगटाले भने, उद्योगका सबै स्वचालित मोटर, इलेक्ट्रोनिक सेन्सरलगायत उपकरण पानीले डुबेका छन् । प्राविधिक जाँच नभएसम्म क्षतिको यकिन गर्न सकिएको छैन । उद्योगमा दैनिक १४ लाख रुपैयाँको उत्पादन हुने गरेको र कम्तीमा पनि ७ करोड रुपैयाँको नोक्सानी पुगेको प्रारम्भिक अनुमान गरिएको उनको भनाइ छ । बाढीले क्षति पुर्याएको पञ्चकन्या ग्रुप र एसियन कंक्रिटो उदाहरणमूलक ठूला उद्योग मात्र हुन् । शुक्रबारको वर्षा र बाढीले भैरहवाबुटवल औद्योगिक करिडोर र भैरहवापरासी औद्योगिक करिडोरअन्तर्गत सञ्चालित करिब तीन दर्जन ठूला उद्योगमा अर्बौं रुपैयाँको क्षति पुर्याएको छ । उत्पादन गर्न नसकेर अर्बौं रुपैयाँको नोक्सानी व्यहोर्नुपरेको छ । सबै उद्योगमा पानी पसेको छ । उपकरण, उत्पादित सामान, कच्चा पदार्थ सबै पानीमा डुबेको व्यवसायीको साझा पीडा हो । भैरहवाबुटवल र भैरहवापरासी औद्योगिक करिडोर क्षेत्र समथर भूभाग, सडक, विद्युत् सुविधा, भारतबाट औद्योगिक कच्चा पदार्थ लिएर आउन नजिक, सहज भन्सार नाका, भारतबाट प्राविधिक कर्मचारी आउनमा सहज, मजदुर उपलब्धता र मुलुककै मध्यभागमा रहेकाले जताततै उत्पादन सामान बजार पुर्याउन छिटो र सहज हुनेलगायत कारणले यो क्षेत्र व्यवसायीको रोजाइमा परेको हो । उद्योग स्थापनाका क्रमसँगै यस क्षेत्रमा निर्माण तथा विस्तार गरिएका सडक संरचनाको कतै त्रुटिपूर्ण डिजाइन, कतै डिजाइनअनुरूपको निर्माण गर्न ठेकेदारको बेवास्ता, डुबानबाट जोगाउनका लागि स्थानीय तहले प्रभावकारी रूपमा भूमिका निर्वाह गर्न नसक्नु, पानीको निकास हुने परम्परागत कुलो तथा निकास मिचिनु, योजनाविहीन अव्यवस्थित प्लटिङ तथा बसोबास र सार्वजनिक जमिन भूमाफियाद्वारा अतिक्रमणलगायतका कारण यी क्षेत्र डुबानको चपेटामा पर्ने गरेका छन् ।भैरहवापरासी सडक खण्ड निर्माणसँगै पानीको निकासका लागि बनाइएका कल्भर्ट अपर्याप्त र साँघुरा भए, भैरहवापरासी औद्योगिक करिडोरमा सञ्चालित सिद्धिविनायक एग्रो इन्डस्ट्रिजका सञ्चालक राम थापाले भने, वर्षायामका बेला पानीको निकासका लागि बनाइएका संरचना नै त्रुटिपूर्ण हुनुले अहिले यो समस्या निम्त्याएको हो । दैनिक ७० लाख रुपैयाँको चामल उत्पादन गर्ने र १ सय ५० कामदार रहेको स्वचालित यो उद्योग पनि शुक्रबारदेखि डुबानले गर्दा बन्द छ । गोदाम र उद्योग परिसरमा राखिएका धान, चामलसहितका सयौं बोरा डुबेका छन् । उद्योग परिसरको पर्खाल भत्किएको छ । सबै उपकरणमा पानी पसेको छ । मौसम अनुकूल रहे उद्योग सञ्चालन हुन कम्तीमा एक साता लाग्नेछ । भैरहवापरासी सडक खण्डको राम्ररी अध्ययन गरेर डुबानमा पर्ने जमिनको पहिचान गरी वर्षायाममा पानीको निकासका लागि ४०५० वटा ठूला कल्भर्ट राखिनुपर्ने थापाको सुझाव छ । नत्र यो सडकले पानी संकलन गर्ने बाँधको काम गर्ने भयो, उनले भने, कल्भर्ट नथपे यो समस्या बर्सेनि जस्ताको तस्तै रहनेछ । भैरहवापरासी औद्योगिक करिडोर क्षेत्रमा सानाठूला गरी ६ दर्जनभन्दा धेरै उद्योग छन् । सबै उद्योगको हालत डुबानले उस्तै रहेको उनले बताए । वर्षाको बेला जमिनमा संकलित पानी बगेर जाने निकास सानो भएकाले बर्सेनि डुबानको समस्या आएको र पानी निकासका लागि बग्ने ठाउँ चौडा बनाउन रामग्राम नगरपालिकालाई स्थानीय बासिन्दासहितले बारम्बार माग गरे पनि बेवास्ता गरिँदा यस्तो समस्या आएको एसियन कंक्रिटोका अध्यक्ष रुँगटाको भनाइ छ । भैरहवाबुटवल औद्योगिक करिडोरमा पनि तीन दर्जनभन्दा धेरै उद्योग छन् । बीचमा रहेको ६ लेनको बेलहियाबुटवल व्यापारिक राजमार्ग निर्माणका क्रममा दुवै किनारमा बनाइएको नाली साँघुरो र भएको नाली पनि ठेकेदारले सफा नगरिदिँदा सामान्य वर्षामा पनि डुबानको समस्या जटिल हुने गरेको छ । पहिला सडक होचो भएकाले वर्षाको पानी सहजै बगेर जाँदा डुबानको समस्या थिएन, ओमसतिया२, पडसरीस्थित एभरेस्ट रोलिङ इन्डस्ट्रिजका सञ्चालक अरुण गोयन्काले भने, अहिले सडक ६ लेनको बनेपछि सडक त चौडा भयो । तर त्यहीअनुरूप नाली चौडा भएन । साँघुरो नालीमा धेरै पानी बग्न सकेन । निर्माण गरिएको सानो नाली पनि सफाइ नगरिँदा सडकमा जम्मा भएको पानी छेउछाउका उद्योग र बस्तीमा पस्ने गरेको उनले बताए । जमिनको बनावट होचो भएकाले बुटवल योगीकुटीदेखि वर्षाको बेला जम्मा भएको पानी बग्दै भैरहवातर्फ आउने गर्छ । लामो दूरीदेखि बग्दै आएको पानीलाई निकास दिने नाली पर्याप्त र चौडा भने छैनन् । साबिकका कैयौं सार्वजनिक नाला र घोला सँधियार जग्गाधनी र भूमाफियाले आफ्नो स्वामित्वमा ल्याएर पुरेका छन् । जग्गा प्लटिङवालाले सार्वजनिक कुलोमा सडक निर्माण गरेका छन् । जसले गर्दा भैरहवाबुटवल सडक खण्ड बढी डुबानमा पर्ने गरेको छ । सडक निर्माण गर्दा पानीको निकासका लागि बनाइएका दुवै किनारका नाली जाम भएकाले नालीबाट पानी बग्दैन । ठेकेदार कम्पनीले नाली सफा नगरी माथिबाट ढकनी लगाइदिएको छ । नालीभित्र ढुंगा, माटो, गिट्टी, बालुवाले पुरिएको छ । पुरिएको नाली ढकनी खोलेर सफा गराउनेतर्फ आयोजनाले पनि पहल गरेको छैन ।"
बैंकलाई धितो लिलाम गर्न बाटो खुल्यो,"(काठमाडौं)  पछिल्लो निषेधाज्ञामा पूर्णरूपमा बन्द गरिएकाबाहेक सबै क्षेत्रमा प्रवाह भएको ऋण असुलीका लागि बैंक तथा वित्तीय संस्थाले धितो लिलामी गर्न पाउने भएका छन् । अघिल्लो निषेधाज्ञा अवधिभर र उक्त अवधि सकिएको एक महिनासम्म बैंक तथा वित्तीय संस्थाले कुनै पनि प्रकारको असुलीसम्बन्धी सूचना वा लिलामीसम्बन्धी सूचना जारी गर्न नपाइने व्यवस्था राष्ट्र बैंकले गरेको थियो । उक्त व्यवस्था परिमार्जन गर्दै राष्ट्र बैंकले हालको निषेधाज्ञामा पूर्णरूपमा बन्द गरिएकाबाहेक अरू क्षेत्रमा प्रवाह भएको कर्जा असुलीका लागि सूचना वा धितो लिलामीसम्बन्धी सूचना निकाल्न बाटो खोलिदिएको हो ।हाल कोभिड संक्रमण धेरै रहेको जिल्लामा स्थानीय प्रशासनले तोकिएको क्षेत्रमा मात्र निषेधाज्ञा जारी गरेको छ । यसअनुसार काठमाडौं उपत्यकामा सबै प्रकारका पार्टी प्यालेस, सिनेमाहल, डान्सबार, दोहोरी, नाचघर, क्लब, स्विमिङ पुल, मनोरञ्जन स्थल, संग्रहालय, रंगशाला, शैक्षिक संस्थालगायत क्षेत्र पूर्णरूपमा बन्द छन् । ती क्षेत्रबाहेकमा प्रवाह भएको कर्जा असुलीका लागि बैंक तथा वित्तीय संस्थाले असुली वा लिलामीसम्बन्धी सूचना निकाल्न पाउने भएका हुन् । निषेधाज्ञाको समयमा पनि बैंक तथा वित्तीय संस्थाले दबाबपूर्ण रूपमा धितो लिलाम गरेको गुनासोका आधारमा गत आर्थिक वर्षको मौद्रिक नीतिमार्फत कर्जा असुलीका लागि सूचना निकाल्न नपाउने व्यवस्था राष्ट्र बैंकले गरेको थियो ।निषेधाज्ञा जारी भएका स्थानका सञ्चालनमा पूर्ण रोक लगाइएका उद्योग, पेसा, व्यवसायको सम्बन्धमा निषेधाज्ञा अवधिभर बैंक तथा वित्तीय संस्थाले कुनै पनि प्रकारको असुलीसम्बन्धी सूचना वा लिलामीसम्बन्धी सूचना जारी गर्न पाइने छैन, राष्ट्र बैंकको निर्देशनमा भनिएको छ । निर्देशनमा निषेधाज्ञा जारी भएका स्थानका सञ्चालनमा पूर्ण रोक लगाइएका उद्योग, पेसा, व्यवसायको सम्बन्धमा कर्जा असुलीसम्बन्धी वा लिलामीसम्बन्धी सूचना जारी गर्न नपाइने भनिएको छ । उक्त निर्देशनले हालको निषेधाज्ञाले पूर्णरूपमा सञ्चालन रोक लगाएकाबाहेक क्षेत्रमा प्रवाह भएको कर्जा असुलीका लागि बैंक तथा वित्तीय संस्थालाई बाटो खोलिदिएको राष्ट्र बैंकका प्रवक्ता देवकुमार ढकालले बताए । निश्चित क्षेत्रमा प्रवाह भएको कर्जा असुली वा लिलामीसम्बन्धी सूचना निकाल्न नपाउनु भनेको तीबाहेकको हकमा अवरोध नभएको भन्ने हो, उनले भने, निषेधाज्ञा खुकुलो भएकाले अर्थतन्त्रका धेरै क्षेत्र सञ्चालनमा आइसकेकाले कर्जा असुलीसम्बन्धी पुरानो व्यवस्था परिमार्जन गरिएको हो ।कोभिडका कारण करिब डेढ वर्षयता बैंक तथा वित्तीय संस्थाले कर्जा असुली प्रक्रियाका लागि धितो लिलाम गर्न पाएका छैनन् । तर कर्जा प्रवाह भने उच्च दरले बढेको छ । यसले एकातिर खराब कर्जा बढाएको छ भने अर्कातिर गुणस्तर पनि खस्किएको जानकारहरू बताउँछन् । जसका करण कर्जाको गुणस्तरमा प्रश्न उठ्न थालेको छ ।बैंक तथा वित्तीय संस्थाबाट भएको उच्च कर्जा विस्तारले जोखिम बढाएको राष्ट्र बैंककै प्रतिवेदनले औंल्याएको छ । जसरी हुन्छ, धेरै प्रतिफल प्राप्त गर्ने उद्देश्यले कर्जा विस्तार गरिएकाले ऋणको गुणस्तर खस्किँदै गएको र त्यसले जोखिम बढाएको राष्ट्र बैंक सुपरिवेक्षण विभागको वार्षिक प्रतिवेदनले देखाएको छ ।व्यवसाय बढाउनकै लागि कर्जा विस्तार गर्दा जोखिम न्यूनीकरणका लागि अपनाउनुपर्ने न्यूनतम मापदण्डमा पनि सम्झौता गरेको भेटियो, प्रतिवेदनमा भनिएको छ, कर्जाको गुणस्तर कमजोर रहँदा कर्जा असुली नहुने सम्भावना बढ्छ । यसको नियन्त्रणका लागि बैंकहरूले अल्पकालमा धेरै नाफा खोज्नुको साटो दीर्घकालका लागि सोचेर व्यवसाय विस्तार गर्नुपर्ने प्रतिवेदनको सुझाव छ । कर्जाको गुणस्तरमा चुनौती देख्छौं भनेर सुपरभाइजरले उठाएको कुरा प्रतिवेदनमा छ, स्रोतले भन्यो । यस्तै, बैंकमा कर्जालाई सधैं नयाँ बनाउने पद्धति (इभरग्रिनिङ) व्याप्त रहेको र त्यो पनि प्रमुख जोखिमका रूपमा रहने प्रतिवेदनमा छ ।वार्षिक वित्तीय विवरणअनुसार गत आर्थिक वर्षमा वाणिज्य बैंकहरूको खराब कर्जामा भने सुधार भएको छ । अघिल्लो आर्थिक वर्षको अन्त्यमा वाणिज्य बैंकहरूको खराब कर्जा औसत १७३ प्रतिशत थियो । गत आर्थिक वर्षको सोही अवधिमा यस्तो कर्जा औसत १३६ प्रतिशत छ । कोभिडका कारण गएको एक वर्षको अवधिमा बैंक तथा वित्तीय संस्थाको केही कर्जा असुली भएको छैन । तर सो अवधिमा असुली नभएको कर्जालाई पुनःसंरचना र पुनर्तालिकीरण गर्ने सुविधा बैंक तथा वित्तीय संस्थाले पाएका छन् । र, ती कर्जालाई सूक्ष्म निगरानीमा राख्नुपर्ने समय पनि बढेको छ । यही कारण खराब कर्जा नबढेको जानकारहरू बताउँछन् ।"
आयातित नै सस्तो हुँदा स्वदेशी फूलको बजार खोसिँदै,"(काठमाडौं)  कोरोना संक्रमण नियन्त्रण तथा रोकथामका लागि गरिएको लकडाउन र निषेधाज्ञाका कारण बजार खुम्चियो, स्थानीय रूपमा फूलको उत्पादन घट्यो । कतिपय किसानले भएकै उत्पादन पनि बजारसम्म पुर्याउन सकेनन् । तर आयात भएका फूल भने सहजै काठमाडौं भित्र्याइयो । सस्तो मूल्यमा भित्रिएको विदेशी उत्पादनले बजार पाउँदा नेपाली उत्पादनको बजारमा असर पुगेको फ्लोरिकल्चर एसोसिएसन नेपालका महासचिव विश्वमणि पोखरेलको भनाइ छ ।कोरोनाका कारण यहाँ उत्पादन घट्यो । त्यसबेला आयातमै भर पर्नुपर्यो, पोखरेलले भने, तर सामान कस्तो आयो भन्ने कुरा मुख्य हुन्छ । केही तौल कम आउने, भ्यालु बढी हुने र केही तौल धेरै आउने तर भ्यालु थोरै हुने हुन्छ । आयात हुने फूल सस्तोमा पाइएपछि सीमित स्थानीय किसानको उत्पादन पनि बिक्री हुन सकेन । भारतीय बजारको तुलनामा स्वदेशी फूल २ देखि ३ गुणासम्म महँगो पर्ने उनको भनाइ छ । भारतबाटै मल र प्रविधि भित्र्याउनुपर्ने भएकाले उत्पादन लागत महँगो परेको उनले बताए । भन्सार छलेर आउने फूलहरूभन्दा स्वदेशी उत्पादन महँगो पर्छ । उपभोक्ताहरू पनि जुन सस्तो छ त्यही किन्छन्, उनले भने, भारतमा ३५ रुपैयाँ पर्ने बिरुवालाई यहाँ १ सय २० रुपैयाँ तिरेर किन्नुपर्छ । १२ रुपैयाँको मललाई ६० रुपैयाँमा किन्दा हामीलाई लागत महँगो पर्छ ।पछिल्लो ३ आर्थिक वर्षको आँकडा हेर्दा गत आर्थिक वर्ष २०७७७८ मा फूल तथा नर्सरी बिरुवाको आयात र निर्यात दुवै घटेको देखिन्छ । यसको प्रमुख कारण कोरोना महामारी नै मान्छन् महासचिव पाखरेल । लकडाउन र निषेधाज्ञाका बेला किसानले दिनमै एक करोडदेखि सवा करोड रुपैयाँसम्म नोक्सानी बेहोरेको उनको दाबी छ । भन्सार विभागका अनुसार गत आर्थिक वर्षमा ३६ करोड ८० लाख २५ हजार रुपैयाँ बराबरको ३१ लाख २८ हजार ८ सय ९४ थान फूल भन्सारबाट भित्रिएको छ । आर्थिक वर्ष २०७६७७ मा २५ करोड १९ लाख ४९ हजार रुपैयाँ बराबरको ४८ लाख ३७ हजार २ सय ६४ थान र २०७५७६ मा २० करोड १० लाख ६५ हजार रुपैयाँ बराबरको ५५ लाख ४३ हजार १ सय ७४ थान फूल आयात भएको थियो । विभागकै तथ्यांक केलाउँदा नर्सरी बिरुवाको आयात पनि घटेको देखिन्छ । २०७५७६ मा ८१ लाख ९३ हजार रुपैयाँ बराबरको ५ लाख १८ हजार ४ सय ३९ वटा नर्सरी बिरुवा आयात भएको थियो । आर्थिक वर्ष २०७६७७ मा १ करोड ६९ लाख ८२ हजार रुपैयाँ बराबरको ५ लाख २४ हजार ७ सय ९९ थान बिरुवा भित्रिँदा गत आर्थिक वर्षमा १ करोड ७३ लाख ६३ हजार रुपैयाँ बराबरको ३ लाख ५४ हजार ४७ वटा नर्सरी बिरुवा भित्रिएको छ । यी फूल र नर्सरी बिरुवा चीन, भारत, थाइल्यान्ड, जर्मनी, स्पेन, इटाली, नेदरल्यान्ड्सलगायत मुलुकबाट आयात हुने गरेका छन् । विभागले फूल र नर्सरी बिरुवाबाट २०७५७६ मा ६३ लाख ७३ हजार रुपैयाँ राजस्व संकलन गरेको थियो । यो आँकडा बढेर अघिल्लो आर्थिक वर्षमा ९९ लाख ३५ हजार र गत आर्थिक वर्षमा एक करोड ५७ लाख १२ हजार रुपैयाँ पुगेको छ । नेपालबाट फूल निर्यात पनि हुने गरेको छ । सामान्यतया नेपालबाट फूल र नर्सरी बिरुवा इन्डोनेसिया, जापान, हङकङ, अमेरिका र बेलायत मुलुक जाने गर्छन् । २०७७७८ मा १२ लाख १ हजार रुपैयाँ बराबरको १ हजार ६ सय ८६ थान फूल निर्यात भएको भन्सार विभागको तथ्यांक छ । यो आँकडा त्यसअघिका दुई आर्थिक वर्षमा भन्दा कम हो । २०७५७६ मा २२ लाख २२ हजार रुपैयाँ बराबरको ४७ हजार ५ थान फूल बाहिरिँदा अघिल्लो आर्थिक वर्ष २०७६७७ मा १८ लाख ५१ हजार रुपैयाँ बराबरको ६२ हजार ४ सय ३ थान फूल बाहिरिएको थियो ।यसैगरी नर्सरी बिरुवा आर्थिक वर्ष २०७५७६ मा २४ लाख ३५ हजार रुपैयाँ बराबरको ६३ हजार १ सय ७२ वटा निर्यात भएको थियो । तर आर्थिक वर्ष २०७६७७ मा ३५ लाख ८३ हजार रुपैयाँ बराबरको ३८ हजार २ सय ३० वटा नर्सरी बिरुवा बाहिरिएको थियो । गत आर्थिक वर्षमा पनि केही वृद्धि हुँदै ३६ लाख २३ हजार रुपैयाँ बराबरको १ लाख ७५ हजार ६ सय २४ वटा बिरुवा निर्यात भएको विभागको तथ्यांक छ । कृषि तथा पशुपन्छी विकास मन्त्रालयबाट सिफारिस आएका बोटबिरुवामा कृषि सुधार महसुल छुट दिने गरिएको भन्सार विभागका सूचना अधिकारी पुण्यविक्रम खड्काले बताए ।"
५० अंक घट्यो नेप्से,काठमाडौं (कास) सेयर कारोबार मापक नेप्से परिसूचक आइतबार करिब ५० अंक घटेको छ । यसँगै समग्र नेप्से परिसूचक ३ हजार ४४८६ बिन्दुमा ओर्लेको छ । अघिल्लो दिनको तुलनामा यो करिब १५९ प्रतिशत कम हो । यो दिन वित्त कम्पनीबाहेक कारोबारमा रहेका सबै उपसमूहको परिसूचक घटेपछि समग्र नेप्सेमा दबाब परेको थियो । कारोबार सुरु हुँदा आइतबार नेप्से ३ हजार १ सय ५७५ अंकमा थियो । त्यसपछि केही बढेर ३ हजार १ सय १६४८ अंकमा पुगेको थियो । त्यो वृद्धि टिकेन । अन्त्यमा ४९१८ अंकले नेप्से ऋणात्मक भयो ।
"नाम, बदनाम र लोभ","लाज पचाएका व्यवस्थापकआईओसीले ओलम्पिकमा आफ्ना सदस्य देशका अध्यक्ष र महासचिवलाई पत्नी वा अतिथि लाने सुविधा दिन्थ्यो । यसपालि यस्तो कोटा कटौती गर्यो । महामारीमा पनि एनओसी अध्यक्ष जीवनराम श्रेष्ठका कान्छो छोरा कम्बोडिया नेसनल ओलम्पिक कमिटीको ट्रान्सफरेबल गेस्ट को रूपमा टोकियोमा व्यस्त रहे ।एनओसीले टोकियो जाने चार खेलका ५ खेलाडीसहित २६ जनाको सूची सार्वजनिक गरेको थियो । त्यसपछि खेलाडीभन्दा पदाधिकारीको लस्कर भयो भनेर चर्को आलोचना भयो । तैपनि सांसद तुलसा थापा (एमाले नेता वामदेव गौतमकी पत्नी) जुडोकी व्यवस्थापक भएर टोकियो पुगिन् । कबड्डी संघकी अध्यक्ष रहेकी उनीमात्रै होइनन्, तेक्वान्दो संघका अध्यक्ष प्रकाशशमशेर राणा पनि जुडोकै व्यवस्थापक हुँदै ओलम्पिकमा सहभागी भए । फेन्सिङ संघका अध्यक्ष सुनीलकुमार श्रेष्ठ सुटिङका व्यवस्थापक थिए । बक्सिङ संघका अध्यक्ष राम अवाले पौडीका व्यवस्थापक बने । अमेरिकामा रहेका पीताम्बर तिम्सिनाले अन्तिम समयमा यात्रा नगरेपछि एथलेटिक्स व्यवस्थापकविहीन भयो । व्यवस्थापकको हैसियतमा एक्रिडिएसन कार्ड लिएका राखेपका उपाध्यक्ष शिव कोइराला र गण्डकी प्रदेश खेलकुद परिषद्का सदस्यसचिव तेज गुरुङ पनि जापान गएनन् । चार खेलमा सात जना व्यवस्थापक त अचाक्ली भएन र ?खेलमा व्यवस्थापक आवश्यक हुन्छ । तर आफ्ना कार्यकर्ता रिझाउन र नेतालाई फकाउन भ्रमणको प्याकेज दिने अवसर होइन ओलम्पिक । यस्तो बृहत् खेलकुदमा त सम्बन्धित खेलकै पदाधिकारी, कर्मचारी वा व्यक्तिलाई नै व्यवस्थापक बनाउनु उपयुक्त हुन्छ । धाविका सरस्वती चौधरीले ओलम्पिक मापदण्डको स्पाइक सुज पनि टोकियो पुगेपछि मात्रै पाएकी थिइन् । त्यो पूर्णतः व्यवस्थापकीय कमजोरी हो । स्वदेशमा हुँदै हदैसम्मको व्यवस्थापकीय कमजोरी भएको थियो । नेपाली टिमको बिदाइ कार्यक्रममा राष्ट्रपति विद्यादेवी भण्डारीले शीतल निवासमा खेलाडीलाई एक घण्टा कुर्नुपरेको थियो । त्यसैले सेल्फी खिच्दै रमाइलो गर्ने होइन, काम गर्ने व्यवस्थापक चाहिन्छ । असम्बन्धित खेलका पदाधिकारी ओलम्पिकमा व्यवस्थापक भएर पुगे तर कसैले पनि जिम्मेवारी निर्वाह गरेनन् । ओलम्पिक वा ठूला बृहत् खेलकुदमा सेभ दी मिसनको काम समग्रमा आफ्नो देशको टिमको व्यवस्थापन हेर्ने हो । सेभ दी मिसनले एक दिन बिराएर हुने बैठकमा समस्या, सुविधाबारे आफ्नो टोलीका लागि कुरा राख्नुपर्छ । यो हैसियतमा टोकियो पुगेका थिए राखेपका सदस्यसचिव रमेशकुमार सिलवाल । अधिकांश देशले भने एकदुई वर्ष टिमसँगै काम गरिरहेका कर्मचारी वा पदाधिकारीलाई सेभ द मिसन बनाएका थिए । प्रचलन पनि यस्तै हो । नेपाली खेलाडीको प्रतिस्पर्धा चाँडै सकिएकाले वा कामको तारताम्य नमिलेकाले हुन सक्छ, नेपाली खेलकुदको सर्वोच्च निकाय प्रमुख सिलवाल टोकियोमा फुर्सदिला थिए ।"
टोटनहम शीर्षमा,लन्डन (एएफपी) सन हिउन मिनले इंग्लिस प्रिमियर लिगको आफ्नो दुई सयौं खेलमा गरेको निर्णायक गोलको मदतले टोटनहमले आइतबार वाटफोर्डलाई १० हराएको छ र यससँगै लिगमा आफ्नो शतप्रतिशत सुरुआतलाई कायम राखेको छ । यो जितपछि टोटनहम सेप्टेम्बरको इन्टरनेसनल ब्रेक अगाडि अंक तालिकाको शीर्ष स्थानमा रहनेछ । स्पर्शको तीन खेलबाट अधिकतम ९ अंक भएको छ । वाटफोर्ड भने १२ औं स्थानमा छ । उसको तीन खेलबाट तीन अंक मात्र छ । टोटनहमका लागि भने नुनो सान्टो लिगका सुरुआती सबै तीन खेल जित्ने दोस्रो व्यवस्थापक बनेका छन् । यसअघि सन् १९४९ मा आर्थर रोको नेतृत्वमा टोटनहमले लिगका सुरुआती तीन खेल जितेको थियो । अर्को खेलमा बर्नली र लिड्स बीचको खेल ११ को बराबरीमा टुंगियो । क्रिस उडको गोलले बर्नलीले अग्रता लिएयता लिड्सका लागि प्याट्रिक बामफोर्डले बराबरी गोल फर्काए । बर्नलीले बटुलेको एक अंक सिजनको पहिलो हो । लिड्सको भने दुई अंक भएको छ । शनिबार राति १० खेलाडीमा समेटिएको चेल्सीले लिभरपुलसँग एनफिल्डमा ११ को नतिजा निकालेको थियो । प्रशिक्षक थोमस टचेलले एक खेलाडी कम हुँदा पनि ४५ मिनेटसम्म लिभरपुललाई दबाबमा राख्न सक्नुले आफूहरू प्रिमियर लिग च्याम्पियन बन्न सक्ने दाबी गरेका छन् ।काइ हाभेर्टज्ले हेडमार्फत गोल गरी पाहुना टोलीलाई अग्रता दिलाए पनि पहिलो हाफको इन्जुरी समयमा डिफेन्डर रिस जेम्सले गोललाइनबाट बल बचाउँदा हातले रोक्न पुगेपछि रातो कार्ड पाए र त्यसपछि पेनाल्टीमा मोहम्मद सलाहले बराबरी गोल फर्काए ।

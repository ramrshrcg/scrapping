शीर्षक,विवरण
अमेरिकाले काबुलबाट ३ सय नेपाली फर्काउने,"कहिले कतिले लिए श्रम स्वीकृतिवर्ष लिनेको संख्या २०७७७८ १०७३ (३ महिलासहित) २०७६७७ ९२४ (१ महिलासहित)२०७५७६ १८३० (६ महिलासहित) २०७४७५ १४४२ (एक महिलासहित) २०७३७४ १३६८ (४ महिलासहित) जम्मा ६६३७ स्रोतः वैदेशिक रोजगार विभाग, नेपाल सरकार"
कांग्रेस महाधिवेशन मंसिर ९१३ मा,"नयाँ कार्यतालिका२०७८ भदौ १८ गाउँ, नगर वडा अधिवेशन भदौ २७ गाउँ, नगरपालिका अधिवेशन असोज १ प्रतिनिधिसभा क्षेत्रीय अधिवेशनअसोज ५ प्रतिनिधिसभा क्षेत्रीय अधिवेशन(एक मात्र प्रतिनिधिसभा निर्वाचनक्षेत्र भएका जिल्लासमेत)असोज १० एकभन्दा बढी प्रतिनिधिसभा निर्वाचन क्षेत्र भएका जिल्ला अधिवेशनकात्तिक १०१२ प्रदेश अधिवेशन मंसिर ९१३ केन्द्रीय महाधिवेशन"
कलात्मक माटो प्रेममा परिवार,"के हो सेरामिक आर्ट ?माटो कलाको इतिहास खोतल्ने हो भने सम्भवतः कुमालहरू नै माटोको कला विकास गर्ने पहिलो कलाकारहरू हुन् । आधुनिक प्रविधियुक्त युगभन्दा अघि परम्परागत रूपमा मानिस माटोबाट निर्मित सामग्रीमा नै निर्भर हुन्थे । कोरिया, जापान, चीनलगायतका मुलुकमा सेरामिक आर्टको गौरवशाली इतिहास छ । कलाप्रेमीका अनुसार पछिल्लो समय नेपालमा पनि यसको महत्त्व र प्रयोग बढ्दो क्रममा छ । यसका लागि कलाकार स्वयंले भने अलिकति दुःख गर्नैपर्ने कलाप्रेमीका परिवारको अनुभव छ । कलाकारहरूलाई पछिल्लो समय सेरामिक आर्टका लागि चाहिने स्थानीय माटोको अभावले पनि पिरोल्न थालेको छ । जसले गर्दा कलाकारहरू यसमा प्रयोग हुने रङ र माटो भारतबाट ल्याउन बाध्य छन् । शुशांकका अनुसार माटो ल्याएपछि कलाकृति सिर्जनाको प्रक्रिया पनि त्यतिकै झन्झटिलो छ । सुकेको माटोलाई मुछेर ८ सयदेखि ९ सय डिग्रीमा पोलेपछि सेलाएर आकृतिमा ढालिन्छ र विभिन्न रङमा चित्र कोरिन्छ । चित्रसहितको आकृतिलाई ग्लेज (सिसाको झोल) मा डुबाएपछि फेरि १ हजार ६० डिग्रीसम्मको तापक्रममा तीनचार घण्टासम्म पोलेर सेलाउन दिनुपर्छ । यसरी बनेको आकृतिमा ठ्याक्कै सोचेकै जस्तो रङ नआउन पनि सक्छ । कुनै फुटेर पनि जान सक्छन् । सेरामिक कलाका लागि मेहनतसँगै धैर्यता पनि हुनुपर्ने शुशांक बताउँछन् । अन्य चित्रकलाको तुलनामा सेरामिक कलाको आयु लामो र गुणात्मक हुन्छ । परम्परागत शिल्पकला र संस्कृतिलाई जोगाएर सेरामिक कलालाई प्रवर्द्धन गर्ने हो भने आर्थिक रूपमा पनि निकै लाभ लिन सकिने कलाप्रेमी सुनाउँछन् । नेपालमा सेरामिक आर्टको महत्त्व बढ्दै गएको छ । पहिलाभन्दा निकै राम्रो भएको छ, कलाप्रेमीले भने ।"
बेचिएका महिलालाई पुनःस्थापित हुनै गाह्रो,"(काठमाडौं)  सात जनाको परिवारलाई बिहानबेलुकी छाक टार्न समस्या थियो । त्यही भएर उनले चार कक्षाभन्दा बढी पढ्न पाइनन् । आफन्तकै साथ लागेर सिन्धुपाल्चोककी लक्ष्मी (परिवर्तित नाम) काम खोज्दै काठमाडौं आइन् । जतिबेला उनको उमेर १७ वर्ष थियो । डेरामा बस्थिन् । दिनभर काममा जान्थिन् । गह्रौं भारी बोक्नुपर्ने, काम गरेअनुसार ज्याला नपाइने हुँदा उनी राम्रो कामको खोजीमा थिइन् ।वरपरका साथीहरू विदेश जान थाले । राम्रो कमाइ हुने सुनाउँथे । जति दुःख गरे पनि पेट पाल्न धौधौ हुन थालेपछि उनले पनि वैदेशिक रोजगारीलाई आयस्रोतको राम्रो विकल्प देख्न थालिन् । उनले साथीहरूसँग सल्लाह गरिन् । बिनाखर्च कुवेतमा घरायसी काममा पठाइदिने एक जना दलालसित सम्पर्क भयो । राहदानी बनाएर दिएको केही समयमै त्रिभुवन विमानस्थल हुँदै उनी कुवेत पुगिन् । खाना पकाउने, भाँडा माझ्ने, सरसफाइ गर्ने उनको काम थियो । त्यसबापत मासिक १५ हजार रुपैयाँ थाप्थिन् । दुई वर्ष बसेर उनी घरै फर्किइन् । बचाएर ल्याएको पैसाले केही दिन रमाइलोसँगै बित्यो । तर अरू पेसाव्यवसाय नभएकाले बिस्तारै पैसा पनि सकिन थाल्यो । फेरि मजदुरी गर्न काठमाडौं आइन् । गुजारा चलाउन सजिलो नभएपछि बाध्य भएर विवाह गरिन् । श्रीमान् होटलमा काम गर्थे । कमाइ सन्तोषजनक नभएछि फेरि विदेश जाने सोच बनाइन् । चिनजानकै एक दिदीमार्फत भारतको दिल्ली बस्ने ललित कार्कीसँग उनको सम्पर्क भयो । कार्कीले कुवेतमा दिनको जम्मा ८ घण्टा मात्र काम गर्दा मासिक ४० हजार कमाइ हुने र भिसा तत्काल आउने लोभ देखाए । जान खर्च नपर्ने, सबै व्यवस्था उनैले मिलाउने, घरको काम गर्न गाह्रो नहुने भएपछि लक्ष्मी लोभिइन् । तत्कालै राहदानी ललितलाई पठाइन् । हिँड्ने तयारी गर्दै गर्नु, भारतको बाटो हुँदै कुवेतसम्म पुर्याउने जिम्मा मेरो भयो, ललितको ढुक्क पारे । २०७६ फागुन १३ गते काठमाडौंको कोटेश्वरबाट बस चढेकी लक्ष्मी काँकडभिट्टा हुँदै भारतको सिलिगुडी पुगिन् । त्यहाँबाट उनलाई नयाँदिल्ली हुँदै श्रीलंका पठाइयो । तर कुवेतका लागि हिँडेकी लक्ष्मीको यात्रा श्रीलंकाको जेलमा गएर टुंगियो । भिसा नभएकाले हामी कुवेत त होइन, श्रीलंकाको जेलमा पो पुग्यौं, उनले सुनाइन् । १३ महिना जेल बसेपछि श्रीलंकास्थित नेपाली दूतावास, महिला, बालबालिका तथा ज्येष्ठ नागरिक मन्त्रालय र माइती नेपालको पहलमा गत असारमा स्वदेश फिर्ता भइन् । उनीसित २६ महिलाको एकैचोटि उद्धार गरिएको थियो । भिसाका कारणले जेल बस्नुपरेको भन्थे, नेपाल फर्केपछि पो थाहा भयो, हामी त बेचबिखनमा परेका रहेछौं, लक्ष्मीले कान्तिपुरसँग भनिन् । आफूलाई फसाएर विदेश पठाउनेविरुद्ध उनले प्रहरीमा मुद्दा हालेकी छन् । राम्रो कमाइ गर्ने सपना बोकेर वैदेशिक रोजगारीमा जाँदा बेचबिखन परेकी लक्ष्मी एक्ली होइनन् । पछिल्लो तीन आर्थिक वर्षमा लक्ष्मीको जस्तै ५ सय २८ वटा मानव बेचबिखनका मुद्दा दर्ता भएका छन् । मानव बेचबिखन अनुसन्धान ब्युरोका अनुसार यस्तो पीडामा पर्नेको संख्या ७ सय ७ छ । तीमध्ये ६ सय १८ जना त महिला मात्रै छन् । यस्ता पीडित आर्थिक वर्ष २०७५७६, २०७६७७ र २०७७७८ मा क्रमश ः ३ सय १६, १ सय १९ र १ सय ८३ छन् । राष्ट्रिय मानव अधिकार आयोगको मानव बेचबिखनसम्बन्धी प्रतिवेदन२०७६ अनुसार नेपालमा करिब ३५ हजार मानिस मानव बेचबिखनमा परेका छन् भने १५ लाख बेचबिखनको जोखिममा छन् । आर्थिक वर्ष २०७४७५ देखि २०७७७८ जेठ मसान्तसम्म २१ हजार १ सय ८७ मानिस हराए । तीमध्ये ८ हजार ३ सय ७६ अर्थात् ३९ प्रतिशत मात्रै भेटिए । हराउने महिलाको संख्या १९ हजार १ सय ४८ मा ३१ प्रतिशत मात्रै भेटिएको प्रहरी प्रधान कार्यालयको तथ्यांकले बताउँछ । अन्तर्राष्ट्रिय अध्ययनहरूले हराएका र फेला नपरेका (द्वन्द्व, सैन्यकरण र प्रकोपको अवस्थामा बाहेक) अधिकतम मानिस बेचबिखनमा पर्ने गरेको देखाएको छ । बेचबिखन ब्युरोमा आइपुग्ने पीडितहरूमा महिलाको संख्या धेरै देखिन्छ । तर न्यून संख्यामा मात्रै मानव बेचबिखनका मुद्दा दर्ता हुने गरेका छन् । विदेश जाने आकांक्षा भएको आकर्षक जागिर देखाएर फकाउन सजिलो हुने गरेकाले महिलाहरू बढी बेचबिखनमा पर्ने गरेको हाम्रो अनुसन्धानले देखाउँछ, प्रहरी प्रधान कार्यालयका प्रवक्ता वसन्तबहादुर कुँवरले भने, पीडित स्वयम्ले उजुरी नगर्ने कारण कम मुद्दा देखिएको हो ।केही वर्षअघि झापाकी १९ वर्षीया किशोरी साथीको लहैलहैमा एक खाजाघरमा काम गर्न काठमाडौं आइपुगिन् । खाजाघरका मालिक र ग्राहकको व्यवहार मन नपरेपछि भागेर गोंगबुको नयाँ बसपार्क पुगिन् । एक महिलाको सहयोगमा अर्को रेस्टुरेन्टमा काम गर्न थालिन् । रेस्टुरेन्टमा त हरेक दिन पाँच जनासम्म ग्राहकलाई यौन सन्तुष्टि दिनुपर्ने रहेछ । एक वर्ष काम गरेपछि केही साथीसहित उनी त्यहाँबाट पनि भागिन् । उनीहरूले प्रहरीमा उजुरी दिए । रेस्टुरेन्ट सञ्चालकलाई पक्राउ गरी मानव बेचबिखन मुद्दा चलाइयो । महिला तथा बालबालिका बेचबिखनविरुद्ध सहकर्मी समूह नेपाल (एटविन) का अनुसार देशभित्र मनोरञ्जन क्षेत्रका साथै घरेलुहोटलकारखानाका साथै इँटाभट्टा, ढुंगाखानीका कामदारमाथि वेश्यावृत्तियौनशोषण हुने गरेको छ । अंग व्यापार गर्ने उद्देश्यले पनि मानव बेचबिखन भइरहेको छ । सन् २०१४ मा नोभा साउथ इस्टर्न युनिभर्सिटीकी केटरिना रोजनब्लाटले घरेलु श्रमिक महिलाको बेचबिखनको जोखिम पहिचानका क्रममा अर्को एउटा तथ्य फेला पारिन् । उनका अनुसार मानव तस्करहरूले महिलाको पारिवारिक समस्या, सुरक्षा र स्नेहको खोजीलाई नै मुख्य रूपमा लक्षित गर्छन् र अन्ततः बेचबिखनमा पुर्याउँछन् । माइती नेपाल र लैंगिक समानता तथा महिला सशक्तीकरणसम्बन्धी संयुक्त राष्ट्रसंघीय निकाय यूएन वुमनले २०७५ सालमा भारतको मणिपुरबाट उद्धार गरिएका १७९ नेपालीमाथि अध्ययन गरेको थियो । उनीहरू आर्थिक समस्या र बेरोजगारीले अवैध बाटो भएर विदेशिन बाध्य भएको अध्ययनले देखाएको थियो । उद्धार गरिएकामध्ये १ सय ४७ जना महिला थिए ।"
कोषमै थन्कियो तीन करोड,"महिला, बालबालिका तथा ज्येष्ठ नागरिक मन्त्रालयले पुनःस्थापना केन्द्र सञ्चालन गर्न र पीडितलाई क्षतिपूर्ति उपलब्ध गराउन पुनःस्थापना कोष स्थापना गरेको छ । यसमा बर्सेनि एक करोड रुपैयाँ विनियोजन हुन्छ । आर्थिक वर्षभर खर्च नभएमा रकम जम्मा हुँदै जान्छ । मन्त्रालयको मानव बेचबिखन तथा ओसारपसार नियन्त्रण शाखाकी प्रमुख मीना पौडेलका अनुसार कोषमा ३ करोड १३ लाख रुपैयाँ बजेट छ । राष्ट्रियस्तरको निर्देशक समितिले कोष सञ्चालन गर्छ । महिला, बालबालिका तथा ज्येष्ठ नागरिक मन्त्रालयका सचिवको अध्यक्षतामा अर्को राष्ट्रिय समिति छ । यसले मानव बेचबिखन तथा ओसारपसारविरुद्ध आवश्यक नीति, योजना तथा कार्यक्रम तर्जुमा गरी मन्त्रालयसमक्ष पेस गर्छ । विदेशमा अलपत्र परेका पीडितको उद्धार, सीपमूलक तालिम लिएका व्यक्तिलाई बीउ पुँजी उपलब्ध गराउँछ । बीउ पुँजी पाउन मन्त्रालयका १० वटा पुनःस्थापना केन्द्रमध्ये कुनैमा आश्रय लिएको हुनुपर्छ । केन्द्र चलाउने सामाजिक संस्था र सम्बन्धित प्रमुख जिल्ला अधिकारीको अध्यक्षतामा रहने जिल्ला समितिबाट सिफारिस लिनुपर्छ । तर, यो प्रक्रिया पूरा गर्नै निकै झन्झटिलो छ । बेचबिखनमा परेकाहरू सकेसम्म आफ्नो पहिचान खुलाउन चाहन्नन् । २० हजार रुपैयाँका लागि उनीहरू झमेला व्यहोर्न चाहँदैनन् । धेरैजसोलाई यसबारे थाहा नै छैन । त्यसकारण आफै सिप देखाएर समाजमा पुनःस्थापित हुन सक्दैनन् ।एउटा पुनःस्थापना केन्द्रले मात्रै ६ लाख ३० हजार रुपैयाँ भुक्तानी पाएको छ । अन्य केन्द्र सञ्चालनका लागि भने समिति नै गठन भएको छैन । त्यसका अतिरिक्त बेचबिखनमा परेका महिलालाई गत वर्ष श्रीलंका र भारतबाट उद्धार गर्दा परराष्ट्रमार्फत ३१ लाख र दिल्ली, कलकत्ता, काँकडभिट्टा, बुटवललगायत स्थानबाट उद्धार गर्दा ११ लाख ८१ हजार रुपैयाँ खर्च गरिएको थियो । आफन्त नेपालका निर्देशक इन्द्रराज भट्टराई सरकारले कोषको नाममा करोडौं रुपैयाँ जम्मा गरेर राख्नुभन्दा दीर्घकालीन पुनःस्थापनामा खर्चनुपर्ने बताउँछन् । बजेटमात्रै जम्मा गरेर त मानव बेचबिखन रोकिँदैन नि, प्रभावितले समाजमै जिउन सक्ने कार्यक्रम ल्याउनुपर्यो, उनले भने ।मन्त्रालयकी पौडेलले भने स्थानीय तहमै रोजगारीको सिर्जना गर्ने कार्यक्रम लागू भइरहेको बताइन् । हामी नीतिगत व्यवस्था बनाउँदै भइरहेका कानुनको पुनरावलोकन गर्दै छौं, उनले भनिन्, कोषको बजेट आवश्यकताअनुसार खर्च हुने हो, खर्च नहुँदैमा कामै भएन भन्न मिल्दैन ।"
अस्पताल निर्देशक ससर्त राजीनामा दिन तयार,"(सुनसरी)  धरानस्थित बीपी कोइराला स्वास्थ्य विज्ञान प्रतिष्ठानका निर्देशक प्राडा गौरीशंकर साहले आफू राजीनामा दिन तयार रहेको बताएका छन् । उनले अन्य तीन पदाधिकारीको पनि राजीनामा माग गर्दै शनिबार यस्तो बताएका हुन् । आफूभन्दा वरिष्ठ पदाधिकारीको शक्ति संघर्षको कोपभाजनमा परेको उल्लेख गर्दै उनले हाल प्रतिष्ठानमा आन्दोलनरत पक्षले चारै पदाधिकारीको राजीनामा माग गरेकाले सबैले राजीनामा दिएर मार्ग प्रशस्त गर्नु उचित हुने बताए ।नियुक्ति भएको भोलिपल्टैदेखि शक्ति संघर्षमा लागेर प्रतिष्ठानलाई अनिर्णयको बन्दी बनाउने, आचारसंहिताविपरीत गोपनीयता भंग गरी एकले अर्कोलाई हानि गर्ने, उपकुलपतिले असीमित अधिकार लिएर एकल रूपमा प्रयोग र निर्णय गर्ने जस्ता विवादास्पद कामले संस्थाको बदनाम गरेकाले मभन्दा माथिका तीन जनाले तत्काल नैतिकताका आधारमा राजीनामा दिएर समस्याको समाधान गर्नु उचित हुन्छ, उनले भने ।आफूले राजीनामा दिने मानसिकता बनाएपछि उपकुलपति डा ज्ञानेन्द्र गिरी, शिक्षाध्यक्ष डा गुरु खनाल, रजिस्ट्रार डा मोहनचन्द्र रेग्मीसँगै अनौपचारिक छलफल गरेर सुझाव दिए पनि उनीहरू नमानेको दाबी उनले गरे । पदाधिकारीको पदभन्दा प्रतिष्ठानको प्राध्यापक पद आफ्नो जीवनको उपलब्धि मानेकाले संस्थालाई अनिर्णयको बन्दी हुनबाट मुक्त गर्न मसहित चारै पदाधिकारीको राजीनामा अपरिहार्य छ, उनले भने, पदाधिकारीलाई अनेक आरोप लागे पनि मौन रहँदा प्रतिष्ठान बन्द हुने अवस्थामा पुगेको छ । प्राडा साहले शनिबार विज्ञप्ति जारी गर्दै आफू अस्पताल निर्देशक भएयता डा बलभद्रप्रसाद दास, डा राजकुमार रौनियार, कावा उपकुलपति डा गुरु खनाल र हालका उपकुलति ज्ञानेन्द्र गिरीसँग काम गर्दाको अनुभवलाई पनि सार्वजनिक गरेका छन् । जति जना उपकुलपतिसँग मैले अस्पताल निर्देशकका रूपमा काम गरें सबैले मलाई हैसियतविहीन, अधिकारविहीन बनाए । अस्पताल निर्देशकले गर्ने कामको अधिकार अरूलाई दिए । कतिपयले मलाई राजीनामा दिन दबाब दिए, उनले भने, प्रतिष्ठानको हितमा म त जुनसुकै बेला राजीनामा दिन्छु । तर मभन्दा वरिष्ठ पदाधिकारीहरू अनेक विवादमा आएका उपकुलपति गिरी, शिक्षाध्यक्ष खनाल र रजिस्ट्रार रेग्मीले तत्काल राजीनामा दिनुपर्छ । यसैबीच, स्वास्थ्य राज्यमन्त्री उमेश श्रेष्ठले प्रतिष्ठानका उपकुलपतिसहित चारै पदाधिकारीले राजीनामा नदिए कारबाही गर्ने बताएका छन् । धरान उपमहानगरपालिकाबाट मेयर तिलक राईको नेतृत्वमा गएको प्रतिनिधिमण्डलसँग शुक्रबार भएको भेटमा राज्यमन्त्री श्रेष्ठले प्रतिष्ठान बचाउन सरकार कठोर हुने बताएका हुन् । धरानको प्रतिनिधिमण्डलले प्रतिष्ठानका बेथितिबारेमा सरकारले गठन गरेको आधा दर्जन उच्चस्तरीय कार्यदलको प्रतिवेदन कार्यान्वयन नभएको र अख्तियार दुरुपयोग अनुसन्धान आयोगले कैयौं पटक छापा मारे पनि कुनै निकास नपाएको बताएको थियो । पछिल्लोपटक अख्तियारले खरिद र निर्माणसम्बन्धी कागजात नियन्त्रणमा लिएर शुक्रबारदेखि छानबिन सुरु गरेको छ । मेयर राईको नेतृत्वको प्रतिनिधिमण्डलले शनिबार प्रधानमन्त्री शेरबहादुर देउवा र गृहमन्त्री बालकृष्ण खाँणलाई पनि प्रतिष्ठानमा भइरहेको बेथितिबारे ध्यानाकर्षण गराएको छ । प्रधानमन्त्री देउवाले छानबिन समितिले दिएको प्रतिवेदन अध्ययन भइरहेकाले दोषीमाथि कारबाही गर्ने आश्वासन दिएको मेयर राईले बताए । हामीले प्रतिष्ठानलाई बर्बाद हुनबाट जोगाउन आग्रह गर्यौं । उहाँले प्रतिष्ठानको उद्देश्यअनुसार सबैको हित हुने गरी व्यवस्थापन गर्ने कुरामा सरकार गम्भीर रहेको बताउनुभयो, प्रधानमन्त्रीसँगको भेटपछि मेयर राईले भने । प्रधानमन्त्री कार्यालयका सचिव वैकुण्ठ अर्यालको संयोजकत्वमा गठित कार्यदलको प्रतिवेदन प्रधानमन्त्रीलाई बुझाइसकेको छ । उक्त प्रतिवेदनमा पनि प्रतिष्ठानका चारै पदाधिकारीलाई कारबाही गर्न सिफारिस गरिएको छ । अनियमिततामा संलग्नलाई कारबाही, पदाधिकारीको राजीनामा र प्रतिवेदन कार्यान्वयन हुनुपर्ने माग गर्दै दुई महिनादेखि स्वास्थ्यकर्मीविद्यार्थी सम्मिलित संघर्ष समितिले प्रतिष्ठानका मुख्य चार पदाधिकारीको कार्यकक्षमा लगाएको ताला अझै खोलेका छैनन् ।"
चुनावसम्मै गठबन्धन गर्ने दाहालको प्रस्ताव,"(काठमाडौं)  माओवादी केन्द्रले वर्तमान सत्ता गठबन्धनलाई चुनावसम्मै लैजान प्रस्ताव गरेको छ । केन्द्रीय समिति बैठकमा शनिबार अध्यक्ष पुष्पकमल दाहालले पेस गरेको आठ पृष्ठ लामो राजनीतिक र संगठनात्मक प्रस्तावमा कम्तीमा चुनावसम्म गठबन्धनलाई निरन्तरता दिन प्रस्ताव गरेका हुन् ।केपी ओलीको प्रतिगमनविरुद्ध संघर्षकै क्रममा वामलोकतान्त्रिक गठबन्धन निर्माण भएको छ, संघीय लोकतान्त्रिक गणतन्त्र र संविधानमाथि प्रहार गर्दै प्रतिगमन गर्ने ओली प्रवृत्तिलाई गठबन्धनले पराजित गरेको छ, यसलाई नरुचाउने शक्तिहरू गठबन्धनलाई कमजोर पार्न र भत्काउन लागिपरेका छन्, दाहालको प्रस्तावमा छ, अहिलेको लोकतान्त्रिक राजनीतिक प्रणाली, संविधान र राष्ट्रियताको रक्षा गर्दै देशमा आर्थिक समृद्धि, स्थायित्व र सुशासन कायम गर्न निर्माण गरिएको गठबन्धनलाई यही रूपमा बुझ्ने र आगामी निर्वाचनसम्म कम्तीमा कायम राख्ने पार्टीको नीति हुनेछ ।बैठकलाई सम्बोधन गर्दै दाहालले देउवा नेतृत्वको गठबन्धन सरकार कुनै पनि बेला अल्पमतमा पर्न सक्ने खतरा रहेको बताएका छन् । माधव नेपाल अडिदिएको हुनाले बहुमत पुगेको हो, सरकार अल्पमतमा पर्न सक्ने खतरा टरेको छैन, त्यसकारण हामी हौसिन जरुरी छैन, दाहालको भनाइ उद्धृत गर्दै केन्द्रीय सदस्य युवराज चौलागाईंले भने । तर अहिले नेपाल समूह सरकारमा आउनेनआउने टुंगो नभएको दाहालले बताएका छन् ।चौलागाईंका अनुसार दाहालले माओवादीका कारण मन्त्रिपरिषद् विस्तारमा ढिलाइ नभएको बताएका छन् । हाम्रा कारण मन्त्रिपरिषद् विस्तारमा ढिलाइ भएको होइन । हामी सबैभन्दा व्यवस्थित पार्टी हौं, प्रधानमन्त्रीले नाम माग्नेबित्तिकै निर्णय गरेर दिन्छौं, दाहालले भने, पहिला जसपाको आधिकारिकता विवाद र एमालेमा माधवजीहरूको एकता प्रयासले गर्दा केही ढिला हुन पुग्यो । अहिले प्रधानमन्त्रीले आफ्नो पार्टीको केन्द्रीय कार्यसमिति बैठकपछि गरौं भन्नुभएको छ । बैठक सकिएपछि हुन्छ ।दाहालले कोभिड नियन्त्रण, अर्थतन्त्रको पुनरुद्धार, जनताको जीवनस्तरमा सुधार गरी मुलुकमा सुशासन स्थापना गठबन्धन सरकारको प्राथमिकता रहेको र सफल बनाउनु पार्टीको जिम्मेवारी रहेको उल्लेख गरेका छन् । अहिले गठबन्धनकै संयुक्त सरकार बनेको छ, गठबन्धन सरकारले आफ्नो साझा नीति तथा कार्यक्रमसमेत सार्वजनिक गरिसकेको छ, दाहालको प्रस्तावमा छ, उक्त नीति तथा कार्यक्रमलाई सफल कार्यान्वयन गर्दै कोभिड नियन्त्रण, अर्थतन्त्रको पुनरुद्धार, जनताको जीवनस्तरमा सुधार गरी मुलुकमा सुशासन स्थापना गर्नु यस गठबन्धन र सरकारको प्राथमिकता हो । सरकारलाई सफल बनाउन पार्टी आफ्नो ठाउँमा लागिपर्नेछ ।दाहालले देउवा नेतृत्वको सरकार असामान्य परिस्थितिमा बनेको र यसको जिम्मेवारी धेरै रहेको उल्लेख गरेका छन् । राष्ट्रपतिबाट शेरबहादुर देउवालाई प्रधानमन्त्री नियुक्ति गर्नुको सट्टा संविधान र विधिको खिल्ली उड्ने गरी मध्यरातमा प्रतिनिधिसभा विघटन गर्नु प्रतिगमनकै दोस्रो शृंखला थियो, त्यसविरुद्ध पार्टीले वामलोकतान्त्रिक शक्तिको संयुक्त मोर्चा निर्माण गरी अगाडि बढ्ने नीति लियो । उक्त नीति सही रहेको तथ्य घटनाक्रमले प्रमाणित गरिसकेको छ, प्रस्तावमा भनिएको छ, वर्तमान वामलोकतान्त्रिक गठबन्धन सरकार यसैको पछिल्लो कडी हो । यो सरकारलाई विगतमा भएका सरकारहरूको हेरफेरका सामान्य घटनाका रूपमा बुझ्नु गल्ती हुनेछ ।सरकार सञ्चालन गरिरहँदा पार्टीको स्वतन्त्र पहिचानलाई समेत ध्यान दिन दाहालको प्रस्ताव छ । सरकारको काम संघीय सरकार, प्रदेश सरकार र स्थानीय सरकारको कामलाई जनताको भावनाअनुसार थप प्रभावकारी र व्यवस्थित बनाइनेछ, प्रस्तावमा छ, संघीय सरकारको साझा नीति तथा कार्यक्रमलाई प्रभावकारी ढंगले कार्यान्वयन गरिनेछ । संयुक्त सरकारमा पार्टीले आफ्नो स्वतन्त्र पहिचान र भूमिका स्थापित गर्ने सवाललाई विशेष महत्त्व दिनुपर्नेछ ।प्रस्तावमा दाहालले एमसीसी तथा लिपुलेक, कालापानी र लिम्पियाधुराको विषय पार्टीको घोषित नीतिअनुसार कूटनीतिक संवादका माध्यमबाट हल गर्न प्रयत्न गर्ने उल्लेख गरेका छन् । माओवादी केन्द्र परिमार्जनसहित एमसीसीको पक्षमा छ भने लिपुलेक, कालापानी र लिम्पियाधुराको विषयमा भारतसँग संवाद गरेर समाधान खोज्नुपर्ने पक्षमा छ । प्रस्तावमा जनताको दशकौं लामो बलिदानीपूर्ण संघर्षबाट प्राप्त संघीय लोकतान्त्रिक गणतन्त्र, धर्मनिरपेक्षता, समानुपातिक समावेशी लोकतन्त्र र सामाजिक न्यायसहितको संविधानवादउन्मुख संविधानमाथि तत्कालीन प्रधानमन्त्री ओलीबाट बारम्बार आक्रमण भएको आरोप छ । राष्ट्रपतिजस्तो संविधानको संरक्षण गर्नुपर्ने सम्मानित संस्थाको नेतृत्वले प्रधानमन्त्रीका असंवैधानिक, अलोकतान्त्रिक, निरंकुश कदमलाई आँखा चिम्लिएर समर्थन गर्ने काम भएको दाहाल प्रस्तावमा आरोप छ । ओलीले पार्टीलाई पूरै दक्षिणपन्थी कित्तामा उभ्याउने, सरकारलाई आफूनिकट व्यक्ति पोस्ने र दलाल नोकरशाही पुँजीवादलाई हुर्काउने साधनका रूपमा दुरुपयोग गर्ने, प्राप्त राजनीतिक उपलब्धि संघीयता, गणतन्त्र र संविधानमाथि नै आक्रमण गर्ने काम गरे, दाहालको आरोप छ । विभाजित सबै इमानदार कम्युनिस्टहरूलाई एकताबद्ध गर्दै फेरि कान्तिकारी कम्युनिस्टहरूको एउटै केन्द्र निर्माण गर्ने ऐतिहासिक जिम्मेवारी बनेको भन्दै दाहालले प्रस्तावमा वैचारिक धरातलमा नेपालको कम्युनिस्ट आन्दोलनलाई एकताबद्ध गर्ने दायित्व माओवादीको रहेको उल्लेख गरेका छन् । राजनीतिक हिसाबले समाजवाद निर्माणको मुख्य शक्तिका रूपमा पार्टीलाई विकास गर्नुपर्ने उनको प्रस्ताव छ । दाहालले आफ्नो प्रस्तावमा समाजवादउन्मुख अर्थराजनीतिक कार्यक्रम बनाएर लागू गर्नुपर्नेमा जोड दिएका छन् । तीन तहका सरकार र मिश्रित निर्वाचन प्रणाली अपनाएको हाम्रो राजनीतिक प्रणालीमा कुनै पनि राजनीतिक दल पूर्ण सत्तापक्ष वा पूर्ण विपक्ष हुँदैन, उनले भनेका छन्, यस्तो अवस्थामा केन्द्रीय सरकार, प्रदेश सरकार र स्थानीय सरकारले आफ्नो क्षेत्रभित्र समाजवादउन्मुख अर्थराजनीतिक कार्यक्रम बनाएर लागू गर्ने नीति लिनुपर्छ । दाहालले बैठकमा आगामी पुस १११३ मा पार्टीको राष्ट्रिय सम्मेलन गर्ने प्रस्ताव गरेका छन् । भदौ मसान्तसम्म सदस्यता नवीकरण र नयाँ सदस्यता वितरण, असोज १० मा देशैभर सेल र टोल भेला, असोज २० मा वडा सम्मेलन, असोज ३० मा गाउँपालिका र नगरपालिका सम्मेलनको प्रस्ताव छ । यस्तै, कात्तिक ३० मा जिल्ला सम्मेलन, मंसिर १५ मा प्रदेश सम्मेलन गर्ने प्रस्ताव दाहालले गरेका छन् । यसअघि एकीकृत माओवादीले २०७१ वैशाखमा विराटनगरमा राष्ट्रिय सम्मेलन आयोजना गरेको थियो । बैठकमा दाहालले विधान संशोधनको प्रस्ताव पनि पेस गरेका छन् । राजनीति एवं सांगठनिक र विधान संशोधन प्रस्तावमाथि छलफलका लागि केन्द्रीय सदस्यहरूलाई ८ वटा समूहमा बाँडिएको छ । समूहगत छलफलपछि आइतबार बस्ने बैठकमा निष्कर्षहरू पेस हुने भएको छ ।"
सामुदायिकका शिक्षकलाई खोप कहिले ?,"(काठमाडौं)  सरकारको आधिकारिक परिचयपत्र नहुँदा कोरोनाविरुद्धको खोप लगाउन समस्या भएको सामुदायिक विद्यालयका शिक्षकले गुनासो गरेका छन् । देशभरका १ लाख ६ हजार स्थायी शिक्षकले परिचयपत्र पाउनुपर्नेर्लगायत माग गरेका हुन् । सरकारले शिक्षकलाई राष्ट्रसेवक कर्मचारी हुन् भनेर अहिलेसम्म मान्यता दिएको छैन, शिक्षक महासंघका कार्यवाहक अध्यक्ष पूर्णप्रसाद दवाडीले भने, हामीसँग परिचयपत्र पनि छैन, निजामती कर्मचारी र शिक्षकबीच सेवा सुविधामा ठूलो विभेद छ । सरकारले आर्थिक वर्ष २०७८०७९ को बजेटबाट विभेद गरेको भन्दै शिक्षकहरूले देशव्यापी आन्दोलन सुरु गरेका हुन् । उनीहरूले शिक्षकलाई निजामती कर्मचारी सोसरह सेवा सुविधा उपलब्ध गराउनुपर्नेलगायत माग राखेका छन् । शिक्षक महासंघको अगुवाइमा चरणबद्ध आन्दोलन गर्दै आएका शिक्षकहरूले प्रधानमन्त्री निवास बालुवाटारमा शुक्रबार गरेको धर्ना कार्यक्रममा प्रहरीले हस्तक्षेप गरेको थियो । राज्यले निजामतीसरह सेवा सुविधा दिनुपर्ने महासंघको माग छ । परिचयपत्र नहुँदा विद्यालयको सिफारिसपत्रको आधारमा शिक्षकहरूले खोप लगाएका थिए । बजेटमा सरकारले राष्ट्रसेवक कर्मचारी र शिक्षकबीच दुर्घटना बिमा, स्वास्थ्य बिमा, आन्तरिक पर्यटन सुविधा, सन्तति छात्रवृत्ति सुविधामा विभेद गरेको महासंघले जनाएको छ । निजामती कर्मचारीले वार्षिक पर्यटन भत्तासहितको काज बिदा पाउँछन्, दवाडीले भने, शिक्षकले पनि त्यो सुविधा पाउनुपर्छ । निजामती कर्मचारी अस्पताल जस्तै छुट्टै शिक्षक अस्पताल पनि चाहिने उनीहरूको माग छ । यसअघि शिक्षा मन्त्रालय र शिक्षक महासंघबीच ३० बुँदे सहमति भएको थियो । सहमति कार्यान्वयनका लागि पनि आन्दोलन सुरु गरिएको महासंघले जनाएको छ । संघीय शिक्षा ऐन जारी गर्दा शिक्षकका माग र समस्या सम्बोधन गरिने सहमतिमा उल्लेख छ । सरकारले शिक्षा ऐन ल्याएर सार्वजनिक विद्यालयको स्तर सुधार गर्न ध्यान नदिएको शिक्षकहरूको गुनासो छ । उच्चस्तरीय शिक्षा आयोगको प्रतिवेदन २०७७ सार्वजनिकसहित कार्यान्वयन गरिनुपर्ने महांघको माग छ । सहमतिमा प्रारम्भिक बाल विकास कक्षा (ईसीडी) शिक्षकलाई न्यूनतम १५ हजार रुपैयाँ तलब उपलब्ध गराउने उल्लेख थियो । बजेटमा ६ हजार तलब पाउँदै आएका ईसीडी शिक्षकलाई १५ हजार तलब उपलब्ध गराउने घोषणा गरिएको छ । तर ६ हजारमा २ हजार संघले थप्ने र बाँकी ७ हजार पालिकाले उपलब्ध गराउनुपर्ने व्यवस्था गरिएको छ । यसमा जनप्रतिनिधि र शिक्षकहरूले असन्तुष्टि जनाएका छन् । संघले नै १५ हजार उपलब्ध गराउन माग गरिएको छ । अस्थायी, करार शिक्षकलाई आन्तरिक प्रतिस्पर्धाबाट स्थायी गर्ने, विद्यालय व्यवस्थापन समिति गठनको प्रक्रिया सुधार गरी कानुनी व्यवस्था गर्नुपर्ने, द्वन्द्वपीडित शिक्षकहरूले राहत नपाएकोलगायत समस्या समाधान गरिनुपर्ने माग राखिएको छ । ईसीडी शिक्षकको तलब बढाउन महासंघले जेठ १५ अघिदेखि नै आन्दोलन गर्दै आएको थियो । बजेटमा असन्तुष्टि जनाउँदै त्यसपछि चरणबद्ध आन्दोलनको घोषणा गरिएको हो । प्रधानमन्त्री, अर्थमन्त्री, शिक्षामन्त्रीलाई दबाबमूलक कार्यक्रमपछि धर्ना र प्रदर्शनको कार्यक्रम थालिएको हो । माइतीघर, शिक्षा तथा मानवस्रोत विकास केन्द्रमा धर्ना कार्यक्रम भइसकेको छ । केन्द्रका महानिर्देशक वैकुण्ठ अर्यालले शिक्षकहरूले अनुपयुक्त समयमा आन्दोलन गरेको बताए । कोरोना महामारी अप्ठ्यारो बेलामा बालबालिकाको पढाइ र परीक्षामा शिक्षककेन्द्रित हुने बेला हो, उनले भने ।"
गोर्खा मुद्दा सुल्झाउन बेलायती प्रधानमन्त्रीलाई पत्र,"(लन्डन)  बेलायती सांसदहरूले प्रधानमन्त्री बोरिस जोन्सनलाई एक पत्र लेख्दै गोर्खा भूतपूर्व सैनिकको पेन्सन मुद्दा समाधान गर्न जोड दिएका छन् । संसद्को सर्वदलीय समितिका नेपाल अध्यक्ष सांसद वीरेन्द्र शर्मासहित सांसदहरू सीमा मल्होत्रा, नभेन्दु मिश्र, निक स्मिथ, अलान डोरान्स, डान जार्भिस, लर्ड बिलिमोरिया, लर्ड ढोलाकिया र लर्ड शेखले शुक्रबार प्रधानमन्त्री जोन्सनलाई संयुक्त पत्र लेख्दै गोर्खा समस्याको दीर्घकालीन समाधान गर्न आग्रह गरेका हुन् । समितिले विगतदेखि नै समस्याको निष्पक्ष समाधान हुनुपर्नेमा जोड दिएको उल्लेख गर्दै गोर्खाले सम्मान महसुस गर्ने र उनीहरूको सेवाको कदर हुने गरी समाधान चाहिएको, पत्रमा उल्लेख गरेका छन् । प्रधानमन्त्री जोन्सनले आमरण अनशन बसिरहेका गोर्खालाई भेट्न पनि सांसदहरूले सुझाव दिएका छन् । आमरण अनशन बसेका गोर्खाको ज्यान बचाउन सक्ने र गोर्खा मुद्दाप्रति सरकार गम्भीर छ भन्ने सन्देश दिन वार्ता गर्नुपर्छ, पत्रमा भनिएको छ । भूतपूर्व गोर्खाहरूको समान पेन्सनलगायत अधिकारका लागि अभियन्ताहरू ज्ञानराज राई, धनबहादुर गुरुङ र पुष्प राना घले एक सातादेखि आमरण अनशनमा छन् । अनशन ८ औं दिन प्रवेश गर्दा उनीहरूको स्वास्थ्य अवस्था जटिल बन्दै गएको छ । चौतर्फी दबाब र अनुरोधबीच पनि बेलायत सरकारले यसबारे कुनै आधिकारिक धारणा सार्वजनिक गरेको छैन । गोर्खाहरूले भने नेपाल र बेलायत सरकारबीच उच्चस्तरीय वार्ता टोली गठन र वार्ताको मिति नतोकिएसम्म भोक हडताल अन्त्य नगर्ने अडान लिएका छन् । उता, गोर्खाहरूको आमरण अनशनप्रति ऐक्यबद्धता जनाउन शुक्रबार नै सोलिसिटर राजु थापाको पहलमा लेबर पार्टीका सांसद वीरेन्द्र शर्मा, इलिङका पूर्वमेयरहरू काउन्सिलर रञ्जित धीर र हरभजन कौर, नेप्लिज वुमन एसोसिएसन यूकेकी अध्यक्ष आरती श्रेष्ठ र यती नेपाली एसोसिएसन यूके अध्यक्ष ध्रुव केसी अनशनस्थल पुगेका थिए । यसअघि एनआरएनए, नेपाल पत्रकार महासंघ, प्रवासी नेपाली मञ्चलगायत कैयौं संघसंस्थाले गोर्खा आन्दोलनप्रति ऐक्यबद्धता जनाइसकेका छन् । प्रवासी नेपाली मञ्चले बिहीबार बेलायतस्थित नेपाली राजदूत लोकदर्शन रेग्मीलाई ज्ञापनपत्र बुझाउँदै गोर्खा समस्या समाधानका लागि यथाशीघ्र कूटनीतिक पहल थाल्न आग्रह गरेको थियो ।"
लापरबाहीसँगै उकालो लाग्दै संक्रमण,"उपचार व्यवथापनमा चुनौती संक्रमितको संख्या कतिसम्म पुग्ने हो भनेर आकलन गर्न गाह्रो भएको स्वास्थ्य अधिकारीहरू बताउँछन् । हाम्रो अनुरोध चेन ब्रेक गरौं भन्ने हो । यसका लागि कडा लकडाउन आवश्यक हुन्छ, तब मात्रै संख्या कम होला । नभए खै कसरी सम्भव छ र संक्रमण घटाउन, चितवन स्वास्थ्य कार्यालयका प्रमुख दीपक तिवारीले भने । चितवनमा पहिलो लहरमा गत वर्षको कात्तिकमा १८ सयको हाराहारीमा सक्रिय संक्रमित थिए । दोस्रो लहर आउँदा गत जेठमा पाँच हजारको हाराहारीमा संक्रिय संक्रमित भएका थिए । अहिले सक्रिय संक्रमितहरू २ हजार ५ सय ३१ पुगेका छन् । संक्रमितहरू थपिँदै जाँदा आउँदा दिनमा यो संख्या बढ्ने पक्का छ । दोस्रो लहरमा चितवनका अस्पतालहरूमा बढीमा ६ सयको हाराहारीमा संक्रमितहरू उपचारका लागि भर्ना भएका थिए । दोस्रो लहर नै कायम छ । तर संख्या फेरि बढेको छ । अस्पतालमा सबै संक्रमित लक्षणसहितका छन् । अक्सिजन, आईसीयू, भेन्टिलेटर चाहिनेहरू नै आएका छन्, भरतपुर अस्पतालको कोभिड क्लिनिकल कोअडिनेटर रहेका वरिष्ठ कन्सल्टेन्ट फिजिसियन डाप्रमोद पौडेलले भने । पहिला पाँचसात दिन ज्वरो आउने र निको हुन थाल्ने बिरामीहरू थिए । अहिले ज्वरो लामो समय नघट्ने र श्वासप्रश्वासको समस्या सुरु हुने गरेको छ । आठ १० दिनसम्म ज्वरो नघट्ने र १११२ दिनपछि श्वास फेर्न गाह्रो हुने समस्या भएका बिरामीहरू बढ्न थालेका छन् । यसले गर्दा बिरामी धेरै समय आईसीयू या भेन्टिलेटरमा बस्नुपर्छ । यसले व्यवस्थापनमा केही समस्या ल्याउँछ, डापौडेलले भने । मान्छेहरू कोरोनाबाट डराउन छाडेको उनको अनुभव छ । त्यसैले लक्षण देखिएर गाह्रो हुन थालेपछि नै परीक्षण गराउन आउने गरेका छन् । कन्ट्र्याक ट्रेसिङ गर्ने, लक्षणका आधारमा परीक्षण गर्ने हो भने संख्या त अहिलेको भन्दा निकै ज्यादा आउँछ । समुदायमा कोरोना संक्रमित धेरै नै छन् । तर परीक्षण व्यापक हुन सकेको छैन । लक्षण देखिएर समस्या बढेपछि मात्रै उनीहरू अस्पताल सक्छन् । एकै पटक आए अस्पतालमा चाप बढ्छ, डा पौडेलले भने । चितवनमा कोरोना संक्रमितका लागि बढीमा १२ सय शय्या उपचारका लागि छुट्याउन सकिने अवस्था रहेको छ । संक्रमित जति नै बढे पनि १२ सयभन्दा बढी शय्या उपचारका लागि व्यवस्था गर्न सकिने अवस्था देखिँदैन । शय्या मात्रै भएर भएन चिकित्सक प्राविधिकहरू पनि चाहियो, चितवन स्वास्थ्य कार्यालयका प्रमुख दीपक तिवारीले भने । यो पटक चिकित्सकहरू पनि संक्रमित हुने र लक्षण देखिने समस्या बढेको छ । यसले झनै चिन्ता थपेको तिवारीले बताए । संक्रमित बढ्न थाले शय्या, चिकित्सक र अक्सिजनको अभाव सुरु हुने डर छ । त्यसैले कोरोना फैलनबाट रोक्नुपर्यो । यसको पहिलो काम भीडभाड हुन दिनुभएन । यो काम कसैले लगाएर अह्राएर, डन्डा चलाएरभन्दा पनि हरेक मान्छेले म भीडभाडमा जान्न, रोग कम नहुँदासम्म घर मै बस्छु नभनेसम्म कार्यन्वयनमा आउन सक्दैन, स्वास्थ्य कार्यालय प्रमुख तिवारीले भने । स्वास्थ्य कार्यालयका अनुसार चितवनमा संक्रमितमध्ये हालसम्म जिल्लाका ३ सय ६२ जनाको निधन भएको छ ।"
चितवनका मौरी धादिङमा चर्दै,"धादिङ (कास) वर्षात्मा आहार घट्न थालेपछि चितवनका कृषकले मौरी चराउन धादिङ ल्याएका छन् । मौरीलाई बच्चा उत्पादन गर्न फुल्न लागेको धान र मकै आवश्यक हुने भएकाले अर्को ठाउँमा चराउन लानुपर्ने हुन्छ । मौरीलाई आहारा पनि अनिर्वाय हुने भएकाले आहारा पाइने र शान्त वातावरण भएका स्थान लैजानुपर्ने चितवनबाट मौरी चराउन धादिङ आएका मौरीपालक किसान अर्जुन कार्कीले बताए । डेढ महिने कार्यतालिकाअनुसार मौरी चराउनका लागि चितवनको कालिका नगरपालिका७ स्थित राघव मौरी फर्म, जुटपानीका सुरेश बस्नेत, खैरेनी नगरपालिका८ बाट सन्देश मौरी फर्म, पर्साका मोहन कार्की, एस मौरी तथा कृषि फर्मका अर्जुन कार्कीको टोली धादिङको गजुरी६ बन्छेटार र गल्छी६ जिन्टे तथा पाहरी चौरमा डेरा लिएर बसेका छन् । यसरी मौरी चराउँदा मौरी घार राख्न जग्गाधनीलाई भाडाबापत् कतै नगद र कतै मह दिनेगरी समझदारी गरेको कार्कीले बताए । यति बेला उनीहरूले केही घार चितवनमा, केही घार देवघाट, तनहुँमा र केही घार धादिङमा पुर्याएका छन् । धादिङमा ल्याएका घारमध्ये राघव मौरी फर्मको एक सय ७०, सन्देश मौरी फर्मको एक सय ६० र एस मौरी तथा कृषि फर्मको १ सय ५० घार रहेको छ । एक घारबाट वर्षमा ६ देखि ७ पटक मह निकाल्न मिल्ने र वार्षिक ३० देखि ३५ केजीसम्म मह निकाल्ने गरेको कार्कीले बताए । अहिले प्रतिकेजी ६ सय ५० रुपैयाँमा मह घरबाट विक्री गरिरहेको बताए । यसरी वार्षिक ४० लाखको हाराहारीमा कारोबार गर्दै आएको कार्कीले बताए । हेर्दा एकमुष्ठ धेरै पैसा देखिए पनि खर्च पनि सोहीअनुसार हुने उनले सुनाए । मौरीलाई फरकफरक ठाउँमा पुर्याएर चराउनुपर्ने बाध्यता रहेको उनले बताए ।"
दुई महिनामै भत्कियो पर्खाल र नाली,"(सिन्धुपाल्चोक)  अरनिको राजमार्गअन्तर्गतको बलेफी७ खाडीचौरबाट चिम्लिङ जोड्ने ८ किलोमिटर सडकखण्डको मेसिनरी पर्खाल र नाली दुई महिना नपुग्दै भत्किएको छ । गत जेठमा सम्पन्न जिल्ला समन्वय समितिको पूर्वाधारअन्तर्गतको ४० लाख बजेटमा बलेफी७ को उपभोक्ता समितिले निर्माण गरेको पर्खाल भत्किएको हो । त्रिवेणी कन्स्ट्रक्सनले बनाएको नाली बर्खालगत्तै स्थानपिच्छे चर्किंदै भत्किन थालेको छ । शनिबार बलेफी७ का अगुवासहित स्थानीय जम्मा भएर चर्केको र भत्किएको नाली, पर्खालको संरचनाअघि जम्मा भएर स्थानीय तहलाई ध्यानार्कषण गराउँदै विरोध जनाएका छन् । बलेफी७ का अगुवा अमृत अधिकारीका अनुसार मेसिनरी पर्खाल बलेफी७ कै वडास्तरीय उपभोक्ता समितिले बनाएको हो । समिति अध्यक्ष स्थानीय श्याम लामा हुन् । सडकको नाली भने खाडीचौरबाट चिम्लिङ जोड्ने ८ किमीमा कालोपत्र गर्ने जिम्मा लिने त्रिवेणी कन्स्ट्रक्सनले बनाएको हो । बलेफीको वडापिच्छे कालोपत्र गर्ने योजनाअर्न्तगत १ करोड ३० लाख बराबरको योजनाको काम भने कम्पनीले गत आर्थिक वर्षमा सकाएको थियो । यस कम्पनीका ठेकेदार प्रताप लामा हुन् । नाली र मेसिनरी वालको संरचना बर्खायता स्थानपिच्छे कतै भत्किँदै कतै चर्किएका छन् । तल्लो जगबाट नै गुणस्तरहीन काम गरिएकाले अहिले यस्तो भयो, स्थानीय अधिकारीले भने । यसअघि र पछि अनुगमनमा पुगेका एक प्राविधिकका अनुसार सिमेन्ट, प्राविधिक डिजाइन र कमसल सामग्रीकै प्रयोगकै कारण पर्खाल र नाली यस्तो भएको हो । उनका अनुसार नालीको ३० सेन्टिमिटर अग्लो टप वाल लगाउनुपर्नेमा २४ देखि २६ मात्रै लगाइएको थियो । बालुवा निर्माण सामग्री, घोल कसमल प्रयोग भएकाले नाला र पर्खालको संरचना एकदमै कमजोर छ । यहाँ नालाको तल्लो भागमा बेस पीसीसी ढलान नै नगरी नालीको टप उठाइएको देखिएको छ । प्राविधिक र जनप्रतिनिधिको मिलेमतोमा उपभोक्ता समितिसँग मोटो रकम लिएर मेसिनरी वाल, नाली कसमल बनाएकाले यस्तो अवस्था आएको स्थानीयले आरोप लगाएका छन् । खाडीचौर चिम्लिङ सडक सरोकार समितिका अध्यक्ष सुवास सुन्दासले १३ जनाको समिति बनाएर सडकको गुणस्तरहीन काम छानबिन गर्ने र सरोकारवाला निकायको भेला गराउने बताए । कमसल काम भएको पर्खाल र नाली पुनर्निर्माण गरिनुपर्नेछ, यस्तो हुँदाहुँदै बजेट कसरी समिति र कम्पनीलाई दिइयो, यसबारे छानबिन हुनेछ, उनले भने । बलेफी७ का अध्यक्ष कार्केल लामाले उपभोक्ता समिति र ठेकेदार पक्षलाई खबर गरेर यहाँको सम्पूर्ण कुरा अध्ययनपछि अघि बढ्ने बताए । जिल्ला समन्वय समितिबाट ४० लाख बजेट ल्याएर चिम्लिङ खण्ड र छिपछिपेमा जाली गाह्रो र मेसिनरी वालको काम वडास्तरीय उपभोक्ता समितिले गरेको हो, यसमा मेरो केही मिलेमतो छैन्, उनले भने । बलेफी७ का उपभोक्ता समितीका अध्यक्ष श्याम लामाले बर्खामा भासिएर ढिस्को खसेको बताए । राम्रो काम गरेका छौं, स्थानीयका आरोपमात्र हो, उनले भने ।"
प्रहरी निगरानीबाटै हराउँछन् बहुमूल्य मूर्ति,"विदेशबाट ६२ मूर्ति फर्काइए स्वदेशकै मूर्ति पत्ता लगाउन समस्या भए पनि विदेशबाट भने मूर्ति आइरहेका छन् । २०५२ सालदेखि अहिलेसम्म ६२ वटा मूर्ति फिर्ता आएको पुरातत्त्व विभागको तथ्यांक छ । २०५२ चैत १२ मा बेलायतबाट १९ मूर्ति ल्याइयो । २०५६ भदौमा अमेरिकाबाट ४ वटा मूर्ति आएका थिए । २०६० मा अस्ट्रियाबाट दीपंकर बुद्धको एउटा मूर्ति फिर्ता आयो । २०६४ सालमा तिब्बतको ल्हासाबाट २८ थान मूर्ति फिर्ता ल्याइएका थिए । डोल्पाबाट चोरी भएका यी मूर्ति स्थानीयवासीको पहलमा फिर्ता आएको हो । जर्मनीबाट फिर्ता ल्याइएको उमामहेश्वरको मूर्ति पाटन संग्रहालयमा राखिएको छ । २०७४ मा अमेरिकाबाट बुद्ध र उमामहेश्वरको मूर्ति फिर्ता आएको थियो । २०७७ मा अमेरिकाबाटै वासुदेव कमलजाको मूर्ति पनि फर्काइयो । २०७८ असार ३ मा गणेश, बुद्ध र टुँडाल अमेरिकाबाट फिर्ता ल्याइएको छ ।सांस्कृतिक सम्पत्तिको स्वामित्व, अवैध, आयात, निर्यात र स्थानान्तरणको निषेध र रोकथाम सम्बन्धी महासन्धिले चोरी भएर बाहिरिएका मूर्ति बिनाक्षतिपूर्ति फिर्ता ल्याउने व्यवस्था गरेको छ । किनेर लगेका वा उपहार पाएका मूर्तिका हकमा भने उचित मूल्य दिएर फिर्ता ल्याउन सक्ने व्यवस्था छ । नेपालले पनि यो महासन्धिमा हस्ताक्षर गरेकाले विदेशमा पहिचान भएका मूर्ति ल्याउन अप्ठेरो छैन । लैनसिंह बाङ्देलले स्टोलन इमेजेज फ्रम नेपाल पुस्तकमा हराएका मूर्तिको तस्बिरसहित सार्वजनिक भएपछि हराएका मूर्तिको पहिचान हुन थालेको हो । बाङ्देलको पुस्तक २०४५ सालमा नेपाल प्रज्ञा प्रतिष्ठानले प्रकाशन गरेको थियो । पुस्तकमा नेपालबाट चोरिएका २ सय २७ सम्पदाका तस्बिर र विवरण छन् । तर, ती मूर्ति कसले र कसरी विदेश पुर्यायो भन्ने खुलेको छैन । न त नेपालका अनुसन्धान निकायले खोजबिनमा चासो देखाएका छन् ।"
नेपालीलाई घर फर्काऊ,"दक्षिण एसियाली मुलुक अफगानिस्तानमा फेरि चर्किएको घरेलु द्वन्द्वसँगै बढेको राजनीतिक संकटले त्यहाँ रहेका १४ हजारभन्दा बढी नेपाली कामदारको सुरक्षाप्रति चिन्ता जगाएको छ । कागजी प्रक्रियामा वैधानिक रोजगार गन्तव्य मानिए पनि अफगानिस्तान सधैं द्वन्द्व र त्रासको भूमि रहिआएको यथार्थ हो । पछिल्लो समय त झन् मुस्लिम कट्टरपन्थी तालिबान समूहले आफ्नो शक्ति तथा प्रभाव क्षेत्र विस्तार गर्दै लगेर उक्त मुलुकको आधाभन्दा बढी हिस्सा नियन्त्रणमा लिइसकेको छ । अहिलेसम्म सुरक्षित मानिएको राजधानी काबुल पनि अबको निसानामा परेको देखिन्छ । त्यसैले त्यहाँ रहेका नेपालीको सुरक्षामा चासो देखाउँदै घर फर्कन चाहनेहरूको उद्धारका निम्ति नेपाल सरकारले उचित बन्दोबस्त मिलाउनुपर्छ ।आगामी सेप्टेम्बर ११ भित्र अफगानिस्तानबाट आफ्ना सम्पूर्ण सैनिक फिर्ता गरिसक्ने अठोट गरेर अमेरिकाले नेटो समर्थित सेना फर्काउन थालेपछि तालिबानको पकड र प्रभाव केही सातामै सोचेभन्दा निकै बढेर गएको छ । सेवा, सुरक्षा र संयन्त्रका हिसाबमा ग्रिनजोन मा रहेको राजधानी काबुलबाटै पनि भारत, बेलायत, जापानलगायतका मुलुकले आफ्ना नागरिक फिर्ता गर्न थालेका छन् । यस्तो अवस्थामा अफगानिस्तानमा नेपाल सरकारको सहप्रमाणीकरण को कागजी हैसियत नरहेका कारण सम्भावित असुरक्षाको स्थिति आउनुअघि नै त्यहाँ रहेका नेपालीको घरफिर्तीबारे सोचिनुपर्छ । जहिल्यै र जुनै मामिलामा पनि पर्ख र हेर भन्ने परराष्ट्र मन्त्रालयको पद्धतिले हाम्रो कूटनीतिको सुस्ततालाई दर्साउने गरेको छ, यो मामिलामा भने सोही प्रवृत्तिको पुनरावृत्ति हुनु हुँदैन । अफगानिस्तानमा रहेका बेलायत, अमेरिकासहित राष्ट्रसंघीय निकायको आग्रहमा सुरक्षाकामदार पठाउने गरिएको छ । तर ग्रिन जोन मै समेत आत्मघाती विस्फोटलगायतका घटनाबाट नेपालीले ज्यान गुमाइरहेका छन् । विष्मयको कुरा के छ भने, सुरक्षाकामदार लैजानुपर्दा नेपाल सरकारलाई प्रभावदबाब दिने अन्तर्राष्ट्रिय निकायहरूले तिनको जीवनरक्षा तथा उद्धारका विषयमा भने सधैंजसो मौनता साध्ने गरेका छन् । ५ वर्षअघि एउटा आत्मघाती हमलामा काबुल क्षेत्रनजिकै १३ नेपाली सुरक्षा कामदारको ज्यान गएको घटनापछि नेपाल सरकारले अफगानिस्तानको रोजगार गन्तव्यमा प्रतिबन्ध लगाएको थियो । तर, लगत्तै तिनै अन्तर्राष्ट्रिय निकायको दबाबमा २०७३ असारदेखि यसलाई पुनः खुलाएको हो । नेपालीको सुरक्षा, घरफिर्ती र उद्धारका विषयमा नेपाल सरकार स्वयंले पहल नगर्ने र भाडाका सैनिक को हैसियतमा काम दिने अन्तर्राष्ट्रिय निकायले समेत यसमा सरोकार नराख्ने हो भने नेपाली कामदारबारे कसले बोलिदिने ? यसकारण पनि सरकारले आफ्नो उपस्थिति देखाउँदै अफगानिस्तान मामिला हेर्ने दिल्लीस्थित नेपाली दूतावास र सहकार्य तथा समन्वय गर्ने अर्थमा इस्लामाबादस्थित नेपाली नियोगलाई सशक्त रूपमा परिचालन गर्नैपर्छ । काबुलमा रहेका कामदारका नेपालस्थित आफन्तजनले कुनै प्रकारको गुनासोउजुरी गरेकै छैनन् भनेर परराष्ट्र मन्त्रालयको संयन्त्रपद्धति पर्ख र हेर भनेर बसिरहन मिल्दैन । दक्षिण एसियाली सहयोग संगठन सार्कको सदस्य राष्ट्र भएकै साइनो र काबुलस्थित अन्तर्राष्ट्रिय निकायका शीर्षस्थ तहमा रहेका नेपालीहरूको सम्पर्क आधारलाई समेत उनेर परराष्ट्रले तत्काल उद्धारसमन्वयको काम सुरु गर्नु उपयुक्त हुन्छ । रोजगार गन्तव्यकै प्रसंगमा पनि अफगानिस्तान, इराकजस्ता घरेलु द्वन्द्वमाझ गुज्रिएका मुलुकका हकमा निर्णय गर्दा नेपाल सरकारले दीर्घकालीन प्रभाव तथा अर्थ हेर्ने गरेको देखिन्न । कतिपय खाडी मुलुककै हकमा पनि कहिले प्रतिबन्ध त कहिले खुला भनेर रोजगार गन्तव्यलाई समेत मौसमी खेतीजस्तो गरी परिभाषित गरिँदै आएको देखिन्छ । रोजगार गन्तव्यहरूको समुचित अध्ययनविश्लेषणभन्दा पनि रोजगारदाता वा प्रभावमा पार्ने अन्तर्राष्ट्रिय निकायकै भरमा श्रम गन्तव्यहरू निर्धारित भएको देखिन्छ । अहिले अफगानिस्तानका हकमा बढ्दो संकट र द्वन्द्वमाझ तत्काल नेपाली श्रमिक फिर्ता गर्नुपरे पनि भविष्यमा के गर्ने भन्ने विवेचनासमेत बेलैबाट हुन आवश्यक छ । र यस्ता मुलुकसँग श्रम सम्झौता गरेर सेवासुरक्षाका हकमा ढुक्क बन्न सकिने हो वा असुरक्षा जारी रहेको अवस्थामा प्रतिबन्ध कायम राख्ने भन्नेबारे स्पष्ट हुनु जरुरी छ । महिनाको पहिलो दिन प्रतिबन्ध लगाउने र अन्तिममा खोल्ने नेपाल सरकारको नीतिशैली तथा इराकजस्तै खुला हो कि बन्द को द्वैध चित्रचरित्रले पनि नेपाली श्रमिकलाई जानाजानी असुरक्षाको खाडलमा हालिदिएको छ । यस्तो प्रवृत्तिमा सुधार गरी वस्तुगत अवस्थाका आधारमा निर्णय गर्ने परिपाटी बसाल्नुपर्छ । अहिलेको प्राथमिक कार्यका रूपमा भने अफगानिस्तानमा असुरक्षा र अन्योलको भुमरीमा परेका नेपाली कामदारलाई घरफिर्ता गराएर नेपाल सरकारले आफ्नो उपस्थिति देखाउनुपर्छ ।"
ओली र नेपालको अहं,"नेकपा एमालेभित्रको समस्या टुंगिएको छैन । अध्यक्ष केपी शर्मा ओली र अर्का वरिष्ठ नेता माधव नेपालबीचको कलह उत्कर्षमा पुगेको छ । एकले अर्कालाई तल्लो स्तरको गाली गर्न पछि परेका छैनन् । पार्टीको सिद्धान्त नीतिअनुसार चल्नुपर्ने एमाले व्यक्तिको लहडमा चल्यो, जसका कारण समस्या देखिएको छ । आफूले गरेको गल्ती दुवै नेताले महसुस नगर्नु नै समस्याको कारक हो । एमालेको कलहले देशकै राजनीति अस्तव्यस्त बनायो । दोस्रो तहका नेता तथा कार्यकर्ताहरू पार्टी फुट्न हुँदैन भनेर हरसम्भव मिलाउन लागिपरेका छन् । तर, मिल्ने सम्भावना कमजोर हुँदै गएको छ ।केहीअघि सहमतिका लागि १० बुँदे पत्र तयार पारे । तर, शीर्ष नेताहरूले त्यसलाई बेवास्ता गरेर अघि बढिरहेका छन् । कि मिल्नु, कि नमिल्नु । सधैं रडाको गरेर एउटै घरमा बस्नुको अर्थ पनि छैन । बरु, आआफ्नो बाटो लागे भइहाल्यो । नेताहरूको जुँगाको लडाइँमा कार्यकर्ता परेका छन् । दुई नेताको अहंले लगभग दुईतिहाइको सरकार ढल्यो । यति हुँदा पनि चेत आएको छैन । ओलीले नेपाललाई देशद्रोहीको आरोप लगाए, जुन सरासर गलत हो । देशद्रोही कसलाई, किन भनिन्छ प्रस्ट पार्नुपर्यो । अनि देशद्रोही हुन् भने त्यसलाई प्रमाणित गर्नुपर्यो । होइन भने बिनाआधार कसैलाई पनि देशद्रोहीजस्तो गम्भीर आरोप लगाउन पाइँदैन । पार्टी अध्यक्ष भएँ भन्दैमा, जे मन लाग्यो त्यही बोल्न पाइन्छ ? यस्तै बोलीले गर्दा एमाले कमजोर बनेको छ । ओली र नेपालको अहंताले पार्टीलाई मात्र होइन, सारा देशलाई नै घाटा लाग्यो । नेपालकै कारण अहिले मन्त्रिपरिषद् विस्तार हुन सकेको छैन । नेपालको कस्तो ढुलमुले नीति हो यो । मन्त्रीहरू नहुँदा जनतासँग प्रत्यक्ष सरोकार राख्ने कामहरू अवरुद्ध भएका छन् । देशलाई अघि बढाउन पनि ओली र नेपालको झगडाले निकास पाउनुपर्छ । पुरुषोत्तम घिमिरे, जोरपाटी, काठमाडौं"
इजरायल जान सकस,"रेमिट्यान्सले देशको अर्थतन्त्र धानिरहेको सर्वविदितै छ । अरब, मलेसिया, कोरिया र अन्य मुलुक हुँदै अब इजरायल पनि नेपालीले राम्रो आम्दानी गर्ने गन्तव्य भएको छ । सरकारले करोडौं रुपैयाँ धरोटी राख्न लगाएर म्यानपावरहरूलाई वैदेशिक रोजगारीको लाइसेन्स दिएको छ । अहिले इजरायलबाट हजारौं कामदार माग भएको र यसमा म्यानपावरहरूले बढी पैसा असुल गर्छन् भनेर सरकारले आफैं (जीटुजी) बाट पठाउने निर्णय गर्यो । सरसरती हेर्दा यो राम्रो कुरा भए पनि व्यावहारिक रूपमा अति नै घातक छ । म्यानपावर कम्पनीलाई फ्री भिसा, फ्री टिकट गरेर एक पैसा नलिई कामदार पठा भन्छ सरकार । रोचक त के छ भने, फ्रीमा कामदार पठाउन आदेश दिने सरकार आफूले भने जीटुजी कामदार पठाउन १ लाख ६५ हजार दर तोकेको छ । त्यसमाथि इजरायल जानलाई सरकारी दस्तुरबाहेक विभागका कर्मचारीलाई १०१२ लाख बुझाउनुपर्ने समाचारले आमनेपालीलाई स्तब्ध बनाएको छ । पैसा बार्गेनिङका अडियो र कैयौं समाचार बाहिरिँदा पनि सरकारका उच्च अधिकारहरूले सत्यतथ्य छानबिन गरी कारबाही नगर्नु, मौन बस्नु र यस्तो लुट्न छाडा छोड्नुले कतै माथिसम्मकै संलग्नता छ कि भन्ने आशंका उब्जाएको छ । गरिब, असहायहरूको गन्तव्यमा भ्रष्ट र निर्दयी कर्मचारीहरूको मोटो रकम नजराना मागले हजारौं युवायुवतीको सपना गर्भमै तुहिने डर छ । महिला, गरिब, दलित, पिछडिएका वर्ग आदिलाई सरकारी स्तरबाट सहयोग गरी बिनालगानी पठाउनुपर्ने हो । तर, चर्को दस्तुर तोकेर र अचाक्ली पैसा मागेर म्यानपावरले सास्ती दिँदा पनि सरकार मुकदर्शक भएको छ । अति निम्नवर्गका नागरिकसँग १० गुणा बढी पैसा असुल गरिरहेको समाचारले के सरकार प्रमुखको ध्यान तान्दैन ?यदि भ्रष्टाचारलाई बढावा नदिने र सुशासनको जग बसाल्ने हो भने यी ससाना तर अति संवेदनशील र महत्त्वपूर्ण कार्यलाई देउवा सरकारले चिर्नुपर्छ । मालपोत, नापी, यातायात आदिमा ५००१००० रुपैयाँ लिएको रंगेहात खोज्दै हिँड्ने अख्तियार करोडौंको खेल भैरहेको विभागमा किन छिर्दैन त ? इजरायल जान चाहने नागरिकसँग जथाभावी पैसा असुल गर्नमा संलग्नहरूलाई तुरुन्त कारबाही गरियोस् र सबै इच्छुक नागरिकलाई उचित लागतमा इजरायल पठाउने व्यवस्था राज्यले गरोस् । रोशन भट्टराई, इनरूवा३, सुनसरी"
जातले तोडेको प्रेम,"प्रेमले जोड्यो, जातले तोड्यो समाचार पढेपछि सप्तरीको सुरुंगा नगरपालिका७ की १९ वर्षीया ज्योति पासवानको आत्महत्याको कारक जातीय विभेद रहेको प्रस्टसँग बुझिन्छ । उनको २४ वर्षीय कृष्ण मिश्रसँग प्रेम सम्बन्ध थियो । ब्राह्मण समुदायका मिश्रले पारिवारिक विरोधबीच ज्योतिलाई घर भित्र्याएपछि उनका बुबाआमाले ज्योतिलाई छोड्न दबाब दिइरहे । कृष्णले ज्योतिलाई कुनै हालतमा नछोड्ने अडान लिएपछि उनका बुबा एवं वडाअध्यक्षसहित बसेको पञ्चायतीमा उनलाई पैतृक सम्पत्ति वा प्रेमिका (पत्नी) मध्ये एउटा रोज्न विकल्प तेर्स्याएपछि, उनले सम्पत्ति छोडेर ज्योतिसँग जीवन बिताउने निर्णय दिए । परिवार र पञ्चायतीले अन्तरजातीय विवाह स्वीकार नगरेपछि गत फागुनमा दुवै जना घर छोडेर सिरहाको मिर्चैयामा बसेका, असार पहिलो साता लहानको एउटा होटलमा दुई दिन बिताएका थिए । होटलमै बसेको बेला काम खोज्न भनी निस्केका कृष्ण बेपत्ता भएपछि ज्योति अतालिइन् । होटलबाट उद्धार गरेर प्रहरीले माइतीको जिम्मा लगाए पनि उनको मानसिक उत्पीडन कम भएन । पति बेपत्ता भएसँगै समाजको सम्भावित आलोचना सम्झेर उनी त्रसित, विक्षिप्त बनिरहिन् । चारैतिर निराशा र अन्धकार देखेपछि आत्महत्या गर्न बाध्य भएकी हुन् । यो पीडादायी प्रतिनिधि घटना भए पनि यसको आयाम निकै फराकिलो छ । प्रथमतः स्थानीय जनप्रतिनिधि, पञ्चायतीले अन्तरजातीय विवाह नस्विकार्नु दुर्भाग्यपूर्ण हो । संविधान, कानुनले जातीय विभेद मान्दैन । तैपनि समाजमा यस्ता घटना भइरहन्छन् । यसका विरुद्ध आवाज पनि उठ्छ तर विभेद अन्त्य भएको छैन । यस घटनामा पनि समाज अर्थात् पञ्चायतीले नै विभेद गरेको देखिन्छ । त्यस बैठकमा उपस्थित सबै स्थानीय गण्यमान्यलाई कारबाहीको दायरामा ल्याइनुपर्छ । विभेदलाई सामान्य ठान्ने सामाजिक मनोविज्ञान निकै घातक छ । यसलाई हटाउन विद्यालयस्तरमै जातीय छुवाछुतविरुद्धको पाठ्य सामग्री बनाउनुपर्छ साथै चेतना अभिवृद्धि गर्ने कार्यक्रम पनि देशभरि सञ्चालन गर्नुपर्छ । सरकार तथा राजनीतिक दलहरूले यो अभियानमा अग्रसरता लिनैपर्छ । भुवनेश्वर शर्मा, चन्द्रागिरि२, काठमाडौं"
सीमा व्यवस्थापनमा नयाँ सोचको खाँचो,"गत साउन १५ गते महाकाली पार गरिरहेका दार्चुलाका जयसिंह धामी भारतीय सीमा सुरक्षा बल (एसएसबी) ले तुइनको डोरी काटिदिएपछि वर्षाको बाढीसँगै नदीमा बिलाए । प्रत्यक्षदर्शीको दाबी छ, उनी पारि पुग्न एकडेढ मिटर मात्र बाँकी थियो । यस्तो अवस्थामा तुइनको डोरी काटिदिनु वा फुस्काइदिनु भनेको जानाजान हत्या हो, मानवताविरोधी काम हो । यस्तो कार्य कदापि क्षम्य हुन सक्तैन । साथै, यसमा संलग्न व्यक्ति सिमानामा तैनाथ सीमा सुरक्षाकर्मी भएकाले यो अपराध अरू गम्भीर प्रकृतिको छ । भारत सरकार यसको जवाफदेहीबाट मुक्त हुन पाउँदैन । सबै दोष भारततिर देखाएर नेपाली अधिकारीहरू पनि पन्छिन पाउँदैनन् । सरकारी छानबिन टोलीले के प्रतिवेदन दिन्छ एवं यसको कानुनी र कूटनीतिक निरूपण कसरी हुन्छ, हेर्न बाँकी नै छ । तर मुख्य समस्या यस्तो घटना किन बारम्बार दोहोरिरहन्छ र यसको रोकथामको दीर्घकालीन उपाय के हुन सक्छ भन्ने हो । यसलाई नेपालभारत सीमा व्यवस्थापनको समग्रतामा समेत हेर्नु आवश्यक छ ।सीमाक्षेत्रमा एसएसबीको ज्यादती दिनप्रतिदिन बढ्दो छ । केही वर्षपहिले कञ्चनपुरका गोविन्द गौतमको गोली प्रहारबाट हत्या भयो । कुटपिटका घटना त दिनहुँ भैरहेका छन्, चाहे ती खेतीपाती गर्ने किसान होऊन् वा गाईभैंसी चराउने गोठाला, घाँसपात गर्ने महिला वा ज्याला मजदुरी गर्ने श्रमिक, कोही पनि एसएसबीको प्रताडनाबाट मुक्त छैनन् । यस्ता घटना बढी कारोबार हुने नाकामा भन्दा साना र गाउँले बस्तीहरूमा ज्यादा हुन्छन् । दार्चुलाको घटना यस्तै एउटा उदाहरण हो । सीमावर्ती क्षेत्रका बासिन्दामाथि रैतीसरह व्यवहार हुने गर्छ । कतिपय ठाउँमा सीमा अतिक्रमणमा समेत उनीहरू आफैं संलग्न हुने गरेका समाचार आउँछन् । आफूखुसी सीमास्तम्भ तलमाथि गर्ने काम त्यहाँ तैनाथ एसएसबीको होइन, न नेपालतर्फको एपीएफ (सशस्त्र प्रहरी बल) कै हो । समस्याको जरामा पुगेर खोजतलास नगर्ने हो भने कारण यथावत् रहन्छ, घटनाहरू दोहोरिरहन्छन् ।नेपाल र भारतबीच करिब १८ सय किलोमिटर लामो सिमाना छ, जसलाई हामी खुला सिमाना भन्छौं । खुला सिमाना भनेको त्यस्तो अन्तर्राष्ट्रिय प्रचलन हो जहाँ वारपार गर्न सम्बन्धित देशका नागरिकलाई सरकारी अनुमति जनाउने कुनै कागज (राहदानी, प्रवेशाज्ञा) चाहिँदैन । यस्तो खुला आउजाउ हुने अन्तर्राष्ट्रिय सिमाना थोरै देशका बीच मात्र छ जसले तिनीहरूमा विशेष प्रकारको ऐतिहासिक तथा आपसी सामाजिकसांस्कृतिक सम्बन्ध छ भन्ने जनाउँछ । भारतको नेपाल र भुटानसँग खुला सिमाना छ । अमेरिकाक्यानडा, अस्ट्रेलियान्युजिल्यान्डबीच पनि खुला सिमाना छन् । क्षेत्रीय सहयोग संगठनमा एकीकृत भएका युरोपियन युनियन, गल्फ सहयोग परिषद्मा आबद्ध देशसहित पूर्वी अफ्रिका र अमेरिकी महाद्वीपका केही मुलुकमा पनि खुला सीमा प्रबन्ध गरिएका छन् ।नेपाल र भारतको सीमामा सरकारी तहमा करिब तीन दर्जन प्रवेशविन्दु निर्धारित गरिएका छन्, तर आफ्नो अनुकूलताअनुसार कुनै पनि ठाउँबाट स्थानीय व्यक्तिहरू सीमा वारपार गर्छन् । कतिपय ठाउँमा परम्परादेखिका मानवबस्ती र खेतबारीलाई चिर्दै बनेको छ यो सिमाना । पश्चिममा महाकाली नदी र राष्ट्रिय निकुञ्जले घेरेको घना जंगलको केही भागबाहेक जताबाट पनि छिर्न र निस्कन सकिने छिद्रहरू भएको सिमाना हो यो । मानिस मात्रको कुरा होइन, घरपालुवा पशुपन्छी र जङ्गली जनावरसमेत सजिलै आउजाउ गर्छन् यो सिमानाबाट । केवल सुरक्षा संयन्त्र र प्रशासनिक संरचनाका आधारमा यसको व्यवस्थापन गर्न खोज्नु अप्राकृतिक हुन्छ । दैनिक दुवै देशका हजारौं नागरिकको आउजाउ भैरहेको हुन्छÙ निश्चित यातायातका साधनबाट लामो दूरीको यात्रा गर्नेबाहेक पैदलयात्रु सबैको परिचयपत्र हेर्न त के, सोधपुछ गर्न पनि सम्भव हुँदैन । हेराहेर गरेकै भरमा वारपार भइरहेका हुन्छन् । नेपालभारत सिमानामा प्रायः देखिने दृश्य हो यो ।अन्तर्राष्ट्रिय सिमाना राजनीतिक निर्णयको परिणाम हो जसको पृष्ठभूमिमा युद्ध, सन्धि, सम्झौता, द्विदेशीय र अन्तर्राष्ट्रिय समझदारीहरू हुन्छन् । यसले राजनीतिकप्रशासनिक एकाइ अर्थात् सार्वभौम राज्यहरूलाई छुट्याउँछ, तर मानिस र समाजलाई छुट्याउन सक्तैन । सीमावर्ती क्षेत्रमा सदियौंदेखि अविच्छिन्न सामाजिकसांस्कृतिक सम्बन्ध, मानिसहरूको दैनिकी आदि विविध कारणले दुई देशको सीमा प्रबन्धलाई प्रभाव पारेका हुन्छन्Ù केवल राज्यको संयन्त्र (सेना, प्रहरी, कर्मचारी, प्रशासनिक संरचना) को उपस्थिति र प्रदर्शनले मात्र काम गर्दैन । मानवीय संवेदनशीलता, सामाजिकसांस्कृतिक प्रचलनको सम्मान, मानिसका दैनिकीमा पनि यथोचित ध्यान जानु अनिवार्य हुन्छ । तसर्थ अन्तर्राष्ट्रिय कानुन र प्रबन्धका आधारमा मात्र सीमा व्यवस्थापनलाई हेर्नु अव्यावहारिक हुन्छ । नेपालभारत सीमा विशेष प्रकृतिको छ । यसको व्यवस्थापनका लागि बहुआयामिक दृष्टिकोण र व्यवहार आवश्यक हुन्छ ।नेपाल र भारतबीचको वर्तमान सिमाना सन् १८१६ को सुगौली सन्धि र १८६० मा ब्रिटिस सरकारले राप्तीपश्चिम महाकालीसम्मको तराई भूभाग हालका चार जिल्ला बाँके, बर्दिया, कैलाली र कञ्चनपुर नेपाललाई फिर्ता गरेपछि निर्धारण भएको हो । केही अपवादबाहेक यो सिमाना स्थिर मानिन्छ । केही ठाउँका साँधसिमाना तलमाथि परेका कुरा हुँदै आए पनि पछिल्लो समय कालापानीलिम्पियाधुरा विवादले अब दुई देशको भूभागकै प्रश्न उठेको छ, एकपक्षीय रूपमा आआफ्नै सीमा नक्सा बनेका छन् । भूभागमाथि स्वामित्व र अनधिकृत कब्जाको प्रश्न उठेका छन् । नेपालभारत सम्बन्धमा यो विवाद अब स्थायी प्रकृतिको बन्दै छ जुन असल छिमेकीको लक्षण होइन । भारतले लिपुलेकबाट चीनको सीमा जोड्ने बाटो बनाउन थालेपछि कालापानीलिम्पियाधुरा क्षेत्रको विवाद निकै चर्कियो । यसको प्रत्यक्ष मारमा दार्चुलाका ग्रामीण नेपाली ज्यादा परेका छन् । उनीहरूको भारत आउजाउ अत्यधिक प्रभावित भएको छ । जयसिंह धामीको हत्या पनि त्यसकै परिणाम हो । त्यो बाटो यदि कैलाशमानसरोवर तीर्थयात्रीलाई लक्षित गरेर बनाउन खोजिएको हो भने चीनसँगको समझदारीबिना त्यसको कुनै अर्थ रहँदैन । बरु नेपालसँग सहकार्य गरेर त्यो बाटो बनाएको भए बढी लाभदायी हुन्थ्यो । त्रिदेशीय विन्दुका रूपमा त्यसलाई विकास गर्ने बाटो खुल्थ्यो । सिमाना विवादको पनि समाधान निस्कन सक्थ्यो । नेपालभारत सीमावर्ती क्षेत्रमा मानिसहरूको बसोबास, आउजाउ र सामाजिकसांस्कृतिक सम्बन्ध दुई देशको औपचारिक सिमानाभन्दा धेरै पुरानो छÙ यस क्षेत्रको सभ्यताजत्ति नै पुरानो छ । यहाँ म दुई देशबीच सिमानाको राजनीतिक र प्राविधिक रेखांकनको कुरा गर्न गइरहेको छैन, त्यो त काठमाडौं र दिल्लीमा सत्ता चलाउनेको कुरा हो । यहाँ उठाउन खोजिएको कुरा भुगोलको होइन, मानिसको हो । दुई देशबीचको सिमाना केवल भूगोलको बाँडफाँट मात्र होइन, यसका आयामहरू धेरै छन् जुन त्यहाँ बसोबास गर्ने मानिसको जीवन संस्कृतिसँग जोडिएका हुन्छन् । देश चलाउनेले सीमावर्ती क्षेत्रमा बस्ने मानिसलाई केन्द्रमा राख्नु जरुरी छ । ती मानिसलाई पृथक् गरेर राष्ट्र र राष्ट्रियताको अर्थ खोज्न पनि सकिन्न । नेपाल र भारतका अधिकारीहरूले यसप्रति संवेदनशील हुनु आवश्यक छ, अन्यथा दुवै देशका शासकहरूले सीमाकेन्द्री राष्ट्रवादलाई आफ्नो राजनीतिक स्वार्थअनुकूल उपयोग गरिरहनेछन् । सिमानामा हुने घटनाले मानिसलाई भावुक बनाउँछ । अर्को पक्षबाट भएका ज्यादतीविरुद्ध आक्रोश र प्रतिक्रिया उत्पन्न गर्छ । आफ्नातर्फका मानिसप्रति हामी समभाव र ऐक्यबद्धता जनाउँछौं । गीत, कविता रच्छौं, गाउँछौं । त्यसैलाई हामी देशभक्ति, राष्ट्रियताको मापन बनाउँछौं । शासकहरू त्यसैमा राष्ट्रभक्ति सुदृढ भएको भ्रम फैलाउँछन् । तर यहाँ विचारणीय र उत्तिकै संवेदनशील कुरा के हो भने, सीमापारि पनि उस्तै मानिस बस्छन्, दुवैतिरको साझापन छ । त्यसको सम्मान गर्न सक्ने सीमा प्रबन्ध चाहिन्छ । सीमावर्ती क्षेत्रका मानिसलाई अविश्वास गर्ने, शंका गर्ने र पीडा दिने कथित राष्ट्रवादी सोच र प्रबन्ध बदल्नु जरुरी छ । हो, महाकालीका कतिपय विकट भागमा हाम्रा तर्फबाट मात्र आउजाउ सहज छैन, त्यसैले त त्यहाँ तुइनमा निर्भर हुनुपरेको छ । आफ्नातर्फको पूर्वाधार नबनेसम्म ती ठाउँमा दुईदेशीय प्रबन्धका लागि नेपाल आफैं अग्रसर हुनुपर्छ, पहल गर्नुपर्छ ।भारतले स्वतन्त्रताको पचहत्तरौं वार्षिकोत्सव मनाइरहँदा पनि समस्याको मुख्य जडका रूपमा आपसी अविश्वास र आशंका नै छ । नरेन्द्र मोदीको सरकार बनेपछिका केही दिन हाईहाई भए पनि गहिरो अविश्वासले ग्रस्त छ मोदीकालीन नेपालभारत सम्बन्ध । राजनीतिक नेतृत्वको तहमा यदाकदा औपचारिक निकटता देखाए पनि सान्निध्य छैन । तल्लो तहका कर्मचारी र हैसियतबिनाका स्वघोषित सूत्रहरू हावी छन्, सम्बन्ध व्यवस्थापनमा । अहिले भारतको नेपालनीति र व्यवहारमा राजनीतिक सोचभन्दा रअ को हिसाबकिताब बढी हावी भएको पाइन्छ । गुप्तचर एजेन्सीले प्रत्येक व्यक्ति र वस्तुलाई शंकाको घेरामा राख्छ । यसको यति विधि उपस्थिति र प्रदर्शन हुनु भनेको परराष्ट्र सम्बन्ध छायामा पर्नु हो ।दुई देशबीचको सम्बन्धमा जब जासुसी सोच र संयन्त्र हावी हुन्छ, त्यहाँ राजनीतिक र कूटनीतिक सोच एवं व्यवहारले औचित्य गुमाउँछ । बाँकी भएको केही राजनीतिक सोचलाई पनि आरएसएसको हिन्दुत्व को आवरणले ढाकेको छ । त्यसैले अहिले नेपालमा हुने सबै कुरालाई चिनियाँ र पाकिस्तानी डिजाइनमा हुन्छ भन्ने गलत धारणाले भारतलाई गाँजेको छ । यसको प्रत्यक्ष प्रभाव सीमा व्यवस्थापनमा पनि पुगेको छ । नेपालभारत सिमाना अत्यन्त पुरानो र साझा सभ्यता एवं संस्कृतिले जोडेको छ, तर त्यसको व्यवस्थापन भने अत्यधिक सुरक्षाकेन्द्री हुँदै गएको छ, त्यहाँ खुलापन महसुस हुन छाडेको छ । हुन पनि यो सिमानामा अहिले सरदर तीन किलोमिटरको दूरीमा एसएसबी चौकी (बीओपी) छन्, कुल ६०७० हजार एसएसबी जवान तैनाथ रहेको अनुमान गरिन्छ । सीमाक्षेत्रमा भारतको यस प्रकारको उपस्थितिले नेपाललाई पनि आफ्नो उपस्थिति बढाउन बाध्य गरेको छ । नेपालका तर्फबाट एपीएफलाई खटाइएको छ, करिब २०२२ हजार सुरक्षाकर्मी भारतसँगको सीमा सुरक्षामा संलग्न छन् । भारतको दाँजोमा यो एकतिहाइ मात्र हो, नेपालतर्फ यसलाई बढाउन दबाब बढ्दो छ । यस्ता कुरामा प्रतिस्पर्धा हुँदै जाने हो भने मित्रताको के अर्थ ? यदि सीमा निगरानीको यस्तै सोच हो भने, किन राखिरहनुपर्यो खुला सिमानाको औपचारिकता ? तोकिएका केही नाकाबाहेक सबै ठाउँमा तारबारले घेरे भैहाल्यो ।नेपालभारत सिमाना मुख्यतः दुईदेशीय आवागमनमा केन्द्रित छ । पर्यटकीय उद्देश्यका लागि बाहेक तेस्रो देशका नागरिक आउजाउ हुँदैन । अपवादमा केही तिब्बती र भुटानी शरणार्थीलाई लिन सकिन्छ । सन् १९९० दशकको प्रारम्भमा नेपालीभाषी भुटानीहरू शरणार्थीका रूपमा नेपाल छिरे । भागेर नेपाल छिरेका तिब्बती शरणार्थीहरूलाई भारतस्थित दलाई लामाको धर्मशाला क्याम्पसम्म पुग्न दिने भद्र समझदारी थियो । चीनको आपत्तिका कारण अहिले त्यो सुविधा के छ थाहा भएन । यहाँ भन्न खोजिएको कुरा के हो भने, नेपालभारत सिमाना तुलनात्मक रूपमा धेरै शान्त छ । चीन र पाकिस्तानलाई देखाएर यहाँ थप सुरक्षा प्रबन्धको औचित्य पुष्टि हुँदैन । महाकालीको मुहान आसपासबाहेक नेपालभारत सिमानाबाट चीन धेरै टाढा छ, पाकिस्तानको त उपस्थिति नै छैन । यसलाई कमभन्दा कम अर्धसैनिक संरचना वा त्योबिना पनि व्यवस्थापन गर्न सकिन्छ । सीमा निगरानीका लागि सिमानामै सुरक्षा संयन्त्रको भौतिक उपस्थिति पनि आवश्यक छैन, स्मार्ट प्रविधिको प्रयोग गर्ने हो भने त्यो काम अझ प्रभावकारी रूपमा गर्न सकिन्छ ।सीमाक्षेत्रका मानिसहरूका बीच दुवैतिर व्यापक मात्रामा शिक्षा, स्वास्थ्य, रोजगारी र सामाजिकसांस्कृतिक सम्बन्धहरू छन् । उनीहरूको जीवन अन्तरसम्बन्धित छ । तर सीमाक्षेत्रमा धेरै विषमता छ जसका कारण अनपेक्षित गतिविधिहरू भइरहन्छन् । यदि साँच्चै असल छिमेकीपन विकास गर्ने हो भने सीमाक्षेत्रमा भौतिक पूर्वाधारको विस्तारका साथै शिक्षा, स्वास्थ्य, रोजगारीलगायत जनसेवा र सुविधासमेतलाई समेटेर एकीकृत विकासको संयुक्त परियोजना सञ्चालन गर्न सकिन्छ । त्यसले दुवैतर्फका जनताको समान हित गर्छ, काठमाडौं र दिल्लीमा व्याप्त आशंका र अविश्वासलाई पनि कम गर्छ । सबै विषयलाई सामरिक सोच र सैन्य रणनीतिबाट हेर्नु पर्दैन । संगठित अपराधमा संलग्न गिरोहका एकाध घटनालाई देखाएर सीमा व्यवस्थापनलाई जटिल बनाउनु आवश्यक छैन ।"
अफगान संकट र चिनियाँ सक्रियता,"अमेरिकाले अफगान मिसनको अन्त्य गर्दै अगस्ट अन्तिमसम्म बाँकी सेना फर्काउने तयारी गरेसँगै तालिबान विद्रोहीहरूले अफगान सत्ताविरुद्धको कारबाहीलाई तीव्रता दिएका छन् । अफगान राष्ट्रपति असरफ घानीले संसद्मा आउँदो ६ महिनाभित्र स्थितिलाई सामान्यीकृत गरिने बताइरहे पनि अफगान नागरिक ढुक्क हुन नसकेका समाचारहरू आइरहेका छन् । हुन त अमेरिकाले आफ्नो सेना फिर्ता भए पनि तालिबानविरुद्धको अफगान सरकारको कारबाहीलाई पूर्ण सहयोग गरिने बताइरहेको छ, तर स्थिति कसरी अगाडि बढ्छ र शक्तिराष्ट्रहरूको पछिल्लो सक्रियताले कस्तो आकार लिन्छ, सबैको चासोको विषय भएको छ । सघन वार्ता र संवादको वातावरण बनाउन योगदान दिन चाहेको बताएको चीनको पछिल्लो सक्रियताले अमेरिकाको पराजयमाझ चिनियाँ समाधानको उपायले ठोस आकार लिन सक्नेमा अफगान मामिलाका जानकारहरू आशावादी देखिएका छन्, भलै जटिलताका चाङ अगाडि तेर्सिएका छन् ।अफगान संकट गहिरिँदै जाँदा चीनले विद्रोही तालिबानको उच्चस्तरीय डेलिगेसनलाई चीनमा आमन्त्रण गरी छलफल गरेको छ । चीनको थियान्चिन सहरमा तालिबानका राजनीतिक विभाग प्रमुख मुल्लाह अब्दुल घानी बारादरले नेतृत्व गरेको टोलीसँग छलफल गर्दै चिनियाँ विदेशमन्त्री वाङ यीले तालिबान नेतृत्व वार्ता र संवादबाट समाधान खोजी अफगानिस्तानको शान्ति र विकासमा लाग्ने विश्वास व्यक्त गरेका छन् । साथै उनले सबै किसिमका आतंककारी समूहसँग सम्बन्धविच्छेद गरी राजनीतिक शक्तिका रूपमा अगाडि बढ्न पनि तालिबान नेताहरूलाई सुझाएका छन् । अफगानिस्तानबाट अमेरिका र नेटोसम्बद्ध सेना मिसन पूरा गर्न नसकी फिर्ता हुनुलाई चीनले अमेरिकाको पराजयको संज्ञा दिएको छ, अनौपचारिक रूपमा । अमेरिकी नेतृत्वको गठबन्धन सेना सन् २००१ मा अफगानिस्तान प्रवेश गरेयताका २० वर्षमा २,३१२ अमेरिकी सैनिक मारिएको र करिब २०,००० घाइते भएको बताइएको छ । यो युद्ध अमेरिकाका लागि निकै खर्चिलो पनि भएको सुरक्षाविज्ञहरू बताउँछन् । अफगान द्वन्द्वका कारण अहिलेसम्म करिब ५०,००० नागरिक मारिएका छन् भने करिब ७०,००० सुरक्षाकर्मीहरूको मृत्य भएको ब्राउन विश्वविद्यालयको कस्ट अफ वार प्रोजेक्टअन्तर्गतको एउटा अध्ययनले उल्लेख गरेको छ । यसै गरी युद्धका कारण विस्थापितहरूको संख्या र पीडा सहन नसकिने किसिमको रहेको द्वन्द्वविद्हरू बताउँछन् । अमेरिकाको फिर्ती नसकिँदै आक्रमणलाई तीव्र बनाएको तालिबानले आफ्ना उच्चस्तरीय नेताहरू पहिले रुस, त्यसपछि चीन पठाएर आफूहरू कुनै किसिमले सत्तामा पुगेपछि यी दुई मुलुकसँगको सम्बन्धलाई उच्च महत्त्व दिने र यो सम्बन्धले अफगानिस्तानको पुनर्निर्माणलाई सहयोग पुर्याउनेजस्तो रणनीतिक सन्देश दिन खोजेको छ । उता पाकिस्तानले अफगान तालिबानहरूलाई सहयोग पुर्याइरहेको आरोप खेपिरहेको समयमा भारतको पनि ठोस अफगान नीति र स्पष्टता देखिन नसकेको भन्दै आलोचना भइरहेको छ । वर्तमान अफगान सत्तालाई आवश्यक पूर्ण सहयोग पुर्याउन ढिलाइ गर्न नहुने भारतीय विज्ञहरूले बताएका छन् । पाकिस्तानी सेना प्रमुख जनरल जावेद बाज्वाले हाल सालै सांसदहरूसँगको कुराकानीमा अफगान तालिबान र पाकिस्तानी तालिबान एकै सिक्काका दुई पाटा भएकाले अफगानिस्तानमा तालिबान सफल भएमा पाकिस्तानको तालिबानाइजेसन हुन सक्ने भन्दै चनाखो रहन सचेत तुल्याएका छन् । तालिबानले अफगानिस्तानका दर्जनौं जिल्ला कब्जा गरी मुख्य सहरहरूमा आक्रमण बढाइरहँदा अफगान सेनाको प्रतिकार त्यति प्रभावकारी हुन सकिरहेको छैन । अफगान रक्षामन्त्री बिस्मिल्लाह खान मोहम्मदीले सरकारले सबै उपाय अवलम्बन गरेर तालिबानलाई निस्तेज पार्ने दाबी गरेका छन् । पछिल्लो पटक अफगान सेनाको सहयोगमा विभिन्न स्थानमा तालिबानविरुद्ध लड्न मिलिसियाहरूलाई समेत संगठित गरिएको अफगान अधिकारीहरूले बताएका छन् । यस्ता मिलिसियाहरूको संख्या १ लाख हाराहारी रहेको अन्तर्राष्ट्रिय सञ्चार माध्यमहरूले उल्लेख गरेका छन् । तर अफगानिस्तानभित्रै तालिबानविरुद्ध मिलिसियाहरूको प्रयोग राजनीतिक स्थिरताका लागि घातक हुन सक्ने भन्दै एउटा तप्काले विरोध पनि गर्दै आएको छ । अफगान तालिबानको आक्रमण बढेसँगै अफगानिस्तानका छिमेकी मुलुकहरूसमेत चिन्तित हुन थालेका छन् । मुख्यतः, कुनै किसिमले अफगान सत्तामा तालिबान पुगे त्यसले छिमेकमा अतिवादी धारलाई सहयोग गर्ने र सुरक्षा चिन्ता बढाउने उनीहरूको आकलन छ । यस सम्बन्धमा ताजिकिस्तान, उज्बेकिस्तान, किर्गिस्तानलगायतले रुस, चीन, अमेरिका र अफगान नेतृत्वसँग चिन्ता जाहेर गरेका छन् । रुसी राष्ट्र्रपति भ्लादिमिर पुटिनले मध्यएसियाली मुलुकहरूको सुरक्षाका लागि आफूले पूर्ण सहयोग गर्ने भन्दै आश्वस्त पारेका छन् । रुस मध्यएसियामा अमेरिकी उपस्थिति चाहँदैन । बरु अमेरिकाले चाहेमा मध्यएसियामा रहेका आफ्ना सैन्य अखडाहरू उद्देश्य हेरेर प्रयोग गर्न दिन सकिने रुसी अधिकारीहरूले बताएका छन् । अफगान मामिलाका विज्ञ आरिफ रफिक अफगानिस्तान तालिबानले कब्जा गरिहाल्यो भने पनि टिकिरहन भूराजनीतिक हिसाबले सहज नभएको बताउँछन् । केही वर्षयता क्षेत्रीय राजनीतिमा आएको व्यापक परिवर्तनका कारण भूरणनीतिक रूपमा अत्यन्त संवेदनशील अफगानिस्तानमा तालिबान शासनलाई पहिलेजस्तै स्थापित गर्न गाह्रो पर्न सक्छ । तालिबान सत्ताच्युत भएपछिका २० वर्षमा अफगान राजनीति, समाज र आममनोविज्ञानमा व्यापक परिवर्तन आएको छ । महिलाहरूले खुला स्वतन्त्रताको उपयोग गरेका मात्र छैनन् कि उच्च ओहोदामा बसेर मुलुकका लागि योगदान पनि दिइरहेका छन् । पहिले चीनप्रति आक्रोशित तालिबानले भूराजनीतिक अप्ठ्यारोलाई महसुस गर्दै वार्ता र संवादको चिनियाँ पहललाई सकारात्मक रूपमा लिएको छ । चिनियाँ मामिलाका जानकार ब्रिटिस प्राध्यापक मार्टिन ज्याक चीनले अफगानिस्तानको इतिहासमा ब्रिटेन, सोभियत युनियन र अमेरिकाले खेलेको जस्तै हस्तक्षेपकारी भूमिका नचाहेको बताउँदै राजनीतिक स्थिरतासँगै अफगानिस्तानको आर्थिक पुनर्निर्माणमा आफ्नो सहयोग र क्षेत्रीय स्थिरताका लागि आतंकवादविरुद्धको अभियानमा तालिबानको सहयोगको अपेक्षा गरेको बताउँछन् । अफगानिस्तान चीनका लागि क्षेत्रीय सुरक्षा, व्यापार र स्थिरताका लागि रणनीतिक रूपमा महत्त्वपूर्ण मानिन्छ । अफगानिस्तानमा अमेरिकी उपस्थितिप्रति चीन सकारात्मक नभएको भए पनि क्षेत्रीय रूपमा आतंकवाद र चरम पन्थलाई नियन्त्रणमा लिन अमेरिकी नेतृत्वको नेटो सेनाले पुर्याएको सहयोगले बेइजिङले राहत महसुस गरेको सुरक्षाविज्ञहरू बताउँछन् । चीनले अगाडि बढाएको बेल्ट एन्ड रोड इनिसियटिभ (बीआरआई) का प्रोजेक्टहरूको सुरक्षाका लागि पनि अफगानिस्तानमा स्थिरता र सुरक्षा प्रबन्धको जरुरी पर्छ । चीनको व्यापक लगानी रहेको चीनपाकिस्तान इकोनोमिक करिडोर (सिपेक) र मध्यएसियामा बीआरआईअन्तर्गतका अर्बौं डलरका प्रोजेक्टहरूका लागि ठूला व्यवधानहरूमध्ये सुरक्षा चुनौतीलाई बेइजिङले प्रमुख मान्दै आएको छ । अफगानिस्तानको गृहयुद्ध कतिन्जेल चल्ने हो, निश्चित छैन । त्यसले गर्दा बेइजिङले सधैं युद्धरत दुवै पक्षसँग एकै किसिमले व्यवहार गर्ने स्थिति पनि नरहन सक्छ । चीनले तालिबानलाई छलफलका लागि स्वागत गरेर दिएका विभिन्न सन्देशमध्ये एउटा के पनि हो भने, अमेरिकाको सैन्य उपस्थितिले अफगान संकटलाई सम्बोधन गर्न सकेन, बरु जटिलताहरू थप बढाएर गयो । दुई वर्षयता चिनियाँ अधिकारीहरू तालिबानसँग निरन्तर सम्पर्कमा थिए र त्यसको जानकारी अफगान अधिकारीहरूलाई उपलब्ध गराइरहेका थिए । सीमापारि आश्रय लिएर चीनको मुस्लिमबहुल सिन्चियाङ प्रान्तमा आतंकवादी आक्रमणहरू गर्दै आएका उइगुर पृथकतावादीहरूले कतै तालिबानको साथ त पाउँदैनन् भन्ने चीनको अर्को ठूलो चिन्ता छ, जस्तो अफगानिस्तानका अन्य छिमेकी मुलुकको पनि छ । यस अवस्थामा अफगान संकट समाधानमा पाकिस्तानको भूमिका महत्त्वपूर्ण हुन सक्छ तर खराब राजनीतिक सम्बन्ध रहँदै आएका पाकिस्तान र अफगानिस्तानबीच ठोस संवाद हुन सकेको छैन । औपचारिक रूपमै अफगानिस्तानले पाकिस्तानले तालिबानलाई सहयोग पुर्याइरहेको आरोप लगाउँदै आएको छ । पाकिस्तानले चाहिँ आतंकवादबाट सबैभन्दा पीडित मुलुकले कसरी आतंकवादीलाई सहयोग पुर्याउन सक्छ भन्दै अफगान आरोपको कडा प्रतिवाद गर्दै आएको छ । तर पनि बहुमत पाकिस्तानी दल एवं नेताहरू अफगान तालिबानप्रति नरम र सकारात्मक रहँदै आएको बताइन्छ । चीनले पाकिस्तानलाई सँगै लिएर अफगान संकटको समाधानमा भूमिका खेल्न चाहेको देखिन्छ । यदि निकट भविष्यमा चीन र पाकिस्तानको अग्रसरतामा काबुलमा अफगान सरकार र तालिबानबीच शान्ति सम्झौतासँगै नयाँ सरकार गठनको वातावरण तयार भयो भने पनि आश्चर्य मान्नुपर्नेछैन भन्ने एकथरी अफगान विज्ञहरूको टिप्पणी छ । हमिद कारजाई हुँदै असरफ घानीसम्म आइपुग्दा अफगान सरकारले सुशासन, पुनर्निर्माण, भ्रष्टाचार निवारण, युवा पुस्तालाई काम गर्ने वातावरणलगायतमा सक्नेजति पनि काम गर्न सकेन । यस पंक्तिकारले बेइजिङमा रहेका केही अफगान नागरिकसँग कुराकानी गर्दा बहुसंख्यक अफगानहरू तालिबानको बहिर्गमनबाट खुसी भए पनि नयाँ सरकारहरूको कामगराइबाट पटक्कै सन्तुष्टि पाउन नसकेको बताएका थिए । अफगानिस्तानमा मौलाएको भ्रष्टाचार र कुशासनलाई लिएर अमेरिकी अधिकारीहरू एवं रिटायर्ड जनरलहरूले समेत खुला रूपमै असन्तुष्टि जनाउँदै आएका छन् । राजनीतिशास्त्रीहरू पनि सरकारनागरिक दूरी बढाउने सबैभन्दा खराब कारण भ्रष्टाचार भएको बताउँछन् । अहिले विश्वका धेरै लोकतन्त्रमा जनआक्रोशको खास कारण चरम रूपमा मौलाएको भ्रष्टाचार भएको विभिन्न अध्ययनले देखाएका छन् । अफगानिस्तानमा नागरिक सरकारले नागरिक अधिकारहरूका पक्षमा धेरै राम्रा निर्णय गरे पनि आर्थिकसामाजिक विकासतर्फ जनतालाई कत्ति पनि आश्वस्त पार्न नसकेको एक अफगान मित्रले यस पंक्तिकारसँगको कुराकानीमा बताएका थिए । द अमेरिकन वार इन अफगानिस्तान ः अ हिस्टोरी का लेखक कार्टर माल्कसियनका अनुसार, उनीसँगको कुराकानीमा अफगानिस्तान मिसनमा काम गरिसकेका ब्रिटिस सैन्य कमान्डर ब्रिगेडियर मार्क कार्लस्टोन स्मिथले अफगानिस्तानको युद्धमा सैन्य रूपमा विजय पाउन सकिँदैन भनेका थिए, सन् २००८ तिर । लगत्तै तत्कालीन अमेरिकी रक्षामन्त्री रोबर्ट गेट्सले, मिडियाले समेत उच्च महत्त्व दिएको ब्रिगेडियर स्मिथको भनाइको आलोचना गर्दै त्यसलाई पराजित मानसिकताको उपज भनेका थिए । अफगान मिसन सफल नहुँदै डोनाल्ड ट्रम्प प्रशासनले सेना फिर्तीको निर्णय गर्दा धेरैलाई आश्चर्य लागेको थियो । जो बाइडेनले ट्रम्प प्रशासनकै निर्णयलाई निरन्तरता दिएपछि पूर्वराष्ट्रपति जर्ज डब्लू बुसले कडा आलोचना गरेका थिए । रसिया टुडे सँगको कुराकानीमा पूर्वअफगान राष्ट्रपति हमिद कारजाईले अमेरिकाले सन् २००१ मा तालिबानविरुद्ध कारबाही सुरु गर्दा स्वतन्त्रता, अतिवाद र हिंसाको अन्त्य र सुधारका पक्षपाती अफगान नागरिकले एक हदसम्म स्वागत पनि गरेको तर अमेरिकाले स्पष्ट रणनीतिबिना अफगान नागरिकहरूका घरहरूमा अन्धाधुन्ध आक्रमण गर्न र हिंसा मच्चाउन थालेपछि उसको पराजय सुरु भएको बताएका छन् । उनको भनाइ छ, जे भए पनि तालिबानी शासन अन्त्यसँगै अमेरिकी उपस्थिति र सहयोगलाई अफगान नागरिकले आशाका रूपमा हेरेका थिए र सुरुआती सफलता पनि मिलेको थियो तर अमेरिकी सेनाको आतंकवादविरुद्ध युद्धको तरिका र रणनीतिले गर्दा सबै आशा निराशामा परिणत भयो । कतिपय सुरक्षाविज्ञहरूका अनुसार, तालिबानसँग पछिल्लो समय सकारात्मक सम्पर्कमा रहेको चीनले नै सक्रियता बढाएमा विद्रोही र अफगान सत्ताबीच ठोस संवाद हुन सक्छ । तालिबानी नेता बारादरसँगको कुराकानीमा पनि चिनियाँ विदेशमन्त्री वाङले तालिबानलाई राजनीतिक शक्तिका रूपमा प्रदर्शित हुन र संवादमार्फत सहमतिमा पुगेर मेलमिलाप र पुनर्निर्माणमा लाग्नमा जोड दिएका छन् । अमेरिकी र नेटो सेनाको फिर्तीले उनीहरूको असफलतालाई बाहिर ल्याएको भन्दै वाङले अफगानिस्तानमा बाह्य हस्तक्षेपको चीनले विरोध गर्ने र अफगानीहरूकै नेतृत्वमा सहमति होस् भन्ने पक्षमा रहेको स्पष्ट पारेका छन् । चीनले तालिबानलाई अझै आधिकारिक राजनीतिक शक्तिका रूपमा मान्यता दिएको छैन र उसलाई केही गरी तालिबानले सत्ता कब्जा गरेमा सिन्चियाङमा पृथकतावादी समूह इस्ट तुर्कमेनिस्तान इस्लामिक मुभमेन्ट (ईटीआईएम) को गतिविधि पुनः दोहोरिने त होइन भन्ने चिन्ता छ, मुख्य गरी तालिबान र ईटीआईएमबीच लामो सम्बन्धका कारण । चिनियाँ विदेशमन्त्रीले थियान्चिन भेटका अवसरमा यो विषय उठान गरेपछि तालिबानी नेताहरूले अफगानिस्तानको भूमि चीनविरुद्ध प्रयोग हुन नदिने भन्दै आश्वस्त पारेको बताइएको छ । चीनको नर्थवेस्ट विश्वविद्यालयका प्राध्यापक यान वेईले साउथ चाइना मर्निङ पोस्ट सँग कुराकानीमा वार्ताको वातावरण बनाउन सकिन्छ कि भनेर छलफल गरे पनि तालिबानहरूप्रति चीन अझै सशंकित छ र व्यवहारबाट मात्र यकिन गर्न सकिने अवस्थामा बेइजिङ रहेको बताएका छन् । चीनसँग तालिबानले सम्बन्ध सुधार गर्नुको खास कारण के पनि हो भने, उसले सत्ता कब्जा गर्यो र नयाँ सत्तालाई चीनले समर्थन गर्यो भने यसका आधारमा अन्तर्राष्ट्रिय समर्थन जुटाउन सहज हुन्छ । गत महिना तालिबानका प्रवक्ता शुहाइल शाहिनले अफगानिस्तानमा चिनियाँ लगानी र कामदारको सुरक्षा गरिने बताउँदै आफूहरूले चीनलाई स्वागत गर्न सकिने मित्रका रूपमा लिएको बताएका थिए । चीनले क्षेत्रीय शान्ति, स्थिरता र विकासका गतिविधिमा अवरोध नआओस् भन्नाका खातिर र अमेरिकाको असफल अफगान मिसनपश्चात् निर्माण भएको स्थितिलाई सामान्यीकृत गर्नका लागि आफ्ना तर्फबाट दिन सक्ने योगदानमा कमी नगर्ने बताएको छ । हुन त बाइडेन प्रशासनले सिरियामा रुसी सैन्य आक्रमण मोडलजसरी तालिबानविरुद्धको कारबाहीमा अफगान सेनालाई सहयोग निरन्तर दिने कुरा बाहिर आइसकेको छ तर अब अमेरिकी प्रयासमा अफगानिस्तानमा शान्ति र स्थिरता नआउने निश्चित छ । बरु चीन, रुसजस्ता क्षेत्रीय शक्तिहरूको पहलमा अफगान सरकार र तालिबानबीच ठोस संवादको वातावरण तयार हुने सकेमा यसले शान्ति सम्झौताका लागि मार्गप्रशस्त गर्न सक्छ । चीनले सुविचारित रूपमा बढाएको सक्रियताले अफगानिस्तानभित्र मात्र होइन, अफगानिस्तानका छिमेकी मुलुकहरू एवं क्षेत्रीय शान्ति र स्थिरताका पक्षधरहरूमा आशाको सञ्चार गरेको चाहिँ निश्चित छ । शर्मा चीनको सिचुवान प्रान्तस्थित लसान नर्मल विश्वविद्यालयका सहप्राध्यापक एवं सेन्टर फर ट्रान्सहिमालय स्टडिजका सिनियर रिसर्च फेलो हुन् ।"
"शीतलनिवास, प्रहरी प्रतिष्ठान र नारायणहिटी","हा लै नेपाल प्रहरीका चौध जना पूर्वआईजीपीले प्रधानमन्त्रीलाई भेटेर ज्ञापनपत्र दिए, प्रहरीको जन्मथलो महाराजगन्जस्थित राष्ट्रिय प्रहरी प्रतिष्ठान नखोसियोस् भनेर । यो विषय सकारात्मक निचोडमा पुग्नुपर्छ । मुलुकमा गणतन्त्र आएपश्चात् राष्ट्रपतिलाई परराष्ट्र मन्त्रालयमा राखियो । नारायणहिटीलाई संग्रहालय बनाइयो, जुन उचित हो । तर बुद्धको दरबार तिलौराकोट नै स्याहारसम्भार हुन नसकेर झाडीले छोपिएको छ । अशोकस्तम्भ मक्किएको छ । राष्ट्रनिर्माता पृथ्वीनारायण शाहको नुवाकोट दरबार जीर्ण भएर ढल्ने अवस्थामा छ । हनुमानढोका संग्रहालयका शौचालयमा हार्पिक्स हाल्ने पैसा छैन, फुटेका धारा फेरिएका छैनन्, विद्युत् चिम उडेपछि नयाँ जडान भएको छैन । विश्वसम्पदामा सूचीकृत हनुमानढोकासँगै भक्तपुर र पाटनका प्रशस्त सम्पदा मर्मतको पर्खाइमा छन् । सामान्यतया एक पटक लगानी भएपश्चात् कुनै पनि संग्रहालयस्मारक आफ्नो कमाइले धानिन सक्ने रहनुपर्छ । त्यसैले नारायणहिटीको आकर्षणलाई अब हनुमानढोका संग्रहालयमा सारौं । बिनाहैसियत सेतो हात्ती नपालौं । राष्ट्रपतिलाई शीतलनिवासमा प्रहरीको कार्यक्रमले डिस्टर्ब भयो भने भोलि राष्ट्रपतिको हेलिकप्टरका कारण त्यहाँका अस्पताललाई के होला ? कान्ति बाल अस्पताल प्रतिष्ठानसँगै टाँसिएको छ । शिक्षण अस्पताल, मनमोहन कार्डियाक सेन्टर, लायन्स आँखा अस्पताल र प्रहरी अस्पताल त्यहीँ छन् । यस हिसाबले शीतलनिवास राष्ट्रपति बस्ने ठाउँ नै होइन । यी सबै मूल्य चुकाएर राष्ट्रपति भवन हिजोको परराष्ट्र भवनमा थन्क्याउन जरुरी छैन । भाडामा बसेका उपराष्ट्रपतिलाई अहिलेको शीतलनिवास दिऔं । राष्ट्रपतिलाई नारायणहिटीमा सारौं । नारायणहिटी दरबारलाई संग्रहालय नै बनाउन सकिन्छ । तर करिब सवा आठ सय रोपनीको नारायणहिटीको एक भागमा नयाँ राष्ट्रपति भवन बनाऔं । झट्ट सुन्दा यो राय चित्त नबुझ्न सक्छ । तर्क हुन सक्छ, निरंकुशताको जरो नारायणहिटीमा राष्ट्रपतिलाई राख्नु हुँदैन । भारतको नयाँदिल्लीस्थित राष्ट्रपति भवन सन् १९१२ मा निर्माण सुरु भएर १९२९ मा सम्पन्न भएको हो । करिब १७ वर्षमा निर्माण सम्पन्न भएपछि सन् १९३१ देखि त्यसमा बस्न थालियो । ३४० कोठा, पौडीपोखरी, विशाल बगैंचा र खेल मैदानसहितको त्यो भव्य भवन कसका लागि बनेको थियो ? स्पष्ट छ, अंग्रेजका लागि । यसको पुरानो र वास्तविक नाम नै भाइसराय हाउस हो । त्यसमा बस्ने भारतका प्रथम राष्ट्रपति राजेन्द्र प्रसाद हुन् । यसै गरी, हाल फ्रान्सका राष्ट्रपति बस्ने इलिस प्यालेस पेरिसको मुटुमा छ । यो दरबार करिब तीन सय वर्षअगाडि बनेको हो । फ्रेन्च रिभोलुसन भन्दा धेरै अगाडि बनेको राष्ट्रपति भवनले आफूलाई बनाउने राजतन्त्र, तत्पश्चात्का राजासरहका शासकहरूलाई बेहोरिसकेको छ । रुसी राष्ट्रपतिको औपचिारिक निवास विशाल क्रेमलिन दरबार राजा निकोलास प्रथमको पालामा उन्नाइसौं शताब्दीमा बनेको हो । उपनिवेशमुक्त र राजतन्त्र फ्याँकेका एसिया, अफ्रिका र युरोपका अधिकांश देशमा अहिले पनि राज्यप्रमुखहरू पुराना शासक बसेकै ठाउँमा बस्छन् । पुराना शासकको ठाउँमा नयाँ राष्ट्रप्रमुख बस्दा सायद गौरवै ठान्छन् । पुरानो शासकको भूतसँग डराउने नभई सायद यसलाई जनताको विजय का रूपमा लिन्छन् । हिजो जन्मजात राजाले प्रयोग गर्ने अधिकार र स्थान जनताका छोराछोरीमा जानु आफैंमा लोकतन्त्र पनि हो । अंग्रेज सरकारले जग्गाप्राप्ति ऐन१८९४ अनुसार ठूलो संख्याका जनताको उठीबास लगाई भाइसराय हाउस बनायो । नारायणहिटी दरबार भने राजा महेन्द्रलाई मूल्य तिरेर नेपाल सरकारले किनेको हो । अंग्रेजले जबरजस्ती बनाएको र सुरुमा आफैं बसेको भाइसराय हाउस मा भारतीय राष्ट्रपति बस्न हुने तर नेपाल सरकारले किनेको जनताको सम्पत्ति नारायणहिटी दरबार परिसरमा हाम्रा राष्ट्रपति बस्न किन नहुने ? नारायणहिटी दरबारबाहेकको एक भागमा राष्ट्रपति भवन बनाउँदा अनुचित हुँदैन । यसबाट प्रहरीको पनि खोसिँदैन । असी हजार प्रहरी कर्मचारी र तिनका लाखौं शुभचिन्तकको सन्देशसहित पूर्वप्रहरी महानिरीक्षकहरूले प्रधानमन्त्रीमा गरेको निवेदन विचारणीय छ । अधिवक्ता रेग्मी नेपाल प्रहरीका पूर्वएसएसपी हुन् ।"
कांग्रेसमा विधिको बाटो,"पाली कांग्रेसको १४ औं महाधिवेशनको समय धकेलिँदैधकेलिँदै भीरको छेउमा आइपुगेको छ । पूर्वघोषित भदौबाट पनि अझै मिति धकेलिएर मंसिरमा पुगेको छ । यसरी जानाजान महाधिवेशन सार्दा पार्टी नेतृत्व र हामी केन्द्रीय सदस्यहरू प्रशंसाका भागी हुन्छौं कि दण्डको ? नेतृत्वसहित सम्पूर्ण पार्टीपंक्ति यसमा गम्भीर हुनुपर्छ ।लोकतन्त्रको पर्यायवाची र परिर्वतनको संवाहकका रूपमा भूमिका खेल्दै आएको पार्टी पछिल्लो चुनावमा कमजोर बन्न पुगेको विदितै छ, तापनि भागबन्डा र लाभहानिको दाउपेच भने उस्तै छ । सांगठनिक चुस्तता, वैचारिक प्रखरता एवं वैधानिक व्यवस्था पालनातिर नेतृत्वको ध्यान पटक्कै गएको देखिँदैन । अहिले कांग्रेसभित्र आफैंले कसरी जित्ने र नेतृत्व कसरी लिने भन्ने हानथाप तीव्र छ । तर नेतृत्वगणले हेक्का राख्नुपर्छ आफू नसुध्री अरूलाई सुधार्न सकिँदैन । कांग्रेसको इतिहासमा कतै माकुराले जालो लगाउने र ध्वाँसो जम्मा हुने काम त भैराखेको छैन भनेर सबैले छातीमा हात राखेर सोच्ने बेला आएको छ । यो महाधिवेशन कांग्रेसजनका लागि महायज्ञ पनि हो । यो जित र हारभन्दा पनि कांग्रेसलाई पुनर्जीवन दिने सञ्जीवनी बुटी बन्नुपर्छ । लोकतान्त्रिक पार्टीले यो वा त्यो बहाना बनाएर महाधिवेशनलाई अझ पछाडि धकेल्ने भूल गर्नु हुन्न, जसरी पनि पुनः निर्धारित मितिमा महाधिवेशन सम्पन्न गर्नुपर्छ । २१ औं शताब्दीको पार्टी कस्तो बनाउनुपर्छ भनेर खाका कोर्नुभन्दा आफैंभित्र अलमल गर्नाले महाधिवेशन अनिश्चित बनेको छ । तर, के भुल्नु हुँदैन भने अब पनि समयमै महाधिवेशन हुन सकेन भने पार्टीको लोकतान्त्रिक प्राणमा खिया लाग्नेछ, जसको मूल्य कांग्रेसको वर्तमान पुस्ताले मात्र होइन, भविष्य पुस्ताले पनि चुकाउनुपर्ने निश्चित छ । विधिको बाटोलाई छोडेर आफूअनुकूल कार्य कांग्रेसको प्रारम्भदेखि नै हुँदै आएको छ । हिजोको राष्ट्रिय र विश्व वातावरण प्रजातान्त्रिक थिएन होला तर आज यी दुवै परिस्थितिले विधानविपरीत हिँड्ने छुट दिँदैनन् । विधिलाई बेवास्ता गर्ने व्यक्तिलाई दण्डित गरेका उदाहरण प्रशस्त भेटिन्छन् । यसैको पछिल्लो उदाहरण हुन् केपी शर्मा ओली । समयमै महाधिवेशन गर्न नसक्नुका धेरै कारणमध्ये क्रियाशील सदस्यताको नवीकरण र नयाँ वितरण प्रक्रिया समयमै टुंगो नलगाउनु पनि एक हो । विधानमा क्रियाशील सदस्यता वितरण र नवीकरण प्रत्येक वर्ष गर्नुपर्ने उल्लेख छ । अन्तिम घडीमा क्रियाशील सदस्यता वितरणलाई लिएर केही साथी केन्द्रीय कार्यालयमा अनशन बस्न पुगेका छन् । यस्तै, कोभिडले पनि महाधिवेशन गर्नमा केही जटिलता थपेको त छ, तर महामारीबीच नै अमेरिका र दक्षिण कोरियामा राष्ट्रपतीय चुनाव, भारतका केही राज्यमा लोकसभा निर्वाचन, नेपालमै पनि राष्ट्रिय सभाको उपनिर्वाचन र पत्रकार महासंघको निर्वाचन भयो । त्यसैले कांग्रेस महाधिवेशनका लागि नेतागणको दृढ इच्छाशक्ति जरुरी छ । पार्टीभित्र केही विकल्पबारे चर्चा नभएका होइनन्, तर समयमै महाधिवेशनभन्दा अर्को विकल्प उपयुक्त हुन्न । पहिलो, पुरानै क्रियाशील सदस्यता एवं १३ औं महाधिवेशनका प्रतिनिधिमार्फत विशेष महाधिवेशन गर्ने तर्क एक थरीले अघि सारेका छन्, जुन न्यायसंगत देखिँदैन । किनकि कांग्रेसमा २०७४ को निर्वाचनअघि र त्यसपछि समेत विभिन्न पार्टीबाट प्रवेश गर्नेहरूको जमात ठूलो छ । तत्कालीन लोकतान्त्रिक फोरमबाट विजयकुमार गच्छदार र राप्रपाका सुनील थापा कांग्रेसमा अहिले नेताका रूपमा छन् । उनीहरूसँगै धेरै क्रियाशील सदस्यहरू पनि कांग्रेससँग जोडिएका छन् । छानबिन समितिले बुझाएको प्रतिवेदनमा पछिल्लो महाधिवेशनमा १३ वर्ष पुगेका युवाहरूलाई आगामी निर्वाचनमा पार्टीसँग जोड्न १५ प्रतिशत युवा र ३३ प्रतिशत महिलालाई नयाँ क्रियाशील सदस्यता दिनुपर्ने उल्लेख छ । साथै प्रतिवेदनअनुसार, जम्मा क्रियाशील संख्या ८ लाख ५२ हजार ७११ मध्ये नवीकरण ४ लाख ४३ हजार ६७८ र नयाँ सदस्य ४ लाख ९ हजार ३३ रहेको छ । यदि पुरानै प्रतिनिधिबाट अधिवेशन गर्ने हो भने, यी नयाँ अनुहारहरू महाधिवेशनबाट वञ्चित हुनेछन् । दोस्रो, वैधानिकता र संवैधानिक गाँठो फुकाउन ऐन र संविधानमा संशोधन गर्न सकिने देखिँदैन । किनभने राजनीतिक दलसम्बन्धी ऐन, २०७३ को दफा १६(१) मा दलको संघीय तहमा रहने केन्द्रीय समिति तथा प्रदेश तहमा रहने प्रदेश समितिमा प्रत्येक पदाधिकारीको निर्वाचन दलको व्यवस्था भएबमोजिम प्रत्येक पाँच वर्षमा कम्तीमा एक पटक गर्नुपर्ने उल्लेख छ । पाँच वर्षभित्र महाधिवेशन गर्नुपर्ने म्याद गत फागुन १९ मै सकिएको हो । तर, उपदफा २ ले भने विशेष परिस्थिति उत्पन्न भै पाँच वर्षभित्र निर्वाचन हुन नसकेमा छ महिनाभित्र यस्ता पदाधिकारीको निर्वाचन गर्न छुट दिएको छ । यो विशेष परिस्थितिको सुविधा पनि सकिँदै छ । एउटा अर्को विकल्प आर्थिक जरिवाना पनि हो । ऐनको दफा ५४(२) मा निर्धारित महाधिवेशन गर्न नसक्ने दललाई कारबाही गर्ने व्यवस्था छ । दफा १६ अनुसार, महाधिवेशन नभएमा ५० हजार रुपैयाँ जरिवाना तिरेर छ महिना म्याद थप्न सकिन्छ तर यो कानुन संविधानसँग बाझिएकाले अदालतबाट खारेज हुने जोखिम छ । संविधानको धारा २६९ मा राजनीतिक दलको गठन दर्ता र सञ्चालनको व्यवस्था छ, जहाँ कुनै पनि दलको प्रदेश र केन्द्रीय महाधिवेशन पाँच वर्षभित्र हुनुपर्ने उल्लेख छ । तेस्रो, पुरानै कार्यसमिति सामान्य हेरफेर गरेर नयाँ विधानअनुसार उक्त समितिको परिपूर्ति गर्ने तर्क पनि न्यायसंगत देखिँदैन । यसले पार्टीभित्र ऊर्जा ल्याउन सक्दैन । कांग्रेसको नयाँ विधानअनुसार, केन्द्रीय कार्यसमितिको चयन ८० प्रतिशत निर्वाचनबाट र २० प्रतिशत मात्र मनोनीत गरी हुन्छ । तर, छनोट प्रक्रिया अपनाइयो भने धेरै होनहार साथीहरू महाधिवेशनको प्रक्रियाबाट वञ्चित हुनेछन् । त्यसैले अब भने तोकिएको मिति कुनै पनि हालतमा सर्नु हुँदैन । अहिले महाधिवेशनको नयाँ तालिका आइसकेको छ । त्यसअनुसार भदौबाटै वडास्तरीय अविधवेशन गर्दै जानुपर्नेछ । र, मूल महाधिवेशन मितिलाई असर नपर्ने गरी कार्यतालिका अनुसारका सबै अधिवेशन समयमै सक्नुपर्नेछ । त्यसका निम्ति क्रियाशील सदस्यताको विवाद पनि समयमै टुंग्याउनुपर्ने छ । तोकिएको मितिमा महाधिवेशन भएमा मात्रै संगठन चलायमान हुन्छ, विधिप्रक्रियाको पनि अर्थ रहन्छ ।"
भित्रियो ९ खर्ब ६१ अर्ब रेमिट्यान्स,"आर्थिक वर्ष २०७६७७ मा चालु खाता घाटा ३३ अर्ब ७६ करोड र शोधनान्तर बचत २ खर्ब ८२ अर्ब ४१ करोड रहेको तुलनामा समीक्षा वर्षमा चालु खाता घाटा ३ खर्ब ३३ अर्ब ६७ करोड र शोधनान्तर बचत १ अर्ब २३ करोड छ, राष्ट्र बैंकको प्रतिवेदनमा उल्लेख छ । आर्थिक वर्ष २०७७७८ को आयातलाई आधार मान्दा विदेशी विनिमय सञ्चिति ११२ महिनाको वस्तु तथा १०२ महिनाको वस्तु र सेवा आयात धान्न पर्याप्त हुने राष्ट्र बैंकले जनाएको छ । आर्थिक वर्ष २०७७७८ मा वार्षिक उपभोक्ता मूल्यवृद्धिदर ३६० प्रतिशत रहेको राष्ट्र बैंकले बताएको छ । गत आर्थिक वर्षमा उक्त दर औसत ७ प्रतिशतको सीमाभित्र राख्ने लक्ष्य राष्ट्र बैंकले राखेको थियो । वार्षिक बिन्दुगत आधारमा २०७८ असारमा उपभोक्ता मूल्यवृद्धिदर ४१९ प्रतिशत छ, राष्ट्र बैंकले भनेको छ । वार्षिक रूपमा कमी देखिए पनि मासिक रूपमा गत माघयता औसत मूल्यवृद्धिदर क्रमशः बढिरहेको तथ्यांकले देखाउँछ । यसअनुसार गत माघमा बजारको औसत मूल्यवृद्धिदर २७०, फागुनमा ३०३, चैतमा ३१०, वैशाखमा ३५६ र जेठमा ४१९ प्रतिशत छ । आर्थिक पुनरुत्थानले गति लिएसँगै चालु आर्थिक वर्षमा मूल्यवृद्धिमा चाप पर्ने मौद्रिक नीतिमार्फत राष्ट्र बैंकले प्रक्षेपण गरेको छ । समष्टिगत माग बिस्तार हुने अवस्था रहेको, अन्तर्राष्ट्रिय बजारमा कच्चा तेलको मूल्यवृद्धि भइरहेको र नेपाली रुपैयाँको परिवर्त्य विदेशी मुद्रासँगको विनिमय दरमा उतारचढाव आइरहेकाले मूल्यमा केही चाप पर्ने देखिएको राष्ट्र बैंकको निष्कर्ष छ । पछिल्लो समय आयात वृद्धिमा तीव्रता आउन थालेको र वैदेशिक रोजगारीमा जाने नेपालीको संख्या बढ्न नसकेका कारण रेमिट्यान्स आप्रवाहमा जोखिम कायमै रहेकाले शोधनान्तर स्थितिमा दबाब पर्न सक्ने सम्भावना छ, राष्ट्र बैंकले भनेको छ । चालु आर्थिक वर्षमा ब्याजदर बढ्ने प्रक्षेपण पनि राष्ट्र बैंकको छ । आर्थिक पुनरुत्थानले गति लिएसँगै कर्जाको माग बढ्ने देखिन्छ, मौद्रिक नीतिमा भनिएको छ । त्यसअनुरूप निक्षेप संकलनलगायत वित्तीय साधन परिचालन हुन नसके तरलतामा दबाब सिर्जना भई कर्जाको ब्याजदरमा चाप पर्ने सम्भावना रहेको राष्ट्र बैंकले जनाएको छ ।"
रेल सञ्चालन मिति ढाँटेको ढाँट्यै,"कोंकणले भारतीय दूतावासलाई बोधार्थ दिएर भुक्तानी माग गरेको जनाइएको छ । महाप्रबन्धकले चेकमा सही गर्न मिल्थ्यो, उहाँले राजीनामा दिइसक्नुभयो । अरू सबै करारका कर्मचारी भएकाले उनीहरूलाई अधिकार दिन मिलेको छैन, शर्माले भने, बुधबार मात्र यो कुरा आएकाले रेल विभागकै महानिर्देशकलाई तोक्ने वा अन्य व्यवस्था गरेर समस्या समाधान गर्ने भन्ने विषयमा छलफल भइरहेको छ, आइतबारसम्म केही उपाय निकालेर चेकमा सही गरी भुक्तानी दिन्छौं । त्यसैले कोंकणलाई तत्काल केही कदम नचाल्न भारतीय दूतावास मार्फत जानकारी गराइएको शर्माले बताए । कोंकणले एक वर्षसम्म आवश्यक दक्ष जनशक्ति परिचालन र रेल सर्भिसिङ गर्ने सम्झौता छ । यस अवधिमा कोंकणकै प्राविधिक टोलीले रेल चलाउनेछन् । त्यसको बीचमा उसले नेपाली कर्मचारीलाई तालिम पनि दिनेछ । एक वर्षपछि नेपाली कर्मचारी नै दक्ष बन्नेछन्, उनले भने, त्यसपछि नेपाली प्राविधिकबाटै रेल चलाउँछौं । तत्काल २६ जना भारतीय प्राविधिक र १ सय ८० जना नेपाली कर्मचारी करारमा राख्ने तयारी छ । नयाँ मन्त्री नियुक्त भएर आएसँगै पहिलो प्राथमिकता रेल सञ्चालन हुने शर्माको दाबी छ । अब धेरै ढिला हुँदैन, उनले भने, नयाँ मन्त्री आउनासाथ पहिलो काम यही हुनेछ । रेल सञ्चालन र भारत सरकारमार्फत निर्मित भौतिक संरचना एकै पटक हस्तान्तरण गरिनेछ । रेलवे विधेयक राष्ट्रिय सभामा छलफलका क्रममा छ । रेलवे कम्पनीले भने कोभिडका कारण रेल सञ्चालनमा ढिलाइ भएको जनाउँदै आएको छ । सुरुमा जयनगरदेखि कुर्थासम्म ३५ किमिमा रेल चल्नेछ । त्यसपछि थप १७ किमि दूरीमा रहेको बिजलपुरासम्म रेल पुग्ने जनाइएको छ । दुईवटा रेल सेट ८४ करोड ६५ लाख रुपैयाँमा कोंकणले रेलवे कर्पोरेसन लिमिटेडले तयार गरेको हो ।"
टेलिकमको मुनाफा सवा दुई अर्ब घट्यो,"काठमाडौं (कास) नेपाल टेलिकमले गत आर्थिक वर्षमा सेवातर्फको आयमा सुधार गरे पनि मुनाफा घटेको छ । गत आर्थिक वर्षमा टेलिकमको मुनाफा सवा २ अर्ब रुपैयाँ घटेको टेलिकमले सार्वजनिक गरेको वित्तीय विवरणमा उल्लेख छ । गत आर्थिक वर्ष २०७७७८ मा टेलिकमले सेवाबापत ३५ अर्ब ९० करोड ३७ लाख आय गरेको थियो । गत वर्ष टेलिकमको आय १ अर्ब २८ करोड ३७ लाख बढेको टेलिकमले जनाएको छ । गत वर्ष टेलिकमको मुनाफा ७ अर्ब ४५ करोड ४० लाखमा सीमित भएको छ । त्यसअघिको आर्थिक वर्षमा टेलिकमले ९ अर्ब ७४ करोड ८९ लाख खुद मुनाफा गरेको थियो । कोभिडका कारण व्यवसायमा कमी आएपछि मुनाफा घटेको टेलिकमको भनाइ छ । टेलिकमले ब्याज आम्दानीमा कमी आउनुलाई पनि मुनाफा घट्नुको आधार दाबी गरेको छ । बैंक तथा वित्तीय संस्थाको मुद्दती निक्षेप तथा कल निक्षेपमा प्राप्त हुने ब्याजदर अघिल्लो वर्षको तुलनामा चालु आर्थिक वर्षमा घट्न गएको हुँदा ब्याज आम्दानीमा कमी आएको, टेलिकमले शनिबार जारी गरेको विज्ञप्तिमा भनिएको छ ।कोभिड महामारी र अन्तर्राष्ट्रिय यात्रामा लागू भएको प्रतिबन्धका कारण अन्तर्राष्ट्रिय रोमिङ धेरै गिरावट आएको र ओभर द टप सेवाका कारण अन्तर्राष्ट्रिय कलबाट हुने आयमा पनि गिरावट आएको टेलिकमले जनाएको छ । डेटाको उपभोग बढे पनि महामारीका बेला डेटाको मूल्य घटाइएपछि त्यसबाट हुने आम्दानीमा पनि कमी आएको टेलिकमले बताएको छ ।"
विदेशी मास्क सस्तिँदा स्वदेशीलाई सकस,"(काठमाडौं)  आयातित मास्कका कारण स्वदेशमा उत्पादित मास्कले बजार पाउन नसकेको उद्योगीहरूले बताएका छन् । यहाँ उत्पादित मास्कको मूल्यभन्दा भित्रिने मास्क सस्तो परेपछि बजार पाउन समस्या भएको उद्योगी सरोज खड्काको भनाइ छ । नेपाली उद्योगले मास्क उत्पादन गरिरहेका छन्, उनीहरूको सामान बिक्री हुन सकेको छैन, उनले भने, हामीले बनाउनेभन्दा आयातित मास्क सस्तो पर्छ । नेपालमा मास्कको कच्चा पदार्थ बन्दैन । कच्चा पदार्थ सबै चीन र भारतबाट ल्याउनुपर्छ । एउटा मास्क बनाउँदा २ रुपैयाँ ५० पैसा पर्छ, उनले थपे, तयारी मास्क आउँदा डेढदेखि २ रुपैयाँसम्म मूल्य पर्छ । यसले गर्दा स्वदेशीले उद्योगले बनाएको मास्क ५०७० पैसा महँगो पर्छ । भन्सारबाट मास्कको कच्चा पदार्थ आयात गर्दा प्रतिकिलो ३४ डलर पर्छ । तयारी मास्क भने प्रतिकिलो १२ डलरमै आउने उनले बताए । मोरङस्थित हिमगिरी मास्क उद्योगका सञ्चालक महेश जाजूले २०७७ को कात्तिक र मंसिरमा सर्जिकल मास्क भारत पठाएका थिए । त्यति बेला उनले परीक्षणका लागि दुई पटक मास्क भारत पठाएका थिए । उनको उद्योगले बनाएको मास्कको गुणस्तर राम्रो भयो । तर भारतीय बजारमा पाइने मूल्यको तुलनामा महँगो भएपछि थप निर्यात गर्न सकेनन् ।परिक्षणका लागि भनेर ३ लाख थान पठाएँ, उनले भने, भारतीय बजारमा पाइनेभन्दा २०२५ प्रतिशत बढी मूल्य परेपछि फेरि पठाउन सकिनँ । भारतमा कोभिडको दोस्रो लहरले भयावह रूप लिइरहँदा उनको उद्योगमा मास्कको माग भएपछि निर्यात गरेका थिए । मास्कको धेरै माग भएपछि मैले पठाएँ, उनले थपे, अहिले अवस्था सामान्य हुँदै गएको छ । पहिले जस्तो माग पनि छैन । कोभिडको लहर सुरु भएसँगै २०७५ चैतबाट करिब २० करोड रुपैयाँ लगानीमा मास्क उत्पादन सुरु गरेका हुन् । उनको उद्योगमा मास्क बनाउने मेसिन ६ वटा छन् । तिनबाट प्रतिदिन १० लाख थान मास्क उत्पादन गर्न सकिन्छ । अहिले पूर्ण क्षमताको २५ प्रतिशत मात्र उत्पादन गरिरहेका छौं, उनी भन्छन्, आयात हुने मास्कले गर्दा यहाँ उत्पादन हुने मास्कले बजार पाउन समस्या छ । उद्योगबाट थोक विक्रेतालाई दिँदा प्रतिमास्क २ देखि साढे २ रुपैयाँसम्म मूल्य पर्ने उनले जानकारी दिए । कोभिड सुरु भएसँगै स्वदेशी उद्योगले मास्क उत्पादन थालेका हुन् । सुरुमा चीन र भारतले मास्क निर्यात अघोषित रुपमा बन्द गरेका थिए । तर अवस्था सामान्य बन्दै गएपछि अहिले मास्क भित्रिइरहेको छ । साढे २ अर्बको मास्क, ६४ करोडको सेनिटाइजर आर्थिक वर्ष २०७७७८ मा ४ करोड २१ लाख ९५ हजार ९ सय ९ थान फेस मास्क निर्यात भएको छ । मास्क विशेषगरी भुटान, फ्रान्स, जर्मनी, भारत, जापान, सिंगापुर, स्विट्जरल्यान्ड, युनाइटेड अरब इमिरेट्स, अमेरिका र बेलायतमा निर्यात हुने गरेको भन्सार विभागको तथ्यांकमा छ । आर्थिक वर्ष २०७७७८ मा २ अर्ब ५७ करोड ६५ लाख ५० हजार रुपैयाँ बराबरको मास्क आयात भएको छ । यसमा २७ हजार एक सय ७१ किलो र ३५ करोड ९८ लाख २ हजार थान फेस मास्क भित्रिएको हो । मास्क कुनै थान र केजीमा आयात र निर्यात भइरहेको विभागले बताएको छ । यसबाट विभागले २१ करोड एक लाख ३८ हजार रुपैयाँ राजस्व उठाएको छ । मास्क विशेषगरी अफगानिस्तान, अस्ट्रेलिया, चीन, भुटान, ब्राजिल, भियतनामलगायत मुलुकबाट आउने गरेका छन् । सोही अवधिमा २८ करोड ६७ लाख ८० हजार रुपैयाँ बराबरको फेस मास्क बनाउने मेसिन १ हजार ८३ वटा भित्रिएका छन् । यी मेसिन चीन, हङकङ, भारत र भियतनामबाट ल्याइएको विभागको तथ्यांकमा छ । यसबाट विभागले १ करोड ४ लाख ३९ हजार रुपैयाँ राजस्व संकलन गरेको छ । यसैगरी आर्थिक वर्ष २०७७७८ मा ६५ करोड १३ लाख ४९ हजार रुपैयाँ बराबरको २० लाख ९६ हजार ७२ लिटर सेनिटाइजर भित्रिएको छ । सोही अवधिमा ४७ करोड ७७ लाख ४० हजार रुपैयाँ बराबरको १० लाख ८८ हजार १ सय २२ लिटर अन्य डिसइन्फेक्टेड आयात भएको छ ।"
भन्सारमा ओभरलोड नियन्त्रण अभियान,"(भैरहवा)  भारतीय मालवाहक गाडीले नेपालमा ओभरलोड ढुवानी गर्दा नेपाली ढुवानी व्यवसायी मर्कामा परेको भन्दै नेपालका ट्रक व्यवसायीले भैरहवा भन्सार नाकामा ओभरलोड नियन्त्रण अभियान चलाएका छन् । ओभरलोडसहित नेपाल आएका भारतीय मालवाहक गाडीलाई अहिले भन्सार नाकामै रोकिएको छ । ओभरलोड लिएर आएको सामान अर्को गाडीमा पल्टी गरेर ढुवानी गर्नुपर्ने नेपाली ढुवानी व्यवसायीको माग छ ।नेपालमा सडक क्षमताभन्दा धेरै ओभरलोड ढुवानी गर्ने भारतीय मालवाहक गाडीका कारण नेपालका सडक र पुल भत्किने गरेको उनीहरूको दाबी छ । पश्चिमाञ्चल यातायात व्यवसायी समिति, लुम्बिनी ट्रक व्यवसायी समितिलगायतका ट्रक समितिले सोमबार साँझदेखि भैरहवा भन्सार नाकामा ओभरलोड नियन्त्रण अभियान चलाएका हुन् ।नेपालमा निर्धारित भार क्षमताभन्दा धेरै ओभरलोड बोकेर भारतीय मालवाहक गाडीले ढुवानी गर्दा नेपाली व्यवसायी धेरै मर्कामा परेका छन्, पश्चिमाञ्चल यातायात व्यवसायी समितिका अध्यक्ष यम पाण्डेले भने, भारतीय गाडीको ओभरलोडका कारण एकातिर नेपाली व्यवसायी आफ्ना ढुवानी साधन घरमै थन्क्याएर बेरोजगार हुनुपरेको छ भने अर्कोतर्फ नेपालका सडक र पुल भत्केर बेहाल अवस्थामा छन् । नेपाली ३ वटा ट्रकले ढुवानी गर्ने सामान भारतीय एउटै गाडीले बोकेर गुड्न थालेपछि नेपाली व्यवसायी कामविहीन हुन थालेको उनको भनाइ छ । भैरहवा, नवलपरासीको महेशपुर, कपिलवस्तुको कृष्णनगर र नेपालगन्ज नाकामा एकसाथ ओभरलोड नियन्त्रण अभियान सुरु गरिएको उनले जानकारी दिए । अभियानमा वाणगंगा यातायात व्यवसायी समिति पनि आबद्ध छ ।भारतीय गाडीले नेपालमा ढुवानी नै गर्न पाउँदैनन् भन्ने मान्यता हाम्रो होइन, पाण्डेले भने, ओभरलोड लिएर आएको भारतीय गाडीले भन्सार बिन्दुमै भार मिलान गरी नेपालमा ढुवानी गर्नुपर्छ भन्ने हो । नेपालमा ६ चक्के गाडीले ९६, १० चक्केले १६५, १२ चक्केले २१ र १६ चक्केले ३०२ टन मात्र ढुवानी गर्न सक्ने क्षमताअनुरूप सडक र पुल बनेका छन् । तर भारतीय मालवाहक गाडीले भने ३० टन बोक्नेले ७० टनसम्मको लोड लिएर नेपालमा ढुवानी गर्ने गरेका छन् । नेपाली ढुवानी व्यवसायीले यो अभियान चलाएपछि भन्सार नाकामा ओभरलोड सयौं भारतीय गाडी रोकिएका छन् । विशेषगरी फलामे ब्लेड, आलु, चामल, प्याज, मार्बल्स, टायललगायत औद्योगिक कच्चापदार्थ बोकेका गाडी रोकिएका हुन् । भारतीय एउटै मालवाहक गाडीले ९६ टनसम्म सामान बोकेर आउने गरेको पाइएको नेपाली व्यवसायीले बताए । यस्ता गाडीलाई ट्राफिक प्रहरीले नाकामा अधिकतम १ हजार ५ सय रुपैयाँसम्म जरिवाना तिराएर छाड्ने गरेका छन् । ओभरलोड लिएर आएका भारतीय गाडीले भन्सार बिन्दुमै भारवहन क्षमता मिलान गरी गन्तव्यमा जानुपर्ने कानुनी व्यवस्था छ । तर त्यसको कार्यान्वयन हुन भने सकेको छैन । भन्सार जाँचपास भएर बाहिरिएका गाडी बीचमा रोकिए त्यो हेर्ने जिम्मेवारी स्थानीय प्रहरी प्रशासनको हुने र ढुवानी गर्दा भार मिलानको काम ढुवानी व्यवसायी वा आयातकर्ताले नै गर्नुपर्ने भैरहवा भन्सार कार्यालयका सूचना अधिकृत तीर्थराज पासवानको भनाइ छ । ओभरलोड नियन्त्रण भन्सारको एक्लो प्रयासबाट मात्र सम्भव नहुने भएकाले ढुवानी व्यवसायी, भन्सार क्लियर एजेन्ट, आयातकर्ता र प्रहरी प्रशासनबीच समन्वय हुन जरुरी भएको उनले बताए ।"
एनआईसी एसियाको नाफा सवा ३ अर्ब,"काठमाडौं (कास) गत आर्थिक वर्षमा एनआईसी एसिया बैंकले ३ अर्ब २५ करोड रुपैयाँ खुद नाफा आर्जन गरेको छ । सोही अवधिमा बैंकको वार्षिक प्रतिसेयर आम्दानी २८११ रुपैयाँ पुगेको बैंकले जारी गरेको विज्ञप्तिमा उल्लेख छ । बैंकको स्वपुँजीमा प्रतिफल १७१४ प्रतिशत छ, जुन वाणिज्य बैंकहरूमध्ये सबैभन्दा बढी भएको बैंकको अनुमान छ । बैंकका अनुसार अघिल्लो आर्थिक वर्ष २०७६७७ मा समेत यो बैंकको आरओई वाणिज्य बैंकहरूमध्ये सबैभन्दा बढीे थियो । आर्थिक वर्ष २०७७७८ मा वाणिज्य बैंकमा भएको निक्षेप वृद्धिको औसत प्रतिबैंक निक्षेप वृद्धि करिब २१ अर्ब ७३ करोड छ । त्यसको तुलनामा यो बैंकको निक्षेप वृद्धि करिब ४१४ गुणा रहेको विज्ञप्तिमा उल्लेख छ । आर्थिक वर्ष २०७७७८ मा यो बैंकले करिब ९१ अर्बले वृद्धि गरी कुल कर्जा रकम २ खर्ब ६५ अर्ब रुपैयाँ पुर्याएको छ, जुन २७ वटै वाणिज्य बैंकमध्ये सबैभन्दा धेरै भएको बैंकले जनाएको छ ।"
कोभिडविरुद्ध लड्न क्याटरपिलरको सवा करोड सहयोग,"काठमाडौं (कास) क्याटरपिलर आईएनसीको परोपकारी अंग क्याटरपिलर फाउन्डेसनले कोभिडविरुद्ध लड्न १ करोड २० लाख अमेरिकी डलर सहयोग प्रदान गरेको छ । फाउन्डेसनले विश्वभरका संस्थामार्फत कोभिड प्रभावित समुदायमा उक्त राहत सहायता प्रदान गरिसकेको जानकारी दिएको छ । फाउन्डेसनले कोभिडबाट अति प्रभावित देशको सूचीमा रहेको नेपाललाई पनि आवश्यक राहत सहयोग गरेको छ । असिस्ट इन्टरनेसनलको सहकार्यमा फाउन्डेसनले नेपालको ग्रामीण र सहरी क्षेत्रमा रहेका ६ अस्पताललाई अक्सिजन कन्सन्ट्रेटर, भेन्टिलेटर, आईसीयू भेन्टिलेटर, प्यासेन्ट मनिटर र नेबुलाइजर उपलब्ध गराएको छ ।"
कोरियाबाट फर्केकालाई ग्लोबलको सहुलियत कर्जा,काठमाडौं (कास) ग्लोबल आईएमई बैंकले कोरियाबाट फर्किएकालाई सहुलियत कर्जा प्रदान गर्ने भएको छ । बैंकले कोरियाबाट फर्किएका र विभिन्न पेसामा संलग्न उद्यमीलाई सहुलियत कर्जा उपलब्ध गराउन अंकुर नेपालसँग सम्झौता गरेको छ । बैंकका प्रमुख कार्यकारी अधिकृत रत्नराज वज्राचार्य र अंकुर नेपालका अध्यक्ष लालप्रसाद भट्टराईले सम्झौतापत्रमा हस्ताक्षर गरे ।
सुजुकी एक्सचेन्ज २०७८ सुरु,काठमाडौं (कास) सुजुकी एक्सचेन्ज २०७८ सुरु भएको छ । नेपालका लागि सुजुकी मोटरसाइकल र स्कुटर आधिकारिक विक्रेता भीजी अटोमोबाइल्स प्रालिले एक्सचेन्ज अफर सुरु गरेको हो । कम्पनीले साउन २८ देखि भदौ ५ सम्मका लागि यो अफर ल्याएको हो । यसमा ग्राहकले कुनै पनि ब्रान्डका मोटरसाइकल वा स्कुटर एक्सचेन्ज गरी सुजुकीको नयाँ मोटरसाइकल वा स्कुटर किन्न सक्छन् । एक्सचेन्ज गर्दा बजार मूल्यभन्दा थप १५ हजार रुपैयाँ र नयाँ खरिदमा छुटको व्यवस्था रहेको कम्पनीले जानकारी दिएको छ ।
कर्णाली प्रदेश र ग्लोबल आईएमई बैंकबीच अनुदान सम्झौता,"काठमाडौं (कास) ग्लोबल आईएमई बैंक र भूमि, व्यवस्था, कृषि तथा सहकारी मन्त्रालय, कर्णाली प्रदेशबीच किसानलाई अनुदान कर्जा उपलब्ध गराउने सम्झौता भएको छ । सम्झौताअनुसार बैंकले सो प्रदेशका व्यावसायिक कृषि तथा पशुपन्छी पालनमा संलग्न किसानलाई ब्याज अनुदानमा कर्जा प्रदान गर्नेछ । मन्त्रालयका सचिव राजेन्द्रप्रसाद मिश्र र बैंकका कर्णाली प्रादेशिक कार्यालय प्रमुख विष्णु अर्यालले सम्झौतापत्रमा हस्ताक्षर गरे ।"
तथ्यांकमा पारस,"पारसले अन्तर्राष्ट्रिय क्रिकेटमा कुल ५ शतक बनाए । एकदिवसीय अन्तर्राष्ट्रिय र ट्वान्टी२० अन्तर्राष्ट्रियमा नेपालबाट पहिलो शतक बनाउने भाग्यमानी पारस नै रहे । २०१९ को जनवरी १९ मा यूएईविरुद्ध दुबईको आईसीसी एकेडेमी मैदानमा एकदिवसीय अन्तर्राष्ट्रियमा पारसले बनाएको १ सय १५ रन राष्ट्रिय टोलीबाट सबैखाले खेलमा नेपाली खेलाडीको उच्च स्कोर हो । सुवास खकुरेलले २०१२ को विश्व क्रिकेट लिग डिभिजन ४ मा अमेरिकाविरुद्ध पनि १ सय १५ रन नै बनाएका थिए । २०१९ मा पारसले सिंगापुरको त्रिकोणात्मक ट्वान्टी२० शृंखलामा सिंगापुरविरुद्ध इन्डियन एसोसिएसन मैदानमा १ सय ६ रन बनाएका थिए । दोस्रो इनिङ्समा ब्याटिङ गर्दै ५२ बलमै उनले नेपालको पहिलो ट्वान्टी२० शतक बनाएका थिए । पारसका अन्य तीन शतकमध्ये दुई पराजयमा परिणत रह्यो । २०१२ मा एसीसी ट्रफीमा कुवेतविरुद्ध बनाएको अविजित १ सय ६ रन अन्तर्राष्ट्रिय क्रिकेटमा पारसको पहिलो शतक थियो । यूएईका अल धाइद भिलेजमा उनको इनिङ्सका बावजुद नेपालले २ सय ८० रन रक्षा गर्न सकेनन् । पारसले दोस्रो शतक २०१६ मा नामिबियाविरुद्ध विश्व क्रिकेट लिग च्याम्पियनसिपमा घरेलु भूमि कीर्तिपुरमा बनाए । उनले त्यसमा १ सय ३ रनको इनिङ्स खेले । २०१८ को डिभिजन २ मा उनले नामिबियामा अविजित १ सय १२ रन बनाए पनि विन्डहकमा यूएईसँगको फाइनलमा नेपाल पराजित हुन पुग्यो । घरेलु क्रिकेटमा उनी काठमाडौं मेयर कपमा उत्रिएका थिए । फागुनमा भएको प्रतियोगितामा वाग्मती प्रदेशबाट खेल्दै उनले त्रिभुवन आर्मी क्लवविरुद्ध १ सय १९ रन बनाएका थिए । वाग्मती उक्त खेल जिते पनि फाइनल पुग्न सकेको थिएन । त्यो उनको व्यावसायिक खेलजीवनको अन्तिम खेल जस्तै देखिन्छ । अन्तर्राष्ट्रिय खेलाडी जीवन टुंग्याएको बताए पनि उनले घरेलु क्रिकेटबारे केही टुंगो लगाएका छैनन् । संयोगले घरेलु क्रिकेटमा पारसको यो पहिलो शतक पनि हो, जुन उनको अहिलेसम्मको स्थितिमा अन्तिम खेलमा बनेको छ ।"

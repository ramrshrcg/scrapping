शीर्षक,विवरण
कांग्रेसको दुःख : जरिवाना तिरेर वैधता बचाउने हदसम्म,"पाँच विकल्प१ ५० हजार जरिवाना तिरेर ६ महिना म्याद थप्ने, तर यो कानुन संविधानसँग बाझिएकाले अदालतबाट खारेज हुने जोखिम२ अदालतले म्यादसम्बन्धमा लकडाउन लाई शून्य समय मान्न दिएको आदेशलाई टेक्ने, तर व्यावसायिक प्रयोजनमा भएको आदेश राजनीतिक विधिमा लागू हुनेमा अस्पष्टता३ क्रियाशील सदस्यता विवाद भएका ७ जिल्लाबाट पुरानै र बाँकीबाट नयाँ प्रतिनिधि छानेर महाधिवेशन ४ अघिल्लो महाधिवेशनका प्रतिनिधिबाट छोटो समयका लागि केन्द्रीय समिति निर्वाचित गरेर कानुनी प्रक्रिया पूरा, केही महिनापछि नयाँ महाधिवेशन५ वडा र निर्वाचन क्षेत्रको अधिवेशन गराउने र केन्द्रको मतदान जिल्ला जिल्लाबाटै गरेर मतगणनाको परिणाम केन्द्रमा पठाउने"
लिम्पियाधुरासहित सीमा समस्या प्राथमिकतामा,"कोरोनाका कारण संकटग्रस्त उद्योग, पर्यटन व्यवसाय, सञ्चार, यातायात, श्रमजीवी, विपन्न र बेरोजगारका लागि विशेष आर्थिक प्याकेज ल्याउने बाढीपहिरो, आगलागी तथा डुबानलगायत विपत्तिमा परेका जनताको उद्धार, राहत तथा पुनःस्थापनामा कार्यक्रमस्वतन्त्र र सन्तुलित परराष्ट्र नीति अवलम्बन सीमा सुरक्षा र तस्करी नियन्त्रणका लागि बीओपी वृद्धि गर्ने राष्ट्रिय हित प्रतिकूल रहेका सन्धिसम्झौता पुनरावलोकन गर्नेप्रदेश र स्थानीय तहलाई अधिकार सम्पन्न बनाउनेसंसद्मा विचाराधीन संघीय निजामती, नागरिकतालगायत विधेयकलाई अघि बढाउनेसंविधानको भावनाअनुसार भूमिहीनलाई जग्गा उपलब्ध गराउनेवैज्ञानिक भूउपयोग नीति प्रभावकारी रुपमा लागू गर्ने सहिद तथा बेपत्ता परिवार, द्वन्द्वपीडित एवं विस्थापितलाई राहतसबै प्रदेशबाट सवारी चालक अनुमतिपत्र र राहदानी दिने व्यवस्था मिलाउने सार्वजनिक सेवा प्रवाहमा लाग्ने समय एकतिहाइले घटाउने"
मन्त्रालय बाँडफाँटमा दुई विकल्प,"(काठमाडौं)  सत्ता गठबन्धनमा रहेका दलहरूले एमाले वरिष्ठ नेता माधवकुमार नेपालसहित र उनीबाहेक गरी दुवै विकल्पमा मन्त्रालय बाँडफाँटको प्रारम्भिक गृहकार्य थालेका छन् । नेपाल समूह सहभागी हुँदा वा नहुँदा मन्त्रालयको संख्या तलमाथि पर्ने भएकाले गठबन्धन दलहरूले दुईवटै विकल्पमा छलफल थालेका हुन् ।गठबन्धनका शीर्ष नेताहरूको आइतबार साँझ बालुवाटारमा बसेको बैठकमा दुवै विकल्पमा मन्त्रालय बाँडफाँटबारे छलफल भएको र सोमबार वा मंगलबार साँझसम्म टुंग्याउन कोसिस गर्ने सहमति भएको छ । बैठकमा प्रधानमन्त्री एवं कांग्रेस सभापति शेरबहादुर देउवा, माओवादी केन्द्रका अध्यक्ष पुष्पकमल दाहाल, जसपा अध्यक्ष उपेन्द्र यादव र राष्ट्रिय जनमोर्चाका अध्यक्ष चित्रबहादुर केसी सहभागी थिए । बैठकमा नेपाल समूहका नेता भने गएनन् ।गठबन्धनमा रहेका एक शीर्ष नेताका अनुसार प्रधानमन्त्री देउवाले आफ्नो पार्टीभित्र छलफल गरेलगत्तै मन्त्रिपरिषद् विस्तार हुने र त्यसैअनुसार तयारी गर्न सहयात्री दलहरूलाई आग्रह गरेका छन् । त्यतिबेलासम्म एमाले विवाद पनि एउटा विन्दुमा पुग्ने उनीहरूको विश्वास छ । साउन १९ मा माओवादी केन्द्रका अध्यक्ष दाहालले नेपाललाई भेटेर छिटो निर्णय लिन आग्रह गरेका थिए । जवाफमा नेपालले दुईतीन दिन पर्खिन आग्रह गरेका थिए । दाहालले धेरै दिन पर्खिंदा सरकारको आलोचना बढ्ने बताएपछि नेपालले तत्काल मन्त्रिपरिषद् विस्तार गर्न भने पनि भविष्यमा पार्टी एकता नभए विकल्प खुला राख्नसमेत आग्रह गरेका थिए । त्यही कारण गठबन्धनले दुवै विकल्पमा काम गरेको हो ।नेपाल समूहले निर्णय नदिएकै कारण मन्त्रिपरिषद् विस्तारमा ढिलाइ भएको गठबन्धनका नेताहरूले बताउँदै आएका छन् । माधवजीहरूलाई पर्खेकै कारण ढिला भएको हो, सोमबार साँझ वा मंगलबारसम्म उहाँहरूले निर्णय दिनुहुन्छ, माओवादी केन्द्रका नेता नारायणकाजी श्रेष्ठले भने, त्यसपछि मन्त्रिपरिषद् विस्तारको प्रक्रिया अगाडि बढ्छ ।नयाँ सरकार गठन भएको २८ दिन पुग्दा पनि मन्त्रिपरिषद् ६ सदस्यीय छ । असार २९ मा प्रधानमन्त्रीको शपथ खाएका देउवाले त्यसै दिन कांग्रेस र माओवादीका दुईदुई जनालाई मन्त्री बनाएका थिए । त्यसपछि उनले साउन १० मा उमेश श्रेष्ठलाई स्वास्थ्य राज्यमन्त्री बनाएका थिए । जसपा अध्यक्ष यादवले अब मन्त्रिपरिषद् विस्तारमा केन्द्रित भएर छलफल सुरु हुने बताए । मन्त्रिपरिषद् विस्तारमा नै केन्द्रित भएर अब छलफल सुरु हुन्छ, धेरै लामो समय लाग्दैन, उनले भने । सरकारको साझा न्यूनतम कार्यक्रम आइतबार सार्वजनिक भएको र सोमबारदेखि प्रधानमन्त्रीले मन्त्रिपरिषद्लाई पूर्णता दिने विषयमा दलका शीर्ष नेतासँग सघन छलफल गर्ने कांग्रेस महामन्त्री पूर्णबहादुर खड्काले बताए । साझा न्यूनतम कार्यक्रम सार्वजनिक गरेपछि मात्रै मन्त्रिपरिषद्लाई पूर्णता दिने भनेर गठबन्धनका शीर्ष नेताबीच समझदारी भएको थियो, उनले भने, यसबीचमा पनि मन्त्रिमण्डलको विषयमा प्रधानमन्त्रीले गठबन्धन दलका शीर्ष नेतासँग छलफल गरिरहनुभएको छ । सोमबारदेखि सघन छलफल हुन्छ । प्रधानमन्त्रीले एमाले नेता नेपालसँग पनि छलफल गरेर मन्त्रिपरिषद्लाई पूर्णता दिने विषयमा एउटा निष्कर्षमा पुग्ने उनले बताए । गठबन्धनका नेताहरूले भनेजस्तै नेपाल समूहको अनिर्णयका कारण मात्रै मन्त्रिपरिषद् विस्तारमा ढिलाइ भएको भने होइन । गठबन्धनमै रहेका दलहरूबीच मन्त्रालयको संख्या र मन्त्रालयको रोजाइमा पनि ठूलो विवाद छ । कांग्रेसले ९, माओवादी केन्द्रले ८ र जसपाले ७ मन्त्रालय खोजेका छन् । संविधानअनुसार २५ सदस्यीय मन्त्रिपरिषद् मात्रै बनाउन सकिन्छ, त्यसमा पनि अहिले प्रधानमन्त्रीसहित २२ मन्त्री र तीन राज्यमन्त्री मात्रै बन्न सक्छन् । यसरी हेर्दा कांग्रेस, माओवादी र जसपाले मागेजति मन्त्री पाउन सक्ने अवस्था छैन ।गठबन्धनका नेताहरूका अनुसार नेपाल समूह नआए कांग्रेसले ९, माअोवादीले ८ र जसपाले ५ मन्त्रालय पाउने गरी सहमति जुटाउन खोजिएको छ । नेपाल समूह आए कांग्रेसका २, माअोवादी र जसपाका एकएक मन्त्रालय कम हुनेछन् । यद्यपि यो प्रारम्भिक गृहकार्य भएकाले अन्य राजनीतिक नियुक्तिमा सन्तुलन मिलाउने गरी एकदुई मन्त्रालय तलमाथि पर्न सक्ने गठबन्धनका नेताहरूको भनाइ छ । ठूला तीन दलले एकएक राज्यमन्त्री पनि पाउनेछन् । नेपाल समूहले चार मन्त्रालय मात्रै पाउनेछ । नेपाल समूहले भने सरकारमा सहभागी हुँदा पाँच मन्त्री र एक राज्यमन्त्री दाबी गर्ने भएको छ । राष्ट्रिय जनमोर्चाले गठबन्धनमा रहे पनि सरकारमा नजाने स्पष्ट पारेको छ । गठबन्धनमा आबद्ध दलका नेताहरूका अनुसार साधनस्रोत धेरै भएका, प्रत्यक्ष जनसरोकारसँग जोडिएका र विकास पूर्वाधारका समेत काम हुने मन्त्रालय सबैको रोजाइमा छन् । आसन्न स्थानीय, प्रदेश एवं संघीय चुनावमा समेत लाभ लिन सकिने मन्त्रालयमा पनि सबैले दाबी गरेका छन् । एक शीर्ष नेताका अनुसार गृह, अर्थ, भौतिक पूर्वाधार, ऊर्जा, शिक्षा, सञ्चार र संघीय मामिला मन्त्रालयमा तीनवटै पार्टीको चासो छ । गृह र कानुन मन्त्रालयसहित स्वास्थ्य राज्यमन्त्री पाएको कांग्रेसले अब परराष्ट्र, भौतिक पूर्वाधार तथा यातायात, रक्षा, शिक्षा, विज्ञान तथा प्रविधि, श्रम, रोजगार तथा सामाजिक सुरक्षा, सञ्चार तथा सूचना प्रविधि र स्वास्थ्य तथा जनसंख्या मन्त्रालय राख्न चाहेको छ ।अर्थ र ऊर्जा मन्त्रालयको जिम्मा पाएको माओवादीले परराष्ट्र, कृषि तथा पशुपन्छी विकास, भूमि व्यवस्था, सहकारी तथा गरिबी निवारण, युवा तथा खेलकुद, शिक्षा, विज्ञान तथा प्रविधि, श्रम, रोजगार तथा सामाजिक सुरक्षा, संस्कृति, पर्यटन तथा नागरिक उड्डयन र संघीय मामिला तथा सामान्य प्रशासन मन्त्रालयमा आँखा लगाएको छ । अहिलेसम्म कुनै मन्त्रालय नपाएको जसपाले परराष्ट्र मन्त्रालयसहित भौतिक पूर्वाधार तथा यातायात, वन तथा वातावरण, श्रम, रोजगार तथा सामाजिक सुरक्षा, सहरी विकास, स्वास्थ्य तथा जनसंख्या र उद्योग, वाणिज्य तथा आपूर्ति मन्त्रालयमा दाबी गरेको छ ।शक्तिशाली मन्त्रालयमध्ये एउटा हामीलाई दिनुपर्छ, त्यसमा लगभग मिलेको छ किनभने कांग्रेसले गृह र माओवादीले अर्थ मन्त्रालय लिइसकेका छन्, त्यसबाहेक संघीय मामिला छ, जसपाका एक नेताले भने, विकासे मन्त्रालयअन्तर्गत भौतिक पूर्वाधार छ । यी दुईवटै भागमा नपरे एउटा पर्ला । त्यसबाहेक शिक्षा, सञ्चारमा पनि हाम्रो दाबी छ ।कांग्रेसभित्रको अन्तर्विरोधका कारण प्रधानमन्त्री देउवाले उपप्रधानमन्त्री नराख्ने संकेत गरेको ती नेताले बताए । मुख्यतः कांग्रेसमा चर्को अन्तरविरोध छ, त्यहाँ धेरै गुट छन्, यसअघि उपप्रधानमन्त्री भएका नेताहरूले पनि मन्त्रीमा दाबी गर्नुभएको भन्ने छ, उहाँहरू सरकारमा आउँदा उपप्रधानमन्त्री चाहिने होला, त्यो मिलाउन प्रधानमन्त्रीलाई धेरै कठिन छ, उनले भने । उपप्रधानमन्त्री नराख्ने र दोस्रो तहका नेताहरूलाई सरकारमा सहभागी गराउने विकल्पमा पनि देउवाले छलफल गरेको उनले बताए । यसो हुँदा माओवादी र जसपाका शीर्ष नेता पनि मन्त्रिमण्डलमा सहभागी हुने सम्भावना कम हुन्छ ।"
सभामुखको रिट खारेज गरिपाऊँ,"(काठमाडौं)  तत्कालीन प्रधानमन्त्री केपी शर्मा ओलीले ल्याएको अध्यादेशबमोजिम संवैधानिक परिषद्बाट संवैधानिक आयोगमा नियुक्तिका लागि गरिएको सिफारिस संविधानसम्मत रहेको दाबीसहित प्रधानन्यायाधीशसमेत रहेका परिषद् सदस्य चोलेन्द्रशमशेर जबराले सर्वोच्च अदालतलाई लिखित जवाफ पठाएका छन् । परिषद्को सिफारिसअनुसार गरिएको नियुक्तिविरुद्ध परेको रिटमा जवाफ दिने क्रममा उनले निर्णय संविधानसम्मत रहेको आधार उल्लेख गरेका छन् । सभामुख अग्निप्रसाद सापकोटाले संवैधानिक नियुक्तिको सिफारिसविरुद्ध दायर गरेको रिटमा न्यायाधीश प्रकाशकुमार ढुंगानाले गत माघ २५ गते गरेको आदेशबमोजिम महान्यायाधिवक्ताको कार्यालयमार्फत प्रधानन्यायाधीश जबराले गत चैत ११ मा जवाफ पेस गरेका थिए, जसलाई आइतबार सार्वजनिक गरिएको हो । अध्यादेशबमोजिम संवैधानिक परिषद्ले गरेको सिफारिस र निर्णय संविधानबमोजिम रहेको जिकिर गर्ने क्रममा प्रधानन्यायाधीश जबराले भनेका छन्, संवैधानिक परिषद्लाई संविधानले प्रदान गरेको अधिकारक्षेत्रभित्र रहेर संवैधानिक परिषद् (काम, कर्तव्य, अधिकार र कार्यविधि) सम्बन्धी ऐन, २०६६ को दफा ६ बमोजिम २०७७ मंसिर ३० गते बिहान ९ बजे संवैधानिक परिषद्को बैठक बसेको र सोही ऐनको दफा ६ को उपदफा ७ बमोजिम साँझ ५ बजे परिषद्को बैठक बसी गरेका निर्णय संविधान र कानुनसम्मत नै रहेको हुँदा निवेदकको जिकिर औचित्यपूर्ण छैन । प्रधानन्यायाधीश जबराले संघीय संसद्का दुवै सदनको अधिवेशन नचलेको, तत्काल कानुनी व्यवस्था नगरे काममा बाधा पर्ने अवस्था रहे र मन्त्रिपरिषद्को सिफारिसमा राष्ट्रपतिले अध्यादेश जारी गरेको हुनुपर्ने पूर्वसर्त पूरा गरेर नै संवैधानिक परिषद्सम्बन्धी (पहिलो संशोधन) अध्यादेश ल्याइएको देखिएको उल्लेख गरेका छन् । अध्यादेशमा गरिएको व्यवस्थाअनुसार नै परिषद्बाट निर्णय भएकाले अध्यादेश नै असंवैधानिक भएको भन्ने सभामुखको दाबी पनि नपुग्ने प्रधानन्यायाधीशको तर्क छ । संविधानको धारा ११४ बमोजिम जारी भएको अध्यादेशको सम्बन्धमा निवेदकले उठाएका विषय संघीय संसद्ले विचार गर्न सक्ने र आवश्यक निर्णय दिन सक्ने हुँदा संविधानसम्मत जारी भएको अध्यादेशबमोजिम कार्यलाई गैरसंवैधानिक भयो भनी निवेदकले निवेदनमा लिएको दाबी मनासिव छैन, जबराले लेखेका छन् । उनले अध्यादेश खारेज वा निष्क्रिय नभएसम्म र अदालतबाट बदर नगरिएसम्म सबैले पालना गर्नुपर्ने उल्लेख गरेका छन् ।सभामुख सापकोटाले निवेदनमा गणपूरक संख्या नपुगीकनै संवैधानिक परिषद् बैठक बसेको र निर्णय लिएको दाबी गरेका थिए । त्यसमा प्रधानन्यायाधीशले परिषद्मा ६ जना सदस्य हुने र उपसभामुख पद रिक्त रहेको अवस्थामा कायम रहेका सदस्यको बहुमत उपस्थित भएकालाई गणपूरक मानिने संशोधित व्यवस्थाअनुसार ३ जना पदाधिकारीको उपस्थितिमा बैठक बसेको जवाफ जबराले लेखेका छन् । उनले मंसिर ३० गते गणपूरक संख्या पुगेको र सर्वसम्मतिबाट निर्णय भएकाले त्यसलाई अवैधानिक भन्ने जिकिर कानुनसम्मत नरहेको उल्लेख गर्दै निवेदन खारेज गर्न माग गरेका छन् । सभामुखले रिटमा आफ्नो हकमा आघात पुगेको भन्दै निर्णय खारेजीको माग गरेका थिए । यस सन्दर्भमा प्रधानन्यायाधीशले भनेका छन्, संविधानको धारा २८४ बमोजिम संवैधानिक परिषद्लाई प्रदान गरेको अधिकारक्षेत्रभित्र रहेर संवैधानिक परिषद्सम्बन्धी ऐन, २०६६ र उक्त ऐनलाई संशोधन गर्न बनेको अध्यादेशको मर्म र भावनाअनुसार परिषद्को बैठक र निर्णयसम्बन्धी कार्यविधिको पालना गरी संवैधानिक परिषद्को बैठकबाट भए गरेका निर्णय कामकारबाहीले निवेदकको कुनै पनि हकमा आघात पुग्न नगएको ।तत्कालीन प्रधानमन्त्री ओलीको सिफारिसमा राष्ट्रपति विद्यादेवी भण्डारीले २०७७ मंसिर ३० मा संवैधानिक परिषद्सम्बन्धी (पहिलो संशोधन) अध्यादेश, २०७७ जारी गरेकी थिइन् । अध्यादेशको व्यवस्थाअनुसार संवैधानिक परिषद्को बैठक बसेर विभिन्न संवैधानिक आयोगमा नियुक्ति सिफारिस गरिएको थियो । सिफारिसमा परेकाहरूलाई संसदीय सुनुवाइ नगरी नियुक्ति गरिएको थियो । त्यसविरुद्ध संवैधानिक परिषद् सदस्यसमेत रहेका सभामुख सापकोटाले गत माघ २३ गते रिट दर्ता गरेका थिए । सर्वोच्च अदालतका प्रवक्ता बाबुराम दाहालले कानुनी प्रक्रियाअनुसार प्रधानन्यायाधीशले महान्यायाधिवक्ताको कार्यालयमार्फत अदालतमा जवाफ पेस गरेको बताए । प्रधानन्यायाधीश विपक्षी बनाइएको मुद्दामा अदालतले आदेश गरेपछि लिखित जवाफ दिनुपर्छ । त्यो स्वाभाविक प्रक्रिया हो, उनले भने । प्रधानन्यायाधीश संवैधानिक इजलासमा हुने भएकाले यो मुद्दा संवैधानिक इजलासमा सुनुवाइ हुन सकेको छैन ।"
हिरासतमा मृत्युको छानबिन माग,"सिन्धुपाल्चोक (कास) चोरीको आरोपमा समातिएका बाह्रबिसे७ घुम्थाङका ३२ वर्षीय बसेला तामाङ (खड्गबहादुर) को प्रहरी हिरासतमै मृत्यु भएको घटनाको छानबिनको माग गर्दै मृतकका परिवार र स्थानीयले आइतबार प्रदर्शन गरेका छन् । तामाङको मृत्यु प्रहरीको कुटाइबाट भएको भन्दै उनीहरुले इलाका प्रहरी बाह्रबिसेमा ज्ञापनपत्रसमेत बुझाएका छन् ।धुलिखेल अस्पतालबाटै सार्वजनिक भएको तामाङको तस्बिरमा शरीरभरि नीलडाम, सुम्लैसुम्ला र केही चोट पनि देखिएको मृतक पक्षका अगुवा युद्धविक्रम तामाङले दाबी गरे । जे भएको हो त्यो सत्यतथ्य बाहिर आउनुपर्छ, उनले भने । जिल्ला प्रहरी प्रमुख राजन अधिकारीले बसेलाको गत बुधबार स्वास्थ्य अवस्था एक्कासि बिग्रिएपछि बाह्रबिसे प्राथमिक स्वास्थ्य केन्द्र हुँदै धुलिखेल अस्पताल पुर्याएकामा बिहीबार बिहान उपचारकै क्रममा मृत्यु भएको बताए । प्रहरीले कुटेको नभई उनी आफैं अल्कोहलिक भएकाले रक्सी खान नपाएपछि लडीबुडी गरेको सीसीटीभी फुटेजमा देख्न सकिन्छ । एकपटक आत्महत्या गर्ने प्रयास गरेको पनि देखिन्छ, उनले भने ।"
"भेन्टिलेटर र आईसीयू छ, जनशक्ति छैन","(दोलखा)  साउनको दोस्रो साता शैलुङ१ का ४२ वर्षीय कोरोना संक्रमित पुरुषलाई सघन उपचारको खाँचो परेपछि चरिकोट अस्पतालले काठमाडौं रेफर गर्यो । उनको भेन्टिलेटरको सहायतामा उपचार गर्दागर्दै साउन १९ मा मृत्यु भयो । पछिल्लो ३ सातामा चरिकोट अस्पतालबाट रेफर गरिएका १५ मध्ये ४ संक्रमितको मृत्यु भएको छ । अन्य ११ जनाको अवस्था पनि गम्भीर रहेको अस्पतालका मेडिकल अधिकृत डा विनोद दंगालले बताए । गम्भी बिरामीलाई आईसीयू र भेन्टिलेटर चाहिन्छ तर अस्पतालमा भएका आईसीयू र भेन्टिलेटर प्रयोगमा नआउँदा बिरामीलाई राजधानी पठाउनुपरेको उनले बताए ।वाग्मती प्रदेशले गत आर्थिक वर्षको अन्त्यमा चरिकोट प्राथमिक स्वास्थ्य केन्द्रलाई प्रदेश अस्पतालमा रूपान्तरण गरी आईसीयू बेड राख्न बजेट विनियोजन गरेको थियो । आइतबारसम्ममा अस्पतालमा ६ भेन्टिलेटर, २ पीआईसीयू, ४ आईसीयू र ६ एचडीयू बेडको व्यवस्थापन भइसकेको छ । तर एचडीयूमा बिरामी भर्ना भए पनि जनशक्ति अभावमा आईसीयू र भेन्टिलेटर सञ्चालनमा ल्याउन नसकिएको डा दंगालले बताए । अक्सिजन प्लान्ट जडान ३ साताभित्र हुन्छ, डा दंगालले भने, आईसीयू र भेन्टिलेटर चलाउन जनशक्ति छैनन्, गम्भीर प्रकृतिका बिरामी रेफर गर्नुपर्ने बाध्यता हो ।उनका अनुसार यहाँ आईसीयू सञ्चालनमा ल्याउन एनेस्थेसिया र मेडिसिनका ११ चिकित्सक र क्रिटिकल केयरको तालिम लिएका ८ जना नर्स आवश्यक पर्छ । प्रदेश सरकारले जनशक्ति व्यवस्थापन गरिदिए जडान भएका उपकरण चल्थे, उनले भने, बिरामीले महँगो शुल्क तिरेर हेलिकप्टर र अन्यको विकल्प रोज्नुपर्ने थिएन । जिल्लामा संक्रमितको संख्या बढ्न थालेपछि अस्पतालमा पनि गम्भीर प्रकृतिका बिरामीको चाप बढेको उनले बताए । गत वैशाख र जेठमा यहाँबाट १९ जना कोरोनाका गम्भीर बिरामीलाई अन्य अस्पतालमा रेफर गरिएको थियो । तीमध्ये ५ जनालाई हेलिकप्टरमार्फत काठमाडौं पठाइएको थियो । उनीहरू सबैको उपचारका क्रममा मृत्यु भएको डा दंगालले बताए । चरिकोटबाट काठमाडौं हेलिकप्टरमार्फत बिरामी लैजाँदा १ लाख ८० हजारदेखि ३ लाख रुपैयाँसम्म लाग्छ । एम्बुलेन्समा लैजाँदा ८ हजार रुपैयाँ लाग्छ । आर्थिक अवस्था कमजोर भएकाहरूले बिरामीलाई अन्यत्र लैजान सक्दैनन् । यस्ता ४ संक्रमितले थप उपचार नपाएरै ज्यान गुमाउनुपर्यो, उनले भने ।अक्सिजन प्लान्टबिना भेन्टिलेटर चलाउन मुस्किल हुने भएकाले प्लान्ट जडानको काम तीव्र पारिएको अस्पताल व्यवस्थापन समितिका अध्यक्षसमेत रहेका भीमेश्वर नगर प्रमुख भरतबहादुर केसीले बताए । भदौ दोस्रो सातासम्म अक्सिजन प्लान्ट जडान हुन्छ, उनले भने, जनशक्ति व्यवस्थापनमा भने चुनौती छ । विज्ञापन खुलाएर जनशक्ति व्यवस्थापनको तयारी थालेको उनले बताए । अस्पतालमा आईसीयू र भेन्टिलेटर कक्षको समेत अभाव रहेको उनले सुनाए । अस्पताल क्षेत्रमा रहेको स्वास्थ्य कार्यालयको भवन उपयुक्त भए पनि खाली नहुँदा समस्या भएको छ, उनले भने, स्वास्थ्य कार्यालयले आफ्नो भवन अस्पताललाई दिएर खाली रहेको तत्कालीन महिला विकासको भवन प्रयोग गरेको भए हुन्थ्यो ।अस्पताललाई चाहिने आवश्यक जनशक्ति व्यवस्थापनका लागि परिपत्र गरिसकेको सामाजिक विकास मन्त्रालयका प्रवक्ता डा पुरुषोत्तमराज सेढार्इंले बताए । अस्पताललाई चाहिने जनशक्ति अस्पताल आफैंले राख्न पनि सक्छ, उनले भने, त्यहीअनुसार बजेट व्यवस्थापन हुन्छ ।प्रदेश सरकारले यो अस्पताललाई आफू मातहत ल्याए पनि हालसम्म कर्मचारी भने पठाएको छैन । यसअघि न्याय हेल्थ नामक संस्थाको सहयोगमा सञ्चालन हुँदै आएको अस्पताल उक्त संस्थाले गत वर्षबाट हात झिकेपछि भीमेश्वर नगरपालिकाले सञ्चालन गरिरहेको थियो । अस्पतालमा हाल ७२ जना कर्मचारी छन् । उनीहरुको व्यवस्थापन नगरपालिकाले हेर्दै आएको छ । असार मसान्तसम्म करारमा भएका कर्मचारीको पुनः करार थपिने अध्यक्ष केसीले बताए । प्रदेशले लोक सेवाबाट कर्मचारी नपठाएसम्म हाल कार्यरत कर्मचारीको करार थपिन्छ, उनले भने ।"
४० हजार भूमिहीन,"हेटौंडा (कास) मकवानपुरका ५ स्थानीय तहमा ४० हजार भूमिहीन, सुकुम्बासी र अव्यवस्थित बसोबासी रहेको पाइएको छ । सरकारद्वारा हालै विघटन गरेको भूमिसम्बन्धी समस्या समाधान आयोग मकवानपुरका अनुसार हेटौंडा, मकवानपुरगढी, मनहरी, वाग्मती र बकैयामा जग्गाधनी पुर्जा माग गर्दै उक्त संख्यामा निवेदन परेको हो । भीमफेदी, इन्द्रसरोवर र थाहामा लगत संकलन अन्तिम चरणमा थियो, विघटित आयोगका मकवानपुर अध्यक्ष रामेश्वर रानाले भने, असोजसम्म उनीहरूलाई पुर्जा दिने तयारी गरिए पनि आयोग विघटन गरिँदा भूमिहीनप्रति अन्याय भयो ।"
फेरि सल्बलाए गैंडा सिकारी,"(चितवन)  दुर्लभ वन्यजन्तु एकसिंगे गैंडा मार्ने क्रम यो वर्ष पनि सुरु भएको छ । चितवन राष्ट्रिय निकुञ्जमा साउन ८ यता ४ वटा गैंडा मृत भेटिएकामा एउटाको हाडखोर मात्रै भेटियो । निकुञ्जभित्रै लगभग कुहिएर सकिने अवस्थाको अर्को गैंडा पनि फेला परेको छ । सो गैंडा तस्करहरूले मारेर खाग लगेको हुन सक्ने निकुञ्जका अधिकारीको भनाइ छ । यो बीचमा कालगतिले मरेका अन्य दुई गैंडा पनि भेटिएका थिए । चितवन निकुञ्ज कार्यालयका अनुसार साउन ११ मा निकुञ्जको माडी क्षेत्रनजिक घाँगर पोस्टको टुनामुना खोलामा गैंडाको कुहिएको शरीर भेटिएको थियो । त्यो गैंडा तस्करहरूले मारेर खाग लगेको निकुञ्जको आशंका छ । गैडाको पोस्टमार्टममा संलग्न चिकित्सकहरूको प्रारम्भिक अनुमान त्यही छ, निकुञ्जका प्रमुख संरक्षण अधिकृत अणनाथ बरालले भने । गैंडाको खाग नभेटिएकाले मात्रै होइन, अन्य शारीरिक अवस्थाले पनि त्यस्तो आशंका बढेको बरालले बताए । खाग काटेको जस्तो देखिन्छ । खप्परमा प्वाल पनि छ । त्यसैले मारेर खाग लगेको हो कि भन्ने आधार देखिएको हो, उनले भने । झन्डै दुईअढाई महिनाअघि उक्त गैंडा मरेको हुन सक्ने उनको अनुमान छ । तर त्यो समयमा गोली चलेको कुनै आवाज त्यता नसुनिएको उनले दाबी गरे । त्यसअघि साउन ८ मा घाँगर क्षेत्रकै हरिनगरमा एउटा बूढो पोथी गैंडा मृत फेला परेको थियो । सो गैंडाका खाग र खुर सुरक्षित थिए । उसको प्राकृतिक मृत्यु भएको निकुञ्जको भनाइ छ । त्यसपछि साउन २० मा निकुञ्जको पश्चिम क्षेत्र नवलपुरको कावासोती नगरपालिका७ मा पर्ने नमुना मध्यवर्ती सामुदायिक वनमा पनि अर्को एउटा पोथी गैंडा मृत फेला पर्यो । उक्त गैंडाको पनि खाग र खुर सुरक्षित थिए । यसको मृत्युको कारण पनि प्राकृतिक मृत्यु नै मानेका छन् निकुञ्जका अधिकारीहरूले । यही बीचमा निकुञ्जको पूर्वी क्षेत्र अमृतेमा गैंडाको हाडखोर फेला परेको थियो । निकुञ्जसम्बद्ध अधिकारीहरूका अनुसार त्यो गैंडाको पनि खाग थिएन । निकुञ्जका प्रमुख संरक्षण अधिकृत बराल त्यो गैंडा एकडेढ वर्षअघि मरेको हुन सक्ने बताउँछन् ।अमृतेमा एकडेढ वर्षअघि एउटा गैंडा मरेको थियो । निकुञ्जबाहिर गैंडा मरेमा हामीले खाग झिकेर शरीर खाल्डोमा पुर्छौं । निकुञ्जभित्र मरे खाग झिकेपछि शरीर त्यसै छाड्छौं । पहिला गैंडा मरेको ठाउँभन्दा पाँचसात सय मिटर पर अहिले कंकाल भेटिएको हो, बरालले भने । त्यसैले त्यो नयाँ गैंडा नभएर पुरानै गैंडाको शरीर स्यालजस्ता जनावरहरूले तानेर त्यहाँ लगेको हुन सक्ने उनको अनुमान छ । गैंडा मरेको पुरानो ठाउँमा केही भेटिएन । त्यसैले त्यही पहिलेकै गैंडा हो भन्ने हामीलाई लाग्छ, उनले थपे ।यसअघि गत साउन पहिलो साता तीन गैंडा मृत भेटिएका थिए । साउन ४ मा बूढो भएर मरेको एउटा ३० वर्षको भाले गैंडा र अर्को बाघले आक्रमण गरेको बच्चा गैंडा मृत भेटिएका थिए । त्यसपछि साउन ७ मा दुधौरामा जुधेर घाइते भएको भाले गैंडा मरेको थियो । अमृतेमा भेटिएको कंकाललाई गणना नगर्ने हो भने पनि साउनयता निकुञ्जमा ६ वटा गैंडा मरिसकेका छन् । अघिल्लो आर्थिक वर्षमा चितवन निकुञ्जमा ३२ वटा गैंडा मरेका थिए । तीमध्ये ४ वटालाई तस्करले मारेका थिए ।एकसिंगे गैंडा विश्वबाट लोप हुने अवस्थामा पुगेको दुर्लभ वन्यजन्तु हो । गैंडाको नाकमाथि हुने सिङजस्तो वस्तु खागका लागि तस्करहरूले यसलाई मार्ने गर्छन् । गैंडा मारेर यसको अंगको कारोबार गरे १० लाख रुपैयाँसम्म जरिवाना र १५ वर्षसम्म कैद हुन सक्छ । गत चैतमा भएको गणनाअनुसार नेपालमा गैंडाको संख्या ७ सय ५२ छ । जसमध्ये सबैभन्दा धेरै ६ सय ९४ वटा गैंडा चितवन निकुञ्ज र यस आसपासको वन क्षेत्रमा भेटिएका थिए ।"
डढेलोले बढायो पृथ्वीको तापक्रम,"(काठमाडौं)  जलवायु परिवर्तनका क्षेत्रमा काम गर्ने वैज्ञानिकहरूले हरितगृह ग्यासको उत्सर्जन दर नघटेका कारण विश्वमा आगामी दिनहरूमा जलवायुजन्य विपद्का घटना भयावह बन्ने चेतावनी दिदै कार्बन कटौतीमा गम्भीर बन्न चेतावनी दिएका छन् ।यसै वर्ष युरोपको जर्मन र चीनसहित मनसुन सुरु भएलगत्तै नेपालका हिमाली क्षेत्रसम्मै बाढीपहिरोका घटनाहरू भइरहेकै बेला वैज्ञानिकहरूले जलवायु परिवर्तनको असर अझै भयावह बन्दै जाने र त्यसले ठूलो परिमाणमा हानिनोक्सानी निम्त्याउने अध्ययनले देखाएको बताएका हुन् । विज्ञहरूले यस्ता विपद्हरूलाई जलवायुजन्य विपद् भन्ने गरेका छन् । आगामी दशकहरूमा वैज्ञानिकहरूले जलवायु परिवर्तनका कारण हानी नोक्सानीका घटना (लस एन्ड ड्यामेज) मा बढोत्तरी हुनेसमेत आकलन गरेका छन् । जलवायु परिवर्तनसम्बन्धी अन्तरसरकारी संस्था (आईपीसीसी) को जलवायु परिवर्तनका लागि भौतिक विज्ञान नामक प्रतिवेदनमा वैज्ञानिकहरूले कार्बनडाइअक्साइडको उत्सर्जन बढेसँगै विश्वव्यापी रूपमै तापमान बढ्नुका साथै वर्षाको ढाँचाचरित्रमा बदलाव आएको र वन डढेलो (फरेस्ट फायर) का प्रकोपहरू जताततै बढेको उल्लेख गरेका छन् । मनाङ, लमजुङ, रसुवा र ताप्लेजुङलगायत हिमाली र मध्यपहाडी तथा तराईका जिल्लामै पनि गत वर्ष कात्तिकदेखि वैशाखसम्मै ठूलो मात्रामा डढेलो लागेको थियो । अहिले पनि क्यानडासहित टर्कीलगायतमा ठूलो डढेलो र तातो हावा (हिटवेभ) चलिरहेको छ । यो वर्ष मनसुन प्रवेशको सुरुवातमै हिमाली क्षेत्रमा सोहोरिएको आरीघोप्टे वर्षा (क्लाउड बर्स्ट) ले विगतमा बाढीपहिरो नआएको मनाङको चामे र तालगाउँसहित सिन्धुपाल्चोकको मेलम्चीहेलम्बु क्षेत्रमा ठूलो विपद् निम्त्याएको छ । मनसुन अवधिमा अन्य स्थानमा पनि यस्तै विपद्को सम्भावना रहेका जानकारहरू आकलन गर्छन् । विश्वमा जलवायु परिवर्तनको असरको यस्तो चिन्ताजनक अवस्था दर्शाउने छैटौं प्रतिवेदनको पहिलो खण्ड आईपीसीसीले सोमबार पत्रकार सम्मेलन गरेर सार्वजनिक गर्दै छ । यही प्रतिवेदनका बाँकी दुई भागखण्ड सन् २०२२ को सेप्टेम्बरसम्ममा सार्वजनिक गरिनेछ । विश्वका ६० देशका २३४ जना वैज्ञानिकहरूले करिब ५ वर्ष अध्ययनविश्लेषण गरेर तयार गरेको उक्त प्रतिवेदनले विश्वमा जलवायुजन्य जोखिम र विपद्को अवस्थासमेत प्रस्ट्याउने छ । यसअघि यस्तै प्रतिवेदन आईपीसीसीले सन् २०१३ मा सार्वजनिक गरेको थियो । संयुक्त राष्ट्रसंघीय जलवायु परिवर्तनसम्बन्धी संरचना महासन्धि (यूएनएफसीसीसी) ले त्यही प्रतिवेदनलाई आधार मानेर जलवायु वार्ता (कोप) गर्दै आएको छ । जलवायु परिवर्तनका मुद्दालाई नियालिरहेका विज्ञ मन्जित ढकालले जलवायु परिवर्तनले निम्त्याउन सक्ने भयावह र विज्ञानको अवस्थाबारे आईपीसीसीले पहिले नै आकलन गरेको र त्यो अवस्था विश्वभर नै अहिले देखापरिसकेको र भोग्नुपरेकाले प्रतिवेदनले महत्त्वपूर्ण अर्थ राख्ने व्याख्या गरे । तापक्रम बढ्दा जलवायुजन्य विपद् निम्तिन्छ भनेर विगतका प्रतिवेदनहरूमा भनिएको हो त्यो अहिले विकसित मुलुकहरू र अतिकम विकसित मुलुकहरूमा भइरहेको छ, विश्वले भोगिरहेको छ, ढकालले आइतबार कान्तिपुरसित भने, त्यसैले अब मेटिगेसन (हरितगृह ग्यास कटौती) मा जान ढिलाइ गर्नु हुँदैन । विगतमा गरेका प्रतिबद्धता पूरा गर्न र नयाँ संकल्प गर्न यो प्रतिवेदनले थप मद्दत पुर्याउने अपेक्षा गर्न सकिन्छ, कार्बन उत्सर्जन घटाउनुको विकल्प छैन भन्नेमा सहमति जुटाउन यो प्रतिवेदनले यूएनएफसीसीसीलाई मद्दत गर्छ । अर्का जलवायु परिवर्तनविज्ञ राजु पण्डित क्षत्री आईपीसीसीले वैज्ञानिकहरूमार्फत प्रतिवेदन तयार गर्ने भएकाले त्यस्ता प्रतिवेदनहरूले जलवायु परिवर्तनको भयावह अथवा जलवायु विज्ञान बुझाउन मद्दत पुर्याउने बताउँछन् । त्यस्ता प्रतिवेदनले विगतमा मुलुक हाँक्ने राजनीतिज्ञहरूलाई लक्ष्यमा पुर्याउन एक किसिमको दबाब दिने गरेको छ, क्षेत्रीले भने, आशा गरौं यो प्रतिवेदनका सुझावहरूलाई समेत आत्मसात् गर्दै राजनीतिज्ञहरूले जलवायु न्यायका लागि नयाँ वाचा गर्न प्रेरणा दिनेछ । आईपीसीसीले यसअघि नै जलवायु परिवर्तनका कारण बाढीपहिरो, चरम मौसम (एक्स्ट्रिम वेदर), खाद्य संकट, डढेलो, आँधीबेहरी, हिमपहिरो, हिमताल विस्फोट, तातो वायुजस्ता घटना बढ्न थालेको बताएको थियो । सोमबार सार्वजनिक हुने प्रतिवेदनले अघिल्लो प्रतिवेदनले भन्दा जलवायु परिवर्तनका असरहरूलाई मिहिन तरिकाले विश्लेषण गरेको जानकारहरू बताउँछन् । फ्रान्सको राजधानी पेरिसमा ६ वर्षअघि भएको पेरिस सम्झौताले विश्वव्यापी तापमान वृद्धिलाई विश्वव्यापी औद्योगिकीकरण हुनुअघिको तुलनामा सम्भव भएसम्म १५ डिग्रीमा सीमित गर्ने र नसके २ डिग्री माथि बढ्न नदिने लक्ष्य लिएको छ । त्यसका लागि के कति उत्सर्जन कटौती गर्न सकिन्छ भन्ने परिमार्जित प्रतिवेदन बुझाउन यूएनएसीसीसीले सबै पक्ष मुलुकहरूलाई (नेसनल्ली डिटरमाइन्ड कन्ट्रिब्युसनएनडीसी) बुझाउन भनेको थियो । तर, मुख्य उत्सर्जकहरू चीन, भारत र साउदी अरबलगायतका मुलुकहरूले त्यस्तो उत्सर्जन घटाउने प्रतिबद्धतासहितको परिमार्जित प्रतिवेदन तोकिएको म्यादसम्म नबुझाएको ढकाल बताउँछन् । त्यसो हुँदा फेरि पनि आगामी नोभेम्बरमा ग्लास्गोमा हुने कोप२६ मा उत्सर्जन घटाउने मुद्दामा छलफल गर्नुपर्ने देखिँदै छ, उनले भने । हरितगृह ग्यास उत्सर्जनमा दोस्रो स्थानमा रहेको अमेरिकाले भने सन् २०५० सम्ममा कार्बन उत्सर्जन नेट जिरो (कुल शून्य) मा सीमित गर्ने प्रतिबद्धता जनाएको छ । पूर्वराष्ट्रपति डोनाल्ड ट्रम्पले खारेज गरेको पेरिस सम्झौता जो बाइडेनले राष्ट्रपतिमा निर्वाचित भएको केही दिनमै स्वीकारसमेत गरेका छन् । दक्षिण कोरिया र युरोपियन युनियनले भने सन् २०५०२०६० सम्म कुल शून्यमा जाने प्रस्ताव गरेका छन् । वायुमण्डलमा हरितगृह ग्यासको मात्रा दोब्बर हुँदा पृथ्वी कुन हिसाबले तात्नेछ । कार्बन पूर्वऔद्योगिक समयको २८० पीपीएमबाट सन् २०२० सम्ममा ४११ सम्म बढेको बताइन्छ । यही हिसाबले कार्बन बढ्ने हो भने २६ देखि ४५ डिग्रीका हिसाबले तापक्रम बढ्ने वैज्ञानिकहरूले आकलन गरेका छन् । वायुमण्डलमा कार्बनको मात्रा बढ्दा औसत तापक्रम वृद्धि भई हिउँ र पानी पर्ने चरित्रमा परिवर्तन देखिनुका साथै जलवायुजन्य विपद्का घटनाहरू बढिरहेका छन् ।आइतबार सार्वजनिक हुने प्रतिवेदनले पेरिस सम्झौताले भनेजस्तो तापक्रम १५ डिग्रीमा सीमित राख्न जी ७ समूहका मुलुक का प्रमुखहरूले जलवायु परिवर्तनका नकारात्मक असरलाई न्यून गर्नुपर्ने मुद्दाबाट भाग्न नहुने चेतावनी दिएको छ । जलवायु परिवर्तनसम्बन्धी नोभेम्बरमा स्कटल्यान्डको ग्लास्गो सम्मेलन (कोप२६) का अध्यक्षसमेत रहेका आलोक शर्मालेसमेत हरितगृह ग्यास घटाउने महत्त्वाकांक्षी लक्ष्य बोकेर आउन सबैलाई आग्रहसमेत गरेका छन् । बेलायती सांसदसमेत रहेका शर्माले गत फागुनमा राष्ट्रपति विद्यादेवी भण्डारी र तत्कालीन प्रधानमन्त्री केपी शर्मा ओली र तत्कालीन वनमन्त्री प्रेमबहादुर आलेलाई भेटेर सम्मेलनलाई सफल बनाउन सहयोग गर्न आग्रह गरेका थिए । जल तथा मौसम विज्ञान विभागको तथ्यांकअनुसार यो वर्षको मनसुनका दुई महिना (जुन र जुलाई) मा औसतभन्दा बढी वर्षा भएको छ भने मुलुकका २५ वटा स्टेसनमा आरीघोप्टे वर्षा (क्लाउड ब्रस्ट) भएको छ । विभागकी वरिष्ठ मौसमविद् इन्दिरा कँडेलका अनुसार कुनै स्टेसनमा २४ घण्टामा १५० मिलिमिटरभन्दा बढी वर्षा हुने आकलन गरिएका स्टेसन आसपासका बासिन्दालाई पूर्वसूचना दिइएको बताइन् । उनका अनुसार त्यो मात्रामा वर्षा भएको क्षेत्रमा बाढीपहिरोको उच्च सम्भावना हुन्छ । विभागका अनुसार केही स्टेसनमा २४ घण्टामा २५८२ मिलिमिटरसम्म वर्षा रेकर्ड भएको छ । छोटो अवधिमा यति धेरै वर्षा भएका क्षेत्रमा बाढी पहिरोले बढी क्षति निम्त्याएका घटनाहरू पनि छन् । सन् १९७५ देखि सन् २०१४ अर्थात् ३९ वर्षमा नेपालको औसत अधिकतम तापक्रम हरेक वर्ष ००५६ डिग्री सेल्सियसले बढेको छ । नेपालले वार्षिक २८ हजार १ सय ६६०६ गिगाग्राम हरितगृह ग्यास उत्सर्जन गर्ने गरेको वन तथा वातावरण मन्त्रालयको अध्ययनले जनाएको छ । यो विश्व उत्सर्जनको ००५६ प्रतिशत (वार्षिक) हुन आउँछ । औद्योगिक मुलुकहरूको तुलनामा यो न्यून भए पनि नेपालले सन् २०५० सम्ममा शून्य कार्बन उत्सर्जनको लक्ष्य समेटिएको दोस्रो राष्ट्रिय रूपमा निर्धारित योगदान (सेकेन्ड नेसनल्ली डिटरमाइन्ड कन्ट्रिब्युसन एनडीसी) यूएनएफसीसीसीमा करिब ९ महिना अघि बुझाइसकेको छ । त्यसका लागि नेपालले सन् २०३० सम्ममा दुई पाङ्ग्रेसहित सबै निजी सवारीसाधनको बिक्रीमा विद्युतीय गाडीको हिस्सा ९० प्रतिशत पुर्याउने लक्ष्य राखेको छ भने विद्युतीय चारपाङ्ग्रे सार्वजनिक साधनको बिक्री ६० प्रतिशत पुर्याउने लक्ष्य समेटेको छ । यस व्यवस्थाले जीवाष्मामा आधारित ऊर्जाको खपतमा २८ प्रतिशतले कमी आउने अपेक्षा गरिएको छ । विज्ञ ढकालका अनुसार हरितगृह ग्यास उत्सर्जन कटौतीसम्बन्धी लक्ष्य समेटेर ११० वटा मुलुकहरूले यूएनएफसीसीसीमा परिमार्जित एनडीसी बुझाएका छन् । यूएनएफसीसीसीले हरितगृह ग्यास उत्सर्जन कटौतीमा महत्त्वाकांक्षी योजना समेटेर सन् २०२० को जुलाईसम्म परिमार्जित प्रतिवेदन पेस गर्न सदस्य मुलुकहरूलाई समय दिएको थियो । यूएनएफसीसीसीमा नेपालसहित १९७ पक्ष मुलुक छन् ।"
इटुम्बहालका पौभाचित्र न्युयोर्कमै,"(काठमाडौं)  इटुम्बहाल विहारबाट चार दशकअघि चोरिएर अमेरिकामा भेटिएका मल्लकालीन पौभाचित्रलाई सरकारले अझै फर्काउन सकेको छैन । उत्पत्तिको पहिचान (कन्ट्री अफ ओरिजिन) पहिल्याउने काम पुरा भइसक्दा पनि ती पुरातात्त्विक सम्पदा अझै अमेरिकामै अड्किएका हुन् । इटुम्बहाल विहारमा २०३५ सालको गुँला पर्वदेखि गाईजात्रासम्मै प्रदर्शनीमा राखिएका तीन पौभाचित्र अर्को वर्ष राति पर्खाल फोरेर चोरिएका थिए । धेरै वर्षपछि पौभाचित्र अमेरिकाको न्युयोर्क, वासिङ्टन र सिकागोका म्युजियम वा व्यक्तिगत संग्रहमा देखिएका थिए । ती पौभाचित्र फर्काउन परराष्ट्र मन्त्रालय, पुरातत्त्व विभाग र अमेरिकी सरकारको अनुसन्धान निकाय एफबीआईसमेत जुटेका थिए । नेपालबाट चोरिएका वा हराएका सम्पदाको पहिचान प्रक्रियामा सहयोग गर्दै आएको लस्ट आटर््स अफ नेपाल ले सार्वजनिक गरेको सूचनामा झन्डै २ मिटर लम्बाइ र डेढ मिटर चौडा रहेको गगनसिम भारो एन्ड हिज वाइफ शीर्षकको पौभा न्युयोर्कस्थित आर्टडिलर नवीन कुमारसँग रहेको उल्लेख छ । उक्त पौभा संवत् १४५०७४ तिर बनाइएको जनाइएको छ । चोरिएका पौभामा चिन्तामणि लोकेश्वर र तारा (संवत् १७००), डिभाइन कपल (१७०४) समेत छन् ।अमेरिकामा रहेका संशोधन मण्डल सम्बद्ध इतिहासविद् गौतमवज्र वज्राचार्यले केशचन्द्र महाविहारलाई उपलब्ध गराएको जानकारीअनुसार सन् २००३ मा आर्ट इन्स्टिच्युट अफ सिकागोमा भएको प्रदर्शनीमा इटुम्बहाल विहारबाट हराएका सम्पदा पहिलोपटक राखिएका थिए । त्यही प्रदर्शनी सिकागोबाट वासिङ्टनस्थित आर्थर एम साक्लर ग्यालरीमा पुग्दा ती पौभाचित्र प्रदर्शनीमा राखिएका थिएनन् । उक्त प्रदर्शनीको क्युरेटर रहेको स्मिथसोनियन इन्स्टिच्युट (म्युजियम) नेपालबाट चोरिएर ल्याइएका यी सम्पदाबारे त्यसबेलै जानकार भइसकेको हुन सक्ने देखिन्छ । हाम्रा पुरातात्त्विक सम्पदा अमेरिकामा रहेको प्रमाण पाएपछि पुरातत्त्व विभागका पुरातत्त्वविद् शुक्रसागर श्रेष्ठ (हाल दिवंगत) सहितको सहयोगमा विभाग, मन्त्रालय सबैतिर रिपोर्ट गरेका छौं, इटुम्बहालस्थित केशचन्द्र महाविहार संरक्षण समाजका सचिव प्रज्ञारत्न शाक्यले कान्तिपुरसँग भने, फेरि अहिले यी सामग्री न्युयोर्कका एक व्यक्तिको संग्रहमा रहेको सूचना पाउँदा अचम्म लागेको छ ।खोजबिन र उजुरीको प्रक्रियापछि अमेरिकी सरकारको एफबीआईको बैंकक कार्यालयबाट गत वर्ष (२०२० जनवरी २१) एक टोली इटुम्बहालमा आएको सचिव शाक्यले सुनाए । यी सबै प्रक्रिया पूरा गरेर र आफ्नो सम्पदाको कन्ट्री अफ ओरिजिन बारे स्पष्ट भइसक्दा पनि पौभा घर फर्कन नसकिरहेको उनले बताए । यी सम्पदा अमेरिकामा रहेको भन्दै न्युयोर्क बस्ने आर्टडिलर नवीनकुमार स्वयंले इटुम्बहाल आएर चोरिएका सम्पदाको तस्बिर र सूचनासहितको होर्डिङ बोर्ड बुझाएका थिए । कला इतिहास र शैलीशिल्पका आधारमा यति मिहिन, आकर्षक र सुन्दर प्राचीन पौभाचित्र अरू नरहेको इतिहासविद् वज्राचार्यले बताए । उनले सम्पदा घर फर्काउन सूचनासंयोजनसहितको सहयोग गरिरहेका छन् । साढे ३ सय वर्ष अघिदेखि गुँला पर्वका आसपासमा इटुम्बहालस्थित केशचन्द्र वंशावली थाङ्का, देवीदेवता, चैत्य, प्रज्ञापारमिताको सुनको अक्षरको पुस्तक, केशचन्द्र मूर्तिहरू प्रदर्शनीमा राखिँदै आएको थियो । पछिल्ला वर्षमा पौभाचित्र प्रदर्शनीमा राख्न सकिएको छैन । शुक्लपक्ष अष्टमीदेखि कृष्णपक्ष अष्टमी (१५ दिन) सम्म यस्तो प्रदर्शनी गर्ने चलन थियो । ती सम्पदा फर्काउन सके उचित सुरक्षा र संरक्षणसहित महाविहारमै राख्ने प्रतिबद्धता इटुम्बहाल संरक्षण समाजले गरेको छ । सम्पदा घर फर्काउन अभियन्ता आलोक तुलाधर, रवीन्द्र पुरीसहितको समूहले साथ दिने भएको छ । आवश्यक प्रमाण र प्रक्रिया पुगेको अवस्थामा न्युयोर्कस्थित नेपाली महावाणिज्य दूतावास कार्यालयले सम्पदा घर फर्काउन पहल गर्नुपर्नेछ ।"
टिंकरमा बन्यो बीओपी,"(दार्चुला)  पश्चिम नेपालको सामरिक महत्त्वको क्षेत्र टिंकर नाकामा सशस्त्र प्रहरीको बोर्डर आउट पोस्ट (बीओपी) भवन तयार भएको छ । सरकारले गत वर्ष नै दार्चुलाको उत्तरी चिनियाँ नाका व्यास गाउँपालिका१ टिंकर र भारतद्वारा अतिक्रमित क्षेत्रनजिक पर्ने कौवामा बीओपी राख्ने निर्णय गरेको थियो । टिंकरको छियालेकमा भवन बने पनि कौवामा भने अहिलेसम्म निर्माणको सुरसार छैन ।कौवा क्षेत्रमा बीओपी भवन बनाउन गत वर्ष नै माग गरे पनि अहिलेसम्म सरकारले चासो नदिएको स्थानीयको आरोप छ । टिंकर नाकानजिक प्रहरीको सीमा चौकी पनि छ । कौवामा नेपाली सुरक्षाकर्मीको उपस्थिति नै छैन, व्यासका रमेश बोहराले भने, उता कौवानजिक व्यास घाटीको केन्द्रमा पर्ने गुन्जीमा भारतीय सुरक्षाकर्मीहरूको मुख्यालय जस्तै छ । अतिक्रमित नेपाली भूमि गुन्जीमा भारतले वर्षौंदेखि सुरक्षाकर्मीको अखडा बनाएको स्थानीय बताउँछन् । गुन्जी र कौवालाई लिपुखोलाले छुट्याउँछ । कौवाबाट अतिक्रमित कालापानी क्षेत्र पनि नजिक पर्छ । कौवामा बीओपी राख्दा अतिक्रमित नेपाली भूमिमा निगरानी गर्न सकिनेछ । छाङरुमा सशस्त्रको गुल्म भए पनि कौवा क्षेत्रतिर गस्तीका क्रममा मात्र जाने गरेका छन् । माथिल्लो कौवा क्षेत्रमा सशस्त्रले गस्तीमा निस्कनुपरे भारतीय सशस्त्र सीमा बल (एसएसबी) लाई जानकारी गराउनुपर्छ । आफ्नै सीमा क्षेत्रमा जान भारतीय सुरक्षाकर्मीको अनुमति माग्नुपर्ने अवस्था छ, बोहराले भने । जग्गाप्राप्तिमा समस्या देखिएकाले कौवामा बीओपी राख्ने भवन बनाउन ढिलाइ भएको सशस्त्र प्रहरीका प्रवक्ता राजु अर्यालले बताए । कौवामा बीओपी निर्माणको माग गर्दै व्यास१ का गाउँलेले जिल्ला प्रशासनमा निवेदनसमेत दिएका छन् । जिल्ला सुरक्षा समितिको निर्णय भएर फाइल अघि बढेको जिल्ला प्रशासन कार्यालयले जनाएको छ ।चीनको ताक्लाकोटसँग जोडिएको टिंकरमा डेढ महिनामै भवन तयार भएको हो । छियालेकमा बीओपी निर्माणको ठेक्का पाएको धुलिखेल प्याराडाइज एलबी जेभीले प्रतिकूल मौसम र विभिन्न कठिनाइका बावजुद पनि काम पूरा गरेको जनाएको छ । भवन हस्तान्तरण हुनेबित्तिकै बीओपीमा सुरक्षाकर्मी खटाइने प्रवक्ता अर्यालले जानकारी दिए ।टिंकर छोटी भन्सार कार्यालयको जग्गामा निर्माण गरिएको बीओपीले तिब्बत भएर हुने चोरी तस्करी, सिकार तथा सीमा क्षेत्रमा हुने गैरकानुनी गतिविधिलाई नियन्त्रणमा सहयोग पुग्नेछ । छियालेकमा बीओपी भवन बनाउन धुलिखेल प्याराडाइज एलबी जेभीले ८७ लाख रुपैयाँमा ठेक्का पाएको थियो । दुई प्रिफ्याब भवन, एउटा भान्सा र भित्रबाहिर गरी चार बाथरुम निर्माणका लागि हेलिकप्टरबाट सामान ढुवानी गरिएको निर्माण कम्पनी सञ्चालक लालबहादुर बमले बताए । टिंकर गाउँबाट दुई किलोमिटर दूरीमा रहेको छियालेकमा बीओपीनजिकै नेपाल प्रहरीको सीमा चौकी पनि छ । छियालेकभन्दा माथि मान्छेको उपस्थिति छैन । टिंकरमा ७० परिवारको बसोबास छ । टिंकरको प्रहरी चौकीसहित स्थानीय बासिन्दा जाडो सुरु भएपछि बेंसी झर्छन् । अब सशस्त्र बीओपी बाह्रै महिना नाकामा राख्ने भवन बनाएको जनाइएको छ । यहाँबाट सातआठ घण्टा उकालो हिँडेपछि नेपाल र चीन सिमाना छुट्याउने टिंकर भन्ज्याङको १ नम्बर पिलरमा पुगिन्छ ।"
भारतकै हाराहारीमा पूर्ण खोप,"(काठमाडौं)  छिमेकी र अन्य मुलुकको तुलनामा कोभिड१९ विरुद्धको खोप पर्याप्त उपलब्ध नभएको भन्दै सरकारको आलोचना भइरहेका बेला पूर्ण मात्रा लगाउने जनसंख्याको अनुपातमा नेपाल भारतकै हाराहारीमा देखिएको छ । भारतले गत फेब्रुअरीमा खोप अभियान सुरु गरेपछि नेपालले पनि थालेको थियो । भारतले प्रतिबद्धता गरे पनि खोप नदिँदा नेपालको अभियानले गति लिन सकेन । जसका कारण नेपालभारत संक्रमणको लहरको समय र प्रकृति फरक रहने अनुमान थियो । तर पछिल्ला दिन खोपको उपलब्धतामा वृद्धिसँगै पूर्ण मात्रा लगाउनेको प्रतिशतमा नेपाल भारतकै हाराहारीमा पुगेको छ । अब अवस्था धेरै पृथक् नहुने आकलन छ । पहिलो मात्रा लगाउने कुल जनसंख्याको प्रतिशतमा भने भारतभन्दा निकै पछि रहेकाले नेपालले खोप अभियानलाई तीव्रता दिनुपर्ने विज्ञहरू बताउँछन् । भारतकै हाराहारीमा नेपालीलाई खोप सुनिश्चित भएको अवस्थामा दुवै देशमा मिल्दोजुल्दो अवस्था नै देखिनेछ, कोरोना खोप समन्वय समितिका सदस्य डा जीडी ठाकुरले भने । नेपालमा खोप ४४ लाख ९४ हजार २ सय ६९ ले लगाएका छन् । यसमा पूर्ण मात्रा लगाउने २४ लाख ९२ हजार १ सय ८२ छन् । विश्व स्वास्थ्य संगठनको दक्षिणपूर्व एसिया कार्यालयको शनिबारसम्मको तथ्यांकअनुसार नेपालमा पूर्ण मात्रा खोप लगाएकाहरू प्रतिएक सयमा ७८१ जना छन् भने भारतमा ७९१ जना छन् । तर एक डोज लगाउने भारतमा धेरै छन् । नेपालमा प्रतिसय जनामा १४७१ जनाले एक डोज लगाइसकेका छन् भने भारतमा त्यो दर २७७५ जना छ ।"
जानीजानी ढलाइएको धरोहर,"महाकवि लक्ष्मीप्रसाद देवकोटाको मैतिदेवीस्थित लगभग ८० वर्ष पुरानो घर यतिबेला भग्नावशेषमा परिणत भैसकेको छ । देशले संरक्षण गर्नुपर्ने एक ऐतिहासिक घरलाई जिम्मेवार निकाय आफैंले ढालेको हो । दुई वर्षअघि यो घर सरकारले प्रज्ञाप्रतिष्ठानलाई हस्तान्तरण गर्दा संग्रहालय बनाउने भनिएको थियो । त्यतिबेला सबैले ठानेका थिए यसलाई पुरानै अवस्थामा ल्याउन रेट्रोफिट गरिन्छ होला । ०७२ सालको भूकम्पमा जीर्ण भएका काठमाडौं, भक्तपुर र ललितपुरका तीनचार सय वर्ष पुराना मठमन्दिरको संरक्षण यही विधिद्वारा गरिएको थियो । देवकोटाको घरलाई पनि रेट्रोफिट गरेर जुगौं टिकाउन नसकिने कुनै कारण थिएन । तर केही दिनअघि एकाएक समाचार आयो देवकोटाको कविकुञ्ज भत्काउन थालियो । तत्काल सर्वत्र यसको विरोध भयो तापनि यो दुष्कर्म रोकिएन । अहिले त देवकोटाका साक्षी सम्पदाहरू गारो, झ्याल, ढोका, खाँबा यसै आँगनमा असरल्ल छरिएका छन् ।देवकोटागृहलाई रेट्रोफिट नगरेर जसरी पनि भत्काउन प्रज्ञाप्रतिष्ठान नियोजित रूपमा लागेको देखिन्छ । नत्र, भूकम्पले क्षति पुर्याएको भन्दै सिहंदरबारको पश्चिमी मोहडा सरकारले भत्काउने तयारी गर्दा सम्पदाविद्संस्कृतिकर्मीहरूको विरोधसुझावका कारण रोकिएको निकट विगतको तथ्य प्रतिष्ठानलाई जानकारी नहुने कुरै थिएन । त्यही भएर हुन सक्छ, देवकोटाको घर भत्काउने तयारी हुँदै छ भन्ने सार्वजनिक जानकारी पनि दिइएन । एक्कासि घर भत्काइसकेपछि मात्र सार्वजनिक वृत्तले थाहा पायो । प्रतिष्ठानले त्यहाँ संग्रहालय बनाउन लागेको रहेछ, जसमा लिफ्टसहितको नयाँ घर, बगैंचा, सालिक, पानीको फोहरा निर्माण गरिने भनिएको छ । भएको घर नासी नयाँ बनाएर कस्तो संग्रहालय बनाउने हो ? यो कस्तो संरक्षण चेतना हो ? यस्तो संवेदनशील विषयमा पनि सम्बन्धित विषयविज्ञहरूको रायसल्लाह नलिई योजना कार्यान्वयन गर्न प्रतिष्ठान किन हतारिएको हो ? यसैबाट पनि उसको खोटो नियत उदांगो भएको छ ।किन भत्काइयो भन्ने प्रश्नमा प्रज्ञाप्रतिष्ठानका उपकुलपतिको जवाफ छ, सय वर्ष पूरा नभएकाले यसलाई सम्पदा मान्न नमिल्ने अनि भूकम्पले पनि जीर्ण बनाएकाले भत्काइयो । सम्पदा आफैंमा मूर्तअमूर्त दुवै अवधारणा हो, यसलाई कानुनी व्याख्या गरेर मात्र पुग्दैन । जतिसुकै पुरानो होस्, संसारभरि नै स्रष्टाका घरहरू उही रूपमा राखेर राष्ट्रिय सम्पदाका रूपमा विकास गरिन्छ । बेलायतमा अझै सेक्सपियरको लगभग ४ सय वर्ष पुरानो घर उस्तै छ, रुसमा पुग्नेहरूले पनि टल्स्टोय र पुस्किनका पुरानै घर भेट्छन् । अरू कलासम्पदाचेत भएका मुलुकको प्रचलन पनि यही हो । हाम्रो स्रष्टाको भने ८० वर्षे घर पनि प्रतिष्ठानले जोगाउन चाहेन । यसबाट हाम्रा राज्यका निकायहरूको कलाइतिहास चेतनाको अति दरिद्रपन मात्रै झल्किन्छ कि अरू पनि, त्यो भने खोजीको विषय भएको छ । यो घर सम्पदा हो भन्ने पर्याप्त आधारहरू छन् । पहिलो त, देवकोटाको कर्म नै यसका लागि पर्याप्त छ । नेपाली कलासाहित्यमा आफ्नै छुट्टै स्थान बनाएका देवकोटालाई शब्दमा मात्र भेटेका पाठकहरूले उनको दैनिकी र जीवनशैलीबारे प्राथमिक अनुभूति बटुल्ने थलो हो यो । यो एउटा जीवन्त इतिहास हो, र आफैंमा अभिलेखालय पनि । देवकोटाका पाठक र उनका बारेमा अध्ययनअनुसन्धान गर्नेहरूलाई नयाँ घरले आकर्षित गर्दैन । न त कृत्रिम सामग्री र सजावटले केही अर्थ नै राख्छन् । संग्रहालय भनेकै पुरानो सामग्रीको संग्रह हो । अब प्रतिष्ठानले त्यही पुरानो संग्रह नै भत्काएपछि कसरी त्यसलाई संग्रहालय मान्न सकिन्छ ? अनि संग्रहालयले एउटा समयलाई कैद गरेको हुन्छ, नयाँ पुस्ता त्यही समय हेर्न त्यहाँ पुग्ने हुन् । अब बन्ने देवकोटाको बगैंचा, पानीको फोहरासहितको नयाँ घरले देवकोटालाई पनि अहिलेकै समयमा ल्याइदिने भयो, जुन महाकवि, इतिहास र उनका पाठक सबैप्रतिको अन्याय हो । प्रतिष्ठानका प्राज्ञहरूले देवकोटागृहको संरक्षण र उपयोगबाट हुने लाभलाई बुझ्न किन सकेनन् ? धेरैले यसलाई नयाँ परियोजनाका निम्ति खर्चन पाउने रकमसित जोडेर हेरेका छन्, जुन अतिशयोक्तिपूर्ण पनि लाग्दैन । यदि यो घरलाई प्रबलीकरण गरिएको भए दुरुस्त घर त जोगिने नै थियो, तुलनात्मक रूपमा निकै थोरै रकमले पनि पुग्ने थियो । विज्ञहरूका अनुसार योजनाबमोजिमको अत्याधुनिक संग्रहालय बनाउने रकमको एक चौथाइभन्दा कम खर्चेर रेट्रोफिट गरिएको भए यो घर पुरानै स्वरूपमा उभिरहन सक्थ्यो । त्यसो गर्दा सायद नयाँ योजनाकर्मीहरूलाई केही लाभ मिल्दैनथ्यो । अनि उनीहरूले आफ्नो पदीय र सार्वजनिक दायित्व पूरा गर्न पनि जरुरी ठानेनन्, र यो घर ढालियो । पुरानो घर भत्कनु देशका लागि अपूरणीय क्षति हो, अब बन्ने घरले त्यसको पूर्ति गर्न सक्दैन । पुराना इँटा, काठ तथा अन्य सामग्रीको जतन गरी, त्यसैलाई प्रयोग गरेर संस्कृति तथा सम्पदाविद्हरूको रोहवरमा पुरानै स्वरूपमा घर बनाउनुबाहेक अब अरू विकल्प छैन । अबका दिनमा पुरातात्त्विक महत्त्वका यस्ता महत्त्वपूर्ण निर्णय गर्दा सबै सरोकारवाला पक्षहरूसँग छलफल गरिनुपर्छ । अभिलेख र इतिहासको महत्त्व नबुझ्ने यो प्रवृत्ति नयाँ भने होइन, केहीअघि पशुपति परिसरमा नरहरिनाथका पुस्तक र अभिलेखहरू ढुसीभित्र फेला परेका थिए, उस्तै हालतमा थिए नारायणहिटी दरबार संग्रहालयका कागजपत्रहरू पनि । सबैतिरको यो बिजोगलाग्दो अवस्थामा सुधार आउनुपर्छ । जिम्मेवार सबैले इतिहास तथा सम्पदा जोगाउने इमानदार प्रयत्न गर्नुपर्छ ।"
विद्यार्थीको मूल्यांकन,"कोरोनाका कारण २०७६ र २०७७ को परीक्षालाई असर पारेको सर्वविदितै छ, विद्यार्थीको अमूल्य समय खेर नजाओस् भनी विद्यमान एसईई परीक्षा प्रणालीलाई केही लचिलो बनाई विद्यालयले प्रदान गरेको आन्तरिक मूल्यांकनलाई आधार बनाएर राष्ट्रिय परीक्षा बोर्डले अघिल्लो वर्षदेखि नतिजा प्रकाशित गर्दै आएको छ । प्रकाशित नतिजाको विश्लेषण गर्दा, सामान्य वर्षको भन्दा बन्दाबन्दी अवस्थामा विद्यालयको नतिजा सुधारोन्मुख देखिएको कुरा आश्चर्यजनक छ । यस्तो हुनुमा, शिक्षकविद्यार्थीबीचको निकटताले पार्ने हेलो इफेक्ट एक कारण हुन सक्छ । पेपर पेन्सिल टेस्टमा आधारित हाम्रो परीक्षा प्रणालीले विद्यार्थीको सटीक मूल्यांकन गर्न सक्ला भन्ने दाबी गर्न नसके पनि आन्तरिक मूल्यांकनमा भएको हदैसम्मको सदाशयता र उदारताले किशोरकिशोरीहरूको अध्ययन गर्ने बानीमा ह्रास ल्याउने डर भने लाग्न थालेको छ । यसको राम्रो र नराम्रो असर हेर्नका लागि, सफल भएकाहरूको कक्षा ११ र १२ को आगामी वर्षहरूको नतिजा कुर्नुबाहेक अन्य उपाय छैन । हालका एसईई परीक्षामा सहभागिताको कुरा गर्ने हो भने, विगतका ड्रपआउटहरूलाई समेत यो परीक्षा प्रणालीले आकर्षित गरेको छ, विद्यालय छोडेर गएकाहरूलाई शिक्षाको मूलधारमा ल्याउन यो मूल्यांकन प्रणालीलाई निरन्तरता दिँदै गरेमा फरक पर्ने छैन । महेन्द्रसिंह बम, टीकापुर१, कैलाली"
विचारशून्य राजनीतिको बोलवाला,"जीवन क्षत्रीको विचारशून्य राजनीतिको जोखिम लेखमा सच्चा दिलबाट गरिने र कपटपूर्ण राजनीतिबारे लेखाजोखा गरिएको छ । भारतको राजधानी दिल्लीका मुख्यमन्त्रीले छोटो समयमा सम्पन्न गरेका कामहरूलाई केन्द्रमा राखेर लेखकले नेपालको स्वार्थी राजनीतिका कारण मुलुक समृद्धिबाट टाढिएको निष्कर्ष निकालेका छन् । हुन पनि देशविदेशका धेरै मानिसले आमआदमी पार्टीका प्रमुख एवं दिल्लीका मुख्यमन्त्री अरविन्द केजरीवालका उपलब्धिमूलक कार्यक्रमहरूको प्रशंसा गर्दै आएका छन् । इन्जिनियरिङ पृष्ठभूमिका भए पनि केजरीवाल भारतमा अन्ना हजारेको नेतृत्वमा भ्रष्टाचारविराधी आन्दोलन चल्दा सोप्रति आकृष्ट हुन पुगे । त्यसपछि छोटो समयमा सबै जनतालाई समेटिने किसिमको आम आदमी पार्टी खोलेर राजनीतिमा होमिएका हुन् । छोटो समयमै दिल्लीवासीको मन जित्न उनी सफल पनि भए । सन् २०१५ मा ७० सिटको दिल्ली संसद्मा केजरीवालको पार्टीले ६७ सिट ल्यायो भने २०२० को राज्य निर्वाचनमा फेरि ६२ सिट प्राप्त गर्यो । बहुमतको सन्दर्भ आफ्नो ठाउँमा छ, तर त्योभन्दा सामाजिक र आर्थिक क्षेत्रमा उनले गरेका उल्लेख्य कुरा गनेर साध्य छैन । केही मात्र उदाहरण लिऊँ, सर्वसाधारणका निम्ति शिक्षा, स्वास्थ्य, खानेपानी नगन्य शुल्कमा उपलब्ध भएको, बिजुली निःशुल्क गराइएको सन्दर्भ प्रशंसायोग्य छन् । साम्यवादी सिद्धान्त बोकेका मुलुकहरूले निःशुल्क सेवा दिनु नौलो कुरा होइन, तर पुँजीवादी देश त्यसमा पनि बढी धनाढ्यको थलो राजधानीमा त्यस्तो सुविधा हुनु विश्वकै निम्ति अद्वितीय उदाहरण मान्नुपर्छ । नेपालमा झैं सिद्धान्त र वादमा जनता झुक्याउने नियत केजरीवालमा देखिँदैन । उनको उद्देश्य र गन्तव्य जनमुखी छ, अहोरात्र जनहितको काममा खटिइरहने, भ्रष्टाचारीको जरो उखेल्ने, बेथितिविरुद्ध लडिरहने अनि नतिजा प्राप्त नहुँदासम्म चुप लागेर नबस्ने । त्यसको विपरीत नेपालको राजनीति दुर्गन्धित छ, स्वार्थ, कपट र पाखण्डले भरिएको छ । गुट, उपगुट, झुट, फुट र लुटको सेरोफेरोमा नेतृत्व नाचिरहेको छ । भुवनेश्वर शर्मा, चन्द्रागिरि२, काठमाडौं"
एमालेको समीक्षा,"नेकपा एमालेभित्रको कलह अहिले उत्कर्षमा छ । पार्टी विभाजन हुने, नहुने टुंगो लागिसकेको छैन । दुई प्रमुख नेताबीचको शक्ति र सत्ताको संघर्षमा पार्टी थिचिएको छ । दोस्रो तहका केही नेताको प्रयत्नमा गरिएको १० बुँदे सहमतिअनुसार पार्टी चलिरहेको अनुभूति कार्यकर्ताहरूले गरिरहेका छैनन् । संसद् विघटन र पुनः स्थापनालाई हेर्ने दृष्टिकोणमा दुई पक्षबीच ठूलो अन्तराल छ । तत्कालीन आवश्यकता र सरकार चलाउन सहयोग प्राप्त नभएकाले नयाँ जनअभिमतका लागि संसद् विघटन गर्नुपरेको दाबी एक पक्षको छ भने, संविधानमै सरकार बनाउने विकल्पहरू हुँदाहुँदै विघटन गर्न नपाइने व्यवस्थालाई जबरजस्ती मिच्न खोजिएकाले त्यसविरुद्ध र संविधानलाई सही मार्गमा ल्याउनका लागि संसद् पुनः स्थापनाको बाटो समात्न बाध्य भएको दलिल अर्को पक्षको छ । दुवै पक्ष आफ्ना तर्कहरूमा चट्टानजस्तै अडिग देखिन्छन् । २०७५ जेठ २ अगाडिको अवस्थामा पार्टी आएको भनिए पनि सही अर्थमा त्यस्तो नभएको एक पक्षको दाबी छ । दुवै पक्षका आआफ्ना कोठे बैठक र केन्द्रीय समिति र स्थायी समितिका बैठकहरू चलिरहेका छन । एकले अर्कालाई नंग्याउन, थर्काउन, घोचपेच गर्न न्वारनदेखिको बल प्रयोग गरिरहेका छन् । संविधानको धारा ७५ को उपधारा ५ को व्याख्या पनि दुवै पक्षले आआफ्नो ढंगले गरिरहेका छन् । सर्वोच्च अदालतको निर्णयलाई हेर्ने दृष्टिकोण पनि फरकफरक छ । तर, जनताको बहुदलीय जनवादलाई आधारभूत सिद्धान्तको रूपमा अघि बढाउन भने दुवै पक्षबाट सकारात्मक टीकाटिप्पणीहरू गरेको पाइन्छ । सिद्धान्तमा एकमत भइसकेपछि पनि पार्टीको हकहित, मूल्यमान्यताविरोधी यस्ता क्रियाकलापले अहिले सामान्य कार्यकर्ताहरू चिन्तित छन् । अहंकार, कुण्ठा, दम्भ र घुर्कीका बलमा पार्टी चलाउन खोजियो भने अन्ततोगत्वा यसले विनाशसिबाय केही निम्त्याउँदैन । लामो दुःख, कष्ट, हन्डर र ठक्करबाट आजको अवस्थामा आइपुगेका पहिलो तहका नेताहरूप्रति समाजमा क्रमशः वितृष्णा बढिरहेको छ । आखिरी यस्तो परिस्थिति कसरी सृजना भयो । यसको समीक्षा गर्नु जरुरी भइसकेको छ । करिब दुईतिहाइ बहुमतको वामपन्थीको सरकार आज प्रतिपक्षमा रहनुपरेको छ । जनताले व्यक्त गरेको अभिमतको अनादर र अवहेलना भएको छ । कुनै व्यक्तिविशेषलाई जनताले आफ्नो मताधिकार नदिएर एमालेप्रतिको सदभाव र विश्वासका कारण अघिल्लो चुनावमा आफ्नो अभिमत जाहेर गरेका हुन् । यस्तो धरातलीय यथार्थलाई समयमै बुभ्न नसकेका कारण नै आजको परिस्थिति जन्मिएको हो । अघिल्लो महाधिवेशनबाट निर्वाचित अध्यक्षले नै अभिभावकको भूमिका निर्वाह गरी पार्टीलाई अगाडि बढाउनुपर्ने देखिन्छ । अविश्वासले नै ठूलो खाडल बनाउने हो । यस्तो अविश्वासको वातावरण अविलम्ब हटाउने जिम्मा पनि अभिभावकको नै हुन्छ । पार्टी विभाजनको पीडा नेकपा एमालेले २०५४ सालमै भोगिसकेको छ । यसैले विभाजन अहिलेको आवश्यकता होइन । एकीकृत र ऊर्जाशील एमाले अहिलेको आवश्यकता हो । ७० वर्षवरिपरिका नेताहरू अब संरक्षकको भूमिकामा रहनुपर्ने देखिन्छ । आगामी महाधिवेशनको तिथिमितिलगायत अन्य गतिविधिहरू दुवै पक्षको आन्तरिक सहमतिमै गरिनु बुद्धिमानी ठहरिनेछ । मेरो गोरुको बाह्रै टक्का भन्ने धारणाबाट प्रेरित भइयो भने यसले पार्टीलाई ठूलो नोक्सानी पुर्याउँछ । एकताबिनाको एमालेले आगामी चुनावमा बहुमत ल्याउने कल्पना नगर्दा हुन्छ । यसैले एमालेभित्र अहिले देखिएको अन्तरविरोधको समाधान दुवै पक्षले आआफ्ना कमजोरीको आलोचनाआत्मालोचनाबाट मात्र हुने देखिन्छ । यसतर्फ सम्बन्धित पहिलो तहका नेताहरूको ध्यान जाओस् । यसमै एमालेको भविष्य छ । जीवनप्रकाश शर्मा, टोखा, धापासी"
जलवायु परिवर्तन र विकासको मेलम्ची मोडेल,"जलवायु कूटनीति र कोप२६जलवायु कूटनीति वर्तमान विश्व सम्बन्धको नयाँ आयामका रूपमा आएको छ । पेरिस जलवायु सम्झौतालाई लिएर चीन र अमेरिकाबीच देखिएको विवाद मात्र होइन, विश्व वातावरणलाई अति दोहन गरेर सिंगो पृथ्वी मानव बसोबासका लागि नै असहज बनाउने गैरजिम्मेवारहरू को हुन् र तिनले कस्तो मूल्य वा क्षतिपूर्ति चुकाउनुपर्छ भन्ने बहसमा अहिले विश्व रुमलिएको छ । खासगरी गरिब र साना मुलुकहरू आफूले नगरेको गल्तीको सजाय भोग्न बाध्य बनाइएको मनोदशामा छन् । नवीकरणीय ऊर्जाको प्रयोग र वन संरक्षण आदिबाट पाउने कार्बन व्यापारको लाभ लिन पनि उनीहरूको संस्थागत क्षमता र कूटनीतिक सौदाबाजीको हैसियत कम छ ।अन्तर्राष्ट्रिय मञ्चहरूमा आफ्नो हैसियत प्रदर्शनका लागि उनीहरूले थप गृहकार्य गर्नुपर्ने बाध्यता छ । अन्तर्राष्ट्रिय विकास साझेदारहरूमार्फत जलवायु परिवर्तनको प्रभाव व्यवस्थापनका नाममा आउने आर्थिक एवम् प्राविधिक स्रोत परिचालनलाई विकास आयोजनाहरूमा मूलप्रवाहीकरण गर्ने अर्को तहको चुनौती छ ।सन् २०१६ अप्रिलमा नेपालले जलवायु परिवर्तनसम्बन्धी संयुक्त राष्ट्रसंघीय संरचना महासन्धि (यूएनएफसीसीसी) मा हस्ताक्षर गरेको हो । त्यसयताका पाँच वर्षमा नेपालले प्राप्त गरेको भौतिक लाभ सानो भए पनि मुलुकले जलवायु परिवर्तनको प्रभाव न्यूनीकरणका पक्षमा कूटनीतिक समुदायमा उपस्थिति भने दर्ता गरेको छ । अबको कार्ययोजना यो संलग्नताबाट मुलुकलाई तात्त्विक लाभ दिलाउने हुनुपर्छ, जुन प्रभावकारी जलवायु कूटनीतिका माध्यमबाट मात्र सम्भव छ । यूएनएफसीसीसी अन्तर्गतको कन्फरेन्स अफ पार्टिज को २६ औं सम्मेलन (कोप२६) यही नोभेम्बरको १ देखि १२ तारिखसम्म बेलायतको ग्लास्गो सहरमा आयोजना हुँदै छ । नेपाल १ सय ९७ मुलुकमध्ये एक पार्टी हो । अहिले नेपालले भोगेका जलवायु परिवर्तनजन्य विपत् न्यूनीकरण, विश्व जलवायु लगानीबाट लाभ लिने पहल र ह्वाइट स्पट को फराकिलो अध्ययनका लागि अन्तर्राष्ट्रिय सहयोग जुटाउने यो एउटा महत्त्वपूर्ण अवसर हो । यसलाई परिणाममुखी बनाउन सरकारले सघन पहल गर्नुपर्छ । सुखद संयोग नै हो, नेपालको जलवायु परिवर्तनको नकारात्मक प्रभाव न्यूनीकरणका लागि लामो समयदेखि सहयोग गर्दै आएको बेलायत सरकार नै कोप२६ को आयोजक हो । यसकारण पनि आफ्नो परिस्थिति संसारलाई बुझाउन नेपालका निम्ति यो आयोजना थप सहयोगी हुन सक्छ ।गत अप्रिलमा नेपाल सरकारले कोप२६ मा नेपालको संलग्नताको रणनीतिक मार्गचित्रको छोटो मस्यौदा बनाएको छ । प्रभावकारी सहभागिताका लागि चारवटा रणनीति यसमा प्रस्तावित छन् । १ कोप२६ मा नेपालको जलवायु परिवर्तनसम्बन्धी कार्यसूची प्रस्तुत गर्ने, २ कोही पछाडि नछोडिने गरी साझेदारी र संवादको बढोत्तरी गर्ने, ३ कोप२६ मा नेपालको स्थानलाई परिभाषित र सबलीकरण गर्ने र, ४ कोप२६ को छलफल प्रक्रियामा आफ्नो सबल प्रतिनिधित्व सुनिश्चित गर्ने । यसका साथै, नेपालले सम्मेलनस्थलमा आफ्नो छुट्टै प्रदर्शनी कक्ष राख्ने पनि प्रस्ताव गरेको छ । यी कतिपय विषय सम्मेलन आयोजना हुने बेलासम्म कोभिड१९ महामारीको अवस्थाले पनि धेरै हदसम्म निर्धारण गर्नेछ । प्रस्तावित गरेअनुरूप साझेदारी र संवादको माध्यमबाट यो सम्मेलनमा लैजाने मुख्य राष्ट्रिय प्रस्तावमा सर्वपक्षीय स्वामित्व दिलाउने पहल सरकारले गरेको छैन । नेपालमा जलवायु परिवर्तन र तिनको प्रभाव न्यूनीकरणका कार्यक्रमहरू दाताविशेष, विभिन्न सरकारी निकायहरू र यस क्षेत्रमा काम गरिरहेका गैरसरकारी संस्थाहरूबीच छरिएका वा खण्डित अवस्थामा छन् । तिनको समन्वय गरी मूलधारमा हिँडाउने प्रयास र कार्यक्रमहरूको प्राथमिकीकरण हुन सकेको छैन । कोप२६ को तयारी यसका लागि पनि उपयुक्त अवसर हुन सक्छ ।अरू पार्टी हरूसरह नेपालले पनि जलवायु परिवर्तनले गरेका घाटा र क्षति (लस एन्ड ड्यामेज), पर्यावरणीय लगानी (क्लाइमेट फाइनान्स), अनुकूलीकरण र सहनशीलता र सबल पारदर्शिता खाका प्रस्तुत गर्ने मनसाय राखेको सरकारी दस्तावेजहरूबाट देखिन्छ । तर, अब नेपालको एजेन्डा त्यतिमा मात्र सीमित भएर पुग्दैन, हिमालयन इकोलोजी एवम् इकोसिस्टम र हिमनदीहरूको अवस्थिति एवम् गतिविधिहरूलगायतका विशिष्ट परिदृश्यमाथि विशेष अध्ययन, लगानी र कार्ययोजनामा केन्द्रित हुनुपर्छ । सरकारले मुलुकको निजी क्षेत्र, प्राज्ञिक समुदाय, प्रादेशिक तथा स्थानीय सरकारहरू र विकास साझेदारहरूसँग मिलेर कोप२६ मा प्रस्तुत गर्ने एजेन्डालाई साझा स्वामित्वको बनाओस् । परिणामतः भविष्यमा मेलम्ची प्रकृतिका विपत् आइलाग्नबाट समेत बच्न सकियोस् र त्यसको कारण पूर्वगम्य हुन सकोस् ।"
दिगो बैंकिङ सेवाको आवश्यकता,"नेपालको सन्दर्भनेपाल पनि दिगो विकास लक्ष्यमा हस्ताक्षर गर्ने विश्वका १ सय ९३ मुलुकमध्ये एक हो । १७ लक्ष्य, १ सय ६९ वटा सूचक र २ सय ३९ वटा सहायक सूचकहरू रहेको यो विश्वव्यापी दस्तावेजले आर्थिक, सामाजिक, वातावरणीय, समावेशीकरण र सुशासनजस्ता विकासका बहुआयामिक पक्षलाई समावेश गरेको छ । सन् २०३० सम्ममा हासिल गर्ने भनिएका दिगो विकासका धेरै मूलभूत कुराहरू दिगो बैंकिङले सम्बोधन गर्नेछ । यसअन्तर्गत माथि उल्लेख गरिएका ६ वटा सिद्धान्तलाई आत्मसात् गर्न नेपालका बैंकहरूले संस्थागत अभ्यासको थालनी गर्नुपर्नेछ । नियमनकारी निकायले पनि यस्तो बैंकिङलाई प्रवर्द्धन गर्न नीतिगत कामहरू गर्नुपर्नेछ । नबिल बैंकले मात्रै सार्वजनिक रूपमै दिगो बैंकिङको घोषणा गरेको छ । सरकारको नियमक निकायले पनि यस्तो बैंकिङ सेवालाई प्रवर्द्धन गर्ने नीति ल्याउन सकेका छैन । नेपालले दिगो विकास लक्ष्यभन्दा पनि माथि उठेर समृद्ध नेपाल सुखी नेपालीको २५ वर्षे दीर्घकालीन लक्ष्य अघि सारेको छ । यो राष्ट्रिय लक्ष्यले उच्च र समतामूलक राष्ट्रिय आय, मानव पुँजी निर्माण, उच्च र दिगो उत्पादन, परिष्कृत र मर्यादित जीवनलगायतका ९ वटा क्षेत्रलाई आधार मानेको छ । यी सबै क्षेत्रलाई सम्बोधन गर्न दिगो बैंकिङको आवश्यकता छ । यसलाई सक्दो छिटो नेपालले लागू गर्न सबै तहबाट अग्रसरता लिनु आवश्यक छ । नेपाल अति कम विकसित मुलुकबाट विकासशील मुलुकमा स्तरोन्नति हुनका लागि योग्य भएको छ । अबको ६ वर्षपछि अर्थात् सन् २०२७ पछि नेपाल विकासशील मुलुकको सूचीमा उक्लिनेछ । यसपछि नेपालले आर्थिक तथा सामाजिक क्षेत्रमा पालना गर्नुपर्ने अन्तर्राष्ट्रिय नियमहरू कडा हुनेछन् । त्यतिखेर हरेक क्षेत्रमा हाम्रो प्रतिस्पर्धात्मक क्षमता बढाउनुपर्नेछ । नेपालले खासगरी मानव पुँजी निर्माण, आर्थिक जोखिम सूचक र प्रतिव्यक्ति आय गरी यी तीनवटा क्षेत्रमा अन्तर्राष्ट्रिय मापदण्डबमोजिमको सुधार गर्नुपर्नेछ । यी सुधारसँग बैंकहरूको सुधार र परिमार्जन पनि जोडिएको छ । यसका लागि पनि दिगो बैंकिङको आवश्यकता बढेको छ । चौधरी नबिल बैंक सञ्चालक समितिका उपाध्यक्ष हुन् ।"
भरिन थाले आईसीयू र भेन्टिलेटर,"(पोखरा)  कोरोना पोजिटिभ देखिएपछि होम आइसोलेसनमा बसेका पोखरा३ नदीपुरका ५७ वर्षीय पुरुषलाई शनिबार एक्कासि श्वासप्रश्वासमा समस्या देखियो । उनको परिवारले एम्बुलेन्स बोलाएर पोखरा स्वास्थ्य विज्ञान प्रतिष्ठान पुर्यायो । अस्पतालले उनलाई आईसीयूमा राख्नुपर्ने भए पनि आफ्नोमा बेड खाली नभएको बतायो । संक्रामक तथा सरुवा रोग अस्पतालमा सम्पर्क गर्दासमेत बेड खाली नभएको जानकारी पाएपछि एम्बुलेन्स चालकले उनलाई पोखराकै एक निजी अस्पताल पुर्याए ।प्रतिष्ठानका २५ कोभिड आईसीयू बेड दुई सातायता भरिएका छन् । प्रदेशको संक्रामक तथा सरुवा रोग अस्पतालमा रहेको ७ बेड आईसीयूसमेत भरिएको छ । सरकारी अस्पतालमै पर्याप्त आईसीयू बेड नहुँदा संक्रमितले निजी अस्पतालमा उपचार गराइरहेका छन् । सरकारीमा बेड नपाएपछि महँगो रकम तिरेर निजी अस्पतालमा उपचार गराइरहेको संक्रमितका आफन्तले बताए । सरकारीमा बेड भएको भए निःशुल्क उपचार हुन्थ्यो, उनले भने, निजीमा उपचार खर्चबापत केही रकम पाए पनि असाध्यै महँगो छ ।कोरोना महामारीको सुरुवातताका गण्डकी प्रदेशमा १ सय ७६ कोभिड आईसीयू बेड र ५७ भेन्टिलेटर थिए । प्रदेशभर कोभिड उपचार गर्ने अस्पतालको संख्या बढे पनि तुलनात्मक रूपमा आईसीयू बेड र भेन्टिलेटरको संख्या बढाइएको छैन । हाल प्रदेशभर सरकारी, सामुदायिक र निजी अस्पतालमा २ सय १४ कोभिड आईसीयू बेड र ८३ भेन्टिलेटर छन् । सरकारी अस्पतालमा आईसीयू बेड ६० र भेन्टिलेटर ३० को हाराहारीमा मात्रै छन् । केही जिल्ला अस्पतालमा भेन्टिलेटर रहे पनि जनशक्ति अभावमा आईसीयू सञ्चालन हुन सकेका छैनन् । हाल पोखरा स्वास्थ्य विज्ञान प्रतिष्ठानमा २५ आईसीयू बेड र ७ भेन्टिलेटर छन् । अस्पतालकै एक चिकित्सक भने भएका आईसीयू बेड पनि स्रोतसाधन सम्पन्न नभएको बताउँछन् । बेडमा मनिटरमात्रै राखेर आईसीयू हुँदैन, उनले भने, भेन्टिलेटरसहितको बेड हुनुपर्नेमा त्यस्तो छैन । अस्पतालले २ सय बेड संख्या थप गर्ने भने पनि अहिलेसम्म थपिएको छैन । ५ सय बेडको स्वीकृति लिएको यो अस्पतालमा हाल जम्मा ३ सय ५० बेड छन् । तीमध्ये ८० बेड मात्रै कोभिड संक्रमितका लागि छुट्याइएको छ । अस्पतालले हाल बनेको नयाँ प्रसूति भवनमा कोभिडका लागि २ सय बेड थप गर्ने बताएको थियो । त्यसका लागि अक्सिजन पाइपलाइन विस्तार गर्न टेन्डरसमेत आह्वान गरेको थियो । हाल उक्त भवनमा प्रसूति वार्ड सारिएको छ । अस्पतालका निर्देशक डा भरतबहादुर खत्रीले २ सय बेड एकैपल्ट विस्तार गर्न नसकेको स्विकारे । पाइपलाइन विस्तारमा हामीले भनेको गुणस्तरको सामग्री ल्याउने ठेकेदार भेटिएनन्, त्यसैले पुनः टेन्डर आह्वान गर्नुपर्यो, उनले भने, प्रक्रियागत रूपमा केही ढिलो भएकै हो । उनले सुरुमा ३५ बेड थप्ने र त्यसपछि थप्दै जाने बताए ।प्रदेशले सञ्चालन गरेको संक्रामक तथा सरुवा रोग अस्पतालमा ७ आईसीयू बेड र ७ भेन्टिलेटर छन् । धौलागिरि अस्पताल बागलुङमा ४ आईसीयू बेड र ४ भेन्टिलेटर, मध्यविन्दु अस्पताल पूर्वी नवलपुरमा ५ आईसीयू बेड र ३ भेन्टिलेटर, बेनी अस्पताल म्याग्दीमा ५ आईसीयू बेड, दमौली अस्पताल तनहुँमा ७ आईसीयू र ४ भेन्टिलेटर, जीपी कोइराला श्वासप्रश्वास केन्द्रमा २ भेन्टिलेटर छन् । लमजुङ, पर्वत र गोरखामा २ देखि ५ बेडका कोभिड आईसीयू छन् । ती पनि जनशक्ति अभावमै पूर्ण रूपमा सञ्चालनमा आउन सकेका छैनन् । मनाङ जिल्ला अस्पताल, मुस्ताङ जिल्ला अस्पताल, बन्दीपुर अस्पताल, शिशुवा कोभिड अस्पाल र मातृशिशु अस्पतालमा आईसीयू र भेन्टिलेटर दुवै छैनन् ।जनशक्ति अभावमा प्रदेशले आईसीयूको सट्टा एचडीयूलाई प्राथमिकतामा राखेको छ । प्रदेश स्वास्थ्य निर्देशक खिमबहादुर खड्का जनशक्ति अभावकै कारण आईसीयू बेड बढाउन नसकेको बताउँछन् । आईसीयूलाई चाहिने उपकरण, औजार मात्रै भएर नहुँदो रहेछ, जनशक्ति पनि त्यही किसिमको चाहिन्छ, उनले भने, अलि दुर्गम जिल्लामा जनशक्ति जान मानेनन् । भेन्टिलेटरको भने प्रयोग नै कम भइरहेको उनले बताए । संक्रमितका आफन्तले नै हत्तपत्त भेन्टिलेटरमा राख्न नमान्ने अनुभव उनले सुनाए । संक्रमितलाई सकेसम्म होम आइसोलेसनमै राख्न जोड दिने नभए नजिकको अस्पतालमा आइसोलेसनमा राख्ने, स्वास्थ्यमा समस्या आए एचडीयूमा राख्ने र त्यसपछि मात्रै भेन्टिलेटरमा लैजाने गरिन्छ, उनले भने, भेन्टिलेटरमै राख्नुपर्ने अवस्था आउँदा पोखरा नै ल्याउने र यहाँ नभए काठमाडौं पठाइन्छ । उनका अनुसार भेन्टिलेटरभन्दा हाई फ्लो अक्सिजन दिएर एचडीयूमा राख्नुपर्ने संक्रमित बढिरहेका छन् । प्रदेशभरका अस्पतालमा ४ सय ७२ एचडीयू बेड छन् । तीमध्ये ५० प्रतिशत खाली छन् । ५ सय ८१ आइसोलेसन बेडमध्ये ४ सय ६२ खाली छन् । २ सय १४ आईसीयू बेडमध्ये १ सय ४३ खाली छन् ।"
'साना उद्यमीलाई लागतको ६० प्रतिशत बिनाधितो कर्जा,"(काठमाडौं)  परियोजना धितोमा बैंक तथा वित्तीय संस्थाबाट कुल कर्जाको कम्तीमा १० प्रतिशत प्रवाह गर्नुपर्ने व्यवस्था गर्न निजी क्षेत्रले राष्ट्र बैंकसमक्ष माग गरेको छ । लघु, साना तथा मध्यम उद्यमीलाई प्रोत्साहन गर्न भन्दै नेपाल उद्योग वाणिज्य महासंघले यस्तो माग गरेको हो । स्टार्टअप र लघु, साना तथा मझौला उद्यममा प्रोजेक्ट फाइनान्सिङको अवस्था सम्बन्धमा महासंघले एक अध्ययन प्रतिवेदन तयार गरेको छ । सोही प्रतिवेदनका आधारमा आगामी मौद्रिक नीतिका लागि महासंघले राष्ट्र बैंकलाई उक्त सुझाव दिएको हो । स्टार्टअप र लघु, साना तथा मझौला उद्यमलाई सुरुको अवस्थामै कुल लागतको ६० प्रतिशत बैंक तथा वित्तीय संस्थाले बिनाधितो (परियोजना धितो) कर्जा प्रवाह गर्नुपर्ने र बाँकी ४० प्रतिशत सम्बद्ध उद्यमी आफैंले गर्नुपर्ने महासंघको सुझाव छ । परियोजना धितोमा कर्जा प्रवाह गर्दा हुन सक्ने जोखिम बैंक तथा वित्तीय संस्था, कर्जा तथा निक्षेप सुरक्षण कोष र बिमा कम्पनीले व्यहोर्ने व्यवस्था गर्न पनि महासंघले सुझाएको छ । यस प्रक्रियामा बैंक तथा वित्तीय संस्था, कर्जा तथा निक्षेप सुरक्षण कोष र बिमा कम्पनीलाई पर्ने जोखिम सरकार तथा राष्ट्र बैंक र विकास साझेदारमार्फत ब्याज अनुदान, सहुलियत कर्जा र अन्य अनुदानका कार्यक्रममार्फत सुरक्षण गर्न सकिने पनि महासंघको भनाइ छ । यसका लागि राष्ट्र बैंकले जोखिम न्यूनीकरण संयन्त्र निर्माण गर्न सक्ने सुझावमा उल्लेख छ । प्रतिवेदनमा चालु आर्थिक वर्षको बजेटमा स्टार्टअपका लागि सरकारले ल्याएको सहुलियत कर्जा कार्यक्रम वितरण र प्रभावकारिता सम्बन्धमा पनि सुझाव समेटिएको छ । नेपालमा उद्यमशीलता विकासका लागि स्टार्टअप र लघु, साना तथा मझौला उद्यमीलाई प्रोत्साहन गर्नुपर्ने भएकाले आगामी मौद्रिक नीतिमा प्रोजेक्ट फाइनान्सिङलाई प्राथमिकता दिन आग्रह गरिएको महासंघका अध्यक्ष शेखर गोल्छाले बताए । महासंघले गरेको एक अध्ययनले साना तथा मझौला उद्यमीलाई सबैभन्दा ठूलो समस्यामा कर्जा (पुँजी) सुविधा रहेको देखाएको छ, उनले भने, यस्तो कर्जाको जोखिम कर्जा सुरक्षण कोषले गर्नुपर्ने र त्यसको ब्याकअपमा बिमा कम्पनी रहन सक्छन् । बिमा शुल्कबापतको लागत विभिन्न विकास साझेदार (डेभलपमेन्ट पार्टनर) ले व्यहोर्ने गरी एकद्वार नीतिको व्यवस्था गर्न सुझाएका छौं । यत्ति भएको खण्डमा साना तथा मझौला उद्यमीले व्यवसाय सञ्चालनका लागि कर्जा (पुँजी) पाउने भएकाले मुलुकको आर्थिक विकासमा टेवा पुग्ने उनको दाबी छ । प्रोजेक्ट फाइनान्सिङमा विकास साझेदारहरूबाट आउने अनुदान (कोष) उपयोगका लागि राष्ट्र बैंकले नीतिगत व्यवस्था गर्न पनि महासंघले आग्रह गरेको छ । अनुभव नहुँदा केही स्वीकृत कर्जा पनि सदुपयोग हुन नसकेकाले सम्बद्ध बैंक तथा वित्तीय संस्था, राष्ट्र बैंक र सरकारका तर्फबाट साक्षरता, कर्जा उपयोगसम्बन्धी प्रशिक्षण कार्यक्रम सञ्चालन गर्नुपर्ने पनि सुझाव छ । यो सम्बन्धमा बैंक तथा वित्तीय संस्थाले परामर्शदाता र इन्भेस्टमेन्ट एडभाइजरी सुविधा दिन सक्छन्, सुझावमा भनिएको छ । साना तथा मझौला उद्यममा कर्जा प्रवाह गर्ने सम्बन्धमा बैंक तथा वित्तीय संस्थामा एकै प्रकारको नीति नरहेको पनि महासंघको अध्ययनले देखाएको छ । प्रोजेक्ट फाइनान्सिङको सवालमा यो ठूलो चुनौतीका रूपमा देखिएको छ, प्रतिवेदनमा भनिएको छ, यो समस्या समाधानका लागि राष्ट्र बैंकले प्रोजेक्ट फाइनान्स सम्बन्धमा एकै प्रकारको कर्जा नीति बनाउनुपर्छ । बहुसंख्यक साना तथा मझौला उद्यमीहरूसँग उत्कृष्ट वित्तीय विवरण नरहेको पाइएको छ । यसकारण एकातिर उसले बैंक तथा वित्तीय संस्थाबाट कर्जा सुविधा पाउँदैन भने अर्कोतिर अनौपचारिक क्षेत्रबाट महँगो ब्याजदरमा कर्जा लिन बाध्य हुन्छ । यो चुनौती घटाउन बैंक तथा वित्तीय संस्थालाई उक्त क्षेत्रमा कर्जा प्रवाह गर्न प्रोत्साहन गर्नुपर्ने पनि प्रतिवेदनले देखाएको छ । यसका लागि कर्जा सूचना केन्द्रमार्फत साना उद्यमीहरूको सम्पूर्ण विवरण अभिलेख राख्ने सयंन्त्र निर्माण गर्न सकिन्छ, प्रतिवेदनमा उल्लेख छ, जसमा ग्राहकले बिजुली, टेलिफोन, बिमा प्रिमियमलगायत सेवाबापतका शुल्क निरन्तर रूपमा भुक्तानी गरेको छछैनलगायत उसको व्यवहार पहिचान हुने खालका विवरण रहन्छन् ।एउटै व्यक्तिले धेरै संस्थाबाट कर्जा लिने प्रवृत्ति (बहुबैंकिङ) नियन्त्रणका लागि पनि कर्जा सूचना केन्द्रमार्फत प्राप्त हुने सूचनाको दायरा विस्तार र विशिष्टीकृत गरिनुपर्ने सुझाव छ । बैंकहरूलाई पनि स्थिर सम्पत्ति धितोको सट्टा उत्कृष्ट प्रस्तावना (प्रपोजल) छनोट गरी परियोजना धितोमा कर्जा दिन उत्प्रेरित गर्नुपर्नेमा पनि महासंघले जोड दिएको छ । तोकिएका कागजात नभएकै कारण साना उद्यमीका धेरै कर्जा माग बैंक तथा वित्तीय संस्थाबाट प्रारम्भिक चरणबाट अस्वीकृत हुन्छन् । यसको प्रमुख कारण ऋणीको अज्ञानता तथा सूचनाको अपर्याप्तता हो । यस्तो समस्या समाधान गर्न सरकारी लगानीमा विज्ञहरूमार्फत सम्बद्ध उद्यमी व्यवसायीलाई कसरी प्रस्तावना तयार गर्ने, कर्जाका लागि आवश्यक कागजात कसरी निर्माण गर्नेलगायत विषयमा तालिम दिनुपर्ने पनि सुझाव छ । एकीकृत निर्देशनमा बैंकले परियोजना धितोमा कर्जा प्रवाह गर्न सक्ने भए पनि नगण्य संख्यामा मात्र यस्तो कर्जा विस्तार भएको राष्ट्र बैंकका एक उच्च अधिकारीले बताए । जलविद्युत्लगायत ठूला परियोजनामा त जसोतसो प्रोजेक्ट फाइनान्सिङ भएकै छ, ती अधिकारीले भने, साना ऋणीको हकमा बैंक तथा वित्तीय संस्थाले यस्तो कर्जा दिएका छैनन् । राष्ट्र बैंकले पनि बाध्य पार्न सकेको छैन । यद्यपि अन्य राष्ट्रमा ती अभ्यास रहेकाले नेपालमा पनि स्पष्ट कार्यविधि बनाएर लागू गर्न सकिने उनको भनाइ छ । २०७८ जेठसम्म बैंक तथा वित्तीय संस्थाको लगानीमा रहिरहेको कर्जामध्ये ६५७ प्रतिशत कर्जा घरजग्गाको धितोमा र १३० प्रतिशत कर्जा चालु सम्पत्ति (कृषि तथा गैरकृषिजन्य वस्तु) को धितोमा प्रवाह भएको छ । २०७७ जेठसम्म यस्तो धितोमा प्रवाहित कर्जाको अनुपात क्रमशः ६५५ प्रतिशत र १३३ प्रतिशत थियो ।"
कर नबुझाउनेलाई महानगरको अल्टिमेटम,"रवीन्द्रबहादुर मल्ल, लालदरबारदिव्यशमशेर जबरा, दरबारमार्गजय नेपाल हल, दरबारमार्गइम्पेरियल अपार्टमेन्ट, नक्सालकान्तिपुर होटल, दरबारमार्गशिशु अर्याल, लाजिम्पाटहोटल ग्याङ्जोङ (ले हिमालय), लाजिम्पाटसिटी होटल्स, लाजिम्पाटशुभकामना हाउजिङ डेभलपर्स प्रालि, भाटभटेनीहेल्पिङ ह्यान्ड्स, चाबहिलगोपीकृष्ण मुभिज प्रालि, गोपीकृष्ण नगरझिग्मी सिग्मी पर्वल विष्ट, चुच्चेपाटीकाठमाडौं जेसिस, थापाथलीखाद्य संस्थान, थापाथलीसिग्नेचर अपार्टमेन्ट, टेकुअम्बे कम्प्लेक्स, टेकुटाउन डेभलपर्स प्रालि, टेकुराजेन्द्रकुमार काँवरा, रेडक्रस मार्गब्लुबर्ड इन्भेस्टमेन्ट, रेडक्रस मार्गहोटल प्लाटिनियम, सोल्टीमोडबुद्ध मल, माछापोखरीसिद्धार्थ वनस्थली स्कुल, वनस्थलीजनमैत्री अस्पताल, बालाजु चोकब्याट्री कारखाना, बालाजुहोटल मर्स्याङ्दी, ठमेलह्वाइट फिल स्कुल, खुसिँबु, नयाँबजारप्रदीपरत्न ताम्राकार, उदयरत्न ताम्राकार र विजयरत्न ताम्राकार (महानगरका २०, २२ र २५ नम्बर वडामा रहेका घर)आदर्शनगर बिजनेस प्रालि, पिपल्स प्लाजावसुन्धरा तुलाधर, न्युरोडरञ्जना ट्रेड सेन्टर, न्युरोडकेसा प्रपर्टिज प्रालि, न्युरोडवैशाली होटल प्रालि, ठमेलनेपाल स्काउट, लैनचौरसाझा भण्डार, भोटाहिटीराष्ट्रिय नाचघर, जमल, कान्तिपथचेम्बर भवन, जमल, कान्तिपथकर्मचारी सञ्चय कोष भवन, ठमेल, त्रिदेवीमार्गनेपाल रेडक्रस सोसाइटी, प्रदर्शनीमार्गनेपाल विद्युत् प्राधिकरण, पुरानो बसपार्कनेसनल ट्रेडिङ लिमिटेड, रामशाह पथनेपाली जामे मस्जिद, दरबारमार्गप्रवीणबहादुर केसी, शान्ता प्लाजा, ज्ञानेश्वरमैतीदेवी प्लाजा, डिल्लीबजार सडक, मैतीदेवीभरत गिरी (युनिभर्सल स्कुल), मैतीदेवीगगनवीर सिंह कंसाकार, पुतलीसडककेएल टावर, ज्ञानेश्वरएपोलो प्रालि, डिल्लीबजार सडक, मैतीदेवीसिटी सेन्टर, कमलपोखरीअजेयराज सुमार्गी पराजुली, बानेश्वरशिशु अर्याल (अल इन मार्ट), मीनभवनवरूण बेभरेज प्रालि, पेप्सीकोला, काठमाडौंरिद्धिसिद्धि डेभलपर्स, तीनकुने"
चार वर्षदेखि भुक्तानी कुर्दै उखु किसान,"(परासी)  चिनी उद्योगको प्रवेशद्वारमा धर्ना दिने, सडक अवरुद्ध पारेपछि सहमति गरेर केही रकम भुक्तानी दिने र आन्दोलन रोकिएपछि भुक्तानी पनि रोक्ने परिपाटीका कारण पश्चिम नवलपरासीका उखु किसानले चार वर्षअगाडिको बक्यौता रकम अझै पाएका छैनन् । यसअघि चिनीको मूल्य सस्तो भएको र भारतबाट चिनी आयात हुँदा नेपालको उत्पादन बिक्री नहुँदा भुक्तानी दिन नसकेको बताउने उद्योगीले यसपटक भने लकडाउनको बहाना देखाउँदै रकम रोकेका हुन् । चिनी उद्योगलाई उधारोमा बिक्री गर्नुपर्ने र भेली उद्योगलाई बिक्री गर्दा मूल्य कम आउने समस्यामा किसान छन् । त्यसमाथि वर्षौंसम्म भुक्तानीका लागि उद्योग र प्रशासन धाउनुको पीडा छ । जिल्लामा इन्दिरा सुगर मिल र वाग्मती खाडसारी सञ्चालनमा छन् भने लुम्बिनी चिनी मिल बन्द अवस्थामा छ । प्रतापपुरका आत्मा पालले इन्दिरा सुगर मिलसँग ८ लाख रुपैयाँ लिनुपर्नेछ । तीन वर्षदेखिको बक्यौता रकम उपलब्ध गराउन उनले उखु उत्पादक किसान समिति र उद्योग प्रशासनलाई पटकपटक आग्रह गरे पनि भुक्तानी पाएका छैनन् । जसका कारण उखु लगाउँदा लिएको ऋण तिर्न उनलाई हम्मेहम्मे छ । आम्दानी होला, घर खर्च चलाउन सहज होला भनेर लगाएको नगदे बालीको भुक्तानी वर्षौं हुँदासमेत पाएको छैन । नेतादेखि उद्योग प्रशासनसमक्ष पटकपटक पुगें, उनले भने, अहिले खेती लगाउँदा लाएको ऋण तिर्न फेरि ऋण खोज्नुपर्ने अवस्था छ । उद्योगले न त प्रशासनलाई टेर्छ, न किसानलाई नै । पालको मात्र होइन, जिल्लाका सयौं किसानको रकम उद्योगले अझै भुक्तानी गरेका छैनन् । सरकारले भुक्तानीका लागि अल्टिमेटम दिएपछि १८ करोड रुपैयाँ भुक्तानी गर्न बाँकी जिल्लाका तीन चिनी मिलले १५ करोड रुपैयाँ भुक्तानी गरेको भए पनि अझै तीन करोड रुपैयाँ बाँकी छ । क्रसिङ सकिएर बजारमा चिनी बिक्री भइसक्दा पनि किसानको बक्यौता रकम तिर्न उद्योगीले आनाकानी गरिरहेका छन् । पटकपटक बक्यौता रकम उपलब्ध गराउन सहमति भए पनि उद्योगीले प्रशासन र किसानलाई टेरेका छैनन् । भुक्तानीका लागि किसानले पटकपटक सडक आन्दोलन गरेको भए पनि उद्योगीले चिनीको मूल्य सस्तो भएको, उद्योग घाटामा सञ्चालन भएको र लकडाउनको बहाना देखाउँदै भुक्तानी रोक्ने गरेको उखु उत्पादन किसान समिति नवलपरासीका अध्यक्ष उमेशचन्द्र यादवले बताए । पटकपटक किसानलाई जालझेल गर्ने र अल्झाउने काम भएको छ । आन्दोलनमा उत्रिएपछि केही रकम भुक्तानी गर्ने र आन्दोलन रोकिएपछि भुक्तानी पनि रोक्दा हामी समस्यामा छौं, उनले भने, कोभिडका कारण सडक संघर्षमा जान नसके पनि अब भोकै मर्नुभन्दा आन्दोलनमा उत्रने तयारीमा छौं । जिल्लाको लुम्बिनी चिनी उद्योगले १ करोड ८० लाख र इन्दिरा सुगर मिलले १ करोड २० लाख रुपैयाँ भुक्तानी गर्न अझै बाँकी छ । पहिलेपहिले उद्योगले समयमै भुक्तानी दिने, नजिकै तौल केन्द्र स्थापना गरेर तौलने र लैजानेसमेत गर्थे । तर, पछिल्ला सातआठ वर्षयता उद्योगले किसानलाई विभिन्न बहाना बनाएर ठग्ने तथा भुक्तानी दिन आनाकानी गरेर सस्तोमा उखु किनिरहेका छन् । औपचारिक रूपमा उद्योगीहरूसँग छलफल गर्ने तयारी भएको र यसअघिको सम्झौता अनि अहिलेको अवस्थाबारे बुझिरहेको पश्चिम नवलपरासीका प्रमुख जिल्ला अधिकारी धर्मेन्द्र मिश्रले बताए । किसानको रकम भुक्तानी गराउन पहल गरिरहेका छौं । मन्त्रालयबाट पनि जिल्लाको अवस्थाबारे जानकारी माग भएको छ, उनले भने, किसान र उद्योगीका आआफ्ना समस्याबारे छलफल गरेर भुक्तानीको वातावरण बनाउन हामी तत्पर छौं ।जिल्लामा ७ हजार ५ सय हेक्टर क्षेत्रफलमा उखु खेती हुँदै आएको छ । करिब २० लाख क्विन्टल उखु उत्पादन हुने अनुमान छ ।"
चियामा हानिकारक विषादी,"इलाम (कास) मानव स्वास्थ्यमा हानिकारक विषादी प्रयोग बढेपछि कन्याम चिया कमानको विषादी घर शनिबार अनिश्चिकालका लागि सिल गरिएको छ । मापदण्डविपरीत विषादी प्रयोग भएको भन्दै राष्ट्रिय चिया तथा कफी विकास बोर्ड र सूर्योदय नगरपालिकाले उक्त घर सिल गरेका हुन् । बगान अनुगमन गर्दा कडा प्रकारको विषादी प्रयोग गरेको पाइएको थियो । क्लोरो फाइन फस, साइपर मेथिनलगायतका विषादी मात्रा नमिलाई मापदण्डविपरीत प्रयोग गरेको पाइएपछि सिल गरिएको बोर्डका कार्यकारी निर्देशक विष्णुप्रसाद भट्टराईले जानकारी दिए । कमानले बोर्डबाट अनुमति लिएर मात्र चियामा विषादी प्रयोग गर्न पाउँछ । हानिकारक विषादी नियन्त्रणका लागि बोर्डले विभिन्न कार्यक्रम गर्दै आए पनि सिल गरेको पहिलो पटक हो, भट्टराईले भने, विषादी प्रयोग गर्दा मानवीय स्वास्थ्यमा असर पर्ने भएकाले बेलैमा सचेतता अपनाउन दबाब दिन यो कार्य आवश्यक थियो । अनुसन्धानपछि मापदण्डले भ्याएसम्मका विषादीको प्रयोग खुला गरिने उनको भनाइ छ । नेपाल चिया विकास निगमअन्तर्गत रहेको कन्यामसहित इलाम र झापाका ७ वटा चिया बगान र कारखाना ५० वर्षका लागि त्रिवेणी संघाई ग्रुपलाई २०५७ सालमा लिजमा दिइएको हो । टी बोर्ड, नगरपालिका, सुरक्षाकर्मीलगायतको टोलीले विषादी घर सिल गरेको र तीन दिनभित्र बगान व्यवस्थापन पक्षलाई सूर्योदय नगरपालिकामा छलफलमा आउन भनिएको नगरपालिकाले जनाएको छ । अनुगमनका क्रममा चिया बगानमा विषादी प्रयोग गर्ने मजदुरले मास्क, पन्जा, एप्रोन जस्ता अत्यावश्यक स्वास्थ्य सामग्री पनि प्रयोग नगरेको पाइएको थियो । मापदण्ड पालना गर्दा श्रमिक पनि विषादीका कारण जोखिममा देखिएको राष्ट्रिय चिया तथा कफी विकास बोर्डको फिक्कलस्थित आयोजना केन्द्रले जनाएको छ । उत्पादन बढाउन अनि कीरा र झार मार्न विषादीको प्रयोग निजी बगानमा पनि हुने गरेको पाइएको छ । हानिकारक विषादी प्रयोग गरिएको बगानमा २१ देखि २८ दिनसम्म चियामा यसको असर कायम रहने गरेको विज्ञहरू बताउँछन् । तर बगान पक्षले दुई साताभित्रमै चिया टिप्ने गरेको पाइएको छ ।"
मेगा बैंकको लोकप्रिय बचत खातामा निःशुल्क सिमकार्ड,काठमाडौं (कास) मेगा बैंक नेपालले मेगा लोकप्रिय बचत खाता मा ग्राहकलाई एनसेलको सिमकार्ड निःशुल्क दिने भएको छ । शून्य मौज्दातमा खोल्न सकिने यो बचत खातामा ग्राहकले एनसेलद्वारा बैंकका लागि कस्टमाइज्ड गरिएको सुविधासहितको सिमकार्ड निःशुल्क पाउनेछन् । बैंककी प्रमुख कार्यकारी अधिकृत अनुपमा खुञ्जेली र एनसेलका प्रमुख कार्यकारी अधिकृत एन्डी चोङले यससम्बन्धी सम्झौतापत्रमा हस्ताक्षर गरे ।
कामना र सीडीएसबीच निक्षेप सदस्यता सम्झौता,काठमाडौं (कास) कामना सेवा विकास बैंक र सीडीएसबीच निक्षेप सदस्यतासम्बन्धी सम्झौता भएको छ । सम्झौताअनुसार बैंकले निक्षेप सदस्यका हैसियतले सर्वसाधारणलाई सेवा सुविधा प्रदान गर्नेछ । सीडीएससीबाट ७८ वटा संस्थाले निक्षेप सदस्यता पाएका छन् । बैंकले निक्षेप सदस्यतासम्बन्धी काम चाँडै सञ्चालनमा ल्याउने योजना बनाएको जनाएको छ । सीडीएससीका प्रमुख कार्यकारी अधिकृत पूर्णप्रसाद आचार्य र बैंकका प्रमुख कार्यकारी अधिकृत प्रवीण बस्नेतले सम्झौतापत्रमा हस्ताक्षर गरे ।
जर्सी नम्बर ७७ प्रयोग नहुने,स्ट्रेन्थ एन्ड कन्डिसनिङ प्रशिक्षकक्यानले भारतका राकेश गोहिललाई राष्ट्रिय क्रिकेट टोलीको स्ट्रेन्थ एन्ड कन्डिसनिङ प्रशिक्षक मा नियुक्त गरेको छ । क्यानले आवेदन मागेपछि निवेदन दिएकाहरू ३८ मध्येबाट गोहिललाई चुनेको जनाएको छ । उनी अस्ट्रेलियन स्ट्रेन्थ एन्ड कन्डिसनिङ एसोसिएसनबाट लेभल २ मान्यता प्राप्त प्रशिक्षक हुन् । गोहिलसँग रन्जी ट्रफीका टिमहरूसहित भारतको नेसनल क्रिकेट एकेडेमीबाट काम गरेको अनुभव रहेको क्यानले जनाएको छ ।
पाकिस्तानी अजिज चितवन टाइगर्समा,"(काठमाडौं)  चितवन टाइगर्सले पाकिस्तानका अन्तर्राष्ट्रिय खेलाडी डानिस अजिजलाई एभरेस्ट प्रिमियर लिग (ईपीएल) को आउँदो सिजनका लागि भित्र्याएको छ । ईपीएलका लागि अजिज चितवनले घोषणा गरेको पहिलो विदेशी खेलाडी हुन् । स्टाइलिस युवा देब्रेहाते ब्याट्सम्यानले अप्रिलमा पाकिस्तानको दक्षिण अफ्रिका भ्रमणका क्रममा सेन्चुरियनमा एकदिवसीय अन्तर्राष्ट्रिय र हरारेमा जिम्बावेविरुद्ध ट्वान्टी२० अन्तर्राष्ट्रियमा डेब्यु गरेका थिए । स्ट्रोक प्ले, सन्तुलन र टेक्निक शैलीमा समानता देखिएकाले पाकिस्तानमा उनलाई भारतका युवराज सिंहसँग पनि तुलना गर्ने गरिन्छ । अजिज पनि भारतीय स्टारलाई आफ्नो प्रेरक मान्दै आएका छन् । नयाँ सिजनको ईपीएलका लागि डानिसलाई विदेशी खेलाडीका रूपमा भित्र्याउँदा हामी उत्साहित रहेका छौं, पाकिस्तानको भविष्यको ब्याट्सम्यानका रूपमा उनलाई हेरिएको छ । उनको बिग हिटिङ र फिनिसिङ क्षमताले हाम्रो युवा ब्याटिङ लाइनअपलाई नयाँ आयाम दिनेछ, चितवन टाइगर्सको प्रेस विज्ञप्तिमा अप्रेसन्स डाइरेक्टर विनीता चौधरीले भनेकी छन् । अन्तर्राष्ट्रिय क्रिकेट परिषद् (आईसीसी) बाट मान्यताप्राप्त ईपीएल असोज ९ गतेदेखि कीर्तिपुर मैदानमा आयोजना हुँदै छ । ईपीएल खेल्न आउन लागेका उनी दोस्रो ठूलो पाकिस्तानी नाम हुन् । पूर्वकप्तान साहिद अफ्रिदीले काठमाडौं किङ्स११ बाट खेल्ने घोषणा भइसकेको छ । घरेलु प्रतियोगिताबाट चर्चामा आएका खेलाडी हुन् २५ वर्षे अजिज । उनले नेसनल टी२० कपमा असाधारण प्रदर्शन गरेका थिए । सिन्धबाट त्यो प्रतियोगितामा खेल्दै उनले दुई अर्धशतकसहित ९ खेलमा २ सय २० रन बनाएका थिए । उनको औसत ७३३३ र स्ट्राइक रेट १५४९२ थियो । आफूलाई अलराउन्डर साबित गर्नेक्रममा उनले १९ को औसतमा ५ विकेट लिएका थिए । उनको इकोनोमी रेट ८७६ रहेको थियो । उनले आफ्नो पावर हिटिङ क्षमता २०२१ को पाकिस्तान सुपर लिग (पीसीएल) मा देखाएका थिए । कराँची किंग्सबाट खेल्दै अजिजले क्वेटा ग्लाडिएटर्सविरुद्ध १३ बलमा ४५ रन बनाएका थिए । उनले सो क्रममा ज्याक वाल्डरमथलाई एकै ओभरमा ३२ रन प्रहार गरेका थिए । त्यसमा ४ छक्का र एक चौका समावेश थियो । १८ ओभरमा १३६५ को अवस्थामा रहँदा कराँचीले उनको इनिङ्सपछि २० ओभरमा ६ विकेट गुमाई १ सय ७६ रन बनाएको थियो । सो खेलमा १४ रनको जित हात पार्दै कराँची किंग्स प्लेअफमा पुगेको थियो । नेसनल टी२० कपमा उनले ४७ बलमा ७२ रन बनाएपछि सिन्धले खाइबर पाखुतन्खवामाथि अन्तिम बलमा जित हात पारेको थियो । सिन्धलाई अन्तिम ३ बलमा १५ र अन्तिम बलमा ५ रन चाहिएको अवस्थामा अजिजले इफ्तिखार अहमदको बलमा छक्का प्रहार गरी सनसनीपूर्ण जित दिलाएका थिए । सिन्ध ३२४ को अवस्थामा रहेको समयमा क्रिजमा आएका थिए र टोली थप पतन हुने क्रममा ७ विकेट गुमाई ३४ रनको स्थितिमा पुगेको थियो । १ सय ३९ रनको जित लक्ष्य लिएर आएको सिन्धबाट अजिजले अनबर अलीसँग ७७ रनको साझेदारी गरेका थिए ।"

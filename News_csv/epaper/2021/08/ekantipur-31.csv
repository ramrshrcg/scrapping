शीर्षक,विवरण
तुइन घटनामा पन्छियो छानबिन समिति,"भारतीय पक्षलाई रिक्वेस्ट गरेर अनुसन्धान गर्न लगाउनुपर्थ्यो, कूटनीतिक रुपबाट डिल गर्नुपर्थ्यो हेमन्त मल्ल, पूर्वडीआईजी"
यो सब तकदिर,"तर, आँखा दुखेर त्यो पनि उनले गर्न चाहेनछन् । तर, जेलका पाकिस्तानी दाजुभाइ सबैले कसैले ब्रस, कसैले पेस्ट वा साबुन किनिदिन्थे । मुर्गा र चावल पनि खान दिन्थे, जेल परे पनि पाकिस्तानीप्रति अनुग्रहीत थिए बले । पाकिस्तानसँग नेपालको दोस्ती राम्रो रहेको कुरा उनले जेल छँदै आफूलाई गरिएको व्यवहारबाट थाहा पाएका रहेछन् । सन् २०१८ को अप्रिल महिनामा जेलमा रहेका बन्दीको सुनुवाइका निम्ति कराँची अदालतमा लगिँदा उनले म नेपाली हुँ भनेपछि त्यही खबर इस्लामाबादको नेपाली दूतावास हुँदै बलेको पहिचान पुष्टि गर्ने काम अघि बढेको रहेछ ।बलेका अनुसार, समुद्रमा माछा मार्ने एउटा जहाजमा ६ जना हेल्पर हुन्छन्, ४ वर्षअघि पाकिस्तानी क्षेत्रमा पक्राउ पर्दा भने एउटै मालिकका ६ वटा जहाज र कामदार पक्राउ परेका रहेछन् । यसैगरी भारतमा माछा मार्दामार्दै पाकिस्तान पुगेका ५ सयभन्दा बढी मछुवार अहिले पनि कराँची जेलमा रहेको बलेले सुनाए ।अहिले गुजराती, हिन्दी भाषामा पोख्त बनेका बले राम्रैसँग सम्झेर नेपाली भाषा बोलिरहेका थिए । जीवनमा तकदिरकै कारण राम्रो केही गर्न नसकेको दुःखेसो थियो उनीसँग । कुराकानी सुनिरहेका भाइ गुमानसिंहतिर फर्केर फेरि बलेले सोधे, हाम्रो जिमिन त छ नि, कि बेचेर खायौ ? खुसीको यो घडीमा भाइ गुमानसिंहले बर्दियाबाट बाँके बसाइँसराइ भएको, परिवार छुट्टिएकोबारे केही बताउनै चाहेनन् ।बले क्षत्रीलाई के लाग्छ भने दुःखै पाएर सही, तर उनले जत्ति यो दुनियाँ कसैले देखेको छैन । तर, उनका बुझाइमा गरिब र नपढेको मान्छेलाई जताजतै गए पनि हन्डरबाहेक पाउनु केही छैन । अरू कुरा त्यस्तै हो, म अब एक पटक भने गुजरात पोरबन्दर जान्छु होला, उनले सुनाए, मैले मेरो यो सम्पूर्ण जीवनमा एक पटक सबैभन्दा बढी कमाइ गरेको थिएँ । सन् २०१७ सालभर माछा मारेको त्यो मेरो तनाखा ८० हजार भारु मानीष मौजी लोदार भन्ने जहाज मालिकले राखेको छ, मत्यो लिनैका लागि भए पनि गुजरात जान्छु ।यो कुराकानी गरिरहेका बेला भाइ गुमानसिंह भने अलमलमै परेझैं गफ सुनिरहेका थिए । दाजु बले कहिले अवसर मिलेमा अब बिहा गरिन्छ भनिरहेका हुन्थे, कहिले खेतीपाती गरेरै जीवन बिताउने इच्छा सुनाइरहेका हुन्थे । लामो कुराकानीको बिट मार्न बलेलाई प्रश्न गरियो, तर तपाईंलाई बुबाले कसरी चिन्नुहुन्छ होला ? जेठो छोरो बले क्षत्री भण्डारी जीवितै रहेछ भनेर कसरी पत्याउनुहोला ?के कुरा गरेको ? मेरा दुवै काखीमुनि काला कोठी छन् । मेरा बाले त्यही कोठी हेरेर पनि मलाई चिन्नुहुन्छ नि, बलेले ठूलो आशा र भरोसाको कुरा गरे ।"
संसद् बोलाउन जुटेन सहमति,"राजनीतिक दल विभाजनमा सहज हुने गरी अध्यादेश ल्याउन हठात् प्रतिनिधिसभा बैठक अन्त्य गरेको सरकारले अर्को बैठक कहिले बोलाउने भन्नेमा सहमति जुट्न सकेको छैन । प्रधानमन्त्री शेरबहादुर देउवा प्र्रतिनिधिसभा बैठक बोलाउनुपर्ने पक्षमा छन् । १४ जना सांसदलाई कारबाही गरिएको विषयलाई लिएर प्रमुख प्रतिपक्ष एमालेले सभामुख अग्नि सापकोटाविरुद्ध प्रश्न उठाउन सक्ने र संसद् सहज चल्न नसक्ने बुझाइमा रहेको माओवादी केन्द्र भने बैठक बोलाउन हच्केको छ । साउन ३२ मा प्रतिनिधिसभा बैठक अन्त्य गरी सरकारले भोलिपल्टै एमाले र जनता समाजवादी पार्टी (जसपा) विभाजन गर्न सहज हुने गरी अध्यादेश ल्याएको थियो । अध्यादेशकै आधारमा एमाले विभाजित भई माधवकुमार नेपाल नेतृत्वमा नेकपा (एकीकृत समाजवादी) र जसपा विभाजित भई महन्थ ठाकुर नेतृत्वमा लोकतान्त्रिक समाजवादी पार्टी, नेपाल गठन भएका छन् । नयाँ दलले कानुनी मान्यता पाइसकेपछि भने अध्यादेश सत्तारूढ दलकै लागि घाँडो बनेको छ । प्रधानमन्त्री देउवाले आइतबार राति माओवादी केन्द्रका अध्यक्ष पुष्पकमल दाहाल र एकीकृत समाजवादीका अध्यक्ष नेपालसँग अध्यादेश र संसद् बैठक बोलाउने विषयमा परामर्श गरेका थिए । कानुनमन्त्री ज्ञानेन्द्रबहादुर कार्कीसमेत सहभागी बैठकले सरकारले अघि बढाउने बिजनेसका बारेमा तयारी गर्ने भनिएको थियो । यस विषयमा कार्कीले सोमबार सत्तारूढ दलका प्रमुख सचेतकसँग छलफल गरेका छन् । संसद् बैठकमा सरकारले लैजाने बिजेनसबारे छलफल गरिएको हो, उनले भने, बैठक बोलाउनुपर्छ भन्ने छ तर कहिले भन्ने तय भएको छैन । माओवादी केन्द्र संसदीय दलका प्रमुख सचेतक देव गुुरुङले प्रतिनिधिसभा बैठक बोलाउने काम सरकारको भएको बताए । सकारलाई कतिबेला कम्फरटेबल हुन्छ, त्यतिबेला बोलाउने हो । हामीले तत्काल र पछि भन्ने कुरा होइन, उनले भने ।सोमबार बिहान बालुवाटारमा बसेको सत्ता गठबन्धन दलहरूको बैठकमा पनि राजनीतिक दलसम्बन्धी अध्यादेशको विषयले प्रवेश पाएको थियो । कांग्रेस वरिष्ठ नेता रामचन्द्र पौडेलले भने अध्यादेशको विरोध गरेका थिए । अध्यादेशबाट देश चलाउने प्रवृत्ति अन्त्य हुनुपर्छ, उनले भनेका थिए । मन्त्रिपरिषद्लाई पूर्णता दिन भएको ढिलाइ र सरकारको कामलाई लिएर पनि नेताहरूले असन्तुष्टि जनाएका थिए । अहिलेसम्म मन्त्रिपरिषद्ले पूर्णता पाएन, हाम्रा केही समस्या थिए, ती हल भए, अब छिटो गर्नुपर्छ भन्ने कुरा उठेको थियो, माओवादी केन्द्रका नेता नारायणकाजी श्रेष्ठले भने । माओवादी अध्यक्ष पुष्पकमल दाहालले गठबन्धनलाई प्रभावकारी बनाउन राजनीतिक समिति निर्माणको प्रस्ताव बैठकमा पेस गरेका थिए । बैठकमा श्रेष्ठ र जसपा संघीय परिषद् अध्यक्ष बाबुराम भट्टराईले जयसिंह धामी प्रकरणमा प्रतिवेदन सार्वजनिक गर्न ढिलाइ गरेको भन्दै सरकारको धारणा मागेका थिए । जवाफमा देउवाले अब छिट्टै हुन्छ, भनेका थिए ।"
गगनद्वारा महामन्त्रीमा उठ्ने घोषणा,"कांग्रेस नेता गगन थापाले १४ औं महाधिवेशनका लागि महामन्त्रीमा उम्मेदवारी दिने घोषणा सोमबार गरेका छन् । नेतृत्व पुस्तान्तरणको मुद्दा बोकेका थापाले आफू कुन समूहबाट प्रतिस्पर्धामा उत्रने भन्नेचाहिँ खुलाएका छैनन् । मेरो उम्मेदवारीको घोषणाका लागि यो भन्दा पवित्र स्थान अर्को हुन सक्दैन, काठमाडौं महानगरपालिका३०, ज्ञानेश्वरमा पार्टीको क्रियाशील सदस्यता भेलामा बोल्दै थापाले भने, बाल्यकालदेखि खेले, हुर्केका अग्रजहरू रहनुभएको यो पवित्र स्थानमा बडो गौरवका साथ १४ औं महाधिवेशनमा महामन्त्रीको उम्मेदवार हुने घोषणा गर्छु । थापाले १३ औं महाधिवेशनमा पनि महामन्त्रीको प्रतिस्पर्धा गरेका थिए । त्यतिबेला उनी कृष्णप्रसाद सिटौला समूहबाट उम्मेदवार भएका थिए । कमजोर ठानिएको तेस्रो धारबाट चुनाव लडेकै कारण उनले सोचेजस्तो नतिजा भने ल्याउन सकेनन् । परम्परागत शशांक कोइराला निर्वाचित चुनावमा थापाका ससुरा अर्जुननरसिंह केसी दोस्रो र उनी तेस्रो भएका थिए । त्यतिबेला कोइराला देउवाइतर र केसी देउवा खेमाबाट प्रतिस्पर्धा गरेका थिए । १४ औं महाधिवेशनमा नेतृत्वका लागि करिब एक दर्जन नेताले तयारी गरेका छन् । थापा संस्थापन पक्ष र तेस्रो धारका नेता सिटौला समूहबाट महामन्त्री हुने सम्भावना भने कम देखिन्छ । इतरपक्षमा सभापतिका लागि वरिष्ठ नेता रामचन्द्र पौडेल, महामन्त्री शशांक कोइराला, नेताहरू प्रकाशमान सिंह र शेखर कोइरालाले उम्मेदवारीको तयारी अघि बढाएकाले आफू अहिल्यै कुन पक्षमा जाने भन्ने यकिन हुन नसकेको थापा बताउँछन् । थापासहित दीपक गिरी, चन्द्र भण्डारी, गुरुराज घिमिरे, बद्री पाण्डे, धनराज गुरुङ, प्रदीप पौडेल, सरिता प्रसार्इं, जीवन परियार, रामकृष्ण यादवलगायत युवा नेताहरू अहिले एकजुट छन् । सभापतिको प्रतिस्पर्धाका लागि पौडेल, कोइराला दाजुभाइ र सिंहबीच समझदारी नबनेको खण्डमा यीमध्ये एक जनालाई नेता मानेर अरू सबै पदाधिकारीमा आफूहरूले उम्मेदवारी दिने युवा नेताहरूको दबाब छ । चन्द्र दाइलगायत हामी १२१४ जना एकै ठाउँमा उभिन्छौं, यो समूहभित्र महामन्त्रीका लागि मेरो तयारी हो । त्यही कुरा आज मैले भनेको हुँ, थापाले भने, सरसल्लाह गरेर सामूहिक रूपमा पछि घोषणा गर्छौं ।कांग्रेसमा सभापतिपछिको दोस्रो आकर्षण पद महामन्त्रीका लागि संस्थापन र इतरपक्षका एक दर्जनभन्दा बढी आकांक्षी छन् । संस्थापन पक्षबाट ज्ञानेन्द्रबहादुर कार्की, प्रकाशशरण महत, बालकृष्ण खाँण, एनपी सावद, रमेश लेखकलगायत महामन्त्रीमा उम्मेदवारी दिने तयारीमा छन् । संस्थापनइतर पक्षमा भने सभापतिको उम्मेदवारको प्रतिस्पर्धा नै धैरै भएकाले वरिष्ठ नेताहरू केमा लड्ने भन्नेबारे खुलेका छैनन् । अर्जुनरसिंह केसी, रामशरण महत, सुजाता कोइरालाले सभापतिमा सहमति नजुटाए आफूहरू पनि उम्मेदवार हुने भन्दै दबाब बढाइरहेका छन् ।"
कांग्रेसलाई नौजवानहरूको भरोसाको केन्द्र बनाउँछु,"उम्मेदवारी घोषणा गर्नुभयो, चुनावी अभियान कसरी अघि बढ्छ ?पार्टीभित्रका समकक्षी साथीहरूसँग एउटा समूहमा काम गरिरहेका छौं । हामी १२१५ जना केन्द्रीय समितिमा र त्योभन्दा ठूलो संख्यामा बाहिर छौं । कसरी अघि बढ्ने भन्नेबारे उहाँहरूसँग निरन्तर रूपमा छलफल गरिरहेका छौं । गत महाधिवेशनमा कृष्णप्रसाद सिटौला समूहबाट महामन्त्रीको प्रतिस्पर्धी भएका कारण उहाँसँग पनि निरन्तर रूपमा संवादमै छु । त्यसबाहेक सभापतिका थुप्रै आकांक्षी हुनुहुन्छ । कोसँग, कसरी जाने र अघि बढ्ने भन्ने टुंगोमा पुग्न प्रशस्त समय छ ।तपाईंको सभापतिको उम्मेदवार को हो ? निर्धारण भयो ?छैन ।महाधिवेशनको एजेन्डा के हुन्छ ?महामन्त्रीको भूमिकाबाट हेर्दा तीनवटा विषय हुन्छन् । स्थापनकालमा कांग्रेस पार्टी जस्तो नभएर आन्दोलन जस्तो थियो । यो आफैंमा क्रान्तिजस्तो थियो । ७० वर्षपछि कांग्रेसमा त्यो तत्त्व हराएको जस्तो भान भएको छ । यो बढी ब्युरोक्रेटिक भएको छ । फेरि पार्टीलाई एक पटक मिसन, आन्दोलन जस्तो समाजसँग र जनताको जीवनसँग लगेर जोड्नुपर्ने भएको छ । कांग्रेसमा आबद्ध हुने विषय नै गौरवको विषय बनाउने हो । महामन्त्रीका रूपमा कांग्रेसलाई त्यसमा कसरी ढाल्न सकिन्छ भनेर काम गर्ने हो । अर्को विषय, पार्टीमा महामन्त्रीको ठूलो जिम्मेवारी भनेको पार्टीको व्यवस्थापन हो । कांग्रेसको महाधिवेशनभन्दा अघि प्रत्येक पटक देखिने समस्याले हाम्रो पार्टी कति बेथितिमा चलाइरहेका छौं भन्ने योभन्दा ठूलो प्रमाण अरू के हुन सक्छ ? पार्टी बगेको नदी जस्तो हुनुपर्छ । पुराना साथीहरू उमेरको कारण र प्राकृतिक कारणले बिदा हुँदै गर्दा नयाँ सदस्य थपिनुपर्छ । त्यसैले पार्टीलाई नौजवानहरूको आकर्षण र भरोसाको केन्द्र बनाउनुपर्नेछ । मैले महामन्त्रीमा काम गर्दैगर्दा निर्णय र कार्यशैलीबाट युवालाई आकर्षण गर्न सक्ने र भरोसा गर्न सक्ने पार्टी बनाउने भूमिका हुन्छ ।पार्टी जीवन्त बनाउन राजनीतिक विषयले निर्देशित गर्नुपर्ने हुन्छ । राजनीतिक रूपमा के विषय अघि बढाउनुहुन्छ ?नेपालमा संविधान निर्माण गरेको र त्यसलाई कार्यान्वयन गर्ने विषयलाई प्रत्येक पटक आफ्ना दस्ताबेजहरूमा लेख्दै आएको छ । तर ती दाबाहरू जनतासमक्ष गरिएका वाचा पूरा भएको खण्डमा मात्र सार्थक हुन्छन् । त्यसमा केही राजनीतिक पक्ष छ । हामीले यो जनताको जीवनमा गुणात्मक परिवर्तन ल्याउँदै समाजका सबै अन्याय र विभेदलाई हटाउँछौं भनेर वाचा गरेका छौं । त्यो वाचा पूरा गर्नका लागि निष्ठा र क्षमता पनि चाहिन्छ । त्यस समयमा मात्रै हामीले संविधान निर्माण गरेको दाबीको सार्थकता रहन्छ । संविधान निर्माणमा दाबी गर्दा संविधानले वाचा गरेको विषय पूरा गर्न सामर्थ्य भएको कांग्रेस चाहिएको हो ।यसअघिको महाधिवेशनमा सफल हुनुभएन । अहिले के फरक छ ?आजको दिनमा नेपाली कांग्रेसको सभापतिका रूपमा नेतृत्व गर्न सक्छु वा त्यसका लागि योग्य ठान्छु, तर पार्टी जीवनमा त्यो योग्यताको परीक्षण महाधिवेशनबाट हुन्छ । यसअघि महामन्त्रीका रूपमा योग्य रहेको दाबी गर्दा साथीहरूले मलाई प्रतिस्पर्धीका रूपमा स्वीकार गर्नुभयो । त्यो आत्मविश्वास हुँदाहुँदै पनि मैले यो ४५ वर्षको अवधिमा देशभर भ्रमण गर्दा मतदाता साथीहरूले एकपटक महामन्त्रीका रूपमा जिम्मेवारी सम्हाल्ने कुरा नै विभिन्न ढंगबाट राख्नुभयो । उहाँहरूले महामन्त्रीको जिम्मेवारी सम्हालेको हेर्न चाहन्छौं । त्यस पदमा बसेर पार्टीको मुख्य नेतृत्व सम्हाल्न सक्छु भनेर दाबी गरेर मात्रै हुँदैन । पदमै रहेर त्यो कुराको पुष्टि गर्नुपर्छ भन्ने साथीहरूको धारणा रह्यो । पार्टीकै काममा देशभर घुमेको छु । मेरो उम्मेदवारीका आधार र विश्वास पनि यही हो ।समकक्षी र पुराना धेरै जना नेतृत्वको दाबी गर्दै आउनुभएको छ । त्यसलाई कति ठूलो चुनौतीका रूपमा लिनुभएको छ ?पार्टीभित्र अहिले युवाहरूको ठूलो समूह क्रियाशील छ । मुद्दा र नेतृत्वको विषयमा गएको केही समयदेखि सबैसँग छलफलमा छु । सँगै जाँदा पनि तिम्रो स्थान महामन्त्री हो भन्ने कुरामा उहाँहरू प्रस्ट हुनुहुन्छ । त्यसैले महामन्त्रीका विषयमा कुनै अप्ठेरो हुन्छ जस्तो लाग्दैन ।प्रस्तुति : मणि दाहाल"
लुम्बिनीमा ९ मन्त्रालय फुटाएर १३ बनाइयो,"लुम्बिनी प्रदेशमा वार्षिक ८ करोडभन्दा बढी आर्थिक भार थपिने गरी मन्त्रालय र मन्त्रीको संख्या बढाइएको छ । मन्त्रिपरिषद्को आइतबार बसेको बैठकले कांग्रेस र माओवादीबाट मन्त्रीका आकांक्षीलाई व्यवस्थापन गर्न मन्त्रालयको संख्या ९ बाट १३ पुर्याउने निर्णय गर्दै कार्यविभाजन गरेको हो । कम्तीमा पनि दुई जना राज्यमन्त्री बनाउने दलहरूको तयारी छ । एक साताभित्रै लुम्बिनी प्रदेशको मन्त्रिपरिषद् १५ सदस्यीय बन्नेछ ।यसअघिका मुख्यमन्त्री शंकर पोखरेलले तीन वर्ष सात मन्त्रालय र आफूसहित ६ मन्त्री राखेर सरकार सञ्चालन गरेका थिए । वैशाखमा नेकपा माओवादी केन्द्रले समर्थन फिर्ता लिएपछि सत्ता जोगाउनकै लागि उनले दुईवटा मन्त्रालय थपेका थिए भने एक राज्यमन्त्री नियुक्त गरेका थिए । कांग्रेस, माओवादी केन्द्र, जनता समाजवादी, जनमोर्चा र स्वतन्त्रसमेतको समर्थनमा साउन २८ मा मुख्यमन्त्री बनेका माओवादी केन्द्रका कुलप्रसाद केसीले सरकार मजबुत बनाउने उद्देश्यले मन्त्रालय थपेर १३ मन्त्रालय पुर्याएका हुन् ।सरकारले मन्त्रालयको संख्या बढाउने निर्णय गरेसँगै प्रदेश सरकारका लागि मासिक झन्डै २० लाख रुपैयाँ थप खर्च बढ्ने भएको छ । चार मन्त्री र सचिवका लागि सवारीसाधन खरिदमा मात्रै वार्षिक झन्डै ६ करोड खर्च हुनेछ । त्यसले वार्षिक ८ करोडभन्दा बढी आर्थिक भार थपिनेछ । मन्त्रीले बढीमा ७५ लाख मूल्य पर्ने सवारीसाधन पाउने सरकारको मापदण्ड छ । मन्त्रालयका सचिव थपिँदा सवारीसाधन दोब्बर नै थपिन्छन् । मन्त्रालय, सचिवालय, आवास व्यवस्थापनमा पनि कम्तीमा २५ लाख रुपैयाँ खर्च हुन्छ । सत्ता गठबन्धन स्रोतका अनुसार आकांक्षी व्यवस्थापनमा समस्या भए तीन राज्यमन्त्री बनाउने विषयमा पनि छलफल चलिरहेको छ । ८७ प्रदेशसभा सदस्य रहेको अवस्थामा संवैधानिक व्यवस्थाअनुसार १७ सदस्यीय मन्त्रिमण्डल बन्न सक्छ । तर, अहिले प्रदेशसभामा कायम सिट संख्या ८० मात्र रहेकाले १६ जनाको मन्त्रिपरिषद् बनाउन सक्ने व्यवस्था छ । प्रदेश सरकारले अहिले मन्त्रीका लागि ६० हजार ३ सय २० रुपैयाँ पारिश्रमिक तोकेको छ । सञ्चार खर्च ३ हजार र अतिथि सत्कारका लागि मासिक १० हजार रुपैयाँ छ । मन्त्रालयका लेखा अधिकृतहरूका अनुसार मन्त्रीको मात्र न्यूनतम मासिक खर्च १ लाख रुपैयाँभन्दा बढी हुन्छ । मन्त्रीका लागि अधिकृतसरहका स्वकीय सचिव दुई जना, उनीहरूको सचिवालय व्यवस्थापन, मन्त्रीका सवारी चालक, कार्यालय सहयोगी थपिनेछन् । उनीहरूको सुविधामा पनि कम्तीमा १ लाख ५० हजार खर्च हुन्छ । इन्धन, सवारी मर्मत खर्चका लागि ८० हजारभन्दा बढी नै खर्च आउने गरेको छ । सबै जोड्दा प्रदेशमा एक जना मन्त्री थप हुँदा सरकारका लागि प्रतिमहिना ३ लाख रुपैयाँभन्दा बढी सेवासुविधाकै आर्थिक भार थपिन्छ । सरकारले चार मन्त्री र एक राज्यमन्त्री थप गर्दै छ ।प्रदेशसभामा माओवादी केन्द्रका १९ सदस्य छन् । तीमध्ये सभामुख पूर्णबहादुर घर्ती र केसी मुख्यमन्त्री छन् । अन्य सबै मन्त्रीका आकांक्षी रहेको मुख्य सचेतक तुलाराम घर्तीले बताए । उनी पनि मन्त्रीका आकांक्षी हुन् । माओवादीले एमाले छोडेर माओवादी केन्द्र रोजेकी दाङकी विमला खत्री वलीलाई राज्यमन्त्री बनाउँदै छ । १८ सदस्य रहेको कांग्रेसमा पनि उस्तै समस्या छ । अहिले माओवादीले मुख्यमन्त्रीसहित दुई र कांग्रेसले एक मन्त्री लिएका छन् । तीन सदस्य रहेको जसपाले सबैलाई मन्त्री बनाएको छ । जसपाका दुई र स्वतन्त्रका एक जना बिनाविभागीयसहित ७ सदस्यीय मन्त्रिपरिषद् छ । त्यसमा अब कांग्रेस, माओवादीका ३३ मन्त्री र ११ राज्यमन्त्री थप्ने टुंगो लागेको छ । सरकारले मन्त्रालयहरूको कार्यविभाजन हेरफेर गर्दै मुख्यमन्त्री तथा मन्त्रिपरिषद्को कार्यालय, आर्थिक मामिला तथा सहकारी, आन्तरिक मामिला तथा सञ्चार, उद्योग वाणिज्य तथा आपूर्ति, ऊर्जा जलस्रोत तथा सिँचाइ, कानुन, महिला, बालबालिका तथा ज्येष्ठ नागरिक, कृषि खाद्य प्रविधि तथा भूमि व्यवस्था, पर्यटन ग्रामीण तथा सहरी विकास, भौतिक पूर्वाधार विकास, वन वातावरण तथा भूसंरक्षण, शिक्षा, विज्ञान, युवा तथा खेलकुद, श्रम रोजगार तथा यातायात र स्वास्थ्य जनसंख्या तथा परिवार कल्याण मन्त्रालय बनाउने निर्णय गरेको छ । अहिलेका ९ मन्त्रालय सरकारी भवनमै व्यवस्थापन हुँदै आएका छन् । भवन अभावमा निर्देशनालय र विभाग भाडाको घरमा छन् । विस्तार गरेका चार मन्त्रालय र दुई राज्यमन्त्रीका लागि भवन, सवारीसाधनदेखि कर्मचारीसम्म सबै नयाँ व्यवस्थापन गर्नुपर्ने छ । कांग्रेसका प्रमुख सचेतक फकरुद्दिन खानले मन्त्रालयको कार्यविभाजन निर्णयसँगै कानुनी गाँठो फुके पनि राजनीतिक र प्राविधिक गाँठो बाँकी रहेकाले तत्काल मन्त्रिपरिषद् विस्तार नहुने बताए । आर्थिक मामिला तथा योजनामन्त्री एवं सरकारका प्रवक्ता कृष्णध्वज खड्काले चार मन्त्रालय र एक राज्यमन्त्री थपिने बताए । जसका कारण सरकारको चालु खर्च स्वाभाविक रूपमै बढ्ने उनको जवाफ छ ।"
८७ प्रतिशत लाभग्राहीले बनाए घर,"सिन्धुली (कास) जिल्लामा पहिचान भएका भूकम्पपीडित लाभग्राहीमध्ये ८७ प्रतिशतले निजी आवास निर्माण गरेका छन् । ४० हजार ३ सय १० जनाको पहिचान भएकोमा गत असार मसान्तसम्म ३३ हजार ६ सय ७४ लाभग्राहीले तेस्रो किस्ता बुझेर घर बनाएका राष्ट्रिय पुनर्निर्माण प्राधिकरण जिल्ला आयोजना कार्यान्वयन इकाइ अनुदान व्यवस्थापन कार्यालयले जनाएको छ । कार्यालयका अनुसार निजी आवास निर्माणतर्फ सम्झौता गरी ३८ हजार ८ सय १५ जनाले पहिलो किस्ता, ३६ हजार ५ सय ६९ जनाले दोस्रो किस्ता र ३३ हजार ६ सय ७४ जना लाभग्राहीले तेस्रो किस्ताको रकम बुझेका छन् । जिल्लामा तोकिएको समयसीमाभित्र सम्झौता नगर्ने १ हजार ३ सय २१ जनालाई लाभग्राही सूचीबाट हटाइएको कार्यालय प्रमुख सूयप्रकाश विष्टले बताए । सरकारले निजी आवास पुनर्निर्माणका लागि पहिलो किस्ताबापत ५० हजार, दोस्रो किस्ताबापत एक लाख ५० हजार र तेस्रो किस्ताबापत एक लाख रुपैयाँ गरी कुल ३ लाख रुपैयाँ अनुदान दिँदै आएको छ । विष्टका अनुसार प्रबलीकरण (घर मर्मत) तर्फ १२ हजार ७ सय ५८ लाभग्राहीमध्ये १० हजार ७ सय ३४ जनाले सम्झौता गरी पहिलो किस्ताबापतको ५० हजार रुपैयाँ बुझेका छन् । हालसम्म ६ प्रतिशत अर्थात् ६ सय ५६ जनाले मात्रै घर मर्मतको काम सकाएका छन् । समयसीमाभित्र घर मर्मतको सम्झौता नगर्ने १ हजार ९ सय ८७ जनालाई प्रवलीकरणको लाभग्राही सूचीबाट हटाइएको छ ।"
मुख्यमन्त्रीविरुद्ध विपक्षीको मोर्चाबन्दी,"नेकपा एमाले औपचारिक रूपमा विभाजन भएसँगै वाग्मती प्रदेशमा मुलुककै पहिलो महिला मुख्यमन्त्रीका रूपमा सत्तारोहण गरेकी अष्टलक्ष्मी शाक्यको पद संकटमा परेको छ । एमाले उपाध्यक्ष रहेकी शाक्य संविधानको धारा १६८ (१) अनुसार बहुमतका आधारमा मुख्यमन्त्रीमा नियुक्त भएकी थिइन् । त्यसका आधारमा उनले विश्वासको मत लिनु पर्दैनथ्यो । तर एमाले विभाजन भएर नयाँ दल नेकपा (एकीकृत समाजवादी) गठन भएसँगै शाक्यको सरकार अल्पमतमा पर्ने देखिएको छ ।१ सय ९ सदस्यीय प्रदेशसभामा एमालेका सभामुखसहित ५६ सांसद छन् । सरकार गठनका लागि ५५ सांसद चाहिन्छ । हालको अवस्थामा दुई जनाले मात्रै अर्को दल रोजे मुख्यमन्त्रीको पद धरापमा पर्नेछ । तर एमालेका आधा दर्जनभन्दा बढी सांसद नवगठित नेकपा (एकीकृत समाजवादी) मा खुलिसकेका छन् । केही अझै खुल्ने क्रममा छन् । यस्तोमा शाक्यले अब सदनबाट विश्वासको मत लिनुपर्ने अवस्था आएको छ । त्यसका लागि नयाँ दल दर्ता भएको औपचारिक पत्र निर्वाचन आयोगबाट प्रदेशसभामा प्राप्त हुनुपर्छ । पत्र प्राप्त भएको ३० दिनभित्र सदनबाट विश्वासको मत लिनुपर्ने व्यवस्था छ । शाक्यले विश्वासको मत नलिए विपक्षी दलबाट अविश्वासको प्रस्ताव सामना गर्नुपर्ने हुन सक्छ । एमाले एकढिक्का हुँदा अध्यक्ष केपी शर्मा ओली पक्षमा ३४ र माधवकुमार नेपाल पक्षमा २२ सांसद थिए । प्रदेशसभामा माओवादी केन्द्रका २३, कांग्रेसका २२, नेपाल मजदुर किसान पार्टीका ३, विवेकशील साझा पार्टीका ३, राप्रपाका २ र स्वतन्त्र एक सांसद छन् ।केन्द्रमा कांग्रेस, माओवादी केन्द्र, एकीकृत समाजवादी र जसपाको गठबन्धन रहेकाले प्रदेशमा पनि यही गठबन्धन सरकारमा आउने निश्चित छ । कांग्रेस र माओवादी केन्द्रसँग नमिल्दा साना दललाई मात्र समेटेर एमालेले सरकार बनाउन सक्ने अवस्था छैन । मुख्यमन्त्री शाक्य एकीकृत समाजवादीतर्फ नखुलेको खण्डमा कांग्रेस, माओवादी केन्द्र र जसपासँगको गठबन्धनले उनीविरुद्ध अविश्वासको प्रस्ताव ल्याउने संकेत विपक्षी सांसदले गरिसकेका छन् । मैले एमालेको विभिन्न जिम्मेवारीमा बसेर काम गरेको छु । दल परिवर्तन गर्ने मनस्थितिमा छैन । सरकार ढल्छ भन्ने पनि चिन्ता छैन । मुख्यमन्त्री जोगाउन पार्टी परिवर्तन गर्दिनँ । यो मबाट हुँदैन । पद पाए पनि नपाए पनि यही पार्टीमै रमाउँछु, शाक्यले भनिन् ।उनले आफ्नो फरक मत एमालेमै राख्ने र वैचारिक संघर्ष गरिरहने बताइन् । मैले २०२८ सालबाट समर्पण, त्याग र नैतिकताको राजनीति गर्दै आएको छु । पद र सत्ताका लागि राजनीति गरेको होइन । फुटको पक्षमा छैन । नयाँ पार्टीमा हस्ताक्षर गर्न सक्दिनँ । यस विषयमा माधवकुमार नेपाललाई जानकारी गराइसकेको छु, उनले भनिन् ।प्रदेश सरकारविरुद्ध लामो समयदेखि मोर्चाबन्दी गरिरहेका विपक्षी दलहरूले भने शाक्यविरुद्ध पनि एउटै कित्तामा उभिने बताएका छन् । माओवादी केन्द्र, कांग्रेस र विवकेशील साझा शाक्यको नेतृत्वको सरकारविरुद्ध एउटै कित्तामा उभिने भएका हुन् । माओवादी केन्द्रका नेता शालिकराम जम्मकट्टेलले वर्तमान सरकार गणितीय हिसाबमा अल्पमतमा परिसकेको र अब सदनबाट विश्वासको मत लिनुपर्ने अवस्था सिर्जना भएको बताए । विश्वासको मत लिनुपर्ने अवस्था देखिएपछि हतारमा सदनको अधिवेशन अन्त्य गरिएको छ । तत्कालै सदन नबोलाए हामी विशेष अधिवेशनको माग गर्नेछौं, उनले भने । उनले शाक्य पनि ओलीपथ मा हिँड्न सुरु गरेको भन्दै यो अत्यन्त खेदजनक भएको टिप्पणी गरे ।कांग्रेस सचेतक छिरिङ दोर्जे लामाले मुख्यमन्त्रीविरुद्ध अविश्वासको प्रस्ताव ल्याउने विषयमा विपक्षीहरूले आन्तरिक कसरत सुरु गरिसकेको पुष्टि गरे । हामी पार्टी केन्द्रीय नेतृत्वसँग छलफलमा छौं, उनले भने । एकीकृत समाजवादीका नेता राजेन्द्र पाण्डेले शाक्यलाई मुख्यमन्त्रीबाट प्रक्रियागत रूपमा हटाइने बताए । हामीसँग प्रदेशसभामा २१ सदस्य छन् । अझै थप्ने कोसिसमा छौं । यो सरकार ढल्छ, उनले भने, गठबन्धनमा रहेका ३ पार्टी मिलेर नयाँ सरकार बनाउँछौं ।"
सिसडोलको पानी र दिसामा हैजाको जीवाणु देखिएन,"काठमाडौं (कास) काठमाडौं महानगरले नुवाकोटको ककनी गाउँपालिका१ सिसडोलबाट संकलित पानी र दिसाको नमुनामा हैजाका जीवाणु नभेटिएको स्पष्ट पारेको छ । राष्ट्रिय जनस्वास्थ्य प्रयोगशालाले भदौ १३ मा नमुना परीक्षण रिपोर्ट सार्वजनिक गरेको छ । दुवै नमुनामा हैजा (कोलेरा) देखिएन, सिसडोल ल्यान्डफिल साइटका इन्चार्ज सरकारदीप श्रेष्ठले बताए । भदौ ६ मा ककनी१ की ७० वर्षीया पुतली बलामीको मृत्यु भएको थियो । चिकित्सकले हैजाकै कारण उनको मृत्यु भएको पुष्टि गरेको भन्दै स्थानीयले भदौ १० बाट सिसडोलमा फोहोर लैजान अवरोध गर्दै आएका थिए । वडाध्यक्ष चन्द्रबहादुर बलामी श्रेष्ठका अनुसार अझै पनि मृतकका परिवारले क्षतिपूर्ति नपाएसम्म फोहोर लैजान नदिने भन्दै स्थानीय आन्दोलित छन् । आइतरबार साँझदेखि अहिलेसम्म १० वटाभन्दा बढी फोहोर बोकेका गाडीमा तोडफोड भइसकेको छ, उनले भने । स्थानीयले हैजा फैलिएको जनाएपछि महानगरले त्यस क्षेत्रबाट भदौ १० मा ५ जनाको दिसा र ४ परिवारले पिउने पानीको नमुना संकलन गरेर भदौ ११ मा प्रयोगशाला पठाएको थियो ।"
१५ स्वास्थ्य संस्थालाई अक्सिजन कन्सन्ट्रेटर,"हेटौंडा (कास) मकवानपुरका विभिन्न १५ स्वास्थ्य संस्थालाई सोमबार अक्सिजन कन्सन्ट्रेटर र स्वास्थ्य सामग्री हस्तान्तरण गरिएको छ । माउन्टेन हार्ट नेपाल र हेटौंडा६ ले सोमबार एक कार्यक्रम गरी उक्त सामग्री हस्तान्तरण गरेका हुन् । बकैया३, वाग्मती२, मकवानपुरगढी७, भीमफेदी७, हेटौंडा३, ५, ६, ९, १२, १३, १४, १५, १६, १८ र १९ का स्वास्थ्य चौकीलाई ७ लिटर क्षमताको अक्सिजन कन्सन्ट्रेटर उपलब्ध गराइएको छ । ती सामग्री करिब ३७ लाख ५० हजार रुपैयाँ बराबरको रहेको वडाध्यक्ष अर्जुन चौलागाईंले जानकारी दिए ।"
३४ शिक्षकले लिए स्वैच्छिक अवकाश,"भक्तपुर (कास) सूर्यविनायक नगरपालिकाका ३४ शिक्षकले स्वैच्छिक अवकाश लिएका छन् । नगरभित्रका सामुदायिक विद्यालयमा दरबन्दी मिलान र व्यवस्थापन गर्न निवृत्तिभरण भइसकेका र अनिवार्य अवकाश चाहने शिक्षकलाई डेढ लाखदेखि साढे ३ लाख रुपैयाँसम्म प्रोत्साहन सुविधा दिएपछि उनीहरूले उक्त निर्णय लिएका हुन् । जसअनुसार २३ जनालाई जनही साढे ३ लाख, ३ जनालाई जनही ३ लाख, २ जनालाई जनही साढे २ लाख, २ जनालाई जनही २ लाख र ४ जनालाई जनही डेढ लाख रुपैयाँ गरी कुल १ करोड ४ लाख ५० हजार रुपैयाँ प्रोत्साहन भत्ता दिएर बिदाइ गरिएको छ । नगरपालिकामा १० माध्यमिक र २४ आधारभूत गरी ३४ विद्यालय छन् ।"
चट्टान फोरेर सडक,"जेठ १४ र ३१ को भीषण वर्षापछिको बाढीपहिरोले मनाङको सडक सञ्जाल क्षतविक्षत छ । साढे २ महिना बितिसक्दा पनि एउटा गाउँबाट अर्को गाउँ पुग्न मुस्किल छ । मर्स्याङ्दी नदी र आसपासका खोलाखोल्सीका बाढीले कतिपय ठाउँमा सडकको नामोनिसान छैन । सदरमुकाम चामेबाट नासो गाउँपालिका जाने मुख्य सडक नै पहिरोले मर्स्याङ्दीमा बगाएको छ । २०७० मा निर्मित यो सडकमा पहिलो पटक यस्तो संकटमा परेको हो । चामेमा भने २०६९ मा मोटर पुगेको थियो ।बाढीले बगाएपछि भ्राताङ भीरको चट्टानमा एग्रो मनाङ प्रालिका कर्मचारीले काठको फड्के र भर्याङ बनाएर स्थानीयलाई तारेका थिए । छेउछाउको ढुंगामाटो पनि बगाएपछि चट्टान फोडेर अहिले सडक निर्माण थालिएको छ । भ्राताङको बाटो हुँदै मनाङ ङिस्याङ र चक्रीय अन्नपूर्ण पदमार्गको गन्तव्य तिलिचो ताल र थोराङला भन्ज्याङलगायत आउजाउ थियो । सडक सम्पर्कबाट विच्छेद माथिल्लो क्षेत्रका बासिन्दाको आवागमन सहज बनाउन अहिले चट्टान फोडेर सडक निर्माण भइरहेको स्थानीय छिरिङ गुरुङले बताए । सडक निर्माणमा संघीय र गण्डकी प्रदेश सरकारको सहयोग छैन । सडक निर्माणमा प्रतिनिधिसभा सांसद पोल्देन छोपाङ गुरुङ खटिएका छन् । सरकारी तवरबाट सडक बनाइदिने छाँटकाँट देखिएन । आफ्नो ठाउँमा आफैं खटिएका छौं, उनले भने । उनका अनुसार आफैंले ड्रिलिङ कम्प्रेसर मेसिन र जेनेरेटर खरिद गरी भ्राताङ भीर फोर्न थालिएको छ । तलेखु नजिकै उनी आफैंले एक्स्काभेटर र ब्रेकर प्रयोग गरी सडक बनाउन कामदार खटाएका छन् । चट्टान फोर्न प्रयोग हुने ड्रिलिङ कम्प्रेसर मेसिन, जेनेरेटर, आवश्यक इन्धन सबै नेपाली सेनाको हेलिकप्टरमार्फत लगिएको हो । एक्स्काभेटर र ब्रेकर उनी आफैंले व्यवस्थापन गरेका छन् । उनका अनुसार बुबा पेमा छिरिङ गुरुङ र आमा छ्युङ्दा गुरुङको नाममा स्थापित पेमा छिरिङ एन्ड छ्युङ्दा फाउन्डेसनमार्फत खर्च व्यवस्थापन गरिएको छ । यसमा मनाङ ङिस्याङ गाउँपालिकाले पनि बजेट व्यवस्थापन गर्नेछ । अहिले चट्टानमा बम विस्फोट गरेर ढुंगा फुटाउने र ढुंगा काट्ने काम भइरहेको छ, उनले भने । यो सडक समुद्री सतहदेखि करिब ३ हजार मिटर उचाइमा पर्छ । अहिले चामेबाट तलेखुसम्मको डेढ किलोमिटरसम्म मोटर चल्छ । तलेखुबाट भ्राताङसम्मको ६ किमिमध्ये २ किमि सडक बनाइएको छ । अब ४ किलोमिटर जति सडक बनाउनुपर्नेछ । यति सडक निर्माणपछि माथिल्लो मनाङसम्म सवारी आवतजावत हुन्छ, गुरुङले भने । उनका अनुसार भदौ महिनाभित्र उक्त सडक निर्माण गर्ने योजना छ । मनाङ ङिस्याङ गाउँपालिका अध्यक्ष कान्छा घलेले सडक निर्माणमा गाउँपालिकाको लागत सहभागिता हुने बताए । यो सडक हाम्रो लागि हो । हामी बजेट विनियोजन गर्छौं, उनले भने ।माथिल्लो मनाङ आउजाउ गर्ने सडक निर्माणको चट्टान फोर्न एक हजार किलोग्राम विस्फोटक पदार्थ प्रयोग गर्न स्वीकृति दिइएको प्रमुख जिल्ला अधिकारी विष्णु लामिछानेले बताए । माथिल्लो मनाङको बाटो अहिले बनिरहेको छ । हामी समन्वय गरिरहेका छौं, उनले भने । २० मिटर जति कडा चट्टान फोर्ने काम भइरहेको छ । भ्राताङ पुग्ने बेलामा पनि सडक खसेको छ । उक्त ठाउँको कडा चट्टानमा पनि बम विस्फोट गर्नुपर्ने हुन्छ । सेनाको रणदल गुल्म चामेको सुरक्षामा उसैको प्राविधिकले विस्फोट गरेर सडक खुलाउने कार्य भइरहेको उनले बताए । सडक मर्मत, नयाँ ट्र्याकका लागि प्रदेश, संघ सरकारलाई अनुरोध गरेका छौं, उनले भने । मनाङ ङिस्याङ गाउँपालिका अध्यक्ष कान्छा घलेले भ्राताङमा सडक तयार नहुन्जेल आउजाउ रोकिएको बताए । चट्टानबाट खसेमा कोही बाँकी रहँदैन, उनले भने, त्यसैले सुरक्षालाई ध्यानमा राखेर काम हुँदै छ । बेंसीसहरचामे खण्डमा सडक निर्माणका लागि डुम्रेबेंसीसहरचामे सडक योजनाले मर्मत थालेको छ । अहिले पहिरो नजाने समय बेंसीसहरदेखि मनाङको तालडाँडासम्म गाडी चलेको छ । चामेदेखि तल्लो क्षेत्र तिमाङ खोलासम्म पनि गाडी चल्न सुरु भएको छ । बीचको करिब १३ किलोमिटर सडकमा गत असारयता सवारी आवागमन ठप्प छ ।"
उत्तरी गोरखामा खाद्यान्न संकट,"उत्तरी गोरखाको चुमनुब्री गाउँपालिकाका छेकम्पार र चुम्चेतमा खाद्यान्नलगायत दैनिक उपभोग्य वस्तुको चरम अभाव भएको छ । बर्खाअघि लगिएका चामल, नुन, तेल, चिनीलगायत दैनिक उपभोग्य सामग्री सकिएको छ । स्थानीयले गहुँको ढिँडो र फापरको रोटी खाएर छाक टारिरहेका छन् । चुम उपत्यकाको छेकम्पार र चुम्चेत प्रवेश गर्ने नाकाअन्तर्गत लोक्पामा दुई सातायताको लगातार पहिरोले बाटो र क्यान्टिलिभर पुल भत्किएपछि पैदलमार्ग छैन । उत्तरी गोरखा सडकले जोडिएको छैन । दैनिक उपभोग्य सामग्री ढुवानी गर्ने खच्चड २ महिनादेखि गाउँ पुग्न नसकेको छेकम्पारको छेकमका तेन्जिङ लामाले बताए । चामल कसैकोमा पनि छैन, उनले भने, किनेर खान्छौं भन्दा पनि पाइँदैन । किराना पसल रित्तै छन् ।लामा उपभोग्य वस्तु खरिदका लागि गाउँपालिकाको केन्द्र सिर्दिबासस्थित फिलिम झरेका छन् । पहिरो छल्दै जोखिमसाथ झरेका उनी दुई दिनदेखि फिलिममै रोकिएका छन् । खच्चड जान सक्दैनन्, मान्छेले बोकाएर लान सकिन्छ जस्तो लागेर झरिहालें । बाटो सारै खत्तम छ, एक्लै हिँड्न पनि सकिँदैन । भारी बोकेर सम्भावनै छैन, उनले भने, अब एकजना साथी पाए रित्तै फर्कने सुरमा छु, एक जना पहिरो हेर्ने अर्को दौडने गर्दा जोखिम कम हुन्छ ।गाउँमा खाद्यान्न सकिएपछि गहुँको ढिँडो र फापरको रोटी खाएर छाक टार्न थालेको लामाले बताए । कोरोना र पहिरोले गाउँमा नाकाबन्दीको झल्को आएको स्थानीयको भनाइ छ । यो वर्ष फापर र आलु पनि राम्रो फलेको छैन, गाउँमा उब्जनी भएको अन्नले धेरै दिन धान्दैन, उनले भने, चीन (तिब्बत) को नाका बन्द भएको २ वर्ष भयो, तलबाट आउने अन्न लोक्पामै रोकिएपछि मर्कामा पर्यौं ।खच्चडबाट ढुवानी भएको चामल २५ केजीको प्रतिबोरा ४ हजार ५ सयदेखि ५ हजार, नुन प्रतिप्याकेट २ सय ५० र आधा लिटर खाने तेललाई २ सय ५० रुपैयाँमा खरिद गरी उपभोग गर्दै आएका थिए । तर २ महिनादेखि ढुवानी हुन सकेको छैन । मौज्दात पनि सकिएपछि जे भेटिन्छ त्यसैबाट गुजारा चलाउन थालेको छेकम्पारका नेम्वाङ लामाले बताए । ६ हजार रुपैयाँ तिर्छु भन्दा पनि चामल पाइएन, उनले भने । चुमनुब्री गाउँपालिकाको केन्द्र सिर्दिबासको फिलिममा मात्र खाद्यको गोदाम छ । फिलिम खाद्यको डिपोमा रहेको सामग्री कम्तीमा २ दिनको यात्रापछि मात्र खच्चडमार्फत छेकम्पार पुग्छ । खाद्यको चामल ल्याउने तयारी गर्दागर्दै लोक्पामा पहिरो गयो, बाटो नभएपछि चामल गाउँ ल्याउन सकेनौं, नेम्वाङले भने । जेठ दोस्रो साता स्थानीय बासिन्दा यार्चागुम्बु संकलन गरी बेच्दा आएको पैसाले उपभोग्य सामग्री किन्ने योजना बनाएर लेकतिर उक्लिए । असार दोस्रो साता गाउँ फर्किएका उनीहरूले जेठ अन्तिम साताको वर्षात्ले बाटो अवरुद्ध भएको थाहा पाए । किरा टिपेर फर्किएपछि सामान ल्याउने सोचमा थियौं, बाटो रोकिएपछि जानै पाइएन । गाउँका किराना पसलमा पनि खाद्यान्न छैन, लामाले भने । चुमभ्याली पुग्न अर्को वैकल्पिक मार्ग नरहेको छेकम्पारका निमा लामाले बताए । घुमेर जाने अर्को बाटो छैन, लोक्पाको पहिरो खोंचमा छ, उनले भने, अहिले पनि पहिरो खसिरहेकाले मर्मत गरिहाल्ने अवस्था छैन । तत्कालका लागि आवश्यक खाद्यान्न सरकारसँग माग गर्ने उनले बताए । सधैं हेलिकप्टरबाट बोकेर साध्य छैन, तत्कालका लागि भने सबैका घरमा एकएक बोरा चामल पुर्याउन हेलिकप्टरबाटै प्रबन्ध भए सहज हुन्थ्यो, उनले भने । कोभिडको जोखिम बढेसँगै चीनसँग जोडिएको छेकम्पारको नाका बन्द छ । त्यसअघि यहाँका बासिन्दा तिब्बतको बजार पुगेर उपभोग्य सामग्री खरिद गर्थे । असार पहिलो साता मनास्लु पदमार्गअन्तर्गत यारुबगर र जगत खण्डको पैदलमार्ग बुढीगण्डकी कटानले अवरुद्ध बनेको थियो । आउजाउमा सहजताका लागि दुवै ठाउँमा ग्याबिन जाली भरेर बाटो मर्मत भएसँगै खाद्यान्न ढुवानी सुरु भएको थियो । तर भदौ पहिलो साताबाट लोक्पाको डुयुखोलामा पहिरो खसेर चुमनुब्री६ चुम्चेत र ७ को छेकम्पार पुग्ने बाटो अवरुद्ध भएको हो । सर्दिभीरको क्यान्टिलिभर पुललाई पनि पहिरोले क्षति पुर्याएको छ ।"
जहाँ हिँड्ने बाटो छैन,"अनमी लक्ष्मी धानुकले पुर्चौडी नगरपालिका४ को भटना स्वास्थ्य चौकीमा काम गर्न थालेको ५ वर्ष भयो । भटना गाउँकै उनी २० मिनेट हिँडेर कार्यालय पुग्छिन् । गर्भवती, सुत्केरीसँगै महिलाका स्वास्थ्य समस्या हेर्ने उनको मुख्य जिम्मेवारी भए पनि यतिमै उनको जागिर सकिँदैन । उनले महिनाको ४५ पटक गाउँका अन्य टोलमा पनि उपस्थिति जनाउनुपर्छ । बालबालिकालाई नियमित खोप लगाउन र सुत्केरी जाँचका लागि आफू नियमितजसो गाउँमा पुग्ने गरेको उनले सुनाइन् । लक्ष्मीलाई गाउँमा पुगेर सेवा गर्न पाउँदा खुसी लाग्छ । आफ्नै गाउँका बिरामीको टोलमै पुगेर सेवा दिन पाउँदा मख्ख पर्ने उनी त्यहाँसम्म पुग्दा भने धेरै दुःख भोग्छिन् । उनले जानुपर्ने कतिपय बस्तीमा हिँड्ने बाटोसमेत छैन । पहाडका अप्ठ्यारा बाटा पार गर्दै खोप स्थलसम्म पुग्नुपर्ने बाध्यता रहेको लक्ष्मी बताउँछिन् । गत वर्षदखि कोरोना महामारी फैलिएसँगै गाउँका आइसोलेसन केन्द्रमा ती स्वास्थ्यकर्मीहरूले नै संक्रमितको हेरचाह र उपचार गरे । यतिबेला सरकारले कोरोनाविरुद्ध देशभरि खोप अभियान सञ्चालन गरेको छ । उनीहरू नै दुर्गम बस्तीका खोप केन्द्रमा पुगेर विभिन्न उमेर समूहका व्यक्तिलाई खोप लगाइरहेका छन् । तर वर्षायाममा भीरपखेरो पार गर्दै बस्तीका खोप केन्द्र पुग्न भने निकै सकसपूर्ण हुने स्वास्थ्यकर्मीहरू बताउँछन् । काम गर्दा दुःख त कति छ भनी साध्यै छैन, लक्ष्मीले भनिन्, सडकको कुरा छोडौं हिँड्ने बाटोसम्म छैन । कतिपय ठाउँमा बाटो बनाएर जानुपर्छ । वर्षायाममा त्यही बाटो पनि चिप्लो हुन्छ । लडेपछि ज्यानै जाने जोखिम हुन्छ । भीरको बाटोमा पहिरो र ढुंगा खस्ने जोखिम उत्तिकै हुने उनको भनाइ छ । सुत्केरीहरूले स्वास्थ्य संस्थासम्म आउन बाटो असहज भएकैले उनीहरूको स्वास्थ्य जाँच, परामर्श र उपचारका लागि आफैं घरघर पुग्नुपरेको लक्ष्मीले बताइन् । भटना स्वास्थ्य चौकीमै कार्यरत अहेब रोहित धानुक पनि जोखिमै मोलेर खोप लगाउन बस्तीबस्तीमा पुग्ने गरेका छन् । दुःख त हुन्छ । वर्षात्मा अझै धेरै । बाढीपहिरो, चिप्लो बाटोसँगै खोलानाला बढेका हुन्छन् । कति ठाउँमा त तर्नै गाह्रो पनि हुन्छ, रोहितले भने, दुःखै भए पनि सेवा गर्न पाएकामा खुसी लाग्छ । तर आउजाउ गर्दा बाटो सम्झ्यो भने डर लाग्छ । पुर्चौडीको भटनामा मात्र होइन जिल्लामा अधिकांश दुर्गम गाउँमा कार्यरत स्वास्थ्यकर्मी घण्टौं हिँडेर खोप लगाउन पुग्छन् । असजिलो बाटोमा आधा दिनसम्म हिँडेर खोप केन्द्रसम्म पुग्नुपर्नेे सिगास गाउँपालिकाका५ को ढुंगाड स्वास्थ्य चौकीका इन्चार्ज हेमन्तसिंह साउद बताउँछन् । गाउँमा सडकै नपुगेकाले धेरै हिँड्नुपर्छ । खोप बोकेर हिँड्नुपर्दा सास्ती हुन्छ । त्यही पनि कर्तव्य पूरा गर्न लागिपरेका छौं, साउद भन्छन् । चार घण्टा पैदल हिँडेर मात्रै खोप केन्द्रमा पुगिने सिगास९ स्थित चौखाम स्वास्थ्य चौकीकी अनमी हंसा बोहराले बताइन् । अब त बानी परिसक्यो । तर पानी पर्दा र चर्को घाम लाग्दा गाह्रो हुन्छ, उनले भनिन् । हरेक महिना दुई दिन खोपका लागि गाउँमा पुग्ने गरेको उनले सुनाइन् । जंगलको बाटो एक्लै हिँड्नुपर्दा ज्यानकै डर हुने गरेको उनको अनुभव छ । दुर्गममा खोप लगाउन जाने स्वास्थ्यकर्मी मात्र होइन, खोपका लागि केन्द्रमा पुग्ने महिलाले पनि उत्तिकै सास्ती भोग्नुपरेको छ । गाउँमा धेरै टाढाटाढा घर हुने भएकाले स्थानीयलाई खोप केन्द्रसम्म पुग्न समस्या हुने गरेको हो । सानो बालकसँग एक घण्टाको बाटो हिँडेर खोप केन्द्रसम्म पुग्ने गरेको पञ्चेश्वर गाउँपालिका१ सेरीकी मालती घटालले दुखेसो गरिन् । गाउँको असजिलो बाटो । घण्टौं हिँड्नुपर्छ । वर्षात्मा त चिप्लिएर लड्ने डर हुन्छ । कम्ता गाह्रो छैन, उनले भनिन् । यसरी जोखिम मोलेर खोप केन्द्रसम्म पुग्ने स्वास्थ्यकर्मीलाई केहीअघिसम्म सरकारले तहअनुसारको दैनिक फिल्ड भत्ता दिने गरेको थियो । तर अहिले अर्थ मन्त्रालयले भत्ता रोकिसकेको उनीहरूको गुनासो छ । कर्मचारीलाई भत्ता दिन मिल्दैन भन्दै काटिएको स्वास्थ्य कार्यालय बैतडीका खोप सुपरभाइजर निरीक्षक हरिश भट्टले बताए । उनका अनुसार केही स्थानीय तहले फिल्ड खर्च दिने गरे पनि केहीले दिँदैनन् । यसले गर्दा स्वास्थ्यकर्मीले आफ्नै खर्चमा फिल्डको काममा जानुपर्ने बाध्यता रहेको उनले बताए । जोखिम मोलेर काम गर्ने कर्मचारीको खाइपाई आएको भत्ता काट्नु अनुचित भएको उनको भनाइ छ ।"
सेन्मिखाको गीत,"भोजपुरको चखेवा भन्ज्याङका वनपाखा र मेलापातमा गुन्गुनाइरहन्थे । मौका मिलेमा चाडपर्वको छेको पारेर साथीसंगी बसेर लोकलहरीमा मायाप्रेमदेखि दुःख र पीडाका कथाहरू गीतैमार्फत पोख्थे २४ वर्षीय सेन्मिखा राई । पाखापखेराका वनमा गुन्जिने उनका भाकाले अब फराकिलो आयाम पाएको छ । सेन्मिखालाई अब सबैले सुन्न पाइने भएको छ । ठेट पूर्वेली भाका र लय समेटिएको हिमालैचुली त्यो पल्लोपट्टि बोलको उनको गीत हालैमात्र सार्वजनिक भएको छ । गीतमा कृष्णबहादुर राईका शब्द र जितेन बान्तवा राईको संगीत छ ।हिमालैचुली त्यो पल्लोपट्टि रूख सुक्यो सर्लङ्ङै लुगा है फाटे सियोले सिउने, मन फाटे भर्लङ्ङै हेर्ने कथा मार्फत आफ्नै थातथलो जन्मभूमिलाई माया गर्ने पौरखीका रूपमा चिनिएका सेन्मिखाको गीतलाई पनि दर्शकस्रोताले रुचाएका छन् । केही महिनाअघि मात्र उनको जीवन दिनचर्यामा संघर्षको कहानी हेर्ने कथा टिमले सेन्मिखाको कथा एपिसोडमा प्रस्तुत गरेको थियो ।सिसालाई काटी जोर गोली, बाँचेको छौं र यो बोलीतीनतले घर त बाबाको, भेटिँदो रैछ कहाँ कहाँकोपूर्वेली मौलिक संस्कति, सभ्यता, जीवनपद्धति र शैलीलाई समेटिएको लोपोन्मुख भाकालाई आफ्नो स्वरमा सार्वजनिक गर्न पाउँदा सेन्मिखा औधी खुसी छन् । औपचारिक रूपमा रेकर्ड भएर सार्वजनिक भएको उनको यो पहिलो गीत हो । गीत रेकर्डकै लागि उनले पहिलोपल्ट काठमाडौंमा पाइला टेके । काठमाडौंमा आएर गीत रेकर्ड नै गरौंला भन्ने कहिल्यै सोचेका थिएनन् । यद्यपि संगीतप्रेमी सेन्मिखालाई गीत गाउने रहरचाहिँ थियो । उनको रहरलाई पूरा गरिदिए अर्का संगीत सर्जक जितेनले । जितेनले पनि उनलाई हेर्ने कथाबाटै चिनेका थिए । मैले पहिले सेन्मिखाजीलाई चिनेको थिइनँ, उनले भने, उहाँको पूर्वेली भाकाहरू सुनेपछि निकै प्रभावित भएँ । भाकालार्ई जगेर्ना गर्नलाई उहाँको काका प्रकाश राईमार्फत उहाँलाई काठमाडौं ल्याउने काम भयो । साउनको अन्तिम सातातिर काठमाडौं आएका सेन्मिखाले गीतलाई दुईतीन पटक सुनेपछि रेकर्ड गर्न राजी भए । गीत रेकर्ड भयो र लगत्तै भिडियो पनि बनाइयो । गीतकै लागि काठमाडौं नै जान्छु भन्ने सोचेको थिइनँ तर गाउने मनचाहिँ हो, उनले भने, गाउँघरतिरै गाइरहने जस्तो गीत भएकाले सारै गाह्रोचाहिँ लागेन । उनले औपचारिक रूपमा संगीत प्रशिक्षण लिएका छैनन् । अवसर पाएमा सिक्ने रहर छ । उनले भने सिक्ने मन त कसलाई नहोला । बाध्यता र परिस्थिति पनि बुझ्नुपर्यो नि । तथापि पूर्वेली लोकसंगीतलाई संरक्षण गर्नुपर्छ भन्ने पक्षमा उनी छन् । गाउँमा बूढापाकाहरूले गाएका भाकाहरूलाई वनजंगलमा गुन्गुनाउँदा गुन्गुनाउँदै उनले पूर्वेली भाकाका लय समाते । पश्चिमी लोकभाकादेखि आधुनिक पाराका गीतहरू उनी वनजंगलमा घाँसदाउरा गर्दै सुन्छन् । सबैभन्दा बढी चाहिँ उनी पूर्वेली भाकासँग भिजेका छन् । अग्रज सर्जकहरू राजेशपायल राई, पार्वती राई, खेमराज गुरुङका गीतहरूले निकै प्रभावित भएको उनले सुनाए । पछिल्लो समय मौलिक लोकभाका ओझेलमा परेका छन् । नयाँ पिढीमा पूर्वेली लोकभाकाको रसले नछोएको सेन्मिखाको सुनाउँछन् । हाम्रो यता बूढाबाजेहरूले गाउने लोक लहरी भाकाहरू अहिले काकाहरू, दाइ र मसरहका साथीले गाउँदैनन् । लोप हुँदै गए पनि मचाहिँ गाउने गर्छु, उनले भने ।रातोलाई भाले खोरैमा किकिरी, बास्छ लौ बिहानी तिमी र हामी भेट भाको आज, गरौं लौ चिनजानी सेन्मिखालाई सहर देखाउने र यतैको रमझममा स्थापित गराउनुभन्दा पनि लोपोन्मुख भाकालाई संरक्षण गर्नु आफ्नो उद्देश्य रहेको जितेनले प्रस्ट्याए । लोकसंगीत उहाँको चाहना हो । उहाँले गीतसंगीतकै लागि गाउँ छोड्नुपर्छ भन्ने छैन, उनले थपे, उहाँको लगन र मिहिनेत छ । पुर्खाको संगीतलाई उहाँले पछ्याइरहनुभएको छ । त्यसैलाई हामीले यहाँसम्म ल्याउने काम गर्यौं । गीत रेकर्डलगत्तै सेन्मिखा चखेवा भञ्ज्याङतिर फर्किसकेका छन् । संगीतमा नाम कमाउन र यतैतिर स्थापित हुने उनको रहर छैन । काठमाडौंको पहिलो यात्रा नै उनलाई सुखद लागेन । उनले भने, काठमाडौंमा पहिलोचोटि जडीबुटी भन्ने ठाउँमा राति पुगें । साह्रै निसास्सिएको जस्तो भयो । काम सकिनेबित्तिकै फर्किहालें । सेन्मिखाको काठमाडौंमा थुप्रै आफ्ना नजिकका आफन्तहरू छन् । यसअघि उनलाई कहिल्यै यता आउन मन लागेन । उनलाई काठमाडौंका मान्छे निष्ठुरी जस्तो लाग्छ । मलाई मात्र त्यस्तो लागेको हुन सक्छ । हामी गाउँमा जन्मेको मान्छेलाई जन्मेको ठाउँ नै प्यारो लाग्दो रहेछ, उनले हाँस्दै भने । सेन्मिखाको बाबु लामो समयदेखि वैदेशिक रोजगारीकै सिलसिलामा देश बाहिर छन् । चखेवा भन्ज्याङमा बाजेबजै, काकाकाकीसँगै उनको आफ्नै संसार छ । वनजंगल चहार्दै भेडा चरण, घाँसदाउरासँगै उनले मौलिक लयलाई सँगसँगै डोर्याउँदै हिँडेका छन् । पूर्वेली भाकाहरू रेकर्ड गर्ने उनको अझै इच्छा छ । भन्छन्, अब फेरि कसैले बोलाए काठमाडौं त आउँछु तर उतैतिर बस्ने मन छैन । गाउँ नै प्यारो लाग्छ । गाईको चरन जन्मै त गाउँमै हो कहाँ हो मरन"
"नउड्ने जहाजमै नौ अर्ब, गहिरो छानबिन जरुरी","नेपाल वायुसेवा निगमलाई आन्तरिक उडानमा अब्बल बनाउने उद्देश्य राखेर सात वर्षअघि ल्याइएका छवटा चिनियाँ जहाज नउडाउने निश्चय गरेर थन्क्याइनु सार्वजनिक स्रोत दुरुपयोगको दुःखलाग्दो दृष्टान्त मात्र होइन, नेपाली झन्डावाहकको अधोगतियात्राको अर्को एउटा कारक पनि हो । र, यथास्थितिमा जति गरे पनि निगम सुध्रिँदैन भन्ने थप प्रमाण पनि हो यो । छ जहाजमा ऋण, अनुदान, लगानी र भन्सारसहित ७ अर्ब २४ करोड र सञ्चालन घाटा २ अर्ब ६० करोड गरी ९ अर्ब ८४ करोड खर्च भैसकेको छ । सञ्चालन घाटा चुलिँदै गएपछि गत वर्षदेखि जहाज ग्राउन्डेड गरिए पनि प्रशासनिक, बिमा खर्च र ऋणको बोझ बढेको बढ्यै छ । यसबाट राज्यको ठूलो धनराशि क्षति मात्र भएको छैन, अनुत्पादक खर्च पनि थपिइरहेको छ । त्यसैले यो परिस्थिति निम्तिनुको कारणबारे गहिरो अनुसन्धान गरिनुपर्छ, र समस्या समाधानको उपाय पनि पहिल्याइनुपर्छ ।यी चिनियाँ जहाजका निम्ति भएको खर्च बढेर दुई न्यारोबडी एयरबस किनेको रकमभन्दा १ अर्ब रुपैयाँ नाघिसकेको छ । यस्तै, यति लगानीले निजी क्षेत्रका कम्पनीले ल्याउने गरेका ७२ सिट क्षमताका १७ वटा सेकेन्ड ह्यान्ड एटीआर विमान किन्न पुग्छ । यस आधारमा हेर्दा नउड्ने जहाजका निम्ति गरिएको खर्चको औचित्य पुष्टि हुन सक्दैन । यी जहाजहरू छोटो अवधिमै उडाउन नसकिने अवस्थामा आइपुग्नु सानो काण्ड होइन । त्यसैले जहाज ल्याउने प्रक्रियादेखि सञ्चालनको क्रमसम्ममा केकस्ता त्रुटिकमजोरी हुन पुगे, जहाजमै समस्या छ कि सञ्चालन राम्ररी गरिएन, या कतै यसमा जानाजान बदनियत त लुकेको छैन भन्ने प्रश्नहरूको उत्तर सरकारले खोज्नैपर्छ । त्यसका निम्ति स्वतन्त्र उड््डयन विज्ञहरूसहितको उच्चस्तरीय छानबिन आयोग नै गठन गरिनुपर्छ । र, राज्यका सम्बन्धित निकाय र संसद्को लेखा समितिको पनि यसमा ध्यान जानुपर्छ । यति ठूलो काण्डको निर्णय प्रक्रियामा संलग्नहरूले त्यसै उन्मुक्ति पाउनु हुँदैन । यो घोटाला प्रकरणमा तत्कालीन समयका कुनकुन मन्त्री वा प्रधानमन्त्रीकै राजनीतिक निर्णय जिम्मेवार छ, त्यसको गहिरो छानबिन हुनुपर्छ । २०७१ असारदेखि आन्तरिक रुटमा उड्न थालेका चिनियाँ जहाज २०७७ साउन १५ सम्म सञ्चालनमा रहे पनि पूर्ण क्षमतामा कहिल्यै उडेनन् । सञ्चालन घाटाका कारण महालेखापरीक्षकको कार्यालयले २०७१ देखि २०७७ सम्म हरेक वर्ष चिनियाँ जहाजको ठोस कार्ययोजना बनाएर उडाउन निर्देशन दिँदा पनि निगमले सुन्दै सुनेन । बरु उल्टो निगम सञ्चालक समितिले हात उठाउँदै आफ्ना १० भन्दा बढी अध्ययन समितिका प्रतिवेदनलाई उद्धृत गर्दै २०७७ असारमा सरकारलाई चिनियाँ जहाज सञ्चालन गर्न नसकिने पत्र पठायो, र २०७७ साउन १५ देखि त यी जहाजलाई सदाका लागि ग्राउन्डेड गरिदियो । २०७१ वैशाखपछि पटकपटक गरी चार वर्ष लगाएर ल्याइएकामध्ये एउटा जहाज नेपालगन्ज विमानस्थलमा दुर्घटनामा परेर काम नलाग्ने भइसकेको छ भने अन्तर्राष्ट्रिय विमानस्थलमा रहेका पाँच जहाजमा घामपानीले खिया लाग्दै छ । उता, ग्राउन्ड बिमा सहित आठ जना पाइलटको न्यूनतम तलब, डिप्रिसिएसन कट्टा, पार्किङलगायतमा दिनहुँ १० लाखभन्दा बढी खर्च भइरहेको छ । जहाज उडाउन नसक्नुमा निगमले मुख्यतः आठवटा कारण देखाएको छ । सञ्चालक समितिका तत्कालीन अध्यक्ष सुशील घिमिरे नेतृत्वको बैठकले यी जहाजको बिमा रकम अन्यको दाँजोमा करिब ३५ प्रतिशतले बढी हुनु, पाइलटको अभाव रहनु, निगमले नै पाइलट तयार गर्दा पनि एयरबस ३२० को भन्दा महँगो पर्नु, प्रशिक्षण खर्च र पार्टपुर्जा चार गुणासम्म बढी पर्नुलाई समस्याका रूपमा औंल्याएको थियो । जबकि, उनै घिमिरेले आफू पर्यटन मन्त्रालय सचिवका रूपमा निगमको अध्यक्ष हुँदा चिनियाँ जहाज खरिद गरे निगमले आन्तरिक उडानमा नेतृत्व गर्न सक्ने प्रतिवेदन बनाएका थिए । र, उनकै अध्यक्षताको समितिले नेपाल वायु सेवा निगम, व्यावसायिक योजना २०१४१५२०२३२४ ल्याएको थियो, जसको मूल सारांशमै मित्रराष्ट्र चीन सरकारबाट अनुदान तथा सहुलियतपूर्ण ऋणमा नेपाल सरकारले किनिदिने जहाजको उच्चतम प्रयोग गर्दै सन् २०२४ सम्म निगमको आन्तरिक उडानमा सबैभन्दा बढी १६ विमान पुर्याउने लेखिएको थियो । तर, निजी वायु सेवाको एकाधिकार तोड्न र दुर्गमका जनतालाई सेवा दिन भनेर ल्याइएका जहाजले लक्षित उद्देश्य पूरा त गर्न सकेनन् नै, उल्टो निगमलाई थप ओरालो लगाए । सञ्चालक समितिले २०७७ असारमा पर्यटन मन्त्रालयलाई लेखेको पत्रमा साना जहाज (वाई १२ई) ले म्यानुअल मा लेखिएकोभन्दा २५ देखि ६७ प्रतिशतसम्म कम भार बोक्ने गरेको, यिनको तालिममा जाने पाइलटको खर्च अन्यको दाँजोमा ७८ प्रतिशत बढी तथा टाइप रेटिङ तालिम खर्च पनि ३० प्रतिशतले बढी रहेको जनाइएको छ । यिनले यस्तै खाले युरोपेली जहाजको दाँजोमा इन्धन खपत पनि बढी गर्ने गरेको पत्रमा छ । यसबाट त यी जहाज हचुवाका भरमा किनिएको देखिन्छ । कुनै व्यक्तिले चौपाया किन्दा त सबै पक्षमा विचार पुर्याउँछ, सरकारी स्वामित्वको संस्थानले जहाज किन्दा उल्लिखित विषयमा पहिल्यै किन विचार पुर्याएन भन्ने प्रश्न यहाँ जबर्जस्त रूपमा उठ्छ । २०६८ कात्तिकमा निगमको इन्जिनियरिङतर्फका नायब उपमहाप्रबन्धक गणेश ठाकुर नेतृत्वको प्राविधिक टोलीले जहाज उत्पादन गर्ने स्थान चीनको हार्बिन पुगेर सुगम भेगका लागि एमए६० र दुर्गमका लागि वाई१२ ई जहाज उपयुक्त भएको प्रतिवेदन बुझाएको थियो । प्रतिवेदनले ती दुवै प्रकारका जहाजको भारवहन क्षमता पनि नेपालको भूबनोटका लागि सुहाउँदो रहेको उल्लेख गरेकाले त्यसकै आधारमा टेकेर सरकारले खरिद प्रक्रिया अघि बढाएको थियो । त्यसैले उक्त प्रतिवेदनको आधारमा पनि अहिले प्रश्नहरू उठेका छन् ।त्यसैले एकातिर सम्पूर्ण खरिद प्रक्रिया र सञ्चालनका तौरतरिकाबारे छानबिन गरिनुपर्छ भने अर्कातिर यी जहाजलाई अब के गर्ने भन्ने पाटो पनि शीघ्र टुंग्याइनुपर्छ । निगमले सरकारलाई जहाजबारे तीनवटा विकल्प सुझाएको छ बिक्री गर्ने, भाडामा दिने र चीनलाई नै फिर्ता दिने । यी वा अन्य विकल्पबारे पनि थप अध्ययन गरिनुपर्छ । कार्यान्वयनयोग्य र निगमको हित हुने उत्तम विकल्पको छनोट गर्नुपर्छ ।"
अफगान मामिला र वित्तीय संकट,"सम्भावित मौद्रिक र वित्तीय संकटअमेरिका र सम्बद्ध राष्ट्रहरूसँगै अन्तर्राष्ट्रिय वित्तीय संस्थाहरूले अफगान पुनर्निर्माणका लागि अर्बौं डलर खन्याएका छन् । कतिपय स्रोत स्वीकृत भई आउने क्रममा थिए । अब यहाँनेर विश्वासको संकट पैदा भएको छ । अफगान केन्द्रीय बैंक र अन्तर्राष्ट्रिय मुद्रा कोषमा जम्मा भएको रकम तालिबान सरकारले सजिलैसँग लिने र खर्च गर्ने सामर्थ्य राख्दैन जसमा अन्तर्राष्ट्रिय वित्तीय संस्थाहरू र अमेरिकी सरकारको प्रत्यक्ष नियन्त्रण छ । अगस्टको चौथो हप्ता अफगान केन्द्रीय बैंकको नियन्त्रणमा आइसक्नुपर्ने ९ अर्ब डलरको कोष अहिले अनिश्चित बनेको छ जसमा प्रत्यक्ष नियन्त्रण न्युयोर्क रिजर्भ बैंकको छ । अन्तर्राष्ट्रिय वित्तीय सहयोग हस्तान्तरणको सवालमा अफगान सरकारका तर्फबाट प्रतिनिधित्व गरी प्रत्यक्ष सम्पर्कका रूपमा काम गर्ने व्यक्तिको तालिबानले तुरुन्त व्यवस्था गर्न सक्नुपर्ने स्थिति एकातिर छ भने, अर्कातिर पश्चिमा मुलुकहरूलाई पनि त्यहाँ सुरु गरिएका आर्थिक सुधारका प्रयासहरूले निरन्तरता पाउँछन् भन्ने आभास दिनुपर्ने भएको छ । पश्चिमा मुलुकहरू र खास गरी अमेरिकाको चाहना तालिबानी सरकार फराकिलो र उदार विश्व अर्थव्यवस्थाको एक अभिन्न अंग भएर रहोस् भन्ने छ जसमा तालिबान हालसम्म त्यति प्रस्ट छैन ।तालिबानले सत्ता हातमा लिएको भोलिपल्ट अफगान मुद्रा बजार झन्डै मृतप्रायः बनेको थियो । हाल त्यसमा झीनो सुधार देखिए पनि भरोसालाग्दो स्थिति अझै आउन सकेको छैन । तालिबानका लागि हाल सबैभन्दा महत्त्वपूर्ण काम भनेको मुलुकमा हूलदंगा र लुटपाट रोकी राष्ट्रिय मुद्राको विश्वसनीयता कायम राख्नु हो । मुद्रा बजारमा विश्वसनियता गुम्यो र मुद्रास्फीति बढ्न थाल्यो भने त्यसले सम्पूर्ण अफगान अर्थतन्त्रलाई गाँज्नेछ र मुलुक भयंकर आर्थिक संकटमा फस्न सक्नेछ । अर्कातर्फ, छिमेकी मुलुकहरूसँगका व्यापारिक नाकाहरू प्रायः बन्द छन् जसले गर्दा अवैध व्यापार मौलाउने र सरकारी राजस्व घट्ने संकेत देखा परेको छ । कमजोर घरेलु अर्थतन्त्र र अन्तर्राष्ट्रिय दातृसंस्थाहरूसँगको विश्वासको संकटका कारण त्यहाँ फराकिलो वित्तीय खाडल पैदा हुने सम्भावना छ । तर यी समस्याबारे तालिबान नेताहरू अनभिज्ञ भने छैनन् र यी वित्तीय संस्थाहरूले तालिबानसँग समझदारी गरी सहयोग कायम राखून् भन्ने उनीहरूको चाहना छ । त्यसै कारणले दुई दशकअघिको र हालको तालिबानी व्यवहारमा निःसन्देह भिन्नता देखा परेको छ । यो परिवर्तन स्वाभाविक पनि छ किनकि यसबीच काबुल नदीमा धेरै पानी बगिसकेको छ, अफगान जनताले विदेशी हस्तक्षेपको लामो दुश्चक्र भोगिसकेका छन् र तालिबान पनि यसको चाँडो अन्त्य चाहन्छ ।पश्चिमा मुलुकहरू र तालिबान सरकारबीच सौहार्दपूर्ण सम्बन्ध बने त्यो अफगान जनताको हितमा हुनेछ । सम्भवतः आफ्नो सरकारलाई टिकाउनकै लागि पनि यसो गर्नु तालिबानको बाध्यता हो किनकि दुई दशकअघिको शासन शैलीबाट जनतामा छाएको चरम नैराश्यबारे उसलाई जानकारी छ नै । यसै कारण तालिबानले कसैले पनि अफगानिस्तान छोडेर जानुपर्ने छैन भनी विदेशीहरूलाई आश्वस्त पार्न चाहेको छ । तर ऊ तोकिएको समयसीमा (अगस्ट ३१) सम्ममा सबै अमेरिकी सैनिक फिर्ता भैसक्नुपर्नेमा भने अडिग छ ।अफगानिस्तान छोड्नमा अफगानीहरू नै पनि ताँती लाग्छन् कि भन्ने तालिबानको चिन्ता छ । त्यसो भयो भने विश्व समुदायमा धेरै अफगान नागरिक शरणार्थी बनेको सन्देश पुग्नेछ र त्यसले फेरि अर्को द्वन्द्वको सुरुआत गराउनेछ । सायद यसै कारण तालिबानले अफगान नागरिकहरूलाई देश छोडेर जान दिइरहेको छैन र नरम भाषा बोलिरहेको छ । महिलाहरूलाई कामको अधिकार रहेको र उनीहरूसँग हातेमालो गरेर अफगानिस्तान पुनर्निर्माण गर्न चाहेको उसको अभिव्यक्तिले यसै कुराको संकेत गर्छ ।तालिबानले दुई दशकअघि सत्ता छोड्दाको अवस्थाबाट हालसम्म अफगान अर्थतन्त्र तीन गुणाले वृद्धि भैसक्नुका साथै सहरीकरण पनि व्यापक छ । यसैअनुरूप आर्थिक र वित्तीय संरचनाहरू पनि बनेका छन् जसबारे तालिबान त्यति जानकार छैन । तालिबानले आफ्नो बुझाइलाई छोटो अवधिमै अद्यावधिक गर्नुपर्ने हुन्छ अन्यथा अहिलेको तरल राजनीतिक अवस्था मानवीय संकटमा रूपान्तरण हुन पुग्छ र सवा ३ करोडभन्दा बढी अफगान जनता अर्को संकटको भुमरीमा पर्न सक्छन् ।आचार्य अर्थशास्त्री हुन् ।"
विधि थन्काएर गोजीकालाई मन्त्री,"अरूले विधि र पद्धति मिचेको भन्दै चर्को आलोचनामा उत्रेका गठबन्धनका दलहरू नै आज यी सब विषयलाई ओझेलमा पार्दै आफ्ना सारथिहरूलाई मन्त्री बनाउन कस्सिएका छन् । दलमा आजीवन दुःख गरेर पनि अवसर नपाएका र सम्बन्धित विषयमा जानकारी राख्नेहरूलाई भन्दा पनि आफ्नो जयजयकार गर्ने व्यवसायीहरूलाई मन्त्रीको कुर्सीमा टिपेर राख्ने प्रवृत्ति बढ्दो छ । यस्तै राजनीतिका कारण ठूला कम्पनीका मालिकहरूलाई मन्त्री बन्ने अवसर जुर्दै छ । मन्त्री छनोटमा समावेशिता त दलहरूका लागि धेरै परको कुरा भइरहेको छ । दलितलाई राज्यमन्त्री दिनुपर्यो भने पनि दलहरू मूर्च्छित हुन्छन् । गोजीबाट मन्त्री पद दिने प्रवृत्तिले न दलितहरूले अवसर पाउँछन् न त समावेशिताको सिद्धान्त नै व्यवहारमा लागू हुन्छ । न विषयवस्तुमा जानकारी राख्नेहरूले मौका पाउँछन् न त जनअपेक्षाअनुसार नै काम हुन्छ । गोजीबाट मन्त्री छान्दा रूखले कार्बनडाइअक्साइड दिन्छ र हामीले रूखलाई अक्सिजन दिन्छौं भन्ने विद्वान् हावी हुन्छन् । आफूलाई ताली ठोक्नेहरू हैन दक्षता, त्याग र जनअपेक्षालाई ध्यानमा राखेर काम गर्ने खुबी भएकाहरूलाई मन्त्री बनाउने पद्धतिको विकास गर्नु जरुरी छ । मन्त्री भएपछि आगामी चुनाव जित्न सहज देख्नेहरूको भीड त्यत्तिकै छ । त्याग र समर्पणभन्दा पनि पैसाको बलमा मन्त्री पद हात पार्नेहरूको भीड ठूलै छ । दलहरूले विधि र पद्धतिलाई बिर्सेर निर्णय गर्दा गलत व्यक्तिहरूले अवसर पाउनेमा दुईमत छैन । अघिल्लो सरकारको सन्दर्भ लिँदा, ७० करोड कमिसन काण्ड एमाले अध्यक्ष केपी शर्मा ओलीले गरेका थिएनन् । सरकारी जग्गा व्यक्तिका नाममा दर्ता ओली आफैंले गरेका होइनन् । ओम्नी घूस प्रकरणमा पनि ओली आफैं थिएनन्, उनका सारथि भनिनेहरूले गरेको गलत कामको असर ओलीलाई पर्यो । प्रतिगमनको मार्गमा ओलीलाई हिँड्न प्रेरित गर्ने ठूलै जमात थियो र अहिले पनि त्यो जमात ओलीकै वरिपरि छन् । आलोचित पात्र, दुर्गा प्रसाई ओलीकै वरिपरि घुमिरहँदा धेरैले ओलीलाई मेडिकल माफियाका पक्षपोषक हुन् भने । आफ्नो सिद्धान्त जनताको हितमा भए पनि त्यसलाई फेल गराउने वा पास गराउनेमा आफ्ना सारथिहरूको भूमिका मुख्य हुन्छ भन्ने ख्याल नेतृत्वलाई हुनु जरुरी छ । आफ्नो बोलीमा ताली बजाउनेलाई हैन त्याग र दुःख गरेका तर अवसर नपाएकाहरूलाई समावेशी सिद्धान्तको आधारमा मन्त्री छान्नमा शीर्ष नेताहरूले ध्यान दिनु आवश्यक छ । अब जुन जोगी आए पनि कानै चिरिएको भन्नु नपरोस् जनताले । गोविन्द विक, बूढानीलकण्ठ१२, काठमाडौंकस्तालाई मन्त्री बनाउने, आमजनता र कार्यकर्ताहरूको अपेक्षा के छ, मन्त्री हुन चाहिने न्यूनतम योग्यता र मापदण्ड केके हुन्, नेताहरूको सनकको भरमा वा गोजीबाट निकालेको सूचीबाट मन्त्री बनाउनेजस्ता थुप्रै प्रश्न अहिले गठबन्धन दलहरूभित्र उठेका छन् । जसलाई सम्बोधन गर्न सके, सरकारप्रति जनता सकारात्मक हुन सक्छन् । निश्चय नै, राजनीति गर्न आएकाहरू जोगी बन्न चाहँदैनन् । यसर्थ प्रतिनिधिसभा र राष्ट्रिय सभाका हरेक सांसद मन्त्रीका आकांक्षी हुन्छन् नै । तर, आमजनताको अपेक्षा पनि दल र दलका नेताहरूले बुझ्नुपर्छ । अन्यथा त्यसको असर चुनावमा पर्छ । २०७० सालको चुनावको मुखैमा कांग्रेस सभापति शेरबहादुर देउवाले २४ वटा जनभावनाविपरीतका निर्णयहरू गर्दा त्यसको असर कति नकारात्मक भयो भन्ने सबैलाई थाहा छ । त्यो घटनाबाट कांग्रेसले मात्र होइन गठबन्धनका सबै दलले शिक्षा लिएर अघि बढ्नुपर्छ । त्यसको पहिलो कदम हो आशा र सम्भावना बोकेका पात्रहरूलाई मन्त्री र अन्य राजकीय पदहरूमा नियुक्त गर्ने । मन्त्री पद थोरै छ, आकांक्षीहरू धेरै । मन्त्री बन्न नपाएको झोंकमा पुनः दलबदलको खतरा उत्तिकै छ, नयाँ दल नै दर्ता हुने डर पनि छ । तथापि डर मानेर हुँदैन, जनताको मन जितेका पात्रहरूलाई मन्त्री बनाए सरकारप्रति सकारात्मक भाव जाग्छ । सधैं एउटै पात्रलाई अवसर दिनु राम्रो होइन । नयाँ तर इमानदार र सक्षम पात्रहरूलाई पनि अवसर दिइनुपर्छ । नेताहरूको निकट भए भन्दैमा सधैं ज्ञानेन्द्रबहादुर कार्की, बालकृष्ण खाँड, जनार्दन शर्मा र पम्फा भुसालहरूले मात्र अवसर पाउनु राम्रो होइन । यसले राम्रो सन्देश गएको छैन । अब बाँकी छनोटमा ध्यान दिनुपर्छ । यतापट्टि होसियार बनौं । ओली सरकारले विवादास्पद पात्रहरूलाई राजकीय पदहरूमा नियुक्ति दिँदा बदनाम भएको थियो । यो सरकारको पालामा त्यस्तो गल्ती नदोहोरियोस् । कुलमान घिसिङजस्ता पात्र पुरस्कृत हुन सके मात्र देउवा सरकारले जनताको मन जित्न सक्छ । गोपाल देवकोटा, जोरपाटी, काठमाडौं"
राजनीतिमा सधैं उही अनुहार,"कोभिडको प्रलयकारी सन्त्रासबाट मरणासन्न बनेका नेपाली जनता व्यभिचारी, अनैतिक र सिद्धान्तहीन स्वार्थी राजनीतिक संस्कारबाट झनै आजित बनेका छन् । जनता कामविहीन भएर गुजारा चलाउन हम्मेहम्मे परिरहेको बेला राजनीतिक दल र नेताहरू भने पार्टी फुटाउने, जुटाउने, मन्त्री या अन्य पद पाइन भने यस पार्टीमा नबस्नेजस्ता अभिव्यक्ति दिएर नीचताको पराकाष्ठा नाघिरहेका छन् । जनताका रोदन र पीडालाई लत्याउँदै सिद्धान्त, विचार र व्यवहारलाई भस्म पारेर आआफ्नो दुनो सोझ्याउन जतिसुकै गिर्न तयार अवसरवादी नेताहरूको दोगला चरित्रले आमनागरिकको मन भाँचिएको छ । रिनको भार, स्विस बैंकमा बचत र बेरुजु दोब्बर हुँदै जानुले चरम भ्रष्टाचार मौलाएको छ भने जनताको जीवनस्तर झन् क्षीण बन्दै गैरहेको छ । सीमित नेता र यिनका परिवार मात्र मालामाल र सम्पन हुँदै जानुले देशै खोक्रो बनिरहेको छ । अनेक सपना देखाएर भ्रमित बनाउँदै जनताको बुई चढेर सत्तासीन हुन पुगेका नेताहरूले जनभावनालाई लत्याउँदै गरेका विभिन्न कार्यले जनता आक्रोशित बनेका छन् । दुई छिमेकी राष्ट्रसँगको असन्तुलित परराष्ट्र नीति, अमेरिका, युरोपियन युनियनको प्रत्यक्ष हस्तक्षेप र नागरिकता, एमसीसी, इन्डो प्यासेफिकजस्ता संवेदनशील विषयमा बिनाअध्ययन र अनुसन्धान हचुवामै निर्णय गर्न खोज्ने परिपाटीले राष्ट्र कमजोर भएको भान हुन्छ । अब पनि यिनै अनुहारबाट जनताले आशा गर्नु निरर्थक छ । पहिलो र दोस्रो पुस्ताका नेताहरूले मुलुकका लागि खासै राम्रो काम गर्न सकेनन् । तेस्रो पुस्ताले पनि उनीहरूकै सिको गरिरहेका छन्, यसले झनै निराश बनाएको छ । देश र जनताका लागि भनेर सरकारमा पुग्ने तर व्यक्तिगत र पारिवारिक जीवन उकास्नमा तल्लीन रहिरहने नेताहरूबाट देशलाई फाइदा हुन्न । रोशन भट्टराई, इनरुवा३, सुनसरी"
नेपालको प्राकृतिक पुँजी,"नेपालका प्रमुख प्राकृतिक पुँजीहरूको लेखाजोखापारिस्थितिक प्रणालीको सेवा र वस्तुको मूल्य आकलन गर्न अन्य देशमा सिस्टम अफ इन्भायरमेन्टल इकोनोमिक अकाउन्ट (एसईईए) विधि अपनाइन्छ । तर नेपालमा एसईईए प्रणाली कार्यान्वयनको चरणमा नभएकाले ऐनकानुनबमोजिम केही प्राकृतिक स्रोतबाट प्राप्त राजस्वलाई आधार मानी प्रारम्भिक रूपमा प्राकृतिक पुँजीको अनुमान गर्न सकिन्छ । नेपालको अन्तरसरकारी वित्तीय व्यवस्थापन ऐन२०७४ ले प्राकृतिक स्रोत भनी समेटेका पर्वतारोहण, विद्युत्, वन, खानी, पानीलगायतका प्राकृतिक स्रोतहरू परिचालनबाट प्राप्त पुँजीको अवस्थालाई लेखाजोखा गर्नु सान्दर्भिक हुन्छ ।हिमालय पर्वत नेपालका लागि महत्त्वपूर्ण प्राकृतिक स्रोत हो । नेपालको कुल क्षेत्रफलको १३ प्रतिशत हिमाली क्षेत्रले ओगटेको छ । यो सानो घेराभित्र ६ हजार मिटरभन्दा अग्ला १,९१३ वटा चुचुरा छन् भने १,३१० वटा हिमालको नामकरण गरिएको छ । ८ हजार मिटरभन्दा अग्ला हिमाल विश्वमा १४ वटा छन्, जसमध्ये ८ वटा नेपालमै पर्छन् । नेपालका ४१४ हिमचुलीमा आरोहण अनुमति दिइएको भए पनि हाल ८१ चुचुरा मात्र विश्वबजारमा आरोहणका लागि बढी चिनिएका छन् । पर्वतारोहण नेपालको पर्यटन क्षेत्रको प्रमुख क्रियाकलाप हो, जसले सृजना गरेका रोजगारी तथा अन्य कारोबार विशाल भए पनि कुल गार्हस्थ्य उत्पादन वा वृद्धिमा लगभग ३ प्रतिशत योगदान छ । कोभिडकालमा, आर्थिक वर्ष २०७७७८ मा यिनै हिमचुलीहरूबाट लगभग ५४ करोड ७ लाख रुपैयाँ आरोहण राजस्व संकलन भएको छ ।जलस्रोत नेपालको अर्को उल्लेखनीय प्राकृतिक स्रोत हो । नेपालमा ६ हजार नदीनाला छन्, जसमा वार्षिक २२५ अर्ब घनमिटर प्रतिसेकेन्ड पानी बग्ने अनुमान छ । त्यसबाट ६९ प्रतिशत मात्र खानेपानी, विद्युत्, सिँचाइ, उद्योग, मनोरञ्जन, यातायातलगायतका क्षेत्रमा उपयोग हुने गरेको छ । भूमिगत जलाशयमा ११५ अर्ब घनमिटर पानी भएको अनुमान गरिएकामा लगभग ५८ अर्ब घनमिटरचाहिँ खानेपानी, सिँचाइ, उद्योगमा उपयोग हुँदै आएको छ । यतिका धेरै नदीनालाबाट लगभग ८३ हजार मेगावाट विद्युत् उत्पादन गर्ने क्षमता भए पनि ९८ जलविद्युत् गृहबाट करिब १२९०१६९ मेगावाट मात्र उत्पादन भइरहेको छ । त्यसबाट आर्थिक वर्ष २०७७७८ मा ३ अर्ब ३७ करोड १३ लाख २० हजार ६ सय ४० रुपैयाँ राजस्व संकलन भएको छ । पानीको उपयोग खानेपानी, सिँचाइ र यातायात, पर्यटन क्षेत्रलगायतमा गरिए पनि सरकारले अपेक्षित राजस्व संकलन गर्न सकेको छैन ।वन नेपालको त्यस्तै महत्त्वपूर्ण प्राकृतिक स्रोत हो । विगतमा लगाउने गरिएको हरियो वन नेपालको धन नारा आजभोलि पनि उपयुक्त रहेको प्रमाणित हुन्छ । नेपालको कुल भूभागको ४४ प्रतिशत क्षेत्रफल वनजंगलले ढाकेको तथ्यांक छ, जसमा लगभग ११८ किसिमका पारिस्थितिक प्रणाली छन् । तिनै पारिस्थितिक प्रणालीको सेवा र वस्तुका आधारमा मानव जीवन पद्धति सञ्चालित हुँदै आएको छ, तापनि यो स्रोतलाई राष्ट्रिय लेखा प्रणालीमा आबद्ध गर्न सकिएको छैन । आर्थिक वर्ष २०७७७८ मा काठदाउरा बिक्रीबाट संकलित वनको राजस्व लगभग ६९ करोड ५८ लाख ७१ हजार रुपैयाँ छ ।नेपालमा पाइने लगभग १३ हजार प्रजातिका वनस्पतिमध्ये ८१९ प्रजाति गैरकाष्ठ वन पैदावर तथा जडीबुटीका रूपमा उपयोग हुँदै आएका छन् । यिनैमध्ये लौठसल्ला एउटा हो, जसको पात प्रतिवर्ष ६० करोड किलो संकलन गर्न सकिने तथ्यांक वनस्पति विभागको हालैको अध्ययनमा उल्लेख छ । यो पात केही वर्षअघि प्रतिकिलो १४० रुपैयाँका दरले बिक्री भएको पाइन्छ । यही हिसाबले पनि लगभग लौठसल्लाको पात बेचेर वार्षिक रूपमा ८५ अर्ब रुपैयाँ कमाउन सकिने देखिन्छ । यसबाहेक सरकारको राजस्व प्रतिकिलो ३० का दरले लगभग १८ अर्ब उठाउन सकिन्छ ।नेपालको वनजंगलमा १०५४९७ मिलियन टन कार्बन भण्डारण क्षमता रहेको मानिन्छ । वर्तमान विश्वबजारमा कार्बनको मूल्य प्रतिटन लगभग ४० अमेरिकी डलर छ । तर सन् २०२१ को फेब्रुअरीमा नेपाल सरकार र विश्व बैंकबीच भएको सम्झौताअनुसार प्रतिटन ५० डलर पाइन्छ । यो मूल्यमा नेपालका वनमा सञ्चित कार्बनको मूल्य लगभग ५२ करोड ७४ लाख ८५ हजार डलर बराबर छ, जुन प्रतिवर्ष प्राप्त हुने रकम हो । यसलाई अदृश्य प्राकृतिक स्रोत वा वायुमण्डलद्वारा प्रदत्त प्राकृतिक पुँजी भन्न सकिन्छ ।खानी तथा खानीजन्य वस्तुहरू पनि प्राकृतिक पुँजीका प्रमुख स्रोत हुन् । नेपालमा युरेनियमजस्ता महत्त्वपूर्ण खनिज रहेको पत्ता लागेको छ । नेपालमा धातु, गैरधातु, शृंगारिक (पत्थर वा रत्न), इन्धन गरी चार वर्गका खनिज पाइने अभिलेखहरूमा उल्लेख छ । हाल भूगर्भ तथा खानी विभागले १५ किसिमका खानीजन्य उद्योगका लागि १४९ वटा अनुमतिपत्र दिएको छ । यीमध्ये ७२ वटा चुनढुंगाका अनुमतिपत्र हुन्, जसका आधारमा २५ वटा सिमेन्ट कारखाना सञ्चालनमा छ । यी खानीजन्य उद्योगबाट नेपाल सरकारले आर्थिक वर्ष २०७७७८ मा लगभग ७९ करोड ३३ लाख ५८ हजार रुपैयाँ बराबरको राजस्व उठाएको छ ।अन्तरसरकारी वित्त व्यवस्थापन ऐन२०७४ ले परिभाषित गरेकाबाहेक अन्य स्रोतबाट पनि राजस्व संकलन हुँदै आएको छ । नेपालका खोलानालाले वार्षिक बगाएर ल्याउने ढुंगा, गिट्टी, बालुवा र जराजुरीजस्ता नदीजन्य पदार्थहरू प्राकृतिक स्रोत नै हुन् । ढुंगा, गिट्टी र बालुवा पूर्वाधार विकासको कच्चा पदार्थ पनि हुन् । यी वस्तुबिना देशको पूर्वाधार विकास कल्पनाबाहिरको विषय हो । यिनै स्रोतबाट दहत्तर बहत्तर शीर्षकमा आर्थिक वर्ष २०७७७८ मा २४३ पालिकाले लगभग ४ अर्ब ६२ करोड २५ लाख रुपैयाँको राजस्व संकलन गरेका छन् ।नेपालको भूगोलको लगभग ८३ प्रतिशत पहाडी क्षेत्रले ओगटेको छ, जसले सौर्य ऊर्जा संकलन गर्ने क्षमता बढाउन सहयोग गर्छ । सन् २०२० मा प्रकाशित प्रतिवेदनअनुसार, नेपालमा सौर्य शक्ति उत्पादन क्षमता ५० हजार टेरावाट प्रतिघण्टा प्रतिवर्ष छ, जुन हालको जलविद्युत् क्षमताभन्दा सय गुणा बढी हो । विद्युत् विकास विभागले हालसम्म ६९ कम्पनीलाई लगभग ८३९७९ मेगावाट सौर्य ऊर्जा उत्पादन गर्न अनुमतिपत्र दिइसकेको छ । यीमध्ये हालसम्म ४ वटा आयोजनाबाट कुल २०१८ मेगावाट ऊर्जा उत्पादन भई विद्युत्को केन्द्रीय प्रसारणमा जडान भइसकेको छ । यसको वित्तीय लेखाजोखा राष्ट्रिय अर्थतन्त्रमा समावेश हुने प्रक्रियामा छ ।वायु पनि भरपर्दो प्राकृतिक स्रोत हो । नेपालमा बतासेडाँडा तथा नदीका खोंचहरू धेरै छन् । वायुलाई ऊर्जामा परिणत गरी पुँजी सृजना गर्न सकिन्छ । वैकल्पिक ऊर्जा प्रवर्द्धन केन्द्रको हालै प्रकाशित प्रतिवेदनअनुसार, २२ जिल्लामा वायु ऊर्जा उत्पादनका लागि सम्भाव्यता अध्ययन गरिएको छ, जसअनुसार लगभग ६०७४ वर्गकिमि क्षेत्रफलबाट प्रतिवर्गकिमि ५ मेगावाटका दरले उत्पादन गर्न सकिन्छ । यही तथ्यलाई आधार मानेमा नेपालमा लगभग ३ हजार मेगावाट वायु ऊर्जा उत्पादन हुने प्रारम्भिक अनुमान गरिएको छ ।फोहोरमैलालाई पनि प्राकृतिक स्रोतका रूपमा लिने गरिन्छ । काठमाडौं उपत्यकाबाट प्रतिदिन लगभग १,२०० टन फोहोरमैला निस्किने आकलन छ । यस्तो फोहोरमैलालाई प्रांगारिक मल बनाएर र ऊर्जा उत्पादन गरेर पुँजीमा परिणत गर्न सकिन्छ । उदाहरणका लागि, पोखरा महानगरपालिकाको फोहोरमैलाबाट तनहुँ जिल्लाको कोत्रेमा गण्डकी ऊर्जा प्रालिले प्रतिदिन ४५ टन ठोस फोहोरमैला प्रयोग गरी लगभग १,६०० सिलिन्डर एलपीजी उत्पादन गरेको छ । स्याङ्जाको भालुपहाडनजिक खिलुङ कालिका प्रालिले कुखुराको सुलीबाट दैनिक ३५० किलोवाट विद्युत् र १,२०० किलो ग्यास उत्पादन गरेको छ ।सन् २०१८ मा वैकल्पिक ऊर्जा प्रवर्द्धन केन्द्रले गरेको अध्ययनअनुसार, नेपालमा व्यापारिक लक्ष्य राखी सञ्चालनका रहेका पशुपालन, चिनी मिल, हल्का पेय पदार्थ उत्पादन उद्योग र तरकारी बजारबाट प्रतिदिन ६२ मिलियन घनमिटर ठोस फोहोरमैला निस्किन्छ, जसबाट दैनिक १६ लाख मेट्रिक टन प्रांगारिक मल उत्पादन हुन सक्छ । यसबाहेक वायुमण्डलमा तरंगित रेडियो, टेलिफोन, टेलिभिजन लगायतका वेभहरू पनि प्राकृतिक पुँजी हुन् ।उपर्युक्त तथ्यांकहरूले नेपालमा प्राकृतिक पुँजीको अथाह स्रोत रहेको देखाउँछन् । यी तथ्यलाई मनन गरेर प्रभावकारी योजना बनाई कार्यान्वयनमा ल्याउन सके समृद्ध नेपाल नारामा मात्र सीमित रहनेछैन ।गुरुङ वातावरणविद् हुन् ।"
वयस्क मनोरञ्जन व्यवसाय : जोखिम र व्यवस्थापन,"के गर्न आवश्क छ ?सरकारले मनोरञ्जन व्यवसायलाई छिटोभन्दा छिटो व्यवस्थापन र नियमन गर्नुपर्छ, जसको सुरुआत यसमा संलग्न व्यवसायहरू कुनकुन हुन्, कति छन् र कसरी सञ्चालन भइरहेका छन् भन्ने विषयको स्पष्टता र जानकारी लिनबाट गर्नुपर्छ । ठूलो संख्यामा महिला र बालबालिका संलग्न यस व्यवसायलाई यौन व्यवसायबाट अलग्याएर स्थानीय र अन्तर्राष्ट्रिय श्रम बजारसँग जोडेर हेर्नु अर्को प्रमुख पक्ष हो । यस व्यवसायमा लाग्ने कामदारलाई अन्य क्षेत्र सरहका श्रमिकको परिभाषाभित्र समेटेर र कार्यस्थलका न्यूनतम मापदण्डलाई पूरा गर्दै यस पेसालाई अन्य पेसाजस्तै सम्मानित बनाउनु पहिलो सर्त हुन आउँछ । यसका निम्ति श्रम ऐनलगायत सम्बन्धित ऐन र कानुनहरूको परिमार्जन आवश्यक छ ।अर्को पक्ष भनेको, कुनै पनि हालतमा बालबालिकालाई श्रममा लगाउनु गैरकानुनी हुँदाहुँदै यस व्यवसायमा बालबालिकाको, त्यो पनि व्यावसायिक यौन शोषणका निम्ति, प्रयोग गरिइनु अपराध हो । नेपालको बाल श्रम निषेध ऐन, कार्यस्थलमा हुने यौनजन्य हिंसा निवारण ऐनलगायत थुप्रै कानुन, नीति नियमले यसको रोक लगाएका छन् । यसका बावजुद खुला रूपमा भइरहेको यस अपराधको अनदेखा गर्नु भनेको सरकार आफैंले बालबालिकाको बेचबिखन, शोषण र बालश्रमलाई निरन्तरता दिनु हो । त्यसैले यस व्यवसायमा बालबालिकाको प्रयोग तत्काल बन्द हुनुपर्छ । यसबाहेक कोभिडका कारण रोजगारी गुमाएकाहरू अझै डरलाग्दा समस्यामा पर्न सक्ने सम्भावना छ, त्यसैले उनीहरूको वैकल्पिक जीविकोपार्जनका क्षेत्रहरू पत्ता लगाई बजारको मागबमोजिम सीप र क्षमताको विकास गर्नु आवश्यक छ । महिलासँग महिला मञ्च, विश्वास नेपालजस्ता यसै क्षेत्रमा कार्यरत श्रमिकहरूद्वारा नेतृत्व गरिएका संस्थालगायतले पनि लामो समयदेखि यी विषयमा वकालत गर्दै आएका छन् । यी संस्था र कामदारको हितका निम्ति संगठित ट्रेड युनियनहरूले यसमा महत्त्वपूर्ण भूमिका खेल्न सक्छन् । स्थानीय तहले सबै प्रकारका श्रमिकको पञ्जीकरण गर्नुपर्ने दायित्वअन्तर्गत मनोरञ्जन क्षेत्रका श्रमिकलाई पनि समेट्ने गरी नीति र विधि बनाउनुपर्छ । प्रदेश र संघ सरकारले यस्ता संस्थाहरूसँगको समन्वयमा, रोजगारदातालाई जिम्मेवार बनाउँदै अनुगमन अगाडि बढाएमा बढी प्रभावकारी हुनेछ ।अन्त्यमा, मनोरञ्जन व्यवसायबारे गलत धारणा सच्याउनुका साथै समयमै उचित व्यवस्थापन र नियमन गर्न सके, यसले धेरै युवाका निम्ति श्रमको अवसर सृजना गर्न सक्छ, साथै अर्थतन्त्रमै सकारात्मक योगदान पनि पुर्याउँछ ।"
आयोग र सभामुखको विरोध गर्न एमालेको निर्देशन,"काठमाडौं (कास) प्रमुख विपक्षी एमालेले पार्टी विभाजनमा निर्वाचन आयोग र सभामुखको भूमिकालाई लिएर विरोध गर्न देशभरका कार्यकर्तालाई निर्देशन दिएको छ । पार्टी अध्यक्ष केपी शर्मा ओलीले जारी गरेको अन्तरपार्टी निर्देशन१२ मा आयोग र सभामुखको भूमिकाको विरोध गर्न निर्देशन दिइएको हो । भदौ ८ को स्थायी कमिटी र भदौ १० को केन्द्रीय कमिटीको बैठकपछि जारी अन्तरपार्टी निर्देशनमा संवैधानिक निकायहरूबाट भएका कानुनविपरीतका कार्यको कानुनी प्रतिवाद गर्न भनिएको छ । नेकपा (एमाले) विभाजनको सुनियोजित मनसायका साथ निर्वाचन आयोगले अनुपस्थित नेताहरूको समेत सनाखत गर्ने, पार्टीले कारबाही र निष्कासनको सूचना दिइसकेका व्यक्तिहरूको नामसमेत सनाखतमा गणना गर्ने जस्ता गैरकानुनी काम गरेको देखिएको छ, निर्देशनमा भनिएको छ, बैठकले पार्टी विभाजनका लागि संवैधानिक निकायबाट भएका यस्ता गैरकानुनी कार्यविरुद्ध कानुनी प्रतिवाद गर्ने निर्णय गरेको छ । यस्तै, पार्टी तथा दलको निर्णय, निर्देशन र ह्वीप उल्लंघन गरेबापत दलका सदस्यहरूलाई गरिएको कारबाहीको सूचनालाई बेवास्ता गर्दै विभाजनका लागि सहयोग पुर्याउने सभामुखको भूमिकाको विरोध गर्न पनि निर्देशन दिइएको छ ।माधवकुमार नेपालसहित १४ सांसदमाथि गरिएको कारबाहीको पत्र भदौ १ मा संसद् सचिवालयमा दर्ता भए पनि त्यसलाई रोकेर पार्टी विभाजनमा सभामुखले भूमिका खेलेको एमालेको आरोप छ । आयोगले भदौ ९ मा सनाखत गर्दै नेपाल नेतृत्वको नेकपा (एकीकृत समाजवादी) लाई प्रमाणपत्र दिएको थियो । त्यससँगै भदौ १३ मा सभामुखले एमालेको पत्रअनुसार १४ सांसदमाथिको कारबाहीको औचित्य सकिएको निर्णय लिएका थिए । हालको सत्ता गठबन्धनलाई एमालेले अवसरवादी र दक्षिणपन्थी शक्तिहरूको गठजोड भनेको छ । गठजोड एवं ईर्ष्या, कुण्ठा र प्रतिशोधको भावनामा उभिएको वर्तमान सत्तापक्षीय गठबन्धन आधारभूत रूपमा अवसरवादी एवं दक्षिणपन्थी चरित्रको छ । यसले मुलुकको समस्या समाधान गर्न नसक्ने बरु मुलुकलाई पश्चगामी दिशातिर फर्काउने आशंका बलियो बन्दै गएको छ, निर्देशनमा उल्लेख छ । अन्तरपार्टी निर्देशन१२ मा चुनावकेन्द्रित भएर पार्टीका स्थानीय अधिवेशन गर्न पनि निर्देशन दिएको छ ।"
क्षतिपूर्ति दाबी गरे पनि पुँजी नपुग्ने भन्दै पीडितका उजुरी गुपचुप,"यसअघि सेढाईं विभागमा वैदेशिक व्यापार नियमन शाखा प्रमुख थिए । सोही शाखाबाट इजाजत अनुमति दिइएको हो ।विभागका प्रवक्तासमेत रहेका सेढाईंले पुरानो फाइलका विषयमा जानकारी नभएको प्रतिक्रिया दिए । पुराना कर्मचारी छैनन् । कहींकतैबाट फइल खोजी भए जस्तो लाग्दैन, निर्देशक सेढाईंले भने, अहिले यस विषयमा जानकारी भएन । वस्तुको प्रत्यक्ष बिक्री ऐनको दफा २२ को क मा पनि निरीक्षण अधिकृतले वस्तुका विक्रेता वा वितरकले असुरक्षित, हानिकारक वा गुणस्तरहीन वस्तुको उत्पादन वा बिक्रीवितरण गरिरहेको वा यो ऐन वा यसअन्तर्गत बनेको नियमविपरीत कुनै कामकारबाही भइरहेको वा हुन सक्ने मनासिब कारण भएमा त्यस्तो कामकारबाहीको सम्बन्धमा आवश्यक निरीक्षण वा जाँचबुझ गर्ने भनिएको छ । तर, विभागले अनुसन्धान गर्न निरीक्षण अधिकृत नतोकी इजाजत दिएको थियो ।वस्तुको प्रत्यक्ष बिक्रीका नाममा विभागले असार १६ देखि इजाजत बाँड्न थालेको हो । तर, निरीक्षण अधिकृत भने असार २५ गते मात्रै तोकिएको छ । हाल विभागका महानिर्देशकमा प्रकाश पौडेल छन् । प्रहरीसँग समन्वय गरी नेटवर्किङबारे अनुसन्धान गरिरहेको पौडेलले बताए । विभागको वैदेशिक व्यापार नियमन शाखाको नेतृत्व भेषबहादुर कुँवरले सम्हालेका छन् । उनले पनि इजाजत पाएका कम्पनीमाथि अनुगमन भइरहेको प्रतिक्रिया दिए ।इजाजत पाएकामध्ये चार वटा कम्पनीमा अनुगमन गरेका छौं, ती कम्पनीबाट केही कागजातनमुना ल्याएका छौं । खरिदबिक्री खाता ल्याएका छौं, उनले भने, सत्यतथ्य छिट्टै सार्वजनिक गर्छौं । पछिल्लो समय बजारमा नेटवर्किङ व्यवसायी सलबलाएका छन् । हाइपर फन्ड ग्लोबल, जोसियल, सीआरयू, विन्टर, क्राउड वान, सोलम्याक्स, पोइन्टलगायत विदेशी तथा स्वदेशी व्यक्तिफर्म, कम्पनीहरूले समेत प्रत्यक्ष बिक्रीका नाममा अनलाइन माध्यम प्रयोग गरेर गैरकानुनी रूपमा नेटवर्किङ शैलीमा व्यवसाय गरिरहेको उजुरी परेको छ । विभाग स्वयंले नेटवर्किङ भइरहेको स्वीकारिसकेको छ । तर, ती व्यवसायीहरूलाई कानुनी दायरामा ल्याउन सकेको छैन ।उपभोक्ता अधिकारकर्मी तथा अधिवक्ता ज्योति बानियाँले पनि सरकारकै लापरबाहीका कारण नेटवर्किङ कारोबार सलबलाएको आरोप लगाए । अहिले जुन किसिमले बजारमा देखिएको छ, त्यसका पछाडि मन्त्री, सासद् नै सहयोगी छन् । सुरुमा सांसदले नै विरोध गरेजस्तो गरे पनि नेटवर्किङ कारोबार बढाउनमा उनीहरूकै ठूलो हात छ, बानियाँले भने ।"
एक परिवारलाई सेयर कर्जाको सीमा बढीमा १२ करोड,"अघिल्लो आर्थिक वर्षको अन्त्यमा बैंक तथा वित्तीय संस्थाले कुल ५० अर्ब ४० करोड रुपैयाँ सेयर कर्जा प्रवाह गरेका थिए । गत आर्थिक वर्षको अन्त्यमा यस्तो कर्जा बढेर १ खर्ब ६ अर्ब रुपैयाँ पुगेको छ । गत आर्थिक वर्षमा बैंक तथा वित्तीय संस्थाले अर्थतन्त्रका विभिन्न क्षेत्रमा प्रवाह गरेको कर्जाको वृद्धिदरमध्ये यो सबैभन्दा बढी हो ।पहिलो र दोस्रो लहरको कोरोना संक्रमणका कारण चालु आर्थिक वर्षका अधिकांश महिना अर्थतन्त्रका धेरै क्षेत्र ठप्प रहे । जसकारण ती क्षेत्रबाट कर्जा माग हुन सकेको छैन । तर, सेयर बजार भने निरन्तर रूपमा उकालो लागिरहेको छ । यही अवसरको फाइदा उठाउँदै बैंक तथा वित्तीय संस्थाले सेयर कर्जा विस्तार गरेको जानकारहरू बताउँछन् । सेयर बजार निरन्तर उकालो लाग्न थालेपछि बैंक तथा वित्तीय संस्थाले सेयर धितोमा कर्जा प्रवाह बढाएका हुन् । अघिल्लो लकडाउनमा तीन महिनाभन्दा बढी सेयर बजार बन्द थियो । त्यसपछि खुलेको बजार निरन्तरजसो बढिरहेको छ । यही कारण बैंक तथा वित्तीय संस्थाको कर्जा प्रवाह पनि यही क्षेत्रमा केन्द्रित भएको बैंकरहरूले बताएका छन् । जसका कारण यसअघि सेयर धितोमा लगानी नगर्ने ठूला वाणिज्य बैंक पनि सेयर कर्जाकै लागि छुट्टै प्रडक्ट बनाएर बजार आएका छन् । यो पनि सेयर धितोमा कर्जा उल्लेख्य बढ्नुको प्रमुख कारण भएको बताइएको छ । यसबाहेक व्यक्तिगत ओभरड्राफ्ट शीर्षकमा प्रवाह भएको अधिकांश कर्जा पनि सेयर बजारमा गएको आशंका छ । यो शीर्षकमा प्रवाह भएको कर्जाको प्रयोजन खुलाइएको हुँदैन । यसकारण बजार बढेसँगै ओभरड्राफ्ट कर्जा पनि वृद्धि भएकाले जानकारहरू बताउँछन् ।"
ऐनविपरीत खरिद र निर्माणले ९४ करोड अनियमितता,"लुम्बिनी प्रदेशका मन्त्रालय, जिल्ला तहका कार्यालयमा भएका ऐन नियमविपरीतका आर्थिक गतिविधिकै कारण प्रदेशमा आव २०७६७७ मा झन्डै ९४ करोड ७४ लाख ८५ हजार रुपैयाँ बेरुजु देखिएको छ । त्यसमध्ये ८१ करोड ४३ लाख ९५ हजार रुपैयाँ अनियमितता भएको महालेखाको प्रतिवेदनमा उल्लेख छ । बेरुजुमध्ये ६ करोड १४ लाख ५५ हजार रुपैयाँ असुली नै गर्नुपर्ने छ । प्रदेशको भौतिक पूर्वाधार विकास मन्त्रालयमा सबैभन्दा बढी बेरुजु छ । दोस्रोमा सामाजिक विकास, तेस्रोमा उद्योग, पर्यटन, वन तथा वातावरण र चौथोमा भूमि व्यवस्था, कृषि तथा सहकारी मन्त्रालय छन् । सबैभन्दा कम बेरुजु हुनेमा मुख्यमन्त्री तथा मन्त्रिपरिषद्को कार्यालय छ ।बेरुजुको ७४ दशमलव ९७ प्रतिशत भौतिक मन्त्रालयको छ भने शून्य दशमलव ०४ प्रतिशत मुख्यमन्त्री कार्यालयको छ । आन्तरिक मामिला तथा कानुन मन्त्रालयको शून्य दशमलव ५५ प्रतिशत बेरुजु रकम छ । आव २०७६७७ मा महालेखा परीक्षक कार्यालयले प्रदेशका १ सय ६६ कार्यालयको लेखा परीक्षण गरेको थियो । तीमध्ये ९७ कार्यालयमा लगती बेरुजु देखिएको छ । त्यस्तै प्रदेशसभाका संसदीय समिति तथा अन्य जिल्ला तहका कार्यालय र समिति १६ मध्ये १३ मा रकमको अंक किटानी गरेको (लगती) बेरुजु देखिएको छ । लगती बेरुजु देखिएको भए पनि अघिल्लो वर्षको तुलनामा २०७६७७ को बेरुजु अंक घटेको प्रदेश कोष तथा लेखा नियन्त्रण कार्यालका प्रमुख दीपक ज्ञवालीले जानकारी दिए । अघिल्लो वर्ष लुम्बिनी प्रदेशमा कुल लेखा परीक्षण अंकको ३ दशमलव १३ प्रतिशत बेरुजु थियो । २०७६७७ मा त्यो घटेर २ दशमलव ३९ प्रतिशतमा आएको छ । त्यसलाई सकारात्मक नै मान्नुपर्छ, ज्ञवालीले भने, प्रदेश संरचना स्थापना र व्यवस्थापनको समय भएकाले केही सैद्धान्तिक र केही लगती बेरुजु देखिएको हो, जुन पछिल्ला वर्षमा घट्दै गएको छ ।महालेखाले लुम्बिनी प्रदेशका निकायहरूले खरिद कार्यमा खरिद योजना तयार नगर्ने, पूर्वाधार योजनाहरू अधुरो राख्ने, मालसामान वा निर्माण कार्यको प्याकेज नबनाउने, कम अवधिको जमानत लिने, छनोट भएको बोलपत्रदाता सम्झौता गर्न नआएको अवस्थामा कालोसूचीमा राख्न नपठाउने, परामर्शदातामाथि निर्भर रहने, प्रगतिका आधारमा पेस्की दिनुपर्नेमा पूरै पेस्की दिने, भेरिएसन आदेश स्वीकृत नगराई काम गराउने, निर्माण व्यवसायीको ढिलाइका कारण काम नभएको अवस्थामा समेत पूर्वनिर्धारित क्षतिपूर्ति नलिई म्याद थप गर्ने, सम्झौताबमोजिमको काम सुरु नगर्ने, बीचैमा काम छोड्ने, सम्झौताअनुसार कार्य प्रगति नगर्ने निर्माण व्यवसायीको जमानत जफत गरी बाँकी काम गर्न लाग्ने रकम असुल नगर्ने, निर्माण स्थलको तयारीबेगर बोलपत्र प्रकाशन गर्नेलगायत दर्जनौं कमजोरी औंल्याएको छ ।प्रदेशको भौतिक पूर्वाधार विकास मन्त्रालयले आवश्यकता र मागबिनै २७ करोड ७३ लाख रुपैयाँका खानेपानीका पाइप र फिटिङका सामान खरिद गरी स्टक राखेको देखिएको छ । आयोजनाको प्रगति र आवश्यकताका आधारमा खरिद गर्नुपर्ने भए पनि मन्त्रालयले आर्थिक प्रलोभनकै कारण बचेको रकम सक्ने उद्देश्यका साथ बाँकी मौज्दात राख्ने गरी खरिद गर्नु आर्थिक नियमविपरीत भएको र त्यसको पुस्ट्याइँ हुनैपर्ने प्रतिवेदनमा उल्लेख छ । प्रदेशमा १ करोडभन्दा बढी लागतका ३४ योजना सार्वजनिक खरिद ऐनविपरीत बिनाप्रतिस्पर्धा उपभोक्ता समितिमार्फत काम गराएको उल्लेख गरी ३९ करोड ५९ लाख ८९ हजार भुक्तानी गरेको देखिएको छ । त्यसमा पनि महालेखा परीक्षकको प्रतिवेदनले काम गरेको प्रगति देखिने आधार नखुलेको जनाएको छ । प्रदेशको भूमि व्यवस्था, कृषि तथा सहकारी मन्त्रालयले कार्यविधिसमेत तयार नगरी १० शीत भण्डारलाई ४ करोड ६ लाख रुपैयाँ अनुदान दिएको र त्यो रकम जोखिममा रहेको प्रतिवदेनले औंल्याएको छ ।"
कोलम्बोकाठमाडौं जोड्दै श्रीलंकन एयरलाइन्स,"लुम्बिनीमा आउने बौद्ध धर्मावलम्बीलाई लक्ष्य गर्दै श्रीलंकाको राष्ट्रिय ध्वजावाहक वायुसेवा श्रीलंकन एयरलाइन्सले मंगलबारदेखि कोलम्बोकाठमाडौं सिधा उडान गर्दै छ । लामो समयदेखि नेपाल आउन खोजिरहेको श्रीलंकन एयरलाई शुक्रबार नागरिक उड्डयन प्राधिकरणले उडान अनुमति दिएको हो । श्रीलंकन एयरले तत्काललाई समर सेड्युल अन्तर्गत सातामा दुई दिन मंगलबार र शनिबार कोलम्बोकाठमाडौंकोलम्बो उडान गर्ने प्राधिकरणको उडान अनुमति शाखाका उपप्रबन्धक ज्ञानेन्द्र भूलले जानकारी दिए । त्यसपछि यात्रुको चापअनुसार उडान संख्या थपघट हुनेछ । अहिलेको उडानमा श्रीलंकन एयरले नेपालले तोकेको स्वास्थ्य मापदण्ड (पीसीआर, ७ दिनको होटल बुकिङ, सीसीएमसीको फारम भर्नुपर्नेलगायत) पालना अनिवार्य गर्नुपर्ने सर्तसहित उडान अनुमति पाएको हो । श्रीलंकन वायुसेवाले नेपालमा उडान अनुमति लिएको यो पहिलो भएको श्रीलंकन एयरलाइन्सका नेपाली जीएसए (एजेन्ट) जेनिथ ट्राभल्सका प्रबन्ध निर्देशक जोय देवानको दाबी छ । यसअघि श्रीलंकाकै बजेट क्यारियर मिहिनलंका वायुसेवाले फिफ्थफ्रिडम अधिकार प्रयोग गर्दै कोलम्बोदिल्लीकाठमाडौं उडान गर्न खोजेको थियो । तर भारतबाट अनुमति नपाएपछि उसको काठमाडौं आउने योजना रोकिएको थियो ।३५ वर्षअघि तत्कालीन शाही नेपाल वायुसेवा निगमले बोइङ ७२७ बाट पहिलो पटक काठमाडौंकोलम्बो उडान गरेको थियो । निगमका एक पूर्वनिर्देशकका अनुसार श्रीलंकामा लिट्टे विद्रोह बढ्दै गएपछि निगमले कोलम्बो उडान स्थगन गर्नुपरेको थियो । निगमपछि चिनियाँ लगानीमा नेपालमा स्थापना भएको हिमालय एयरलाइन्सले २०७३ असोजबाट काठमाडौंकोलम्बो उडान थालेको थियो । १ सय ५८ सिट क्षमताको एयरबस ए३२० बाट सेवा दिइरहेको हिमालयले यो रुटमा नाफा आर्जन गर्न नसकेपछि ६ महिनामै उडान स्थगन गरेको थियो । श्रीलंका नेपालका लागि पर्यटन बजार रहेको हिमालयका उपाध्यक्ष विजय श्रेष्ठ बताउँछन् । पहिलो बजार बौद्ध तीर्थयात्रीहरूको हो । त्यसपछिको दोस्रो आकर्षण माल्दिभ्स र श्रीलंकामा रोजगारीका लागि नेपाली भएकाले कामदार रुट पनि हो, उनले भने, यो रुटमा व्यापारी र विद्यार्थीको हिस्सा भने थोरै पाइयो ।नेपाल घुम्न आउने विदेशी पर्यटकमा श्रीलंका सन् २०२० मा प्रमुख ५ मुलुकभित्र परेको थियो । मध्यपूर्वी मुलुकका लागि हाल भइरहेका उडानमा महँगो टिकट लिन बाध्य नेपालीलाई कोलम्बो विमानस्थल हुँदै साउदी, दोहा र दुबई जान वायुसेवाबीचको प्रतिस्पर्धाका कारण सस्तो पर्नेछ ।नेपालको ध्वजावाहक वायुसेवाभन्दा २१ वर्षपछि स्थापित श्रीलंकन एयरले कोरोना महामारीअघि ५१ देशका १ सय १३ वटा गन्तव्यमा अन्तर्राष्ट्रिय उडान गर्दै आएको थियो । यो रुटको उडानले दोहा, चीन हुँदै युरोप तथा अस्ट्रेलिया जाने नेपालीका लागि विकल्प थपिएको छ । यसले असोजकात्तिकदेखि कोलम्बोबाट जापान, अस्ट्रेलिया र लन्डन उडान सञ्चालन गर्ने पनि बताएको छ । श्रीलंकानेपाल उडानले भारत हुँदै लुम्बिनी घुम्न आउने बौद्ध धर्मावलम्बीलगायत तीर्थयात्रीलाई सजिलो हुने श्रीलंकाका लागि नेपालमा पहिलो पटक वाणिज्यदूत भइसकेका पर्यटन व्यवसायी कर्ण शाक्यको भनाइ छ । श्रीलंकाको कुल जनसंख्यामध्ये ७० प्रतिशत बौद्ध धर्मावलम्बी छन् । यसअघि सिधा उडान नभएका कारण धेरैजसो बौद्ध धर्मावलम्बी भारतको काशी, गयाबाटै फर्किन्थे ।"
ग्लोबल आईएमईको क्यासब्याक अफर,"काठमाडौं (कास) ग्लोबल आईएमई बैंकले तीजका अवसरमा क्यासब्याक योजना ल्याएको छ । मोबाइल बैंकिङ एप्लिकेसन, क्यूआर पेमेन्ट र डेबिट तथा क्रेडिट कार्डको प्रयोगलाई प्राथमिकतामा राख्दै बैंकले यो योजना ल्याएको हो । यो क्यासब्याक योजनाअन्तर्गत भदौ २१ र २२ मा कुनै पनि उपहार खरिद गरी गिफ्ट टू फादर लेखी क्यूआर कोडमार्फत भुक्तानी गर्दा २० र २३ गते फुडमान्डुबाट खानाको अर्डर गरी डेबिट तथा त्रेडिट कार्डमार्फत भुक्तानी गर्दा २० प्रतिशतसम्म क्यासब्याक पाइनेछ ।"
डोरमिट डटकमको सेवा सुरु,काठमाडौं (कास) डोरमिट प्रालिले सोमबारदेखि अनलाइन सपिङ प्लेटफर्म डोरमिट डटकमबाट औपचारिक सेवा सुरु गरेको छ । कम्पनीले आठ महिनादेखि सामान डेलिभरीको सेवा दिइरहेको छ । अनलाइन सपिङमा उपभोक्ताको आकर्षण बढ्दै गएका कारण डोरमिट सञ्चालनमा ल्याएको कम्पनीका संस्थापक निर्देशक केदार सापकोटाले जानकारी दिए ।
१७ देखि महिला उद्यमी व्यापार मेला,"काठमाडौं (कास) महिला उद्यमी महासंघले पाँचौं अन्तर्राष्ट्रिय महिला उद्यमी व्यापार मेला२०७८ सुरु हुने भएको छ । महासंघले कोभिडका कारण मेला भर्चुअल रूपमा हुने जनाएको छ । मेला भदौ १७ देखि २१ सम्म आयोजना हुनेछ । प्रधानमन्त्री शेरबहादुर देउवाले उक्त मेलाको उद्घाटन गर्नेछन् । महिला उद्यमीहरूका वस्तु तथा सेवाको प्रदर्शनी, प्रवर्द्धन, बजारीकरण र साझा स्थल सिर्जना गर्न मेलाले सहयोग गर्ने महासंघ अध्यक्ष रीता सिंहले बताइन् ।"
पर्यटनका लागि खुम्बुमा फेसन रनवे,काठमाडौं (कास) कोरोना महामारीले प्रभावित नेपालको पर्यटन क्षेत्रको प्रवर्द्धन गर्ने उद्देश्यले सोलुखुम्बुको खुम्बु क्षेत्रमा माउन्ट एभरेस्ट फेसन रनवे आयोजना हुने भएको छ । खुम्बु क्षेत्रको चोयु हिमालको आधार शिविरमा दोस्रो संस्करणको माउन्ट एभरेस्ट फेसन रनवे हुने भएको हो । नेपाली मौलिक कपडा उद्योगलाई चिनाउँदै जलवायु परिवर्तनको असरबारे विश्वव्यापी जागरुकता बढाउने प्रमुख उद्देश्यसहित आयोजना हुने कार्यक्रमबाट नेपालको पर्यटन क्षेत्रको प्रवर्द्धनमा सहयोग पुग्ने अपेक्षा गरिएको छ । गत वर्षझैं यस वर्ष पनि फेसनसँग रुचि राख्ने विश्वका पर्यटकलाई आकर्षित गर्न कार्यक्रम हुन लागेको नेपाल पर्यटन बोर्डका प्रमुख कार्यकारी (सीईओ) धनञ्जय रेग्मीले बताए ।
यात्रुको बिजोग,"गैंडाकोट थुम्सी नजिकै डाइभर्सन बाढीले बगाएपछि पाँच दिनदेखि अवरुद्ध पूर्वपश्चिम राजमार्ग सोमबार साँझ खुल्यो । राजमार्ग एकतर्फी खुलेको मात्रै थियो, दाउन्नेमा पहिरो गयो । त्यसले पुनः राजमार्गमा सवारी आवागमन फेरि अवरुद्ध भएको छ । सवारी साधनको २० किलोमिटर लामो जाम छ । नारायणगढबाट बुटवलतर्फ जाँदै गरेका गाडी दुम्कीबास र उताबाट नारायणगढतर्फ आउँदै गरेका गाडी बर्दघाटमा रोकिएका छन् । थुम्सीबाट पश्चिम गएका गाडी फेरि दाउन्नेमा अलपत्र परेका छन् । पहिरो हटाउने काम भइरहे पनि वर्षाले समस्या भएको प्रहरीको भनाइ छ । दाउन्नेको सडकमा बाढीको भल छ ।बुटवलनारायणगढ सडक विस्तारका क्रममा पुल निर्माणका लागि खनिएको थुम्सीको डाइभर्सनमा वर्षाले क्षति पुर्याउँदा यातायात अवरुद्ध भएको थियो । उक्त डाइभर्सन अहिलेको वर्षायाममा मात्र ५ भन्दा बढी पटक बाढीले बगाएको छ । हरेक पटक सवारीको लामो जाम हुने गरेको छ । यात्रुले सास्ती खेपेका छन् । इलाका प्रहरी कार्यालय गैंडाकोटका अनुसार वर्षा रोकिएपछि डाइभर्सन सडकमा ग्राभेल हालेर एकतर्फी यातायात सञ्चालन भएको हो । गत बिहीबार रातिदेखि सडक अवरुद्ध थियो । हजारौं यात्रु अलपत्र परेका थिए । नारायणगढका कैलाश अधिकारी मोटरसाइकलमा सोमबार बिहान ६ बजे कावासोती आउन हिँडेका थिए । दिँउसो ४ बजेसम्म जम्मा ७ किलोमिटर दूरी पार गरे । आफन्तको मृत्यु संस्कारका लागि हिँडेका उनी बीच बाटोबाट अघि बढ्न नसकेपछि साँझ नारायणगढ नै फर्किए । डाइभर्सन भएकाले पानी रोकिएपछि केही घण्टामा नै जाम खुल्ला भन्ने लागेको थियो, उनले भने । जन्माष्टमीका लागि चितवन टाँडी माइत हिँडेकी बुटवलकी सम्झना सुवेदी आइतबार रातिदेखि जाममा परिन् । डाइभर्सनमा एउटा गाडी फसेपछि सयौंलाई सास्ती भएको उनले प्रत्यक्ष देखिन् । सडकको अवस्था कहालीलाग्दो छ । जंगलमा गाडी रोकिएका छन्, पानी र खानेकुरा पनि किनेर खान्छु भने पनि पाइँदैन, उनले भनिन्, सात किलोमिटर हिँडेरै नारायणगढ पुगेर अर्को गाडीमा जान लागेकी छु । कतिपय यात्रु डाइभर्सन हिँडेर पार गर्ने र त्यसपछि अर्को सवारी प्रयोग गरेर गन्तव्यतर्फ गएका छन् । गैंडाकोट नगर क्षेत्रमा मात्र चार ठाउँमा सडकमा डाइभर्सन छन्, जुन सामान्य वर्षामा पनि भत्किँदा यात्रुले सास्ती भोग्नु परेको छ । पूर्वी नवलपरासीका प्रमुख जिल्ला अधिकारी मनमाया पंगेनीले यातायात पूर्ण रूपमा बन्द नभए पनि लामो जामका कारण यात्रुले सास्ती खेप्नु परेको बताइन् । डोजरसहित जनशक्ति परिचालित छ तर लगातारको वर्षाले आवागमन खुलाउन गाह्रो भएको हो, उनले भनिन् । डाइभर्सन निर्माणको जिम्मा पूर्वपश्चिम राजमार्ग विस्तारको ठेक्का पाएको चाइना स्टेट कम्पनीको हो । तर, ठेकेदार कम्पनीले डाइभर्सनमा बग्ने पानीको भेललाई थेग्न नसक्ने गरेर ससाना ह्युम पाइप राख्ने र पानीको निकास नहुँदा भत्किने गरेको स्थानीयको आरोप छ । ठेकेदार कम्पनीले खर्च बढी हुने भन्दै मर्मतमा पर्याप्त ध्यान नदिँदा यो समस्या बल्झिरहेको छ ।"
कीर्तिमानी फ्लाइङ फिस,"टोकियो (एएफपी) तीन वर्षकै उमेरमा घरअगाडि गल्लीमा खेर्ल्दा जियाङ युयानलाई ट्रिपरले किचेपछि उनको जीवन लगभग समाप्त भइसकेको थियो । १३ वर्षपछि सोमबार पारा ओलम्पिक स्वर्ण जितेर पौडी खेलमा नयाँ कीर्तिमान बनाइन् । हाँस्ने, खेल्ने उमेरकी छोरीको दाहिने हात र खुट्टामा चोट यति गम्भीर थियो, त्यसले उनकी आमा व्याकुल थिइन् । मेरी राम्री छोरीलाई अनाहकमा अपाङ्ग बनाइदियो, वाङ झिफाङले स्थानीय सञ्चारमाध्यमसँग भनिन्, मेरा लागि त्यो क्षण आकाश खसेजस्तै थियो । छोरीले यति लामो जीवन कसरी व्यतीत गर्लिन् भनेर सोच्थें ।तर, १४ वर्षको उमेरसम्म सबै कुरा परिवर्तन भइसकेको थियो । उनकी छोरीले फ्लाइङ फिस उपनाम पाइसकेकी थिइन् । विश्व कीर्तिमानहरू तोड्न थालेकी थिइन् । अत्यधिक चर्चा बटुल्न पनि थालिन् । सोमबार टोकियो पारा ओलम्पिक २०२० मा चीनको २ सय ५६ सदस्यीय जम्बो टोलीकी सबैभन्दा कान्छी सदस्यले एस ६ विधाको ५० मिटर बटरफ्लाइतर्फ पहिलो स्वर्ण जितेर सपना पूरा गरिन् । उनी १६ वर्षको उमेरमा हिँडिरहेकी छन् ।चिनियाँ सहर साओसिङकी यी सनसनी स्विमरले फाइनल स्पर्धाअगाडि नै टोकियो अक्वाटिक सेन्टरमा हिट चरणमा आफ्नै नाममा रहेको विश्व कीर्तिमान सुधार गरिसकेकी थिइन् । यो मेरो पहिलो पारा ओलम्पिक अनुभव हो । व्यक्तिगत लक्ष्यको सवालमा यो सफलताले मेरो आत्मविश्वास बढाएको छ, सहज जितपछि युयानले एएफपीसँग भनिन्, वास्तवमै रोमाञ्चक प्रतिस्पर्धा रह्यो । यसले मेरो जीवनको अर्को अध्याय सुरु भएको छ ।कोभिड१९ महामारीका कारण दुई वर्षसम्म कुनै पनि प्रतियोगिता नखेलेकी युयानले स्वीकार गरिन्, टोकियो आउनुअघि मैले केही कठिनाइको सामना गर्नुपरेको थियो । आजको दिन मैले आफ्नो लय महसुस गरेकी छु । मलाई सामान्य अवस्थामा फर्किन पाँच दिनको समय लाग्यो । यो समयमा मैले उचित प्रशिक्षण लिएँ अनि आराम लिएँ ।अघिल्लो साताको अन्त्यमा भएको एस६ अन्तर्गतकै ५० मिटर फ्रिस्टाइल र ४ गुणा १ सय मिटर फ्रिस्टाइलमा उनी पदक जित्न असफल थिइन् । तर उनी सोमबार अजेय देखिन्थिन् । उनले ३४६९ सेकेन्डमा दूरी पूरा गरिन् । ५० मिटर बटरफ्लाइमा उनले इतिहासकै दोस्रो द्रुत टाइमिङ निकालेकी हुन् । उनले रजत विजेता आयरल्यान्डकी निकोली टर्नरलाई १६१ सेकेन्डले पछि पारेकी थिइन् । हिट चरणमा उनले ३४५६ सेकेन्डको कीर्तिमान बनाएकी थिइन् । स्मरणीय के छ भने युयानले पौडी खेल्न थालेको ८ वर्षमात्र भएको छ । तर उनले एक खेलाडीले जीवनभर हासिल गर्ने सफलताको अनुभव अहिले नै लिइसकेकी छन् । सायद त्योभन्दा पनि धेरै । ११ वर्षमै घरेलु राष्ट्रिय प्रतियोगितामा स्वर्ण जितेर उनले सबैलाई आश्चर्यचकित पारेकी थिइन् । सन् २०१८ मा जाकार्ता पारा एसियाली खेलकुदमा १३ वर्षको उमेरमै तीन स्वर्ण पदक जितेपछि चीनबाहिरका मानिसलाई पनि उनको विशेष क्षमताबारे जानकारी भएको थियो । त्यसको एक वर्षपछि विश्व पौडीजगतले उनलाई अझै धेरै चिन्ने अवसर पायो । १४ वर्षीया उनले लन्डन विश्व च्याम्पियनसिपमा आफ्नो दबदबा कायम राखिन् । युयानले विश्व च्याम्पियनसिपमा तीन स्वर्ण र दुई कांस्य जितिन् । एस ६ अन्तर्गत ५० मिटर बटरफ्लाइमा ३४८६ सेकेन्डको विश्व कीर्तिमान कायम गरिन् । जुन टोकियोमा उनले सोमबार तोडेकी हुन् । लन्डनमा एस ६ विधामै उनले ४ सय मिटर फ्रिस्टाइलमा पनि विश्व कीर्तिमानसाथ स्वर्ण जितेकी थिइन् । १ सय मिटर फ्रिस्टाइलमा पनि जितेकी थिइन् । ५० मिटर फ्रिस्टाइल र १ सय मिटर ब्याकस्ट्रोकमा भने कांस्य जितेकी थिइन् । एउटा हात र एउटा खुट्टाको भरमा बटरफ्लाइतर्फ उनको दक्षता यतिसम्म छ कि ५० मिटरको दूरीमा उनको टाइमिङ सामान्य खेलाडीको विश्व कीर्तिमानभन्दा १० सेकेन्डमात्र कम छ । चीनको मुख्य व्यापारिक सहर सांघाईबाट १ सय ६० किलोमिटर दक्षिणपश्चिममा अवस्थित साओसिङमा भएको भयानक दुर्घटनाको ५ वर्षपछि युयानलाई आमाले पौडी खेल्न प्रोत्साहित गरेकी थिइन् । छिट्टै थाहा भयो पौडी पोखरीले उनलाई अपांगताबाट मुक्त गरिदियो । तपाईंलाई पानीमा वैसाखी वा कृत्रिम अंगको आवश्यकता पर्दैन, उनले भनिन्, तपाईंलाई कहाँसम्म पुग्नु छ, आफ्नो क्षमताका आधारमा त्यो आफैं निर्धारित गर्न सक्नुहुन्छ । उनी आफ्नो सफलताको श्रेय परिवारका अलावा प्रशिक्षक फेङ जिइलाई दिन्छिन् । सानो उमेरमा अद्भूत साहस उनको सफलताको अर्को आधार हो । युयानकी प्राथमिक विद्यालयकी शिक्षिकाले स्थानीय सञ्चारमाध्यमसँग बताएअनुसार उनी गणित विषयको परीक्षामा हरेकपल्ट शतप्रतिशत नम्बर ल्याउँथिन् । त्यसैले उनलाई हरेक वर्ष फाइभ स्टार छात्रा को उपाधि दिइन्थ्यो । पारा पौडी सुरु गरेको आठ वर्षमै यो विचित्रको सफलता हासिल गर्नु चानेचुने थिएन । तर, उनको मिहिनेतलाई पनि नजरअन्दाज गर्न मिल्दैन । उनी दैनिक ५ घण्टासम्म पोखरीभित्रै हुन्छिन् भने १० किलोमिटरसम्म पौडिरहेकी हुन्छिन् ।"
इंग्ल्यान्ड जितका तीन आयाम,"रोबिन्सन ठूलो खोजलर्ड्समा भएको दोस्रो टेस्ट १ सय ५१ रनले गुमाउँदा इंग्ल्यान्ड टोली चोटग्रस्त खेलाडीले भरिएको थियो । तेस्रो टेस्टअगाडि टोलीका केही प्रमुख बलर चोटग्रस्त थिए । जस्तै, मार्क उड, स्टुवार्ट ब्रोड, जोफ्रा आर्चर, क्रिस वोक्स, ओलि स्टोन र बेन स्टोक्स । यसबीच मौका पाएका ओलि रोबिन्सनले भारतको पहिलो इनिङ्समा दुई विकेट लिए । दोस्रो इनिङ्समा उनी अझ बढी सफल रहे । उनले ६५ रनमा ५ विकेट हात पारे । उनको सिकार भएका सबै भारतीय प्रमुख ब्याट्सम्यान थिए ।जस्तो कि रोहित शर्मा, चेतेश्वर पुजारा, विराट कोहली र ऋषभ पन्त । जुनमा यी २६ वर्षीय बलर रोबिन्सनले डेब्यु गरेका थिए । अहिलेसम्म ४ टेस्टमात्र खेलेका छन् । यी चार टेस्टमा उनले लिएको विकेट संख्या प्रभावकारी रूपमा २३ पुगेको छ, त्यो पनि १८ को औसतले । त्यसैले त भारतीय कप्तान विराट कोहलीले पनि उनको खुलेर प्रशंसा गरेका छन् । उनलाई निकै राम्रो खोजसमेत मानेका छन् । उनका आफ्नै कप्तान जो रुट पनि टिमको प्रदर्शनमा बलिङ प्रभाव बढ्दै गएको मान्छन् ।रुटविरुद्ध कोहलीयो शृंखलामा प्रतिस्पर्धा गरिरहेका दुवै टिमका कप्तान निर्विवाद रूपमा यो समयकै सबैभन्दा उत्कृष्ट ब्याट्सम्यान हुन् । उनीहरूले अहिले आत्मसात् गरेको लय भने फरक छ । रुटले आफ्नो योर्कसायर मैदानमा १ सय २१ रनको इनिङ्स खेले । तेस्रो टेस्टमा उनको यो लगातार तेस्रो शतक हो । उनले ट्रेन्ट ब्रिजमा १ सय ९ र लर्डसमा अविजित १ सय ८० रन बनाएका थिए । यस्तोमा उनले यो शृंखलामा १२६७५ को औसतले ५ सय ७ रन बनाइसकेका छन् ।इंग्ल्यान्डको अहिलेसम्मको प्रदर्शनमा कप्तान एक्लैको ठूलो प्रभाव छ । यसको ठीक विपरीत कोहलीले यो शृंखलामा १ सय २४ रनमात्र बनाएका छन् । उनको औसत छ, २४८ मात्रै । हेडिङ्लेमा दोस्रो इनिङ्समा बनाएको ५५ रन नै शृंखलामा उनको उच्च स्कोर हो । पछिल्ला १९ इनिङ्समा उनले शतक बनाएका छैनन् । समयको आधारमा यो दुई वर्ष भइसकेको छ । यस्तोमा भारतको पछिल्ला खराब प्रदर्शनमा उनी बढी जिम्मेवार देखिएका छन् ।लयबारे भ्रमटेस्ट शृंखलामा यसअघि के हुने गर्थ्यो भने एउटा टिमले लय समात्यो भने त्यो पछिसम्म कायम हुन्थ्यो । अचेल, आधुनिक टेस्ट शृंखलामा यस्तो हुन छाडेको छ । ६ साताभित्र पाँच टेस्ट शृंखलामा अब जस्तो पनि सम्भव हुन्छ । एक टेस्ट जितेको टिम अर्को टेस्टमा राम्रै स्थितिमा रहन्छ भन्न गाह्रो छ । त्यसैले त लर्ड्समा विजेता रहेर हेडिङ्लेमा पराजित भारतले अबका बाँकी दुई टेस्टमा राम्रो गर्नेछ भनेर विश्वास गर्ने ठाउँ नभएको होइन । कोहली भन्छन्, यस्तै उतारचढावपूर्ण स्थितिमा खेल्नुको मज्जा छ ।"

शीर्षक,विवरण
नेपाल र ठाकुरको दल दर्तापछि अध्यादेश निष्क्रिय !,"संविधानको धारा ११४ मा अध्यादेश निष्क्रिय हुनका लागि तीनवटा प्रबन्ध राखिएका छन् । अध्यादेश जारी भएपछि बसेको संघीय सदनको दुवै सदनमा अध्यादेश पेस गर्नुपर्ने हुन्छ तर दुवै सदनले स्वीकार नगरेमा स्वतः निष्क्रिय हुने संविधानको पहिलो व्यवस्था हो । राष्ट्रपतिबाट जुनसुकै बेला खारेज हुन सक्ने दोस्रो व्यवस्था छ । माथिका दुवै व्यवस्थाबमोजिम निष्क्रिय वा खारेज नभएमा दुवै सदनको बैठक बसेको ६० दिनपछि स्वतः निष्क्रिय हुने प्रावधान छ ।कांग्रेसका संस्थापनइतर पक्षले मन्त्रिपरिषद् विस्तार र आन्तरिक पार्टीभित्रको सन्तुलन मिलाएर लैजानेबारे प्रधानमन्त्रीले अहिलेसम्म छलफल नगरेको भन्दै भित्रभित्रै असन्तुष्टि व्यक्त गरेको छ । मन्त्री बन्न संस्थापन र अर्को पक्ष दुवै खेमामा चर्को दबाब छ । माओवादीमा अध्यक्ष पुष्पकमल दाहाल र उपाध्यक्ष नारायणकाजी श्रेष्ठबीच मन्त्रिपरिषद् विस्तारकै विषयले दूरी बढ्दै गएको छ । दाहालले केही दिनअघि ४९ जनै सांसदले मन्त्रीका लागि दबाब दिएको भन्दै व्यंग्यात्मक शैलीमाआफ्नो अप्ठ्यारो सार्वजनिक गरेका थिए । जसपामा झनै समस्या छ । कतिपय सांसदले मन्त्री बन्नकै लागि ठाकुर पक्ष छोडेका छन् ।असार २९ मा प्रधानमन्त्री नियुक्त हुनासाथ देउवाले कांग्रेस र माओवादीबाट दुईदुई सदस्यसहित पाँच सदस्यीय मन्त्रिपरिषद् विस्तार गरेका थिए । त्यसपछि उनले स्वास्थ्य राज्यमन्त्रीमा उमेश श्रेष्ठलाई ल्याएका छन् । देउवाले अब मन्त्रिपरिषद् विस्तार गर्दा थप १९ मन्त्री राख्न पाउँछन् । संविधानमा प्रधानमन्त्रीसहित बढीमा २५ जना मन्त्री बनाउन पाउने व्यवस्था छ ।प्रधानमन्त्रीबाट केपी ओलीको बहिर्गमन हुनुअघि जसपाका ३२ जना सांसदमध्ये ठाकुर पक्षमा प्रतिनिधिसभाका मात्रै २० सांसद थिए भने यादवतिर जम्मा १२ जना थिए । सर्वोच्च अदालतले असार २८ मा दोस्रो पटक प्रतिनिधिसभा पुनःस्थापना गर्दै देउवालाई २४ घण्टाभित्र प्रधानमन्त्री बनाउन परामादेश दिएलगत्तै ठाकुरतिर रहेका ७ सांसद यादव पक्षमा पुगेका छन् । उनीहरूमध्ये धेरैले मन्त्री बन्ने उत्कट आकांक्षा राखेर गुट परिवर्तन गरेका हुन् । अहिले जसपामा प्रतिनिधिसभाका १९ र राष्ट्रिय सभाका २ सांसद छन् । ठाकुरको पक्षमा प्रतिनिधिसभाका १३ र राष्ट्रिय सभाका १ सांसद छन् ।यादव नेतृत्वको जसपाले आधिकारिकता पाएपछि ठाकुर पक्ष अहिले छुट्टै नयाँ दल दर्ता प्रक्रियामा छ । राजनीतिक दलसम्बन्धी ऐनको दफा ३३ (३) अनुसार ठाकुर नेतृत्वको प्रस्तावित दलले कानुनी मान्यता पाएपछि पाँच वर्षसम्म फेरि टुक्रिन पाउँदैन । अहिलेको अध्यादेशले मन्त्री बन्न नपाएको झोकमा पार्टी विभाजन गराउन सक्ने जोखिम सबैभन्दा बढी जसपामै देखिन्छ । जसपामा अहिलेको अध्यादेशअनुसार चार जनाले पार्टी विभाजन गर्न पाउँछन् । मन्त्री बन्न नपाएको झोकमा चार जनाले पार्टी विभाजन गर्ने निर्णय लिए भने कानुनी रूपमा अर्को दल दर्ता हुन सक्छ ।कांग्रेसमा राष्ट्रिय सभाका ७ सहित ६८ सांसद छन् । कांग्रेसमा १४ सांसदले पार्टी विभाजन गर्न सक्छन् । माओवादी केन्द्रमा राष्ट्रिय सभाका १४ र प्रतिनिधिसभाका ४९ गरी ६३ सांसद छन् । तिनको २० प्रतिशत अर्थात् १३ जनाले पार्टी विभाजन गर्न सक्छन् । एमालेमा प्रतिनिधिसभामा ९९ (नेपाल पक्षमा गएका २२ बाहेक), राष्ट्रिय सभामा २५ (नेपाल पक्षमा खुलेका ९ बाहेक) गरी १ सय २४ सांसद छन् । तिनको २० प्रतिशत अर्थात् २५ जनाले फेरि पार्टी विभाजन गर्न सक्छन् ।२०६४ देखि २०७२ सालको बीचमा दलहरूको टुटफुट र सत्ता छिनाझपटी तीव्र बनेको थियो । सत्तामै पुग्नका लागि एउटै दल पटकपटक टुक्रिएका थिए । त्यतिबेला केन्द्रीय समिति वा संसदीय दलमध्ये एकमा ४० प्रतिशत संख्या पुर्याए दल विभाजन गर्न पाइने कानुनी व्यवस्था थियो । २०६४ को पहिलो संविधानसभा निर्वाचनमा उदाएका महन्थ ठाकुर नेतृत्वको तराई मधेस लोकतान्त्रिक पार्टी (तमलोपा) र उपेन्द्र यादव नेतृत्वको मधेसी जनअधिकार फोरम टुक्रिँदै जाँदा मधेसकेन्द्रित दलहरूको संख्या नै एक दर्जनभन्दा बढी भएको थियो ।यही विकृति अन्त्य गर्न २०७२ को संविधानमा दल विभाजन गर्न पार्टी केन्द्रीय समिति र संसदीय दलमा ४० प्रतिशत पुग्नुपर्ने प्रावधान राखिएको थियो । राजनीतिक स्थायित्वका लागि संविधानमै राखिएको यो प्रबन्धलाई पहिलोपल्ट तत्कालीन प्रधानमन्त्री केपी ओलीले अघिल्लो वैशाखमा भत्काउने प्रयास गरेका थिए । ओलीले यादव नेतृत्वको समाजवादी पार्टी विभाजन गर्नका लागि केन्द्रीय समिति वा संसदीय दलमा ४० प्रतिशत पुगे दल विभाजन गर्न सकिने गरी अध्यादेश ल्याएका थिए । अहिले देउवाले त्योभन्दा पनि प्रतिगामी खालको अध्यादेश ल्याएका छन्, जसले २०६४२०७२ को जस्तै राजनीतिक प्रवृत्ति दोहोरिने चिन्ता बढाएको छ ।प्रधानमन्त्री देउवाले ल्याएको अध्यादेशको प्रमुख विपक्षी एमालेले त चर्को विरोध गरेकै छ, सत्तारूढ जसपाभित्र पनि असन्तुष्टि छ । पूर्वप्रधानमन्त्री बाबुराम भट्टराईले ओली प्रवृत्तिकै निरन्तरता भन्दै सार्वजनिक रूपमै असन्तुष्टि जनाएका छन् । ओली गए पनि ओली प्रवृत्ति कायम रहनु लोकतन्त्रका निम्ति चिन्ताको विषय हो, उनले भनेका छन्, जसले जे गरे पनि संसद् अधिवेशन अन्त्य गरेलगत्तै अध्यादेश ल्याउनु लोकतन्त्रको उपहास हो । अनि सांसद पद जोगाउने गरी दल विभाजन गर्ने अध्यादेश ल्याउनु प्रतिनिधिमूलक लोकतन्त्रकै हत्या हो ।भट्टराईको असन्तुष्टि अध्यादेशका कारण फेरि पनि पार्टी विभाजन हुन्छ कि भन्ने मनोविज्ञानसँग जोडिएको छ । कतिपय नेताले आफूलाई मन्त्री नबनाए पार्टी विभाजन गर्न सक्नेसम्मको चेतावनी पनि दिन थालका छन् । पार्टी विभाजन गर्न सहज भए पनि नयाँ दल बनाएर सरकारमा जाने सम्भावना छैन, त्यसैले विभाजनतिर लाग्दैनन्, जसपाका एक नेताले भने, दुईचार जना लोभीपापीहरू त्यस्तो कसरतमा नलाग्लान् भन्न सकिन्न । त्यस्तो पार्टी विभाजन क्षणिक हुन्छ । दीर्घकालीन रूपमा पार्टीको अस्तित्वमा रहन सक्दैनन् ।राजनीतिक दल विभाजनको शृंखलाले विगतमा राजनीति र विकासको गति अवरुद्ध बनाउनुका साथै संसदीय व्यवस्थामाथि नै प्रश्न खडा गरेको थियो । सरकार अदलबदलका अस्थिरतालाई रोक्नकै लागि २०७२ को संविधानमा प्रधानमन्त्रीका केही विशेष अधिकारमाथि नियन्त्रण गर्ने प्रावधान राखिएको थियो । निर्वाचन प्रणालीमा तीन प्रतिशत थ्रेस होल्डको व्यवस्था र ६६ महिनामा हुने गरेका सरकार परिवर्तनलाई नियन्त्रण गर्न संविधानमै प्रधानमन्त्री नियुक्ति भएको दुई वर्षसम्म अविश्वास प्रस्ताव ल्याउन नपाइने व्यवस्था गरिएको थियो । एक पटक अविश्वासको प्रस्ताव दर्ता गराएपछि अर्को एक वर्षसम्म ल्याउन नपाइने व्यवस्था पनि संविधानमै गरिएको छ ।"
सदस्य जोगाउन नेपाल चन्द्रागिरिमा,"टुटफुटमा बँधुवा राजनीतिविगतमा पनि सांसद किनबेच र होटलरिसोर्टमा राखेर आफ्नो पकडमा राख्ने काम हुँदै आएको छ । एमाले विभाजनको पछिल्लो घटनाक्रमसँगै नयाँ दल दर्ता गर्न लागेका पूर्वप्रधानमन्त्री नेपालले त्यही कामलाई निरन्तरता दिएका छन् । यसअघि बहुमत जोगाइराख्न लुम्बिनीका तत्कालीन मुख्यमन्त्री शंकर पोखरेलकै योजनामा सांसद विमला वलीलाई निवासमा जबर्जस्त राखेको आरोप लाग्यो । पोखरेलकै योजनामा आफूलाई बन्धक बनाएको आरोप वलीले लगाएकी थिइन् । गण्डकी प्रदेशमा पनि बहुमत जुटाउने नाममा मुख्यमन्त्री पृथ्वीसुब्बा गुरुङको योजनामा राष्ट्रिय जनमोर्चाका सांसदलाई बिरामी नै नभई अस्पताल भर्ना गरेर लुकाएको आरोप लाग्यो ।तत्कालीन संघीय समाजवादी पार्टी विभाजनकै मनसायले २०७७ वैशाख १० मा उक्त पार्टीका सांसद सुरेन्द्र यादवलाई महोत्तरीबाट अपहरण गरी काठमाडौंको होटल मेरिएटमा ल्याएको आरोप चर्चित बन्यो । उक्त काममा एमालेका सांसदद्वय महेश बस्नेत र किसान श्रेष्ठ अनि पूर्वआईजीपी सर्वेन्द्र खनाल मुछिए । प्रधानमन्त्री ओलीलाई साथ दिने वा विपक्षी गठबन्धनमा सामेल हुने भन्नेमा विवाद भएपछि जनता समाजवादी पार्टीको उपेन्द्र यादव र महन्थ ठाकुरराजेन्द्र महतो समूहमा विवाद निम्तियो । ओलीलाई हटाउने खेल सफल हुन नदिन ठाकुरमहतो पक्षले २०७८ वैशाख २९ मा आफूनिकटका सांसदलाई भक्तपुरको डोलेश्वर भिलेज रिसोर्टमा पुर्याएका थिए ।२०५३ पुसमा एमालेले राप्रपा, सद्भावना र स्वतन्त्र सांसदको सहयोगमा तत्कालीन प्रधानमन्त्री शेरबहादुर देउवाविरुद्ध अविश्वास प्रस्ताव गर्यो । तर, देउवाले राप्रपा, सद्भावना र केही स्वतन्त्र सांसदलाई हातमा लिएर काठमाडौंदेखि थाइल्यान्डसम्म पठाए । थाइल्यान्ड गएका राप्रपाका पाँच सांसदलाई त प्रतिव्यक्ति २ हजार डलर दिएर पठाइएको खुलेको थियो । थाइल्यान्ड नगएकालाई राजधानीकै समिट, वैशाली, काठमाडौं गेस्ट हाउसलगायतमा लुकाएर मतदानमा सहभागी हुनै दिइएन ।"
लुम्बिनीमा भेटीको बिजोग,"स्थानीय र जनप्रतिनिधिसँग यसबारे छलफल गरेर परम्परा पनि कायम रहने र स्तम्भमा पनि असर नपर्ने गरी समाधानको बाटो निकाल्न सकिन्छ, बिडारीले भने, तर, यसबारे कोषका पदाधिकारीले स्थानीयसँग समन्वय र पहल गरेजस्तो लाग्दैन ।चार वर्षअघि गरिएको अध्ययनले स्तम्भमा विभिन्न हानिकारक तत्त्व आएर टाँसिएको देखाएको थियो । युनेस्कोका परामर्शदाता तथा स्टोन विशेषज्ञकन्स्ट्यान्टिनो म्युचीले स्तम्भमै आईआर क्यामरा र अत्याधुनिक उपकरण जडान गरेर अनुसन्धान गरेका थिए । अनुसन्धानका क्रममा स्तम्भमा सिमेन्टका कण, जिप्सम, किस्टल र ससाना ढुंगा टाँसिएको पाइएको थियो । स्तम्भको बाहिरी क्षेत्रमा सल्फर र धूवाँधूलोबाट निस्केको प्रदूषण, प्लास्टिकका टुक्रा पनि म्युचीले पाएका थिए । यी तत्त्वका कारण हुने रासायनिक प्रतिक्रियाले स्तम्भलाई खियाएका देखिएको हो । म्युचीले आफ्नो रिपोर्टमा तत्काल सतर्कता अपनाउन सुझाए पनि यसतर्फ ध्यान भने दिइएको छैन ।"
कर्मचारी परिचालनमा मनलाग्दी,"जान पाउने, आउन नपाइनेसमायोजन रोजेर स्थानीय तहमा गएका कर्मचारीलाई संघमा जाने बाटो बन्द छ । यो नीतिप्रति असहमति जनाउँदै एकै तह, एउटै प्रक्रियाबाट आएका र एकै पटक नियुक्ति पाएकाहरूलाई दोहोरो मापदण्ड लागू गरिएको गुनासो कर्मचारीको छ । रूपन्देहीको सैनामैना नगरपालिकामा कार्यरत अधिकृत प्रमोद खनालका अनुसार संघमा समायोजन भएकाहरूलाई दुवैतिर आउजाउ गर्न छुट छ । तर स्थानीय तहमा समायोजन भएकाहरूले जागिर अवधिभर त्यही जीवन बिताउनुपर्छ । २०७५ कात्तिकमा लोक सेवा उत्तीर्ण गरेर अधिकृत बनेका खनालसहितको ३४ जनाको समूहले सर्वोर्च्च अदालत रिट दायर गरेका थिए । उनीहरूले संघ रोजे पनि स्थानीय तहमा पठाएको विषय समावेश गरेका थिए । अहिले उक्त समूहलाई अदालतको निर्णयअनुसार नै संघमा समायोजनको तयारी गरिएको छ । समायोजन ऐनअनुसार कर्मचारी परिचालन नभएका कारण जताततै प्रश्न उठेको हो, खनालले भने, संघमा दरबन्दी छैन भनेर हामीलाई स्थानीय तहमा पठाइयो । केही समयपछि संघकै लागि कर्मचारी भर्ना प्रक्रिया सुरु गरियो । निजामती कर्मचारी विधेयक पेस गर्ने संघीय मन्त्रालयमा साढे तीन वर्षमा मन्त्री र सचिव चारचार जना फेरिएका छन् । मुलुकभरका कर्मचारीतन्त्रको खटनपटन गरेर व्यवस्थापन मिलाउने मन्त्रालय नै बेलाबेलामा नेतृत्वविहीन हुने गरेको छ । अहिले मन्त्रालयको नेतृत्व प्रधानमन्त्री शेरबहादुर देउवाले गरिरहेका छन् । लामो समयदेखि राजनीतिक नेतृत्वले विधेयक पारित गराउने चासो नदिएकाले प्रदेश र स्थानीय तहलाई आवश्यक कानुन बन्न सकेको छैन । निजामती विधेयक संघीय संसद्बाट पारित नहुनाले कर्मचारीको समस्या सबैभन्दा धेरै जटिल बनेको हो । समायोजन ऐनअनुसार एउटा स्थानीय तहबाट अर्कोमा सरुवा गर्नसमेत मिल्दैन । प्रतिनिधिसभा अन्तर्गतको राज्य व्यवस्था तथा सुशासन समितिले संघीय निजामती सेवाको गठन, सञ्चालन र सेवासर्तसम्बन्धी विधेयक तत्कालीन संघीय मन्त्री हृदयेश त्रिपाठी, सत्तारूढ र प्रतिपक्षका सांसदहरूकै असहमतिमा गत असार १५ मा पारित गरेको थियो । विधेयक पेस हुन नपाउँदै प्रतिनिधिसभाको बैठक २०७७ साउन १८ मा अन्त्य गरिएको थियो । २०७७ पुस ५ मा विघटित प्रतिनिधिसभा अदालतको आदेशपछि पुनःस्थापना भयो । उक्त विधेयक संसद्मा पेस गरेर प्रक्रिया अघि बढेको छैन । संघीय नै आधार मानेर प्रदेश र स्थानीय तह निजामती ऐन ल्याउनुपर्छ, प्रवक्ता अधिकारी भन्छन्, संघीय निजामती ऐनकै आधारमा प्रदेश र स्थानीय तहका कर्मचारीको सरुवा, सेवा, सुविधालगायत विषय यकिन गर्न सकिन्छ । सरुवा भएपछि कम्तीमा एक वर्ष बस्नैपर्ने नीति लागू गर्न खोजिएको उनले जानकारी दिए । उनका अनुसार कर्मचारी आफैं सरुवा हुन चाहने, सरुवा गराएर लैजाने, कसैलाई कार्यरत स्थानबाट हटाउन चाहने जस्ता विविध कारणले स्थानीय तहमा कर्मचारी परिचालन असहज भएको हो । असहज भएकै कारण मन्त्रालयले प्रशासनतर्फका संघबाट प्रशासकीय अधिकृत पठाउन नसक्दा कृषि, पशु, शिक्षालगायत क्षेत्रका अधिकृतहरूले निमित्त चलाइरहेका छन् ।"
मोदीका विश्वासपात्रको दौडाहा,"नेपालमा नयाँ सरकार गठन भएसँगै नेपाल भ्रमणका आएका भारतीय सत्तारूढ दल भाजपाका विदेश विभाग प्रमुख विजय चौथाइवालेले शीर्ष नेताहरूसँगको भेटवार्ता तीव्र पारेका छन् । भारतीय प्रधानमन्त्री नरेन्द्र मोदीका दूत का रूपमा चारदिने भ्रमणमा आएका चौथाइवालेले सोमबार पूर्वप्रधानमन्त्री तथा नेकपा एमाले अध्यक्ष केपी शर्मा ओली, पूर्वप्रधानमन्त्री तथा नेकपा माओवादी केन्द्रका अध्यक्ष पुष्पकमल दाहाल र प्रस्तावित लोकतान्त्रिक समाजवादी पार्टीका अध्यक्ष महन्थ ठाकुरसँग उनीहरूकै निजी निवासमा पुगेर भेटवार्ता गरे । उनले आइतबार प्रधानमन्त्री तथा नेपाली कांग्रेसका सभापति शेरबहादुर देउवासँग सरकारी निवास बालुवाटार भेटवार्ता गरेका थिए । चौथाइवालेले एक ट्वीट गर्दै आफूले पछिल्लो २४ घण्टामा नेपालका शीर्ष चार नेतासँगको भेटवार्ता गरेको उल्लेख गरेका छन् । उनीहरूले पार्टीपार्टी बीचमा लगातार संवाद गर्ने चाहना पनि व्यक्त गरेका छन्, चौथाइवालेले ट्वीटमा लेखेका छन् । प्रधानमन्त्री देउवासँगको भेटबारे उल्लेख गर्दै कांग्रेसका सहमहामन्त्री तथा पूर्वपरराष्ट्रमन्त्री प्रकाशशरण महतले दुई देश र पार्टीबीचको सम्बन्धलाई अघि बढाउने विषयमा छलफल भएको बताए । एमालेका एक नेताका अनुसार ओलीसँगको कुराकानीमा उनले सम्बन्ध सुधारका विषयमा जोड दिएका थिए । त्यस्तै, दाहाल र चौथाइवालेबीच नेपालभारत सम्बन्धलाई अझ बलियो बनाउनेबारे सकारात्मक र उत्साहपूर्ण छलफल भएको दाहालकी स्वकीय सचिव गंगा दाहालले जानकारी दिइन् । उनले ठाकुरलाई नयाँ पार्टी गठन गरेकोमा बधाई दिँदै दुई मुलुकबीच सहकार्य गर्ने विषयमा जोड दिएका थिए । नेपालमा ओली नेतृत्वको सरकार रहँदा भारतले सांकेतिक रूपमा ओलीलाई नै सत्तामा रहेको हेर्न चाहेको थियो । तर साउन २८ को सर्वोच्व अदालतको फैसलापछि नयाँ सरकार बनेपछि भारतको छिमेकी नीतिमा फरक महसुस भएको छ । सुरुमा मोदी सरकार र ओली सरकारबीच पानी बारबारकै सम्बन्ध थियो । ओलीले हरेक भाषणमार्फत भारतलाई गाली गर्थे । तर तत्कालीन नेकपाभित्रको विवाद र आफ्नै पार्टीका नेताहरू पुष्पकमल दाहाल र माधवकुमार नेपालले सत्ता छाड्न ओलीलाई दबाब दिएपछि उनी भारतसँग नजिकिए । त्यसलाई दाहाल र नेपाल चिनियाँ नेतृत्वसँग नजिकिएको रूपमा अर्थ्याइयो । सरकार गठनताका चीनसँग निकट ठानिएका ओली बाहिरिँदा भारतनिकट भए । २०७७ जेठमा नेपालले कालापानी, लिपुलेकसहितको चुच्चे नक्सा जारी गरेपछि दुई देशबीच सम्बन्ध चिसिएको थियो ।भूराजनीतिक मामिलाका जानकार प्राध्यापक श्रीधर खत्री पछिल्लो समय चिनियाँ कम्युनिस्ट पार्टीले मात्र नेपालका राजनीतिक दलहरूसँग सहकार्य गर्दै आएकोमा यसपटक भारतले पनि त्यसलाई निरन्तरता दिन खोजेको मान्छन् । उनले भाजपा विदेश विभाग प्रमुख चौथाइवालेको काठमाडौं भ्रमणले मोदीलाई छिमेक नीतिमा निर्णय गर्दा भारतको कर्मचारीतन्त्र, सुरक्षा निकायबाट मात्र होइन, पार्टीकातर्फबाट पनि नेपालको परिवेशको आंकलन गरेर सहयोग गर्न खोजेको देखिने बताए । भारतमा अरू पार्टीको भए पनि त्यो कर्मचारीतन्त्रकै प्रक्रियाबाट विदेश मामिलामा गृहकार्य हुन्थ्यो । तर अहिले भाजपाबाट पनि विदेश मामिलामा प्रधानमन्त्री मोदीलाई सहयोग गर्न गृहकार्य भएको देखिन्छ, उनले भने, भारतले नेपालमा के कसो भइरहेको छ भनेर नाडी छाम्न प्रतिनिधि पठाएको हो । असार २८ गते नेपालका ५ पूर्वप्रधानमन्त्रीहरूले संयुक्त विज्ञप्ति जारी गर्दै तत्कालीन ओली सरकारलाई भारतको साथ रहेको भन्दै सांकेतिक रूपमा विरोध जनाएका थिए । जसलाई लिएर भारत र पाँच पूर्वप्रधानमन्त्रीहरू देउवा, दाहाल, नेपाल, झलनाथ खनाल र बाबुराम भट्टराईबीचको सम्बन्धमा चिसोपना आएको थियो । काठमाडौंस्थित भारतीय दूतावास र नयाँदिल्लीस्थित साउथब्लकले नेपालका पूर्वप्रधानमन्त्रीहरूको विज्ञप्तिलाई लिएर आन्तरिक रूपमा असन्तुष्टि जनाएको थियो । कान्तिपुरसँगको कुराकानीमा भारतका कूटनीतिक पदाधिकारीले नेपालको आन्तरिक राजनीतिमा आफूहरूलाई अनावश्यक रूपमा तानेको बताएका थिए । ओली सरकारको बहिर्गमन र भारतविरुद्ध विज्ञप्ति निकाल्ने पाँचै जना पूर्वप्रधानमन्त्रीहरू समर्थित संयुक्त गठबन्धन सरकार बनेपछि मोदीले नेपालमा सम्बन्ध सुधार गर्न चौथाइवालेलाई नेपाल पठाएका हुन् । मोदीले विदेशमन्त्री वा विदेश मन्त्रालयका प्रतिनिधिभन्दा पनि राजनीतिक दलका नेतालाई पठाएर राजनीतिक सहकार्य र पार्टीबीचको सहकार्य अघि बढाउने रणनीति अघि सारेका हुन् । मोदीले तत्कालीन प्रधानमन्त्री ओलीसँग सहकार्य गर्न ०७७ कात्तिकमा भारतीय खुफिया संस्था रअ का प्रमुख सामन्त गोयललाई काठमाडौं पठाएका थिए । अर्को महिना मोदीले आफ्नो दूतको रूपमा ओलीलाई भेट्न चौथाइवालेलाई नै काठमाडौं पठाएका थिए । मोदीले नेपाल मामिलामा कूटनीतिकभन्दा पनि खुफिया र राजनीतिक मामिलाबाट अघि बढ्न खोजेका प्रस्ट देखिन्छ । परराष्ट्र मामिला अध्ययन प्रतिष्ठानका उपकार्यकारी निर्देशक रूपक सापकोटा भारतले नेपालसँग पार्टीगत रूपमा सम्बन्धलाई अघि बढाउन खोजेको देख्छन् । तर नेपालले कूटनीतिक रूपमा नै अन्य मुलुकसँग सम्बन्ध विस्तार गर्नुपर्छ, उनको सुझाव छ । सीपीसीले पनि नेपाली दलहरूसँग सहकार्य गरेको भए पनि त्यहाँको राजनीतिक प्रणाली फरक भएको उनले बताउ । भारतको सत्तारूढ दलबाट भएको भ्रमणलाई त अन्यथा लिनु हुँदैन । तर नेपाल र भारतबीच जेजस्ता मुद्दा छन्, ती सरकारी तहमै सुल्झाउँदा राम्रो हुन्छ, उनले भने, यसलाई कूटनीतिक हिसाबमा हेर्दा ट्र्याकटु डिप्लोमेसी नै हो । चौथाइवालेको पछिल्लो भ्रमणले दुई मुलुकबीचको ट्र्याकवान डिप्लोमेसी लाई अघि बढाउन सहयोग गर्ने उनको दाबी छ । भारतले एक असल छिमेकीका रूपमा नेपालको प्रणालीलाई नै बलियो बनाउन सकारात्मक भूमिका खेल्नुपर्ने उनको भनाइ छ ।"
"ऐन बनाउन हतारो, फुर्सदमा संशोधन","वाग्मती प्रदेश सरकारले पर्याप्त अध्ययन र छलफलबिनै हतारोमा निर्माण गरेका कानुनहरू संशोधन गर्न धमाधम सदनमा दर्ता गरिरहेको छ । आन्तरिक मामिला तथा कानुन मन्त्रालयले संशोधनका लागि १४ वटा कानुन तयारी गरे पनि हाल प्रदेशसभामा ९ वटा ऐन एकमुष्ट संशोधनका लागि दर्ता गरिएको छ । सरकारले केही प्रदेश ऐन संशोधन गर्न बनेको विधेयकमार्फत एकैपटक ९ वटा कानुन एकमुष्ट संशोधन गर्न लागेको हो ।प्रदेशस्तरका केही सार्वजनिक लिखत प्रमाणीकरण ऐन २०७४, कर तथा गैरकर राजस्वसम्बन्धी ऐन २०७५, प्रदेश स्वास्थ्य सेवा ऐन २०७५, प्रदेश सवारी तथा यातायात व्यवस्था ऐन २०७५, प्रदेश सहकारी ऐन २०७६, प्रदेश राष्ट्रिय वन ऐन २०७६, प्रादेशिक व्यापार तथा व्यवसायसम्बन्धी ऐन २०७६, प्रदेश औद्योगिक व्यवसाय ऐन २०७६ र प्रदेश वातावरण संरक्षण ऐन २०७७ मा भएका केही व्यवस्थाहरूलाई एकमुष्ट रूपमा संशोधन गर्न लागिएको छ ।स्वास्थ्यसम्बन्धी ऐनमा कारबाहीका लागि सुरु मुद्दा अब सामाजिक विकास मन्त्रालयका सचिवले हेर्ने गरी व्यवस्था गर्न लागिएको छ । प्रस्तावित विधेयकमा दफा ६९ मा सुरु मुद्दा हेर्न अधिकारीको व्यवस्था गरिएको छ । कसुरसम्बन्धी मुद्दाको सुरु कारबाही र किनारा गर्ने अधिकार मन्त्रालयको सचिवलाई हुने र सचिवले कारबाहीको निर्णय गर्दा प्राविधिक समितिको सिफारिस लिन सक्ने प्रस्ताव गरिएको छ । अहिले सुरु मुद्दा हेर्ने अधिकार जिल्ला अदालतलाई छ । जिल्ला अदालतको फैसला चित्त नबुझे उच्च अदालत जान पाउने हालको व्यवस्था संशोधन गर्दै सुरु मुद्दा हेर्ने अधिकारीको निर्णय चित्त नबुझे जिल्ला अदालत जान पाउने व्यवस्था गरिएको छ ।प्रदेश सवारी तथा यातायात व्यवस्था ऐन २०७५ मा सवारीचालक अनुमतिपत्रको अभिलेख राख्नुपर्ने, जफत सवारी सम्बन्धमा, टिकट नदिई यात्रा प्रतिबन्ध र कार्यविधि, निर्देशिका तथा मापदण्ड बनाउन सक्ने प्रावधानलाई संशोधन गर्न प्रस्ताव गरिएको छ । प्रदेश सहकारी ऐन २०७६ मा कसुरसम्बन्धी दफामा संशोधन गरिएको छ । उक्त अदालतबाट निरूपण हुने कैद वा कैद र जरिवाना दुवै हुने कसुरको विषय प्रचलित संघीय सहकारी कानुनबमोजिम हुनेछ भन्ने प्रावधान थप गर्ने प्रस्ताव गरिएको छ । प्रादेशिक व्यापार तथा व्यवसायसम्बन्धी ऐन २०७६ मा व्यवसाय गर्न अनुमति लिनुपर्ने र अनुमतिपत्रको अवधि र नवीकरणको विषय संशोधनका लागि प्रस्ताव गरिएको छ । प्रदेश औद्योगिक व्यवसाय ऐन २०७६ मा उद्योगको पुँजी वृद्धि, क्षमता वृद्धि र उद्देश्य थप वा परिवर्तन गर्दा स्वीकृति लिनुपर्ने, उद्योग दर्ता गर्ने निकाय, विवरण पेस गर्नुपर्ने विषयहरू संशोधनका लागि प्रस्ताव गरिएको छ । प्रदेश वातावरण संरक्षण ऐन २०७७ मा अनुगमन एवं प्रतिवेदन गर्ने, अधिकार प्रत्यायोजनको विषयमा संशोधन गरिएको छ ।वाग्मती प्रदेशका सार्वजनिक लेखा समितिका सभापति न्हुच्छेमान श्रेष्ठले अध्ययन नै नगरी हतारोमा सरकारले आफूले काम गरेको छ भनेर देखाउन कानुन निर्माण गर्दा यस्तो अवस्था आएको बताए । अहिले धेरै ऐन एकमुष्ट संशोधनका लागि अघि सारिएको छ, उनले भने, यसअघि अध्ययन नगरी कानुन बनेकालेअहिले संशोधन गर्नुपरेको हो । ऐन बनाउँदा पर्याप्त अध्ययन हुनुपर्छ ।आन्तरिक मामिला तथा कानुनमन्त्री केशवराज पाण्डेले संघीय सरकारका ऐनसँग बाझिएकाले कानुन संशोधन गर्नुपरेको बताए । धेरै कानुनहरू संघीय सरकारले बनाएको कानुनसँग बाझिएको छ । त्यसकारण पनि संशोधन गर्नुपरेको हो, मन्त्री पाण्डेले नयाँ आर्थिक वर्ष सुरु भइसकेका कारण यसै अधिवेशनभित्र सबै कानुन संशोधन भइसक्ने बताए । धेरै कानुन राजस्वसँग पनि सम्बन्धित भएका कारण सकेसम्म आगामी प्रदेशसभाको बैठकबाट यस विषयलाई टुंग्याउने तयारी सरकारको रहेको उनको भनाइ छ ।कानुन कार्यान्वयनमा केही व्यावहारिक समस्याहरू देखिएकाले ऐनहरू संशोधन गर्नुपरेको मन्त्रालयका कानुन अधिकृत मदन शिवाकोटीले बताए । प्रदेशले निर्माण गरेको ऐनमा दण्ड सजायका हकमा कैदको विषय पनि उल्लेख गरिएको रहेछ । सैद्धान्तिक रूपमा प्रदेशले बनाएको ऐनमा कैद सजायको व्यवस्था गर्न मिल्दैन । यसो हुँदा पनि कतिपय कानुनहरू संशोधन गर्नुपरेको हो, उनले भने । उनले संविधानतः संघीय कानुनसँग बाझिने गरी प्रदेशले कानुन बनाउन मिल्दैन ।वाग्मतीमा हालसम्म ६० वटा विधेयकहरू प्रमाणीकरण भई कानुनका रूपमा लागू भएका छन् । सरकारले अझै एकल र साझा अधिकार सूचीका करिब ३९ वटाभन्दा बढी कानुन निर्माण गर्न बाँकी छ ।"
आठमहिने छोरीसहित दम्पती मृत,"रविन विश्वकर्मा दाजु चेतराजसँगै वैदेशिक रोजगारीका लागि साउदी अरब जान भनेर साउन अन्तिम साता घरबाट बिदा भएर काठमाडौं गएका थिए । वैदेशिक रोजगारीमा जाने सबै प्रक्रिया पूरा भएपछि साउन ३१ मा दाजुभाइले कोरोना परीक्षण गराए । दाजु चेतराजको नेगेटिभ र रविनको पोजिटिभ रिपोर्ट आयो । चेतराज भोलिपल्टै साउदी उडे, जान नपाउने भएपछि रविन गत मंगलबार जहाजबाट झापाको कनकाई१ स्थित घर फर्किए । होम आइसोलेसनमा बसे । कोरोना संक्रमण भएको रिपोर्ट आए पनि उनको अवस्था सामान्य नै थियो । तर संक्रमणका कारण उनी जान नपाएको खुलेपछि घरमा आफन्त र गाउँलेको आउजाउ बन्द भयो ।घरमा ३४ वर्षीय रविन, २९ वर्षीया श्रीमती मुना र ८ महिनाकी छोरी रुविना थिए । दुई दिनयता मुना पनि सामान्य बिसन्चो थिइन् । आइतबार बिहान रविनले खसीको मासु ल्याए । मुनाले पकाइन् । बिहान ११ बजेतिर उनीहरूले खाना खाए । दिनभरि घरमै बसे । बेलुकाबिहानकै मासुभात खाए । पानी परिरहेको थियो । नजिकै रहेकी काकीले पनि उनीहरूलाई ध्यान दिइनन् । सोमबार बिहान ८ बजेसम्म भतिजा रविन, बुहारी मुना र नातिनी रुविनाको आवाज नसुनेपछि काकी पम्फा विश्वकर्माले उनीहरूलाई बोलाउन थालिन् । घरको ढोका भित्रबाट लगाइएको थियो । निकैबेर बोलाउँदा पनि कसैको आवाज नआएपछि उनको मनमा चिसो पस्यो । छिमेकीलाई बोलाएर झ्यालबाट चिहाउन लगाइन् । भित्र तीनै जना झुन्डिएको अवस्थामा देखिए । प्रहरी आएर शव बाहिर निकाल्यो । रविन काठमाडौंबाट फर्किएको भोलिपल्ट झापा र मोरङका १५ जना युवक खोज्दै उनको घर आइपुगेका थिए । ती सबै वैदेशिक रोजगारीका लागि जाने तयारीमा थिए । रविनले दुबई र जर्मनी पठाइदिने भन्दै न्यूनतम ७० हजारदेखि एक लाखभन्दा बढीका दरले उनीहरूबाट पैसा लिएका थिए । हल्दिबारी१ गोल्धापका राजकुमार निरौलाका अनुसार उनीसहितको टोलीलाई रविनले अगस्ट १९ (भदौ ३) मा दुबई पठाइदिने बचन दिएका थिए । दुबई जाने मिति नजिकिइसक्दासमेत कुनै खबर नआएपछि निरौलासहितको टोली खोजी गर्दै उनको घर पुगेको थियो । घर पुगेपछि थाहा भयो उनलाई कोरोना पोजिटिभ भएको रहेछ । उनले हामीलाई ७ दिन पर्खिन आग्रह गरे, निरौलाले भने, ७ दिनपछि रिपोर्ट नेगेटिभ आउँछ होला अनि तपाईंहरू सबैको काम गरिदिन्छु भनेर हामीलाई भनेका थिए ।विश्वकर्मालाई आफूहरुले तीन हजार रुपैयाँको फलफूल र औषधि किनेर दिएको निरौलाले सुनाए । दुबई जान भनेर विश्वकर्मालाई आफ्नो, भिनाजु र अर्का एक साथीसहित तीन जनाको ७० हजारका दरले २ लाख १० हजार रुपैयाँ बुझाएको उनले बताए । गत बुधबारपछि रविनको घरमा दैनिक ५६ जना युवक भेट्न आउने गरेको देखिएको छिमेकीले पनि बताएका छन् । ४५ दिनदेखि लगातार मान्छेहरू आउँथे । कसैले कहिले विदेश पठाउने भन्थे, कसैले मेरो पैसा फिर्ता गर भनेर जान्थे, काकी पम्फाले भनिन् । रविनले तीन जना साथीसँग मिलेर मान्छे विदेश पठाउने काम गर्ने गरेको उनले बताइन् । ३०४० जनासँग पैसा उठाएको छ भन्ने सुनिन्थ्यो । त्यत्रो पैसा के गर्यो हामीलाई केही थाहा भएन, उनले भनिन्, व्यवहार बिग्रिएपछि थाम्न नसकेर यस्तो घटनाको बाटो रोजेको हो कि । नसोचेको घटना भयो । घटनाको अनुसन्धान भइरहेको इलाका प्रहरी कार्यालय बिर्तामोडका डीएसपी सन्तोष आचार्यले बताए । चार सन्तानसहित महिला बेपत्ताताप्लेजुङ फक्ताङलुङ गाउँपालिका४ इखावुकी एक महिला चार सन्तानसहित १३ दिनदेखि बेपत्ता छिन् । प्रहरीका अनुसार ३० वर्षीया सिर्जना लिम्बू राई साउन २६ को दिउँसोदेखि बेपत्ता भएको भन्दै उनका ससुरा तेजबहादुर राईले खोजतलासका लागि निवेदन दिएका छन् । सिर्जनासँगै ११ वर्षकी प्रमिशा, ९ वर्षकी मञ्जिल, ७ वर्षका सौजन्य र ५ वर्षकी जता राई बेपत्ता छन् । बलात्कारपछि हत्या आरोपित पक्राउपोखरा सुस्त मनस्थितिकी किशोरीको बलात्कार र हत्या गरेको आरोपमा स्याङ्जाको हरिनास६ चालिसेका ४५ वर्षीय खड्गबहादुर खवास पक्राउ परेका छन् । घटनाको १४ महिनापछि पक्राउ परेका उनलाई जिल्ला प्रहरी कार्यालय कास्कीले सोमबार सार्वजनिक गरेको हो । खवासले मादी१० मकैखोला बस्ने १७ वर्षीया कोपिला परियारको बलात्कारपछि हत्या स्विकारेको प्रहरीको भनाइ छ । कोपिलाको शव सडेगलेको अवस्थामा २०७७ असार २५ मा मादी११ मुखियाशेरको पातीघारीमा फेला परेको थियो । जनकल्याण माविको भवन बनाउने कामदारको रूपमा खवास गतवर्ष मकैखोला पुगेका थिए ।"
चाडपर्वले बढ्न सक्छ संक्रमण,"परीक्षण गरेकै आधारमा हेर्दा कोरोना संक्रमण दर धेरै दिनदेखि औसत छ । हरेक पाँच जनाको परीक्षण गर्दा एक जनामा कोभिड पोजिटिभ देखिएको छ । पछिल्ला दिन केही घटे पनि संक्रमण दर २० देखि २५ प्रतिशत हाराहारीमा रहेकाले जुनसुकै बेला यसको विस्तार हुन सक्ने विज्ञहरूले औंल्याएका छन् । कोभिड संक्रमणको विस्तार कसरी हुन्छ भन्नेमा मुख्य तीन विषय निर्भर रहेको उनीहरू बताउँछन् । एक, चाडपर्वको आगमन । दुई, स्वास्थ्य मापदण्डमा बेवास्ता । तीन, कोभिडको नयाँ भेरिएन्ट । नेपालीमा खोप र प्राकृतिक संक्रमणले कोभिडविरुद्घ आर्जित प्रतिरोधक क्षमता कति समयसम्म रहिरहन्छ भन्ने कुरामा समेत भविष्यको संक्रमण विस्तार निर्भर छ, इपिडिमियोलोजी तथा रोग नियन्त्रण महाशाखा (ईडीसीडी) का निर्देशक डा कृष्णप्रसाद पौडेलले भने । कोभिडको तेस्रो लहरबारे भारतको गृह मन्त्रालयको एक टोलीले त्यहाँको प्रधानमन्त्री कार्यालयलाई सूचित गरेको बताउँदै उनले थपे, भारतमा अक्टोबरमा संक्रमण पिक मा पुग्ने चेतावनी दिइएको छ, त्यसको असर नेपालमा पनि पर्न सक्छ । विज्ञका अनुसार अत्यन्त उच्च संक्रामक मानिएको डेल्टा भेरिएन्टकै कारण नेपालमा करिब शतप्रतिशत व्यक्तिमा संक्रमण देखिएको छ । यहाँ संक्रमण दर न बढेको छ, न घटेको छ । लगभग ५ प्रतिशत तलमाथिकै अवस्थामा छ, जनस्वास्थ्यविद् डा राजेन्द्र बीसीले भने, यो भनेको आँधी आउनुभन्दा पहिलेको शान्ति जस्तो हो । धमाधम चाडपर्व आइरहेका छन्, संक्रमण दर एक्कासि बढ्न सक्ने सम्भावना धेरै छ । पछिल्ला दिन राजधानीलगायत केही भागमा सक्रिय संक्रमित बढेका छन् । ईडीसीडीका अनुसार काठमाडौंमा दैनिक चारपाँच सय हाराहारीमा कोभिडका बिरामी बढिरहेका छन् । ललितपुरमा सयडेढ सय र भक्तपुरमा सयको हाराहारीमा संक्रमित थपिइरहेका छन् । सक्रिय संक्रमित अपेक्षाकृत घटेका छैनन्, सँगसँगै केस एकदमै ह्वात्तै बढेको पनि छैन, ईडीसीडीका निर्देशक डा पौडेलले भने । निषेधाज्ञा खुकुलो पारिएपछि स्वास्थ्य मापदण्डको बेवास्ता भइरहे पनि संक्रमण उच्च रूपमा विस्तार देखिन्न । हस्पिटलको अकुपेन्सी, आईसीयू, भेन्टिलेटरमा चाप छैन । वाग्मती प्रदेशमा कोभिडका लागि छुट्याइएको कुल भेन्टिलेटरको २० प्रतिशत र आईसीयूको ३० प्रतिशत मात्र भरिएको छ, डा पौडेलले भने । मुलुकभर देखिएका कुल सक्रिय संक्रमितमध्ये झन्डै एकतिहाइ उपत्यकामा छन् । देशभर ३८ हजार ३ सय ५१ जना सक्रिय संक्रमित रहेकोमा २८२४ प्रतिशत अर्थात् १० हजार ८ सय ३३ जना उपत्यकामा छन् । काठमाडौंमा १८७२, ललितपुरमा ५८४ र भक्तपुरमा ३६७ प्रतिशत सक्रिय संक्रमित छन् । हालसम्म कोभिडबाट भएको कुल मृत्युको २९३७ प्रतिशत उपत्यकामै भएको छ । प्रत्येक साता कोभिडले हुने मृत्युमा २१ देखि २३ प्रतिशत उपत्यकामै हुन्छ, डा बीसीले भने ।"
लुम्बिनीका मुख्यमन्त्रीले पाए विश्वासको मत,"रूपन्देही (कास) लुम्बिनी सरकारका मुख्यमन्त्री कुलप्रसाद केसीले सोमबार प्रदेशसभाबाट विश्वासको मत लिएका छन् । मत विभाजनमा विश्वासको पक्षमा ८० मध्ये केसीले ४२ मत पाएका हुन् । प्रमुख प्रतिपक्ष एमालेले मत विभाजन प्रक्रिया बहिष्कार गरेपछि विपक्षमा शून्य मत पर्यो । उपसभामुख कृष्णी थारू मत विभाजन प्रक्रियामै सहभागी भइनन् । सभामुख पूर्णबहादुर घर्तीले संविधानको धारा १८८ को उपधारा १ अनुसार केसीले संसद्मा विश्वास मत पाएका जनाएका थिए । माओवादी संसदीय दलका नेतासमेत रहेका केसी साउन २७ गते माओवादीका १८, नेपाली कांग्रेसका १९, जनता समाजवादीका ३, जनमोर्चाका १ र स्वतन्त्र १ गरी ४२ जनाको समर्थनमा मुख्यमन्त्री नियुक्त भएका थिए । उनलाई मुख्यमन्त्रीमा समर्थन गरेपछि एमालेले दाङको उपनिर्वाचनबाट निर्वाचित विमला खत्री वली र पश्चिम नवलपरासीबाट सूर्य चिह्न लिएर स्वतन्त्र समूहबाट निर्वाचित अजय शाहीलाई कारबाही प्रक्रिया अघि बढाएको थियो । दुवैलाई स्पष्टीकरण लिएर कारबाही गरी प्रदेशसभालाई जानकारी दिए पनि सभामुख घर्तीले पदमुक्त नगरेको भन्दै एमालेले भदौ १ देखि नै प्रदेशसभा बैठक अवरुद्ध गर्दै आएको थियो । दुवै जनाले प्रदेशसभा सचिवालयमा बुझाएको व्यक्तिगत विवरणमा राजनीतिक दल एमाले नदेखिएको भन्दै सभामुख घर्तीले उनीहरूलाई पदमुक्त नगरेपछि एमाले आक्रोशित छ । सचिवालयमा बुझाइएको विवरणमा वलीले नेकपा विघटनपछि माओवादी केन्द्र रोजेकी र शाहीले आफू २०७४ को निर्वाचन नै स्वतन्त्र समूहबाट लडेको उल्लेख गरेका घर्तीले बताएका छन् । वली र शाहीले वर्तमान सरकारलाई समर्थन गरेपछि प्रदेशसभामा एमाले ३७ सिटमा खुम्चिएको छ ।"
थुप्रिँदो फोहोरको जोखिम,"धूलोधूवाँजस्ता प्रदूषणले सताइरहने देशको संघीय राजधानीमा यतिखेर फोहोरको दुर्गन्ध पनि फैलिन थालेको छ । घरघरबाट फोहोर नउठेको दुई साता भैसक्यो । घरघरमा मात्रै होइन, सडक, चोक र गल्लीहरूमा पनि फोहोरको डंगुर लागिसकेको छ । यसले सहरको सौन्दर्य त बिगारेकै छ, गर्मी र वर्षाका कारण रोग फैलिन सक्ने जोखिम पनि उत्तिकै छ । तैपनि काठमाडौं र ललितपुर महानगरपालिका भन्छन् नुवाकोटको सिसडोलस्थित ल्यान्डफिल साइटमा फोहोरको पहाडमाथि गाडी गुड्न नसकेकाले फोहोर उठाउन छाडिएको हो, यसको व्यवस्थापन गर्न अझै दुई साता लाग्न सक्छ । यसको मतलब हो घना बस्तीमाझै फोहोरको डंगुर अझै थुप्रिनेछ, दुर्गन्ध झनै फैलिनेछ, र रोग फैलिने जोखिम थप बढ्नेछ । करिब आधा करोड मानिसले उत्पादन गर्ने फोहोर यत्रो दिनसम्म सहर दुर्गन्धित बनाएर राख्न मिल्दैन । त्यसैले उपत्यकाका पालिकाहरूले तत्काल विकल्प खोज्नैपर्छ । कारण फरक होला तर उपत्यकामा फाहोर संकलन ठप्प भएको यो पहिलो पटक होइन । कहिले फोहोर फ्याल्ने क्षेत्रका बासिन्दाको विरोधले त कहिले सम्बन्धित कामदारको हडतालले, उपत्यकामा समयसमयमा दुर्गन्ध फैलिने गरी फोहोरको थुप्रो लागिरहन्छ । खासमा उपत्यकाका पालिकाहरूले फोहोर व्यवस्थापनको दीर्घकालीन उपाय नपहिल्याउँदा कुनै न कुनै रूपमा समस्या बल्झिने गरेको हो । तीनचार वर्षका लागि भनेर लिइएको सिसडोलमा उपत्यकाको फोहोर फाल्न थालेकै डेढ दशक भैसक्यो । त्यहाँ अहिले फोहोरको पहाडै बनेकाले वर्षातका कारण हिलो भएर गाडी माथि चढ्न नसकेको बताइएको छ । उता, ४० वर्षसम्म व्यवस्थापन गर्न सकिने भनेर दीर्घकालीन फोहोरमैला व्यवस्थापनका लागि नुवाकोट र धादिङ सीमाक्षेत्रको बन्चरेडाँडामा सेनेटरी ल्यान्डफिल साइट (फोहोर प्रशोधनयुक्त स्थल) को काम अघि बढाइएको २०६२६३ सालमै हो । तर १८ वर्ष बित्दा पनि तीनचौथाइ मात्रै काम सकिएको छ । संघीय सरकारले पूर्वाधार निर्माण गर्ने र स्थानीय तहले फोहोर व्यवस्थापनको काम गर्ने भनिएको छ । ३१ हजार वर्गमिटर क्षमतामा फैलिएको साइटमा फोहोरबाट झोल संकलन गर्न २० हजार घनमिटर क्षमताको २ वटा पोखरी निर्माणको काम भइरहेका छन् । सरकारले स्थानीय विकास मन्त्रालयमार्फत उक्त परियोजना अघि बढाएको थियो । त्यसमा जापानी सहयोग नियोग (जाइका) ले सहयोग गर्ने पनि बताएको थियो । तर स्थान छनोट भएको चार वर्षसम्म वातावरणीय प्रभाव मूल्यांकनसमेत हुन नसकेपछि जाइकाले हात झिक्यो । २०६६ भदौ १४ को मन्त्रिपरिषद् बैठकले परियोजना निर्माणका लागि उच्चस्तरीय समिति गठन गरी निजी क्षेत्रबाट योग्य साझेदार छनोटका लागि सिफारिस गर्ने क्षेत्राधिकार तोकेको थियो । तर त्यसअनुसार काम अगाडि बढाउन नसकेर मन्त्रालयले २०६८ मा परियोजनाको जिम्मा लगानी बोर्डलाई दियो । बोर्डले सरकारीनिजी साझेदारीमा उपत्यकाको फोहोर व्यवस्थापन गर्न तीनवटा प्याकेज बनायो र निजी क्षेत्रसित सम्झौता पनि गर्यो । पहिलो प्याकेजमा जैविक ग्यास उत्पादन गर्ने र जैविक मल बनाउने योजना छ । दोस्रो र तेस्रोमा फोहोरबाट कम्पोस्ट मल बनाउने भनिएको छ । बजेटको कमी र धेरै निकायबीच समन्वय अभावका कारण परियोजना निर्माण सुस्त छ । यति धेरै जनताको दैनन्दिन समस्याका रूपमा रहेको फोहोर व्यवस्थापनसित जोडिएको परियोजना यसरी बजेट र अन्तरसरकारी निकायहरूबीचको समन्वय अभावकै कारण विलम्ब हुनु विडम्बनापूर्ण छ । सरकारी सुस्तताको मूल्य उपत्यकावासीले चुकाउनु परिरहेको छ । उपत्यकामा दैनिक १२ सय टन ठोस फोहोर उत्पादन हुन्छ, त्यसमध्ये आधाजति त काठमाडौं महानगरबाट मात्रै निस्कन्छ । एसियाली विकास बैंकले सन् २०१३ मा गरेको अध्ययनअनुसार काठमाडौं उपत्यकामा ६६ प्रतिशत अर्गानिक (सड्ने) फोहोर उत्पादन हुने गर्छ । त्यसबाहेक प्लास्टिक १२, कागज ९, सिसा ३, धातु र कपडा २२, रबर १ र अन्य ५ प्रतिशत फोहोर निस्कन्छन् । अहिलेसम्म आइपुग्दा मात्रामा तलमाथि भयो होला, तर मूल रूपमा यिनै फोहोरहरू उत्पादन भैरहेका छन् । सधैं सबै फोहोरलाई अन्यत्र लगेर व्यवस्थापन गर्ने उपाय सम्भव नहुन सक्छ । त्यसैले सरकारले घरघर अर्थात् मूल स्रोतमै कतिपय फोहोर व्यवस्थापन गर्ने कार्यक्रम अघि सार्नुपर्छ । कुहिने फोहोर घरमै व्यवस्थापन गर्नगराउनका लागि उपयुक्त नीति र उत्प्रेरणा दुवै चाहिन्छ । यसमा सरकारले योजनाबद्ध पहल थाल्नुपर्छ । अहिले नै भने सहरमा थुप्रिन थालिसकेको फोहोरको तत्काल व्यवस्थापन गर्ने उपाय खोजिनुपर्छ । जति धेरै दिन फोहोर थुप्रियो, त्यति दुर्गन्ध फैलिने र वायु प्रदूषण हुने मात्र होइन, रोग नै लाग्न सक्ने खतरा पनि हुन्छ । सडकमा खानेपानीका पाइपहरू फुटेका रहेछन् भने वर्षाका कारण फोहोरबाट कीटाणु पस्न सक्छन् । यस्ता कीटाणु भूमिगत पानीमा पनि मिसिन सक्छन् । केही गरी त्यसरी पानी दूषित भएमा सहरमा हैजाले महामारीकै रूप लिनसमेत सक्छ । त्यसैले सरकारले सक्दो चाँडो घरघर र सडकचोकमा थुप्रिएको फोहोर तह लगाउने पहल थाल्नुपर्छ ।"
साम्राज्यका स्वार्थ र तालिबान भेरियन्ट,"स्वार्थहरूको रक्ताम्य खेलअमेरिकाका पूर्वराष्ट्रपति जिम्मी कार्टरका सुरक्षा सल्लाहकार ज्बिग्नेव ब्रेजिंस्की र सीआईएका निर्देशक रोबर्ट गेट्सले धेरै पहिले सकारेका छन्, तालिबान सोभियत संघले सन् १९७९ मा अफगानिस्तानमाथि गरेको सैनिक हस्तक्षेपविरुद्ध प्रतिकार गर्न सक्रिय भएका मुजाहिद्दिन छापामारहरूको हाँगाका रूपमा अमेरिका र पाकिस्तानबाट विकास गरिएको कट्टरपन्थी समूह हो । आज अफगान भूमिमा अमेरिकी साम्राज्यको एउटा चिहान खन्न सफल भएको त्यही समूहले नै आर्थिक महाशक्ति चीन, पाकिस्तान, साउदी अरब र युरोपेली देश वा अरू स्वार्थसमूहसँग सहकार्य गर्न कुनै असजिलो मान्दैन । भनिन्छ, खेल र राजनीतिमा न कुनै पनि स्थायी शत्रु हुन्छ, न कुनै स्थायी मित्र नै; हुन्छ त केवल स्थायी स्वार्थ मात्रै !पक्कै पनि ज्याद्रो र जुझारु स्वभावका तालिबानको प्रतिरोधका कारण एकल सैनिक र आर्थिक महाशक्तिको अहंकार प्रदर्शनसँगै साम्राज्यवादी स्वार्थपूर्तिका लागि गरिएको कथित आतंकवादविरोधी हमलाले दस बल्ड्याङखाएको छ । दुई दशकको गोप्य हस्तक्षेप र दुई दशकको सैनिक हमलापछि अमेरिकी साम्राज्यले अहिले दोस्रो भियतनाम को पीडा सुमसुम्याउँदै होला । शीतयुद्धकालमा अफगानिस्तानलाई सोभियत संघको भियतनाम बनाउने रणनीतिका साथ पासो थापेको अमेरिकाले केही रणनीतिक उपलब्धि प्राप्त गरेको थियो । ब्रेजिंस्कीकै शब्दमा, इस्लामी कट्टरपन्थी मुजाहिद्दिनहरू, भावी आतंकवादी तालिबानीहरूलाई हतियार, डलर, सल्लाह र रणनीतिक सेवा दिँदा उनीहरूले तुलनात्मक लाभ हेरेका थिए । उनी प्रतिप्रश्न गर्छन्, विश्वइतिहासमा कुन कुरा महत्त्वपूर्ण छ तालिबानको उदय कि सोभियत साम्राज्यको अस्त ? केही उत्तेजित मुस्लिम कि मध्ययुरोपको मुक्ति र शीतयुद्धको समाप्ति ?यति धेरै फाइदाजनक ठानिएको पासोमा आफैं परेपछि अमेरिकी रणनीतिकारहरू कसरी आत्ममन्थन र आत्ममूल्यांकन गर्दै होलान्, समयले जवाफ दिने नै छ । ११ सेप्टेम्बर २००१ मा आफूमाथि आतंकवादी हमला भएको र तीन हजार मानिस मारिएको निहुँमा अफगानिस्तानदेखि इराकसम्म बहुलट्ठीपूर्ण हमला गर्दै लाखौं अफगान र इराकी जनताको संहारसँगै तिनको सार्वभौमसत्तालाई कुल्चने दुष्कर्मलाई माफी दिन सकिँदैन, न त त्यसको कुनै क्षतिपूर्ति नै हुन सक्छ । जसरी कुनै तालिबानीले विपक्षीको गला काट्नु आतंकवादी कर्म हो, त्यसरी नै अन्य देशको गला काट्नु र जनतामाथि बम वर्षा गर्नु पनि आतंकवादी दुष्कर्म नै हो । कुनै सद्दाम हुसेन, कुनै ओसामा बिन लादेन वा कुनै मुअम्मर गद्दाफीको हिंस्रक अनुहार देखाएर आफ्नो रक्ताम्य हात पुछिँदैन ।अमेरिकी विद्वान् नोम चोम्स्कीको भाषामा भन्दा, संसारकै सबैभन्दा ठूलो आतंकवादी राज्य अमेरिकाले भियतनामपछि अफगानिस्तानबाट अलिकति पाठ सिक्यो भने विदेशको युद्धबाट स्वदेशी अर्थतन्त्र र बहुराष्ट्रिय निगमहरूको अक्सिजन भर्ने काम केही कम हुन्छ कि ? सद्दाम हुसेनदेखि ओसामा बिन लादेनहरू जन्माउँदै मार्दै, जन्माउँदै मार्दै हिँड्ने घृणित अन्तर्राष्ट्रिय खेल कम खेले पुग्छ कि ? हाम्रो देशका बलभद्र कुँवरदेखि चन्द्रबहादुर पुनमगर र कृष्णबहादुर थाफाहरूसम्मको ज्यान अनाहकमा खर्च हुँदैन कि ?ट्वीटर :"
दोस्रो पुस्ता नेतृत्वको सुरक्षा दस्ता,"केपी शर्मा ओली र माधव नेपालको द्वन्द्वमा पार्टी बन्धक बनेर टुक्रिने अवस्थासम्म पुग्दा पनि एमालेभित्र वैकल्पिक नेतृत्व चाहिन्छ भन्ने माग दोस्रो पुस्ताले उठाउन सकेन । नेताभन्दा पार्टी ठूलो हुनुपर्ने हो तर नेताका अगाडि पार्टी फुच्चे देखियो । नेपाल र ओलीमध्ये को अध्ययक्ष बन्ने या दुवै एकैसाथ भन्नेमै संघर्ष रह्यो । पार्टीको यो क्षयीकरण र संकटको जिम्मेवार तपाईंहरू हुनुहुन्छ भनेर ओली र नेपाललाई औंला ठड्याउन सक्ने कोही भएन । ठड्याएजस्तो देखिनेहरूले दुवैलाई होइन, अर्को पक्षलाई मात्रै ठड्याए । तपाईंहरू पार्टीलाई एक ढिक्का राख्न असफल हुनुभो, विश्राम गर्नुस् भन्ने कोही देखिएन । यो असफलतालाई कसरी आफ्नो नेताको टाउकोबाट बचाएर अर्कोको टाउकोमा थोप्ने भन्ने होडमै दोस्रो पुस्ता व्यस्त देखियो । यो समग्र डिस्कोर्समा म नेतृत्व लिन सक्षम छु भनेर अघि बढ्ने कोही देखिएन । खासमा पार्टी जोगाउने नाममा कसरत गरेजस्तो लाग्ने दोस्रो पुस्ताले पार्टी होइन, ओली र नेपाललाई जोगाउने कसरत गरेको देखियो । दोस्रो पुस्ता नेतृत्वदायी कम, ओली या नेपालको सुरक्षा दस्ता बढी देखियो । अन्ततः पार्टी फुट्यो । खासमा पार्टीभित्र कुनै समस्या थिएन, समस्या केही व्यक्तिमा थियो र व्यक्तिका लागि पार्टी दुई टुक्रा भयो । कसैले ओली र नेपाल दुवैबिना पनि एमाले उभिन सक्ने ल्याकत राख्छ भनेको भए पार्टी जोगिन्थ्यो । यो एमाले कथा मात्रै होइन । हरेक दलमा विधि, पद्धति, मूल्य र सिद्धान्त भनेका गफ गर्ने विषय मात्रै हुन् । दोस्रो पुस्ताको काम आफ्ना गुटका मुखियाको चाकरी बजाउनु मात्रै हो । तिनले विरोध गरेजस्तो देखियो भने पनि तिनको उद्देश्य पार्टी या संस्था सुधार गर्ने नभई आफ्नो गुटको मुखियालाई बलियो बनाउने मात्रै हुन्छ । अझ दुर्भाग्य त के छ भने, भन्दा तिनको भने पनि तीभित्र तपाईं हामी पनि पर्छौ ! हामी पनि मुखियाबिना उभिन नसक्ने दुर्बल र हुतीहारा छौं ! नारायण गाउँले, बेलायत हिजाको दिनमा नेपाल पक्षमा लागि आज तटस्थ बसेका दोस्रो पुस्ताको नेताहरूले ओलीलाई दिएको अन्तिम अल्टिमेटम मंगलबार सकिँदै छ । तर, प्रगति शून्य छ । सूर्य थापा र राजेन्द्र पाण्डेको टेलीभिजन अन्तर्वार्ता हेर्दा अब एकता सम्भव छैन भन्ने निचोडमा पुगियो । रेल अगाडि बढिसक्यो । अबको चुनावमा दुवै पक्षले हन्डर खाएपछि मात्र एमाले एकता सम्भव हुन्छ होला । दोस्रो पुस्ताले नेता नेपालले नयाँ दल दर्ता फिर्ता लिनुपर्ने, ओलीले १४ सांसद पद खारेजको निवेदन फिर्ता लिनुपर्ने अनि १० बुँदे सहमति तत्काल लागू गर्नुपर्ने माग गरेका छन् । मागहरू राम्रा भए पनि दुवै पक्षको संकेत हेर्दा त्यो पूरा हुने देखिँदैन । के १० बुँदे सहमति लागू हुनासाथ दुवै पक्षको भविष्य सुरक्षित हुन्छ ? आउने संसदीय चुनावमा नेपाल पक्षमा खुलेर लागेका सांसदहरूलाई ओलीले टिकट दिन्छन् ? ओलीले गरेका संसद् विघटनलगायतका थुप्र्रै गैरसंवैधानिक कदम जायज ठहरिन्छन् ? अनि अदालतको फैसलालाई सिंगो एमालेपंक्तिले स्वागत गर्छ कि विरोध ? यस्ता प्रश्नहरूको निवारण नभएसम्म एकता गर्नुको अर्थ हुन्न । झुठो कुरालाई पनि सय पटक दोहर्याएपछि आमजनताले त्यसलाई साँचो ठान्छन् भन्ने गोयबल्स शैली यतिखेर ओली र नेपालले अवलम्बन गरेका छन् । हिट्लरका सञ्चारमन्त्री जोसेफ गोयबल्सले तर्जुमा गरेको यो शैलीले आमजनतालाई झुक्काउन निकै मद्दत गर्छ । ओली खेमाका नेताहरूको भाषण सुन्दा अब नेपाल समूहको कुनै अस्तित्व नै नहुने पो हो कि भन्ने भान पर्छ । अनि यता नेपाल पक्षको कुरा सुन्दा भविष्यमा ओली समूहको नामोनिसान नै नरहेने हो कि भन्ने लाग्छ । उनीहरूले यसरी गोयबल्स शैली नअपनाए पार्टी कार्यकर्ताहरू आफूतिर तान्नै सक्दैनन् । आफू बलियो छु, अर्को पक्ष कमजोर छ भनेर झुठा प्रचार नगरे तटस्थ नेताकार्यकर्ताहरू आकर्षित हुँदैनन् । यसर्थ दुवै समूह गोयबल्स शैली अपनाएर भ्रम छर्न उद्यत छन् । गोपाल देवकोटा, जोरपाटी, काठमाडौं"
अनास्था र अस्थिरताको लामो छाया,"हाम्रो नेपालको राजनीतिको आधारभूत चरित्र तथा समस्या के हो ? यो किन स्थिर, गतिशील, प्रगतिशील तथा सन्तुलित हुन सकिरहेको छैन ? हामी नेपालीले मानव अधिकारसम्मत राष्ट्र तथा मर्यादित नागरिक जीवनका लागि संघर्ष तथा बलिदान धेरै गरेका हौं, तैपनि देश बनाउन सकिरहेका छैनौं, किन ? गरिबी, विभेद, भ्रष्टाचार तथा अन्याय घटाएर एवं सृजनशील स्वतन्त्र वातावरण, उत्तरदायी संस्कृति, सामाजिक सुरक्षा तथा कानुनी राज व्यवहारमा बढाएर, यसरी रीतिथिति बसाएर, राष्ट्र निर्माण अभियानमा निर्बाध लाग्न हामी सकिरहेका छैनौं, किन ? प्रायः सधैंको अस्थिरता, आर्थिक दुरवस्था, अझ खासमा राष्ट्र निरन्तर क्षयीकरण प्रक्रिया निरुत्साहित गर्न तथा रोक्न सकिरहेका छैनौं, किन ?लामो बलिदान स्वतन्त्रता संग्रामपछि करिबकरिब उस्तै समय हामी र हाम्रा छिमेकी राष्ट्र निर्माणको युगमा प्रवेश गरेका हौं । राजनीति तथा सर्वांगीण विकासको आआफ्नो मोडल अनुसरण गर्दै, गरिबी र असमानताविरुद्ध भिड्दै, उनीहरू कहाँबाट कहाँ पुगिसके, घटीबढी विश्वशक्तिका रूपमा माथिल्लै पंक्ति भ्याइसके, हामी भने कृषिप्रधान देश भएर कहालीलाग्दो परिमाणमा खाद्य आयातकर्ता देश हुने, पछि परी नै रहनुपर्ने ? परदेशी श्रम बजारमा रगतपसिना सस्तोमा बेच्दा पनि अल्पविकसित देशबाट मुस्किलले माथि उक्सने अवस्थामा पुग्ने ? समयसँगै हाम्रो जनजीवन तथा राष्ट्रिय परिस्थितिमा तात्त्विक महत्त्वको तथा लोक सन्तुष्टिसूचक रूपान्तरण हुन नसकेको किन ?माथिका प्रश्न सोच्न तथा आलोचनात्मक दृष्टि तथा विचार संस्कृति बढाउनका लागि हुन् । विगतबाट शिक्षा लिन, वर्तमानमा मिहिनेत गर्न र भविष्य सुन्दर बनाउनका लागि हुन् । सबै नेपाली एक परिवारसरह स्वतन्त्र, मर्यादित, शान्तिपूर्ण जीवनयापन गर्न सक्ने सुप्रबन्धप्रेरित वातावरण हाम्रो राष्ट्रको लक्ष्य हुनुपर्छ । यी प्रश्न सदिच्छा साकार पार्ने संकल्प पनि हुन् ।तर यी प्रश्न व्यक्तिसँग मात्र सम्बन्धित होइनन् । समूह, समुदाय, समाज, राज्य, राष्ट्र, अझ अन्तरराष्ट्रसँग पनि सम्बन्धित प्रश्न हुन् । यी प्रश्न आफू बाँधिएर भए पनि सुरक्षित होइएला भनी मानिसले ठूलो धैर्य गरी शताब्दिऔं अघिदेखि खडा गर्दै आएको त्यो संयन्त्र, राज्यसँग विशेष सम्बन्धित विषय हुन् । त, कस्तो थियो वा बनाएका थियौं हामीले हिजोको राज्य ? छ कस्तो आजको हाम्रो राज्य, राजनीति, संविधान, अधिकार, प्रणाली इत्यादि ? अझ छिमेकी सञ्चालक, पात्र वा जनप्रतिनिधिहरू नै पनि । छिमेकी, बाह्य सम्बन्ध नै पनि ।यसरी राज्य र संविधानबीचको अविच्छिन्न अन्तरसम्बन्धका दृष्टिले हेर्दा सप्रमाण यस्तो निष्कर्षमा पुग्न सकिन्छ हामी पुरानो राज्यराष्ट्र अवश्य हौं तर विगतमा एउटै संविधानमा अड्न नसकेको अथवा आधारभूत संविधान नभएको अर्थमा, हामी अस्थिर, चञ्चल, बेचैन, कमजोर, त्रसित राष्ट्र पनि हौं । जहाँ संविधान स्थिर हुँदैन, राष्ट्र सञ्चालनको निश्चित नियम हुँदैन, त्यहाँ राष्ट्रिय गन्तव्य हुँदैन, बेनियम तथा बिनाजाँचकी (अम्पायर) खेल खेलेजस्तो हुन्छ, जहाँ खेलाडी आफूखुसी खेल्न पाउँछन्, बलियोले जहिले चाह्यो जित मेरै भन्ने अवस्था रहिरहन्छ ।माथिका टिप्पणी कठोर लाग्न सक्छन् तर २००७ सालको अन्तरिम संविधानकालदेखि २०४७ सालको संविधान २०६३ मा खारेज नहुन्जेलसम्मको ५६ वर्षको संवैधानिक इतिहास अवलोकन गर्दा यथार्थभन्दा किञ्चित् भिन्न छैनन् । त्यो यथार्थ के भने, कुन पृष्ठभूमिमा कसको जोडबलमा कस्तो संविधान कुन कालखण्डमा हिजो जारी वा खारेज भएथ्यो, त्यस प्रकारको विस्तृत विवरणमा प्रवेश नगरी सीधै तथ्यांकका आधारमा भन्दा हाम्रो देश २००७ देखि २०७२ सालसम्म दुइटा अन्तरिम संविधान (२००७ र २०६३ साल) र तीनवटा पूर्णकालीन संविधान (२०१५, २०१९ र २०४७ साल) को अनुभव वा प्रयोगबाट गुज्रेको तथ्य हामीसँग छ । अझ यसमा हाल प्रचलनमा रहेको २०७२ सालको संविधान र प्रधानमन्त्री पद्मशमशेरकालीन नागरिक अधिकार प्रदान गर्ने वा नगर्ने भन्ने शासक समूहबीचको मतभेदका कारण कार्यान्वयन रोकिएको २००४ सालको संविधानसमेत जोड्दा त्यो संख्या सात पुग्छ ।माथि उल्लेख गरिएअनुसार, दुइटा संविधान अन्तरिम भए पनि ती पनि विशेष परिस्थितिजन्य संविधान नै हुन् । यिनले अघिल्लो संविधान त्यस रूपमा कायम रहन नसक्ने स्थितिमा पुगेको तर नयाँ संविधानको वास्तविक खाकाबारे भने राजनीतिक तहमा निर्णय नभइसकेको अवस्था जनाउँछन् । अन्तरिम संविधान ले राजनीतिक परिवर्तनको तीव्र मानसिकता एवं समयगत अत्यन्त जरुरी अवस्था पनि बोध गराउँछ । भन्नुको मतलब, नयाँ संविधानले लक्ष्य गरेको प्रबन्धको त्यस चरणसम्म पुग्नका लागि यथोचित व्यवस्था मिलाउने साधनका रूपमा अल्प समयका लागि भए पनि अन्तरिम संविधान चाहिएको हो भन्ने बुझिन्छ । अल्प सयमका लागि पनि के भन्नु, जब २००७ चैत २९ मा अन्तरिम संविधान जारी भएपछिको अर्को आठ वर्ष, २०१५ फागुन १ मा संसदीय संविधान जारी नभएसम्म हाम्रो देश त्यसैबाट सञ्चालन भएकै हो !यसै सिलसिलामा यो स्मरण गर्नु पनि अनुचित नहोला, २०४७ सालको बहुदलीय परिवर्तनपछि आयोगले संविधान मस्यौदा कार्य थाल्नुअघि अन्तरिम संविधान बनाएर अघि बढ्ने कि नबढ्ने भन्ने बहस एक हदसम्म त्यस बखत पनि चलेकै र राजनीतिक निर्णय तहबाट अनावश्यक ठहर्याइँदा स्थगित भएको हो ।साथै, माथिकै प्रसंगमा कुन संविधान कति अवधिसम्म कार्यान्वयनमा रह्यो भन्ने प्रश्नलाई प्राथमिक नबनाई सीधै विषयवस्तुमा उत्रँदा हामी, समग्रमा, हाम्रो राजनीतिक यथार्थ, अपरिपक्वता, कच्चापन, अस्थिरताको बहुआयाम अथवा चिन्तापूर्ण स्थिति राम्रैसँग मनन गर्न सक्छौं । एक वाक्यमा, सात दशकभन्दा अलि बढी अवधिमा, सालाखाला एक दशकमा एक संविधानजस्तो राजनीतिक परिस्थितिबाट देश गुज्रनु भनेको साँच्चै औंला टोक्ने किसिमको असामान्य, आश्चर्यजनक, अनुत्पादक, अलमले, अन्योल राजनीतिकै कहालीलाग्दो अनुहार हो । अचाक्ली नै हो, जसले छर्लंग देखाउँछ संविधानप्रतिको अनास्था तथा राजनीतिक अस्थिरताको कति लामो छाया हाम्रो पछि लागेको रहेछ ! यसले कसरी हामीलाई नछोडिरहेको तथा नछोड्ने रहेछ । यसको मूलकारण राजनीतिक शक्तिहरूबीचको हाम्रो आफ्नै आन्तरिक तथा अवाञ्छित सत्ता संघर्ष भए पनि, आदर्श बलिदान र देशभक्तिका कुरा हामीले जति दाबी गरे पनि, त्यो अनास्था तथा अस्थिरता कसरी हाम्रो राजनीतिक तथा सर्वांगीण विकासको पूर्वाधार, स्थिरताको प्रमुख अवरोधक भई हाम्रो स्थायित्व, उन्नतिप्रगति तथा आत्मविश्वासको मूलबाटोमा तेर्सिएको रहेछ !माथिका यावत् प्रस्तुतिबाट दुइटा जरुरी विषयतर्फ तुरुन्त हाम्रो ध्यान आकर्षित हुन तथा प्रतिबद्धता बढ्नैपर्ने देखिन्छ । एक, अहिलेकोसंविधान जारी हुनुभन्दा पहिले त्यस अवधिमा हामी आधारभूत संविधानका रूपमा एउटै संविधानको जग बसाएर त्यसैमा अडेर टिकेर, त्यसैलाई अभेद्य, जब्बर बलियो बनाएर, अघि बढ्न नसकेकै हौं । यो कटु भए पनि हाम्रो यथार्थ सत्य हो । शिक्षा लिनुपर्ने तथा प्रण गर्नुपर्ने विषय हो । हिजोको जस्तो अस्थिरता बढ्न, हुर्कन तथा दोहोरिन दिँदैनौ भन्ने नै हो । दुई, यो चेतना तथा पाठ यसनिम्ति पनि अत्यन्तै आवश्यक भएको छ कि विश्वमा कुनै पनि देश संविधानप्रतिको अनास्था तथा संवैधानिक अस्थिरताको बाटोबाट उन्नतिप्रगतिको शिखरमा पुगेको छैन । संविधानप्रतिको अनास्था तथा संवैधानिक अस्थिरता जहाँसुकै अग्रगमनपथबाधक भएकै पाइन्छ । यो तथ्य अझ मननयोग्य छ । हाम्रो भविष्य यही संविधान को सुगठन, संशोधन, सुधार तथा सुव्यवस्थामा छ, कुनै पनि विघटनमा होइन ।अनास्था तथा अस्थिरता भनेको एक किसिमको भूकम्पन, रेलले लिक छोडेको, गडबडी, अनिश्चित क्षति तथा उथलपुथलकै अवस्था हो । यस्तो अवस्थालाई हिजोको हाम्रो राजनीतिको २००७ देखि २०१५ सालसम्मको अवधिमा संविधानसभाबाट संविधान बन्न नसकेको अवस्था, अथवा प्रथम निर्वाचित संसद् तथा सरकारविरुद्ध स्वयं संविधानदाताद्वारा नै २०१७ पुस १ गते भएको निर्मम प्रहार, अथवा २०५२२०६२ को माओवादी युद्धबाट भएको जनधनको क्षति, अथवा २०५८ सालतिर राजकीय सत्ता मेरो भन्दै पछिल्ला राजाबाट चालिएको संविधानविपरीत कदम, अथवा वर्तमानमा खास गरी संविधान (२०७२) बमोजिम प्रतिनिधिसभा विघटन सिफारिस गर्ने अधिकार प्रधानमन्त्रीको नभईनभई गरिएको विघटन, अथवा विश्वासको मत नपाई पदमुक्त भएपछि पनि पदीय निरन्तरताकै दुःस्वप्नवश दोस्रो पटक प्रतिनिधिसभा विघटन गरी विकल्पको बाटोसमेत बन्द गरिदिई शान्तिपूर्ण सत्ता हस्तान्तरणको संवैधानिक मार्ग लत्त्याउने व्यवहार इत्यादिजस्ता समयसमयका संविधानविरोधी अराष्ट्रिय आचरणसँग दाँज्दा मात्र मिल्दोजुल्दो होला । यसो किटानसाथ भन्न सकिन्छ ।माथिका तुलनाबाट विषयको गम्भीरता अझ राम्ररी बुझ्न सकिन्छ, २०७२ पुस ५ र २०७८ जेठ ८ को प्रतिनिधिसभा विघटनले संविधानमाथि केकस्तो बहुआयामिक चोट तथा क्षति पुर्याउने काम गरेको छ; त्यो केकति रेक्टर स्केलको भूकम्पसरह हो र त्यसले कतिसम्म उलटपुलट उथलपुथल ल्याएको छ । यो अरूलाई त्यति सोधिरहन पनि नपर्ला, जति कि विघटनकर्ता स्वयं भुक्तभोगी प्रधानमन्त्रीलाई, जसले छाती खोलेर हौसीरौसी भन्न सक्नुहुन्छ होला उहाँ केकसरी खण्डित हुन र कहाँबाट कति परसम्म उछिट्टिन पुग्नुभयो !पहिले संयुक्त तथा विशाल कम्युनिस्ट पार्टी (नेकपा) को सपनाबाट, त्यसको झन्डै दुईतिहाइको विहंगम बहुमतबाट, विश्वासको मतदानमा आफ्नै सत्तारूढ दल (एमाले) का पुगनपुग दुई दर्जन शीर्षस्थ कमरेडहरूको सरासर अविश्वासबाट ! त्यति मात्र हो र, आफ्नै दलका तिनै कमरेडहरू अर्को दल वा प्रतिपक्षका नेतालाई प्रधानमन्त्रीमा खुल्लमखुला प्रस्तावित गर्ने सफा सिनित्त हस्ताक्षरबाट, अनि अन्ततः सर्वोच्च अदालतको संवैधानिक इजलासको फलानोलाई यति घडीपलाभित्र शपथ गराउनू भन्ने ठाडो परमादेशबाट !माथिकै प्रसंगमा घायल संविधानको उपचार र स्वास्थ्यलाभका सम्भावनाबारे भन्नुपर्ने कुरा अझै धेरै छन् । सारांशमा यति मात्र भनूँ संशोधन नहुँदा संविधान पनि समस्या हुँदै नभएको त होइन तर यसभन्दा पनि ठूलो समस्या कर्ताहरू भइरहेको पाइयो । संविधानलाई गतिप्रगतिको बाटामा लग्ने मुख्य जिम्मेवार माध्यम राजनीतिक दल तथा जनप्रतिनिधि नै हुन् । यी पात्रहरूमा संविधानलाई निष्ठा, आस्था, प्रतिबद्धता, कर्तव्यबोध, देशभक्तिका दृष्टिले हेर्ने आदत, अभ्यास तथा संस्कार कमै देखियो । अधिकांशतः लाभ वा राज्यको दोहनमनोवृत्तिग्रस्त भेटियो । यस्ता घातक प्रवृत्ति निरुत्साहित गर्ने दिशामा हाम्रा राजनीतिक दलहरूको ध्यान पुगेन । कालाबजारिया बोकेर दल चलाउने र सरकार जिम्मा लगाउने बढी कमजोरी यिनै महाजन नेतृत्वमै भेटियो ।अर्कातर्फ, भावी निर्वाचन अझै भ्रष्ट हुने लक्षण बाक्लिँदै छन् । विधायिका तथा सरकारमा इमानदार, योग्य जनप्रतिनिधि तथा सच्चा देशभक्त बढ्नेबढाउने कसरी ? राजनीतिक दल अपरिहार्य हुन् तर यिनको नैतिक धरातल उचो पार्ने कसरी ? लोकतन्त्र तथा संविधान सुरक्षित नबनाई सुख छैन तर यिनमा नैतिक प्राण सञ्चार गर्ने कसरी ? देशभरका सचेत नागरिक तथा युवाले मुख अझै खोल्नुपर्यो र देशलाई संविधानको सही बाटामा हिँडाउने दिशामा इच्छाशक्ति, सक्रियता, अग्रसरता सबैले बढाउनैपर्यो । एउटा विकल्प आजको आन्दोलनबाट बन्ने वा बनेको नयाँ राष्ट्रिय पार्टी अवश्य हो तर त्यो पनि छिट्टै व्यावहारिक हुने पूर्वावस्था भेटिन्न ।"
नेपालको संघीय व्यवस्थामा जलस्रोत,"नेपालमा जलस्रोतको प्रचुर सम्भावना हुँदा पनि यसको उच्चतम उपयोग हुन सकेको छैन । विविध प्रकृतिका जलस्रोतको उपयोग गर्ने हो भने नेपालमा आर्थिक विकासको पर्याप्त सम्भावना देखिन्छ । मुलुकमा सिँचाइको विस्तारबाट खाद्यान्न उत्पादनमा वृद्धि ल्याई बढ्दो जनसंख्याको आवश्यकता परिपूर्तिमा सहयोग पुर्याउने, जलविद्युत् ऊर्जाको अधिकतम उत्पादन गरी देशको आन्तरिक माग पूरा गरी छिमेकी राष्ट्रमा निर्यात गर्न सकिने सम्भावनाहरू पनि प्रशस्त छन् । हामीकहाँ वर्षायाममा पानीको परिमाण बढी भई प्राकृतिक विपत्ति उत्पन्न हुन सक्ने सम्भावना बढ्दो छ । वर्षाको पानी सञ्चित गर्न सके प्राकृतिक विपत्ति न्यूनीकरणमा सहयोग पुग्नुका साथै हिउँदको सुक्खा मौसममा सो पानी प्रयोग गरी मुलुकको उत्पादकत्व बढ्न सघाउ पुग्न जाने देखिन्छ । तर बढ्दोजनसंख्याले सृजना गरेको पानीको माग, जलवायु परिवर्तनबाट पर्ने असर, अनियन्त्रित सहरीकरण एवं परिवर्तित जीवनशैलीका कारण पानीको माग र आपूर्तिमा प्रत्यक्षतः असर पर्ने देखिएको छ । नेपालका सबै क्षेत्रमा पानीको उपलब्धता समान छैन । भूमिगत जलस्रोतको अत्यधिक दोहन एवं परिपूरणको उचित व्यवस्थाको अभावले भूमिगत जलस्रोतको सतहमा प्रतिकूल प्रभाव परिरहेको छ । नेपालका सन्दर्भमा बहुआयामिक अर्थात् एकीकृत रूपले जलस्रोत विकास गर्ने पद्धति सुरु गर्नुपर्ने सर्वत्र अनुभव हुन थालेको छ ।नेपालमा योजनाबद्ध विकासको थालनीको लामो समय भइसकेको छ । जलस्रोतको उपयोगका सम्बन्धमा संविधानले नै तीन तह (संघ, प्रदेश र स्थानीय) का संरचनालाई अधिकार प्रदान गरेको छ । अनुसूची ५ मा उल्लिखित संघको अधिकारको सूचीमा अन्तरदेशीय तथा अन्तरप्रदेश विद्युत् प्रसारण लाइन, केन्द्रीय स्तरका ठूला विद्युत्, सिँचाइ र अन्य आयोजना तथा परियोजना, जलस्रोतको संरक्षण र बहुआयामिक उपयोगसम्बन्धी नीति र मापदण्ड का विषयहरू उल्लेख छन् । अनुसूची ६ मा प्रदेशको अधिकारको सूचीअन्तर्गत प्रदेशस्तरको विद्युत्, सिँचाइ र खानेपानी सेवा, परिवहन र प्रदेशभित्रको राष्ट्रिय वन, जल, उपयोग तथा वातावरण व्यवस्थापन लगायतको उल्लेख छ । अनुसूची ७ मा संघ र प्रदेशको साझा अधिकारको सूचीअन्तर्गत प्रदेश सीमा नदी, जलमार्ग, वातावरण संरक्षण, जैविक विविधता, खानेपानी तथा सरसफाइ, अन्तरप्रादेशिक रूपमा फैलिएको जंगल, हिमाल, वन संरक्षण क्षेत्र जल उपयोग बारे लेखिएको छ । अनुसूची ८ अन्तर्गत स्थानीय तहको अधिकारको सूचीमा स्थानीय सडक, ग्रामीण सडक, कृषि सडक, सिँचाइ, खानेपानी, साना जलविद्युत् आयोजना, वैकल्पिक ऊर्जा, जलाधार वन्यजन्तु, खानी तथा खनिज पदार्थको संरक्षण का विषयहरू परेका छन् । त्यसै गरी संघ, प्रदेश र स्थानीय तहको अधिकारको साझा सूची अनुसूची ९ मा विद्युत्, खानेपानी, सिँचाइजस्ता सेवाहरू, वन, जंगल, जल उपयोग, वातावरण, पर्यावरण तथा जैविक विविधता बारे उल्लेख गरिएको छ । यस प्रकार जलस्रोत एवं त्यससम्बन्धी विषयहरू परोक्षअपरोक्ष रूपले संघ, प्रदेश र स्थानीय तहमा छन् र तीनै तह यी अधिकारको प्रयोग संविधानको धारा ५७ अनुसार कानुन बनाएर गर्न सक्षम छन् । तीनै तहको अधिकारको सूचीमा जलस्रोत विकास, जल उपभोग, सिँचाइ, जलविद्युत्, जैविक विविधता, सीमा नदीजस्ता विषयहरू समावेश भएकाले यिनको कार्यान्वयनका सिलसिलामा तीनै तहबीच विवाद उत्पन्न हुने सम्भावना प्रबल देखिन्छ ।प्रदेश वा स्थानीय तहमा कार्यान्वयन हुने जलस्रोतसम्बद्ध कार्यक्रमहरू प्रदेश वा स्थानीय तहका लागि अति नै फाइदाजनक हुने भए पनि यिनले संघबाट लागू हुने योजनालाई प्रतिकूल असर पार्न सक्ने सम्भावना अघि बढाउन अप्ठ्यारो हुने देखिन्छ । सीमा नदीको संरक्षण र यसको पानी उपयोग एउटा प्रदेशले उपयोग गर्दा अर्को प्रदेश वा स्थानीय तहलाई पर्ने असरले विवाद निम्त्याउन सक्ने सम्भावना हुन्छ । एउटा प्रदेशभित्र बग्ने नदीको जल प्रवाहमा अर्को प्रदेशबाट आउने सहायक नदीले योगदान पुर्याइरहेको स्थितिमा सहायक नदीमा बन्ने जलस्रोत योजनाले पनि प्रदेशप्रदेश विवाद उत्पन्न हुन सक्छ । दुई प्रदेश वा धेरै स्थानीय तह भएर बग्ने नदी दुई प्रदेश वा स्थानीय तहहरूले उपयोग गर्ने अवस्था भएमा पनि प्रदेशप्रदेश वा प्रदेशस्थानीय तह विवाद उत्पन्न हुन सक्छ । संघीय संरचना भएका मुलुकहरूमा अन्तरप्रदेश पानी विवादहरू बढी पेचिलो रूपमा प्रकट भएका छन् । अमेरिका, भारत, मेक्सिको, क्यानडामा अन्तरप्रदेश पानी विवादहरू मनग्गे सृजना भएका र त्यहाँ यिनको समाधानार्थ अन्तरप्रदेश पानी आयोग र पानी विवाद समाधान ऐन, जल न्यायाधिकरण ऐनजस्ता कानुन बनेका छन् । संघीय मुलुकहरूका सर्वोच्च अदालतबाट अन्तरप्रदेश पानी विवादसम्बन्धी मुद्दाहरूमा महत्त्वपूर्ण फैसलाहरूसमेत भएका छन् ।अन्तरप्रदेश पानी विवाद समाधान गर्ने क्रममा अन्य संघीय मुलुकहरू एवं हाम्रै छिमेकी भारतमा समेत ट्रिबुनलहरू गठन भएका छन् । उदाहरणका लागि, कर्नाटकतेलंगानाआन्ध्र प्रदेशमहाराष्ट्रबीच कृष्णा नदी, उडिसाछत्तीसगढबीच महानदी, महाराष्ट्रआन्ध्र प्रदेशकर्नाटकमध्य प्रदेशउडिसाबीच गोदावरी नदी, राजस्थानमध्य प्रदेशगुजरातमहाराष्ट्रबीच नर्मदा नदी, केरलाकर्नाटकतमिलनाडुपण्डिचेरीबीच कावेरी नदी, उत्तर प्रदेशहरियाणा र उत्तर प्रदेशनयाँ दिल्लीबीचको यमुना नदीको पानी विवाद भारत सरकारका लागि टाउकोदुखाइका विषय बनिरहेका छन् ।मुलुक संघीय शासन पद्धतिमा गइसकेपछि जलस्रोतसम्बन्धी विवादहरू संघप्रदेशबीच, प्रदेशप्रदेश, संघस्थानीय तह, प्रदेशस्थानीय तह, स्थानीयस्थानीय तहबीच उठ्न सक्ने सम्भावनाहरू हुन्छन् । यस्ता केही संकेत हाम्रो मुलुकमा पनि देखिइसकेका छन् । पानी विवाद निकै संवेदनशील हुन्छ । यस्तो विवादको निप्टारा यथाशीघ्र हुनुपर्छ । त्यसैले संघ, प्रदेश र स्थानीय तहले कार्यान्वयन गर्ने जलस्रोत योजनाहरूको निर्धारण, प्रदेशप्रदेश वा प्रदेशस्थानीय तहबीच उठेका विवादहरूको समाधान गर्ने सूचक, विवाद समाधान गर्ने संयन्त्र निर्माण हुनु जरुरी छ । संविधानको धारा १३७ ले संघ र प्रदेश, प्रदेश र प्रदेश, प्रदेश र स्थानीय तह तथा स्थानीय तहहरूबीचको अधिकार क्षेत्रसम्बन्धी विवाद सर्वोच्च अदालतको संवैधानिक इजलासले हेर्ने भनेको छ । संवैधानिक इजलासको कार्यबोझ हेर्दा यस्ता प्रकृतिका पानी विवादहरू टुंगिन ढिला हुन सक्ने देखिन्छ । संसारमा यस्ता विवादहरू विशेष दक्षता भएका व्यक्तिहरू रहेको ट्रिबुनलबाट गरिने अभ्यास छ । प्रदेशको भौगोलिक आकार, नदीको स्रोत रहेको स्थान, पहिल्यैदेखि पानी उपभोग गरेको अधिकार, जलस्रोतमा आश्रित रहेको जनसंख्या, प्रस्तावित जल योजनाको वैकल्पिक व्यवस्थाको सम्भावना एवं अन्तरप्रदेश पानी विवाद सम्बन्धमा भएका अन्तर्राष्ट्रिय उपयुक्त अभ्यासहरूलाई ध्यानमा राखी पहिलो चरणमा एउटा समष्टिगत अन्तरप्रदेश पानी विवाद निप्टारा गर्ने नीति निर्माण हुन आवश्यक छ । पछि यसै नीतिका आधारमा तत्सम्बन्धी अन्तरप्रदेश पानी आयोग ऐन, पानी विवाद समाधान ऐन बनाउनु उपयुक्त हुन्छ ।नेपाल सरकारको राष्ट्रिय जलस्रोत नीति, २०७७ ले जलस्रोतको उपयोग तीनै तहका सरकारको सहकार्यमा हुने संकेत गरेको छ । यस नीतिमा जलस्रोतको क्षेत्रमा संघ, प्रदेश र स्थानीय तहबीचमा नीतिगत तथा कार्यगत समन्वय, सहकार्य र सहजीकरण गर्न आवश्यक समन्वयको व्यवस्था गरिनेछ भनी उल्लेख गरी जलस्रोतको विकासमा संस्थागत संयन्त्रको भूमिका महत्त्वपूर्ण हुनेमा आत्मसात् गरेको छ । राष्ट्रिय जलस्रोत नीति, २०७७ राष्ट्रको समग्र जलस्रोत नीति भएकाले यसमा अन्तरप्रदेश जलस्रोत विकास र अन्तरप्रदेश जलस्रोत सम्बन्धमा उठ्ने विवादहरू समाधानमा अन्तर्राष्ट्रिय अभ्यासबाट प्रमाणित भएका सूचकहरू समावेश भएका भए उपयुक्त नै हुन्थ्यो । तर नीतिले भने जलस्रोतको उपयोग, व्यवस्थापन, नियमन र संरक्षण गर्नका लागि संघ, प्रदेश र स्थानीय तहबीच दायित्व तथा कार्यक्षेत्रको बाँडफाँट कानुनमार्फत प्रस्ट गरिनेछ भनी अन्तरप्रदेश पानी विवादसम्बन्धी कुराहरू सीधै ऐनमै व्यवस्था गरिने उल्लेख गरेको छ । हुन त नीतिमा रहेका कुराहरूकै आधारमा पछि कानुन निर्माण हुने नै भए पनि केही आधारभूत पक्ष नीतिमा राखेर विशेषज्ञ एवं सरोकारवालासँग गहन छलफल गराएको भए उपयुक्त नै हुन्थ्यो । जे होस्, नेपालको जलस्रोत विकास अब राज्यका तीनै तहका सरकारको सहकार्यमा हुने भएको छ । नेपालको संविधानको धारा २३२ ले संघ, प्रदेश र स्थानीय तहबीचको सम्बन्ध, सहकारिता, सहअस्तित्व र समन्वयको सिद्धान्तमा आधारित हुनेछ भन्ने व्यवस्था गर्नुको मनसाय पनि सायद यही हो ।भुर्तेल उच्च अदालतका पूर्व मुख्य न्यायाधीश हुन् ।"
१० बुँदे कार्यान्वयनमा ओली तयार,"एमालेका मध्यमार्गी नेताहरूले पार्टी एकताका लागि अघि सारेका माग पूरा गर्न एमाले अध्यक्ष केपी शर्मा ओली तयार भएका छन् । बालकोटमा सोमबार भएको मध्यमार्गी धारका नेतासँगको छलफलमा ओलीले १० बुँदे सहमति कार्यान्वयन गर्न आफू तयार रहेको बताएका हुन् ।१० बुँदे कार्यान्वयन गर्न म प्रतिबद्ध छु, यसमा मेरो व्यक्तिगत कुरा हैन, पार्टीभित्र देखिएको समस्या समाधान गर्ने उपाय तपाईंहरूले पहिल्याउनुभएको हो, यसको कार्यान्वयन गर्न म तयार छु, ओलीको भनाइ उद्धृत गर्दै छलफलमा सहभागी एक नेताले भने, कार्यान्वयन कसरी गर्ने तपाईंहरू तय गर्नुस् । त्यसपछि संयुक्त बैठकले अनुमोदन गरेर तलसम्म पठाऔं ।ओली तयार भएपछि १० बुँदे सहमति कार्यान्वयनको मोडालिटी तयार गर्ने जिम्मा उपाध्यक्ष भीम रावल, महासचिव ईश्वर पोखरेल र उपमहासचिव विष्णु पौडेललाई दिइएको ती नेताले बताए । तीन नेताले तयार गरेको मोडालिटी मंगलबार संयुक्त रूपमा बस्ने स्थायी कमिटी बैठकमा पेस गर्ने तयारी छ । बैठकमा मध्यमार्गी नेताहरू पनि सहभागी हुने भएका छन् । यद्यपि स्थायी कमिटीमा रहेका पूर्वमाओवादी नेताहरू सहभागी हुनेनहुने भन्ने टुंगो छैन । ती नेताका अनुसार १० बुँदे सहमति कार्यान्वयनको मोडालिटीमा पार्टीलाई माओवादी केन्द्रसँग एकता हुनुपूर्वको अवस्थाबाट सक्रिय बनाउनेदेखि फागुन २८ यता भएका निर्णयहरू खारेजको प्रक्रिया के हुने भन्ने विषय तयार हुनेछ । तीन नेताले तयार गर्ने मोडालिटीमा पार्टीलाई २०७५ जेठ २ मा फर्काएर सबै तहका पार्टी कमिटी, जनसंगठनलाई सर्लक्क पुरानै अवस्थामा क्रियाशील हुन कसरी निर्णय गर्ने भन्ने हुन्छ । दोस्रो, फागुन २८ यता भएका एकपक्षीय निर्णयहरू कसरी बदर गर्ने भन्ने सन्दर्भमा पनि ठोस रूपमा नै हुनुपर्छ, मध्यमार्गी धारका ती नेताले भने, तेस्रो, यो बीचमा भएका समानान्तर कमिटीहरूका सन्दर्भमा एउटा निर्णय हुन्छ । चौथो, सदस्यता नवीकरण, विधान महाधिवेशनको मिति तय भइसकेको छ, त्यसको पुनः कार्यतालिका बनाउनेलगायतका विषय मसिनो गरी तयार गर्नुपर्छ । मोडालिटी तयार भएपछि मध्यमार्गी नेताहरूबीच स्थायी कमिटी बैठकअघि छुट्टै छलफल हुने ती नेताले बताए । मध्यमार्गी धारका नेता रावलसहित स्थायी कमिटीका ९ सदस्यले बिहीबार वक्तव्यमार्फत १० बुँदे कार्यान्वयन र नेपालसहित १४ सांसदमाथिको कारबाही फिर्ता लिन ओलीसँग माग राखेका थिए । ओलीसँगको भेटमा पनि नेताहरूले १४ सांसदमाथि गरिएको कारबाही फिर्ता लिन आग्रह गरेका थिए । माधवजीहरू पार्टी दर्ताको प्रक्रियाबाट पछाडि हट्नुहुन्छ भने कारबाही फिर्ताको अर्थ हुन्छ, नभए कारबाही फिर्ता भन्नु कसरी जायज हुन्छ र ? नेताहरूको आग्रहपछि ओलीले भनेका थिए, तर मैले व्यक्तिगत रूपमा धेरैपटक अपिल गरें । बरु स्थायी कमिटी बैठकबाट औपचारिक रूपमा एकताका लागि अपिल गरौं, त्यसमा म तयार छु ।विगतका अन्तर्द्वन्द्वलाई लिएर कसैलाई पनि पक्षपातपूर्ण व्यवहार नहुने दाबी पनि ओलीले गरेका छन् । बालकोटमा भएको छलफलपछि एमाले सचिव योगेश भट्टराईले भने, अध्यक्ष कमरेडले पार्टीलाई एकताबद्ध बनाउन जिम्मेवार छु, कसैप्रति भेदभाव र अन्याय हुँदैन भन्ने सुनिश्चितता अब स्थायी कमिटी बैठकले गर्छ भन्नुभएको छ । बालकोटमा भएको छलफलमा अध्यक्ष ओली र महासचिव पोखरेलसहित उपाध्यक्ष युवराज ज्ञवाली, अष्टलक्ष्मी शाक्य, रावल, उपमहासचिव घनश्याम भुसाल, सचिव गोकर्ण विष्ट, भीम आचार्य, भट्टराई, स्थायी कमिटी सदस्य सुरेन्द्र पाण्डे र रघु पन्त थिए । मध्यमार्गी नेताहरूले एमाले विभाजन गरी नयाँ पार्टी दर्ताको प्रक्रियामा रहेका नेता माधवकुमार नेपाललाई पनि पछाडि हट्न माग गरेका थिए । तर, नेपाल पक्ष पार्टी दर्ता प्रक्रियाबाट पछाडि नहट्ने बताइसकेको छ ।"
फेरि आन्दोलनको चेतावनी,"कडा संघर्षमा उत्रिन्छौंलामो समयदेखि चिनी मिलहरूले उखु किसानको रकम भुक्तानी नगरेकोमा ६ वटा किसान संगठनले किसानलाई एकमुष्ट रकम प्रदान गर्न माग गरेका छन् । संगठनले संयुक्त वक्तव्य निकाल्दै किसानले चिनी मिल र अन्य व्यापारीलाई बेचेको उखुको भुक्तानीबापत पाउनुपर्ने सम्पूर्ण रकम (ब्याज तथा हर्जानासमेत) एकमुष्ट प्रदान गर्न आग्रह गरेका हुन् । अखिल नेपाल किसान महासंघ (क्रान्तिकारी केन्द्र), अखिल नेपाल किसान महासंघ, अखिल नेपाल किसान महासंघ (अप्फा), अखिल नेपाल किसान महासंघ (क्रान्तिकारी), अखिल नेपाल किसान युनियन र अखिल नेपाल प्रगतिशील किसान संघले संयुक्त विज्ञप्ति निकालेर माग सम्बोधन नभए कडा सघंर्षमा उत्रने चेतावनीसमेत दिएका छन् ।"
विपन्न वर्ग कर्जामा साना ऋणीलाई बेवास्ता,"मौद्रिक नीतिमार्फत राष्ट्र बैंकले बैंक तथा वित्तीय संस्थालाई विपन्न वर्गमा कर्जा प्रवाह गर्न दिइएको न्यूनतम सीमा परिमार्जन नगरी त्यसको दायरा मात्र बढाएको छ । यस्तो व्यवस्थापछि वास्तविक विपन्न वर्गमा कर्जा नजाने हो कि भन्ने आशंका उत्पन्न भएको छ । यस्तो व्यवस्थाले बैंकहरूलाई साना ऋणीमा जानैपर्ने बाध्यता सिर्जना गरेको छैन । तोकिएको क्षेत्रमा मात्र कर्जा प्रवाह गरे पनि राष्ट्र बैंकको निर्देशन पालना हुने वाणिज्य बैंकका एक प्रमुख कार्यकारी अधिकृत (सीईओ) ले बताए । महिला उद्यमीद्वारा लघु उद्यम तथा स्वरोजगारमूलक व्यवसाय सञ्चालन गर्न परियोजना धितोमा प्रवाह हुने २० लाख रुपैयाँसम्मको कर्जालाई विपन्न वर्ग कर्जामा गणना हुने व्यवस्था गरिनेछ, मौद्रिक नीतिमा भनिएको छ, यस्तो कर्जाको अनिवार्य बिमा गर्नुपर्ने व्यवस्था मिलाइनेछ । वास्तविक कृषि व्यवसायीलाई २० लाख रुपैयाँसम्म कृषि व्यवसाय सञ्चालन गर्न परियोजना धितोमा प्रवाह हुने कर्जालाई विपन्न वर्ग कर्जामा गणना हुने व्यवस्था मौद्रिक नीतिमा छ । उल्लिखित क्षेत्रमा प्रवाह भएको कर्जा पनि विपन्न वर्गमा गणना गर्न पाइने भएपछि बैंक तथा वित्तीय संस्थाले साना कर्जा (ऋणी) प्राथमिकतामा पर्ने सम्भावना नरहेको जानकारहरू नै बताउँछन् । बैंक तथा वित्तीय संस्थाले कुल कर्जाको न्यूनतम ५ प्रतिशत विपन्न वर्गमा प्रवाह गर्नुपर्ने राष्ट्र बैंकको निर्देशन छ । यसअनुसार गत आर्थिक वर्षको अन्त्यसम्म बैंक तथा वित्तीय संस्थाले कुल कर्जाको करिब ७ प्रतिशत विपन्न वर्गमा प्रवाह गरेका छन् । गत आर्थिक वर्षमा विपन्न वर्गमा प्रवाह भएको लगानी बैंक तथा वित्तीय संस्थाको कुल लगानीको करिब ६६४ प्रतिशत हो । उल्लिखित कर्जामध्ये करिब २५ प्रतिशत बैंक तथा वित्तीय संस्थाले सीधै र बाँकी ७५ प्रतिशत अप्रत्यक्ष (लघुवित्त संस्था, सहकारीमार्फत) रूपमा प्रवाह गर्दै आएका छन् । विपन्न वर्गमा प्रवाहित कुल ऋणमध्ये करिब ८५ प्रतिशत हिस्सा वाणिज्य बैंकहरूको छ ।यता राष्ट्र बैंकले भने विपन्न वर्ग कर्जालाई व्यवस्थित र लक्षित समुदायमा मात्र प्रवाह होस् भनेर दायरा विस्तार गरिएको जनाएको छ । तोकिएको क्षेत्रमा बैंक तथा वित्तीय संस्थाले प्रत्यक्ष रूपमा पनि विपन्न वर्ग कर्जा प्रवाह गरून् भन्ने हाम्रो उद्देश्य हो, राष्ट्र बैंकका प्रवक्ता देवकुमार ढकालले भने, बैंक तथा वित्तीय संस्थाले अब स्वैच्छिक रूपमा पनि कर्जा प्रवाह गर्न थाल्नेछन् । हालको भन्दा राम्रो नतिजा प्राप्त गर्ने उद्देश्यसहित नयाँ व्यवस्था गरिएकाले यसमा शंका नगर्न उनले सरोकारवालाई आग्रह गरे । हामीले छिट्टै निर्देशन जारी गर्छौं, उनले भने, बैंकहरूलाई कर्जाको दायरा बढाइदिएको हो, सीमा घटाइदिएको होइन ।विपन्न वर्ग भन्नाले न्यून आय भएका र खासगरी सामाजिक रूपमा पिछडिएका महिला, जनजाति, दलित वर्ग, अन्धा, बहिरा, शारीरिक रूपले अपांगता भएका व्यक्ति, सीमान्तकृत समुदाय तथा साना किसान, कालिगड, मजदुर र भूमिहीन परिवारलाई जनाउँछ । विपन्न वर्गको आर्थिक तथा सामाजिक उत्थानका लागि सञ्चालन हुने स्वरोजगारमूलक लघु उद्यम सञ्चालन गर्न तोकिएको सीमासम्म प्रवाह हुने लघु कर्जालाई विपन्न वर्ग कर्जा मा गणना गर्ने सुविधा राष्ट्र बैंकले दिएको छ ।शैक्षिक प्रमाणपत्र धितोमा प्रदान गरिने, आर्थिक रूपमा विपन्न, सीमान्तकृत समुदाय तथा लक्षित वर्गका विद्यार्थीलाई उच्च र प्राविधिक तथा व्यावसायिक शिक्षा अध्ययनका लागि उपलब्ध गराइने र दलित समुदायलाई व्यवसाय गर्न सामूहिक जमानीमा उपलब्ध गराइने कर्जालाई विपन्न वर्ग कर्जामा गणना गर्ने व्यवस्था राष्ट्र बैंकले गरेको छ । ती कर्जामा सरकारले महिला उद्यमीमा ६ प्रतिशत र बाँकीमा ५ प्रतिशत ब्याज अनुदान दिन्छ । क, ख, ग र थोक कर्जा प्रवाह गर्ने घ वर्गका बैंक तथा वित्तीय संस्थाले विपन्न वर्ग कर्जाका रूपमा लघुवित्तीय संस्थाहरूलाई प्रवाह गर्ने कर्जामा ०५ प्रतिशतभन्दा बढी सेवा शुल्क लिन नपाइने व्यवस्था छ । विपन्न वर्गको आर्थिक तथा सामाजिक उत्थानका लागि बैंक तथा वित्तीय संस्थाले यस्तो कर्जा प्रवाह गर्दै आए पनि अधिकांश यस्तो कर्जा लक्षित समुदायसम्म नपुगेको, पहुँचवाला र हुने खानेले नै सुविधा उपभोग गर्दै आएको गुनासो छ ।यसैबीच, सामाजिक रूपमा पिछडिएका महिला, जनजाति, दलित वर्ग, अन्धा, बहिरा, शारीरिक रूपले अपांग व्यक्ति, सीमान्तकृत समुदाय तथा साना किसान, कालिगडलगायत व्यक्तिका लागि गत आर्थिक वर्षमा बैंक तथा वित्तीय संस्थाले करिब ३ खर्ब रुपैयाँ कर्जा प्रवाह गरेका छन् । विपन्न वर्ग शीर्षकमा प्रवाह गरिने ती व्यक्ति तथा समुदायका लागि बैंक तथा वित्तीय संस्थाले प्रवाह गरेको कर्जा गत आर्थिक वर्षमा ४१ प्रतिशत बढेको छ । अघिल्लो आर्थिक वर्षमा यस्तो कर्जा वृद्धिदर करिब ७ प्रतिशत मात्र थियो ।"
"सिमेन्ट उत्पादन बढ्यो, माग घट्यो","पछिल्लो समय सिमेन्ट उत्पादन बढिरहे पनि यसको माग भने घटेको उद्योगीहरूले बताएका छन् । कोभिडका कारण सिमेन्टको माग १० प्रतिशत घटेको नेपाल सिमेन्ट उत्पादक संघका अध्यक्ष ध्रुवराज थापाको भनाइ छ । कोभिडका कारण विकासका काम हुन सकेनन् । त्यसमाथि यसपालि बर्खा धेरै भयो, उनले भने, अहिले सिमेन्ट उत्पादकहरूको अवस्था राम्रो छैन । दुई वर्षभन्दा अगाडिको तुलनामा वार्षिक १० प्रतिशत माग घटिरहेको छ । भूकम्पपछि सिमेन्टको राम्रो बजार थियो । त्यसरी नै १५२० प्रतिशत बजार बढ्छ भनेर उद्योगीहरूले उत्पादन बढाए । तर झन् घटेको उनले बताए । अहिले कुल उत्पादन क्षमताको ५० प्रतिशत पनि माग छैन । ६१ वटा उद्योग छन्, उनले थपे, यहाँको सिमेन्ट उद्योगको उत्पादन क्षमता वार्षिक २५ मिलियन टन छ । देशको कुल खपतको वार्षिक ४० प्रतिशत मात्रै माग छ । स्थिति राम्रो छैन । कोभिड र बर्खाका कारण अहिले २० प्रतिशत क्षमतामा उद्योगहरू सञ्चालन भइरहेको उनको भनाइ छ । दसैंपछि बढ्ला । दुई वर्षअगाडि भने वार्षिक १० मिलियन टन सिमेन्टको माग थियो । गत वर्ष ८९ मिलियन टन खपत भएको थियो, उनले भने, बढ्दै गएको भए १२ मिलियन टनसम्म पुथ्यो ।उद्योगीहरूले सिमेन्टमा आत्मनिर्भर भएको बताउँदै यसलाई निर्यात गर्न सरकारको सहयोग खोजिरहेका छन् । हामीले भारतमा वार्षिक १ खर्ब ५० अर्ब रुपैयाँको सिमेन्ट निर्यात गर्न सक्छौं, थापाले भने, भारतीय सीमासँगको एक सय किलोमिटर क्षेत्रमा सिमेन्ट ठूलो परिमाणमा खपत गर्न सकिन्छ । तर यसमा सरकारले पहल गरिदिनुपर्यो । ढुवानी खर्च सबै गरेर यहाँको सिमेन्टको उत्पादन लागत भारतीय बजारको तुलनामा १०१५ प्रतिशत महँगो पर्ने भएकाले सरकारले सहुलियत दिनुपर्ने उनको भनाइ छ । भन्सार विभागको तथ्यांकअनुसार हरेक वर्ष अर्बौं रुपैयाँको कोइला भित्रिने गरेको छ । अर्बौं रुपैयाँको कोइला भित्रिएसँगै यसको परिमाणसमेत बढेको छ । पाँच आर्थिक वर्षको तुलना गर्दा कोइला आयात बढिरहेको विभागको तथ्यांकले देखाउँछ । आर्थिक वर्ष २०७३७४ मा १३ अर्ब २७ करोड २६ लाख ६४ हजार रुपैयाँ बराबरको ९ लाख ९२ हजार ४ सय ३४ टन अन्य कोइला आयात भएको विभागको तथ्यांक छ । २०७४७५ मा १८ अर्ब ४२ करोड ३४ लाख २ हजार रुपैयाँ बराबरको १३ लाख २ हजार ९ सय ६२ टन, २०७५७६ मा २६ अर्ब २५ करोड ८५ लाख ९२ हजार रुपैयाँ बराबरको १६ लाख ६४ हजार ४ सय ९ टन कोइला आएको देखिन्छ । २०७६७७ मा २६ अर्ब २५ करोड ८५ लाख ९२ हजार रुपैयाँ बराबरको १३ लाख ३७ हजार २ सय १२ टन र २०७७७८ मा २५ अर्ब ७८ करोड ६० लाख ९९ हजार रुपैयाँ बराबरको १९ लाख ११ हजार ५ सय ९५ टन कोइला भित्रिएको विभागले जानकारी दिएको छ । पहिला भारतबाट क्लिंकर आउने तर अहिले नेपालमै बन्ने भएकाले कोइला धेरै भित्रिएको संघका अध्यक्ष थापाले बताए । ४ वर्षदेखि क्लिंकरको उत्पादन बढेको छ, उनले भने, क्लिंकर पहिला आयात हुन्थ्यो, अहिले हुँदैन । त्यसैले कोइला आयात बढेको हो । सिमेन्टको कच्चापदार्थ कोइला हो । यो नेपालमा नपाइने भएकाले बाहिरबाट आयात गरिरहेको उनले जानकारी दिए । थापाका अनुसार सिमेन्टका लागि राम्रो खालको कोइला चाहिन्छ । साउथ अफ्रिका र अस्ट्रेलियाबाट राम्रो गुणस्तरको आरबी २ कोइला आयात भइरहेको उनको भनाइ छ ।यससँंगै भन्सारको तथ्यांकमा बिटुमिन कोइला आयातसमेत बढेको छ । आर्थिक वर्ष २०७३७४ मा ८३ हजार रुपैयाँ बराबरको ६ सय ५० किलो, २०७४७५ मा १ लाख २० हजार रुपैयाँ बराबरको तीन टन, २०७५७६ मा १३ हजार रुपैयाँ बराबरको एक टन र २०७७७८ मा २९ लाख ७६ हजार रुपैयाँ बराबरको दुई सय ७ टन बिटुमिन कोइला आयात भएको छ । २०७६७७ भने बिटुमिन कोइला भित्रिएको तथ्यांकमा देखिँदैन ।अन्य कोइला भुटान, चीन, भारत, इन्डोनेसिया, साउथ अफ्रिका, युनाइटेड अरब इमिरेट्स र अमेरिकाबाट आयात हुने गरेको छ । बिटुमिन कोइला चीन र भारतबाट आउने गरेको छ । विभागले आयातित बिटुमिन र अन्य कोइलाबाट आर्थिक वर्ष २०७३७४ मा २ अर्ब ३७ करोड ७३ लाख ६२ हजार रुपैयाँ राजस्व संकलन गरेको छ । त्यस्तै २०७४७५ मा ३ अर्ब ४४ करोड १५ लाख १३ हजार, २०७५७६ मा ४ अर्ब ८९ करोढ ९९ लाख ९३ हजार र २०७६७७ मा ३ अर्ब ५९ करोड ९ लाख २० हजार विभागले राजस्व संकलन गरेको छ । २०७७७८ मा ४ अर्ब ८१ करोड ८५ हजार रुपैयाँ राजस्व संकलन भएको छ । यहाँको सिमेन्ट उद्योगले ओपीसी, पीपीसी र पीएसी गरि तीन प्रकारका सिमेन्ट उत्पादन गरिरहेका छन् । ओपीसीमा ३३, ४३ र ५३ ग्रेडका सिमेन्ट उत्पादन भइरहेको उनले जानकारी दिए ।करिब चार वर्षअघि पूर्वोत्तर भारतको मेघालय र असमबाट पत्थर कोइला आयात हुन्थ्यो । पर्यावरणीय कारण देखाउँदै भारतले उत्खनन र निर्यातमा रोक लगाएपछि नेपाली आयातकर्ताले अमेरिका, दक्षिण अफ्रिका र इन्डोनेसियाबाट कोइला भित्र्याइरहेका छन् । आयातकर्ताले धुलो खालको कोइला भने भुटानबाट पनि ल्याइरहेका छन् । विगतमा पूर्वोत्तर भारतको असम र मेघालयवाट अत्यधिक कोइला आयात गर्ने व्यवसायीले अहिले डलर खर्चिएर तेस्रो देशबाट कोइला भित्र्याइरहेका छन् । मूलतः नेपाली सिमेन्ट उद्योगले इन्डोनेसियाली र अफ्रिकी कोइला प्रयोग गरिरहेका छन् । इँटा उद्योगहरूले भने अमेरिकी र भुटानी धूले कोइला बढी प्रयोग गर्ने गरेको पाइएको छ ।गुणस्तरका हिसाबले समुद्रपारको कोइला राम्रो मानिन्छ । तर मूल्यका हिसाबले भारतीय कोइला सस्तो पर्न जान्छ । भारतीय कोइला प्रतिटन दुई हजार सस्तो पर्छ । गत वर्ष प्रतिटन ९५ डलरमा आयात भएको अमेरिकी कोइला अहिले डेढ सय डलर पुगेको छ ।"
फेरिएको लुक्स मा सन्दीप,"सन्दीप लामिछानेको लुक्स विगतभन्दा केही भिन्न छ । बलिङ गर्नेक्रममा आफ्नो केही लामो कपाललाई उनी कालो र सेतो फरक हेड ब्यान्ड लगाएर सम्हालिरहेका हुन्छन् । उनको जस्तै शैलीको कपाल दक्षिण अफ्रिकी भेट्रान बलर इमरान ताहिरको पनि छ । पछिल्लो स्थितिमा सन्दीपको यो लुक्स इंग्लिस फुटबलर ज्याक ग्रेलिसको जस्तो देखिन्छ । एस्टन भिल्लाबाट १० करोड पाउन्डमा म्यानचेस्टर सिटीमा अनुबन्धित भएपछि ग्रेलिस इंग्ल्यान्डको सबैभन्दा महँगा खेलाडी बनेका छन् । सबै आफूअनुकूल हुन्थ्यो भने सन्दीपको कमाइ ग्रेलिसको जस्तो नभए पनि औसत नेपालीका लागि आरिसलाग्दो नै हुन्थ्यो । तर पछिल्लो एक वर्षमा सन्दीपको हातबाट एकसेएक फ्रेन्चाइज लिग गुमिरहेको छ, भनौं गुमाइरहेका छन् । तीन साताका लागि नेपाली क्रिकेट टोलीसँग आईसीसी विश्वकप लिग २ का खेलहरू खेल्न ओमान भ्रमणमा जानुपर्ने भएपछि सन्दीपले क्यारेबियन प्रिमियर लिग (सीपीएल) गुमाउने भएका छन् । उनले खेल्न नपाउने भएको यो पछिल्लो फ्रेन्चाइज प्रतियोगिता हो । विश्वका सबै फ्रेन्चाइज लिग खेल्ने खेलाडीमा पर्छन् सन्दीप । त्यसैले उनलाई ग्लोबल स्टार बनाएको हो । तर उनले जनवरी २६ मा बिग बासमा होबर्ट हरिकन्सबाट खेलेयता कुनै फ्रेन्चाइज प्रतियोगिता खेलेका छैनन् । त्यसयता उनीमाथि इन्डियन प्रिमियर लिग (आईपीएल) को अक्सनमा कुनै भाउ लागेन । उनले ५० हजार डलर बेसप्राइस राखेका थिए । फेब्रुअरीमा अफगानिस्तानका स्टार रसिद खानको स्थान लिन उनी लाहोर पुगेका थिए । कोभिड१९ का कारण पाकिस्तान सुपर लिग (पीसीएल) रोकिएपछि उनी एउटै खेल नखेलेर फर्किनुपरेको थियो । अर्को दुर्भाग्य, इंग्ल्यान्डमा दुई घरेलु प्रतियोगिता भयो । भिसा ढिला आएकाले उनले भाइटालिटी ब्लास्ट गुमाउन पुगे । पहिलो पटक आयोजना भएको द हन्ड्रेडका लागि इंग्ल्यान्ड पुगेर १० दिनको क्वारेन्टाइन अवधि सिध्याएपछि भिसा नमिलेका कारण उनी कुनै खेल नखेली फिर्ता भए । नेपालको ओमान भ्रमणको तालिकासँग जुधेपछि उनले सीपीएलबाट पनि आफ्नो नाम फिर्ता लिनुपरेको थियो । यसले आफूलाई कुनै असर नपरेको दाबी सन्दीपको छ । मलाई यसले खासै असर पार्दैन । एकदुई दिन यसले दुखी त बनाउँछ, मनमा केही लाग्न सक्छ । तर जीवन चलिरहन्छ, चल्नु पनि पर्छ । यो सबै बिर्सेर अब के गर्ने हो भन्नेतिर लाग्नुपर्छ । भाग्य नै भन्नुपर्ला अहिले नेपालको खेल हुन लागेको छ । अझै २३ महिना नै केही नभएको भए चित्त दुख्थ्यो होला । अब फेरि मैदानमा आएको छु, नेपाली टोलीसँगै रहेकाले खुसी छु, सन्दीप चित्त बुझाउने प्रयास गर्छन् । सन्दीपले द हन्ड्रेडमा ६० हजार पाउन्ड पारिश्रमिक पाइरहेका थिए । पीसीएल, द भाइटालिटी ब्लास्ट र सीपीएलको सम्झौता रकमबारे केही खुलाइएको छैन । तर विगतमा सीपीएल र पीसीएलमा लिएको पारिश्रमिक हेर्दा उनले यी चार प्रतियोगिता खेल्न नपाउँदा झन्डै २ लाख २० हजार डलर गुमाएको देखिन्छ । मान्यताप्राप्त ट्वान्टी२० को १ सय २१ खेलमा उनले १ सय २८ विकेट लिइसकेका छन् । उनी यसबाट हच्किएका छैनन् । राष्ट्रिय टोलीलाई प्राथमिकतामा राख्दा आफ्नो व्यावसायिक प्रगति यात्रामा अवरोध भएजस्तो लाग्दैन । मैले क्रिकेट खेल्न सुरु गर्दा कहिल्यै पनि आईपीएल खेल्छु वा अरू कुनै प्रतियोगिता खेल्छु भनेर सोचेर खेलेको होइन । नेपालबाट खेल्ने उद्देश्यले खेलेको थिएँ, त्यसैले नेपाल जहिल्यै पनि मेरो पहिलो प्राथमिकतामा पर्छ, चाहे त्यो इस्टर्न रिजन वा त्योभन्दा सानो प्रतियोगिता नै किन नहोस्, नेपालबाट खेल्नुलाई महत्त्वपूर्ण ठान्दै उनले सुनाए, राष्ट्र सधैंका लागि मेरो प्रमुख प्राथमिकता हो, त्यो हुनुपर्छ पनि । अब आउने पिँढीले पनि राष्ट्रलाई प्राथमिकता दिनु एकदमै जरुरी छ, किनभने हामी यही ठाउँबाट आएका हौं । त्यसैले पहिला राष्ट्र अनि विभिन्न फ्रेन्चाइज लिग ।आफूलाई अहिले पनि प्रस्ताव आइरहेको सन्दीप जनाउँछन् । आफ्नो व्यावसायिक खेलमा कुनै असर नपरेको जनाउँदै उनले भने, तीन वर्ष मैले जति फ्रेन्चाइज लिगमा खेलें, सबैमा राम्रो गरें । मेरा लागि खुसीको पक्ष भनेको अरू टिमहरूले अझै मलाई लिन चाहिरहेका छन् । दुर्भाग्य यस पटक सीपीएल पनि गुमाउन पुगें । यी सबै कुरा पछाडि छाड्दै अगाडि बढ्नु जरुरी छ । बिग बासलगायत अन्य प्रतियोगिता अझै बाँकी छन् । नेपाल टिमसँगको तालिका जुधेन भने फेरि खेल्नलाई कुनै समस्या नहोला अब । विश्वकप लिग २ ओमानमा सेप्टेम्बर १३ देखि २० सम्म हुनेछ । नेपालको खेल सेप्टेम्बर १९ मा सकिन्छ । अक्टोबर १७ देखि सुरु हुने ट्वान्टी२० विश्वकपका कारण आईपीएलबाट धेरै विदेशी खेलाडीले नाम फिर्ता लिइरहेको समयमा सन्दीपको नाम पुनः विश्वको ग्ल्यामर्स लिगसँग जोडिएको छ । आईपीएल सेप्टेम्बर १९ देखि सुरु हुनेछ । आईपीएलमा छनोट भएमा ओमानबाट दुबई पुगेर क्वारेन्टाइन अवधि पूरा गर्दा उनले केही खेल गुमाउनुपर्ने हुन्छ । आईपीएल भएमा उनले एभरेस्ट प्रिमियर लिग (ईपीएल) गुमाउनेछन् । ईपीएलमा उनले काठमाडौं किंग्स ११ को कप्तानी गर्दैछन् । नोभेम्बरको दोस्रो साता ट्वान्टी२० विश्वकप सकिने छ । नोभेम्बरमा नेपालको खेल हुने सम्भावना छ तर त्यो अवधिमा विश्वका अन्य कुनै फ्रेन्चाइज लिग हुने देखिँदैन । अस्ट्रेलियाको बिग बास डिसेम्बर ५ मा सुरु हुनेछ । गत वर्ष उनले बिग बास होबर्ट हरिकन्सबाट खेलेका थिए । त्यसअघिको दुई वर्ष उनले मेलबर्न स्टार्सबाट खेले । उनको बिग बासमा बढी सम्भावना देखिन्छ । नेपालबाट एकदिवसीय अन्तर्राष्ट्रियमा सर्वाधिक २३ विकेट लिएका सन्दीप यतिबेला ओमान भ्रमणमै केन्द्रित छन् । ओमानमा तीव्र बलरलाई बढी सहयोग हुनसक्नेबारे उनी जानकार छन् । त्यसमा उनलाई चिन्ता छैन । मैले यति ठाउँमा खेलिसकें, अब पिचलाई दोष दिन हुन्न । मैले सही स्थानमा बल फाल्ने हो भने मलाई लाग्छ सबैलाई गाह्रो नै हुन्छ । ओमानको पिच निश्चय नै फरक छ, घाँसे र फ्ल्याट विकेट छ, तर हामीसँग त्यहीअनुसारको टिम र योजना छ, उनी विश्वस्त देखिन्छन् ।"
एसियन युथ बक्सिङमा तीन पदक पक्का,काठमाडौं (कास) नेपालका बक्सर छिरिङ वाङदी शेर्पा एसियन जुनियर एन्ड युथ पुरुषमहिला बक्सिङ प्रतियोगिताको सेमिफाइनलमा काजकिस्तानका खेलाडीसँग भिड्ने भएका छन् । उनले अन्तिम चारमा पुगेर इतिहास कायम गर्दै कम्तीमा कांस्य पदक पक्का गरेका छन् । उनले एसियन जुनियरमा जित्ने पदक नेपालका लागि पहिलो हुनेछ । महिलातर्फ अन्य दुई खेलाडीले सिधै सेमिफाइनल खेल्ने भएपछि कम्तीमा दुई कांस्य पक्का भएको हो ।यूएईमा भइरहेको प्रतियोगिताको वेन्टमवेट ५४ केजीमुनि तौलसमूहको सेमिफाइनलमा छिरिङले काजकिस्तानका अदाइबेक नियाजबायेसँग खेल्नेछन् । आइतबार सम्पन्न खेलमा छिरिङले कुवेतका राष्ट्रिय च्याम्पियन मोहम्मद अलेनेजी मोहम्मदलाई अंकका आधारमा पराजित गरेका थिए । कदाइबेकले भने क्वाटरफाइनलमा सिरियाका मोहम्मदलाई रेफ्री स्टप द कन्टेस्ट (आरएससी) का आधारमा हराएका थिए । यस तौलसमूहको अर्को सेमिफलाइनल भारतका आशिष र उज्वेकिस्तानका नोर्कोसिनोभ मिरोन्सोखबीच हुनेछ । मिनोन्सोखले यूएईका हिलाल मोहम्मद र आशिषले ताजकिस्तानका रहमानोभ जफरलाई अंकका आधारमा हराएका थिए । नेपाली टोलीसँगै यूएईमा रहेका रहेका प्रशिक्षक तथा बक्सिङका एसियाली खेलकुद पदक विजेता दीपक महर्जनले पहिलो खेलमा जित हासिल गरेपछि आत्मविश्वास बढेको र सेमिफाइनलमा छिरिङले कडा टक्कर दिने अपेक्षा गरेको बताए । छिरिङको बायाँहाते हुक प्रभावकारी बन्दा क्वाटरफाइनलमा सहज जित निस्किएको हो । सोमबार युथतर्फ ५४ केजीमुनि तौलमा नेपालका सुलभ माली पहिलो खेलमै इरानका अफ्सारियाबोल्कार्लोउ अलियास्घसँग पराजित भएका छन् । उनी रिङमा विपक्षीसामु एक मिनेट पनि टिक्न सकेनन् ।प्रतियोगिताका लागि नेपालबाट २ महिलासहित ६ खेलाडी प्रतिस्पर्धारत छन् । त्यसमध्ये ७१ केजीमुनि तौलका सुदीन गिरी र ६० केजीमुनि तौलका इन्द्रबहादुर सुनार पहिलो खेलमै पराजित भए । उनीहरू दुवैले युथ विधामा प्रतिस्पर्धा गरेका थिए । महिला जुनियरतर्फ ५२ केजीमुनि तौलकी स्वस्तिका तिरुवा र युथतर्फ ५७ केजीमुनि तौलकी नारिका राईको पनि पदक पक्का भएको छ । उनीहरूले सिधै सेमिफाइनलमा प्रतिस्पर्धा गर्नेछन् । जसले गर्दा कम्तीमा उनीहरूले कांस्य पदक पक्का गरेका छन् ।
नयाँ डिजाइनमा क्रिकेट जर्सी,"काठमाडौं (कास) राष्ट्रिय क्रिकेट टोलीको नयाँ जर्सी सार्वजनिक गरिएको छ । नेपाल क्रिकेट संघ (क्यान) का कोषाध्यक्ष रोशनबहादुर सिंह र प्रायोजक माई सेकेन्ड टिचरका सहप्रमुख सुलभ बुढाथोकीले सोमबार जर्सी सार्वजनिक गरे । राष्ट्रिय क्रिकेट टोलीको नयाँ जर्सी डिजाइनका लागि एक महिनाअघि खुला आह्वान गरिएको थियो । आवेदन परेका झन्डै ५ सय नमुनामध्ये आदर्श पोखरेलले डिजाइन गरेको जर्सीलाई क्यान सदस्य छुम्बी लामा, महाप्रबन्धक रौनक मल्ल, क्रिकेट म्यानेजर विनोद दास र मुख्य प्रायोजक माई सेकेन्ड टिचरको तर्फबाट एक प्रतिनिधि रहेको समितिले उत्कृष्ट छनोट गरेको हो । अन्तर्राष्ट्रिय क्रिकेट परिषद् (आईसीसी) को नियमभित्र रहेर राष्ट्रिय झन्डाको रंगसँग मिल्दोजुल्दो हुने गरी डिजाइन गरिएको जर्सी उत्कृष्ट रहेको छनोट समितिको ठहर छ । डिजाइनकर्ता पोखरेलले १ लाख रुपैयाँ पुरस्कार पाएका छन् । यो जर्सी नेपालले आईसीसी विश्वकप लिग २ अन्तर्गत ओमान र अमेरिकासम्मिलित त्रिदेशीय शृंखलामा पहिलोपल्ट प्रयोग गर्नेछ ।"
आर्सनलको कमजोरी,"आर्सनल समर्थकलाई इमान्दारितापूर्वक भन्न गाह्रै छ, क्लबमा के भइरहेको छ । र, यो नै सत्य हो । आर्सनल इंग्लिस प्रिमियर लिगमा चेल्सीको हातबाट सजिलै २० ले पराजित भएको छ । रोमेलु लुकालु आफ्नो लन्डन प्रतिद्वन्द्वीमाथि साह्रै भारी परेको छ । समर्थकबाट यस्तै प्रतिक्रिया आउँदो हो । यही बेला आर्सनल जसरी पराजित रह्यो, त्यसको गम्भीर विश्लेषण गर्ने हो भने चारैतर्फ कमजोरी देखा पर्छ । स्तरीयताका आधारमा आर्सनल फितलो नै छ ।खेलका क्रममा आर्सनलका ११ खेलाडीले एकपछि अर्को समान भुल गरिरहेका थिए । यिनै ११ खेलाडीमात्र यस्ता थिए, जसले आर्सनल कहाँनिर कमजोर छ, त्यो देखिरहेको थिएन । चेल्सीले आर्सनलमाथि आइतबारको खेलमा जे जस्तो गरेको छ, त्यस्तै पारा यो सिजन अन्य क्लबमाथि पनि दोहाोर्याउने छ । अहिलेसम्म लिग उपाधि होडमा चार टिम देखापरेका छन् । त्यसमध्ये चेल्सी नै त्यस्तो टिम छ, जसको अधिकांश क्षेत्र बलियो छ ।चेल्सीको खेल निकै तीव्र छ । पखेटा फिँजाएर यो टिमले आक्रमण गर्ने गर्छ । मध्यपंक्तिले बल अगाडि बढाएर रोमेलु लुकाकुसम्म पुग्दा स्थिति विपक्षी टिमका लागि निकै घातक साबित भइसक्छ । आर्सनलविरुद्ध चेल्सीले दोस्रो हाफमा त्यस्तै गतिले खेल्न सकेन । अबका खेलमा पनि खेल्न सक्ने छैन । तर यसका लागि प्रशिक्षक थोमस टचेलसँग उपाय छ । मैदानमा एनगोलो कान्टे र हाकिम जिएच उत्रनेछन् । खेललाई हल्का सुस्त नै सही तर चलायमान बनाउनेछन् ।गम्भीर भएर भन्नैपर्छ, चेल्सी निकै बलियो देखिएको छ । तर यहाँनिर अर्को सत्य के छ भने यो सिजन चेल्सीलाई सधैं सजिलो हुने छैन । किनभने सबै प्रतिद्वन्द्वी आर्सनल पनि त हुँदैनन् । मिकेल आर्टेटाले तय गरेको ४२३१ को रणनीतिले रिउस जेम्सजस्ता खेलाडीलाई मैदानको आधा भागबाट सजिलै अगाडि बढ्न रोक्नसमेत सकेन । पूर्णतः चार खेलाडीको डिफेन्सलाई मात्र दोष दिनुहुन्न । पूरा टिम दोषी देखिन्छ ।आर्सनलका खेलाडीमा रणनीतिक शिक्षाको अभाव देखिन्छ । उनीहरू आफ्नो पोसिजन को व्याकरण बुझ्न असमर्थ देखिएका छन् । सायद यत्तिको खराब टिम ब्रेन्टफोर्ड मात्र छ । खेलमा लुकाकुले गरेको पहिलो गोलकै चर्चा गरौं । त्यतिबेलासम्म आर्सनलले ठिकै खेलिरहेको थियो । तर जतिबेला चेल्सीले आक्रमण बढायो, आर्सनलका खेलाडीको प्रदर्शन अचम्मले कमजोर देखिन थाल्यो । जतिबेला जेम्सले लुकाकुलाई क्रस दिए, त्यतिबेला आर्सनलका कोही पनि खेलाडी ठिक पोसिजनमा थिएनन् ।टिममा देखिने यस्तो रोगको उपचार हुन्न । बरू प्रश्नमाथि प्रश्न हुन्छ । जस्तो, किन निकोलस पेपेले लेफ्ट विंग्स पछ्याइरहेको थियो ? बुकायो साकाको खास पोसिजन के हो त ? यस्ता प्रश्न वास्तवमै धेरै छन् । त्यसैले भन्न सुरु भएको छ, आर्सनल जत्तिको प्रिमियर लिगमा खराब टिम अरू कोही छैन । फेरि चेल्सीले ९ करोड ७५ लाख पाउन्ड तिरेर लुकाकु जत्तिको खेलाडी किन्न सक्छ । तर, यही बेला आर्सनलमा उनी जत्तिको अरू कोही खेलाडी आउन तयार हुने छैनन् ।यदि टिममा स्तरीयता छैन भने स्तरीय खेलाडी आउने पनि छैन । त्यसका लागि आर्सनलले अहिले जे जति खेलाडी उपलब्ध छ, त्यसैबाट काम निकाल्नुपर्नेछ । यसका लागि चलाखीपूर्ण प्रशिक्षण चाहिन्छ । पहिलो हाफको तुलनामा दोस्रोमा आर्सनलको प्रदर्शन अपेक्षाकृत राम्रो रह्यो । यसक्रममा उसले चेल्सीमाथि धावा बोलेको थियो । पक्कै पनि आर्सनलको चारैतर्फ कमजोरी छ । यसलाई सच्याउन नसकिने होइन, तर कडा मिहिनेत आवश्यक छ ।"

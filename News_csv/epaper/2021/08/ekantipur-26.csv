शीर्षक,विवरण
समानान्तर अदालत चलाउने सेनाको कसरत,"शिवपुरीमा कार्यरत हुद्दाले चितवनमा गोली चलाएर सहकर्मीको हत्या गरे तर गणले पत्र लेखेको भन्दै न्यायाधीशले अभियुक्त र फाइल सैनिक अदालतलाई बुझाइदिए गणबाट बन्दुक चोरेको अभियोगमा सैनिक अदालतको फैसलाअनुसार अमल्दार लवकुमार गुरूङ र सिपाही सरोज तामाङ साढे दुई वर्षदेखि जेलमा, अहिले खुल्यो बन्दुक अर्कैले चोरेको थियो लैनचौरमा गैंडाको खागसहित सैनिक कृष्णबहादुर मगर र हरिबहादुर ढकाल पक्राउ परेपछि सेनाले जिल्ला, उच्च र सर्वोच्च अदालतसम्म पुगेर मुद्दा आफैं हेर्ने जिकिर गरिरह्यो बैरेनी धादिङमा तालिमरत विशाल खड्काले बिदामा बसेका बखत बेसीसहरकी युवतीलाई बलात्कार प्रयास गरे, बलात्कार गरेको भए नियमित अदालतले हेर्थ्यो, प्रयास भएकाले सैनिक अदालतले हेर्नुपर्छ भन्दै सेना आफैंले सजाय सुनायोकृषि विकास बैंकको रकम हिनामिनामा मुछिएका सैनिक डा रमेश विष्टको मुद्दालाई सैनिक अदालतमा सार्ने प्रयास, उच्च अदालतले अस्वीकार गरेपछि रोकियो"
मन्त्रिपरिषद् विस्तारको बाटो खुल्यो,"सुरुमा उहाँहरूले यता आउने रुचि देखाउनु भएन, एकीकृत समाजवादीका एक नेताले भने, अन्त्यमा हामी पनि यतै आउँछौं भन्नुभयो । प्रक्रिया पूरा गर्न व्यक्तिगत रूपमा उहाँहरूले आयोगमा निवेदन दिनुभएको थियो । फरक निवेदन आएको भन्दै आयोगले सनाखत गराउन मानेन । सरकारले जारी गरेको अध्यादेशमा साविकको दलबाट छुट्टिएर नयाँ दल दर्ता गर्न एकै पटक निवेदन दिनुपर्ने प्रावधान छ । पछि आएको निवेदनको सनाखत नभएका कारण आयोगले कुनै पनि निर्णय गरेको छैन तर उहाँहरूले एकीकृत समाजवादीमा जान निवेदन दिएको भन्ने विवरण निर्णयमा समावेश गरेका छौं, सचिव अधिकारीले भने । एकीकृत समाजवादीका केन्द्रीय सदस्य र सांसद बुधबार बिहान साढे ११ बजेतिर गाडी रिजर्भ गरेर आयोग पुगेका थिए । चन्द्रागिरि रिसोर्टबाट उनीहरू सिधै आयोगमा सनाखत गराउन गएका हुन् । सुरुमै माधव नेपालले सनाखत गराएका थिए । आयोगले सनाखत गराउन सांसद र केन्द्रीय सदस्यका लागि फरकफरक ठाउँ व्यवस्था गरेको थियो । एकमुष्ट निवेदन दिएका सबैको सनाखत भयो तर अलग्गै निवेदन दिएका पाण्डे, न्यौपाने र भट्टको सनाखत नभएपछि माधवकुमार नेपाल, राजेन्द्र पाण्डेलगायत नेता र आयोगका पदाधिकारीबीच पटकपटक छलफल भयो तर आयोगले उनीहरूको सनाखत गर्न मानेन । नेपालसहितका नेताहरू दिनभरि आयोगमा कहिले सचिवको कार्यकक्षमा छिर्थे भने कहिले प्रमुख निर्वाचन आयुक्त दिनेश थपलियाकामा पुग्थे । सनाखत नभए पनि तीन सांसदले समाजवादीमा रहन निवेदन दिएको भन्नेसम्मको निर्णय गरी संसद् सचिवालयमा पठाउने मौखिक सहमति भएको भन्दै नेपालसहितका नेताहरू आयोगबाट २ बजे बाहिरिएका थिए । उनीहरू बाहिरिएको ६ घण्टापछि आयोगले दल दर्ताको निर्णय त गर्यो तर उनीहरूको विषयमा कुनै पनि निर्णय नभएको जनाएको छ । १४ सांसदको कारबाही के हुन्छ ?एमालेले माधव नेपालसहित १४ सांसदलाई पदमुक्त गरिदिन संसद् सचिवालयलाई पत्र लेखेको १० दिन भयो । ह्वीप उल्लंघन र दल परित्याग गरेको आरोपमा एमालेले उनीहरूलाई कारबाही गरेको भन्दै सांसद पद मुक्त गरिदिन भदौ १ मै सचिवालयलाई जानकारी गराएको थियो । सचिवालयले उनीहरूको कारबाही विचाराधीन रहेको जानकारी निर्वाचन आयोगलाई समेत दिइसकेको छ ।कारबाही सिफारिस गरिएका १४ जनासहित २९ सांसद एमाले परित्याग गरेर नेकपा एकीकृत समाजवादीमा समावेश भइसकेका छन् । संसद् सचिवालयले उनीहरूको कारबाही नटुंग्याउँदै निर्वाचन आयोगले बुधबार नयाँ पार्टीको सांसदको मान्यता दिएको छ । अब उनीहरूको कारबाही के हुन्छ ? एमालेले कारबाही सिफारिस गरेका सांसदलाई निर्वाचन आयोगले अर्कै पार्टीको मान्यता दिइसकेकाले कारबाहीको कुनै अर्थ नरहेको संविधानविद् पूर्णमान शाक्यले बताए । ह्वीप उल्लंघन गरेलगत्तै कारबाही गर्नुपर्नेमा सहयोग नगरेको भनेर दुई महिनापछि कारबाही सिफारिस गर्नु गलत भएको उनले बताए । उनीहरूलाई निर्वाचन आयोगले नयाँ पार्टीको मान्यता दिइसक्यो, अब एमालेको सिफारिसअनुसार कारबाही गर्नु गलत हुन्छ । संसद् सचिवालयले कुनै निर्णय गर्नुको पनि अर्थ हुँदैन, संविधानविद् शाक्यले कान्तिपुरसँग भने, एमालेले वैशाखमा ह्वीप उल्लंघन गरेको आरोपमा यो बेला कारबाही सिफारिस गर्नु नै गलत थियो । अध्यादेशका आधारमा नयाँ पार्टी गठन गरिसकेकाले अर्को पार्टीको सांसदलाई कारबाही गर्न नमिल्ने उनले बताए । वरिष्ठ अधिवक्ता शम्भु थापाले एमालेले १४ सांसदलाई कारबाही सिफारिस गरेको प्रक्रिया नै गलत भएको बताए । सम्बन्धित दलले सांसद पदमुक्त गरिदिन सिफारिस गरेपछि सचिवालयले १५ दिनभित्र कारबाही टुंग्याउनुपर्ने कानुनी व्यवस्था छ । प्रतिनिधिसभाका सभामुख अग्नि सापकोटाले छलफल तथा परामर्शमा रहेको भन्दै एमालेले गरेको सिफारिसमा कुनै निर्णय गरेका छैनन् । एमालेका सांसदले कारबाही सिफारिसमा परेका १४ जनाको कारबाही प्रक्रिया टुंग्याउन सभामुख सापकोटालाई कार्यकक्षमै भेटेर र टेलिफोनमार्फत बारम्बार आग्रह गरेका थिए । एमालेले कारबाही सिफारिस गरेको तेस्रो दिनदेखि सभामुख सचिवालयमै गएका छैनन् । तीन दिन सार्वजनिक बिदा भयो । मंगलबार सभामुख सापकोटाको वीर अस्पतालमा दाँतको शल्यक्रिया भएपछि सचिवालय गएका छैनन् । एमालेले गरेको सिफारिसअनुसार ती सांसदलाई पदमुक्त गर्न सभामुखले निर्णय गर्नुपर्ने हुन्छ । सदन सञ्चालन नभएका बेला सचिवालयको सूचना पार्टीमा सूचना टाँसेपछि मात्रै उनीहरू पदमुक्त भएको मानिन्छ । कारबाही सिफारिस गरिएका व्यक्तिहरूले नयाँ पार्टी गठन गरी निर्वाचन आयोगबाट मान्यतासमेत पाइसकेकाले सभामुखले अब कारबाही रोक्न सक्ने सचिवालय स्रोतले जनाएको छ । कानुनले सभामुखलाई १५ दिनको समय दिएको थियो, सुरुमै कारबाही गरेको भए १४ जनाको पद जान सक्थ्यो, अब उनीहरूलाई निर्वाचन आयोगले नयाँ पार्टीको मान्यता दिइसकेकाले कारबाही गर्ने अधिकार सभामुखलाई नहुन सक्छ, सचिवालयका एक उच्च तहका कर्मचारीले भने, सभामुखले एमालेलाई पत्र फिर्ता गर्न वा कारबाही गर्न नमिल्ने जवाफ दिन सक्छन् ।एमाले सांसद महेश बस्नेतले सभामुखले राजनीतिक रूपमा विभेद गरेर सूचना टाँस्न ढिलाइ गरेको आरोप लगाए । सभामुखको भूमिका न्यायिक निरूपण गर्ने होइन, सूचना टाँस गर्ने मात्रै हो, उनले भने, यसअघि अरू दलले कारबाही गरेर पदमुक्त गर्न सिफारिस गरेको बढीमा दुई दिनभित्रै सूचना टाँसिएको थियो । अहिले सभामुखले राजनीतिक विभेद गर्नुभयो ।"
दाउरा टिप्न भेलसँग पौंठेजोरी,"नेपाली र भारतीय सुरक्षाकर्मीको सहयोगमा सीमापारि करिब तीन किलोमिटर टाढाबाट उक्त डुंगा फिर्ता ल्याइएको थियो । स्थानीयका अनुसार नारायणीको बाढीले २०७६ सालमा तीन जनालाई बगाएको थियो । उनीहरूको पनि अहिलेसम्म अत्तोपत्तो छैन । नारायणीको भेलले बर्सेनि यहाँका स्थानीयको ज्यान लिने गरेको छ । यो क्षेत्रबाट बगाएका बिरलै फेला पर्ने गरेका छन् । कामका लागि आवतजावत गर्दा पनि डुंगा पल्टिन्छ, कहिले काठ समाउन जाँदा बगाउँछ, बुधबार नारायणी नदी किनारमा भेटिएका भैरव विनले भने, यसपालि आफ्नै परिवारको सदस्य गुमाउनुपर्यो । अहिले बालबालिकादेखि वृद्धवृद्धा सबै नारायणी किनारमा भेटिन्छन् । किनारमा दाउरा बटुल्नेको भीडले मेलाको झल्को दिन्छ । नदीले बगाउने घटना भइरहँदा पनि यहाँका बासिन्दा हेलिन छाड्दैनन् । सुस्ता५ का ३० वर्षीय छोटुलाल कोइरीको दैनिकी नदी किनारमा बित्ने गरेको छ । गत वर्ष साथीसँग मिलेर १ लाख ३० हजार रुपैयाँको काठ बिक्री गरेको उनले बताए । यसपालि उनले काठको चाङ लगाएका छन् । लामो बाँसमा फलामको अंकुश बनाएर भेलले बगाएका काठ किनारतर्फ ल्याउने गर्छन् । ठूलो काठ वा रूख बगाएर ल्याएको देखे दुई चार जना डोरी लिएर भेलमा पस्छन् । कोइरीले भने बगेर आएको दाउरा जम्मा गरे आम्दानी हुन्छ । जोखिम हुँदाहँॅदै पनि नदीमा हेलिनु बाध्यता छं । जिल्ला प्रशासन कार्यालयले नारायणी नदीमा जलस्तर बढेको समयमा किनारमा नबस्न र सतर्क अवस्थामा रहन सूचना जारी गर्छ । तर सर्वसाधारणसम्म उक्त सूचना नै पुग्दैन । सूचना पुगिहाले पनि वर्षभरिलाई दाउराको जोहो गर्न यहाँका विपन्न समुदायलाई नदीमा हाम नफाली उपाय छैन । बाढी आएको क्षेत्रमा नजान र नदीमा नपस्न पटकपटक सूचना जारी गरेका छौं । जोखिम मोलेर नदीमा हेलिँदा मानिसहरू बेपत्ता हुने क्रम बढेको छ, पश्चिम नवलपरासीका प्रमुख जिल्ला अधिकारी धर्मेन्द्र मिश्रले भने, बेपत्ता भएकाहरूको खोजीका लागि अत्यावश्यक उपकरण नहुँदा समस्या छ ।"
एमाले विभाजनको लाभ कसलाई ?,"(काठमाडौं)  महाकाली सन्धिका विषयमा चुलिएको मतभेदका कारण एमाले विभाजित भएपछि माले घोषणा गर्दै महासचिव वामदेव गौतमले २०५४ फागुन २१ मा भनेका थिए, विभाजन र विद्रोहले कमजोर मात्रै पार्दैन । शक्ति र ऊर्जा पनि दिन्छ । झर्झराउँदो पार्टी छाडेर आएका कार्यकर्तालाई उत्साह भर्दै उनले भारतको तत्कालीन विपक्षी दल भारतीय जनता पार्टीलाई उदाहरणका रूपमा प्रस्तुत गरेका थिए । भाजपाले कुनै दिन दुई स्थान मात्रै जितेको थियो । हामी त्यति कमजोर छैनौं । चुनावमा राम्रो गर्छौं, उनले भनेका थिए । कार्यकर्ता र स्थानीय निकायमा निर्वाचित ठूलो पंक्ति लिएर माले गठन गरेका गौतमले दुई वर्षपछि २०५६ मा हुने प्रतिनिधिसभाको चुनावमा राम्रै उपलब्धि हासिल गर्ने अपेक्षा गरेका थिए । तर भइदियो उल्टो । चुनावमा मालेले खाता पनि खोल्न सकेन । प्रतिनिधिसभामा शून्य उपस्थिति भएपछि तत्कालीन मालेमा निराशा बढ्न थाल्यो । पार्टी कमजोर हुँदै गयो, गौतम २०५८ सालमा बिनासर्त एमालेमा फर्किए । २०५६ सालको निर्वाचनमा एमाले र मालेको मत विभाजन हुँदा कांग्रेसले २ सय ५ सदस्यीय प्रतिनिधिसभामा १ सय ११ स्थान जितेको थियो । २०५१ को मध्यावधि निर्वाचनमा पहिलो दल बनेको एमाले १७ स्थान गुमाउँदै ७१ मा खुम्चियो । विभाजनअघि २०५४ सालमा भएको स्थानीय निकायको चुनावमा एमालेले ५२ प्रतिशत मत प्राप्त गरेको थियो । २०५१ सालको मनमोहन अधिकारी नेतृत्वको अल्पमतको सरकारले ल्याएका कार्यक्रमका आधारमा बढेको लोकप्रियताका कारण आमनिर्वाचनमा पहिलेभन्दा राम्रो हुने एमाले पंक्तिको आकलन थियो । तर, कांग्रेस ३७ प्रतिशत मतका साथ पहिलो दल बन्दा एमालेले साढे ३१ प्रतिशत मत मात्र प्राप्त गर्यो । मालेले साढे ६ प्रतिशत मत पायो । त्यस बेला एमाले र माले मतलाई जोड्ने हो भने आमनिर्वाचनमा एमालेले स्पष्ट बहुमत ल्याउने देखिएको थियो । हाल एमालेमा उपाध्यक्ष रहेका गौतमले सार्वजनिक कार्यक्रममा यो विषयलाई पटकपटक स्विकार्दै आएका छन् । त्यस बेला एमाले विभाजनको फाइदा चुनावी रूपमा कांग्रेसलाई भए पनि संगठनात्मक रूपमा सशस्त्र विद्रोह सुरु गरेको माओवादीले लाभ लियो । राष्ट्रियता र जनजीविकाको मुख्य मुद्दा उठाएर पार्टी विभाजन गरेका गौतम एमालेमा फर्किंदा प्रायः नेता उनको साथमै आए तर अधिकांश कार्यकर्ता माओवादीमा लागे । सीपी मैनालीले सानो समूहको नेतृत्व गर्दै मालेलाई अघि बढाएका थिए । माओवादी केन्द्रका केन्द्रीय सदस्य हिमाल शर्मा सहरी क्षेत्रमा माओवादीको संगठन विस्तार गर्न मालेका कार्यकर्ताको महत्त्वपूर्ण भूमिका रहेको बताउँछन् । उनी मालेको विद्यार्थी संगठनबाट विद्रोह गरेर माओवादीमा गएका थिए । मालेबाट माओवादीमा जाने हाम्रो समूह पहिलो थियो । अखिलको ३३ सदस्यीय केन्द्रीय कमिटीबाट १६ जना माओवादी गएका थियौं । त्यसपछि अन्य साथीहरू एमाले र मालेबाट आउनुभयो, शर्माले भने, त्यसले गाउँमा केन्द्रित माओवादी संगठन सहरमा पनि विस्तार भयो । त्यसले जनयुद्धलाई नयाँ उचाइमा पुर्यायो । राज्यबाट मारिएका वा बेपत्ता बनाइएकामा एमाले र माले पृष्ठभूमिका नेता धेरै रहेको शर्माको दाबी छ ।विभाजन र अन्तरकलहको फाइदा अर्को दलले उठाएका उदाहरण अरू पनि छन् । बहुदलीय व्यवस्था पुनःस्थापनापछि २०४८ मा भएको आमनिर्वाचनमा कांग्रेसले स्पष्ट बहुमत ल्याएको थियो । आन्तरिक कलह चुलिँदा कांग्रेसभित्र चौहत्तरे र छत्तीसे को स्थिति देखा पर्यो । त्यही कारण २०५१ सालमा प्रधानमन्त्री गिरिजाप्रसाद कोइरालाले प्रतिनिधिसभा नै विघटन गरे । २०५१ कात्तिकमा भएको मध्यावधि निर्वाचनमा एमाले ठूलो दल हुनुमा टनकपुर समझदारीको विषय जति महत्त्वपूर्ण थियो, कांग्रेसभित्रको अन्तरविरोधले पनि त्यत्तिकै भूमिका खेलेको थियो । बहुमत गुमाएको कांग्रेस २०५६ मा पुग्दा सम्हालिएको थियो । कांग्रेस कृष्णप्रसाद भट्टराईलाई प्रधानमन्त्रीको उम्मेदवार घोषणा गर्दै निर्वाचनमा होमिएको थियो । उक्त चुनावमा एमाले र माले विभाजनले पनि कांग्रेसलाई सहयोग गर्यो । शान्ति प्रक्रियामार्फत मूलधारको राजनीतिमा आएपछि माओवादी २०६४ को पहिलो संविधानसभा निर्वाचनमा पहिलो पार्टी बनेको थियो । पहिलो संविधानसभाको कार्यकाल सकिँदै गर्दा माओवादीमा विभाजन आयो । मोहन वैद्य, नेत्रविक्रम चन्द, रामबहादुर थापासहितको समूह पुष्पकमल दाहालसँग अलग्गिए । २०७० मा भएको दोस्रो संविधानसभा चुनावमा माओवादी निकै तल खुम्चियो । माओवादी विभाजनको फाइदा कांग्रेस र एमालेले लिए । माओवादीमाथि संविधान दिन नसकेको आरोप पनि थियो । २०७४ को चुनावमा एमाले र माओवादीले चुनावी गठबन्धनका कारण आफ्नो शक्ति पुनः फिर्ता ल्याए । एमाले पहिलो दल बन्यो, माओवादी सम्मानजनक सिटका साथ प्रतिनिधिसभामा उपस्थित भयो । पूर्वप्रधानमन्त्रीसमेत रहेका नेता माधवकुमार नेपाल नेतृत्वको दल नेकपा एकीकृत समाजवादी बुधबार निर्वाचन आयोगमा दर्ता भएसँगै एमाले विभाजनले औपचारिकता पाएको छ । २४ वर्षपछि भएको यो विभाजनले कसलाई कति फाइदाघाटा हुने हो, त्यसको चर्चा राजनीतिक वृत्तमा सुरु भइसकेको छ । माओवादी केन्द्रका नेता राम कार्की एमाले विभाजनबाट दीर्घकालीन रूपमा कम्युनिस्ट आन्दोलन विघटनतर्फ जाने बताउँछन् । तत्कालीन रूपमा कसैलाई फाइदा वा बेफाइदा होला । तर, नेपालमा कम्युनिस्ट आन्दोलन विघटनमा जान खोजिरहेको छ । कम्युनिस्ट आन्दोलनलाई जोगाउने हो भने नयाँ ढंगले सोच्नुपर्ने हुन्छ, उनले भने, अहिले कांग्रेस गणितीय फाइदामा जान्छ । कम्युनिस्टहरूमा जुन प्रकारको तिक्तता बढेको छ, त्यसले गर्दा सहज रूपमा मिल्ने कुरा हुँदैन । अरूले जिते जितोस् यसलाई हराउँछु भनेर लाग्छन् ।धेरै कुरा नेता नेपालले निर्माण गरेको नयाँ दलले कस्तो संगठनात्मक आकार लिन्छ भन्नेमा भर पर्छ । नेपालले करिब २० प्रतिशत मात्र केन्द्रीय सदस्य र सांसद लिएर नयाँ दल गठन गरेका छन् । उनलाई साथ दिइरहेका दोस्रो पुस्ताका नेता एमालेमै बसेका छन् । एमाले विभाजनले कस्तो आकार लिन्छ र कसलाई कति फाइदा हुन्छ भन्ने लेखाजोखाको संकेत यसै वर्षको अन्त्यबाट हुने स्थानीय तहको चुनावले दिन सक्छ । राजनीतिशास्त्री भास्कर गौतम फाइदाघाटाको कुरा समयले देखाउने बताउँछन् । संस्थापक नेताहरू यो समयमा आएर किन फुट्नुपर्यो, पार्टी कसरी चलिरहेको थियो र आन्तरिक समस्या के थियो भन्ने पक्ष महत्त्वपूर्ण हो, उनले भने, इतिहासमा भएका एकै प्रकृतिका घटनाको परिणाम एउटै हुँदैन भन्ने बिर्सिनु हुँदैन । २०५४ साल र अहिलेको परिस्थिति फरक रहेको उनी बताउँछन् । त्यति बेला एउटा कम्युनिस्ट पार्टीले युद्ध गरिरहेको थियो । लोकतान्त्रिक व्यवस्थाभित्र कम्युनिस्ट पार्टी कसरी सञ्चालन हुन्छ भन्ने विषय परीक्षण हुन बाँकी थियो । अहिलेसम्म हेर्दा नेपालका कम्युनिस्ट पार्टीको मूल लडाइँ बहुदलीय व्यवस्थाको विरुद्धमा रहेन । त्यसैले अहिलेको बहस हिजोको ढर्राबाट बाहिर निस्कन आवश्यक छ । उनले अहिले संस्थापन पक्षको बाहिर बसेर पार्टी बन्दैन भन्ने भाष्य नै गलत रहेको बताए ।गत आमनिर्वाचनमा एमाले र माओवादी केन्द्रले गठबन्धन बनाउँदा र पार्टी एकता गर्दा सात प्रदेशमध्ये ६ वटामा बहुमतको सरकार बनाएका थिए । गत फागुन २३ गतेको सर्वोच्च अदालतको फैसलाले एकीकृत पार्टी नेकपालाई एकतापूर्व अवस्थामा पुर्याएपछि एमालेले केन्द्रसँगै गण्डकी र लुम्बिनी सरकार गुमाएको छ । एमालेको बहुमत रहेको वाग्मती र प्रदेश १ को सरकारको निरन्तरता अन्योल छ । गत निर्वाचनमा समानुपातिकतर्फ एमाले र कांग्रेसको मत केही हजार मात्रै फरक थियो ।"
ओलीनेपाल घोचपेच,"(काठमाडौं)  निर्वाचन आयोगले नेकपा एकीकृत समाजवादी दर्ता गरेकै दिन एमाले अध्यक्ष केपी शर्मा ओलीले पत्रकार सम्मेलन गर्दै नेता माधवकुमार नेपालमाथि केन्द्रीय सदस्य र सांसदलाई रिसोर्टमा बन्धक बनाएर पार्टी फुटाएको आरोप लगाएका छन् । एकीकृत समाजवादीका अध्यक्ष नेपालले भने पार्टी घोषणा पत्र र अभिव्यक्तिमार्फत एमाले अध्यक्ष ओलीको कार्यशैलीलाई सर्वसत्तावादी भनेर टिप्पणी गरेका छन् ।स्थायी कमिटीका निर्णय सार्वजनिक गर्न बुधबार आयोजित पत्रकार सम्मेलनमा ओलीले एमाले विभाजन गर्न नेपाल समूहले सांसदलाई बन्धक बनाएको आरोप लगाएका हुन् । मान्छे घरघरबाट तानियो, बाध्य बनाइयो । उहाँहरूले कुटपिट गर्नुभयो, भोकै थुन्नुभयो भन्दिनँ । फकाईफकाई लगेर मीठा, गुलिया बचनै बोलेर मीठै खान दिएर राम्रै बिस्तरामा सुतेर, यसरी मान्छे घरघरबाट तानेर लगेर त्यहाँ पुर्याइएको कुरा थुनिएकै हो, उनले भने, चाहे सुनकै पिँजडामा थुनिएको होस्, भव्य रिसोर्टमा होस्, फाइभ स्टार, सेभेन स्टार जेसुकैमा होस्, थुनिएकै हो ।एकीकृत समाजवादीले भने (ओली पक्षबाट) प्रलोभन र धम्कीका बाबजुद पनि निर्वाचन आयोगमा उपस्थित भएको भन्दै आफ्ना सांसद र केन्द्रीय सदस्यलाई धन्यवाद दिएको छ । बुधबार जारी प्रेस नोटमा कम्युनिस्ट आन्दोलनलाई बदनाम एवं समाप्त पार्ने तथा सर्वसत्तावादी बन्दै पार्टी कब्जा गर्ने कोसिस भएपछि बाध्य भएर विद्रोह गर्दै एमाले पुनर्गठन गरी एकीकृत समाजवादी गठन गर्न निर्वाचन आयोगमा निवेदन दिएको उल्लेख छ । नेता नेपालले कुनै ठाउँमा बसेर बैठक गर्नुलाई बन्दी बनाइएको भन्न नमिल्ने बताएका छन् । पार्टीको स्थायी कमिटी, केन्द्रीय कमिटीको बैठक बन्द हलभित्र गर्नुपर्छ होला । राष्ट्रिय भेला पनि हलभित्रै गर्नुपर्छ होला । त्यसो भए राष्ट्रिय कार्यकर्ता भेलामा कार्की ब्यांक्वेटमा सबैलाई बन्दी बनाइयो भने भइहाल्यो नि, मंगलबार पत्रकारसँग नेपालले भनेका थिए, ठन्डा दिमागले छलफल गर्ने, १० वटा काममा मानिस अलमलिने स्थिति नबन्ने भनेर शान्त र राम्रो वातावरणमा छलफल गर्ने भनेर यो ठाउँ हामीले चयन गर्यौं ।ओलीले भने नेपाललाई बाक्लो दाल (अध्यक्ष) खान मन लागेर पार्टी विभाजन गरेको आरोप लगाएका छन् । उनले भने, कोसिस गर्दागर्दै पनि केही मानिसका मनोवृत्ति र प्रवृत्तिले त्यसलाई बचाउन सकिएन, त्यसमा म दुःखी छु । केही मानिसलाई मैले सच्याउन खोजें, सकिनँ । नेपालले भने ओलीले आफैं एमालेमा ढोका बन्द गरेको आरोप लगाएका छन् । केपी ओलीले एकलौटी पार्टी कब्जा गर्ने स्थिति आइसकेपछि, त्यसमा पनि १४ सांसदलाई कारबाही र निष्कासन गरेपछि त्यो (एमाले) पार्टीको ढोका हाम्रा लागि बन्द भयो, नेपालले भनेका छन्, पार्टीको ढोका बन्द र निष्कासनपछि हाम्रोसामु अरू कुनै विकल्प बाँकी रहेन । नेपालले नयाँ पार्टीको घोषणापत्रमा ओलीलाई पार्टीको नीति तोडेको आरोप लगाएका छन् । नेपाली कम्युनिस्ट आन्दोलनको इतिहासमा दुई वटा महाधिवेशनबाट पार्टीको नीति अर्थात् कार्यदिशा एउटा पारित गर्ने तर नेतृत्वमा महाधिवेशनबाट पारित नीतिको पक्षमा नरहेको व्यक्तिलाई चयन गर्ने काम भयो । ती दुवै निर्णयले नेपाली कम्युनिस्ट आन्दोलनको एकतामा गम्भीर क्षति पुर्याएका छन्, नेपालको विश्लेषण छ । २०१४ सालमा भएको दोस्रो महाधिवेशनमा केशरजंग रायमाझी पार्टी महासचिव भएका थिए । त्यसपछि उनी राजतन्त्रको पक्षमा लागेका थिए । दोस्रो महाधिवेशनमा जस्तै एमालेको नवौं महाधिवेशनमा पनि भएको नेता नेपालको भनाइ हो । नेपालले एमाले विभाजनमा एकलौटी रूपमा पार्टी चलाउने ओलीको कार्यशैलीलाई जिम्मेवार ठानेका छन् । ओली पक्षले निरन्तर रूपमा विभाजनकारी क्रियाकलाप अगाडि बढाएको नेपालको आरोप छ । ओली र नेपाल दुवैले आफ्नो पार्टीलाई कम्युनिस्ट आन्दोलनको मूल प्रवाह भएको दाबी गरेका छन् । एमाले नेपाली कम्युनिस्ट आन्दोलनको मूलप्रवाह हो, ओलीले बुधबार जारी गरेको विज्ञप्तिमा छ, आजको एमाले नेकपाकै निरन्तरताको रूपमा रहेको, यसले नेकपाको विरासत आत्मसात् गरेको र पार्टी निर्माण, विस्तार र एकीकरण पार्टीको विशेषता र संस्कृति रहेको कुरालाई आत्मसात् गर्दै रचनात्मक दृष्टिकोण अवलम्बन गरिने छ । नेपालले राष्ट्रियता, लोकतन्त्र र जनजीविकाको प्रत्याभूतिका लागि भएका विभिन्न प्रकारका जनआन्दोलन र जनक्रान्तिमा अगुवाइ गरेको आफ्नो पार्टीको घोषणापत्रमा उल्लेख गरेका छन् । त्यही ऐतिहासिक भूमिका निर्वाह गर्ने नेपाल कम्युनिस्ट पार्टीको अविच्छिन्न उत्तराधिकारी संस्था एकीकृत समाजवादी बनेको उनको भनाइ छ । एमालेले नेपाल समूहका कारण पार्टीले ठूलो क्षति भोगेको स्वीकार गरेको छ । पार्टीभित्र उत्पन्न समस्या, कटुता र अस्वस्थताका कारण पार्टीले राजकीय भूमिका र संगठनात्मक क्षेत्र दुवैमा ठूलो क्षति बेहोर्नुपरेको छ, ओलीको विज्ञप्तिमा भनिएको छ । सभामुखमाथि पनि ओलीका प्रश्नैप्रश्नएमाले अध्यक्ष ओलीले प्रमुख प्रतिपक्ष दललाई जसरी पनि विभाजन गर्ने दूषित मनसाय र संविधानको ठाडो उल्लंघनका साथ अध्यादेश ल्याइएको बताएका छन् । एमालेले सभामुखको भूमिकामाथि पनि प्रश्न उठाएको छ । अनुशासनहीनता र पार्टी विभाजनका गतिविधिमा संलग्न भएको स्पष्ट आधारसहित पार्टीले गरेको कारबाहीको सूचना कानुनबमोजिम संसद् सचिवालयलाई जानकारी गराइएकामा सभामुखबाट निकट विगतमा अन्य दलहरूले गरेका कारबाहीको सूचना तत्काल जारी गर्ने स्थापित अभ्यास एवं कानुनविपरीत ९ दिनसम्म पनि सूचना जारी नगरी एमालेको विभाजन गराइछाड्ने मनसायसाथ पत्राचार गरेको कुरा आफैंमा दुःखद छ, ओलीको विज्ञप्तिमा छ, यो संसदीय अभ्यास र लोकतान्त्रिक प्रणालीको बर्खिलाप छ । सभामुखले पार्टीको पत्रलाई अनधिकृत रूपले विचाराधीन राखी पार्टी परित्याग गरिसकेका सांसदहरूको नामसमेत कायमै गरेर निर्वाचन आयोगमा पठाइएको विज्ञप्तिमा उल्लेख छ ।"
एम्बुलेन्स : 'गाडीका डिब्बा मात्रै,कहाँ कति एम्बुलेन्स ? प्रदेश १ ४६९ प्रदेश २ ३६८ वाग्मती ६०३ गण्डकी २१७ लुम्बिनी ३७९ कर्णाली ७९ सुदूरपश्चिम १४४
"बस दुर्घटनामा २ को मृत्यु, ४१ घाइते","सिन्धुपाल्चोक (कास) छापागाउँसुकुटे ठोकर्पा खण्डको घुम्तीमा चालकले गति नियन्त्रण गर्न नसक्दा बुधबार यात्रुवाहक बस पल्टिएको छ । घटनाका घाइतेमध्ये दुईको मृत्यु भएको छ भने ४१ जनाको सिन्धुपाल्चोक, काभ्रे र भक्तपुरका अस्पतालमा उपचार भइरहेको छ । मृत्यु हुनेमा एक जना ललितपुर ठूलो दुर्लुङका ४५ वर्षीय राजन बराम छन् भने अर्का करिब २०२२ वर्षका पुरुषको भने सनाखत हुन बाँकी रहेको डीएसपी दक्षकुमार बस्नेतले बताए । सुनकोसी गाउँपालिका३ ठोकर्पा बाफलबाट काठमाडौं जाँदै गरेको बा३ख ८०३० नम्बरको कोसीपारि यातायातको बस घुम्ती मोडमा सडकबाट २५ मिटर तल खसेको छ । घाइतेमध्ये १८ को सिन्धुसदाबहार अस्पताल, २२ को काभ्रेको धुलिखेल अस्पताल र एक जनाको मध्यपुर ठिमी अस्पतालमा उपचार भइरहेको छ । घटनापछि चालक फरार छन् । घाइतेको अवस्था सामान्य छ ।"
टिच फर नेपालमा आवेदन खुला,"काठमाडौं (कास) टिच फर नेपालले प्रज्ञार्थी शिक्षकका लागि दरखास्त खुला गरेको छ । आर्थिक वर्ष २०७८७९ का लागि करिब एक सय जना नयाँ प्रज्ञार्थी शिक्षक छनोट गर्न लागिएको संस्थाकी प्रमुख कार्यकारी निर्देशक स्वस्तिका श्रेष्ठले जानकारी दिइन् । उनका अनुसार स्नातक गरेका छात्रछात्राले आवेदन दिन सक्नेछन् । अंग्रेजी, विज्ञान, गणित र कम्प्युटर विषयका लागि दरखास्त मागिएको हो ।टिच फर नेपाल सामुदायिक विद्यालयहरूको शैक्षिक गुणस्तर वृद्धि गर्न क्रियाशील एक शैक्षिक अभियान हो । यसले २०७० सालदेखि ललितपुर, सिन्धुपाल्चोक, धनुषा, दाङ, लमजुङ, पर्सा र तनहुँ जिल्लामा प्रज्ञार्थी शिक्षक खटाउने गरेको छ । हाल यी जिल्लाका ५५ सामुदायिक विद्यालयमा १ सय ७ जना प्रज्ञार्थीहरू कार्यरत रहेको श्रेष्ठले बताइन् । कोभिड महामारीमा पनि खटिएका शिक्षकले वैकल्पिक शिक्षाका अभियान सञ्चालन गरेको संस्थाले जनाएको छ । यसरी खटिएका शिक्षकले ग्रामीण क्षेत्रका सामुदायिक विद्यालयको शैक्षिक सुधारका लाग सहयोग गर्नेछन् । दरखास्त आह्वान कार्यक्रममा सांसद गगनकुमार थापाले सार्वजनिक विद्यालय युवाको नेतृत्वमा परिवर्तन गर्नुपर्ने बताए ।"
कांग्रेस मुख्यालयमा धर्नैधर्ना,"(काठमाडौं)  कांग्रेस नेता कृष्णप्रसाद सिटौलाले क्रियाशील सदस्यता विवादको सैद्धान्तिक निरूपण गरेर सोमबार राति सभापति एवं प्रधानमन्त्री शेरबहादुर देउवालाई बुझाएको प्रतिवेदनको विरोधमा वरिष्ठ नेता रामचन्द्र पौडेलपक्षीय जिल्ला सभापतिहरूले अनशन सुरु गरेका छन् ।क्रियाशील सदस्यताको विरोधमा मंगलबार धर्ना बसेका जिल्ला सभापतिहरूले बुधबारदेखि पार्टी केन्द्रीय कार्यालयमा २४ घण्टे रिले अनशन सुरु गरेका हुन् । पार्टी कार्यालय सानेपामा यसअघिबाटै विभिन्न जिल्लाका कार्यकर्ताले धर्ना र अनशन गरिरहेका छन् । तल्ला तहका अधिवेशन गराउने मुख्य जिम्मेवारीमा रहेका जिल्ला सभापति नै अनशनमा उत्रिएपछि भदौ १९ बाट सुरु हुने कांग्रेस महाधिवेशनको तालिका फेरि अन्योलमा धकेलिएको छ । संविधानले निर्धारण गरेको साढे पाँच वर्षको समय सीमामा महाधिवेशन गर्न नसकेपछि कांग्रेसले प्रक्रिया सुरु गरेर पार्टीको वैधानिकता जोगाउने बाटो लिएको थियो । वर्तमान पदाधिकारीको कार्यकाल यही भदौ २३ बाट सकिँदै छ । तर, भदौ १९ मा वडा तहको अधिवेशन सुरु गराई केन्द्रीय महाधिवेशन मंसिर ९१३ मा गर्ने गरी साउन ३० मा बसेको केन्द्रीय कार्यसमिति बैठकले नयाँ कार्यतालिका ल्याएको थियो । निर्वाचन आयोगका पदाधिकारीको परामर्शपछि कांग्रेसले तय गरेको नयाँ तालिकाबमोजिम महाधिवेशन हुनेमा कार्यकर्ता पंक्ति विश्वस्त बन्न सकेका छैनन् ।आफ्नै समूहका जिल्ला सभापतिको दबाबमा पौडेल अनशनमा ऐक्यबद्धता जनाउन बुधबार पार्टी केन्द्रीय कार्यालय पुगे । महामन्त्री शशांक कोइराला, पूर्वमहामन्त्री प्रकाशमान सिंह, नेताहरू रामशरण महत, दीपक गिरीलगायतले अनशनमा ऐक्यबद्धता जनाएका थिए । अघिल्लो दिन अर्जुननरसिंह केसी, गगन थापा, रामकृष्ण यादव, कमला पन्तलगायतका नेताहरू पुगेका थिए ।यो बुझिनसक्नु भएको छ, एकातिर वरिष्ठ नेताले सहमति गरिसक्नुभएको छ, अर्कोतिर अनशन बस्ने र ऐक्यबद्धता जनाउने काम भएको छ, सहमहामन्त्री प्रकाशशरण महतले भने, यो विरोधाभास किन भइरहेको छ मैले बुझ्न सकिरहेको छैन । सभापतिजीले आफू हारे पनि फरक पर्दैन तर महाधिवेशन गराउनै पर्छ भन्नुभएको छ । अब यस्तो अन्योललाई धेरै राख्न हुन्न । नेताहरूले यसो गर्न आवश्यक छैन भनेर सभापतिहरूलाई सम्झाउनुपर्छ । अनशन पक्षधर जिल्ला सभापतिहरूले क्रियाशील सदस्यको विवरण सार्वजनिक हुनुपर्नेसहितका तीन वटा माग उठाएका छन् । क्रियाशील सदस्यता पार्टीका मतदातासमेत रहेकाले सूची तत्काल सार्वजनिक गर्नुपर्ने उनीहरूको माग छ । रमेश लेखक नेतृत्वको छानबिन समितिले आफैं र शीर्ष नेताहरूको समझदारीबाट टुंगो लगाएका सदस्यको सूची वेबसाइटमा सार्वजनिक भएको छैन । सहमहामन्त्री महतले सबैले हेर्न नपाए पनि वरिष्ठ नेता पौडेललाई सदस्यताको सूची हेर्न मिल्ने गरी वेबसाइटको कोड उपलब्ध गराइएकाले त्यस्तो आशंका राख्न नहुने बताए । वरिष्ठ नेतालाई हेर्ने पहुँच छ, कहाँ के भएको छ भनेर उहाँ आफैं र आफ्ना समूहका नेताहरूलाई देखाइरहनुभएको छ, उनले भने, सोमबार बनेको समझदारीअनुसार सदस्यताको सूची कार्यान्वयनमा आएपछि सार्वजनिक पनि भइहाल्छ । निर्वाचन समितिले सार्वजनिक गरेपछि अनियमितता र त्रुटि सच्याउन नपाउने भएकाले त्यसअघि नै सार्वजनिक हुनुपर्ने तर्क संस्थापनइतरपक्षीय जिल्ला सभापतिको छ । मतदाता नामावलीमा मेरो नाम छ कि छैन भनेर मैले हेर्न किन नपाउने ? मजस्तै ९ लाख कार्यकर्ताले त्यो हेर्न पाउनुपर्छ, बुधबार अनशनमा बसेका काभ्रेका सभापति मधु आचार्यले भने, विधि, विधान र प्रक्रियाविपरीत सदस्यता थपिएको आशंका हामीलाई छ । जिल्ला सभापतिहरूले एउटै मापदण्डका आधारमा चुनाव लड्न पाउनुपर्ने अर्को माग छ । एकभन्दा बढी संघीय निर्वाचन क्षेत्र रहेको जिल्लाको हकमा सभापतिको उम्मेदवार हुन महाधिवेशन प्रतिनिधि बन्नुपर्ने र एक मात्रै निर्वाचन क्षेत्र भएको जिल्लामा क्षेत्रीय प्रतिनिधिबाट चुनाव लड्न पाउने व्यवस्था प्रस्ताव गरिएको छ । महतका अनुसार यो नितान्त प्राविधिक विषय हो । जिल्ला सभापतिहरूले भने क्षेत्रीय प्रतिनिधिबाटै उम्मेदवार बन्दा हार्ने जिल्ला सभापति प्रतिनिधिमा खुम्चेर बस्नुपर्ने तर्क अघि सारेका छन् । जिल्ला तहको नेतृत्व हाँक्ने हैसियतको नेता महाधिवेशनमा समेत भाग लिन नपाएर खुम्चिनुपर्ने अवस्था आउनु ठूलो अन्याय हुन्छ, नुवाकोटका सभापति जगदीशनरसिंह केसीले भने ।"
हाम्रा चाडपर्व र लोकधुन,"नेवार समुदाय छ अलि बढी जात्रा र चाडपर्वप्रेमी । अनि ती जात्रा र चाडपर्व कृषि व्यवस्थामा आधारित छन् । बर्खा सुरु भएसँगै कृषिकर्म सुरु हुन्छन्, अनि जात्रा र चाडपर्व पनि । भर्खंरै नेवार समुदायले काठमाडौं उपत्यकासहित देशका विभिन्न भागमा गाईजात्रा मनायो । अरू जात्रा र चाडपर्व पनि संघारमै छन् । गाईजात्राभन्दा करिब १५ दिनअघि सुरु भएको गुँला पर्व अझै त्यति नै अवधि चलिरहनेछ ।गुँला पर्व विशेषतः बौद्ध धर्मावलम्बी शाक्य, वज्राचार्य र मानन्धरहरूले मनाउने गर्छन् । यो पर्व नेपाल संवत्को नवौं महिनामा मनाउने गरिन्छ । नेपाल भाषामा गुँ भनेको नौ हो भने लाः भनेको महिना । श्रावण शुक्ल पक्षको सुरुआतदेखि भाद्र शुक्ल पक्षसम्मको यो अवधि गौतम बुद्धलाई साह्रै मन पर्ने जनविश्वास छ र उनलाई सम्झँदै उपत्यकाका नेवार बौद्ध आआफ्ना टोलबाट बाजासहित चैत्यहरूको परिक्रमा गर्ने गर्छन् । यो पर्वको मुख्य विशेषता हो बाजा र यससँग जोडिएको लोकधुन । यस पर्वमा बजाइने बाजाहरूलाई गुँलाः बाजंको समूहमा राखिन्छ, जसमा धाः, भुसिया, चुसिया, न्यागी, तालगायत पर्छन् । भाषा वंशावलीअनुसार गुँलाः पर्व राजा विक्रमदेवको पालामा सुरु भएको हो र त्यसै बेलादेखि अहिलेसम्म गुँलाः बाजंको ध्वनिमा नेवार बस्तीहरू झुमिरहेका छन्, जुन हाम्रो लोकसंगीत परम्परा हो । लोकधुनसँग जोडिएको मौलिक ज्ञान हाम्रा लागि निकै महत्त्वपूर्ण छ । यसको उत्पादनका लागि बाजा बनाउने तत्तत् पद्धति र प्रक्रिया अनुसरण गर्नुपर्छ, जसमा विज्ञान लुकेको हुन्छ । र त्यो हाम्रो मात्र होइन, संसारकै ज्ञान हो अनि सम्पदा पनि । बहुजातीय र बहुसांस्कृतिक हाम्रो देश लोकसंगीत परम्परा र ज्ञानहरूमा समृद्ध छ । सुदूरपूर्वको मेचीदेखि सुदूरपश्चिमको महाकालीसम्म यस्ता ज्ञान र परम्परा कति छन् कति ! तीमध्ये केही प्रचलनमा होलान् त केही ओझेलमा परेका । नेपालित्वको गतिलो आधार, विशिष्ट सम्बल बन्न सक्ने यस्ता विषयलाई हामीले संरक्षण गर्नुपर्छ, प्रकाशमा ल्याउनुपर्छ । नेपाली मौलिकताका भव्य अन्तर्राष्ट्रिय पहिचान बन्न सक्ने लोक बाजा, धुन आदिलाई पुनर्जीवन दिन हाम्रा सम्बद्ध संस्था, निकाय र सरोकारवालाहरूले यथोचित पहल थाल्नुपर्छ ।विदेशका नामी विश्वविद्यालयहरूले लोकसंगीत बनाउनेहरूको सीप, ज्ञान र व्यवहारलाई इतिहास र समाजसँग जोडेर अध्ययनअध्यापन गर्छन्, खोजअनुसन्धान गर्छन् । लोपोन्मुख धुन तथा गीतहरूको अभिलेख र अध्ययनमा अथाह लगानी गरेका हुन्छन् । हाम्रोमा पनि यसतर्फ केही छुटपुट प्रयासहरू नभएकाचाहिँ होइनन् । काठमाडौं विश्वविद्यालयको एथ्नोम्युजिकोलोजी विभागले गरेका पछिल्ला कामहरू अनि लोकबाजा संग्रहालयले बाजा संरक्षणमा देखाएको सक्रियता प्रशंसनीय छन् । तर यस्ता काम राज्यको अग्रसरतामा पनि हुनुपर्छ, यिनको दायित्व सरकारले नै लिनुपर्छ । प्रजातन्त्रको उदयपछि, नेपालको संगीत, समाज तथा मानव व्यवहारका बारेमा अध्ययन गर्न विदेशीहरू आउने क्रम सुरु भयो । उनीहरूले त्यति बेला भेटेजति लोक भाका, गीत, संगीतलाई अडियोभिडियोमा कैद गरे । खोज्यो भने, ती अझै विश्वका प्रतिष्ठित विश्वविद्यालयहरूमा भेटिन्छन् । तिनले त्यस बेला हाम्रो संगीत परम्परालाई व्यवस्थित अवलोकन, अध्ययन र विश्लेषण गरेर लेखहरू प्रकाशन गरे । उस बेला तिनले यसको महत्त्व बुझेका थिए, जुन हाम्रो सरकारले अझै बुझ्न सकेको छैन । यिनै सम्पदाको सामर्थ्यको बलमै हामीले संसारलाई आफूतिर तान्न सक्छौं भन्ने हेक्का सरकारले राख्नुपर्छ । मुलुकभित्र हामीले नै यसको व्यवस्थित अनुसन्धान र प्रकाशन गर्न सक्यौं भने, विश्वभरिका विश्वविद्यालयसम्म पुग्न सकिन्छ, लोकसंगीत परम्परामा रुचि राख्ने संसारभरिका विद्यार्थीहरूले हामीलाई यहीमार्फत पढ्न सक्छन् । लोकधुनलाई लिपिबद्ध गर्न सके यसलाई अमर बनाउन सकिन्छ, यसप्रति प्राज्ञिक आकर्षण पैदा गर्न सकिन्छ । लोकधुनलाई परिमार्जन गरी आफ्नो सृजनामा प्रयोग गर्नेहरूको संख्या बढे, अझ विदेशी कलाकारहरूलाई हाम्रो लोकबाजाको विशेषता बुझाउन सके, यसले स्थानीयका साथै अन्तर्राष्ट्रिय बजार पनि पाउन सक्छ अनि बाजाको उत्पादनसँग जोडिएकाहरूले रोजीरोटी ।लोक परम्परासँगै हाम्रा मौलिक सिकाइ, सीप र लोक कलाकारहरू बाँचेका हुन्छन् । यसको महत्त्व नबुझ्दा यी सबै ओझेलमा पर्छन् । लोकसंगीतको उत्पादन गर्ने समुदायको ज्ञानलाई हामीले जगेर्ना गर्नुपर्छ, त्यसका लागि स्थानीय सरकारको भूमिका महत्त्वपूर्ण हुन्छ । जस्तो जीविकाको माध्यम निर्माण गर्न लोकसंगीतलाई प्रदर्शन गरेर त्यसैलाई आम्दानीको व्यावसायिक मोडल बनाउन सकिन्छ । सांस्कृतिक पर्यटनका लागि महोत्सवहरू पनि आयोजना गर्न सकिन्छ । र, यस्ता काम गरिबी निवारण अनि विकासका मुद्दाहरूसँग पनि जोडिन्छन् । स्थानीय अर्थतन्त्रसँग लोककलाकारहरूलाई जोड्न सके मात्रै कला संरक्षणलाई दिगो बनाउन सकिन्छ । राज्यले कलाकारहरूलाई हौसला दिन कुनै कसर बाँकी राख्नु हुन्न, आखिर कलाकारहरू हौसलामै त बाँचेका हुन्छन् ।"
ध्वजावाहक वायुयानको दुर्गति !,"सुरज कुँवरको निजी वायुयान आकाशमा, ध्वजावाहक भुइँमा लेख सान्दर्भिक लाग्यो । २०४६ साल ताका नेपाल वायुसेवा निगमका १५ विमानले मुलुकका ४४ विमानस्थलमा यात्री तथा कार्गो सेवा दिएका थिए । राजनीतिक हस्तक्षेप, भ्रष्टाचार र सेवामा अनियमितताको पराकाष्टाले अहिले केवल १० गन्तव्यमा उडान भरिरहेको छ, निगमका जहाज दैनिक ४ घण्टा पनि उड्दैनन् । अचेल दुइटा पुराना ट्वीनअटरको भरमा आन्तरिक उडान भरिरहेको छ । कमिसन रकम पोको पारेर निगमलाई ऋणमा चुर्लुम्म डुबाउने निगमका नेतृत्वहरूका कारण यस्तो अवस्था आइपुगेको हो । लेखअनुसार निगमभन्दा ३९ वर्ष कान्छो निजी वायुसेवा बुद्ध एयरले आफ्ना १५ जहाजले ५१ प्रतिशत बजार हिस्सा ओगट्दै ३३ आन्तरिक गन्तव्यमा उडान भरिरहेको छ भने प्रदेशहरू जोड्ने योजना पनि बुन्दै छ । सरकारी स्वामित्वको राष्ट्रिय ध्वजावाहक जोगाउने हो भने, भ्रष्टाचारमा संलग्न हुनेहरूलाई कारबाही गर्नैपर्छ । अनि सम्बन्धित ट्रेड युनियन, अर्थ, पर्यटन मन्त्रालयसँग गम्भीर छलफल गरी सुधारसहितको कम्पनी मोडलमा सञ्चालन गर्नुपर्छ । महाप्रबन्धक पदमा लोकसेवा आयोगबाट छनोट गरेर मात्र नियुक्ति गरिनुपर्छ । गंगाराज अर्याल, पाणिनि८, अर्घाखाँची"
'मध्यपन्थ को विलय,"नेपालीमा एउटा चर्चित उखान छ, छन गेडी सबै मेरी, छैनन् गेडी सबै टेढी अर्थात् शक्ति र सम्पत्ति छ भने, सबै आफ्ना हुन्छन्, छैन भने पराई । माधव नेपालले अहिले यस्तै नियति भोगिरहेका छन् । केपी शर्मा ओलीको हेपाइ, पेलाइ, स्वेच्छाचारिता र दम्भ स्विकारेर पार्टीमा बस्न सकिँदैन भन्दै नेकपा एमालेको विकल्प प्रस्तुत गर्नेहरू यसबखत नेपाललाई एक्लो बनाउँदै उनै ओलीको भारदार बन्न पुगेका छन् । स्वभावैले नेपाली राजनीतिमा एमालेको प्रभाव ज्यादा छ । त्यसभन्दा पनि सूर्य चिह्नको प्रख्याति अचम्मको छ । वृद्धभत्ताको प्रभावले एमाले सधैं शिखरमा उभिएको भान हुन्छ । सायद त्यसकै प्रभाव हुन सक्छ कतिपय इमानदार, स्वाभिमानी चरित्र भएका आत्मसम्मानको वकालत गर्नेहरू जस्तोसुकै परिस्थितिमा एमालेबाट अलग रहने सोच्न सक्दैनन् । पछिल्लो समय ओलीको हर्कत र उनको दम्भको भुमरीमा सिंगो एमाले जकडिँदै गर्दा र संविधानमाथिको एकपछि अर्को प्रहारले पार्टीको आदर्शलाई छियाछिया बनाइरहँदा स्वाभिमानी चरित्रको मान्छे पार्टीभित्र अटाउने अवस्था रहेन । नयाँ पार्टीको परिकल्पना भयो । बीजारोपण पनि भयो । तर आफूलाई स्वाभिमानी र चरित्रवान् ठान्ने नेताहरूले आफ्नो धरातल बिर्सिदिए । नेता नेपालको आदर्श र समर्पणभावमा ती मध्यपन्थी नेताहरू अटाउन चाहेनन् । आफूलाई ओलीकै पोल्टामा समर्पण गरेर राजनीतिक भविष्यलाई सुरक्षित राख्ने सोच बनाए । राजनीति कसैका लागि पनि सर्वकालीन हुँदैन । गणेशमान त्यागेरै महान् बनेका नेता हुन् । कृष्णप्रसाद भट्टराई पनि त्याग र समर्पणले सुसज्जित भएकै कारण सर्वकालीन बन्न सके । मनमोहन अधिकारीमा कहिल्यै पनि सत्तामोह रहेन । त्यसैले उनीहरू आज नेपाली राजनीतिका शिखर व्यक्तित्वका रूपमा पूज्य छन् । जहाँसम्म एमालेभित्र अब मध्यपन्थी भनेर चिनिने आत्मसमर्पणवादी भीम रावल, घनश्याम भुसाललगायत नेताहरूको सन्दर्भ छ, एमाले एकताका लागि उनीहरूको भूमिका कोसेढुंगा साबित पक्कै भएको छ । तर, जनताबाट उनीहरूले विश्वास गुमाएका छन् । ओली नेतृत्वमा बस्न सकिँदैन भनेर दिएको अन्तर्वार्ताको मसी सुकेको छैन, टेलिभिजन वार्तामा गरेका विरोध ताजै छन्, यसबखत नेपाललाई एक्लो बनाएर भाग्दै गर्दा हिजो आफूले बोलेका कुराप्रति थोरै पनि हीनताबोध रहेन ? उत्तम पुडासैनी, जोरपाटी, काठमाडौंअन्ततः भुसाल, रावललगायतका नेपालपक्षीय नेताहरू ओली क्याम्पमा छिरेका छन् । पार्टीहरू रोज्नुछोड्नु आआफ्नो इच्छाको कुरा हो । तथापि जुन प्रवृत्तिविरुद्ध हिजो लडेका हुन्, आज त्यो प्रवृत्ति सच्चिएको हो वा नसच्चिँदै आत्मसमर्पण गरिएको हो ? त्यसको जवाफ भुसालजस्ता तार्किक नेताहरूले आमजनतालाई दिनुपर्छ । कसको कारण किन विभाजनको तहसम्म पुग्यो भन्ने कुरा आमजनताले जान्न चाहिरहेका छन् । यसका साथै केही प्रश्न दोस्रो पुस्ताका नेताहरूलाई गर्नु छ । ती हुन् के मंगलबारको बैठकलाई २०७५ जेठ २ गतेकै निरन्तरता मान्न मिल्छ ? मिल्दैन भने, त्यो बैठकमा पूर्वमाओवादी नेताहरूको उपस्थिति किन देखियो ? ओलीको प्रतिगमन आज सच्चिएको हो ? अब संसद् पुनःस्थापना गर्ने अदालतको फैसलालाई एमालेले स्वागत गर्छ कि विरोध ? २२ पटक संसद् विघटन गर्ने, विश्वासको मत नपाउँदा पनि राजीनामा दिई पार्टीकै अर्को नेतालाई प्रधानमन्त्री बनाऊँ भनेर नैतिकता प्रदर्शन गर्न नसक्ने नेता नै अहिले आदर्श पात्र बनेका हुन् ? खुलामञ्चको भाषणमा नेता भुसालले अब ओलीसँग साइबर स्याल मात्र बाँकी छ भनेका थिए । अब के तिनै स्यालहरूको नेता बन्न पाउँदा गौरवान्वित महसुस गर्न पुगेका हुन्, भुसाल ? चुनावहरू विचार र दर्शनले जितिन्छ कि चुनाव चिह्नले ? गोपाल देवकोटा, जोरपाटी, काठमाडौं"
कमजोर सार्वजनिक सेवाप्रवाह,"नागरिकताका विषयमा बेलाबेलामा ऐन, विधेयक, अध्यादेशजस्ता कुरा समाचार बनिरहेका हुन्छन् । सबै नागरिकले सजिलै र सहजै नागरिकता पाऊन् भनेर नागरिकता टोली गाउँगाउँमा खटाइन्छन् । यसका बावजुद नागरिकहरूले नागरिकता बनाउँदा र बनाइसकेपछिका ससाना त्रुटिहरूले भोग्नुपरेको कठिनाइ भने भयंकर छ । आफ्नै नागरिकले बेहोर्नुपरेका अनेक समस्या समाधानका लागि राज्यले कुनै चासो देखाउँदैन । नागरिकता बनाउँदा कर्मचारीहरूबाटै कतिपय त्रुटि हुन्छन् । जस्तो कसैको नागरिकतामा जन्ममिति नेपालीमा ठीक हुन्छ, अंग्रेजीमा फरक, नागरिकतामा एउटा नाम, विद्यालयकलेजको सर्टिफिकेटमा अर्कै । यस्ता केही दिनको, महिनाको र बीचको नामहरू नागरिकता र सर्टिफिकेटमा अलिअलि फरक पर्दा अनाहकमा नागरिकहरूले अनेकन झन्झट र कष्ट भोग्नुपरिरहेको छ । कर्मचारीहरूबाटै भएका सामान्य गल्तीले नागरिकहरूले भोग्नुपरेका समस्यामा यदि प्रमुख जिल्ला अधिकारी चिनजानका, नाताका छन् वा माथिल्लो निकायबाट फोन गराउन सकियो भने तुरुन्त काम हुने तर सामान्य नागरिकले दुखेसो पोख्न गएमा सुन्न र भेट्न नचाहने प्रवृत्तिले सकस पारेको छ । नागरिकतामा हुने सामान्य गल्तीलाई सच्याउन अनेक पटक जिल्ला प्रशासन कार्यालय धाउँदा पनि सुनुवाइ नहुने र समाधानका लागि सहयोग नपाइने पीडाले आजित बनेका छन्, आमनागरिक । सीडीओ, ३४ जना सहायक प्रमुख, १० औं अधिकृत र टन्न कर्मचारी हुँदा पनि एउटा झ्यालबाट मात्र सेवा दिएर भीड जम्मा गर्ने कार्य उदेकलाग्दो छ । त्यत्रा उरुङ कर्मचारीहरूले भरिभराउ हुँदा पनि जनताका गुनासा र समस्या समाधान गर्ने र सुनिदिने फुर्सद कसैलाई छैन । कर्मचारीहरूले नारामा जनताको सेवक भएको दाबी गरे पनि उनीहरूबाट जनताले बेहोरेको प्रताडना केलाउने हो भने निष्ठुर शासकझैं लाग्छन् । जनताको सेवाभावभन्दा कताबाट पैसा आउँछ, कुन काम गर्दा धेरै फाइदा हुन्छ भन्नेमा लागिपरेका हुन्छन् । झन् उपल्लो दर्जाका हाकिमहरू त आफूलाई श्री ३ महाराज नै सम्झन्छन् । अलिकति पनि सेवाभाव र नरमपना पाउन कठिन छ । हैकमवादी प्रवृत्तिले जरो गाडेको छ । काठमाडौं उपत्यका, पर्सा, सुनसरी, मोरङ, झापाजस्ता ठाउँमा मनग्य कमाइ हुने समाचारले पनि यी क्षेत्रका सीडीओको चुरीफुरी र तामझाम निकै रवाफिलो हुने गर्छ । पत्रकार, मानव अधिकारकर्मी, समाजसेवी आदिसँग शान्तिसुरक्षा, विकास र नागरिकका समस्याका विषयमा मन्थन गर्नेभन्दा अन्य काममै रमाउँछन्, सीडीओहरू । तिनको काम लकडाउन गर्ने, कर्फ्यु लाउने, माल कमाउने ठाउँमा मात्र सरुवा खोज्ने, सचिव र मन्त्रीको चाकरी गर्ने मात्र हो कि, जनताका समस्या सुन्ने र समाधानका लागि पहल पनि गर्ने ? आफ्ना नागरिकहरूले नागरिकता, राहदानी र सर्टिफिकेट आदिमा भएका सामान्य त्रुटिका कारण भोग्नुपरेको पीडालाई जिल्ला प्रशासन कार्यालयमा एउटा छुट्टै फाँट बनाएर राज्यले समाधानका लागि पहल गरिदिओस् । रोशन भट्टराई, इनरूवा३, सुनसरी"
जलवायु परिवर्तनको खतराको घण्टी,"अबको बाटो सिलसिलेवार प्रकोप हेर्दा आईपीसीसीको प्रतिवेदनले भविष्यका लागि देखाएको खतराको घण्टी अहिलेदेखि नै बज्न थालेको प्रतीत हुन्छ । वर्तमानमा जस्तै नीति कार्यान्वयनमा उदासीनता देखाउने, निर्णय लिँदा अकर्मण्य हुने, जलवायु विज्ञानप्रतिको अज्ञानता कायमै रहने र कार्यशैलीमा ह्वास्लाङे पारा देखाउने हो भने हामी भविष्यमा अकल्पनीय जलवायुजन्य प्रकोपको चपेटामा पर्नेछौं । त्यसलाई रोक्न केही आधारभूत परिवर्तन आवश्यक छ । नेपालमा लेखिने हरेकजसो प्रतिवेदन र लेखमा नेपाल जलवायु परिवर्तनको संकटापन्न मुलुक हो भनेर लेख्ने गरिए पनि हामीले पूर्वाधार निर्माणदेखि प्रकृतिको दोहन गर्दासम्म जलवायुजन्य जोखिमलाई बेवास्ता गर्ने गरेका छौं । करिब साढे ४६ करोड डलर खर्चेको मेलम्ची सुरु नहुँदै यसरी अनिश्चित बन्नु त्यसैको प्रमाण हो । त्यसकारण अबदेखि ठूला पूर्वाधार बनाउँदा जलवायुजन्य जोखिमको वस्तुनिष्ठ र विश्वसनीय आकलन र मूल्यांकनलाई अनिवार्य गराइनुपर्छ । बनिसकेका पूर्वाधारहरूको हकमा पनि जलवायुजन्य जोखिमको आकलन गर्न सके तिनलाई थप क्षति हुनबाट समयमै बचाउन सकिन्छ । भौतिक पूर्वाधार भविष्यका लागि गरिने ठूलो लगानी हो । अक्सर यसको योजना र निर्माण पूर्वाधारको आयु रहँदासम्म हावापानी फेरिँदैन भन्ने मान्यताका आधारमा हुन्थ्यो, जुन अहिलेको जलवायु परिवर्तनको समयमा अप्रचलित भइसकेको छ । त्यसकारण पूर्वाधार निर्माणमा हुने यो यथास्थितिवादी सोचलाई फेर्न जरुरी छ । अबका ऊर्जा, यातायात र सहरी पूर्वाधार जलवायु उत्थानशील (रेजिलियन्ट) बनाउन चुक्ने हो भने हामीले भविष्यका पूर्वाधार र पुस्तालाई जलवायुजन्य जोखिमतर्फ धकेलिरहेका हुनेछौं ।नेपालले वर्तमानमा भोगिरहेको विकासका चुनौतीहरू बहुआयामिक छन् । जलवायु, परिवर्तन जैविक विविधताको ह्रास, पर्यावरणीय विनाश, सामाजिकआर्थिक सीमान्तीकरण र जनस्वास्थ्यका समस्याजस्ता चुनौतीहरूका कारक र प्रभाव मात्रै होइन, समाधानका उपाय पनि अन्तरसम्बन्धित छन् । तथापि यस्ता चुनौतीहरूको सामना भने छुट्टाछुट्टै गर्न खोजिरहेका छौं । आर्थिक विकासका नाममा वातावरणीय विनाश र जलवायु जोखिमलाई बढाइरहेका छौं । जैविक विविधता संरक्षणको कडीलाई आर्थिक विकाससँग राम्ररी जोड्न सकिरहेका छैनौं । अनुसन्धानहरूले जलवायु परिवर्तनको प्रभाव न्यूनीकरण र जैविक विविधता संरक्षणलाई सँगसँगै लैजान सकिने देखाएका छन् । जस्तै ह्रास भएको जमिनमा रोपिने बहुउपयोगी वनस्पतिले मानिसलाई खाद्यान्न र औषधि लगायतका वातावरणीय सेवा मात्रै प्रदान गर्दैन, जीवजन्तुलाई आश्रयस्थल पनि प्रदान गर्छ, जलवायु परिवर्तनको कारक कार्बनलाई निषेचन गर्छ र पहिरोजस्ता जोखिमबाट पनि बचाउँछ । त्यसै गरी कृषिवन, कृषि पर्यावरण, पर्यापर्यटनले आम्दानीमा विविधता र वृद्घि ल्याउँछ । सहरमा भौतिक पूर्वाधारसँगै वातावरणीय पूर्वाधारलाई बढाउँदा भविष्यमा हुने तापमान वृद्घिको परिमाणलाई कम गर्न मद्दत गर्छ । अन्त्यमा, हाम्रोजस्तो देशले जलवायु परिवर्तन, जैविक विविधता संरक्षण र आर्थिक विकासलाई बीचका नोक्सानी (ट्रेडअफ) कम गर्दै फाइदा (सिनर्जी) बढाउने उपाय खोज्नु उपयुक्त हुन्छ । त्यसका लागि जलवायु जोखिम बढाउने र वातावरणीय क्षय गर्ने कामलाई निरुत्साहित गर्नु जरुरी छ । कुल गार्हस्थ्य उत्पादन (जीडीपी) केन्द्रित विकासको एकांगी अवधारणालाई मानव र प्रकृतिको भलाइकेन्द्रित विकासको अवधारणाले व्यवहारमा विस्थापित गर्न सके मात्र हामी जलवायु परिवर्तनको खतराबाट बच्न सक्नेछौं ।"
अफगानिस्तानको अन्योल,"अबको चुनौती र सम्भावनाअफगानिस्तानको पश्चिमानिर्देशित राजनीतिक रंगमञ्चको पछिल्लो दृश्यले, घरेलु नेतृत्व आफ्ना मतदाता र करदाताप्रति बेइमान भएर विदेशी मार्गचित्र बोकेर हिँडे र तिनै विदेशी साहुको नुनको सोझो गरे भने समाज कसरी च्यातिन्छ, सामाजिक सम्बन्धहरू कसरी अमिला हुन्छन्, राजनीति कसरी निकम्मा हुन्छ, आफ्नो ढुकुटीमा अरूले कसरी तर मार्छन् र आफ्ना नागरिक कसरी कुपोषित हुन्छन् भन्ने देखाउँछ । जे होस्, अथाह स्रोतयुक्त यो दक्षिण एसियाली मुलुकले कोल्टे फेर्न खोज्दै छ । तर कोल्टे कता र कसरी फेर्छ, त्यो हेर्न र बुझ्न केही समय पर्खनैपर्छ । सत्तापलट हुनासाथ सबै कुरा ठीक भइहाल्दैन भन्ने कुराको भुक्तभोगी त हामी आफैं छौं । च्यातिएको समाजलाई समावेशिताको धागोले सिउन निकै समय लाग्न सक्छ र तालिबानले जे भने पनि सामाजिकसांस्कृतिक विविधतालाई उनीहरूले गत साता पत्रकार सम्मेलनमा भनेजस्तो धार्मिक सूत्रले मात्र समेट्न सक्दैन भन्ने सायद बुझेका होलान् । त्यहाँ जातीय, लैंगिक, भौगोलिक र वर्गीयलगायत थुप्रै छिद्र छन् । थप खाडल त भर्खर घर फर्केका अमेरिका र उसका साझेदारहरूले पार्दै छन्, जसले अफगानिस्तानलाई राजनीतिक रूपले एक्ल्याउने, आर्थिक रूपमा विभिन्न बन्देज लगाउने, केही सचेत महिला र पहुँचवाला अफगानी अनि तिनका सन्तानलाई शरणार्थी बनाई आफ्नो देश लाने गर्दै अफगानिस्तान बस्नयोग्य मुलुक होइन भनेर विश्वलाई भ्रमित पार्न खोजेका छन् । यसै साता काबुल विश्वविद्यालयका एक मित्रले मलाई सुनाउँदै थिए, उनलाई अमेरिका जाने भिसाको फारम पठाउँदै भनिएछ, यो फारम भर । तिमी र तिम्रा सन्तानलाई अमेरिका लैजान्छौं । थुप्रै परिचित अफगानीहरूले यस्तै भनिरहेका छन् । ती मेरा मित्रहरू सञ्चारकर्मी, महिला अधिकारकर्मी, लेखक, प्राज्ञ, युवा राजनीतिज्ञ र गैससमा काम गर्ने दक्ष व्यक्ति हुन् जो अफगानिस्तानको पुनर्निर्माणका लागि महत्त्वपूर्ण जनशक्ति हुन् । यसरी विभिन्न बहानामा दक्ष र सचेत जनशक्ति शरणार्थीका रूपमा बाहिर लगिदिएपछि मुलुक कसरी बन्छ ? अनि शरणार्थी र आप्रवासीका रूपमा पश्चिमा मुलुक लगिएका माथि ती मुलुकले गर्ने रंगभेदी व्यवहार कम विषालु छ र ? अर्को महत्त्वपूर्ण वर्ग जुन खुब प्रयोगमा आइरहेको छ, त्यो हो महिला । हो, अफगान महिला हुनु भनेको युरोपेली र अमेरिकी महिला भएजस्तो होइन । मध्यएसियाली र पूर्वसोभियत इस्लामिक समाजका महिलाजस्तो हुनु पनि होइन । तालिबानको पहिलो शासनकालमा जस्तो महिला हुनु भनेको दक्षिण एसियाली इस्लामिक र अरबिक महिला हुनु पनि होइन । तर समय फेरिएको छ, विश्वसमाज विविध हिसाबले जोडिएको छ, अफगान समाज फेरिएको छ, तालिबानहरू पनि पक्कै फेरिएका छन् । वर्तमान अफगान पुस्ता शिक्षित र सचेत छ जसलाई गत साता तालिबानलाई लिएर उनीहरूले गरेका प्रश्नहरू, खबरदारीहरू र विरोध प्रदर्शनहरूले पनि पुष्टि गर्छन् । तालिबान र अफगान जनताका लागि अवसर र चुनौती दुवै छ । तालिबानले राजनीतिक शक्तिका रूपमा जनताको मत लिएर शासन गर्ने हो भने ऊ रूपान्तरित हुनु जरुरी छ । र, साथै उसलाई विश्व र छिमेकीहरूको समर्थन मात्र होइन, व्यावहारिक साथ पनि चाहिन्छ । उसले यो पनि बुझेको हुनुपर्छ ऊ अब पहिलाको शासन चलाउँदाको पाँचवर्षे बच्चा होइन, तीसवर्षे परिपक्व शक्ति हो जसले अफगान समाजमा नकारात्मक र सकारात्मक दुइटै प्रभाव पारेको छ । घटनाक्रमहरूले के पनि पुष्टि गरेका छन् भने, अब अफगानी राजनीतिक प्रक्रिया तालिबानलाई जंगल पठाएर अगाडि बढ्दैन । अनावश्यक भ्रम खडा गर्नु पश्चिमाहरू र अफगान जनताकै लागि थप हानिकारक हुनेछ । बरु अफगानिस्तान पनि सदस्य भएका अन्तर्राष्ट्रिय मञ्चहरूमा वादविवाद गर्ने, आलोचनात्मक विश्लेषण गरी तालिबानलाई रूपान्तरण हुन सघाउने, अफगान महिला र सीमान्तकृतका पक्षमा आवश्यक पैरवी गर्ने गर्दा सहयोग हुन्छ, न कि केही हजार दक्ष जनशक्ति लगी घरेलु प्रक्रियामा अप्रत्यक्ष हस्तक्षेप गर्नुमा । पश्चिमाहरूले दक्ष जनशक्ति लाने र कालान्तरमा उनीहरूकै जन्मभूमिविरुद्ध प्रयोग गर्ने ल्याटिन अमेरिकी केही मुलुक, इरान, इराक, सिरिया र हङकङमा अपनाइएको रणनीति अफगानिस्तानमा नअपनाएको बेस । अनि तालिबानले पनि आफ्ना जनताको क्षमता, चाहना र सीप पहिचान गरी लैंगिक र सीमान्तकृत सहितको समावेशी खाका बनाएर जनअनुमोदन गराएर अगाडि बढ्दा अफगानिस्तानको पुनर्निर्माण, राजनीतिक परिवर्तन र समाज रूपान्तरण प्रक्रियाहरू अगाडि बढ्न सक्छन्, प्रतिशोधको रणनीति लिई दक्ष र सचेत युवा पुस्ता बाहिर लखेटेर होइन ।उपर्युक्त विचारसँग लेखकसम्बद्ध संस्थाको कुनै सम्बन्ध छैन ।"
सामुदायिक विद्यालय कहिले खुल्लान् ?,"अब के गर्ने ?अहिले सामुदायिक विद्यालयहरूमा पनि आधारभूतका बालबालिका बढी मारमा परेका छन् । त्यसमा पनि दुर्गम गाउँका विद्यार्थीहरूको पठनपाठन अस्तव्यस्त भएको छ । ताप्लेजुङको लुङथुङ गाउँको लुङथुङ आधारभूत विद्यालयका शिक्षक कृष्णबहादुर राईका अनुसार, विद्यार्थीहरूले यो शैक्षिक सत्रमा सिकाइको सुरुआत गर्नसम्म पाएका छैनन् । उनी स्थानीय सरकारको निर्देशन कुरेर बसेका छन् । छरिएको गाउँमा रहेको विद्यालयमा तीन शिक्षक छन् । शिक्षक राई भन्छन् विद्यालय खोल भनिदिए शिक्षण कार्य सुचारु हुन्थ्यो र विद्यार्थीले नियमित पढ्न पाउँथे । ३४ कक्षा पढ्ने विद्यार्थीहरूले शुद्धसँग शब्द पढ्न सक्दैनन् । वाक्य गठनमा उनीहरूका कमजोरी त रहने नै भए । अनुच्छेद पढेपछि गरिने प्रश्नको जवाफ दिन सक्दैनन् । माथिल्लो कक्षाका विद्यार्थीमा समेत औसत भाषिक र गणितीय सीप छैन । यस्तो अवस्थामा लामो समय विद्यालयबाहिर रहनु र शिक्षकसँग प्रत्यक्ष सिक्ने अवसर नपाउनुले कस्तो असर पारिरहेको होला, सहजै अनुमान गर्न सकिन्छ ।यावत् उदाहरण हेर्दा, सामुदायिक विद्यालयका अधिकांश बालबालिकाका लागि सुरक्षित रूपमा कक्षाकोठामै पठनपाठनको अवसर दिनुको विकल्प छैन । विद्यार्थीहरूलाई विद्यालयमै पठनपाठन गराउनुझैं महत्त्वपूर्ण स्वास्थ्य सुरक्षा मापदण्डको पालना पनि छ ।यी विचार लेखकहरूका निजी हुन् ।"
बैंकहरूले बढाउन थाले ब्याज,"(काठमाडौं)  कर्जा प्रवाहको तुलनामा निक्षेप संकलन बढ्न नसकेपछि तरलता अभाव भएको भन्दै बैंक तथा वित्तीय संस्थाहरूले ऋणको ब्याज बढाउन थालेका छन् । पछिल्ला दिनहरूमा कर्जाको ब्याजदर बढेको पत्र बैंक तथा वित्तीय संस्थाबाट आउन थालेको उद्योगी व्यवसायीले बताएका छन् । बैंक तथा वित्तीय संस्थाले ऋणको ब्याजदर बढाउन थालेको नाडा अटो मोबाइल्स एसोसिएसनका उपाध्यक्ष आकाश गोल्छाले बताए । यसअघि बैंक तथा वित्तीय संस्थाले तत्काल ब्याजदर नबढ्ने बताउँदै आए पनि ब्याजदर बढेको पत्र आउन थालेको उनले जानकारी दिए । मैले कर्जा लिएका बैंकहरूबाट ऋणको ब्याज बढेको पत्र प्राप्त भएको छ, उनले भने, ०५ प्रतिशतदेखि एक प्रतिशत बिन्दुले कर्जाको ब्याज बढाएका छन् । यही अवस्था रहे यो वर्ष ब्याजदर धेरैले बढ्ने संकेत देखिएको उनको आकलन छ ।कर्जा प्रवाहको तुलनामा निक्षेप संकलन नहुँदा केही बैंकहरूले ब्याजदर बढाउन थालेको बैंकर्स संघका उपाध्यक्ष अनिलकुमार उपाध्यायले स्वीकार गरे । तरलता अभाव भइसकेको छैन, स्पष्ट संकेत भने देखिन थालेको छ, उनले भने, तरलता कम भएकै कारण ७८ वटा बैंकबाहेक सबै बैंकले स्थायी तरलता सुविधा (एसएलएफ) लिइसकेका छन् । केही सातायता सरकारी खर्च नभएकाले बैंकहरूमा तरलता अभाव देखिन थालेको उनले बताए । अन्तर बैंक सापटी पाउन गाह्रो छ भने यसको ब्याजदर पनि ५ प्रतिशत नजिक पुगेको छ । यही कारण बैंकहरूले रिपो र एसएलएफमार्फत तरलता व्यवस्थापन गरिरहेको उनले बताए । अब सरकारी खर्च बढेर बजारमा आयो भने त सहज होला, नत्र तरलता अभाव हुने देखियो, उनले भने, आर्थिक वर्षको सुरुवाती अवस्थामा बैंकहरूको कर्जा प्रवाह राम्रो छ । तर त्यहीअनुसार निक्षेप बढ्न सकेको छैन । राष्ट्र बैंकका एक उच्च अधिकारीले पनि अधिक तरलतामा कमी देखिन थालेको बताए । तरलता अभाव भइहालेको नभए पनि चाप परेको सत्य हो, ती अधिकारीले भने, तरलता अवस्था हेर्दा गत वर्षजस्तो कम नहुने देखियो, सिमान्त रूपमा बढ्न सक्छ । अहिले सरकारले राजस्व संकलन मात्र गरेको तर खर्च नगरेकाले बजारमा पैसा नभएको उनको भनाइ छ । सरकारले वित्तीय हस्तान्तरण गरेको छैन, उनले भने, यसकारण बजारमा पैसा नआएको होला ।राष्ट्र बैंकको तथ्यांक हेर्दा पनि वित्तीय प्रणालीमा तरलता अभाव देखिन थालेको छ । केही दिनयता बैंक तथा वित्तीय संस्थाले अन्तर बैंक सापटी पाउन छोडेका छन् भने त्यसको ब्याजदर पनि ५ प्रतिशत हाराहारीमा पुगेको छ । अन्तर बैंक सापटी पाउन छोडेपछि बैंकहरूले एसएलएफ र रिपो लिन थालेका छन् । बुधबारसम्म बैंक तथा वित्तीय संस्थाले एसएलएफ र रिपोमार्फत कुल ३५ अर्ब रुपैयाँ लिइसकेका छन् । जबकि बुधबारसम्म वित्तीय प्रणालीमा २३ अर्ब रुपैयाँ मात्र अधिक तरलता छ । एसएलएफ र रिपोमार्फत लिएको पैसा बैंकले एक साताभित्र फिर्ता गर्नुपर्छ । यसकारण बजारमा रहेको कुल अधिक तरलता रकममा एसएलएफ र रिपोमार्फत लिएको रकम घटाउँदा करिब १२ अर्ब रुपैयाँ अधिक तरलता ऋणात्मक देखिन्छ । विज्ञहरूले यो अवस्थालाई तरलता अभावका रूपमा विश्लेषण गरेका छन् । राष्ट्र बैंकका प्रवक्ता देवकुमार ढकाल भने बजारमा तरलता अभाव भइनसकेको दाबी गर्छन् । अहिलेको अवस्था एकदमै सहज पनि होइन, अभाव पनि होइन, उनले भने, यद्यपि आत्तिहाल्नुपर्ने अवस्था छैन । बजारमा तरलता अवस्थाबारे राष्ट्र बैंकले सूक्ष्म रूपमा नियमन गरिरहेको पनि उनले बताए । तरलता अभाव भएको अवस्थामा विभिन्न विकल्पमार्फत बजारमा पैसा पठाउन सकिन्छ, उनले भने, तरलता अभाव हुने अवस्था आए राष्ट्र बैंकले ती विकल्प पनि उपयोग गर्छ । बैंकहरूले कम्तीमा २० प्रतिशत तरलता राख्नुपर्छ । हाल यो अनुपात २३ प्रतिशतभन्दा बढी छ । यसले पनि तरलता अभाव नभएको पुष्टि हुने उनको भनाइ छ ।चालु आर्थिक वर्षको सुरुवातसँगै बैंकहरूमा निक्षेप घट्न थालेको छ । जसअनुसार असारको तुलनामा गत सातासम्म वाणिज्य बैंकहरूको निक्षेप करिब ८५ अर्ब रुपैयाँले घटेको छ । असारमा बैंकहरूको कुल निक्षेप ४२ खर्ब १ अर्ब रुपैयाँ थियो । गत सातासम्म यस्तो निक्षेप घटेर ४१ खर्ब १७ अर्ब रुपैयाँमा झरेको छ । यस्तै, पछिल्लो पाँच सातामा वाणिज्य बैंकहरूको निक्षेप ५७ अर्ब रुपैयाँले बढेको छ । असार मसान्तमा बैंकहरूको कुल कर्जा प्रवाह ३७ खर्ब २१ अर्ब रुपैयाँ थियो । गत सातासम्म कुल कर्जा प्रवाह बढेर ३७ खर्ब ७८ अर्ब रुपैयाँ पुगिसकेको छ ।"
इन्धन अभाव गराउन व्यवसायीले अर्डर नै लिन छाडे,"(काठमाडौं)  मुलुकमा बन्दहडताल वा कुनै विपत्ति आएर ढुवानी प्रभावित भए नेपाल आयल निगमको भण्डारण क्षमताले पेट्रोलियम पदार्थको माग कति दिनसम्म धान्ला ? आयल निगमका प्रवक्ता विनितमणि उपाध्याय भन्छन्, मुलुकभर पेट्रोल ७ दिन र डिजेल १० दिनलाई मात्रै पुग्छ । कतिपय जिल्लामा त एक दिनलाई पनि पुग्दैन । भलबारी, धनगढी, नेपालगन्ज, दाङ, सुर्खेतलगायत स्थानमा एक दिनलाई पनि पुग्दैन । विराटनगरमा डेढ दिन, उपत्यकाको हकमा ९ दिनलाई मात्रै पुग्ने भण्डारण क्षमता रहेको उपाध्यायले बताए ।यो अवस्था वर्षौं अघिदेखिको हो । भारतले २०७३ मा अघोषित नाकाबन्दी गरी इन्धन हाहाकार भएपछि भण्डारण तथा मौज्दातको संयन्त्र र संरचना खडा गर्ने बताइए पनि त्यतिकै सेलायो । पछिल्लो समय निगमले पोखरामा डिजेल ट्यांकी, विभिन्न डिपोमा रहेका मट्टीतेल ट्यांकीमा पेट्रोल भण्डारण गर्ने प्रक्रिया थालेको छ । अमलेखगन्जमा ४४ हजार किलोलिटर, विराटनगरमा ५ सय ६० किलोलिटर क्षमताका ट्यांकी तथा झापा र सर्लाहीमा ग्यास भण्डारणको पूर्वाधार बनाउने कार्य सुरु भएको छ । तर निर्माण रोक्न अनेक तहबाट लबिइङ भइरहेको निगम बताउँछ । भण्डारण विस्तार गर्न दिइएन । लकिङमा अवरोध गरियो, त्यही भएर अहिले समस्या भइरहेको छ, निगम कार्यकारी निर्देशक सुरेन्द्रकुमार पौडेलले भने, निगम कमजोर भएका बेला व्यवसायीहरूले इन्धनको प्रोडक्ट डेलिभरी अर्डर (पीडीओ) उठाएनन् । भाडा बढाउन दबाब दिँदै आन्दोलन गरेर अप्ठ्यारोमा पारे । ढुवानी भाडा वृद्धिको माग गर्दै पेट्रोलियम ढुवानी व्यवसायी महासंघले मंगलबारदेखि इन्धन ढुवानी गर्न पीडीओ उठाएका छैनन् । इन्धन अत्यावश्यक वस्तु भए पनि उनीहरूले अत्यावश्यक पदार्थ नियन्त्रण (अधिकार) ऐन २०१७ विपरीत पीडीओ नउठाएका हुन् । उक्त ऐनअनुसार अत्यावश्यक वस्तुको आपूर्तिमा बन्दहडताल गर्न पाइँदैन । वस्तु सञ्चय गरी राख्ने व्यक्ति, कम्पनी, उद्योगलाई तोकिएको इलाकामा तोकिएको अवस्थामा बिक्री गर्न बाध्य गराउने बाध्यकारी व्यवस्था कानुनले गरेको छ ।ऐनमा कारबाही के गर्ने भन्ने उल्लेख नभए पनि उपभोक्तावादीका अनुसार नियमविपरीत कार्य गर्ने कुनै व्यक्ति, व्यवसाय र उद्योगलाई कडा कारबाही हुन्छ । कारबाहीको अधिकार जिल्ला प्रशासनलाई दिइएको छ । निगमले पनि ढुवानी विनियमावली अनुसार कारबाही गर्न सक्छ । तर व्यवसायीहरूले महँगी बढेको र वैज्ञानिक रूपमा ढुवानी भाडा बढाउन माग गरेका छन् ।महासंघले ६ बुँदे माग राखेर ढुवानी बन्द गरेको छ । इन्धन अभाव गराउने खेलमा सत्तारूढ दलकै व्यवसायीहरू पनि देखा परेका छन् । आन्दोलनरत नेपाल पेट्रोलियम ढुवानी व्यवसायी महासंघ अध्यक्ष खगेश्वर बोहरा प्रधानमन्त्री नजिकका व्यवसायी हुन् । उनी कांग्रेस उद्योग विभागका सदस्य हुन् । महासंघका महासचिव विश्व अर्याल पनि कांग्रेसकै नेता हुन् । उनी पछिल्लो प्रतिनिधिसभा सदस्य निर्वाचनमा धादिङबाट प्रत्याशी थिए । निगमका अनुसार महासंघमा करिब ८० प्रतिशत कांग्रेसनिकट व्यवसायी छन् । सरकारलाई असफल बनाउन अत्यावश्यक मानिने इन्धनकै ढुवानी बन्द गर्नु गैरकानुनी हो । एकदुई दिन ढुवानी नहुँदा त्यसले बजारमा स्वतः असर गर्छ, यो आन्दोलनमा फरक मत राख्ने एक व्यवसायी भन्छन्, आपूर्तिमा समस्या भए सरकारकै बदनाम हुन्छ ।महासंघ महासचिव अर्यालले यातायात क्षेत्रमा भाडा बढे पनि पेट्रोलियम ढुवानी गर्ने ट्यांकरको भाडा वृद्धि नभएकाले बाध्य भएर निगमलाई चाबी बुझाउनुपरेको बताए । यातायात क्षेत्रको भाडा २८ प्रतिशत बढ्यो । पेट्रोलियम ढुवानी व्यवसायीतर्फ पनि महँगी बढेको छ । ढुवानी व्यवसायीहरूको पनि भाडा बढाउनुपर्यो, उनले भने, निगमले बढाउन होमवर्क गरिरहेको छ । यही अवधिमा आपूर्तिमा असर नहोस् भनेरै चाबी बुझाएका छौं । निगमलाई चाबी दिँदा आपूर्ति सहज गर्न स्वयं चालक राखेर ढुवानी गर्न सक्ने उनले बताए । पेट्रोलियम डिलर्स एसोसिएसनका अध्यक्ष लिलेन्द्र प्रधानले पुरानो पीडीओको इन्धन लोड भए पनि नयाँ लोड हुन नसकेको जनाए । उनले केही मागहरू जायज भएको दाबी गरे । निगमले समयमै सम्बोधन नगर्दा समस्या भएको हो । मूल्य अकासिएको छ तर छलफल नै भएन, उनले भने, निगमले जहिले पन्छाउने काम गर्यो । समाधान गर्न वार्ताउन्मुख भएन ।महासंघका अनुसार मुलुकभर १७ सय ट्यांकरहरू छन् । ती ट्यांकरले भारतीय आयल निगमको विभिन्न रिफाइनेरीबाट इन्धन ढुवानी गर्छन् । तर मंगलबारदेखि नयाँ पीडीओ जारी भएर ढुवानी हुन सकेको छैन । निगमका कार्यकारी निर्देशक पौडेलले व्यवसायीले ऐनविपरीत कार्य गरे पनि कारबाहीको उपाय नभएको बताए । व्यवसायीसँग छलफल जारी नै छ, उनले भने, प्रदेशको हकमा प्रादेशिक प्रमुखहरूले पनि छलफल गरिरहेका छन । केन्द्रबाट पनि सहजीकरण भइरहेको छ ।निगमको प्रदेश २ कार्यालय प्रमुख प्रदीप यादवले २६ मध्ये १९ ढुवानी व्यवसायीलाई स्पष्टीकरण सोधेको बताए । ६० प्रतिशतले पीडीओ लिएनन्, ती व्यवसायीलाई स्पष्टीकरण सोधेका छौं, उनले भने । ती व्यवसायीहरूले ३ दिनभित्र स्पष्टीकरण नदिए ढुवानी विनियमावलीअनुसार कारबाही गर्ने उनले चेतावनीसमेत दिए । करार सम्झौता गरी पेट्रोलियम पदार्थ ढुवानीमा खटिएका व्यवसायीले अमलेखगन्जमा अनलोड भई पुनः लोड गर्नका लागि पीडीओ नलिएको पाइएको छ । यसरी अत्यावश्यक सेवाअन्तर्गत पर्ने पेट्रोलियम पदार्थ ढुवानीमा संलग्न ठेकेदारले हडताल गर्न पाइन्छ ?, स्पष्टीकरण पत्रमा भनिएको छ, पत्रको मितिले ३ दिनभित्रमा स्पष्टीकरण पेस गर्न जानकारी गराइन्छ । अन्यथा ढुवानी विनियमावलीबमोजिम कारबाही गरिनेछ ।भैरहवा डिपो प्रमुख प्रलयंकर आचार्यले पनि मंगलबार तेल आपूर्ति नभएको बताए । एकदुई दिनलाई इन्धन पुगे पनि त्यसपश्चात् अन्योल रहेको उनको भनाइ छ । निगम प्रवक्ता उपाध्यायले बिहीबार पुनः छलफल गर्ने बताए । उनले जायज माग सम्बोधन गर्ने भनेर मंगलबार पत्र पठाएको बताए ।"
मणिपालले गरेन २० वर्षसम्म नक्सापास,"(पोखरा)  मणिपाल शिक्षण अस्पतालले नक्सापास नै नगरी संरचना बनाएको खुलेको छ । आव ०७६७७ को महालेखा परीक्षण प्रतिवेदनअनुसार अस्पतालले पोखरा महानगरपालिका११ फूलबारीमा संरचना बनाएकोमा नक्सापास शुल्कसमेत नबुझाएको पाइएको हो । अस्पतालले नक्सापास शुल्क र घर जग्गाको सम्पत्ति करवापत २८ करोड ३७ लाख ९३ हजार रुपैयाँ बुझाउन बाँकी छ । तर महानगरले हालसम्म उक्त रकम असुल गर्न सकेको छैन । भारतीय लगानीको अस्पतालले २०५९ मा भवन निर्माण गरेको हो । महानगरको आर्थिक ऐन, २०७६ को अनुसूची१५ मा भवन निर्माण मापदण्ड, २०७२ लागू हुनुभन्दा पहिले बनेको ३५ फिटभन्दा माथिको घरको नक्सा पास दस्तुर प्रतिवर्गफिट ६० रुपैयाँ र थप तलामा प्रतिवर्गफिट २० रुपैयाँका दरले थप शुल्क निर्धारण गरिएको छ । प्रतिवर्गफिट २ रुपैयाँका दरले वातावरण शुल्क लाग्ने उल्लेख छ । स्थानीय सरकार सञ्चालन ऐन, २०७४ को दफा ४२ (घ) मा नक्सापास नगरी संरचना बनाएमा तेब्बर दस्तुर लिनुपर्ने व्यवस्था गरेकाले उक्त अस्पतालको नक्सापासवापत अभिलेखीकरण प्रयोजनको लागि ३ गुणा थप गरी कर निर्धारण गर्नुपर्छ । तर महानगरले हालसम्म कर निर्धारण नगरेको प्रतिवेदनमा उल्लेख छ । उक्त मापदण्डअनुसार शुल्क निर्धारण गर्दा २१ करोड ५७ लाख १२ हजार नक्सापास शुल्क तथा १३ लाख ८ हजार रुपैयाँ वातावरण शुल्क लाग्छ ।मणिपाल एजुकेसन एन्ड मेडिकल ग्रुप (नेपाल) प्रालिले नेपाल सरकारसँग ४९ वर्षको लागि जग्गा भाडामा लिई अस्पताल, होस्टेल, क्वाटरलगायत संरचना बनाई प्रयोग गरिरहेको छ । अस्पतालले वार्षिक बुझाउनुपर्ने सम्पत्ति करसमेत नियमित बुझाएको छैन । संस्थाले आव ०७६७७ को सम्पत्ति करबापत १६ लाख ९० हजार ४ सय २१ रुपैयाँ बुझाउन बाँकी छ । बहालमा लिएको सम्पत्तिको बक्यौता घर जग्गा कर सुरुदेखि ०७६७७ सम्म ५ करोड ४८ लाख ३३ हजार ५ सय ९१ रुपैयाँ र बहालमा लिएको सम्पत्तिको सम्पत्ति कर ०७२७३ देखि ०७६७७ सम्मको १ करोड २ लाख ४८ हजार ९ सय ८८ सहित ६ करोड ६७ लाख ७३ हजार महानगरले असुल गर्नुपर्ने देखिन्छ । यसमा ०७७७८ को जोड्दा ३५ लाख रुपैयाँ थपिन्छ ।बक्यौता रकम बुझाउन अस्पतालले आलटाल गर्ने गरेको छ । महानगरका राजस्व शाखा प्रमुख गणेश पाण्डेले ९ महिनाअघि बक्यौता रकम बुझाउन ताकेता गरे पनि अस्पतालले नटेरेको बताए । सम्पत्ति कर बेलाबेलामा तिरे पनि नक्सापास शुल्क तिर्न मानेका छैनन्, उनले भने, तत्कालीन शुल्क लगाउनुपर्ने उनीहरूको माग छ तर ऐनले त्यसो गर्न दिँदैन । यो विषयमा गत साता राजस्व परामर्श समितिको बैठकमा छलफल भएको थियो । बक्यौता रकम मणिपालले तिनुपर्ने र त्यसका लागि पुनः पत्राचार गर्नेबारे छलफल भएको समिति संयोजक एवं महानगर उपप्रमुख मञ्जुदेवी गुरुङले बताइन् । हामीले अहिलेकै नियमानुसार नक्सापास शुल्क दिनुपर्छ भनेका छौं, उनले भनिन्, उनीहरूले त्यतिबेलाको सम्झौता खोजिरहेका छन् ।"
होटल अपांगमैत्री बने पर्यटन प्रवर्द्धन,"काठमाडौं (कास) अन्तर्राष्ट्रिय वित्त निगम (आईएफसी) को एक अध्ययनले नेपालका होटल व्यवसायीले अपांगमैत्री पूर्वाधार र सेवामा लगानी गर्न सके पर्यटन प्रवर्द्धन हुने बताएको छ । बुधबार भर्चुअल माध्यमबाट सार्वजनिक नेपालका होटेलहरूमा अपांगता भएका व्यक्तिहरूको पहुँचसम्बन्धी एक सर्वेक्षण ले उक्त सुधार भएमा देशको आर्थिक वृद्धिदरसमेत उकासिने दाबी गरेको छ ।यो प्रतिवेदन नेपाल आर्थिक पत्रकार समाज (सेजन) ले राष्ट्रिय अपांग महासंघ नेपालसँगको सहकार्य र आईएफसीको आर्थिक तथा प्राविधिक सहयोगमा तयार गरेको हो । आईएफसीले अध्ययनमा देशभरका ९० वटा तारे होटल र त्यसमा संलग्न उद्यमीव्यवसायीलाई समावेश गरेको थियो । सहभागीमध्ये ९५ प्रतिशत व्यवसायीले पहुँचयोग्य पर्यटनको अवधारणाबारे जानकार रहेको बताए पनि लगानी भने नगरेको पाइएको प्रतिवेदनमा उल्लेख छ ।हाल सञ्चालित अधिकांश होटलमा अपांगता भएका व्यक्तिको आवतजावतका लागि लिफ्ट रभिराला र्याम्प मात्रै छन्, प्रतिवेदनमा भनिएको छ, १७ प्रतिशत होटलले दृष्टिविहीनका लागि संकेत राखेका छन् । ९ प्रतिशत होटलका कर्मचारी विशिष्ट क्षमता भएका पाहुनाबारे प्रशिक्षित छन् । ३३ प्रतिशत होटलमा अपांगता भएका अतिथिका लागिह्वीलचेयरको व्यवस्था छ ।"
राखेपको प्रतिवेदन 'संयमित,"(काठमाडौं)  अखिल नेपाल फुटबल संघ (एन्फा) का वरिष्ठ उपाध्यक्ष पंकजविक्रम नेम्वाङ र राष्ट्रिय फुटबल टोलीका मुख्य प्रशिक्षक अब्दुल्लाह अल्मुताइरीबीचको विवाद समाधान गर्न राष्ट्रिय खेलकुद परिषद (राखेप) ले गठन गरेको छानबिन समितिले संयमित प्रतिवेदन बुझाएको छ ।बुधबार छानबिन समितिका संयोजक राखेप सदस्य पुरेन्द्रविक्रम लाखेले ११ बुँदे सिफारिस र सुझावसहितको ८३ पृष्ठ लामो प्रतिवेदन सदस्यसचिव रमेशकुमार सिलवाललाई बुझाए । निष्कर्ष र सुझाव सार्वजनिक गरिए पनि प्रतिवेदनको पूर्णपाठ सार्वजनिक गरिएको छैन ।७ सदस्यीय समितिले १४ दिन लगाएर तयार गरेको प्रतिवेदनले मूलतः विवादित दुवै पक्षको दोष वा कारबाहीको निर्देशन जारी गरेको छैन । नरम भाषा प्रयोग गरेको प्रतिवेदनको निष्कर्षमा प्रशिक्षक र पदाधिकारी दुवैले आआफ्नो पदीय मर्यादामा रहेर जिम्मेबारी बहन गर्नुपर्ने उल्लेख छ ।साउन १० गते मुख्य प्रशिक्षक अल्मुताइरीले सामाजिक सञ्जाल फेसबुकमार्फत वरिष्ठ उपाध्यक्ष नेम्वाङको नामै उल्लेख गरी आफूविरुद्ध षड्यन्त्र गरेको र राजीनामा गर्न बाध्य पारिन लागेको जानकारी गराएका थिए । त्यसयता दुवै पक्षबीच आरोपप्रत्यारोप चलिरह्यो । साउन १५ गते बसेको एन्फा केन्द्रीय कार्यसमिति बैठकले आफै विवाद समाधान गर्न नसकेपछि खेलकुद मन्त्रालयमा पठाएको थियो । एन्फा नेतृत्वका अनुसार सर्वसम्मत निर्णयबाट नियामक निकायलाई छानबिनको अनुरोध गर्ने निर्णय भएको हो ।मन्त्रालयको निर्देशनमा राखेपले साउन २० गते गठन गरेको छानबिन समितिले घटनासँग सम्बन्धित १४ जनासँग सोधपुछ गरी प्रतिवेदन तयार पारेको हो । प्रतिवेदनमा प्रशिक्षक अल्मुताइरीले विवादास्पद फेसबुक पोस्ट डिलिट गर्नुपर्ने र पदीय जिम्मेबारीबाहेक अन्य गतिविधि गर्न नपाउने प्रस्ट उल्लेख गरिएको छ । प्रशिक्षकको कार्यसम्पादनबाट एन्फासम्बद्ध सबै जना सन्तुष्ट रहेको प्रतिवेदनमा जनाइएको छ ।छानबिन समितिले निष्कर्ष वा निर्देश नगरी सिफारिस र सुझाव दिएको छ । एन्फा आफैंले हामीले हाम्रो विवाद समाधान गर्न सकेनौं, नियमनकारी निकायको हैसियतमा छानबिन गरी समाधान गरिदेऊ भनेर जिम्मा दिएको विषयमा उच्चस्तरीय छानबिन समितिले प्रतिवेदनमा सुझाव र सिफारिसजस्ता नरम भाषा प्रयोग गर्नुलाई सम्भावित हस्तक्षेप बाट बच्न निकालिएको विकल्प हुनसक्ने बुझिएको छ ।विश्व फुटबलको नियामक निकाय फिफा र एएफसीको विधानले आफूमातहतका फुटबल संघलाई सम्बन्धित देशको सरकारी वा राजनीतिक हस्तक्षेप अस्वीकार गर्छ । नेपाल क्रिकेट संघ (क्यान) को दुरावस्थालाई नजिकबाट देखेका राखेप पदाधिकारीले फुटबलको हकमा पहिल्यै सचेत विषय भएको प्रतिवेदनको सारमा झल्कन्छ । ११ बुँदे प्रतिवेदनको भूमिकामा लेखिएको छ, हरेक राष्ट्रिय खेल संघको विधान राखेपले स्वीकृत गरेको हुन्छ र सबै खेल संघको अन्तर्राष्ट्रिय मूल्यमान्यता र विधान हुन्छन् । फुटबलसम्बन्धी विश्वव्यापी मान्यता तथा फिफा र एएफसीको विधानलाई संघ र प्रशिक्षकले अक्षरशः पालना गर्नुपर्ने हुन्छ । फिफाको मान्यताअनुसार अगाडि नबढेकै कारण यो अवस्था सिर्जना भएको प्रतिवेदनको निष्कर्ष छ ।प्रतिवेदन बुझ्दै राखेप सदस्यसचिव सिलवालले पनि फिफा र एएफसीको विधान तथा मूल्य मान्यताअनुसार आफूहरूको अनुसन्धान र निष्कर्षको दायरा सीमित रहने स्विकारे । प्रतिवेदनको सरसर्ती अध्ययन गर्दा विदेशी प्रशिक्षकको एटिच्युड र व्यवहार राम्रो नरहेको भन्ने देखियो । यो एन्फाको आन्तरिक समस्या हो । यो समस्याको निराकरण र आगामी दिनमा दोहोरिन नदिन खेल संघ नै धेरै सचेत हुनुपर्ने देखियो, उनले थपे, राखेप भनेको एन्फाको नियमनकारी निकाय हो । त्यो संस्था राखेपमा दर्ता छ र उसले वार्षिक प्रतिवेदन बुझाउनुपर्छ । त्यति हुँदाहुँदै पनि हामीले फिफा र एएफसीको विधान पनि अनुशरण गर्नुपर्ने हुन्छ । त्यसले अनुसन्धानलाई पनि सीमित पारेको छ ।सदस्यसचिव सिलवालले प्रतिवेदनको अध्ययनपछि आवश्यक निर्देशन दिइने बताएका छन् । राखेपले गठन गरेको समितिले प्रतिवेदन बुझाएको छ । यसको अध्ययनपछि मन्त्रालयसँगको समन्वयमा कार्यान्वयन प्रक्रिया अगाडि बढाइने छ, उनले भने । छानबिन समिति संयोजक पुरेन्द्रविक्रम लाखेले राखेप संघहरूको अभिभावक संस्था भएकाले प्रतिवेदनमा आन्तरिक विवाद समाधानमा सम्बन्धित संघ नै जिम्मेवार हुन सुझाइएको बताए । उनले भने, एन्फाले आफ्नै संरचना प्रयोग गरी विवाद समाधान गरोस् भन्ने हाम्रो आशय हो ।सुझावको बुँदा नम्बर १० मा यो विवादका कारण नेपाल र कतारबीचको मैत्रीपूर्ण सम्बन्धमा आँच आउन दिन नहुनेतर्फ पनि सचेत गराइएको छ । कुवेती नागरिक अल्मुताइरीलाई कतार फुटबल संघको प्रायोजनमा नेपालको मुख्य प्रशिक्षक नियुक्त गरिएको हो । बुँदा नम्बर ११ मा भनिएको छ, अब उप्रान्त एन्फामा कुनै समस्या वा विवाद सिर्जना भए आफैं समाधान गर्ने र नसकेमा राष्ट्रिय तथा अन्तर्राष्ट्रिय हस्तक्षेप नगराई अभिभावकीय संस्था राखेपलाई अनुरोध गर्ने । यो वाक्यले पनि छानबिन समिति फिफा र एएफसीको मूल्य मान्यताप्रति सजग रहेको पुष्टि गर्छ ।"
अल्मुताइरीको नेपाल छाड्ने संकेत,"काठमाडौं नेपाली राष्ट्रिय पुरुष फुटबल टोलीका मुख्य प्रशिक्षक अब्दुल्लाह अल्मुताइरीले बुधबार नेपाल छाड्ने संकेत गरेका छन् । अखिल नेपाल फुटबल संघ (एन्फा) का वरिष्ठ उपाध्यक्ष र आफूबीच चलेको विवादबारे राष्ट्रिय खेलकुद परिषद्को छानबिन समितिले प्रतिवेदन बुझाएलगत्तै उनले नेपाल छाड्ने मनसाय पोखेका हुन् । उनले सामाजिक सञ्जालमा लेखेका छन्, म बाहिरिएँ, राजनीतिले आफ्नो काम गरोस् । यसअघि पनि उनले नेपाली टिमको मुख्य प्रशिक्षक पदबाट राजीनामा दिने घोषणा गरेका थिए । तर, आफ्नो घोषणाअनुसार काम भने गरेनन् । छानबिन समितिले सामाजिक सञ्जालमा लेखेको त्यही घोषणा हटाउन पनि भनेको छ । नेपाली टिमको जिम्मेवारी सम्हालेयता सामाजिक सञ्जालमा खुबै लोकप्रियता कमाएका प्रशिक्षक अल्मुताइरीले त्यसमै विवादास्पद भनाइ भने राख्दै आएका छन् । साफ च्याम्पियनसिप तयारीमा रहेको नेपाली राष्ट्रिय टोलीले भारतविरुद्ध दुई मैत्रीपूर्ण खेल खेल्नु एक साताअगाडि प्रशिक्षकको यो घोषणा आएको हो ।"
भारत ७८ रनमै अलआउट,"लिड्स (एएफपी) इंग्ल्यान्डका सफल बलर जेम्स एन्डरसनले माथिल्लो भारतीय ब्याटिङक्रम तोडेपछि पाहुना टिम तेस्रो टेस्टको पहिलो दिन बुधबार पहिलो इनिङ्समा ७८ रन बनाएर अलआउट भएको छ । एन्डरसनले ८ ओभरमा ६ रनमात्र खर्चेर तीन विकेट लिए । त्यसमा भारतीय कप्तान विराट कोहलीको विकेट पनि रह्यो । कोहलीले नै टस जितेर पहिले ब्याटिङ गर्ने निर्णय गरेका थिए । उक्त निर्णय भारतीय टोलीका लागि सही साबित भएन । इंग्ल्यान्डका साम कुरान र क्रेग ओभरटन दुवैले लगातार बलमा समान दुई विकेट लिए । चोटग्रस्त तीव्र गतिका बलर मार्क उडको स्थानमा खेल्ने मौका पाएका ओभरटनले १०४ ओभरमा १४ खर्चेर तीन विकेट लिए । ओलि रोबिन्सनले दुई विकेट लिए । लञ्च सेसनसम्म भारत ४ विकेट गुमाएर ५६ रनको स्थितिमा थियो । टोलीले अन्तिम ६ विकेट भने २२ रनमै गुमाएको हो । पूरा भारतीय पहिलो इनिङ्स ४१ ओभरमात्र चलेको थियो । यो समयको हिसाबमा तीन घण्टाभन्दा अलिकति बढीमात्र रह्यो । सन् १९७४ मा लर्डसमा भारत ४२ रन बनाएर अलआउट भएयता भारतको यो इंग्लिस भूमिमा सबैभन्दा कम स्कोर हो । पछिल्लो डिसेम्बरमा अस्ट्रेलियाविरुद्ध एडिलेडमा ३६ रन बनाएर अलआउट भएयता भारतको यो खराब प्रदर्शन देखिएको हो । भारतले अस्ट्रेलियामा भने उक्त शृंखला २१ ले जितेको थियो । अहिले पनि ५ टेस्टको शृंखलामा भारत १० ले अगाडि छ । भारतका लागि अहिले तत्काल भने रोहित शर्माले १९ र उपकप्तान अजिन्क्या रहानेले १८ रन बनाए । यिनै दुईमात्र भारतका लागि दोहोरो व्यक्तिगत अंक छुने ब्याट्सम्यान रहे । त्यसबाहेक भारतले १६ अतिरिक्त रन उपहारमा प्राप्त गरेको थियो । लर्डसमा भएको दोस्रो टेस्टमा १ सय ५१ रनले विजयी भारतले तेस्रो टेस्टका लागि टिममा कुनै परिवर्तन गरेन । तर इंग्ल्यान्डले भने उडको स्थानमा ओभरटनलाई टिममा बोलाएको छ । इंग्ल्यान्डले चोटकै कारण स्टुवार्ट ब्रोड, जोफ्रा आर्चर र ओली स्टोनलाई गुमाइसकेको छ ।"
जफत २० करोड डलर फिफालाई,"पेरिस (एएफपी) अमेरिकी न्याय विभाग भ्रष्ट फुटबल प्रशासक बाट जफत गरिएको २० करोड १० लाख डलर (१७ करोड १० लाख युरो) विश्व फुटबलको सर्वोच्च संस्था फिफालाई दिलाउन सहमत भएको छ । धेरै रकम फिफा गेट प्रकरणमा अमेरिकामा भएको कानुनी कारबाहीबाट दिइने भएको छ । मे २०१५ मा भएको उक्त प्रकरणमा नाटकीय रूपमा विश्व फुटबलका सातजना कार्यकारीहरूलाई जुरिचबाट गिरफ्तार गरिएको थियो । जसका कारण केही महिनापछि सन् १९९८ देखि फिफाका अध्यक्ष रहेका सेप ब्लाटर बाहिरिन बाध्य भएका थिए ।वर्षौंको भ्रष्टाचार प्रकरणमा संलग्न भएकाहरू (जसलाई अभियोग लगाइएको थियो) को बैंक खाता रोक्का गरिएको रकम हो यो, फिफाले मंगलबार आफ्नो बेवसाइटमा विज्ञप्तिमार्फत् भनेको छ । यस रकमलाई विश्व फुटबलमा छुटेको कोष को रूपमा स्थापित गरिनेछ, जसको प्रयोग फिफा फाउन्डेसनले विश्वभर सामुदायिक रूपमा सकारात्मक प्रभाव पार्नका लागि फुटबलसम्बन्धी कार्यक्रम गर्नेछ ।फिफाका प्रमुखमा ब्लाटरलाई विस्थापित गरेका जियानी इन्फान्टिनोले उक्त सहमतिको स्वागत गरेका छन् । उनले भने, गैरकानुनी ढंगले फुटबलबाहिर पुर्याइएको त्यो रकम फुटबलमै फर्केको हेर्न पाएकोमा खुसी लागेको छ । पूर्णतः फुटबलकै लागि उपयोग गर्नेमा प्राथमिकता दिइनेछ । फिफा फाउन्डेसनका लागि यो कोष महत्त्वपूर्ण हुनेछ । यसले विश्व फुटबलमा धेरै मानिसमा सकारात्मक प्रभाव पार्नसक्छ । विशेषतः युवा र सामुदायिक कार्यक्रममार्फत् ।उक्त कारबाही कोपा अमेरिकालगायत प्रतियोगिताको टेलिभिजन प्रशारण अधिकार दिनेक्रममा अमेरिका केन्द्रित घुस र दक्षिण तथा मध्यअमेरिकाका फुटबल अधिकारीहरूको संगठित ठगीको जालोमाथि गरिएको थियो । त्यसमा दक्षिण अमेरिकी फुटबलको सर्वोच्च संस्था कोन्मेबोल का पूर्वअध्यक्ष जुआन एन्जेल नापोट (पाराग्वे) लाई ९ वर्ष र ब्राजिलका जोसे मारिया मारिन (ब्राजिलियन फुटबल महासंघका पूर्वप्रमुख) लाई चार वर्षको जेल सजाय तोकिएको छ । दक्षिण अमेरिकी फुटबलमा पनि केही रकम हुनेछ । कोन्मेबोलले पुनर्स्थापना कोषको रूपमा ७ करोड १० लाख डलर पाउनेछ । अमेरिकी न्याय प्रणालीले विश्वकप २०२२ कतारमा आयोजना गर्ने निर्णय गर्दा शंकास्पद रूपमा मत खरिद गरेको आरोपमा पनि अनुसन्धान गरिरहेको छ ।"
सेरेनाले यूएस ओपन नखेल्ने,"लन्डन (एएफपी) अमेरिकी खेलाडी सेरेना विलियम्सले चोटका कारण यूएस ओपन गुमाउने भएकी छन् । अर्को साता लन्डनमा सुरु हुने यूएस ओपन कीर्तिमानी खेलाडी सेरेनाले ह्याम्स्ट्रिङ चोटका कारण नखेल्ने निर्णय गरेकी हुन् ।इन्स्टाग्राम पेजमार्फत सेरेनाले चोटका कारण यूएस ओपन नखेल्ने बताइन् । २३ ग्रान्ड स्लाम विजेता ३९ वर्षीया सेरेनाले भनिन्, चिकित्सक टिमको सल्लाहअनुसार चोटबाट पूर्ण निको हुनका लागि यूएस ओपनबाट बाहिरिने निर्णय गरेको छु ।सेप्टेम्बरमा ४० वर्ष पुग्ने सेरेनाको लक्ष्य मार्गरेट कोर्टको २४ ग्रान्ड स्लाम कीर्तिमान तोड्ने छ । तर उनलाई पछिल्लो समय चोटले सताइरहेको छ । उनले १९९९ मा पहिलो ग्रान्ड स्लामका रूपमा यूएस ओपन जितेकी थिइन् ।"
रावलको स्ट्यागसँग अनुबन्ध,काठमाडौं (कास) खेल सामग्री उत्पादक कम्पनी स्ट्याग इन्टरनेसनलले नेपालका नरेश रावललाई स्ट्यागको आधिकारिक टेबलटेनिस प्रशिक्षक नियुक्त गरेको छ । आईटीटीएफ लेभल टु प्रशिक्षक रावल टेबलटेनिस अम्पाएर पनि हुन् । स्ट्यागले उनीसँग तीनवर्षे सम्झौता गरेको छ । स्ट्याग इन्टरनेसनलका सहअध्यक्ष विवेक कोहलीद्वारा गरिएको हस्ताक्षरअनुसार सम्झौता सन् २०२४ को अगस्ट २४ सम्म रहनेछ । अन्तर्राष्ट्रिय ब्रान्डको एक आधिकारिक टेबलटेनिस प्रशिक्षकमा नियुक्त हुनु आफ्ना लागि ठूलो सम्मानको विषय भएको रावलले बताए । रावलले स्ट्यागका सामग्री प्रयोग गर्नेछन् ।

शीर्षक,विवरण
महिना दिनसम्म मन्त्रिपरिषद् अपूरै,"प्रधानमन्त्री देउवासहित अहिले कांग्रेससँग गृहमा बालकृष्ण खाँण र कानुनमा ज्ञानेन्द्रबहादुर कार्की मन्त्री छन् । कांग्रेसकै उमेश श्रेष्ठ स्वास्थ्य राज्यमन्त्री छन् । माओवादीले अर्थमा जनार्दन शर्मा र ऊर्जामा पम्फा भुसालसहित दुई मन्त्री पठाएको छ । जसपा अझै सरकारमा सहभागी भएको छैन । राष्ट्रिय जनमोर्चाले भने गठबन्धनमा रहे पनि सरकारमा नजाने स्पष्ट पारेको छ । तर देउवानिकट केन्द्रीय सदस्य एनपी साउदले भने एमाले नेता नेपाल समूह निर्णय लिन बाँकी रहेकाले सरकारले पूर्णता पाउन नसकेको बताउँछन् । सरकारलाई पूर्णता दिन गठबन्धनका सबै पार्टीको सहमति चाहिन्छ । विशेष गरेर माधव नेपाल समूहले निर्णय गर्न समय लिएका कारण समस्या भएको हो, साउदले भने, अलिअलि जसपाका कारणले पनि ढिलाइ भयो । अब भदौ सुरुवातमै हुन्छ ।माओवादी नेता देव गुरुङ पनि एमालेको नेपाल पक्षका कारण मन्त्रिपरिषद्मा ढिलाइ भएको बताउँछन् । माधवजीहरूले निर्णय गर्नेबित्तिकै मन्त्रिपरिषद्ले पूर्णता पाउँछ । उहाँहरूले अझै केही दिन पर्खौं भनेका कारण ढिलाइ भएको हो, उनले भने, उहाँहरूको सहमतिबिना मन्त्रालय बाँडफाँट गर्न मिलेन । उहाँहरूको सहभागिता रहेन भने पनि ठाउँ बाँकी राखेर तपाईंहरूले फाइनल गर्नुस् त भन्नुपर्यो । यसमा एउटा सहमति हुनुपर्यो ।मन्त्रिपरिषद् विस्तारको ढिलाइको एउटा कारण नेपाल समूहको प्रतीक्षा पनि हो । सत्ता समीकरणमा नेपाल समूहको उपस्थिति देउवाका लागि अर्थपूर्ण छ । गठबन्धनका एक नेता भन्छन्, मन्त्रिपरिषद् विस्तार गर्न सकिन्थ्यो तर नेपाल समूह आएन भने जसपाको ठाकुर पक्षले पनि समर्थन फिर्ता लिन सक्छ । त्यो अवस्थामा सरकार अल्पमतमा रहेको प्रचार हुन सक्छ । सरकार वैधानिक रूपमा सबल भए पनि राजनीतिक रूपमा दुर्बल हुन सक्छ । त्यसैले गठबन्धन नेपाल समूहलाई सरकारमा ल्याउनुपर्ने बाध्यतामा छ ।देउवाले साउन ३ मा संसद्मा १ सय ६५ मतसहित विश्वासको मत लिएका थिए । तर सरकारको पक्षमा कांग्रेससँग ६१, माओवादीको ४८, जसपाको २० तथा जनमोर्चा र स्वतन्त्र एकएक गरी एक सय ३१ सांसद मात्रै हुन्छन् । यस्तोमा संसद्मा सरकारको बहुमत (१३६) कायम राख्न थप ५ सांसद चाहिन्छन् । आफ्नो कारण ढिलाइ भएको टिप्पणीलाई नेपाल समूहले अस्वीकार गरेको छ । हामीले पर्खिन भनेका छैनौं । मन्त्रिपरिषद् बनाए हुन्छ भनेर उहाँहरूलाई भनिसक्यौं । किनभने अहिले दलीय हिसाबले हामीले सरकारमा प्रतिनिधित्व गर्ने सम्भावना छैन, नेपालनिकट एमाले केन्द्रीय सदस्य विजय पौडेलले भने, भविष्यमा हामीलाई ठाउँ राखिदिने हो भने पनि कांग्रेस ५, माओवादी ५ र जसपाले ५ वटा राख्दा भयो । तर रोक्नैपर्ने कारण छैन । उहाँहरूको आफ्नै कारण होला । पौडेल सत्ता गठबन्धनका पछिल्ला बैठकमा नेपाल समूहको प्रतिनिधित्व गर्दै सहभागी भएका छन् ।जसपा नेता मोहम्मद इस्तियाक राई पनि एमालेको नेपाल समूहले आफ्ना लागि नपर्खन र बाटो पनि बन्द नगर्न भनेको बताउँछन् । तर ढिलाइ भने कांग्रेसकै कारण भएको उनको भनाइ छ । पहिला जसपाको आधिकारिकता विवाद थियो, त्यो टुंगियो र हामी सरकारमा जाने भन्ने निर्णय भयो । माधव नेपालजीले बीचमा मेरा लागि नपर्खिनुस् तर बाटो पनि बन्द नगर्नुस् भन्नुभएको छ, उनले भने, अहिलेको अवस्थामा उहाँ नआए पनि कांग्रेसले केन्द्रीय समितिको बैठकमार्फत महाधिवेशनको टुंगो लगाएपछि मन्त्रिपरिषद्लाई पूर्णता दिने भनेको छ । बैठक सकिएपछि मन्त्रालयको भागबन्डा होला । अब यही मसान्त वा भदौ पहिलो साताभित्रै हुन्छ । मुख्यतः प्रधानमन्त्री एवं कांग्रेस सभापति देउवाले पार्टीभित्रको विवाद र महाधिवेशनको कार्यतालिका आफूअनुकूल मिलाउने प्रयास थालेकाले मन्त्रिपरिषद् विस्तारमा विलम्ब भएको उनको भनाइ छ ।कांग्रेस र माओवादीले ठूला र आकर्षक मन्त्रालय लिइसकेका हुँदा रोजेको मन्त्रालय दिनुपर्ने जसपाको अडान छ । माओवादी स्थायी समिति सदस्य गणेश साहका अनुसार शुक्रबार दिउँसो स्थायी समिति र शनिबार केन्द्रीय कमिटी बैठक बस्दै छ । यद्यपि मन्त्रिपरिषद् विस्तारमा भएको ढिलाइबारे बैठकमा कुरा उठ्ने उनले बताए । तर त्यहाँ मन्त्रीहरू कसलाई पठाउनेबारे निर्णय हुने निश्चत छैन ।"
गोर्खाको मागप्रति विपक्षी लेबर पार्टीको समर्थन,"सन् १९९७ अघि अवकाश पाएका गोर्खाहरूले समान पेन्सनलगायतका सुविधा पाएका छैनन् । अन्तर्राष्ट्रिय सञ्चारमाध्यमको कभरेज, बेलायती प्रमुख प्रतिपक्ष दल लेबर पार्टीको ऐक्यबद्धता र विभिन्न संघसंस्थाको दबाबबीच पनि बेलायत सरकारले गोर्खाका मागबारे मुख खोलेको छैन । लन्डनस्थित नेपाली दूतावासकी उपनियोग प्रमुख रोशन खनालले गोर्खाहरूको अनशनबारे बेलायतले अहिलेसम्म कुनै रेस्पोन्स नगरेको बताइन् । नेपाल सरकारले विभिन्न कूटनीतिक च्यानलमार्फत गोर्खाहरूका समस्या र पछिल्लो अवस्थाबारे सरकारलाई अवगत गराइरहे पनि औपचारिक जवाफ आएको छैन, उनले भनिन्, हामी अनशनकारीको स्वास्थ्यप्रति चिन्तित छौं र उहाँहरूसँग सम्पर्कमै छौं । नेपाल सरकारका परराष्ट्र सहसचिव निर्मलराज काफ्लेले संयुक्त प्राविधिक समितिको प्रतिवेदनका आधारमा आगामी चरणको वार्ताका लागि गत साता बेलायत सरकारलाई अनुरोध गर्दै पत्र पठाइए पनि कुनै प्रतिक्रिया नआएको बताए ।यसैबीच गैरआवासीय नेपाली संघका केन्द्रीय सल्लाहकार कुल आचार्यले बिहीबार अनशन स्थलमा गएर आमरण अनशन गरिरहेका अनशनकारीलाई भेटेका छन् । नेपाल र ब्रिटेनको २०० वर्ष लामो इतिहास वीर गोर्खा सैनिकको त्याग र बलिदानको इतिहास हो, ब्रिटेनको रक्षाका लागि हजारौं गोर्खा सैनिकले ज्यान अर्पण गर्नुभएको छ, अहिले आएर भूतपूर्व गोर्खा सैनिकहरूले हामीमाथि अन्याय र भेदभाव भयो भनेर आमरण अनशन गर्नुपर्ने स्थिति आउनु दुःखको कुरा हो, उनले भने । यसअघि गैरआवासीय नेपाली संघ यूकेका अध्यक्ष प्रेम गाहामगर तथा उनको टिम अनशनस्थल पुगी गोर्खा अभियन्ताहरूसँग ऐक्यबद्धता जनाएका थिए । नेपाल पत्रकार महासंघ बेलायतले पनि अनशनस्थल पुगेर गोर्खा आन्दोलनप्रति ऐक्यबद्धता जनाएको छ ।बेलायतले गोर्खाहरूको योगदानप्रति सधैं सम्मान गर्ने र उनीहरूलाई भेदभाव नगरिएको बताउँदै आएको छ । यसअघि बेलायत सरकारले भूतपूर्व ब्रिटिस गोर्खा सैनिकको पेन्सनबापत वार्षिक १ सय २० मिलियन पाउन्ड (करिब २० अर्ब रुपैयाँ) भुक्तानी गरिरहेको बताएको थियो । नेपालस्थित स्ट्यान्डर्ड चार्टर्ड बैंकमार्फत भूतपूर्व ब्रिटिस गोर्खालाई पाउन्डमै पेन्सन भुक्तानी गर्दै आइरहेको बेलायतको भनाइ छ ।पहिले भारतीय बैंकहरूमार्फत उक्त रकम पठाउने गरिएको भए पनि सन् २०१९ यता पूर्वब्रिटिस गोर्खाहरूका लागि नेपालस्थित स्ट्यान्डर्ड चार्टर्ड बैंकमा पठाइएको सरकारको दाबी छ । त्यस्तै, गोर्खा कल्याणकारी कोष स्थापना गरी पहिलोपटक सेप्टेम्बर २०१९ मा २ दशमलव पाँच मिलियन पाउन्ड कोषमा भुक्तानी गरिएको र कोषअन्तर्गत आधारभूत उपचार खर्चको पनि व्यवस्था गरिएको उसको जिकिर छ ।"
महाकालीका सबै तुइन बन्द,"स्थानीयले एकछिनको जोखिम मोलेर सदरमुकाम तथा बजार आवतजावतमा सहजताका लागि राखिने तुइन नभएपछि समस्या थपिएको माल गाउँका स्थानीय धरम कार्कीले बताए । नेपालको बाटो भएर सदरमुकाम आउन साह्रै समस्या छ, ठाउँठाउँमा पहिरो खसेर बाटो भत्केको छ, उनले भने, पहिरो खसेको खस्यै छ । गाउँबाट सदरमुकाम पुग्नै एक दिनभन्दा बढी समय लाग्छ, ।व्यासवासीले पश्चिम दिशामा आवागमन गर्न महाकाली नदीमा राखिएका आधा दर्जन तुइन एसएसबीले काटिदिएको छ । अब तिग्रमको झोलुंगे पुलबाट मात्रै आवतजावत गर्न सकिन्छ । मालदेखि हुतीसम्मका नागरिकले तिग्रमको पुल प्रयोग गर्दै अन्य स्थानसम्म पुग्नुपर्ने अवस्था छ । व्यास२ का दुम्लिङ माल, राप्लालगायत ठाउँका बासिन्दा तिग्रम पुल पुग्न ८१० घण्टा लाग्ने बताउँछन् । स्थानीयले तुइन घटनामा जयसिंह बेपत्ता हुनुमा प्रमुख दोषी एसएसबीलाई ठहर गरेपछि भारतले सीमा क्षेत्रमा सुरक्षा निगरानी केही दिनयता बढाएको छ । घटना हुनुअघिसम्म एसएसबीले माथिल्लोस्तरको कुनै सुरक्षाकर्मी सीमामा निरीक्षणका लागि आएको अवस्थामा मात्र गस्ती बढाउने गरेका थिए । अन्य समयमा एकदुई पटक गस्तीमा देखिने र उनीहरू नभएको मौका छोपी तुइन जोडेर नेपालतर्फबाट सीमा वारपार गर्थे व्यासवासी ।व्यासका २, ३ र ४ वडाका स्थानीयलाई नुनतेल, चिनी, लत्ताकपडादेखि दैनिक उपभोग्य खाद्य सामग्रीका लागि महाकाली तरेर भारतीय बजार जानैपर्ने बाध्यता छ । तुइनको प्रयोग गरेर एकै दिनमा सहजै बजार गएर घर फर्कन सकिने हुँदा यहाँका स्थानीय लामो समयका लागि खाद्यान्न जोहो गर्दैनन् । यहाँका स्थानीय खाद्यान्न किन्न भारतीय सीमा बजार पाङ्गा, गस्कु र धारचुलासम्म जान्छन् । तुइनहरू बन्द हुँदा खाद्यान्न ल्याउनलाई समस्या भएको कार्कीले बताए । व्यास जोड्ने मुख्य मार्ग दार्चुलाटिंकर सडक सुन्सेरासम्म ट्र्याक खोलिएको छ । अहिले वर्षातको समयमा सडकको ट्र्याक खोलिए पनि यातायातका साधन बन्द छन् । दार्चुलाटिंकर सडक पनि अलपत्र छ । १२ वर्षअघि शिलान्यास भएको सडकको ४० किलोमिटर ट्र्याक पनि पूरा हुन सकेको छैन । महाकाली नदीमाथि झोलुंगे पुल शिलान्यास भएको ३ वर्षसम्म पनि निर्माण सम्पन्न भएको छैन ।"
१०३ वर्षअघिको त्यो महामारी ज्वरोले बहुत मानिस मरे,"स्वस्ती श्री ६ दादेज्यू जेर्तिवेद विश्वेश्वर चटौतको चरणकमलमाविन्तिपत्र उप्रांत हजुर्को गाथपाउमा सदा मङ्गोलदय रही बक्स्या सेवकको प्रतीपालन उद्धार होला । पठाइ बस्याको पौष ९ गतेको सुतक ऐ २२ गते पाई जुठो बारे के गर्नु, हाम्रो दैवदसाले येस्तो गर्यो । सोकसूर्ता नगरी बक्सेला । दुष सुष सहनू पर्छ । जो हजुरलाई यादै छ, जो आज्ञा । रोग साम्य भएको छैन, मनमा बित्यास लागि नीदभीग छैन । दुषको कुरा हाल लेखी निर्भा छैन । समझकारी हजुरै हुनुहुंछ । जो दया, येस तर्फ स्वही ज्वरोले बहुत मानीस मरे । बेलायतमा २१ दिन वीचमा ६६ लाख मानीस मरे भन्ने अकबार आउँछ । नेपालमा पनि बहुत मानीस मरे । येस तर्फ नी वेरामी नै छ । मलाई भने श्रीका अनुग्रहले र हजुरका सत्कर्मले ३४ दिन कार्तिकमा सर्दीको ज्वरो आई आराम भया, आजकल आरामै छु।सदा अनाथ सेवक देवीदत्तको दीनप्रतिदिन कोटी साष्टां दंडवत सेवा ।ईती संवत १९७५ पौष २५ गते ४ शुभम् ।"
"मृत्यु दर्ता खारेज, पाए नागरिकता","(विराटनगर)  विदेशमा मृत्यु भएको भनेर मृत्यु दर्ता गरिएका मोरङ बेलबारी११ लक्ष्मीमार्गका सुभाष तामाङले बिहीबार मोरङ प्रशासनबाट नागरिकताको प्रतिलिपि पाएका छन् । उनी जीवितै छु भन्दै मृत्यु दर्ताको प्रमाणपत्र खारेज गर्न तीन वर्षसम्म अड्डाअदालत धाइरहेका थिए ।मोरङका प्रमुख जिल्ला अधिकारी कोषहरि निरौलाले राष्ट्रिय परिचयपत्र तथा पञ्जीकरण ऐन २०७६ को दफा २४ अनुसार साउन २६ मा तामाङको मृत्यु दर्ता बदर गरेर बिहीबार नेपाली नागरिकताको प्रमाणपत्रको प्रतिलिपि दिएका हुन् । कागजपत्रसहित आफैं उपस्थित भएपछि उनी जीवितै भएको अरू तथ्य प्रमाण आवश्यक नभएकाले राष्ट्रिय परिचयपत्र तथा पञ्जीकरण ऐनअनुसार उनको मृत्यु दर्ता बदर गरेर नागरिकताको प्रतिलिपि दिइएको हो, निरौलाले भने ।उक्त ऐनको दफा २४ मा कुनै व्यक्तिको झूटो विवरण दाखिला गरी दर्ताको प्रमाणपत्र लिएको प्रमाणित भए स्थानीय अधिकारी अर्थात् प्रमुख जिल्ला अधिकारीले त्यस्तो दर्ताको प्रमाणपत्र रद्द गर्न सक्ने प्रावधान छ । यसअघि उनले भोजपुरको साबिक कुदाकाउले गाविस९ बाट २०६० जेठ २९ मा नागरिकता लिएका थिए । काम गर्न साउदी अरबमा रहँदा उतै मृत्यु भएको खबर आएपछि २०७२ साउन ६ मा कुदाकाउले २ मा मृत्यु दर्ता भएको थियो । हाल उनी बेलबारी नगरपालिका११ लक्ष्मीमार्गमा बसोबास गर्दै आएका छन् । साउदीमा २०७२ असार २५ मा भएको ट्याक्सी दुर्घटनामा उनी घाइते भएका थिए । सँगै रहेका दुई साथीको घटनास्थलमै मृत्यु भएको थियो । अर्का एक जना सिकिस्त घाइते भएका थिए । ती घाइतेको अस्पतालमा मृत्यु भएको थियो । मृत्यु हुने सुभाष भएको भन्दै उनी काम गर्ने हुन्डाई कम्पनीका कर्मचारीले राहदानीमा मृत्यु भएको छाप लगाएर शव नेपाल पठाइदिएका थिए ।शव लक्ष्मीमार्ग ल्याएर अन्तिम संस्कार गरिएको थियो । त्यसको तीन महिनापछि साउदीको अस्पतालमा उपचाररत घाइतेको होस खुलेर हेर्न जाँदा त्यहीं रहेका भान्जा र भाइले उनी सुभाष रहेको पत्ता पाएका थिए । तामाङ परिवारले अन्त्येष्टि गरेको शव भने बागलुङ, ढोरपाटनका तेजेन्द्र भण्डारीको भएको पुष्टि भएको थियो । त्यसपछि उनकी आमा साविता आएर अन्त्येष्टि गरिएको ठाउँको एक मुठी माटो लिएर फर्केकी थिइन् ।"
मातृशिशु भवनमा कमसल सामग्री,"बीपी प्रतिष्ठानले निर्माण गरिरहेको चार सय बेडको मातृ तथा शिशु उपचार केन्द्र भवनमा कमसल सामग्री प्रयोग भएको पाइएको छ । ठेकेदार कम्पनीले सम्झौताविपरीत कमसल इँटा, बालुवालगायत सामग्री प्रयोग गरेको हो ।परियोजनाको भवनमा एक नम्बर इँटा प्रयोग गर्ने सम्झौता भए पनि शर्मा रसुवा जेभी निर्माण कम्पनीले तीन नम्बरको इँटा प्रयोग गरिरहेको प्रतिष्ठानकै प्राविधिकहरूले बताएका छन् । ठेकेदार कम्पनीले बालुवा पनि गुणस्तरहीन प्रयोग गरिरहेको छ । भवनमा प्रयोग भएको इँटा वीरगन्ज, बारा, सिरहा र भित्री मधेसबाट ल्याउने गरिएको छ । डिजाइन र ड्रइङअनुसार मातृशिशु भवनमा करिब ८० लाखवटा इँटा प्रयोग हुने अनुमान छ । तीन नम्बर इँटा प्रयोग गर्दा ठेकेदार कम्पनीले कम्तीमा ८ करोड रुपैयाँ जोगाउने प्राविधिकले बताए । धरानमा एक नम्बर इँटाको मूल्य प्रतिगोटा २६ रुपैयाँसम्म छ भने तीन नम्बर इँटाको मूल्य १६ रुपैयाँसम्म पर्छ । एक नम्बर र तीन नम्बर इँटाको मूल्यमा १० रुपैयाँ फरक पर्ने भएकाले ठेकेदार कम्पनीले भवन निर्माण भइसक्दा ८ करोड रुपैयाँ इँटाबाट मात्रै घोटाला गर्ने देखिएको प्रतिष्ठानका प्राविधिकले बताए ।बोलपत्र सम्झौतामा मातृशिशु भवनमा आनन्द र त्रिशक्ति ब्रान्डको एक नम्बर इँटा मात्र प्रयोग गर्ने र बालुवा पनि पानीले धोएको हुनुपर्ने उल्लेख छ तर निर्माण कम्पनीले कहिल्यै नामै नसुनिएको कमसल इँटा प्रयोग गरेको छ । भवन करिब ६५ प्रतिशत बनिसकेको छ । ५० वर्ष थाम्ने गरी निर्माण भइरहेको भवनमा कमसल इँटा र माटोसरी बालुवा प्रयोग गर्दा पानी सोस्ने शक्तिमा ह्रास आउने र भवनको आयु छोट्टिने प्रतिष्ठानका एक प्राविधिकले बताए । राम्ररी नपकाएको इँटा र माटोजस्तै बालुवा प्रयोग गर्दा लामो समयसम्म घामपानी थेग्न नसकेर निर्धारित आयुभन्दा अगाडि नै भत्किन सक्छ, ती प्राविधिकले भने, भवन भत्किए कसले जिम्मा लिन्छ ?"
२९ किमि यात्रा गर्न दिनभर !,"(रामेछाप)  २९ किलोमिटर सडकको यात्रा गर्न दिनभरि लाग्छ भन्दा अनौठो लाग्न सक्छ । तर रामेछापको मन्थली४ सालुदेखि ३ को साँघुटारसम्मको कच्ची सडक छिचोल्न सकस पर्छ । हिलाम्य सडकमा फसेर र चिप्लिएर सवारीसाधन आउजाउ गर्न घण्टौं लाग्ने गरेको हो । म बिहान ६ बजे साँघुटारबाट मन्थलीका लागि हिँडेको देउरालीको सेरा खोलामै गाडी चिप्लिएपछि मोटरसाइकल मगाएर आएँ, साँघुटारका नवराज ढकालले भने । आफू चढेको बस १२ घण्टापछि मात्रै सालु आइपुगेको उनले सुनाए ।बर्खा लागेयता यात्रा गर्दा कुनै दिन पनि समयमै गन्तव्यमा नपुगेको उनले बताए । बाटोमा दर्जनौं गाडी फसिरहेका हुन्छन्, उनले भने, सबेरै यात्रा थाले पनि काठमाडौं पुग्दा कहिले त रातको १२ पनि बजेको छ । जबकि साँघुटारदेखि काठमाडौं पुग्न बढीमा ६ घण्टा लाग्नुपर्ने हो ।यो सडकमा गत वर्षहरूमा भन्दा यो वर्ष यात्रा गर्नेले धेरै सास्ती खेपेका छन् । देउरालीका रामबहादुर बस्नेतका अनुसार गत वर्ष धेरै पानी परेको थिएन र सडक विस्तार पनि सुरु भएको थिएन । यो वर्ष पानी धेरै पर्यो, त्यसमाथि सडक उधिनिएको छ । सबैतिर हिलाम्य, उनले भने । सालुको च्याउकेढाटीदेखि मन्थलीसम्मको सडक हालै कालोपत्र भएकाले उक्त खण्डमा यात्रा सहज भएको छ । तर सेलेघाटदेखि साँघुटार पुग्ने सडक विस्तार गर्ने भन्दै छेउछाउको माटो काटिएको छ । भारतीय एक्जिम बैंकको आर्थिक सहयोगमा कालोपत्र गर्ने गरी विस्तार थालिए पनि माटो काटेर ठेकेदार बेपत्ता हुँदा सडकको अवस्था जर्जर बनेको हो ।देउरालीका वडा सदस्य सुशीलहरि बख्रेलका अनुसार सडक निर्माण गर्ने ठेकेदार सम्पर्कमा छैनन् । पेटी ठेकेदारले समयमा पैसा नपाएको गुनासो गरेर काम रोकेका छन् । कम्तीमा ठेकेदारले काम गरिरहेको भए हिलो र खाडल पुर्न लगाउन हुन्थ्यो, उनले भने, त्यो पनि छैन ।साँघुटारका व्यवसायी राजबाबु भौकाजीले सालुसम्म पुग्न नसक्दा यात्रुहरू दिनभर भोको पेटले गाडी धकेल्न बाध्य भइरहेको गुनासो गरे । बस डोरी लगाएर तान्ने, धकेल्ने सामान्य नै हो, उनले भने, ट्र्याक्टर र एक्स्काभेटरले तानेर पनि गाडी निकाल्न यातायात व्यवसायीहरू बाध्य छन् । काठमाडौंबाट हरेक दिन साँघुटारका लागि २ वटा यात्रुवाहक बस छुट्छन् । एउटा बस ओखलढुंगाको रानीवनसम्म त्यही सडक भएर गुड्छ ।मंगलबार साँघुटारबाट काठमाडौंका लागि छुटेको बा४ख ४२१० नम्बरको बसका चालक सरोज खड्काले यो खण्डमा यात्रु र सवारी जोगाएर चलाउन धौधौ रहेको बताए । पानी पर्दा चलाउन सम्भव छैन, अघिपछि पनि तान्ने र ठेल्दै पाखोमा अलपत्र पर्नु सामान्य हो, उनले भने, गाडीको सत्यानाश हुन्छ । क्षतिग्रस्त सडक सुधारका लागि नगरपालिका र वडा तहले कुनै चासो दिएका छैनन् । गत वर्षसम्म स्थानीय सरकारले उक्त सडक मर्मतसम्भार गरेर वर्षायाममा सवारी गुडाउनका लागि सहज बनाउँथे । ठूलो आयोजनाअन्तर्गत काम भइरहेकाले पनि आफूहरूले चासो दिएर अघि बढ्न अप्ठ्यारो भएको वडा सदस्य बख्रेलले बताए ।"
जग्गा भाडा र प्लटिङबारे अख्तियारले माग्यो जवाफ,"चितवन (कास) अख्तियार दुरुपयोग अनुसन्धान आयोगले चितवनको माडी नगरपालिकालाई नगरभित्रका जग्गा विभिन्न व्यक्ति र कम्पनीलाई भाडामा लगाएको विषय र जग्गा प्लटिङको स्वीकृति दिएको सम्बन्धमा जवाफ मागेको छ । आयोगको काठमाडौंस्थित टंगाल कार्यालयले साउन ८ मा नगरपालिकालाई पत्राचार गरेको थियो । नगरपालिकामा उक्त पत्र साउन २४ मा दर्ता भएको छ । पत्रमा चितवन राष्ट्रिय निकुञ्जको मध्यवर्ती क्षेत्रका जग्गाहरू अनधिकृत रुपमा भाडामा लगाएको, नगरका अन्य ६ स्थानका सार्वजनिक जग्गा नियम विपरित भाडामा लगाएको र वडा५ को ५० बिघा जग्गा एनआरएनको पार्टनरलाई ४९ वर्षका लागि भाडामा लगाएको भन्नेजस्ता उजुरी परेको उल्लेख छ । जग्गा प्लटिङका विषयमा पनि बुझ्न आवश्यक भएको पत्रमा जनाइएको छ । माडी३ को कित्ता नम्बर ३९ को १६ बिघा १ कट्ठा २ धुर जग्गा ट्वान्टी वान ग्रुपलाई आवासीय प्रयोजनका लागि कित्ताकाट तथा प्लटिङका लागि स्वीकृति दिएको भन्दै उजुरी परेको अख्तियारको पत्रमा उल्लेख छ । वडा३ कै कित्ता नम्बर १३१ को ४० बिघा जग्गा नगरपालिकाको स्वीकृतिमा प्लटिङ भएको समेत दाबी गरिएको छ । भूमिसुधार तथा व्यवस्था मन्त्रालयले प्लटिङ रोकेको समयमा पनि माडीका विभिन्न स्थानहरूका जग्गा प्लटिङका लागि सिफारिस र स्वीकृति दिएको, जग्गा कित्ताकाटका लागि माडीको नापी तथा मालपोत कार्यालयको पनि चलखेल भएको भनेर उजुरी परेको अख्तियारले जनाएको छ । यी विषयमा १५ दिनभित्र जवाफ दिन आयोगले नगरपालिकालाई आदेश गरेको छ । उजुरीमा औंल्याइएका नगरपालिकाभित्र प्लटिङ अनुमति दिएको, विभिन्न ठाउँका जग्गाहरू मनोमानी रुपमा भाडामा लगाएको, मन्त्रालयले कित्ताकाट रोकेको समयमा पनि मालपोत तथा नापी कार्यालयबाट कित्ताकाट तथा प्लटिङ जारी रहेको विषयमा के कसो भएको हो ? कार्यालयको एकीन राय प्रतिक्रियासहितको जवाफ पत्र प्राप्त भएको मितिले १५ दिनभित्र आयोगको अनुसन्धान महाशाखा२ मा उपलब्ध गराउनू, पत्रमा भनिएको छ । माडी नगर प्रमुख ठाकुर ढकालले अख्तियारको पत्रका बारेमा आफू जानकार नभएको हुँदा प्रशासकीय अधिकृतसँग बुझ्न भने । प्रशासकीय अधिकृत अर्जुन गौतमले अख्तियारको पत्र आएको पुष्टि गरे । उजुरी परेको भन्ने रहेछ । अख्तियारले पत्र काटेर सोधेको छ । प्रक्रियाका हिसाबले यो सामान्य विषय हो । मितिभित्रै हामी अख्तियारलाई आफ्नो कुरा राख्छौं, गौतमले भने । नगर प्रवक्ता शिवहरि सुवेदीले नगरपालिकाबाट कोही कसैलाई व्यक्तिगत हितलाई फाइदा पुग्ने गरेर गलत काम नभएको दाबी गरे ।"
तेल मालिसमा मनमगन,"(चितवन)  कुमरोज मध्यवर्ती सामुदायिक वनको चौरमा अघिपछि पर्यटक डुलाउनका लागि मात्रै हात्ती पुग्ने गर्थे । बिहीबार वन डुल्ने पर्यटक नभए पनि त्यहाँ हात्तीहरू प्रशस्तै थिए । पर्यटकीय क्षेत्र सौराहा आडको यो ठाउँमा सफारीमा जंगल जाने प्रायः सबै हात्तीको जमघट थियो । शीर र शरीरमा रंगीन फूल बुट्टा थिए । अगाडि स्वादिलो कुची थियो । विश्व हात्ती दिवस परेकाले सफारी नगएर हात्ती स्वादिलो खान्कीमा भुलेका थिए । पुनमकली हात्तीका माहुते हुन् अर्जुन क्षेत्री । हरियो काँसको थुप्रोबाट अर्जुनले एक मुठी झिके । त्यसको बीचमा भिजाएको चना र भेली राखेर काँसलाई गोलो आकार दिएर बाँधे । कुची भनेको यही हो । पुनमकली आडैमा गजधम्म परेर बसेको थियो । अर्जुनले कुची के यस्सो अगाडि सारेका थिए पुनमकलीले सुँड अगाडि बढाएर कुची समायो र तत्कालै मुखमा लगेर चपाउन थाल्यो । हरियो घाँस हात्तीलाई निकै मन गर्छ । त्यो घाँसमा भेली र चना भेटिए हात्तीले झनै स्वाद मानी मानी खान्छ, अर्जुनले भने । अर्जुन कुची बनाउन व्यस्त रहँदा उनका अर्का एक साथी आएर हात्तीको शिरमा तेल लगाएर मालिस गर्न थाले । हात्ती कुची खान छाडेर केहीबेर सुँड लहराउँदै रमायो । मालिसको आनन्दले उसले भेली मिसिएको गुलियो कुचीको स्वाद पनि बिर्सिएझैं देखिन्थ्यो । पुनमकलीको सिधा पूर्वतिर दुई सय मिटर पर अरू दुई हात्ती थिए । एउटाको नाम थियो एकताकली । माहुते नन्दलाल साह एकताकलीको शरीरमा फूलका बुट्टा बनाउँदै रंगीन चकले रङ भर्दै थिए । हात्तीले आनन्द मानेर शरीरमा चित्र कोर्न छुट दिएको थियो । दिनमै ६ पटक जंगल जाने हात्ती हो । तर कोरोनापछि पर्यटक आउनै छाडे, त्यसैले जंगल जान पनि हरायो । पछि अलि अलि जंगल जाने गरेको छ । त्यसैले फुर्सदमा छ हात्ती । झन् आज त मीठो खान पायो । रमाएको छ नि, माहुते नन्दलाल साहले भने ।उनको आडैको शेरकली हात्तीलाई कुची बनाउन माहुते रहमान खान र जयलाल दास व्यस्त थिए । पर्यटक नआउँदा हात्ती र आफूहरू अचेल अलि फुर्सदमै भएको दासले बताए । तर हात्तीको मुख्य काम नै पर्यटक डुलाउनु हो । पर्यटक नआउँदा हात्तीलाई र हामीले सुख भएर के गर्नु व्यापार गर्न नपाए त सबैलाई मर्का हुन्छ नि, माहुते रहमान खानले भने । चितवन आउने अधिकांश स्वदेशी पर्यटक हात्ती सफारी गर्न रुचाउँछन् । चिनियाँ र भारतीहरू पनि हात्ती चढ्छन् । २०७६ सालको चैतमा लकडाउन भएपछि पर्यटक आउन रोकिए । त्यसैले आत्तिएर व्यवसायीले हात्ती बेच्न पनि थाले ।सौराहामा सफारीमा प्रयोग हुने हात्तीहरू युनाइटेड हात्ती सञ्चालक सहकारीमा आबद्ध छन् । अध्यक्ष ऋषि तिवारीका अनुसार सहकारीमा ५५ वटासम्म हात्ती थिए । तर अहिले ३३ वटा मात्रै छन् । केही हात्ती भारत बिक्री भए, केही हात्ती भाडामा आएका थिए, फिर्ता भए । व्यवसायीका अनुसार १८ वटा जति हात्ती नेपालबाट बिक्री भएर भारत पुगे । तर अहिले भने हात्ती बिक्री नभएको सहकारीका अध्यक्ष तिवारीले बताए । कानुनी रूपमा हात्ती किनबेच गर्न मिल्दैन । लुकीछिपी गर्न सधैं सम्भव हुँदैन, अध्यक्ष तिवारीले भने । दाना र अन्य स्याहारका लागि हात्तीलाई महिनामा एक लाख रुपैयाँको हाराहारी खर्च गर्नुपर्छ । अहिले हात्ती चरन कुमरोज र जनकौली बनको बीचमा रहेको घाँसे मैदान उपलब्ध भएको छ । यसले हात्ती पाल्नेलाई धेरै राहत भएको उनले बताए । हात्ती चितवनको अर्थतन्त्रसँग जोडिएको छ । यसलाई जोगाउन बचाउन सबै लाग्नुपर्छ । हात्ती दिवसमा कार्यक्रम गरेर हामीले जनमानसलाई त्यही सन्देश दिन र हात्तीलाई एक दिन भए पनि संस्थाको तर्फबाट स्वादिलो खान्की दिन खोजेको हो, अध्यक्ष तिवारीले भने । हात्तीसम्बन्धी अध्ययन गर्ने राष्ट्रिय प्रकृति संरक्षण कोषको सौराहामा रहेका कार्यालयका प्रमुख बाबुराम लामिछाने चितवनमा घरमा पालेका १ सय ३२ हात्ती रहेको बताउँछन् । तीमध्ये ५६ वटा हात्ती चितवन निकुञ्जका सरकारी हात्ती हुन् ।"
हात्ती वनका इन्जिनियरजस्ता हुन्,"हात्ती मेरो साथी भन्ने कथन नै छ । तर यो घरमा पालेका हात्तीका सन्दर्भमा मात्रै हो । जंगलमा पाइने हात्तीनजिक मान्छे पर्न सक्दैन । जंगली हात्तीले मान्छेलाई आक्रमण गरेर घाइते बनाउने, ज्यानै लिनेसम्म गर्दछ । खेति बाली नोक्सानी पनि उत्तिकै गर्दछ । तर वनको पर्यावरणका लागि जंगली हात्ती निकै सहयोगी हुन्छन् । जंगली भाले हात्तीकै कारण चितवनमा हात्तीको वंशवृद्धि सम्भव भएको छ ।हात्तीको अध्ययनकर्ता राष्ट्रिय प्रकृति संरक्षण कोषको सौराहामा रहेको कार्यालयका प्रमुख लामिछाने चितवन र पर्सा वन्यजन्तु ओहोरदोहोर गर्ने ६० वटासम्म जंगली हात्तीहरू भएको बताउँछन् । एकै झुन्डमा ४२४३ वटासम्म हात्ती भेटिएका छन् । जंगलमा यत्रो झुन्ड हिँड्दा घाँसे मैदान व्यवस्थापन जस्ता काम स्वस्फूर्त हुन्छ भन्छन् उनी । यी हात्ती वनका इन्जिनियरजस्ता हुन् लामिछानेले भने ।चितवनमा डुल्ने ८१० वटा जंगली भाले हात्ती छन् । रोनाल्डो, ध्रुवे, गोविन्दे नाम गरेका जंगली भाले हात्तीबाट घरमा पालिने पोथी हात्तीहरू गर्भवती भएर बच्चा जन्मने गरेका छन् । चितवन खोरसोरमा रहेको हात्ती प्रजनन केन्द्रमा वर्षमा चारपाँचवटा बच्चा जन्मन्छन् । ती बच्चाका माउहरू सबै भाले जंगली हात्तीबाट गर्भधारण भएका हुन्, लामिछानेले भने । त्यसैले घरका हात्ती र वनको पर्यावरणका लागि जंगली हात्ती निकै सहयोगी मानिएका हुन् ।"
लुम्बिनी मुख्यमन्त्रीमा केसी,"को हुन् केसी ?रोल्पा नगरपालिका६ जिवाङका ५१ वर्षीय कुलप्रसाद केसी २०४६ सालमा नेकपा मसालको विद्यार्थी संगठनबाट राजनीतिमा प्रवेश गरेका हुन् । माओवादी सशस्त्र द्वन्द्वका बेला डिभिजन कमिसार रहेका केसी पञ्चायती व्यवस्थाविरोधी आन्दोलन, शान्ति प्रक्रिया, संविधानसभा निर्वाचन बहिष्कार हुँदै २०७४ को प्रदेशसभा निर्वाचनबाट चुनिएका हुन् । २०४८ देखि २०५० सालसम्म रोल्पाको लिवाङस्थित बालकल्याण माविको प्रावि तहका स्थायी शिक्षक उनी तत्कालीन प्रधानमन्त्री गिरिजाप्रसाद कोइरालालाई कालो झन्डा देखाएपछि बर्खास्तीमा परेका थिए । त्यसपछि उनी तत्कालीन जनमोर्चाको राजनीतिमा सक्रिय भए । २०५० देखि २०५२ सम्म नेकपा एकता केन्द्रको रोल्पा इलाका सेक्रेटरी भए । २०५२ फागुन १ बाट माओवादी सशस्त्र द्वन्द्व सुरु भएपछि जिल्ला सदस्य हुँदै उनी भूमिगत भए । २०५५ सालमा दाङ, फ्युठान र सल्यान जिल्लाको सेत्रेटरी बने । २०५६ सालमा भेरीकर्णालीको सैन्य कमिसार बन्दै आधा दर्जन आक्रमणमा सहभागी भए । २०५७ सालको दोस्रो राष्ट्रिय सम्मेलनबाट पार्टीको केन्द्रीय सदस्य निर्वाचित भए । माओवादी जनयुद्धमा उनी राप्ती क्षेत्रको चर्चित नेतामा चिनिन्थे । माओवादीले पहिलोपटक रोल्पाको होलेरी आक्रमणमा पनि उनी सहभागी थिए । २०६० सालमा पार्टी बैठकका लागि भारत जाने क्रममा पटनाबाट उनी पक्राउ परे र २०६३ सम्म भारतको बक्सर जेलमा बन्दी जीवन बिताए । माओवादी शान्ति प्रक्रियामा आएपछि २०६३ साउनमा जेलमुक्त भए । जेलमुक्तपछि २०६८ सालसम्म माओवादी लडाकुको तेस्रो डिभिजन कमिसार थिए । माओवादी लडाकुलाई क्यान्टोनमेन्टमा राखिएपछि उनी वाईसीएल गठन गरेर त्यसको इन्चार्ज बने । २०६९ सालमा माओवादी विभाजन भएपछि उनी मोहन वैद्यतिर लागे । वैद्यको स्थायी कमिटी सदस्य भएका उनी दोस्रो संविधानसभा निर्वाचन बहिष्कार अभियानमा लागे । पछि रामबहादुर थापासँगै पुष्पकमल दाहाल नेतृत्वकै माओवादीमा फर्किए ।"
महाधिवेशन अझै अन्योलमा,"(काठमाडौं)  नेताहरूबीच सहमति नजुटेपछि कांग्रेस महाधिवेशन तोकिएकै मितिमा गर्ने वा सार्ने विषयमा बिहीबार पनि टुंगो लाग्न सकेन । केन्द्रीय कार्यसमिति बैठकले महाधिवेशन तोकिएको समयमै हुने वा सर्ने विषयमा बिहीबार निर्णय लिने अपेक्षा गरिएको थियो । सभापति तथा प्रधानमन्त्री शेरबहादुर देउवाले निर्वाचन आयोगका पदाधिकारीको परामर्शका आधारमा भदौ २३ भित्र वडा तहको निर्वाचन सुरु गराएर मंसिरसम्म केन्द्रीय महाधिवेशन हुने गरी कार्यतालिका ल्याउन खोजेका छन् । तर, वरिष्ठ नेता रामचन्द्र पौडेलको असहमतिका कारण देउवाले कार्यतालिका प्रस्ताव गर्न सकेका छैनन् । पार्टीको वैधानिकता जोगाउन प्रक्रिया छोट्टयाएर पनि तोकिएकै मितिमा महाधिवेशन गर्नुपर्ने पौडेलको अडान छ । भदौ २३ भित्र महाधिवेशन सम्पन्न भई नयाँ कार्यसमिति आउन नसके कांग्रेसको वैधानिकता नरहने टिप्पणी पौडेल र उनी पक्षीय केही नेताहरूको छ । संस्थापन पक्षीय एक नेताका अनुसार प्रमुख निर्वाचन आयुक्त दिनेश थपलियासहितका पदाधिकारीको टोलीले भदौ २३ भित्र प्रक्रिया सुरु भएमा केन्द्रीय महाधिवेशन केही पछि सार्दा वैधानिक संकट नआउने सुझाव प्रधानमन्त्री देउवालाई दिएका छन् । देउवाले त्यही सुझावका आधारमा कार्यतालिका ल्याउन चाहेका थिए । तर, पौडेल पक्ष उक्त प्रस्तावमा तयार नभएपछि बैठकमा पार्टी समायोजन समिति र क्रियाशील सदस्यता छानबिन समितिको प्रतिवेदन तथा निर्वाचन समितिको निर्देशिकाका विषयमा मात्रै छलफल भएको थियो । छलफलमा सदस्यता छानबिन समितिका प्रवक्ता तथा केन्द्रीय सदस्य प्रदीप पौडेलले तोकिएकै मितिमा महाधिवेशन गराउने गरी समितिले काम गरे पनि नेताहरूमा इच्छाशक्ति नदेखिएको भनाइ राखेका थिए । महामन्त्री पूर्णबहादुर खड्काले महाधिवेशनको कार्यतालिका सहमतिबाट ल्याउने बताउँदै प्रतिवेदनमाथिको छलफल सुरु गराएका थिए । समितिले विवाद रहेका देशभरका १ सय ६३ वडाका नयाँ क्रियाशील सदस्यताको विवाद स्थगन गरेको छ । ती ठाउँमा पुरानै सदस्यबाट निर्वाचन गराउने समझदारी छ । अन्य पार्टीबाट कांग्रेसमा आएकाको समायोजनका लागि वितरित सदस्यतामध्ये रसुवा, बारा, सप्तरी, सिन्धुपालञ्चोक, सर्लाही२ र धनुषा४ मा विवाद छ । कांग्रेस संस्थापन पक्षका नेताहरूको अनौपचारिक बैठकमा हुम्लाको नाम्खामा नेपाली भूमि अतिक्रमणसम्बन्धी विषय उठेको छ । सभापति देउवासमेत उपस्थित बुधबारको बैठकमा पूर्वउपप्रधान तथा गृहमन्त्री विमलेन्द्र निधि र पूर्वमन्त्री जीवनबहादुर शाहीले चीनले अतिक्रमण गरेको हुम्लाको नाम्खा सम्बन्धी विषय संयुक्त सरकारको साझा न्यूनतम कार्यक्रममा नसमेटिएको भन्दै आपत्ति जनाएका थिए । कार्यदलका संयोजक तथा कांग्रेस महामन्त्री पूर्णबहादुर खड्काले माओवादीको असहमतिपछि यसलाई नराखिएको स्पष्टीकरण दिएका थिए । कालापानी, लिपुलेक र लिम्पियाधुराको विषय राख्दा यो विषय (नाम्खा) किन परेन भनेर मैले कुरा राखेको हुँ, निधिले कान्तिपुरसित भने, प्रधानमन्त्रीजीले पनि सत्ता गठबन्धन दलहरूबीच सहमति नभएकाले नराखिएको बताउनुभयो । बैठकमा नेता शाहीले दुई देशबीचको यो विवादमा सरकारीस्तरबाट समाधान नखोजिए विवाद पछिसम्म कायम रहने बताए । कर्णाली प्रदेशका कांग्रेस संसदीय दल नेतासमेत रहेका पूर्वमन्त्री शाहीले हुम्लाको नाम्खा गाउँपालिका६, लिमीमा पर्ने ११ नम्बर स्तम्भ रहेको नेपाली भूभाग चीनबाट अतिक्रमण भएको दाबी गर्दै आएका छन् ।"
"परिवारले भित्र्याएनन्, पतिको यातनापछि आत्महत्या","(अर्घाखाँची)  अर्घाखाँचीको शीतगंगा नगरपालिका२ झिर्राका सुमन क्षत्रीले चैतमा गाउँकै सिर्जना सुनारसँग विवाह गरे । एउटै गाउँका दुवै बाल्यकालदेखि चिनजानका साथी थिए । विद्यालय पढाइ सकिएपछि सुमन नेपाली सेनाको जवान पदमा भर्ती भए । सिर्जना अध्ययनका लागि रूपन्देहीको बुटवल झरिन् । २ वर्ष लामो प्रेम सम्बन्धपछि चैत २ मा उनीहरूले बुटवलको एक मन्दिरमा विवाह गरे । दलित केटी सँग विवाह गरेको थाहा पाएपछि सुमनका परिवारले फोन गरेर सिर्जनालाई छाड्न दबाब दिन थाले । परिवार, नातेदार र छिमेकीले घरमा भित्र्याउन नदिएपछि सुमनले बुटवलमा डेरा लिएर सिर्जनालाई राखे । सुमन कपिलवस्तुको गोरुसिंगेस्थित नारायण दल गणमा कार्यरत थिए । त्यहींबाट आउजाउ गरे । विवाह गरेपछि घरमा लैजान र भित्र्याउन सिर्जनाले बारम्बार अनुरोध गरिन् । घरभित्र पस्न नदिने भन्दै सुमनका परिवारले सम्बन्धविच्छेद गर्न दबाब दिइरहेको सिर्जनाले माइतीलाई फोन गरेर सुनाउँथिन् । चैतमा विवाह भए पनि उनको गर्भमा आठ महिनाको बच्चा हुर्किरहेको माइतीलाई जानकारी गराइन् । बच्चा जन्माउने रहर भए पनि सुमनले मानेनन् । विवाह नहुँदै अस्पताल लगेर सुमनले झुक्याएर गर्भपतन गराएको सिर्जनाका माइती पक्षको दाबी छ । परिवारले सिर्जनालाई बुहारी स्वीकारेका थिएनन् । सुमन बुटवलस्थित कोठामा आउजाउ गरिरहन्थे । साउन १९ मा सिर्जनाले फेसबुकमा आफ्नो तस्बिर राखेर आत्महत्या गरेको स्टाटस लेखेको सिर्जनाकी बहिनी सोनियाले देखिन् । उनले तत्काल दिदीलाई फोन गरेर अवस्था बुझिन् । म ठीक छु, फेक कुरा लेखेको हो, सिर्जनासँग भएको कुराकानीबारे सोनियाले बताइन्, सबै राम्रो छ, नआत्तिनु भने पनि दिदी साउनदेखि निकै तनावमा हुनुहुन्थ्यो । सोनियाका अनुसार साउन २१ गते राति ११ बजेसम्म सिर्जनाले आफन्त ग कुराकानी गरेकी थिइन् । अर्को दिन बिहान अबेरसम्म पनि ढोका नखोलेपछि फोडेर हेर्दा सिर्जना पंखामा पासो लगाएर झुन्डिएको अवस्थामा थिइन् । सोनियाका अनुसार सुमनले खर्च नदिने तथा कुटपिट गर्ने गरेको दिदीले बताउने गरेकी थिइन् । सिर्जनाले आफूलाई गर्भपतन गराउन बाध्य पारेको सुनाएकी थिइन्, सिर्जनाकी दिदी दीपाले घटना रहस्यमय भएको उल्लेख गर्दै भनिन्, अन्याय सहन नसकेर प्राण त्यागेकी हुन् । यो हत्या हो, सत्यतथ्य छानबिन हुनुपर्छ । सुमनले पछिल्लो समय कोठामा खाने खर्च नदिने, बारम्बार झगडा गर्ने, कुटपिट गर्ने र घरमा नलैजाने भन्दै धम्क्याउने बहिनीले सुनाएको दीपाको भनाइ छ । पहिला प्रेम गरेर विवाह गरेपछि साउनदेखि सिर्जनालाई दुःख, यातना दिने काम भयो, उनले भनिन्, माया भयो, बहिनीले जात हेरिनन्, अहिले तल्लो जात भन्दै भोग्नुपरेको तनावले २१ वर्षमै बहिनीले प्राण त्यागी । घटनापछि परिवारले सुमनविरुद्ध किटानी जाहेरी दिएपछि इलाका प्रहरी कार्यालय बुटवलले उनलाई पक्राउ गरेको छ । प्रहरी नायब उपरीक्षक मदन कुँवरले घटनापछि सुमनलाई नियन्त्रणमा लिएर आत्महत्या दुरुत्साहन मुद्दामा छानबिन भइरहेको बताए । घटनाका बेला सुमन गोरुसिंगेस्थित ब्यारेकमा रहेको खुलेको उनले बताए । सिर्जनाले साउन पहिलो साता आफूलाई श्रीमान्ले दुःख दिएको, गालीगलौज गरेको, कुटपिट गरेर हिँडेको र आफूलाई वास्ता नगरेको भन्दै अर्घाखाँचीस्थित इलाका प्रहरी कार्यालय ठाडामा निवेदन दिएकी थिइन् । त्यसबेला प्रहरीले गोरुसिंगे सैनिक ब्यारेकबाट सुमनलाई झिकाएर दुवै जनालाई सँगै राखेर एकापसमा मिलेर बस्ने सहमति गरेर पठाएको इलाका प्रहरी ठाडाका प्रहरी निरीक्षक सन्दीप बेल्वासेले बताए । घटनापछि अनुसन्धान भइरहेको उनले बताए । सुमनकी आमा कमला क्षत्रीले छोराले सिर्जनासित विवाह गरेकोबारे आफूलाई कुनै जानकारी नभएको दाबी गरिन् ।"
करणी प्रयास आरोपमा पालिका अध्यक्ष पक्राउ,"लुम्बिनी (कास) जबर्जस्ती करणी उद्योगमा संलग्न रहेको आरोपमा रूपन्देहीको सम्मरीमाई गाउँपालिकाका अध्यक्ष जितेन्द्रनाथ शुक्ला (बब्लु) बिहीबार पक्राउ परेका छन् । पीडितले गत शनिबार घरमा बोलाएर करणीको प्रयास गरेको भन्दै जिल्ला प्रशासनमा निवेदन दिएपछि उनी पक्राउ परेका हुन् । एक स्थानीयका अनुसार सम्मरीमाईकै २१ वर्षीया महिलाका श्रीमान्लाई चोरीमा संलग्न आरोपमा प्रहरीले पक्राउ गरेर इलाका प्रहरी कार्यालय मर्चवारमा अनुसन्धानका लागि राखिएको थियो । श्रीमान् पक्राउ परेपछि छुटाउन महिलाले विभिन्न निकायमा हारगुहार गरिरहेकी थिइन् । यसै क्रममा गाउँपालिका अध्यक्ष शुक्लाले सम्मरीमाई६ असुरैनास्थित आफ्नै घरमा बोलाएर करणी प्रयास गरेको आरोप महिलाले लगाएकी छन् । इलाका प्रहरी मर्चवारमा जाहेरी दर्ता भएन, ती स्थानीयले भने, त्यसपछि बुधबार जिल्ला प्रशासन कार्यालयमा निवेदन दर्ता गरेपछि जिल्ला प्रहरीले सोधपुछका लागि अध्यक्षलाई लगेको हो । जिल्ला प्रहरी कार्यालयमा दर्ता गरिएको निवेदनअनुसार गत साउन २४ गते बिहान ११ बजे अध्यक्ष शुक्लाले पठाएका एक व्यक्ति ती महिलाको घरमा पुगेका थिए । उनले महिलाका श्रीमान्लाई छुटाइदिने बहानामा अध्यक्षको घर लगे र घरको दोस्रो तलामा रहेका शुक्लाको कोठामा पुर्याएर ढोका बन्द गरिदिए । शुक्लाले त्यसपछि करणी गर्न खोजेको र नमान्दा पैसाको लोभ देखाएर हल्ला नगर्न भनेको समेत महिलाले प्रहरीमा दिएको उजुरीमा उल्लेख छ । डीएसपी सत्यनारायण थापाले शुक्लाविरुद्ध जबर्जस्ती करणी उद्योगअन्तर्गत मुद्दा दर्ता गरेर अनुसन्धान सुरु गरिएको बताए ।"
खाद्य मापदण्ड पालनाको प्रश्न,"बजारमा अनेकथरी खाद्यवस्तु छन् । सस्तो बेसाए पखाला लाग्छ भन्ने उखान बरु शाब्दिक अर्थअनुरूप सही नहोला, तर गुणस्तर नभएको खानेकुराले मानव स्वास्थ्यमा अवश्य असर पुर्याउँछ । उत्पादक र विक्रेताले व्यावसायिक उत्तरदायित्व पूरा नगरे उपभोक्ताहरू ठगिन सक्छन् । यस्तो अवस्था नआओस् भनेरै सरकारले खाद्यवस्तुको मापदण्ड तोक्ने गरेको छ । तर विडम्बना भन्नुपर्छ यस्तो मापदण्डको सम्पूर्ण रूपमा पालना भएको पाइँदैन, सरकारले देखाउनका लागि मात्र बर्सेनि मापदण्ड बनाइरहेको जस्तो देखिन्छ ।कृषि तथा पशुपन्छी विकास मन्त्रालयले खाद्य ऐन, २०२३ अनुसार विभिन्न खाद्यवस्तुको गुणस्तर निर्धारण गर्दै आएको छ । पछिल्लो समय २०७८ साउन २५ मा नेपाल राजपत्रमा सूचना प्रकाशन गरेर फलफूलको रस, पेय र नेक्टरको गुणस्तर निर्धारण गरेको छ । मन्त्रालयले २०५७ माघ २३ मा राजपत्रमा प्रकाशित आदेशमा हेरफेर गरी जुसको गुणस्तर तोकेको हो । यसमा विभिन्न फलफूलका अत्यावश्यकीय संरचना र चारित्रिक गुणहरू उल्लेख छन् । कुन जुसमा रिफ्र्याक्टोमिटरबाट जाँच गर्दा कुल घुलनशील ठोस पदार्थ र अम्लताको मात्रा कति हुने भनेर तोकिएका छन् । र, प्रशोधन तथा सूक्ष्म जैविक मापदण्डजस्ता स्वास्थ्य विज्ञानका पक्षहरू पनि जनाइएका छन् । राजपत्रअनुसार फलफूलको रस भनेको ताजा, पाकेको तथा फर्मेन्ट नभएको स्वस्थ फलबाट रस निकाली उपयुक्त विधिबाट प्रशोधित तयारी पेय पदार्थ हो । यसमा पानी थप्न नपाइने मात्र होइन, सम्बन्धित फलफूलको प्राकृतिक चारित्रिक गुण पनि कायम हुनुपर्छ । मन्त्रालयले तोकेको यस्ता प्रावधान पूरा हुने हो भने उपभोक्ता ठगिनु पर्दैनथ्यो । तर के यो मापदण्ड लागू होला त ? विगतको अभ्यासले त्यति सकारात्मक जवाफ दिँदैन ।सरकारले गत भदौमा राजपत्रमै सूचना प्रकाशन गरेर चिउरा, दालमोठ, भुजिया, पुष्टकारी र गुँदपाकको गुणस्तर निर्धारण गरेको थियो । त्यसअघि यी खानेकुरामा अखाद्य वस्तु भएनभएको, ढुसी र रङको मात्रै निरीक्षण हुन्थ्यो । गुणस्तर निर्धारण भएपछि प्रडक्ट स्पेसिफिक रूपमै निरीक्षण गर्न सकिने जनाइएको पनि थियो । तर यो मापदण्डबमोजिम सीमित मात्रामा मात्र परीक्षणहरू भए । गत आर्थिक वर्षभर काठमाडौंमा खाद्यान्नदलहनजन्य वस्तुका जम्मा १२७ नमुना परीक्षण भए । यसैगरी विराटनगरमा १३२, जनकपुरमा १२८, हेटौंडामा १९, भैरहवामा ११७, नेपालगन्जमा ८५ र धनगढीमा १३९ नमुना जाँचिए । तिनमा ३६ नमुनामा कैफियत देखिएको थियो । यस्तै, सरकारले गत वर्ष नै तरकारी, फलफूल र चियामा विषादीको अधिकतम मात्रा तोकेको थियो । त्यसअनुसार खाद्यले यसबीचमा फलफूल तथा सागपातका जम्मा २९९ नमुना परीक्षण गरेको थियो उपत्यकामा ९६ नमुना परीक्षण गर्दा १२ नमुनामा कैफियत देखिएको थियो । कैफियत देखिएकाको हकमा खाद्य ऐनअनुसार मुद्दा दायर गरिएको र केही प्रक्रियामा रहेको खाद्य प्रविधि तथा गुण नियन्त्रण विभागको भनाइ छ ।सरकारले निर्धारण गरेको गुणस्तर पूर्ण रूपमा कार्यान्वयन नभएको उपभोक्ता अधिकारवादीहरूको दुखेसो छ । उत्पादक, उत्पादन मिति र उपभोग अवधिजस्ता पक्ष त सचेत उपभोक्ताहरू आफैंले थाहा पाउन सक्छन् । सम्पूर्ण मापदण्ड खुट्ट्याउन भने सरकारले प्रयोगशालामै परीक्षण गर्नुपर्ने हुन्छ । त्यसैले तोकिएको मापदण्डबमोजिम सरकारले अनिवार्य रूपमा उद्योग र आयातित सामग्रीको नमुना परीक्षण गर्नुपर्छ । राजपत्रमा मापदण्ड प्रकाशित गरेर मात्र सरकारको दायित्व पूरा हुँदैन, यसको पालना भएनभएको अनुगमनपरीक्षण पनि हुनुपर्छ । उद्योगी तथा आयातकर्ताले निर्धारित मापदण्डको अनिवार्य पालना गर्नुपर्नेमा द्विविधा छैन तर कतिले जानअनजानमा नियम अवज्ञा गर्ने भएकाले सरकारले नियमनको पाटोमा पनि उत्तिकै ध्यान दिनुपर्छ । मापदण्ड तोक्नु गुणस्तर सुधारतर्फको सकारात्मक पाइला मात्र हो, यो आफैंमा लक्षित नतिजा होइन । लक्ष्य प्राप्तिका लागि सरकारले नमुना परीक्षणलाई पनि व्यापक बनाउनुपर्छ । केही कैफियत पाइएमा उत्पादक तथा बिक्रीकर्तालाई उचित कारबाही पनि गर्नुपर्छ । मापदण्ड हुनुको अर्थ, त्यसको पालना पनि भैरहेको छ भन्ने अवस्था सृजना गर्नुपर्छ । यसका लागि यस्ता वस्तुको गुणस्तर निरीक्षण, परीक्षण तथा कारबाही कार्यान्वयन गर्ने निकाय खाद्य प्रविधि तथा गुण नियन्त्रण विभागले आफ्नो जिम्मेवारी पूरा गर्नुपर्छ । अनि मात्रै बजारमा गुणस्तरहीन तथा मापदण्ड नपुगेका खाद्यवस्तुको बेचबिखन रोकिन सक्छ ।"
जलवायु परिवर्तन र हामी,"जगत् रहे जीवन रहन्छ र जीवन रहे मात्र जगत् देख्न पाइन्छ । त्यसैले मानव सभ्यताको रक्षाका लागि जगत जोगाउनु अपरिहार्य छ । पछिल्ला वर्षहरूमा द्रुतगतिमा भैरहेको तापक्रममा वृद्धिले हिमालय क्षेत्रको संवेदनशीलतालाई चुनौती दिइरहेको छ । यही रूपमा तापक्रम बढ्दै जाने हो भने, हिमनदीहरू सुक्ने र समुद्र सतह बढ्ने निश्चित छ । यसले माथिल्लो तटीय क्षेत्रमा पानीका मुहानहरू सुक्ने र तल्लो तटीय क्षेत्रमा डुबानको समस्या बढ्नेछ । पृथ्वीको जलवायु परिवर्तनमा नेपालको भूमिका नगन्य छ, तर अरूको गल्तीको सजाय हामीले भोगिरहेका छौं । ठूला औद्योगिक राष्ट्रहरू खासगरी चीन, अमेरिका र भारत कार्बन उत्सर्जनमा ज्यादा जिम्मेवार छन् । विश्वव्यापी तापमान वृद्धिमा खासै भूमिका नभए पनि त्यसबाट सबैभन्दा ठूलो क्षति नेपालले नै बेहोर्दै छ । सेता टलक्क टल्कने हिमशृंखलाहरू काला पत्थरमा अनुवाद हुने क्रम जारी छ । मेलम्चीमा आएको बाढी, अतिवृष्टि र अनावृष्टिजस्ता अनेक अकल्पनीय क्षतिले जलवायु परिवर्तनको प्रभाव राम्रैसँग देखा पर्दै छन् । हिमालय पग्लने र हिमताल फुट्दै अकल्पनीय रूपमा निकै ठूलो क्षतिको सामना गर्नुपर्ने दिन नजिकिँदै छन् । हामीले पर्यावरणप्रतिको चेतना वृद्धि गर्दै विश्व पर्यावरण प्रतिकूलनमा नेपालको भूमिकालाई शून्यमा झार्नेतर्फ अग्रसर हुनुपर्छ । औद्योगिक क्षेत्रबाट उत्सर्जन हुने कार्बनले विश्व तापमानलाई वृद्धि गर्दै गर्दा सतही रूपमा देखिने फोहोरमैलाको संस्कृति, नदीनालाहरूमा बग्ने फोहोर, सहरबजारमा उत्सर्जन भैरहेका धूलो र धूवाँ तथा रूख काट्ने प्रवृत्ति र वातावरण विनाशजस्ता प्रत्यक्ष देखिने कृत्यले विश्व तापमान वृद्धिमा नेपाल पनि जिम्मेवार छ । मानव जीवनको अस्तित्व समाप्तितिर उन्मुख भैरहँदा, त्यसप्रति नेपालको सहभागिता शून्यमा झार्नेतर्फ हाम्रो भूमिका रहनु जरुरी छ । यसका लागि यस्ता विषयमा छलफल हुनु जरुरी छ । प्रत्येक नेपालीले वातावरणप्रति सचेत रहँदै प्लास्टिक प्रयोगलाई वर्जित गर्दै, घरबाट उत्सर्जन हुने फोहोरको वर्गीकरण, घरायसी फोहोरलाई बाहिर नफाल्ने प्रतिबद्धता र एक व्यक्ति एक रूख हुर्काउने संस्कारको विकास गर्यौं भने, संसार जोगाउने अभियानको अभियन्ता हामी बन्न सक्नेछौं । यसका लागि सोचमा परिवर्तन आउनु जरुरी छ । उत्तम पुडासैनी, जोरपाटी, काठमाडौं"
जयसिंह धामीलाई न्याय,"दुई साता बित्दासमेत जयसिंह धामीको कुनै अत्तोपत्तो छैन । यतिका दिनसम्म पनि उनको भौतिक शरीर फेला नपर्नुले अब उनी जीवितै फेला पर्लान् भनी आस गर्नु पनि बेकार छ । जीवित भएको भए कुनै न कुनै माध्यमबाट परिवारको सम्पर्कमा आइसक्थे । तर, अब त्यो सम्भावना छैन । अब उनको मृत शरीर पाए पनि परिवारलाई ठूलो राहत हुन्थ्यो । भारतले उनको शव खोज्न कुनै सहयोग गरिरहेको छैन भन्ने सुनिन्छ । कसरी जयसिंहको जीवित वा मृत शरीर फेला पार्ने र कसरी उनको परिवारलाई आर्थिक सहयोग गर्ने भन्नेतर्फ नेपाल सरकार लाग्नुपर्छ । सरकारीस्तरबाट मात्र खोजेर उनको शरीर फैला पार्न मुस्किल छ । यसर्थ स्थानीयहरूलाई परिचालन र उत्प्रेरण गर्नु आवश्यक छ । यतिका दिन बित्दासमेत सरकारले जयसिंहका परिवारलाई राहत दिएको समाचार सुन्न पाइएको छैन, किन राहतमा ढिलाइ भएको हो ? के नेपाल सरकारले मृतक परिवारलाई राहत दिएर चहराएको घाउमा मल्हमपटी लाउन सक्दैन ? यो सरकारको नागरिकप्रतिको दायित्व होइन ? यसर्थ सरकारले तुरुन्तै मृतक परिवारलाई आर्थिक सहयोग, धामीका छोराछोरीलाई स्नातकोत्तरसम्म निःशुल्क शिक्षा तथा योग्यतानुसारको जागिर दिने ग्यारेन्टी गर्नुपर्यो । अनि मात्र धामी परिवारलाई केही मात्रामा भए पनि न्याय प्राप्त हुन्छ । यसका साथै सांसद गगन थापाले भनेझैं जसरी दुई भारतीय माझीको पक्षमा भारतले तेस्रो देशसँग लडेर न्याय र क्षतिपूर्ति माग्यो हो, उसैगरी धामीको पक्षमा हामीले भारतसँग न्याय र क्षतिपूर्ति माग्नुपर्छ । अनि मात्र सरकारले नागरिकप्रतिको दायित्व निर्वाह गरेको ठहर्छ । गोपाल देवकोटा, जोरपाटी, काठमाडौं"
नियुक्ति प्रचलन र कुलमान,"सोच्नुस् त, भारत या मालदिभ्सका केन्द्रीय बैंकका भर्खरै रिटायर्ड गभर्नरलाई नेपाल राष्ट्र बैंकको गभर्नर नियुक्त गर्ने निर्णय भयो भने हाम्रो प्रतिक्रिया कस्तो होला ? अथवा बंगलादेश या श्रीलंकाका अन्तर्राष्ट्रिय ख्यातिप्राप्त अर्थशास्त्रीलाई राष्ट्रिय योजना आयोगको उपाध्यक्ष बनाइयो भने के होला ? पक्कै पनि हामी शब्दकोश रित्याउने गरी गाली र विरोधका शब्दसहित सडकमा उत्रिनेछौं । तर, हामीले विकसित भनेका देशमा यस्तो प्रचलन सामान्य देखिन्छ । उदाहरणका लागि बेलायतलाई लिऊँ, पाँच वर्ष बैंक अफ क्यानडाको गभर्नर भएका मार्क जोसेफ कार्नी लाई सन् २०१३ मा बैंक अफ इंग्ल्यान्डको गभर्नर बनाइएको थियो र उनले झन्डै सात वर्ष सो पदमा बसेर गत साल मात्र बिदा लिए । बेलायतको आर्थिक नीतिनिर्माण र वित्तीय व्यवस्थापनमा त्यो पदको ठूलो प्रभाव मात्र होइन, हस्तक्षेपकारी भूमिका नै हुन्छ । त्यस्तो हस्तक्षेपलाई विदेशी या अंगीकृत नागरिकको रूपमा होइन, विज्ञको हस्तक्षेपका रूपमा लिइयो । बेलायती अर्थतन्त्र र आवागमनको मुटु मानिने हिथ्रो एयरपोर्टको सञ्चालन गर्ने कम्पनीमा चीन, स्पेनदेखि सिंगापुर सरकारसम्मको लगानी छ । विश्वका उत्कृष्ट विश्वविद्यालयदेखि अन्तर्राष्ट्रिय स्तरका विज्ञ र जनशक्ति भएको बेलायतले युरोपियन युनियनबाट अलग हुने निर्णयलगत्तै आवश्यक अलग सन्धिको गहन छलफल र सम्झौताका लागि सरकारसित तत्काल पर्याप्त विज्ञ नभएको स्वीकार गरेको थियो । प्रायः सबै मन्त्री विश्वविद्यालयका स्नातक भए पनि तिनले विज्ञहरूको विस्थापन गर्न सक्दैनन् भन्ने देखिन्थ्यो । अब लागौं नेपालतर्फ, हामीकहाँ अन्तर्राष्ट्रिय स्तरको विज्ञ खोजेर राष्ट्रिय आयोजना या निगमहरूमा नियुक्ति दिने भन्ने कुरो हाललाई अलि टाढाको होला तर देशभित्रै पनि परीक्षित व्यवस्थापक, विज्ञ र प्रशासकहरूको सट्टा झन्डा बोक्नेहरूको मात्रै नियुक्ति हुनु र तत्तत् दलका समर्थकले आँखा चिम्लेर समर्थन जनाउने गर्नु दुर्भाग्यपूर्ण छ । सही मान्छे सही ठाउँमा नभई कुनै पनि क्षेत्रमा सफलता हासिल हुँदैन । कुलमान घिसिङ एउटा सफल व्यवस्थापकको छवि बनाएका परीक्षित व्यक्ति हुन् । अन्य देशमा भएको भए कुनै सरकारी या ठूलो निजी कम्पनीको नियुक्तिमा उनी पहिलो रोजाइमा हुन्थे । तर हामी कहाँ गुरुप्रसाद भट्टराईहरू पहिलो रोजाइमा हुन्छन् । जिन्दगीभरि राजनीति मात्रै गरेको व्यक्ति मन्त्री नबनेर कुनै क्षेत्रमा सफल अनुभव सँगालेको व्यक्ति बन्यो भने अन्याय भएको अनुभव हामीलाई हुन्छ । हामी राष्ट्रियताको चर्को कुरा त गर्छौ,ं तर हाम्रो पार्टी हाम्रा लागि राष्ट्रभन्दा माथि हुन्छ । हितेन्द्रदेव शाक्यले डुबाउने र कुलमानले उकास्ने मात्रै गर्छन् भन्ने होइन । तर हाम्रा नियुक्ति र व्याख्याले त्यस्तो अर्थ लाग्न गएको देखिन्छ । राम्रो गर्ने चाहना सबैको हुन्छ । केहीमा अलि बढी तरिका हुन्छ, त्यति हो । र, त्यस्तो तरिका भएका व्यक्तिलाई संस्था या कम्पनीमा ल्याउँदा एउटा पोजिटिभ भाइव पैदा हुन्छ र त्यसको असर नतिजामा हुन्छ । एउटा विद्युत् प्राधिकरणमा कुलमान आएर मात्रै देश बन्दैन, संस्कार फेरिन्न । हाम्रा सबै नियुक्ति दलदासबाट माथि उठेर विज्ञहरूको तहसम्म पुग्नुपर्छ । पुग्नेबित्तिकै कायापलट हुन्छ भन्ने पनि होइन, सुरुआत हुन्छ । हामीले त सुरु पनि गरेका छैनौं । हितेन्द्रदेवलाई ससम्मान पदस्थापन गरेर कुलमानको पुनर्नियुक्ति एउटा सकारात्मक सन्देश पक्कै हो । तर, यो अपवाद मात्रै हो भन्ने धेरैलाई लागेको छ । नारायण गाउँले, बेलायतउज्यालोका अभियन्ता कुलमान घिसिङ नेपाल विद्युत् प्राधिकरणको महानिर्देशकमा दोस्रो पटक नियुक्त भएको खबर सुखद छ । देशमा विद्युत् उत्पादन वृद्धि भइरहेकै बेला, विभिन्न समस्याको बहानामा दिनहुँजस्तो विद्युत् आपूर्ति समस्या भोगिरहेका उपभोक्तालाई राहत मिल्ने भएको छ । यद्यपि यस अवधिमा इन्भर्टर र जेनेरेटर व्यवसायबाट मनग्य नाफा कमाइ सकेका व्यवसायीहरूलाई यसले हतास बनाएको हुनुपर्छ । कुलमानले दोस्रो कार्यकाललाई चुनौतीको रूपमा लिएको सही हो । विद्युत् उत्पादन, विकास र वितरणसँगै जनमानसमा त्यसको सुलभ रूपले उपयोगको लालसा बढ्नु स्वाभाविक हो । हाल विद्युत् चुहावटमा नियन्त्रण प्रमुख चुनौती रहेको छ । सहजताका लागि यसको घरायसी उपभोगमा पनि निरन्तर वृद्धि भइरहेको तर विद्युत् जडान न्यून गुणस्तरको हुनु, जाडो र गर्मी बढ्नासाथ विद्युत्गृहहरूले भारवहन गर्न नसक्नु, सेवाग्राही बढ्दा त्यसैअनुरूप ट्रान्सर्फमर जडान नहुनु आदि प्रमुख चुनौती हुन् । सरकारले घरघरमा विद्युतीय चुलोको अवधारणा ल्याउन थालेको छ, त्यसका लागि प्रयोगकर्ता उपभोक्तालाई सुरक्षात्मक उपायसम्बन्धी जनचेतना दिनु पनि त्यत्तिकै आवश्यक छ । विद्युत् चोरी मात्र होइन, भएका उपकरणहरूलाई ठीक समयमा मर्मतसम्भार गरिराख्नु र चोरी हुनबाट जोगाउनु पनि विद्युत् चुहावटको नियन्त्रण हो भन्ने अवधारणाको विकास हुनु जरुरी छ । घरायसी उपभोक्तालाई बढी उपभोगको आधारमा छुट दिने कार्यक्रम ल्याउन सके विद्युतीय यातायात साधन र घरेलु विद्युतीय उपकरणको साधनको प्रयोग बढ्ने छ । सहज विद्युत् आपूर्तिले विदेशी लगानीलाई आकर्षित गर्नेछ । उद्योगहरूको विकास हुनेछ । यसबाट प्रतिवर्ष थपिँदै गरेको विद्युत् उत्पादनलाई देशभित्रै खपत गरी विद्युत् खेर जानबाट बचाउन सकिनुको साथै ग्यास र पेट्रोलियम पदार्थको खरिदमा बिदेसिने विदेशी मुद्रासमेत बचाई राष्ट्रिय व्यापार घाटा कम गर्न सकिन्छ । महेन्द्रसिंह बम, टीकापुर१, कैलाली"
शंकर पोखरेलका चोटपटक,"सन् २००६ मा प्रकाशित संविधानसभा, राज्यको पुनःसंरचना र समावेशी लोकतन्त्र पुस्तकका लेखक हुन् शंकर पोखरेल । तिनै पोखरेल जसले गत बुधबार लुम्बिनी प्रदेशको मुख्यमन्त्री पदबाट राजीनामा दिए । पोखरेलले यो महत्त्वपूर्ण पुस्तक लेख्दै गर्दा राज्य पुनःसंरचनाका विषयमा विमर्श सुरु हुँदै थियो । उनको पार्टी नेकपा एमालेका उल्लेख्य नेताहरू राज्य पुनःसंरचनाका महत्त्वपूर्ण मुद्दासँग सन्तुष्ट थिएनन् । समकालीन धेरै नेताभन्दा अघि बढेर पुस्तकमा उनले नेपाल संघीय मुलुक हुनुपर्नेमा जोड मात्र दिएनन्, प्रदेशका संख्या र नामसमेत प्रस्ताव गरे । एकात्मक र अन्यायी राज्य संरचना बदलेर न्यायपूर्ण र समतामूलक समाज निर्माणका निम्ति संघीयता एवं समावेशितासहितको लोकतन्त्र आवश्यक छ भन्ने उनको ठम्याइ थियो । दशकपहिले जे लेखे, त्यही कार्यान्वयन गर्ने महत्त्वपूर्ण ठाउँमा पुगे । विडम्बना, उनकै पुस्तक र उनले पाएको पदीय दायित्वको अपेक्षा एउटा थियो, काम ठीक विपरीत गरेर अस्ति बिदा भए । कुनै एक खास व्यक्ति (वा केन्द्र) सबैको मुक्तिदाता हुन्छ, उही तारणहार र उही मसिहा हुन्छ भन्ने मान्यतासँग मेल नखाने व्यवस्था हो संघीयता । संघसँगको सम्मानजनक सहकार्य र एकल अधिकारका क्षेत्रमा स्वायत्तताको अभ्यास नै संघीयताको सबैभन्दा महत्त्वपूर्ण पक्ष हो । सेयर्ड रुल र सेल्फ रुल को संयुक्त अभ्यास ! गत साता अन्वेषक भोगीराज चाम्लिङले यिनै पृष्ठहरूमा २६०० वर्षपहिलेको यही भेगको संघीय शासन व्यवस्था केन्द्रीकृत राजतन्त्रभन्दा कसरी पूरापूर भिन्न थियो भन्ने चर्चा गरेका थिए । समावेशिताको मूल मर्म विविधतालाई सकार्नु मात्र नभई, समाजअनुरूपको राज्य संरचना निर्माण पनि गर्नु हो । पोखरेलले पुस्तकमा अघि सारेको खाकासँग असहमत हुने प्रशस्त ठाउँ छन् तर संघीयता र समावेशिताको यो मर्म बुझेरै लेखेका हुन् भन्नेमा दुईमत छैन । नेपाली समाजलाई समतामूलक बनाउने यत्नमा यी दुई मुद्दा महत्त्वपूर्ण छन् भन्ने बुझेका पोखरेलले विधि र पद्धति मासेर एक्लो बाहुबली शासक बन्न खोज्ने केपी ओलीमा आफूलाई पूर्णतया समर्पण गरे । स्रोत, सूचना र शक्तिको चरम केन्द्रीकरण गर्ने ओलीको राजनीतिको एउटा मियो बन्न उनी तयार भए । तिनै ओली जो कहिल्यै स्थानीय स्वायत्तताका पक्षमा थिएनन् र जसले कहिल्यै जिब्रो नचपाई समावेशिताको भ्रष्टीकरण गरिरहे । तिनै ओली जसले संविधानमाथि नै पटकपटक प्रहार गरिरहे । ओली र पोखरेलको व्यक्तिगत सम्बन्ध न्यानो र निकट हुन सक्छ, यसबारे कसैले टिप्पणी गर्नु आवश्यक छैन, तर राज्य पुनःसंरचनाका सवालमा पोखरेलले सार्वजनिक रूपमा व्यक्त गरेका विचार र ओलीको विचारमा कहाँ मिलन हुन्छ ? त्यति मात्र होइन, संघीयता र समावेशी व्यवस्थालाई कमजोर बनाउन प्रधानमन्त्रीका रूपमा ओलीले खेलेको भूमिकालाई कुन आधारमा पोखरेलले सकार्न सक्छन् ? प्रदेश र स्थानीय तह संघीय सरकारकै अधीनमा छ भनेको कसरी स्वीकार्य हुन्छ पोखरेललाई ? प्रदेश मुख्यमन्त्रीमा पदासीन भएरै उनले ओली प्रवृत्तिलाई सकारेका मात्र थिएनन्, आफ्नै काँधमा बोकेका थिए । प्रदेशलाई चटक्कै भुलेर उनी बालुवाटारको करिब स्थायी बासिन्दा भएका थिए । बालुवाटारमा बास बस्नुको एक मात्र उद्देश्य, ओलीलाई जसरी पनि सबल र सफल बनाउनु थियो । ओली सबल र सफल हुनु संघीयता मात्र होइन, संविधान र व्यवस्था नै कमजोर र असफल हुनु हो । ओलीको निरन्तरतामा आफ्नो जीवनको सार्थकता देख्ने पोखरेलको नियतलाई अब कसरी बुझ्ने ? ओलीका दायाँ र बायाँ हात भनेर चिनिने गोकुल बाँस्कोटा र महेश बस्नेतहरू संघीयता मात्र होइन, नेपालको संविधान२०७२ का सबै सबल पक्षका विरुद्धमा मुखर छन् । समावेशिता र धर्मनिरपेक्षताकै खिल्ली उडाउन थालेका छन् । तिनले व्यक्त गरेका आशय र २०४६ (वा पञ्चायत) तिरै फर्कन चाहनेहरूका अभिव्यक्तिमा खासै भिन्नता छैन । गुटियार हुनुका नाताले शंकर पोखरेल यी सबैको पैरवी गरिरहेका छन् । यिनैका नेता बनिरहेका छन् । नेकपा एमाले कुनै दिन संघीयताको बचाउ गर्ने र यसलाई सबल एवं जनपक्षीय बनाउँदै अघि बढ्ने पार्टी हुनेछ भन्नेमा कहिल्यै विश्वस्त हुन सकिएन । यस पार्टीका इमानदार र वैचारिक रूपमा सबल मानिएका नेताहरूसमेत संघीय व्यवस्थाप्रति जहिल्यै नकारात्मक छन् । मधेस र थारूका नाममा भएका राजनीतिक जनपरिचालनलाई षड्यन्त्र सिद्धान्तको चस्माबाट मात्रै हेर्न र विश्लेषण गर्न रुचाउँछन् । संवीधानमा व्यवस्था गर्दै निर्वाचनपश्चात् प्रदेश सरकार बनाएर संघीयता लागू गरिसकेपछि एमालेको उपल्लो तहका नेताले किताब नै लेखेर संघीयता कसरी बलजफ्ती लादियो भन्ने प्रमाणित गरे । नेपालजस्तो मुलुकमा संघीयता किन जरुरी छैन भनेर आम जनतालाई बुझाउन अहिले पनि एमाले नेताकार्यकर्ता उत्तिकै सक्रिय छन् । एमाले नेताहरूले जातीय र क्षेत्रीय विभेदका पेचिला मुद्दालाई गहिराइमा पुगेर सम्बोधन गर्नुको साटो प्रायः अनदेखा गर्ने प्रयत्न गरे । केही बोल्नैपर्ने बाध्यता आइलागे वर्ग ठूलो र वर्गै असल जस्ता गफ गरेर भाग्ने कोसिस गरे । लौ ठीकै छ, वर्गसंघर्षको सवालमै बोल न त भन्दा, वर्ग समन्वयको जमाना भएको दलिल पेस गर्न पछि परेनन् । एकातिर कम्युनिस्ट आन्दोलनको सृजनात्मक प्रयोगको गफ गरिरहने, अर्कातिर मुलुकभरिका नामुद दलालहरूको सुमेरु घुमिरहने सबैभन्दा सस्तो छुट पनि एमालेले नै लियो । भारतमा मुस्लिमलाई नागरिकताबाट वञ्चित गर्ने कोसिस गरिन्छ, सबैभन्दा पहिले एमालेकै नेताले हर्षबढाइँ व्यक्त गर्छन् । लामा लेख नै लेखेर नागरिकताको पवित्रता र राष्ट्रवादको दक्षिणपन्थी दीक्षा बाँड्छन् । भारतको फासीवादी सत्ताले कश्मीरको झीनो स्वायत्तता खोस्छ, सबैभन्दा धेरै लेख लेखेर त्यसको सराहना गर्ने एमालेकै बुद्धिजीवी हुन्छन् । भारतका किसानहरू किसानमारा विधेयकका विरुद्ध आन्दोलित हुन्छन्, आफूलाई कम्युनिस्ट बताउने कुनै एमाले नेता त्यसलाई बुझ्न र परख गर्न कोसिस गर्दैनन् । भारतको मोदी सत्ताले राज्य सरकारहरूलाई कमजोर तुल्याउँदै केन्द्रलाई बढीभन्दा बढी बलियो बनाउँछ, त्यसबाट सबैभन्दा बढी प्रभावित एमालेकै कार्यकर्ता पंक्ति हुन्छ ।यी सबैका बीच शंकर पोखरेल किञ्चित् फरक होलान् भनेर आशा गर्ने ठाउँ उनको पुस्तक र संघीयताको पक्षमा उनका अभिव्यक्तिले दिएका थिए । संविधानले छुटाएका या तोडमोड गरेका ठाउँमा सच्याएर संघीयता र समावेशितालाई सबल बनाउन उनले भूमिका खेल्न सक्छन् भन्ने आशा पनि थियो कतिलाई । प्रदेश सरकार सुरु हुँदै गर्दा आशा जगाउने गरी उनले केही काम नगरेका पनि होइनन् । संघीयता सफल बनाउनका निम्ति प्रदेशले संघसँगको संघर्ष तीव्र बनाउन आवश्यक थियो । खासगरी ओली बाहुबलीले नेतृत्व गरेको संघसँग प्रदेशहरूको घर्षणले प्रदेशकै उपादेयता पुष्टि गर्थ्यो । अन्य प्रदेशका तुलनामा प्रदेश २ ले संघीय सरकारसँग उचित पौंठेजोरी खेल्ने कोसिस गरेको थियो । कानुन निर्माणको प्रश्नमा यस प्रदेशले लिएका कदम अनुचित थिएनन् । जिल्लाजस्ता संरचना हटाएर प्रदेशलाई सबल बनाउने सवालमा सबै प्रदेशबीच आपसी सहकार्य हुन सक्थ्यो । यसमा शंकर पोखरेलजस्ता मुख्यमन्त्रीले रचनात्मक भूमिका खेल्न सक्थे । कम्तीमा प्रदेश २ ले सुरुमा प्रदर्शन गरेको फुर्तीलाई निरन्तरता दिन उनी हौसला बन्न सक्थे । ओलीसँगको उनको निकटतालाई समेत सदुपयोग गरेर प्रदेश सरकारलाई बढी प्रभावकारी बनाउन सकिने ठाउँहरू थिए । तर, सारा अपेक्षाविपरीत ओली नेतृत्वमा सञ्चालित संघीयता र समावेशिता अर्थहीन बनाउने अभियानमा पोखरेलको पनि सक्रिय सहभागिता रह्यो । यो कसरी सम्भव भयो त ? आफैंप्रति, आफूले सार्वजनिक रूपमा लिएको वैचारिक अडानप्रति, आफ्नै बोली र लिखतहरूप्रति र आफूलाई निर्वाचित तुल्याउने मतदाताप्रति बेइमान भएपछि यो सम्भव भएको हो । डेढ दशकपहिल्यै राज्य पुनःसंरचनाको वकालत गर्ने शंकर पोखरेल नै सन् २००६ पछिका सबै परिवर्तनको भ्रष्टीकरण गर्दै आएको ओली गुटका सबैभन्दा सक्रिय सदस्य हुनु नेपाली राजनीतिमा मौलाएको अवसरवाद र मूल्यहीनताको स्पष्ट द्योतक हो । बेइमानी, जालझेल, तिकडमबाजी र षड्यन्त्र नै गुटवादको आलम्ब हो । पछिल्ला चार महिना पोखरेलका षड्यन्त्र र जालझेल स्पष्ट देखिए । ती ओलीले गरेका नकामहरूकै हाराहारी छन् । ओली गुटका अब्बल दर्जाका सदस्य हुनुका नाताले उनी यस मामिलामा दक्ष प्रमाणित भएका छन् । अब हेर्नु छ, पोखरेलले लेख्ने नयाँ किताब के विषयमा हुन्छ । के सन् २००६ मा आफैंले लेखेको पुस्तकको उत्तरआधुनिक विपठन होला त त्यो ? सम्भवतः त्यही हुनेछ किनभने उनका क्रियाकलापले नै त्यस्तो विपठन गरिसकेका छन् ।"
युद्धको भुङ्ग्रोमा १० खर्ब डलर,"नेपाललाई प्रभावअफगानिस्तान युद्धमा अमेरिकाले २,४०० सैनिक गुमाइसक्यो । घाइते सैनिकको उपचार र हेरचाहमा डेढ खर्ब डलर खर्च भइसकेको छ । अबको ४० वर्षसम्म तिनकै लागि १४ खर्ब डलर थप खर्च हुने अनुमान छ । त्यसैले अब अमेरिकाले तालिबानलाई सखाप पार्ने (एलिमिनेसन) भन्दा आर्थिक र सामरिक कूटनीतिले दबाउने (सप्रेसन) रणशैली अपनाउन थालेको देखिन्छ । परिणामतः आतंककारीलाई प्रश्रय पुग्ने आर्थिक गतिविधि (जस्तै अवैध लागूऔषध व्यापार, हतियार बेचबिखन र सम्पत्ति शुद्धीकरण) विरुद्ध दबाब बढ्नेछ । यस्तो दबाब भोग्ने देशहरूमा नेपाल प्रमुख नै हुनेछ ।भारततालिबान सम्बन्धमा आउने उथलपुथलका परकम्प पनि हामीसम्म आउनेछन् । हिन्दु अतिवाद संवेदनशील विन्दुमा रहेको भारत र मुस्लिम अतिवाद अँगालेको तालिबानबीच केही घर्षण हुनेछन् । तर अफगानिस्तानमा विभिन्न पूर्वाधारमा भारतले गरेको अर्बौंको लगानीले दिल्लीलाई अलि नरम बन्न बाध्य पार्नेछ ।हिंसा छाडे तालिबानसँग आर्थिक सहकार्य गर्न सक्ने संकेत चीनले दिएको छ । त्यो सफल भए अहिलेको चीनपाकिस्तानजस्तै चीनअफगानिस्तान सम्बन्ध पनि दाजुभाइजस्तै कसिलो कूटनीतिक सम्बन्ध (डिप्लोम्याटिक ब्रोमान्स) मा परिणत होला । त्यसले एसियाली शक्ति समीकरणमा त असर पार्छ नै, दुई सदस्य (पाकिस्तान र अफगानिस्तान) चीन ब्लकमा सर्दा नेपाल संलग्न हुने सार्क गतिविधिमा पनि उतारचढाव ल्याउनेछ ।अफगानिस्तानमा काम गरिरहेका नेपालीहरूको जीउधनको रक्षा र त्यहाँबाट मानवतस्करलाई पैसा बुझाएर नेपाल छिर्ने शरणार्थीहरू अर्को चिन्ता हुन् । नेपालमा यस्ता शरणार्थीको संख्या अहिले ५० को हाराहारीमा छ । तर स्थिति बिग्रिँदा यो संख्या आँखाको झिमिकमै बढ्न सक्ने अन्तर्राष्ट्रिय अनुभवले देखाउँछ ।अफगानिस्तानबाट हामीले सिक्नुपर्ने मूल पाठ हो माटोसुहाउँदो सुरक्षा शैलीको अवलम्बन । सुरक्षा क्षेत्र सुधार्न दाताकै मुख ताक्ने चलनले प्रणाली नै धुजाधुजा भएको उदाहरण अब आँगनपारि नै देखिएको छ । हामी भारतले बनाइदिने प्रहरी प्रतिष्ठान, चीनले दिएका सुरक्षा सामग्री, बेलायतले गरिदिने लोकतन्त्रीकरण र अमेरिकाले सघाएका तालिममै भर परिरहेका छौं । चाहिने सुरक्षा क्षेत्र सुदृढीकरणको आफ्नै अर्गानिक मोडल हो, जसले भावी विप्लवहरू रोक्न सक्छ । यसको मतलब लड्नयोग्य सिपाही तयार गर्नु मात्रै होइनÙ सुरक्षा क्षेत्रलाई सबल, जनकेन्द्रित र चुस्त बनाउन सके सशस्त्र आन्दोलनको उद्भव नै हुँदैन भन्ने हो ।काठमाडौं र काबुलबीच हवाई दूरी १,८०० किलोमिटर मात्रै छ । हाम्रै छिमेकी युद्धको विभीषिकाले छटपटिँदा हामीले सन्तोषको निद्रा पाउने ग्यारेन्टी हुँदैन । बीस वर्ष बैसाखी टेकेर बाँचेको अफगानी सुरक्षा क्षेत्र अब घुँडा टेक्ने स्थितिमा छ । त्यहाँको शान्ति पुनःस्थापनामा सघाउने त हाम्रो ल्याकत नहोला, तर त्यो परिस्थितिबाट सिक्नेचाहिँ ल्याकत राख्नुपर्छ ।"
पाठ्यपुस्तक हुन् कि प्रतिवेदन ?,"कोरोनाको पहिलो लहर सुरु हुनुअघि विराटनगरकी एलिशा शर्माले कक्षा यूकेजी उत्तीर्ण गरिसकेकी थिइन् । लकडाउन खुलेपछि पनि उनले केही महिना पुरानै विद्यालयमा यूकेजी दोहोर्याइन् । दोस्रो लहरले गर्दा यस वर्ष पनि विद्यालय जान पाएकी छैनन् । कक्षा एकको पुरानो पुस्तक ल्याएर घरैमा पढ्न थालेकी छन् । बेलुकी अभिभावकले एलिशाका लागि दुई घण्टा ट्युसन पढाउने चाँजोपाँजो मिलाएका छन्, दिउँसो मैले उनलाई घरमा बोलाएर उति नै समय पढाउन थालेकी छु । अरू विषयको भन्दा पनि नेपाली र अंग्रेजी पुस्तकको मोटाइ, लम्बाइ, चौडाइलगायत यसमा समाविष्ट पाठ र अभ्यासहरू सरसर्ती हेरेपछि कसरी पढाउने भनेर म धेरै बेर असमञ्जसमा परें । झट्ट हेर्दा पुस्तकभन्दा पनि कुनै सरकारी तथा गैरसरकारी संस्थाको प्रतिवेदनजस्ता देखिने ती दुवै पुस्तक चित्त नबुझेर पसलमा जोख्न पठाएँ । जम्मा ११ वटा पाठ समाविष्ट १६७ पानाको नेपाली पुस्तक जोख्दा चार सय ग्राम भयो, यस्तै १७ युनिटअन्तर्गतका उपशीर्षकका पाठ र २२० पाना भएको अंग्रेजी पुस्तक जोख्दा ठ्याक्कै ५ सय ग्राम भयो । त्यसो त मेरो सेरोफेरो र गणित पुस्तकको मोटाइ, लम्बाइ र चौडाइ पनि उस्ताउस्तै थियो । तर, ती सबैको चर्चा यहाँ सम्भव छैन । गत वर्षदेखि पाठ्यक्रम विकास केन्द्रले नयाँ ढाँचामा नेपाली, अंग्रेजीलगायत पुस्तक प्रकाशन गर्न निजी प्रकाशनहरूलाई स्वीकृति दिएपछि, सामुदायिक र निजी विद्यालयहरूले नेपाली भाषाका एकैखाले पुस्तक पढाउन थालेका छन् । केन्द्रले २०७७ असार २८ को निर्णयअनुसार शैक्षिक सत्र २०७७ देखि २०७९ सम्मका लागि उक्त पुस्तक पाठ्यसामग्रीका रूपमा स्वीकृति दिएको जानकारीसमेत गराएको छ । गत वर्ष उक्त पुस्तकबारे सरोकारवालहरूले कहीँकतै चर्चा गरेको पाइएन, यसपालि पनि स्थिति उस्तै छ । सामुदायिक विद्यालयको बालविकास कक्षा तथा निजी विद्यालयबाट पूर्वप्राथमिक तह छिचोलेका साना विद्यार्थी लक्षित, प्रतिवेदन जस्ता देखिने यस्ता पुस्तकका लेखक तथा सम्पादकहरूले बालमनोविज्ञानलाई नजरअन्दाज गरेका छन् । कक्षा एकमा पढ्ने विद्यार्थीका मस्तिष्कले यस्ता पुस्तकका पाठ र अभ्यास कति बुझ्छन् भन्ने विषयलाई लेखक र प्रकाशनगृहले बुझेको देखिँदैन । जसरी पनि विद्यार्थीले पढ्नुपर्छ र शिक्षकले पढाउनुपर्छ भन्ने मानसिकताबाट निर्देशित यस्ता पुस्तक कालान्तरमा हाउगुजी बन्ने निश्चित छ । निजी विद्यालयबाट भर्खरै पूर्वप्राथमिक तह छिचोलेका विद्यार्थीले नेपाली र अंग्रेजी भाषामा कनीकुथी शब्द र वाक्य पढ्न सिकेका हुन्छन्, अधिकांशले त अक्षर र मात्रासम्म खुट्याउन सक्दैनन् । यस्ता विद्यार्थीहरूका लागि मोटा पुस्तकहरू पढाउनुको कुनै अर्थ छैन । विद्यालय चाहे निजी होऊन् या सामुदायिक, शिक्षाको माध्यम या त अंग्रेजी हुन्छ या नेपाली । पहिले सामुदायिक विद्यालयको चर्चा गर्नु मनासिब होला, जहाँ स्थापनाकालदेखि शिक्षाको माध्यम नेपाली भाषा छ । यस्ता विद्यालयले नेपाली भाषामा पढाइरहँदा पनि जहिल्यै शिक्षाको गुणस्तर खस्कियो भन्दै सरोकारवालहरूले चासोचिन्ता व्यक्त गरिरहन्छन् । तर, किन, कसरी खस्क्यो, खस्किँदै छ भन्ने प्रश्नको जवाफ तिनले खोजेका छैनन् । भाषाको माध्यमबाटै शिक्षा ग्रहण गर्नुपर्नेमा, त्यही भाषा ती विद्यार्थीका लागि हाउगुजी बन्छ भने, के अर्थ रह्यो र पढ्नुपढाउनुको ?केही समययता कतिपय सामुदायिक विद्यालयले बालविकास कक्षाका लागि भर्ना लिन थालेका छन् । बालबालिकालाई यस कक्षामा राखेर कक्षा एकका लागि तयार गरिन्छ । बालविकास कक्षा छिचोलेका सामुदायिक विद्यालयका साना विद्यार्थीहरूको उमेर र रुचिलाई विशेष ध्यान दिनु जरुरी छ । किनभने निजी विद्यालयमातहत सञ्चालित यस्ता बालविकास कक्षा तथा प्ले ग्रुप कक्षामा केही महिना या एक वर्ष बिताएका साना विद्यार्थीहरूलाई शिशु कक्षाका लागि तयार गरिन्छ र शिशु कक्षापछि पुनः दुई वर्ष अर्थात् पूर्वप्राथमिक तह छिचोलेपछि मात्रै ती कक्षा एकमा पुग्छन् ।सामुदायिकको तुलनामा कतिपय निजी विद्यालयले सञ्चालन गरेको बालविकास कक्षा वा मन्टेसोरीमा साना विद्यार्थीहरूलाई लेख्नपढ्नभन्दा पनि सर्वांगीण विकास गराउन अतिरिक्त क्रियाकलाप गराइन्छ । यस्ता क्रियाकलापअन्तर्गत बोलीको विकास गराउन केही समय बालगीत गाउन सिकाइन्छ । अक्षर लेखाउनुअघि धर्साहरू कोर्न र चित्रहरूमा रंग भर्न सिकाइन्छ । यस्ता क्रियाकलापपछि बल्ल अक्षर कोर्ने आधारभूत सीप सिक्छन् ती विद्यार्थीहरूले । यसपछि ती विद्यार्थीहरू शिशु कक्षामा पुग्छन्, ज एक वर्ष लगाएर अंग्रेजी, नेपाली र गणितका साउँअक्षर र अंक लेख्न, पढ्न र चिन्न सिक्छन् । यसरी एक वर्ष शिशु कक्षामा बिताएका ती विद्यार्थीहरूले एलकेजी पुगेपछि नेपाली र अंग्रेजी भाषाका सामान्य शब्द लेख्न र पढ्न सिक्छन्, अनि यूकेजी पुगेपछि वाक्य बनाउन र पढ्न सक्छन् ।कतिपय पूर्वप्राथमिक तहका विद्यार्थीहरूलाई शिशु कक्षादेखि नै बालचित्रकथाका पुस्तकहरू हेर्न दिँदा उनीहरूले आफूले सिक्दै गरेका अक्षर र शब्द खोज्न सिक्छन् । अभिभावकहरूले यस्ता बालचित्रकथाका पुस्तकहरू नियमित पढेर सुनाउँदा बालबालिकामा कथा सुन्ने बानीको विकास हुन्छ, पछि उनीहरूमा पढ्ने अभिरुचि पनि जाग्छ । तर, हाम्रोमा धेरै बालबालिकाले यस्ता पुस्तकहरू पाएका छैनन् ।भाषासिकाइको वैज्ञानिक र सहज आधारभूत शिक्षणलाई नजरअन्दाज गरी पाठ्यक्रम विकास केन्द्रले तयार गरेका पुस्तकहरू अव्यावहारिक र अवैज्ञानिक छन् । ती पुस्तकका पाठ र अभ्यासहरू सरसर्ती हेर्दा सबै मात्रा मिसिएका शब्द र वाक्य कसरी पढ्ने र पढाउने भन्नेबारे विद्यार्थी र शिक्षकहरू अलमलमा पर्छन् । साना विद्यार्थीहरूलाई नेपाली र अंग्रेजी भाषाका साउँअक्षर चिनाइसकेपछि बल्ल मात्राबारे ज्ञान दिनुपर्ने हुन्छ । यसरी सबै मात्रा चिनाइसकेपछि बल्ल उनीहरूलाई मिश्रित मात्रा मिसिएका शब्द र वाक्य गठन गर्न सिकाउनुपर्ने हुन्छ । यसै पनि निजी विद्यालयका विद्यार्थीलाई नेपाली भाषाका साउँअक्षर र मात्रा चिनाउन धेरै समय लाग्छ । सामुदायिकका बालविकास कक्षा छिचोलेका साना विद्यार्थीहरूले साउँअक्षर राम्ररी चिनी नसकी कक्षा एकमा भर्ना हुन्छन् । यसो हुँदा, नेपाली र अंग्रेजी भाषा सिकाइको प्रारम्भिक चरण दुवै थरी विद्यालयका विद्यार्थीहरूलाई असहज पनि देखिन्छ । नेपाली भाषाको शिक्षणसिकाइको अवैज्ञानिक सुरुआतको दूरगामी र नकारात्मक प्रभाव विद्यार्थीको समग्र सिकाइमा पर्छ भन्ने वास्तविकतालाई सरोकारवालाहरूले आत्मसात् गरेको देखिँदैन । यी र यस्ता कतिपय कारण भाषासिकाइको वैज्ञानिक र सहज सिकाइ हुन सकेको छैन । यसलाई वैज्ञानिक र सहज बनाउन शिक्षाविद्लगायत सरोकारवालहरूले प्रतिवेदनजस्ता देखिने पाठ्यपुस्तकबारे बहस गर्नु जरुरी छ ।"
मौद्रिक नीतिमा निजी क्षेत्रका अपेक्षा,"राहत तथा सहुलियत कर्जाछिटफुटबाहेक अधिकांश उद्योगव्यवसाय कोभिड महामारीका कारण संकटमै छन् । व्यवसायीलाई बैंकको साँवा र ब्याज भुक्तानीमा समस्या परेको छ भने, व्यवसाय पुनः सञ्चालन गर्नसमेत आर्थिक भार थपिएको छ । श्रमिकले रोजगारी गुमाएका छन् । पर्यटन, होटल, हवाई सेवालगायत केही उद्योगव्यवसाय पूर्ण रूपमा बन्द छन् । व्यवसायीहरूलाई बैंकको साँवा र ब्याज तिर्ने चाँजोपाँजो मिलाउनुपर्नेछ । रोजगारी गुमाएकाहरूलाई रोजगारीको व्यवस्था गर्नुपर्नेछ । बन्द उद्योगव्यवसायलाई पुनः सञ्चालनमा ल्याउनुपर्नेछ । यसैका लागि मौद्रिक नीतिमा निजी क्षेत्रले राहत कार्यक्रमहरूको अपेक्षा गरेको छ । मौद्रिक नीतिमा ल्याइने कार्यक्रमहरूको सहज कार्यान्वयन अर्को महत्त्वपूर्ण पक्ष हो । यी सुविधाहरू कार्यान्वयन गर्दा प्रशासनिक सहजता आवश्यक पर्ने गर्छ । मौद्रिक नीतिमा आउने कार्यक्रमहरू वास्तविक पीडितसमक्ष नपुगेको र त्यसबाट उनीहरू लाभान्वित नभएको गुनासो आउने गरेको छ । त्यसैले आगामी मौद्रिक नीतिले कार्यक्रम कार्यान्वयनका प्रशासनिक जटिलता हटाउने र वास्तविक पीडितसमक्ष राहत पुग्ने व्यवस्था गर्नुपर्छ । विशेष गरी, गत वर्षको साना तथा मझौला उद्यमलक्षित पुनर्कर्जा कार्यक्रम सकारात्मक रह्यो । यसको अवधि र सीमा अझै बढाउनुपर्ने देखिन्छ । तलबबाहेक अन्य सेवाका लागि सुविधा नदिएकाले व्यवसाय निरन्तरता कर्जा प्रभावकारी नभएको गुनासो छ । पुनर्कर्जा रकम सानो भएकालेे पर्यटनसँग सम्बन्धित उद्योगव्यवसायलाई खासै राहत महसुुस हुन सकेको थिएन । यसमा सामान्य परिवर्तन आवश्यक देखिएको छ । स्टार्टअप उद्यमका लागि पनि केही विशेष व्यवस्था गर्न जरुरी छ । कोभिड महामारीबीच पनि गत आर्थिक वर्षको सुरुमा बजारमा अत्यधिक तरलता थियो, जुन आर्थिक क्रियाकलाप विस्तारका लागि सहयोगी बन्यो र दोस्रो त्रैमासिकको सुरुसँगै आर्थिक गतिविधिमा आएको चहलपहलले मुलुकको अर्थतन्त्र द्रुत गतिमा सुधारोन्मुख रह्यो । तर, यो वर्ष बजारमा तरलताको चाप हुने संकेत देखिएको छ । आर्थिक गतिविधि विस्तार र बैंकको ब्याजदरमा यसको प्रत्यक्ष असर रहन्छ । त्यसैले, मौद्रिक नीतिले बजारमा तरलता प्रवाह गर्नेतर्फ पनि विशेष ध्यान दिनु जरुरी छ ।वित्तीय स्थायित्वगत वर्षको अनुभवबाट पनि प्रस्ट भएको छ, अप्ठ््यारोमा परेको व्यावसायिक क्षेत्रलाई संकटको सारथि मानिने बैंक तथा वित्तीय क्षेत्रबाट ठूलो सहयोग प्राप्त भएको छ । संकटग्रस्त व्यावसायिक क्षेत्रलाई ब्याजमा सहुलियत, कर्जा पुनःसंरचना, कर्जाको पुनर्तालिकीकरण र पुनर्कर्जा सुविधाजस्ता सेवाहरू बैंक तथा वित्तीय क्षेत्रबाटै उपलब्ध भएका थिए । बैंकहरूले ब्याजदरमा १० प्रतिशत छुट दिनुका साथै चैतदेखि असारसम्म २ प्रतिशतले कर्जाको ब्याज नै घटाएका थिए । ऋणीले चालु पुँजीमा २० प्रतिशतसम्म थप कर्जा पनि पाए । अर्थतन्त्रका वास्तविक क्षेत्र र वित्तीय क्षेत्र एकअर्काका प्रतिस्पर्धी नभएर स्रोत व्यवस्थापन एवम् परिचालनमा परिपूरक हुन् भन्ने प्रमाणित भएको छ । आगामी मौद्रिक नीतिमा यस्ता राहत तथा सहुलियतका व्यवस्था ल्याउँदा बैंक तथा वित्तीय संस्थाहरूलाई मात्र भार पर्ने गरी भन्दा कर छुट तथा अन्य वैकल्पिक व्यवस्था गर्नु जरुरी देखिन्छ । त्यस्तै, सबल र सहज वित्तीय क्षेत्र निर्माण आगामी मौद्रिक नीतिको पहिलो प्राथमिकता हुनुपर्छ । यसका लागि मर्जरलाई प्रोत्साहन हुने र पुँजी वृद्धिलाई सहज बनाउने प्रावधानहरू मौद्रिक नीतिमा अपेक्षा गरिएको छ । त्यसैले, मर्जर वा प्राप्तिपछि मर्ज भएका दुई वित्तीय संस्थाको व्यावसायिक क्रियाकलापमा एकरूपता ल्याउन, दुई भिन्न संस्कृति र अनुशासनमा क्रियाशील रहिआएका कर्मचारीहरूबीच तालमेल सृजना गर्न एवं व्यवसायमा समन्वय विकास गर्नका लागि मर्जर वा प्राप्तिमा जाने बैंक तथा वित्तीय संस्थालाई नेपाल राष्ट्र बैंकले तोकेका विभिन्न मापदण्ड (जस्तै सीआरआर, इन्टरेस्ट स्प्रेड, नेट लिक्विडिटी रेसियो, सीसीडी, एसएलआर, बेस रेट गणना विधि) मा विशेष सहुलियत दिनुपर्ने देखिन्छ । त्यस्तै, मर्जर वा प्राप्तिमा जाने बैंक तथा वित्तीय संस्थामा चुक्ता पुँजीको अनुपात दर बढी रहन गई लाभांश दिन सक्ने क्षमतामा ह्रास आउने भएकाले त्यस्तो संस्थालाई मर्जर वा प्राप्ति गरेको कम्तीमा पाँच वर्षसम्म प्राथमिक पुँजी कोषको अनुपात अन्य अवस्थामा भन्दा कम कायम राखी नगद लाभांश वितरण गर्न छुट दिने व्यवस्था गर्नुपर्छ । यसबाट बैंक तथा वित्तीय संस्थाहरूलाई स्वैच्छिक रूपमा मर्जर वा प्राप्तिका लागि प्रोत्साहन मिल्ने, वित्तीय क्षेत्रमा स्थायित्व आउनुका साथै वित्तीय क्षेत्रमा सुशासन कायम हुने अनि वित्तीय स्वास्थ्य सबल बनाउन मद्दत पुग्ने हुन्छ ।डिजिटलाइजेसनकोभिड महामारीसँगसँगै विश्व अर्थतन्त्रमा डिजिटल इकोनोमीका नयाँनयाँ आयामहरू विकास र विस्तार भएका छन् । नेपालका सन्दर्भमा भने भर्खर बामे सर्दै गरेको डिजिटल अर्थतन्त्र महामारीका कारण निकै पछाडि धकेलिएको छ । डिजिटल माध्यमबाट अनलाइन भुक्तानी गर्दा भौतिक उपस्थिति कम हुने र कोभिड संक्रमणको सम्भावना पनि कम रहने हुनाले नेपाल राष्ट्र बैंकले पनि डिजिटल अर्थतन्त्र विकास र विस्तारलाई प्रोत्साहित गर्दै आएको छ । मोबाइल बैंकिङ, इन्टरनेट बैंकिङ मात्र होइनÙ कनेक्ट आईपीएस, क्यूआर कोड र आरटीजीएस प्रणालीजस्ता नयाँनयाँ डिजिटल बैंकिङका प्लेटफर्महरू विकास र विस्तार भएका छन् । तर, डिजिटल बैंकिङसम्बन्धी साक्षरता, जानकारी र सही सूचनाको अभावमा यी सेवाहरू सहरी क्षेत्र र निश्चित जमातमा मात्र सीमित हुन पुगेका छन् । त्यसैले अनलाइन भुक्तानीलाई प्रोत्साहन गर्न, बैंकहरूमा भौतिक उपस्थिति कम गर्न, डिजिटल भुक्तानीका माध्यमहरूको प्रयोग बढाउन, डिजिटल भुक्तानीका पूर्वाधार विकास गर्न, सेवाशुल्कमा सहुलियत दिन र साक्षरतामा जोड दिन आवश्यक छ । यसका निम्ति राष्ट्र बैंकले आगामी मौद्रिक नीतिमार्फत विशेष व्यवस्था गर्नु उचित हुनेछ । नेपाल राष्ट्र बैंकले मौद्रिक नीतिमा आर्थिक वृद्धि, मुद्रास्फीति नियन्त्रण तथा रोजगारी सृजनाजस्ता वित्तीय नीतिका लक्ष्य पूरा गर्न तदनुरूपका उपकरणहरू ल्याउनुपर्छ । कोरोना महामारीबाट शिथिल बनेको अर्थतन्त्रलाई पुनरुत्थान गर्ने, व्यवसाय र व्यवसायीहरूलाई राहत तथा सहुलियत दिने, रोजगारी गुमाएका र श्रम बजारका नवप्रवेशीहरूका लागि रोजगारी सृजना गर्ने अनि मुलुकको अर्थतन्त्रलाई लयमा फर्काउने ऐतिहासिक दायित्व मौद्रिक नीतिलाई छ । समग्र आर्थिक क्षेत्रलाई लयमा ल्याउन मौद्रिक नीतिले असामान्य नीति अवलम्बन गर्ने सम्पूर्ण आर्थिक क्षेत्रको अपेक्षा छ ।"
जागिर र चिट्ठाको प्रलोभनमा ठगी,"(काठमाडौं)  एक बोर्डिङ स्कुलमा शिक्षिका थिइन् अमृता (नाम परिवर्तन) । पोहोरको लकडाउनमा उनको जागिर गुम्यो । सात वर्षदेखि पढाउँदै आएको विद्यालयले बिदा गरेपछि उनलाई घर व्यवहार चलाउन सकस पर्यो । जागिर खोजीकै क्रममा उनले फेसबुकमा जब भ्याकेन्सी को पेज भेटिन्, लाइक गरिन् । बेरोजगार युवालाई लक्षित गरी आकर्षक तलब, सुविधा दिने आश्वासनमा अमृताले व्यक्तिगत विवरणसहित फाराम भरिन् र ईसेवामार्फत २ हजार ५ सय रुपैयाँ जम्मा गरिन् । मासिक तलब २५ हजार रुपैयाँ तोकिएको थियो, एक महिना काम पनि गरें, उनले भनिन्, प्रपोजल बनाउने, व्यक्तिका विवरणको अभिलेख राख्नेलगायत काम गर्थें । अमृताले महिना मरेपछि तलबको कुरा गरिन् । जागिर दिने व्यक्तिसँग फेसबुक च्याट मा मात्र कुरा हुन्थ्यो । तलबको कुरा गर्दा च्याट हुन छोड्यो, फोन सधैं अफ, उनले भनिन्, एक महिना यस्तै बित्यो । त्यतिबेलासम्म उनले आफू ठगिएको थाहा पाइसकेकी थिइन् । त्यसपछि न्यायका लागि साइबर ब्युरो पुगिन् । ब्युरोले महानगरीय अपराध महाशाखा जान सुझायो । सामाजिक सञ्जाल फेसबुकमा जब भ्याकेन्सी पेजलाई पछ्याउँदा ठगिने अमृता एक्ली थिइनन् । प्रहरीले अनुसन्धान गर्दै जाँदा अमृताजस्तै ४३ युवा ठगीमा परेको पुष्टि भएको र ती सबैलाई एकै जनाले ठगेको पाइएको महाशाखाका प्रवक्ता एसपी कृष्ण कोइरालाले बताए । बेरोजगार युवालाई आकर्षक तलब र सुविधाको झूटो आश्वासनमा १ हजार ५ देखि ३ हजार ५ सय रुपैयाँसम्म ईसेवामार्फत डिपोजिट गर्न लगाई ठगी गरेर फरार भएका दोलखा जिरी नगरपालिका८ घर भई काँडाघारी बस्ने २३ वर्षीय शिव खड्कालाई महानगरीय अपराध महाशाखाले पक्राउ गरेको छ । ठगी आरोपमा पक्राउ परेका खड्काविरुद्ध महानगरीय परिसर ललितपुरमार्फत मुद्दा दर्ता भएको छ ।त्यस्तै, दैलेख चामुन्डा बिन्द्रासैनीका आशिष राउतलाई आइतबार अपरिचित नम्बरबाट २५ लाख रुपैयाँ चिट्ठा परेको भन्दै फोन आयो । उनी खुसी भए । हामीले गोला प्रथा गर्दा तपाईंको नम्बर आयो भन्यो, आशिषले भने, चिट्ठा परेको रकम पठाइदिन्छु भन्दै बैंकको अकाउन्ट नम्बर र बैंक खातामा रजिस्टर भएको मोबाइल नम्बर माग्यो । मैले पठाएँ । एकैछिनपछि मोबाइलमा कोड नम्बर आयो र ती अपरिचित व्यक्तिलाई आशिषले त्यो नम्बर पनि पठाए ।चिट्ठा पर्यो भनेर फोन आएको दुई घण्टाभित्र बैंक खाताबाट १ लाख ७७ हजार रुपैयाँ निकालेको म्यासेज आयो, उनले भने । आफ्नो खाताबाट रकम निकालेको म्यासेज आएपछि आशिष बैंक पुगे । ठगीको विषयमा अनुसन्धान भइरहेको छ, मोबाइलको लोकेसन छिनमै काठमाडौं, छिनमै बुटवल देखाइरहेको छ, जिल्ला प्रहरी कार्यालय बाँकेका प्रमुख एसपी श्यामकृष्ण अधिकारीले भने, केही दिनमै पत्ता लगाउँछौं ।पछिल्लो समय चिट्ठा परेको, सामानपार्सल, मोबाइल खरिद बिक्री, फेसबुक फेक आईडी बनाएर फ्रेन्ड रिक्वेस्ट पठाउने, ईसेवा, फेसबुक आईडी ह्याक गरेर ठगीमा परेको भन्दै उजुरी गर्ने पीडितको संख्यामा वृद्धि भएको प्रहरीको भनाइ छ । ईडीभी परेको, सामान डेलिभरी गराइदिने, भन्सार छुट गराइदिने, ह्वाट्सएप, फेसबुक, इन्स्टाग्राम प्रयोग गरी विदेशी नागरिक बनेर सुनको गरगहना, आइफोन, जागिर लगाइदिने प्रलोभन देखाएर ठगी गर्ने घटना बढेको महाशाखाका प्रवक्ता कोइराला बताउँछन् ।कोरोना कहरकै बीच महानगरीय अपराध महाशाखाले पीडितको उजुरीका आधारमा गत आर्थिक वर्षमा अनलाइन तथा विद्युतीय माध्यमबाट ठगी गर्ने १६ पुरुष र ३ महिला अभियुक्तविरुद्ध मुद्दा दर्ता गरी कारबाही गरेको छ । जसमध्ये ठगी बिगो रकम ३ करोड ७ लाख ३६ हजार ६ सय ८ रुपैयाँ रहेको महाशाखाले जनाएको छ । व्यक्ति सचेत नहुँदा ठगिन पुगेका उदाहरण धेरै छन् । मान्छे सचेत हुनुपर्यो, महाशाखा प्रमुख एसएसपी चन्द्र कुबेर खापुङले भने, जति पनि पीडित आएका छन्, लोभलालचमा परेर झट्ट विश्वास गर्नेहरू नै ठगिएका छन् ।"
मौद्रिक नीति आज,"(काठमाडौं)  सरकार परिवर्तनका कारण तयारी अवस्थामा रहेर पनि जारी हुन नपाएको मौद्रिक नीति राष्ट्र बैंकले शुक्रबार सार्वजनिक गर्दै छ । कोभिडको दोस्रो र तेस्रो लहरबाट प्रभावित ऋणीलाई विशेष सुविधासहित राष्ट्र बैंकले चालु आर्थिक वर्षको मौद्रिक नीति सार्वजनिक गर्न लागेको हो । शुक्रबार बिहान सञ्चालक समिति बैठक छ, स्रोतले भन्यो, सोही बैठकमा मौद्रिक नीतिलाई अन्तिम रूप दिएपछि दिउँसो सार्वजनिक गर्ने कार्यक्रम छ ।कोभिडको महामारीले शिथिल अर्थतन्त्रलाई गत वर्षको मौद्रिक नीतिले ठूलो राहत दिएको थियो । सोही कारण यो वर्ष पनि मौद्रिक नीतिमा धेरैले गत वर्षजत्तिकै सहुलियत र सुविधा अपेक्षा गरेका छन् । तर गत वर्ष जस्तो धेरै सुविधा दिने पक्षमा राष्ट्र बैंक छैन । गत वर्षको जस्तै कर्जाको साँवा र ब्याज तिर्न म्याद थप, पुनःसंरचना र पुनर्तालिकीकरणलगायत सुविधा हटाइहाल्ने भन्ने हुँदैन । किनकि कोभिड अझै सकिएको छैन, स्रोतले भन्यो, तर कम अवधिका मात्र आउँछन् । अबको प्राथमिकता वित्तीय स्थायित्व हो । अघिल्लो पटकको निषेधाज्ञाको तुलनामा दोस्रो चरणको निषेधाज्ञामा अर्थतन्त्र केही चलायमान रहेको राष्ट्र बैंकको निष्कर्ष छ । यसकारण पनि उद्योगी व्यापारीलाई गत वर्षजत्तिकै सुविधा नदिइने स्रोतले बताएको छ । यस वर्ष अग्रपंक्तिमा रहेका धेरै नेपालीले कोभिडविरुद्धको खोप लगाइसकेका छन् । आउँदो ३४ महिनामा कम्तीमा पनि नेपालको आधा जनसंख्याले खोप लगाइसक्ने देखिन्छ, स्रोतले भन्यो, यसकारण पनि यो वर्ष राष्ट्र बैंकले सकेजति सुविधा दिँदैन ।महामारीका कारण गर्त वर्षको मौद्रिक नीतिमा राष्ट्र बैंक निकै उदार देखिएको थियो । यो वर्षको मौद्रिक नीतिको प्राथमिकता भनेको वित्तीय स्थायित्व, मूल्य वृद्धिमा स्थिरता र बाह्य क्षेत्रमा सन्तुलन हुनेछ, स्रोतले भन्यो, यसपालि बैंक तथा वित्तीय संस्थालाई जोगाउने खालका नीति परेका छन् । अनिवार्य नगद मौज्दात (सीआरआर), बैंक दर, कर्जा निक्षेप तथा पुँजी अनुपात (सीसीडी) लगायत प्रमुख दर यथावत् राखिएको बताइएको छ । पछिल्ला केही महिनायता सेयर बजार लगातार उकालो लागिरहेको छ । बजार बढिरहेकाले बैंक तथा वित्तीय संस्थाले सेयर बजारमा कर्जा मात्र होइन, लगानी पनि बढाएका छन् । यसकारण बुलिस ट्रेन्ड मा रहेको बजार प्रभावित हुने खालका नीति मौद्रिक नीतिमा आउने धेरैको अनुमान छ । यसको तयारी राष्ट्र बैंकले पनि गरेको छ । तर अर्थ मन्त्रालय, संसद्को अर्थ समितिलगायत विभिन्न संघसंस्थाले सेयर बजार प्रभावित नहुने गरी मौद्रिक नीति ल्याउन सुझाइरहेका छन् । सेयर बजारमा कडाइ नगर्न ठूलो दबाब आइरहेको छ, स्रोतले भन्यो, यसकारण मौद्रिक नीतिमा सिधै सेयर बजारमा कडाइ गरिँदैन । तर पुँजी बजारले मुद्रा बजारलाई असर नपर्ने गरी नीतिगत व्यवस्था गरिने सम्भावना छ । बैंक तथा वित्तीय संस्थालाई सेयरमा लगानी र लाभांश वितरणमा कडाइ जस्ता नीतिगत व्यवस्था भइसकेकाले पुँजी बजार सम्बन्धमा नीतिमा धेरै विषय नआउने स्रोतले बताएको छ ।मौद्रिक नीतिमार्फत राष्ट्र बैंकले विकास बैंक, फाइनान्स कम्पनी र लघुवित्त वित्तीय संस्थाको पुँजी वृद्धिको तयारी भएको स्रोतको दाबी छ । वाणिज्य बैंकको तुलनामा ख, ग र घ वर्गका वित्तीय संस्थाको पुँजी कम भएकाले तिनको पुँजी बढाउने तयारी हो, स्रोतले भन्यो, मौद्रिक नीतिको मस्यौदामा ती संस्थाको पुँजी क्रमिक रूपमा बढाउने भनिएको छ । हेरौं, अन्तिमसम्म के हुन्छ ? राष्ट्र बैंकका पदाधिकारीहरूले सार्वजनिक रूपमै विकास बैंक र फाइनान्स कम्पनीलाई संरक्षण आवश्यक रहेको बताउने गरेका छन् । यसकारण पनि पुँजी बढाएर ती संस्थाको पुँजीगत आधार बलियो बनाउने चाहना राष्ट्र बैंकको हो । पुनर्कर्जा, ब्याज अनुदानको सहुलियत कर्जा र व्यावसायिक निरन्तरता कर्जाले यस वर्ष पनि निरन्तरता पाउँदै छन् । स्रोतका अनुसार मौद्रिक नीतिमा प्राथमिकताप्राप्त क्षेत्रअन्तर्गत कृषि, ऊर्जा, पर्यटनलगायतमा निर्देशित लगानी व्यवस्था परिमार्जन गरिएको छैन । निकै चर्चामा रहेको बाध्यात्मक मर्जरको विषय भने यो मौद्रिक नीतिमा छैन । तर मर्जर तथा एक्विजिसनमा जाने वित्तीय संस्थाका लागि यसअघिका सुविधा व्यवस्थाले निरन्तरता पाएका छन् । दीर्घकालीन तरलता व्यवस्थापनका लागि लामो अवधिको रिपो र निक्षेप संकलन उपकारण जारी गर्नेबारे पनि मौद्रिक नीतिमा सम्बोधन हुनेछ, स्रोतले भन्यो । यो नीति गत वर्षको मौद्रिक नीतिमा घोषणा भए पनि कार्यान्वयनमा आउन सकेको छैन । पछिल्ला केही वर्षयता राष्ट्र बैंकले डिजिटल बैंकिङलाई प्रोत्साहन गर्दै आएको छ । ती कार्यक्रमले यो वर्ष पनि निरन्तरता पाउनेछन् । क्यूआर कोड, विद्युतीय माध्यमबाट रेमिट्यान्स आप्रवाहलगायतलाई थप प्रोत्साहन गरिनेछ, स्रोतले भन्यो । मौद्रिक नीतिले समेट्नुपर्ने बजेटमा उल्लेख करिब ३० भन्दा बढी कार्यक्रम छन् । यसअनुसार होटल तथा पर्यटन क्षेत्रलाई उत्पादनमूलक उद्योगसरह सुविधा उपलब्ध गराउने विषय छ । कोभिडबाट बढी प्रभावित यो क्षेत्रलाई सस्तो ब्याजदरमा कर्जा उपलब्ध गराउने घोषित कार्यक्रम हो । सार्वजनिक विद्यालय तथा क्याम्पसका उच्च माध्यमिक र त्यसभन्दा माथिल्लो तहमा अध्ययनरत विद्यार्थीलाई वैकल्पिक सिकाइमा सघाउन एक थान ल्यापटप किन्न ८० हजार रुपैयाँसम्म कर्जा प्रवाह गर्नुपर्नेछ । दुई वर्ष परिपक्व अवधिको यो कर्जा एक प्रतिशत ब्याजदरमा प्रवाह गर्नुपर्नेछ । सरकारले यो कार्यक्रम घोषणा गरे पनि बजेट छुट्याएको छैन । बजेट विनियोजन नहुँदा यो कार्यक्रम कसरी सञ्चालन गर्ने भन्ने चुनौती राष्ट्र बैंकलाई छ । घरेलु, साना तथा मझौला उद्यम तथा कोरोना प्रभावित पर्यटन व्यवसायका श्रमिक तथा कर्मचारीको पारिश्रमिक भुक्तानी तथा व्यवसाय सञ्चालनका लागि स्थापित व्यावसायिक निरन्तरता कोषलाई निरन्तरता दिनुपर्ने विषय पनि मौद्रिक नीतिले समेट्नुपर्नेछ ।सार्वजनिक खरिद सम्झौताको ६ महिनासम्म म्याद थपबापत बैंक ग्यारेन्टीको अवधि बढाउँदा थप दस्तुर नलिने व्यवस्था गर्ने कार्यक्रम पनि बजेटमा उल्लेख छ । कोभिड प्रभावित व्यवसायीका लागि राष्ट्र बैंकबाट ५ प्रतिशत ब्याजदरमा प्रदान गरिँदै आएको पुनर्कर्जा सुविधाको निरन्तरता र दायरा विस्तार पनि मौद्रिक नीतिमा समेटिनेछ । लघु, साना तथा मझौला उद्योग, व्यावसायिक कृषि, युवा उद्यम, महिला उद्यम तथा वैदेशिक रोजगारबाट फर्किएका व्यक्तिका लागि प्रदान गरिने सहुलियतपूर्ण कर्जाको सीमा र क्षेत्र विस्तार पनि मौद्रिक नीतिले समेट्नेछ ।युवा उद्यमीलाई स्टार्टअप व्यवसायमा संलग्न हुन उत्प्रेरित गर्ने उद्देश्यले परियोजना धितो राखी १ प्रतिशत ब्याजदरमा २५ लाखसम्म बीउ पुँजी कर्जा उपलब्ध गराइने कार्यक्रम पनि मौद्रिक नीतिमा समेटिनेछ । स्टार्टअप व्यवसायमा वैदेशिक लगानी भित्र्याउन नीतिगत सहजीकरण गर्न १ अर्बको च्यालेन्ज फन्ड स्थापना गरिने घोषणा सरकारले गरेको छ । यो कोष कसरी परिचालन गर्ने सम्बन्धमा पनि राष्ट्र बैंकले नीतिगत आधार तयार पार्नुपर्नेछ ।स्नातक वा त्यसभन्दा माथि शैक्षिक योग्यता हासिल गरेका युवालाई शैक्षिक प्रमाणपत्र धितो राखी अधिकतम ५ प्रतिशत ब्याजदरमा २५ लाखसम्म सहुलियतपूर्ण कर्जा उपलब्ध गराउने घोषणा सरकारको छ । यीसँगै वित्तीय स्थायित्व, मूल्य वृद्धि नियन्त्रण, डिजिटल बैंकिङलाई प्रोत्साहन गर्ने कार्यक्रम पनि मौद्रिक नीतिमा परेको बताइएको छ ।"
घट्यो रोपाइँ,"(काठमाडौं)  समयमै मनसुन सक्रिय भए पनि गत वर्षको तुलनामा यस वर्ष रोपाइँ घटेको छ । प्रदेश २ को धनुषा र बारामा कम रोपाइँ हुँदा कुल रोपाइँमा असर पुगेको हो । मुलुकभित्र रोपाइँ हुने क्षेत्रफलमध्ये करिब २५ प्रतिशत प्रदेश २ ले ओगट्छ । यस वर्ष यही प्रदेशकै कारण समग्र रोपाइँ प्रतिशत घटेको कृषि विभागका सूचना अधिकारी महादेवप्रसाद पौडेलले जानकारी दिए । १३ लाख ७१ हजार ७ सय ६ हेक्टरमध्ये प्रदेश २ मा मात्रै ३ लाख ६५ हजार ६ सय १५ हेक्टरमा रोपाइँ हुन्छ । २०७७ साउन २८ सम्म ९९०२ प्रतिशत रोपाइँ भएको थियो । जिल्लाबाट संकलित विवरण विश्लेषण गर्दा २०७८ साउन २८ सम्म ९६८० प्रतिशत अर्थात् ३ लाख ५३ हजार ९ सय २ हेक्टरमा मात्रै रोपाइँ भएको छ, उनले भने, प्रदेश २ मा मात्रै करिब ८ हजार १ सय २८ हेक्टर रोपाइँ हुन बाँकी भएकाले त्यसले समग्र तथ्यांकमा असर गर्यो । २०७७ को तुलनामा ४ हजार १ सय १ हेक्टरमा रोपाइँ कम भएको छ । २०७७ मा ९८१९ प्रतिशत रोपाइँ भएकोमा २०७८ साउन २८ सम्ममा ९७८९ प्रतिशत भएको विभागको तथ्यांक छ । उत्पादन र उत्पादकत्वका हिसाबमा तराई सबैभन्दा बढी धान उत्पादन हुने क्षेत्र हो । तर यही ठाउँमा यसपालि रोपाइँ घटेको छ । धनुषा र बारामा केही समस्या देखियो । यसका कारण के हुन्, संकलन गर्दै छौं, पौडेलले भने । अन्य प्रदेशमा भने गतवर्ष जत्तिकै रोपाइँ भएको विभागको दाबी छ । नेपालमा सबैभन्दा बढी मध्य, पूर्व र तराईमा धान खेती हुन्छ । त्यसको ७० प्रतिशत तराईमै उत्पादन हुन्छ । प्रदेश १ मा भने रोपाइँ केही बढेको छ । विभागका अनुसार यहाँ २ लाख ७५ हजार ९ सय १ हेक्टरमा रोपाइँ हुन्छ । यसमध्ये ९६८३ प्रतिशत रोपाइँ भएको छ । २०७७ साउन २८ सम्म भने यहाँ ९५८८ प्रतिशत रोपाइँ भएको थियो । वाग्मतीमा पनि रोपाइँ बढेको छ । यहाँ १ लाख १५ हजार २ सय ९५ हेक्टरमा रोपाइँ हुन्छ । २०७७ साउन २८ सम्म ९७८५ प्रतिशत रोपाइँ भएकोमा २०७८ साउन २८ सम्ममा ९८०८ प्रतिशत रोपाइँ भएको छ । गण्डकी र लुम्बिनीमा पनि रोपाइँ बढेको विभागको तथ्यांक छ । यसअनुसार गण्डकीमा १ लाख ८ हजार २ सय ७८ हेक्टरमा रोपाइँ हुन्छ । यसमध्ये ९८६४ प्रतिशत रोपाइँ भएको छ । २०७७ साउन २८ सम्ममा यो प्रदेशमा ९७६८ प्रतिशत मात्रै रोपाइँ भएको थियो । लुम्बिनीमा ३ लाख ३ हजार ५ सय ९३ हेक्टरमा रोपाइँ हुन्छ । यसमध्ये ९८९५ प्रतिशत रोपाइँ भएको छ । कर्णालीमा भने यस वर्ष शतप्रतिशत रोपाइँ भएको विभागले बताएको छ । २०७७ साउन २८ सम्म कर्णालीमा ९८५३ प्रतिशत रोपाइँ भएको थियो । कर्णालीमा ३८ हजार ३ सय ८५ हेक्टरमा रोपाइँ हुन्छ । सुदूरपश्चिम प्रदेशमा भने रोपाइँ केही घटेको छ । यहाँ १ लाख ६४ हजार ६ सय ३९ हेक्टरमा रोपाइँ हुन्छ । यसमध्ये ९९०६ प्रतिशत रोपाइँ भएको छ । नेपालको खेती प्रणाली मनसुनमै आधारित छ । यहाँ २५ देखि ३३ प्रतिशत जमिनमा मात्रै सिँचाइ सुविधा रहेको जानकारहरू बताउँछन् । जसले गर्दा रोपाइँका लागि मनसुन नै कुर्नुपर्ने बाध्यता छ । यसले पनि समयमै रोपाइँ हुन सक्दैन । त्यसको असर उत्पादनमा पर्ने उनीहरूको भनाइ छ । सिँचाइसगै दोस्रो समस्या रासायनिक मल पनि हो । रोपाइँको मुखमा हरेक वर्ष मल अभाव हुन्छ । यसले गर्दा पनि उत्पादन बढेको छैन । चामल आयात गर्नकै लागि एक वर्षमा मात्रै २७ अर्ब ६२ करोड ४१ लख रुपैयाँ बाहिरिएको भन्सार विभागले जनाएको छ । आयात परिमाण पनि बर्सेनि बढिरहेको भन्सारको तथ्यांक छ । २०७६७७ मा २२ अर्ब २३ करोड रुपैयाँ बराबरको ४१ करोड ९ लाख २३ हजार ७ सय किलो चामल आयात भएकोमा २०७७७८ मा २७ अर्ब ६२ करोड ४१ लख रुपैयाँको ५४ करोड ६९ लाख २५ हजार २ सय किलो चामल आएको छ । २०७७७८ को तुलना गर्दा ४ हजार हेक्टरमा रोपाइँ कम देखिएको सूचना अधिकारी पौडेलले जानकारी दिए । तर यो खासै ठूलो समस्या होइन, उनले भने, पहाडी क्षेत्रको रोपाइँ राम्रो छ । बाढी एकदुई जिल्लामा भए पनि त्यति समस्या भएन । त्यही भएर उत्पादनमा खासै असर नगर्ला भन्ने अनुमान छ ।"
एक अर्ब लगानी गर्न स्वीकृति,"ऊर्जा सचिव र सहसचिवस्तरीय कार्यदलले न्यु बुटवलगोरखपुर प्रसारण लाइनबारे तीनवटा निर्णय गरेको थियो । भारतीय क्षेत्रमा रहने प्रसारण लाइनको २५ वर्षका लागि सम्पूर्ण क्यापासिटी बुकिङ नेपाल विद्युत् प्राधिकरणले गर्ने, गत वर्ष बसेको संयुक्त कार्यदल बैठकको निर्णयमा भनिएको छ, नेपाल विद्युत् प्राधिकरण तथा भारत सरकारको पावर ग्रिड कर्पोरेसन अफ इन्डिया लिमिटेडको ५०ः५० प्रतिशत स्वपुँजी रहने गरी संयुक्त कम्पनी उपक्रम गर्ने र कार्यान्वयन तथा प्रसारण सेवा सम्झौता गर्ने ।दुवै काम ६ महिनाभित्र सक्ने र प्रसारण सेवा सम्झौता भएको तीन वर्षमा आयोजना सम्पन्न गर्ने निर्णय पनि बैठकले गरेको थियो । तर मन्त्रिपरिषद्मा प्रस्ताव अड्किँदा दुई वर्षदेखि संयुक्त कम्पनी खोल्ने प्रक्रिया रोकिएको छ । १२० किलोमिटर लामो प्रसारण लाइनको संरचनामध्ये २० किलोमिटर मात्रै नेपालतर्फ पर्छ । निकट भविष्यमा नेपालमा बढी हुने विद्युत् भारत लैजान पनि यो प्रसारण लाइन उपयुक्त हुने भएकाले नेपाली पक्षले यो परियोजनालाई प्राथमिकतामा राख्दै आएको थियो ।प्रसारण लाइनलाई २५ वर्षका लागि विद्युत् प्राधिकरणले बुक गरिसकेकाले यसलाई ऋणको जोहो गर्न सहज हुनेछ । यो प्रसारण लाइनबाट विद्युत् आदानप्रदान गर्नेले प्राधिकरणलाई सेवा शुल्क तिर्नुपर्छ । ४ सय केभी क्षमताको यो प्रसारण लाइनबाट २ हजार ४ सय मेगावाट विद्युत् आदानप्रदान गर्न सकिन्छ । लाइनको सुरक्षा र विश्वसनीयताका लागि आधा क्षमतामा मात्रै विद्युत् आदानप्रदान गर्ने अभ्यास छ । त्यसैले यो प्रसारण लाइनबाट दुई देशबीच १ हजार २ सय मेगावाट विद्युत् आदानप्रदान गर्न सकिनेछ ।"
बजारमा पोको एम ३ प्रो,"काठमाडौं (कास) पोको इन्डस्ट्री रिडिफाइनिङ स्मार्टफोन ब्रान्डले पोको एम ३ प्रो ५ जीलाई नेपालमा सार्वजनिक गरेको छ । पोको एम ३ प्रोमा मिडियाटेक ७०० चिपसेट र डुअल ५ जी सपोर्ट छ । यसमा ६५ इन्चको स्मार्ट डाइनामिक डिस्प्ले, ९० हर्जको रियालिटी फ्लो, ४८ एमपीको स्टनिङ ट्रिपल क्यामेरा, ५ हजार एमएएच ब्याट्रीलगायत विशेषता छन् । यसको ब्याट्री २२५ वाटको फास्ट चार्जर छ । यो १८ वाटको फास्ट चार्जिङ सपोर्टका साथ उपलब्ध छ । नेपाली बजारमा पोको एम ३ प्रोको मूल्य ४ जीबीको २३ हजार ९ सय ९९ रुपैयाँ रहेको कम्पनीले जानकारी दिएको छ ।"
बेनेली ७५ २ एस किन्दा एक लाख छुट,काठमाडौं (कास) नेपालका लागि बेनेली मोटरसाइलको आधिकारिक विक्रेता केटीएम इन्टरनेसनल ट्रडिङले बेनेली ७५ २ एस खरिद गर्ने पहिलो तीन ग्राहकलाई १ लाख १० हजार रुपैयाँ छुट उपलब्ध गराउने भएको छ । बेनेलीको नयाँ मोडल ७५ २ एस सिरिजको पुनःस्थापना मोटरसाइकल रहेको कम्पनीले जानकारी दिएको छ ।
टेकुमा गोदरेज मोडुलर किचन,काठमाडौं (कास) काठमाडौंको टेकुमा गोदरेज कम्पनीको मोडुलर किचनको नयाँ शाखा खुलेको छ । नायिका ऋचा शर्माले गोदरेजको नयाँ शाखा उद्घाटन गरिन् । एक ठाउँबाट अर्को ठाउँमा सजिलै सार्न सकिने यस किचनमा १५ वर्षको वारेन्टी छ । गोदरेज किचनको भित्री भाग बनाउँदा ३०४ ग्रेडको ग्याल्भनाइज्ड स्टिललाई इपोक्सी पोलिस्टर पाउडरले कोटिङ गरिएको कम्पनीले जानकारी दिएको छ ।
निमाको बेवसाइटमा विस्टिमका शैक्षिक सामग्री,"काठमाडौं (कास) निमा एकेडेमी र वुमन इन साइन्स, टेक्नोलोजी, इन्जिनियरिङ, आर्टस् एन्ड म्याथमेटिक्स (विस्टिम) बीच शैक्षिक सामग्रीसम्बन्धी सम्झौता भएको छ । सम्झौताअनुसार निमाले विस्टिमका शैक्षिक सामग्री तथा कोर्स आफ्नो वेबसाइट र एपमा उपलब्ध गराउनेछ । निमाका प्रमुख कार्यकारी अधिकृत नेहा जोशी र विस्टिमका संस्थापक विनीता श्रेष्ठले सम्झौतापत्रमा हस्ताक्षर गरे ।"
५ सयभन्दा बढीलाई ईसेवाको छात्रवृत्ति,"काठमाडौं (कास) ईसेवाले शिक्षत युवा, समृद्ध भविष्य योजना सार्वजनिक गरेको छ । ईसेवाले एसईई उत्तीर्ण विद्यार्थीहरूलाई दृष्टिगत गरी यो योजना ल्याएको हो । यो योजनाअनुसार ५ सयभन्दा बढी विद्यार्थीले उच्च शिक्षाका लागि छात्रवृत्ति पाउनेछन् । यो योजना भदौ १५ सम्म सञ्चालन हुनेछ । विद्यार्थीले छानेका कलेजअनुसार भर्ना शुल्क तथा मासिक शुल्कमा छात्रवृत्ति पाउनेछन् । विद्यार्थीहरूले जेभियर इन्टरनेसनल, प्रिमियर कलेज, विद्याशंकर, ट्रिटन कलेज र टेक्सास इन्टरनेसनल कलेज, विराटनगरको बाल कल्याण विद्या मन्दिर र लर्डबुद्ध सेकेन्डरी स्कुलमा छात्रवृत्ति पाउनेछन् । ईसेवामार्फत आवेदन दिनेले छात्रवृत्तिको अवसर प्राप्त गर्ने कम्पनीले जनाएको छ ।"
ग्लोबल र क्लासिक भिल्लाबीच कर्जा सम्झौता,काठमाडौं (कास) ग्लोबल आईएमई बैंक र क्लासिक भिल्लाबीच ग्राहकलाई सहुलियत ब्याजदरमा आवासीय घर कर्जा प्रवाह गर्ने सम्झौता भएको छ । सम्झौताअनुसार बैंकले क्लासिक भिल्लाले ललितपुर महानगरपालिका२३ धापाखेलमा निर्माण गर्ने आवासीय घर परियोजनामा घरजग्गा खरिद गर्न चाहने ग्राहकलाई सहुलियत ब्याजदरमा घर कर्जा प्रवाह गर्नेछ । बैंकका नायब महाप्रबन्धक सुरेन्द्रराज रेग्मी र क्लासिकका अध्यक्ष बाबुराजा महर्जनले सम्झौतापत्रमा हस्ताक्षर गरे । हाल बैंकले घर कर्जाका लागि ७९९ प्रतिशत (प्रिमियमसहित) को ब्याजदरमा विशेष घर कर्जा योजना सीमित अवधिका लागि सञ्चालन गरिरहेको जानकारी दिएको छ ।
ठूला चार क्लबबीच होड,"अरू प्रत्याशीपछिल्लो सिजन लेस्टर सिटीका लागि फेरि एकपल्ट राम्रो साबित भयो । पाटसन डाकालाई किनेपछि लेस्टरमा पनि आक्रमणका लागि धेरै विकल्प बनेको छ । सायद टिममा खाली आर्थिक शक्तिमात्र कमी देखिन्छ । त्यसैले यसले शीर्ष चारलाई पेस गर्ने चुनौती केही कमजोर हुन सक्नेछ । तर कप र युरोपमा भने टोलीले राम्रो गर्ने विश्वास गर्न सकिन्छ । यही तथ्य आर्सनलमा भने लागू हुन्न । आर्सनलले यो सिजन युरोपमा खेल्ने छैन । आर्सनल २५ वर्षयता पहिलोपल्ट युरोपेली फुटबलमा अनुपस्थित रहने छ । गत सिजन आठौं स्थानमा रहेको आर्सनलले यसपल्ट लिगमा सुधार गर्न सक्नेछ । व्यवस्थापक मिकेल आर्टेटाका लागि लक्ष्य यही रहनेछ । यसका लागि शीर्ष चारमा रहेर च्याम्पियन्स लिगमा फर्कनु निकै ठूलो माग साबित हुन सक्नेछ । टोटेनहममा यस सिजनका लागि नयाँ व्यवस्थापक आएका छन्, नुनो सान्टोका रूपमा । ह्यारी केन जाने वा बस्ने निर्णयले टोटेनहमको प्रदर्शनमा धेरै फरक पार्नेछ ।"
कामविहीन बने प्रशिक्षक,"(लुम्बिनी)  दुई वर्षयता रूपन्देहीमा खेलकुदका ठूला गतिविधि र प्रतियोगिता हुन सकेका छैनन् । कोरोना महामारीले हरेक क्षेत्र प्रभावित भइरहँदा खेल क्षेत्रमा समेत यसको असर देखिएको हो । राष्ट्रिय खेलकुद परिषद्बाट खटिएका प्रशिक्षकले प्रशिक्षण दिन पाएका छैनन् । उनीहरू दुई वर्षदेखि कामविहीन भएका हुन् । परिषद्ले नियुक्त गरेका तेक्वान्दोका दुई, करातेका तीन, शारीरिक सुगठन, टेबलटेनिस र ह्यान्डबलका एकएक गरी जिल्लामा रहेका आठ प्रशिक्षक कोरोनाका कारण कार्यालय जाने, हाजिर गर्ने र घर आउनेमै सीमित छन् । बीचमा केही समयका लागि प्रशिक्षण भए पनि पुनः कोरोनाको नयाँ भेरियन्ट आउने डरले कुनै खेलको प्रशिक्षण र प्रतियोगिता हुन नसकेको हो । सरकारी प्राविधिक सुब्बासरहको पारिश्रमिक दिई राखेका प्रशिक्षकले आफूहरूले चाहेर पनि अभिभावक र प्रशिक्षार्थीलाई बोलाउन र प्रशिक्षण दिन नसकेको बताए ।जिल्ला खेलकुद विकास समितिका निमित्त कार्यालय प्रमुख राजेन्द्र श्रेष्ठ टेबलटेनिसका प्रशिक्षक हुन् । उनी कोरोना संक्रमित भएपछि साउन १ देखि अस्पतालमा उपचाररत छन् । महामारी फैलिएपछि भएको निषेधाज्ञाले रोकिएको प्रशिक्षण अहिले उनी बिरामी भएपछि थप लम्बिएको छ ।ह्यान्डबलका प्रशिक्षक कृष्ण शाक्यले सिद्धार्थनगरस्थित एसओएसको मैदान र एयरपोर्ट ग्राउन्डमा खेलाडीलाई प्रशिक्षण गराउँछन् । एसओएसमा १६ महिला खेलाडी छन् भने एयरपोर्ट ग्राउन्डमा पनि त्यत्तिकै संख्याका पुरुष खेलाडीले ह्यान्डबल सिक्छन् । यो खेल सामूहिक भएकाले कोरोनाले गर्दा सिकाउन नपाएको उनले बताए । ०७२ सालमा पोखराबाट आएका शाक्यले सुरुआती सिकाइलगत्तै भएको बन्दाबन्दीपछि ह्यान्डबलको प्रशिक्षण अघि बढ्न नपाएको बताए । कार्यालयमा आइपरेका हरेक काम हेरिरहेको छु, अहिले जिखेविसमा निमित्त कार्यालय प्रमुख रहेका उनले भने, रोगले खेलाडीमा निम्त्याएको मानसिक तनाव कसरी कम गर्ने भन्ने चिन्ता परिरहेको छ । मार्सल आर्टका खेलमा दूरी कायम हुने र सिक्न समस्या नपर्ने भए पनि ह्यान्डबल खेलाउँदा स्वास्थ्य समस्या आउन सक्ने भएकाले जोखिम मोल्न नसकेको उनको भनाइ छ ।०६१ सालमा खेलकुद परिषद्बाट नियुक्ति पाएका तेक्वान्दोका प्रशिक्षक चन्द्रकान्त आचार्यले बुटवलमा रही प्रशिक्षण दिन थालेको तेस्रो वर्ष लागेको छ । प्रशिक्षण थाल्दाथाल्दै कोरोना महामारी आएपछि चार महिना ठप्प पारेर बस्नुको विकल्प नरहेको उनले सुनाए । ३६ प्रशिक्षार्थीलाई सिकाइरहेका उनले भने, बीचमा केही समय सिकाउन थालेको थिएँ । फेरि नयाँ भेरियन्टको हल्ला आयो । त्यसपछि अभिभावक डराए, बच्चा पठाएका छैनन् । बुटवल१६ मा प्रशिक्षण दिँदै आएका उनले महामारीले खेलाडीको छनोटदेखि आफूहरूले अब्बल खेलाडी बनाएर माथि लैजाने प्रयास गरिरहेका बालबालिकाको अभ्यास रोकिँदा समस्या भएको बताए । फेरि बन्द हुने हल्ला रहेकाले देशमा हुने विभिन्न प्रतियोगिता र जिल्लागत छनोट गर्न नपाउँदा खेलाडी निराश छन् । तर, उनले रोग लागेमा आफू जिम्मेवार बन्न नसक्ने भएकाले प्रशिक्षण बोलाउन नसकेको बाध्यता सुनाए ।तेक्वान्दोका अर्का प्रशिक्षक प्रकाश राजभण्डारीले पनि कहरमा आफूले सिकाउन नपाएको व्यथा बताए । राष्ट्रियस्तरका खेलका लागि विशेष समय मिलाएर अभ्यास गराए पनि कोरोना संकटले पुनः खेलाडी र प्रशिक्षकलाई विश्राम दिएको उनले बताए । नयाँ खेलाडी छनोट गरी राष्ट्रिय, क्षेत्रीय, जिल्लाका खेलमा सहभागी गराउने गरी सिकाइरहेका बेला यस्तो महामारी आयो, राजभण्डारीले भने, दुई वर्षपछि पनि परिस्थिति नबदलिएकाले कहिलेदेखि उही रफ्तार र मोह जाग्छ, थाहा छैन ।जिल्लाको देवदहमा कराते सिकाइरहेका प्रशिक्षक कपिल गौतम हिजोआज फुर्सदिला छन् । संक्रमण डरले विद्यार्थी नआएपछि उनको काम ठप्प भएको हो । १८ वर्षदेखि निरन्तर प्रशिक्षण गराइरहेका उनले पोहरदेखि सिकाउने नाममा राष्ट्रपति र उपराष्ट्रपति कप खेल्ने खेलाडीका साथै नगरपालिकास्तरीय प्रतियोगितामा भाग लिनेबाहेकलाई प्रशिशिक्षत गराउन नपाएको बताए । कक्षा १ देखि ७ सम्मका विद्यार्थीलाई सिकाइरहेको थिएँ, उनले भने, विद्यालय नै बन्द भएपछि विद्यार्थी आउने कुरै भएन । बाहिरतिर खेलाउन खोजे पनि बालबालिका नै नआएपछि आफूले परिषद्ले अह्राएको काम गर्ने र बस्ने गरिरहेको उनले बताए । विद्यालयमा ३५ विद्यार्थी उनीसँग सिक्न आउँथे । विद्यालयले १२ हजार रुपैयाँ दिने गरेको भन्दै गौतमले केही सहज वातावरण बने विद्यालयका खेल शिक्षकलाई प्रशिक्षण दिने सोच बनाएको बताए ।बुटवल१० का उमेश थापा पनि करातेका प्रशिक्षक हुन् । उनले बुटवल आसपासका चार विद्यालय र हाटबजारस्थित खेलकुद विकास समितिको कभर्डहलमा तालिम दिँदै आएका थिए । अहिले एउटा विद्यालय र हाटबजारमा मात्र सिकाउने काम चलिरहेको उनले बताए । हाटबजारस्थित हलमा राष्ट्रिय खेलाडीसहित सिनियर खेलाडीलाई सिकाइरहेको छु, उनले भने, अन्य बेला २० जनाजति विद्यार्थी रहेकामा अहिले ७ जनामात्र आउने गरेका छन् । उनका अनुसार विद्यालयमा ४५ जनाजतिमा अहिले १५ जना आउँछन् । स्कुल बसबाट आउने टाढाका विद्यार्थी आउन नपाएकाले नजिकका हिँडेर आउनेलाई मात्र सिकाइरहेको उनको भनाइ छ । बीचमा निषेधाज्ञा खुकुलो भएसँगै प्रशिक्षण चलाएको भन्दै थापाले बताए । हामीले दिने बेसिक सिकाइदेखि खेलाडी सिनियर हुँदासम्मको सिकाइमा उनीहरू सन्तुष्ट हुन्छन्, उनले भने, पढाइ र कामको सिलसिलामा अन्यत्र लागेपछि खेलाडीले खेल छोड्छ, मिहिनेत खेर गएजस्तै हुन्छ । विविध कारणले गर्दा खेलाडीले चाहेजति गर्न नसक्ने र जोगिरहने स्थिति नभएको उनको बुझाइ छ । राष्ट्रिय खेलकुद परिषद्बाटै सामाजिक दूरी कायम गरी मापदण्ड अपनाएर प्रशिक्षण गराउन भनी आएको अनुमति पत्रअनुसार आइरहने खेलाडीलाई सिकाइरहेको थापाले बताए । खेलाडीको स्तरवृद्धि र नयाँ खेलाडी उत्पादनकै लागि परिषद्ले हरेक जिल्लामा प्रशिक्षक राख्ने गरेको प्रशिक्षक माधव घिमिरेले बताए । अभिभावकले आफ्ना बच्चाको जीवनको ग्यारेन्टी कसले लिन्छ र भन्ने सोचले सिक्न नपठाएपछि अनलाइन माध्यमदेखि सिकाउनुपरेको उनले सुनाए । ४० विद्यार्थीलाई तालिम दिइरहेका उनले भौतिक रूपमा अहिले नियमितजसो २० जनालाई प्रशिक्षण दिन्छन् । अन्य सबै विद्यालय समयमा प्रविधिमैत्री खेल सिकाइमा सहभागी हुन्छन् । घिमिरेले प्रत्येक शनिबार राष्ट्रिय खेलाडीसहित सिनियर टिमलाई जिल्लाका विभिन्न स्थानमा जम्मा गराई स्वास्थ्य सतर्कता अपनाएर सिकाउने र उनीहरूको अनुभव साटासाट गर्ने गरेको बताए । मास्क वा अन्य उपकरण लगाएर सिकाउन मिल्दैन, उनले भने, अप्ठ्यारो परिस्थितिमा असहज सिकाइ जारी रहे पनि प्रतिफलमा शतप्रतिशत लाभदायी हुँदैन । हरेक क्षेत्र खुलेपछि सामान्य तरिकाले अघि बढिरहे पनि आफूहरूको समस्या खेलाडी नै नहुनु हो ।शारीरिक सुगठनका प्रशिक्षक केशव शाक्यले कोरोना कहरबीच हुने भनिएको सुगठनका प्रतियोगिता रोकिँदाा खेलाडीमा निराशा छाएको बताए । उनले भदौमा जिल्लामा सुगठन प्रतियोगिता हुने छलफल भइरहेकाले पाँच खेलाडीलाई प्रशिक्षण दिइरहेको बताए । पहिले १६ खेलाडी आउँथे, बुटवलको ट्राफिक चोकमा रहेको ए एन्ड ए हेल्थ फिटनेसमा प्रशिक्षण गराउने उनले भने, गत वर्ष पनि बुटवलमै राष्ट्रिय, कपिलवस्तुमा प्रदेशस्तरीय र काठमाडौंमा राष्ट्रिय प्रतियोगिता हुने तय थियो, तर कोरोनाले हुन सकेन । खेलक्षेत्रलाई पनि कोरोना महामारीले नराम्रो असर पारिरहेको शाक्यको बुझाइ छ ।"
सोल्सायरमाथि उपाधि दबाब,"द गार्डियन (लन्डन)  म्यानचेस्टरको मौसमबारे प्रायः धेरैको गुनासो हुने गर्छ । इंग्ल्यान्डको उत्तर पश्चिमी सहरको मौसमबारे ओले गनर सोल्सायर असाध्यै अधैर्य हुने गर्छन् । म्यानचेस्टर युनाइटेडका यी व्यवस्थापक भन्छन् हाम्रो नर्वेतिर के भनिन्छ भने मौसम कहिले पनि खराब हुन्न, खाली लगाउने लुगामात्र खराब हुन्छ । सन् २०१८ को डिसेम्बरमा उनले म्यानचेस्टर सम्हाल्ने अवसर पाए, केयरटेकर व्यवस्थापकका रूपमा । सर एलेक्स फर्गुसनको पालोमा उनी ती व्यवस्थापकका सुपर सब थिए । सोल्सायरले जतिबेला पहिलोपल्ट टिम सम्हाले । उनलाई लाग्यो, खेलाडीको लुगा नै ठीक छैन, यो सुहाउँदो छैन । सन् २०१९ को मार्चमा उनले तीन वर्षको अनुबन्ध पाए आधिकारिक रूपमा । आफ्नो टिमबारे उनको धारणा त्यतिबेला अझ कठोर रह्यो । उनलाई के लाग्यो भने टिमका केही प्रमुख खेलाडीको फिटनेस कमजोर छ । यी खेलाडीले यसअघिका व्यवस्थापक जोसे मोउरिन्होको कार्यकालमा आफू खुसी गर्ने अवसर पाएका थिए, त्यसैले तिनको फिटनेस पनि कमजोर रह्यो । जबकि फर्गुसनको पालामा खेलाडीलाई यसरी फिटनेसमा कुनै प्रकारको चुक हुने मौका हुने गर्दैनथ्यो । फर्गुसन यस मामिलामा साह्रै कडा थिए । त्यसैले त उनको समयमा म्यानचेस्टरले एकपछि अर्को उपाधि पनि जित्न सक्यो । सोल्सायर अब यस्तै बाटो पछ्याउँदै छन् । सन् २०१९ को अप्रिलमा म्यानचेस्टर एभरटनको हातबाट नराम्रोसँग पराजित भएपछि सोल्सायरले भनेका थिए, म पक्कै भविष्यमा सफल हुनेछु । तर त्यतिबेला अहिलेका खेलाडी त्यो सफलताको साक्षी हुने छैनन् ।सोल्सायरलाई म्यानचेस्टरले कहिले पनि बिर्सन छैन । किनभने सन् १९९९ को युरोपेली च्याम्पियन्स लिग उपाधि जित्दाको योगदानले पनि उनलाई भुल्न दिने छैन । बायर्न म्युनिकविरुद्धको उक्त फाइनलमा सोल्सायरले इन्ज्युरी समयमा गोल गरेका थिए । त्यसबेला जति पनि फुटबल पत्रकारले बायर्नले जित्ने लख काटिरहेका थिए, ती सबैलाई गलत साबित गरिदिए । अहिले तिनै सोल्सायर आफ्नो भूमिका सुहाउँदो पाराले चिटिक्क पोसाकमा हुने गर्छन् । क्लब बोर्डले सोल्सायरसँगको अनुबन्ध सन् २०२४ सम्म बढाउने निर्णय गरिसकेको छ । यसको कारण उनीमाथि बढेको विश्वास नै हो । यी नर्वेली प्रशिक्षक क्लबमा आएपछि टिमको प्रदर्शन पक्कै सुधार भएको छ । भलै, क्लबले चार वर्षयता केही जित्न सकेको छैन । तर बोर्डलाई के विश्वास छ भने सोल्सायरले अहिले जुन सुरुआती ११ को टिम बनाएको छ, त्यो पक्कापक्की कुनै न कुनै उपाधि जित्न सक्षम छ । केही सुस्त पक्कै होला तर म्यानचेस्टर बलियो हुँदै छ । नत्र, यी व्यवस्थापकको अनुबन्ध अन्तिम वर्षतिर अग्रसर हुँदा म्यानचेस्टरको आधा रातो भाग पक्कै चिन्तित थियो । अब यही आधा भागमा के विश्वास पलाएको छ भने चाँडै भविष्यमा कुनै न कुनै उपाधि भित्रिनेछ । भर्खरैमात्र सोल्सायरले खुबै महत्त्वपूर्ण वाक्यको अंश प्रयोग गरेका छन् । उनी अचेल यो टिम भन्ने गर्दैनन्, बरू हाम्रो टिम भन्न थालेका छन् । यहाँनिर उनीबारे उल्लेख गर्नैपर्ने तथ्य के भन्दा एक स्ट्राइकरका रूपमा त्यस्तो गोलमा कहिल्यै खुसीयाली मनाउने गर्दैनथिए, जसलाई फ्लुक भन्न सकिन्छ । दुर्घटना खाले परिस्थितिमा हुने गोलमा उनी पटक्कै खुसी मनाउने खालका थिएनन् । दुई साताअघि म्यानचेस्टरले इंग्लिस विंगर जाडोन सान्चोलाई बोरुसिया डर्टमन्डबाट किनेको थियो, ७ करोड ३० लाख पाउन्डमा । यो अनुबन्धलाई लिएर सोल्सायरले भनेका थिए, सान्चो त्यस्ता खेलाडी हुन्, जसलाई म व्यक्तिगत रूपमा टिममा होस् भन्न चाहन्छु । उनी त्यस्ता फरवार्ड हुन्, जसले म्यानचेस्टरको परम्परा धान्न सक्छ अनि न्याय गर्न सक्छ ।सोल्सायरले दुई पूरा सिजन म्यानचेस्टर सम्हाल्दा टिमले एक फाइनल खेलेको छ भने चार सेमिफाइनल यात्रा तय गरेको छ । लिगमा एकपल्ट तेस्रो भयो भने एकपल्ट दोस्रो । अझ उनले दुईपल्ट म्यानचेस्टरको बोर्डको धम्की पनि पार गरेका छन्, जसमा माउरिसियो पोचेटिनोलाई भित्र्याउने भाव थियो । अपेक्षाअनुसार नै उनले हालै फ्रान्सेली डिफेन्डर राफेल भारानको अनुबन्ध पनि सम्भव पारेका छन् । भाराने रियल म्याड्रिडबाट आएका हुन् । उनी वास्तवमै विश्वास गर्न योग्य डिफेन्डर हुन् । अहिले लाग्छ, सायद सोल्सायरले पाउल पोग्बालाई टिममै कायम रहन फर्काइसकेका छन् । विश्वास नहुनसक्छ, अहिलेको अनुबन्धलाई पूरा गर्ने हो मात्र भने सोल्सायरले दोस्रो विश्वयुद्धपछि क्लबमा सर्वाधिक समय बिताउने व्यवस्थापक हुनेछन्, सर म्याट बसबाइ र फर्गुसनको अपवाद छाडेर । साँच्चै यसबीच छुटेको भनेको क्लबले उपाधि जित्न नसक्नु त हो । सन् १९९९ को च्याम्पियन्स लिग विजेता यी खेलाडीबाट उपाधिको पक्कै अपेक्षा भने गर्न सकिन्छ ।"

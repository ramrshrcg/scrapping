शीर्षक,विवरण
"अदालतले नेकपा फुटायो, नेता आफैंले एमाले फुटाए","नेपाल पक्षमा लागेका नेताहरू पनि विभाजनपछि अलमलमा, धेरैजना पर्ख र हेर को रणनीतिमा  एमाले समाजवादी र जसपा लोकतान्त्रिक गठन भएको जानकारी आयोगमा, तर नियमावली बनेपछि मात्र दर्ता प्रक्रिया सुरू हुने एमाले समाजवादीको पनि समर्थन भएकाले अब प्रतिनिधिसभामा डेढ सय मतसहित देउवालाई ढुक्क  २१ दिनभित्र नयाँ दल प्रवेश गर्ने प्रदेश सांसद र स्थानीय जनप्रतिनिधिलाई कारबाही नहुने  विभाजनले उपेन्द्र यादवको पकड बलियो, महन्थ ठाकुर र राजेन्द्र महतोको सांसद पद जोगियो"
ओलीले पनि धेरै गुमाए,"यसरी अष्टलक्ष्मीको रूपमा देशले पहिलो मुख्यमन्त्री पाएको छ, तर यो चार वर्षको गोलचक्करमा ओली र एमालेले मात्र होइन, देशले पनि मर्यादित शासनको आशा गुमाएको छ । ओलीले आफ्नो विचारमा असहमत हुने पक्षलाई सही तरिकाले व्यवस्थापन गर्न सकेको भए यो अवस्था आउने थिएन । करिब १४ वर्ष एमाले महासचिव भइसकेका नेपालको फरक विचारलाई सम्मान गर्न नसक्नुलाई विभाजनको जड मान्न सकिन्छ । बहुमतले अल्पमतको कदर गर्ने, अल्पमतले बहुमतको सम्मान गर्ने जनवादी केन्द्रीयतालाई ओलीले कहिल्यै सम्झेनन् । त्यसलाई अर्को अर्थमा पार्टीको आन्तरिक लोकतन्त्र पनि भन्न सकिन्छ । सिमेन्टेड भइसकेको एमाले टुट्नुमा ओली र नेपालको शक्तिसंघर्ष मुख्य कारण हो । २०७७ फागुन २८ मा ओलीले आफ्नो समूहका नेताहरूको मात्रै केन्द्रीय कमिटी बैठक राखेर खनालनेपालसहित पदाधिकारीको पद खारेज गरेपछि विवाद चर्किएको थियो । त्यसपछि ओली र नेपालको दूरी बढ्दै गयो । र, अन्ततः एमाले विभाजनमा पुगेको छ ।"
अष्टलक्ष्मी बनिन् पहिलो महिला मुख्यमन्त्री,"विवाहको कुरा छिनेपछि भने उनी भूमिगत भइन् । भोज जाने भन्दै घरबाट निस्केकी उनले २ पेजको पत्र परिवारका नाममा लेखेकी थिइन् । उनलाई पार्टीले सिन्धुपाल्चोकको पिस्कर गाउँमा जिम्मेवारी दिएको थियो । रातभर संगठन गरिन्थ्यो । अरू बेला घाम मात्र छिर्ने ओडारमा बसेर दिन काट्थें, उनले भनिन्, गरिबी, अशिक्षा र समाजबारे पिस्करमा धेरै बुझ्ने मौका पाएँ । भूमिगत भएको करिब डेढ वर्षमै उनले अमृतकुमार बोहरासँग जनवादी विवाह गरिन् । पछि भूमिगत अवस्थामै २०४५ सालमा उनी इलाममा पक्राउ परिन् । करिब एक दशक भूमिगत बनेकी उनले २०३५ सालमा ३५ दिन र २०४६ सालमा १२ दिन जेल जीवन भोगिन् । २०४६ सालको परिवर्तनपश्चात् उनको खुला राजनीतिक जीवन सुरु भयो । सानै उमेरमा विद्रोह गरेको परिवारसँग २०४६ सालको बहुदलपश्चात् मात्रै मिलन भयो । उनले २०६१ सालमा महिला बालबालिका तथा समाज कल्याण र २०६५ मा उद्योगमन्त्रीको जिम्मेवारी पनि सम्हालिसकेकी छन् । २०५६ सालमा काठमाडौंबाट सांसद बनेकी उनी दोस्रो संविधानसभामा समानुपातिक सदस्य भइन् । अखिल नेपाल महिला संघको अध्यक्षसमेत भइसकेकी शाक्य पार्टीमा निरन्तर सक्रिय महिला नेत्री हुन् । २०७४ सालको प्रदेशसभा निर्वाचनमा काठमाडौं क्षेत्र नम्बर ८ क बाट उनी निर्वाचित भएकी हुन् । नयाँ संविधानअनुसार भएको पहिलो चुनावपछि नै उनी मुख्यमन्त्री बन्ने सम्भावना भए पनि एमालेभित्रको गुट संघर्षका कारण त्यो अवसरबाट वञ्चित भइन् । प्रदेशको इन्चार्जसमेत रहेकी शाक्य प्रदेशमा बहुमत प्राप्त एमालेको संसदीय दलको चुनाव जित्दै मुख्यमन्त्री बन्ने अनुमान धेरैले गरेका थिए । तर, केन्द्रीय सदस्यसमेत नरहेका हेटौंडा नगरपालिकाका पूर्वमेयर डोरमणि पौडेलसँग उनी पराजित भइन् । नेकपा माओवादी केन्द्र एकीकरण भएपछि बनेको नेकपाभित्र विवाद चर्किनुका विभिन्न कारणमध्ये शाक्यको पराजय पनि एक थियो । माओवादी केन्द्रसँग छुट्टिएपछि पनि यो विषय एमालेभित्र रहिरह्यो । नवौं महाधिवेशनमा माधवकुमार नेपाल समूहबाट एमाले उपाध्यक्ष जितेकी शाक्य नेपाल समूहबाट छुट्टिएपछि मुख्यमन्त्री बन्ने अवसर प्राप्त गरेकी हुन् । बुधबार राति उनले हेटौंडास्थित प्रदेश प्रमुख कार्यालयमा पद तथा गोपनीयताको शपथग्रहण गरिन् । प्रदेश प्रमुख विष्णु प्रसाईंले उनलाई बहुमतका आधारमा मुख्यमन्त्रीमा नियुक्त गरेका हुन् ।मुख्यमन्त्री शाक्यले बुधबारै दुई सदस्यीय मन्त्रिपरिषद् विस्तार गरेकी छन् । सामाजिक विकासमन्त्रीमा कृष्ण खनाल र आन्तरिक मामिला तथा कानुनमन्त्रीमा केशवराज पाण्डे नियुक्त भएका हुन् । पाण्डेलाई भौतिक पूर्वाधार तथा विकासमन्त्रीको पनि जिम्मेवारी दिइएको छ । उनी यसअघि मुख्यमन्त्री डोरमणि पौडेलको सरकारमा आन्तरिक मामिला तथा कानुनमन्त्री थिए । उनीहरूलाई मुख्यमन्त्री शाक्यको उपस्थितिमा प्रदेश प्रमुख विष्णु प्रसाईंले पद तथा गोपनीयताको सपथ ग्रहण गराएका थिए ।"
"सरकार बलियो, देउवा ढुक्क","(काठमाडौं)  प्रधानमन्त्री शेरबहादुर देउवालाई एमाले र जसपा विभाजनपछि सरकार सञ्चालनका लागि सहज बहुमत जुट्ने भएको छ । देउवालाई प्रधानमन्त्री बनाउन निर्णायक बनेका एमालेका माधवकुमार नेपालले छुट्टै दल दर्ताका लागि निवेदन दिएसँगै सरकार र प्रतिनिधिसभाको अनिश्चित भविष्यलाई लिएर गरिएका चिन्ता अन्त्य भएको सरकारी पक्षको दाबी छ ।एमालेको नेपाल र जसपाको ठाकुर पक्षलाई छुट्टै दल दर्ता गर्न सहज हुने गरी मंगलबार सरकारले ल्याएको अध्यादेश बुधबार राष्ट्रपति विद्यादेवी भण्डारीले जारी गरेकी थिइन् । राष्ट्रपतिबाट जारी हुनासाथ नेपाल र ठाकुर पक्षले निर्वाचन आयोगमा पुगेर नयाँ दल दर्ताका लागि निवेदन दिएका हुन् । दल दर्ता गरेपछि ठाकुर पक्षले सरकारलाई साथ दिने वा नदिने भन्नेमा प्रस्ट धारणा बनाउन सकेको छैन । उसले साथ नदिए पनि कांग्रेस, माओवादी केन्द्र, माधवकुमार नेपाल नेतृत्वको नेकपा एमाले (समाजवादी), जसपा र राष्ट्रिय जनमोर्चाको साथ भए सरकारको पक्षमा प्रस्ट बहुमत पुग्छ ।कानुनमन्त्री ज्ञानेन्द्रबहादुर कार्कीका अनुसार नेपाल पक्षले दर्ता गराएको नयाँ दलले कानुनी मान्यता पाएलगत्तै सरकार विस्तार हुनेछ । एमालेको नेपाल र जसपाको ठाकुर पक्षले नयाँ दल दर्ताका लागि निवेदन दिए पनि निर्वाचन आयोगले केन्द्रीय समिति समावेशी भएनभएको र कानुनअनुसार प्रक्रिया मिलेनमिलेको अध्ययन गरेर मात्रै कानुनी मान्यता दिनेछ । त्यसका लागि केही दिनको समय लाग्ने आयोगका पदाधिकारीको भनाइ छ ।सरकार र प्रतिनिधिसभाको भविष्यलाई लिएर ठूलो चिन्ता थियो, कानुनमन्त्री कार्कीले भने, अध्यादेश ल्याउनु अलोकप्रिय कदम हुँदाहुँदै बाध्यताले ल्याउनुपरेको हो, उनले भने, पटकपटक प्रतिनिधिसभा अस्थिर हुने र सरकारले स्थायित्वसमेत नपाउने अवस्था, एमालेको नेपाल र जसपाको ठाकुर पक्षलाई पनि निकास दिनुपर्ने बाध्यात्मक परिस्थितिले सरकार अध्यादेश ल्याउन बाध्य भएको हो । केन्द्रीय समिति वा संसदीय दलका २० प्रतिशत सदस्यबाटै नयाँ दल दर्ता गर्न पाउने हदैसम्मको लचिलो प्रावधान राखेर अध्यादेश ल्याएपछि त्यसको चौतर्फी आलोचना भएको छ । पार्टी विभाजनपछि नेपाल पक्षलाई सरकारमा जाने बाटो खुले पनि मन्त्रिपरिषद् विस्तारमा भने अझै एक साता लाग्ने सरकारी पक्षको भनाइ छ । प्रधानमन्त्रीनिकट स्रोतको दाबीमा सरकारमा सहभागिताका लागि नेपाल पक्षसहित कांग्रेस, माओवादी केन्द्र र जसपाबीच मन्त्रालय बाँडफाँटको विषय मोटामोटी टुंगिएको छ । जसपाका लागि पनि ठाकुर पक्षले नयाँ दलको मान्यता नपाएसम्म सरकारमा जान जोखिम छ । मन्त्री बन्न नपाएको झोंकमा असन्तुष्ट सांसद फेरि ठाकुर नेतृत्वको दलमा फर्कन सक्ने भएकाले निर्वाचन आयोगले कानुनी मान्यता दिएपछि मात्रै सरकारमा जाने मनस्थितिमा छन् । असार २९ मा देउवा प्रधानमन्त्री भएकै दिन पाँच सदस्यीय मन्त्रिपरिषद् विस्तार भएको थियो । त्यसपछि उमेश श्रेष्ठ स्वास्थ्य राज्यमन्त्री नियुक्त भएका छन् । एक महिना अघिदेखि १७ मन्त्रालयको जिम्मेवारी प्रधानमन्त्री देउवाले सम्हाल्दै आएका छन् । सरकारको पक्षमा प्रस्ट बहुमतमा पुगेपछि प्रधानमन्त्री देउवालाई अब संसद् फेस गर्न पनि सहज हुने देखिएको छ । संसद्मा प्रस्ट बहुमत नहुँदा सरकारले राष्ट्रिय सरोकारका महत्त्वपूर्ण विधेयक र प्रस्ताव लैजान सकेको थिएन । बिजनेसविहीन अवस्थामै सरकारले सोमबार प्रतिनिधिसभा बैठक अन्त्य गरी राजनीतिक दल विभाजन अध्यादेश ल्याएको थियो । नयाँ दल दर्ता कहिलेसम्म ?निर्वाचन आयोगले अध्यादेशअनुसार नियमावली नबनेसम्म दर्ता प्रक्रिया अघि नबढ्ने र त्यो सामान्य जानकारी मात्रै भएको जनाएको छ । आयोगमा बुधबार दर्ता गरेको निवेदन आधिकारिक होइन, प्रमुख निर्वाचन आयुक्त दिनेश थपलियाले भने, नियमावली संशोधन भएपछि आयोगमा दिएको निवेदन मात्रै आधिकारिक हुन्छ । बुधबार दर्ता गरेको निवेदन त जानकारी मात्रै हो । राष्ट्रपति विद्यादेवी भण्डारीले बुधबार दिउँसो दल विभाजन गर्न सहज हुने अध्यादेश जारी गरेपछि आयोगले नियमावली संशोधनको प्रक्रिया अघि बढाएको छ । नियमावलीको मस्यौदा बनाइसकेका छौं, बिहीबार कानुन मन्त्रालयमा सहमतिका लागि पठाउँछौं, थपलियाले भने, मन्त्रिपरिषद्बाट नियमावली संशोधन भई राजपत्रमा प्रकाशित भएपछि दल दर्ता गर्न चाहनेले विधिवत् रूपमा निवेदन दिनुपर्ने हुन्छ । नियमावली संशोधनको सबै प्रक्रिया शुक्रबारससम्म सकिने गरी काम भइरहेको उनले बताए । नेपाल नेतृत्वको नेकपा एमाले समाजवादी र ठाकुर नेतृत्वको जसपा नेपाल (लोकतान्त्रिक) ले प्रक्रिया पूरा गरेर निवेदन दिएमा बढीमा १० दिनभित्र दल दर्ताको प्रमाणपत्र दिइने आयोगले जनाएको छ । निवेदन दिएको बढीमा १० दिनभित्र दल दर्ताको प्रमाणपत्र दिने गरी टिम बनाइसकेका छौं, उनले भने ।नयाँ दल दर्ता गर्न केन्द्रीय समितिले दल दर्ताका लागि गरेको निर्णयको प्रतिलिपि, दलको विधान, नियमावली, घोषणापत्र, झन्डा, चिह्न (लोगो) को नमुना, साविकको दलका केन्द्रीय समिति वा संघीय संसद्का संसदीय दलका कम्तीमा २० प्रतिशत सदस्यले छुट्टै नयाँ दल बनाउन समर्थन गरी हस्ताक्षर गरेको पत्र, दलको केन्द्रीय समितिका पदाधिकारी र सदस्यहरूको नागरिकता वा मतदाता परिचयपत्रको प्रतिलिपि पेस गर्नुपर्ने हुन्छ । दुवै पार्टीले आवश्यक प्रक्रिया पूरा नगरी निवेदन दिएका छन्, आयोग स्रोतले भन्यो । केन्द्रीय कमिटी कम्तीमा २१ जनाको हुनुपर्छ । केन्द्रीय कमिटीमा कम्तीमा ३३ प्रतिशत महिला हुनुपर्ने प्रावधान छ ।आयोगमा बुधबार निवेदन दिने एमाले समाजवादीका ९५ जना केन्द्रीय सदस्यमा ३१ जना महिला छन् । यो संख्या कुल केन्द्रीय सदस्यको ३२६३ प्रतिशत हुन्छ । त्यस्तै जसपा लोकतान्त्रिकको २४ जना केन्द्रीय सदस्यमध्ये ४ जना (१६६६) प्रतिशत मात्रै महिला सदस्य छन् । ३३ प्रतिशत पुग्न ८ जना महिला केन्द्रीय सदस्य चाहिन्छ ।आयोगमा दल दर्ताको निवेदन परेपछि निवेदनमा खुलाउनुपर्ने कुरा खुलाएको वा नखुलाए, विवरण तथा कागजात पूरा भए वा नभएको, छुट्टै दल दर्ताका लागि प्रचलित संघीय कानुनले तोकेको सर्त पूरा गरे वा नगरेको जाँचबुझ गर्नेछ । जाँच गर्दा दल दर्ताका लागि पेस भएको निवेदनमा आवश्यक प्रमाण नपुगेमा बढीमा ७ दिनसम्मको समय दिइने कानुनी व्यवस्था छ । आयोगले छानबिन गर्दा साविकको दलको केन्द्रीय समिति वा संसदीय दलको २० प्रतिशत सदस्यको समर्थन रहेनरहेको समेत जाँचबुझ गरिन्छ । आवश्यक परे त्यस्ता सदस्यलाई आयोगमा उपस्थित गराएर सनाखतसमेत गराउन सकिने कानुनी प्रावधान छ ।त्यस्तै, आयोगले संसदीय दलका २० प्रतिशत सदस्य रहेनरहेको सम्बन्धमा संघीय संसद् सचिवालयमा पत्राचार गरी बुझ्नसमेत सक्छ । यसरी जाँचबुझ गर्दा छुट्टै नयाँ दल दर्ता गर्न मनासिब देखिएमा मात्रै त्यस्तो दललाई आयोगले मान्यता दिन सक्छ, प्रमुख आयुक्त थपलियाले भने, दल दर्ता गर्न नमिल्ने देखिएमा त्यसको जानकारी निवेदकलाई दिइन्छ । माधवकुमार नेपाल समूहका नेता राजेन्द्र पाण्डेले सबै प्रक्रिया पूरा गरेर निवेदन दिएकाले आयोगले दल दर्ताको प्रमाणपत्र दिन ढिलाइ गर्नुपर्ने कुनै कारण नरहेको दाबी गर्छन् । सर्वहारा जनताको हक हितका लागि लड्ने क्रान्तिकारी कम्युनिस्ट पार्टी बनाउने र अन्य कम्युनिस्ट पार्टीलाई पनि समेट्ने गरी नयाँ दल दर्ता गर्न निवेदन दिएका छौं, आयोगमा पत्र दर्ता गरेपछि उनले भने, निर्वाचन आयोगले छिटोभन्दा छिटो देला । रोक्नुपर्ने कारण केही छैन ।"
विभाजनको दोष पूरै माधव नेपाललाई जान्छ,"एमालेको विभाजन संस्थापन पक्षका लागि कस्तो परिघटना हो ?एमालेबाट केही साथी चोइटिनुभएको हो, विभाजन भएको होइन । गम्भीर अक्षम्य काम माधव नेपालले गर्नुभयो । उहाँ भोलि पश्चातापको आगोमा सल्कनेबाहेक उपलब्धि पाउनुहुन्न यसबाट । कम्युनिस्ट आन्दोलनमा यस्ता धेरै कुरा पार गर्दै आएकाले यसलाई सजिलै पार गर्छौं । नयाँ पार्टीको केन्द्रीय सदस्यमा राखिएका कतिपय साथीहरूले नसोधी नाम राखियो भन्नुभएको छ, कतिपय छोड्यौं भन्नुभएको छ । त्यो धेरै टिक्नेवाला छैन भन्ने पहिलो दिनबाटै थाहा भयो ।एकता बचाउने प्रमुख दायित्व तपाईंहरूको थियो, त्यो सक्नुभएन । दोष तपाईंहरूको पनि देखियो हैन ?त्यसो त नेकपाको एकता जोगाउन पनि माधव नेपालकै कारणले नसकिएको हो । प्रचण्डले पनि ठूलो साजिस गर्नुभयो । अहिले एमाले एकताका लागि दसबुँदे सहमति भनियो । त्यसमा पहिला सहमत हुनुभएको माधव नेपालले भोलिपल्ट सहमति छैन भन्नुभयो । त्यसपछि जेठ २ मा जाने भन्नुभयो, गइयो । जे भन्नुहुन्छ, त्यो पूरा गर्दै गयौं । हात्ती किन्देऊ भन्ने, किनिदिएपछि त्यसलाई झोलाभित्र राख्देऊ भनेर त सम्भव भएन नि । त्यसैले विभाजन गरेको दोष पूरै माधव नेपाललाई जान्छ ।त्यसो भए विभाजनको टर्निङ प्वाइन्ट केलाई मान्नुहुन्छ ?उहाँले कहीं न कहीं प्रतिक्रियावादीहरूसँग अनुचित सम्बन्ध राख्नुभयो । त्यो सम्बन्धको कारणले विभाजनमा जानुको विकल्प नै थिएन । यसको भोलि खोज, अनुसन्धान हुन्छ ।माधव समूह बाहिरिएपछि एमालेको सांगठनिक शक्तिमा क्षय होला, यसको भर्पाइ कसरी गर्नुहुन्छ ?हामी असल साथीहरूलाई एकतामा आउन आह्वान गर्छौं । उहाँहरूको क्षमता, योग्यता र मर्यादाअनुसारको सम्मान गर्दै कामको जिम्मा दिन्छौं । यसको भर्पाइ हामी छिट्टै गर्छौं ।अहिले माधवलाई साथ नदिएका नेताहरूमाथि कस्तो व्यवहार हुन्छ ?पार्टीभित्रै रहेर प्रश्न उठाउने उहाँहरूको हक हो । त्यसमा कुनै समस्या हुँदैन । उहाँहरूले योग्यताअनुसारको जिम्मेवारी पाउनुहुन्छ । हाम्रो पार्टीको नेतृत्व गर्ने सम्पूर्ण हक उहाँहरूलाई छ ।नेपाल समूहबाट कार्यदलमा रहनुभएका नेताहरूले दसबुँदे सहमति अक्षरशः कार्यान्वयन हुनुपर्छ भन्नुभएको छ । त्यो कार्यान्वयन हुने सम्भावना छ त ?पार्टीले निर्णय नै गरिसकेको छ । त्यसमा शंका गर्नुपर्दैन । पार्टी जेठ २ बाट सञ्चालन गर्न हामी तयार छौं ।यसको मतलब माधव नेपाल पार्टी छाडेर गइदिए हुन्थ्यो भन्ने रहेछ, हैन ?होइन, माधव नेपाल पार्टीमा रहुन् भन्ने नै थियो । उहाँले त्यो नचाहेर पो हो त । दुई अध्यक्ष राखेर भए पनि उहाँलाई पार्टीमा राख्ने धेरै प्रयत्न भयो तर उहाँले कुनै हालतमा नरहने शपथ नै खानुभयो ।"
बाध्य भएर नयाँ पार्टी गठन गरेका हौं,"पार्टी विभाजनको कठोर निर्णय लिनुभएको छ, कति स्वाभाविक लागेको छ ?यो पार्टी निर्माण गर्ने बेला तत्कालीन झापा आन्दोलनसँग सम्बन्धित पार्टीको ५० जना सदस्यमध्ये म पनि हुँ । ४६ वर्ष लामो राजनीतिक यात्रा टुट्दा स्वाभाविक हुने कुरा भएन तर यो बाध्यता हो । केपी ओलीले कम्युनिस्ट पार्टीको झन्डा बोकेर संविधान, संघीयता, संसद् सबै खाने काम गर्नुभयो, त्यसको रक्षाका लागि विद्रोह गरेका हौं । जतिसुकै अप्रिय भए पनि, विष नै पिउन परे पनि बाध्य भएर यो विद्रोह गरेका हौं ।अर्को पक्षका नेताहरूले आजको दिनलाई कालो दिन भनेका छन् नि ?कालो दिन हुन्छ या गोरो दिन, भोलि देखिनेछ । कामबाट नै देखाउँला । हामी सर्वहारा, श्रमजीवी मान्छेको पक्षमा हुन्छौं । राष्ट्रिय स्वाधीनताको पक्षमा हुन्छौं । कम्युनिस्ट आन्दोलनलाई एकीकृत गर्ने कामको अगुवाइ गर्ने ठाउँमा हुन्छौं । यिनै कामबाट श्रेष्ठता आर्जन गर्छौं ।तपाईंहरूकै समूहका धेरै नेताले साथ दिएनन्, यसको भरपाई कसरी गर्नुहुन्छ ?२०१७ सालमा धेरै नेता राजाकै कदममा हामफालेका थिए तर थोरैले सही विचार उठाए । त्यसकारण हामी पनि छौं । अहिले स्थायी कमिटीमा रहनुभएका नेताहरू नवौं महाधिवेशनमा पदाधिकारी चुनिनुभएको हो । त्योभन्दा अगाडि हामी निरन्तर पोलिटब्युरोमा बसेर आएका मान्छे छौं । हामी हाँक्छौं यो आन्दोलनलाई ।उहाँहरूले माधव नेपालले एमाले विभाजन गरिछाड्ने अठोट लिनुभएको रहेछ, त्यसकारण साथ दिन सकेनौं भन्नुभएको छ नि ?एकतावाला साथीहरूलाई सोध्न चाहन्छु, पुस ५ र जेठ ८ मा केपी ओलीले गरेको संसद् विघटन सही थियो वा गलत ? गलत थियो भनेर उनीहरू देशभर भाषण गर्दै हिँडेका थिए । अहिले त्यो कुरा सच्चिएको हो ? देउवा र दाहालले तपाईंहरूलाई प्रयोग गरेका त होइनन् ?त्यो गलत हो । त्यसो भए संसद् विघटन गर्न केपी ओलीलाई कसले प्रयोग गरेको हो ? संसद् विघटन गरेको विरोध गर्दै हिँड्ने साथीहरूले अहिले केपी ओली ठीक छन् भनेर बस्ने हुन् भने उनीहरूलाई कसले प्रयोग गरेको ? हामीलाई कसैले प्रयोग गरेको हैन । स्वविवेकले निर्णय गरेका हौं । संविधान, लोकतन्त्र, संघीयतालाई बचाउन हामीले कठोर कदम उठाएका हौं ।निर्वाचन आयोगमा तपाईंहरूले बुझाउनुभएको केन्द्रीय सदस्यको सूचीबाट धेरै सदस्यले नसोधी राखियो भनेका छन् नि ?एकदुई सदस्यले कुरा फेर्नुभएको होला ।नयाँ पार्टीका चुनौती के देख्नुहुन्छ ?चुनौती प्रशस्त छन् । यसअघि बनाइएका समानान्तर कमिटीहरूलाई संगठित गर्दै हामी पार्टीलाई माथि उठाउँछौं । सरकारमा कहिले जानुहुन्छ ?पार्टी दर्ता भएपछि जान्छौं । संघ र सातै प्रदेशको सरकारमा हुन्छौं ।"
५ महिनामै यसरी टुक्रियो एमाले,"फागुन २३ ः सर्वोच्च अदालतद्वारा केपी शर्मा ओली र पुष्पकमल दाहाल नेतृत्वको नेकपाको दर्ता खारेज, एमाले र माओवादी ब्युँतिएको फैसलाफागुन २८ ः एमाले अध्यक्ष ओलीद्वारा आफूपक्षीय केन्द्रीय कमिटी सदस्यको बैठकबाट माधवकुमार नेपाल, झलनाथ खनालसहित पदाधिकारीको पद खारेजचैत ४ ः खनालनेपाल पक्षको दुईदिने राष्ट्रिय भेलाद्वारा देशैभर समानान्तर कमिटी बनाउने तथा ओलीविरूद्ध राजनीतिक संघर्ष कायम राख्ने निर्णयचैत १० ः नेपाल, भीम रावल, सुरेन्द्र पाण्डे र घनश्याम भुसाललाई पार्टी हितविरोधी गतिविधि गरेको भन्दै स्पष्टीकरण सोध्ने ओलीको निर्णय चैत १६ ः नेपाल र रावललाई कारबाही, ६ महिनाका लागि विभिन्न जिम्मेवारीसँगै पार्टी सदस्यताबाट निलम्बन, अन्तरसंघर्षको विवाद कर्णाली प्रदेशमावैशाख ३ ः नेपाल समूहका कर्णालीका सांसदहरु प्रकाश ज्वाला, अम्मरबहादुर थापा, कुर्मराज शाही र नन्दसिंह बुढाद्वारा फ्लोर क्रस, मुख्यमन्त्री महेन्द्रबहादुर शाही नेतृत्वको सरकारलाई विश्वासको मत वैशाख ६ ः खनालनेपाल समूहद्वारा आधिकारिकता माग गर्दै निर्वाचन आयोगमा निवेदन दर्ता वैशाख ७ ः एमालेको दसौं महाधिवेशन आयोजक कमिटी बैठकमा झलनाथ खनाल, नेपालसहित ३२ सांसदलाई स्पष्टीकरण सोध्ने निर्णय वैशाख २७ ः प्रधानमन्त्री ओलीले संसद्मा विश्वासको मत लिँदा खनालनेपाल समूहका २८ सांसद अनुपस्थित, ओलीले गुमाए संसद्मा विश्वासजेठ ७ ः शेरबहादुर देउवालाई प्रधानमन्त्री बनाउन खनालनेपाल समूहका २६ सांसदको हस्ताक्षर, वैकल्पिक सरकार गठनका लागि नेपालसहित विपक्षी गठबन्धनका नेता शीतल निवासमाजेठ १२ ः खनालनेपाल समूहका स्थायी कमिटीका १५ सदस्यको संयुक्त विज्ञप्ति, ओलीका स्वेच्छाचारी, निरंकुश र प्रतिगमनकारी कार्यविरूद्ध लोकतन्त्रवादी शक्तिहरुको एकताबद्ध संघर्ष र सहकार्य अपरिहार्य रहेको दाबी, सुदूरपश्चिम प्रदेश सरकारलाई दिएको समर्थन फिर्ता लिने निर्णय, नेपाल पक्षको चुनौतीजेठ २७ ः सर्वोच्च अदालतद्वारा दसौं महाधिवेशन आयोजक कमिटीलाई अवैध ठहर असार २८ ः सर्वोच्चको फैसलापछि बालुवाटारमा एमाले स्थायी कमिटीको अनौपचारिक बैठक, अदालतको फैसलाले निर्दलीय व्यवस्थालाई जस्केलाबाट छिराउन खोजेको ठहर असार ३० ः तत्कालीन प्रधानमन्त्री ओलीद्वारा माधव नेपाललाई पार्टीमा ठाउँ नभएको घोषणा साउन ३ ः प्रधानमन्त्री देउवाले विश्वासको मत लिँदा माधव नेपालसहित २२ सांसदद्वारा पक्षमा मतदान साउन ४ ः एमालेको दसौं केन्द्रीय कमिटी बैठकद्वारा देउवालाई विश्वासको मत दिने २२ सांसद जनासँग स्पष्टीकरण सोध्ने निर्णय साउन ६ ः साउन ४ र ५ को मिति राखेर २२ सांसदसँग स्पष्टीकरण माग साउन ७ ः ओलीद्वारा नेपाल पक्षलाई पार्टीमा आए आममाफी दिने भनाइ, नेपालद्वारा अस्वीकार साउन २५ ः नेपाल समूहलाई बेवास्ता गर्दै एमालेले गर्यो विधान संशोधन भदौ १ ः एमालेद्वारा १४ सांसद पार्टीबाट निष्कासित भदौ २ ः नेपाल समूहद्वारा नेकपा एमाले समाजवादी पार्टी दर्ताको निवेदन"
ठाकुर पक्षका सांसदको पद जोगियो,"काठमाडौं (कास) नयाँ पार्टी दर्ताका लागि निर्वाचन आयोगमा निवेदन दिएसँगै जसपाको महन्थ ठाकुर पक्ष उत्साही बनेको छ । ठाकुर पक्षले २४ सदस्यीय केन्द्रीय कार्यकारिणी समिति भएको जसपा नेपाल (लोकतान्त्रिक) पार्टी दर्ताका लागि बुधबार निर्वाचन आयोगमा निवेदन दिएको हो । ठाकुरको नेतृत्वमा रहेको नयाँ पार्टीमा राजेन्द्र महतो वरिष्ठ नेता छन् । चुनाव चिह्न साइकल प्रस्ताव गरिएको छ ।नेता सर्वेन्द्रनाथ शुक्लका अनुसार दल दर्ता गर्दा समावेशी प्रक्रिया नमिलेकाले सदस्यको संख्या अझै बढ्ने बताए । राजनीतिक दल दर्ता गर्न कम्तीमा ३३ प्रतिशत महिला हुनुपर्छ । ठाकुरको नयाँ पार्टीमा चार जना मात्रै महिला छन् । दुई निलम्बितबाहेक ३२ सांसद रहेको जसपामा ठाकुर पक्षमा १३ सांसद उभिएका छन् । जसपाको केन्द्रीय कार्यकारिणी समितिमा रहेका रेशम चौधरीलाई ठाकुर पक्षले आफ्नो नयाँ दलमा ल्याएको छ । पछिल्लो समय उनी तटस्थ बसेका थिए । तटस्थ बसेकै कारण जसपा अध्यक्ष उपेन्द्र यादवले पार्टीको केन्द्रीय कार्यकारिणी समितिबाट उनलाई हटाएका थिएनन् । फौजदारी अभियोगमा सजाय भोगिरहेका उनीसँग जेलमै पुगेर समर्थन लिई कार्यकारिणी समितिमा राखिएको नेता शुक्लले बताए ।असार ११ मा यादवले नेतृत्व गरेको जसपाले आधिकारिकता पाएपछि ठाकुर पक्ष पार्टीविहीन बनेको थियो । ठाकुर अध्यक्षबाट हटाइएका थिए । वरिष्ठ नेता राजेन्द्र महतोसहित ठाकुर पक्षमा रहेका सबै केन्द्रीय कार्यकारिणी समितिका सदस्य र केन्द्रीय सदस्यको पार्टीगत हैसियत खोसिएको थियो । आफ्ना सांसद र जनप्रतिनिधि जोगाउन साधारण सदस्यको हैसियतमा अपमान सहेर बसिरहेकै बेला प्रधानमन्त्री देउवाले ल्याइदिएको अध्यादेश आफूहरूका लागि अमृत भएको नेता केशव झाले बताए । जुन अध्यादेशले पार्टी एकता गराएको थियो, अहिले त्यही अध्यादेशले विभाजन पनि गरायो, नेता झाले भने, पार्टीविहीन र सांसद रहनेनरहने अवस्थामा रहेका बेला प्रधानमन्त्री देउवाले ल्याएको अध्यादेश हाम्रा लागि अमृत समान बन्न पुग्यो ।संयोग पनि यस्तो छ, २०७७ वैशाख ८ मा तत्कालीन प्रधानमन्त्री केपी शर्मा ओलीले अध्यादेश ल्याउँदा यादव नेतृत्वको समाजवादी र ठाकुरसहित ६ नेताको नेतृत्वमा चलेको राष्ट्रिय जनता पार्टी (राजपा) बीच एकीकरण भएको थियो । ओलीले तत्कालीन समाजवादी पार्टी विभाजन गर्ने लक्ष्य राखेर अध्यादेश ल्याएका थिए तर त्यसको उल्टो प्रभाव परेको थियो । दल फुट्ने जोखिममा समाजवादी र राजपाले वैशाख १० को मध्यराति पार्टी एकीकरण गरेका थिए ।अहिले देउवाले ल्याएको अध्यादेशले एक वर्ष चार महिनामै जसपा विभाजन भएको छ । ओलीले पहिलोपल्ट पुस ५ मा प्रतिनिधिसभा विघटन गर्दा त्यसको विरोधमा एकढिक्का देखिएको जसपामा फागुन ११ मा प्रतिनिधिसभा पुनःस्थापनापछि वैचारिक विचलन सुरु भएको थियो । ठाकुर पक्ष केपी ओलीको सत्ता टिकाउने मोर्चामा सहभागी बन्यो भने यादव पक्ष ओलीलाई विस्थापित गर्ने विपक्षी मोर्चामा उभियो ।वैधानिक बाटोबाट पार्टी विभाजन गर्ने अवसर जुरेपछि ठाकुर पक्षका संघ, प्रदेश र स्थानीय तहका जनप्रतिनिधिको पद जोगिने भएको छ । प्रदेश र स्थानीय तहका जनप्रतिनिधिले पार्टीले आधिकारिकता पाएपछि कुन पार्टीमा लाग्ने भन्ने निर्णय २१ दिनभित्र दिनुपर्ने हुन्छ । नेता शुक्लले लोकतान्त्रिक धार भएको पार्टीका रूपमा जसपा नेपाल (लोकतान्त्रिक) लाई अघि बढाउने बताए । उनका अनुसार जसपाभित्र लोकतान्त्रिक विचार र संगठनभन्दा पनि कम्युनिस्ट दर्शन र विचार हावी थियो । यस्तो दर्शनबाट अघि बढ्न हामीजस्ताका लागि अप्ठ्यारो पनि परेको थियो, शुक्लले कान्तिपुरसँग भने, अब हामी यो पार्टीलाई वैकल्पिक लोकतान्त्रिक शक्तिका रूपमा लानेछौं । हाम्रा सबै विचार, कार्यक्रम र संगठनको स्वरूप लोकतान्त्रिक मोडलमा अघि बढ्नेछन् ।"
प्रदेश २ मा यादवको पकड बलियो,"(जनकपुर)  दल टुक््रयाउने अध्यादेश जारीसँगै जनता समाजवादी पार्टी, नेपाल (लोकतान्त्रिक) दर्ताका लागि निर्वाचन आयोगमा निवेदन दिएका महन्थ ठाकुरको समूह प्रदेश २ मा उपेन्द्र यादवले नेतृत्व गरेको जसपाभन्दा कमजोर देखिएको छ । गठबन्धन र एउटै दल बनेर सरकारको बागडोर सम्हालिसकेको जसपा एकीकृत हुँदा ५५ सांसद थिए । दल टुक्रिएसँगै यादव नेतृत्वको जसपा झन् शक्तिशाली बनेको हो । चुनावमा २९ प्रदेश सांसद जितेको यादव पक्षसँग अहिले ३६ जना सांसद छन् । ठाकुर नेतृत्वमा गठन भएको जनता समाजवादी पार्टी (लोकतान्त्रिक) का ६ जना प्रदेश सांसद यादवतिर लागेका छन् । प्रदेशका दुई मन्त्री नवलकिशोर साह र रामनरेश राय यादव ठाकुर नेतृत्वको जसपा ओली सरकारमा सामेल भएकै बेला कित्ताकाट गर्दै यादवतिर लागेका थिए । पछिल्लो समय ठाकुर र राजेन्द्र महतोका समेत निकट मानिएका प्रदेश सांसद मनीष सुमन र सुरेशकुमार मण्डल पनि यादवकै दलमा मिसिएका छन् । तत्कालीन राष्ट्रिय जनता पार्टी (राजपा) बाट चुनाव जितेकी प्रदेश सांसद रानी शर्मा तिवारी र डा रिना यादवले पनि खेमा फेर्दै यादवको दलतिर लागेका छन् ।प्रदेश २ मा यादवपक्षीय जसपा, कांग्रेस र माओवादी (केन्द्र) को संयुक्त सरकार छ । प्रदेशसभामा नेकपा एमालेका २१ जना सांसद छन् । अहिले दल छिन्नभिन्न भएपछि माधव नेपाल पक्षमा १३ र संस्थापनमा ८ जना छन् । स्थानीय तहको निर्वाचनमा यादवको दलभन्दा बढी सिट ठाकुरको दलले जितेको थियो । यादवको दलले २५ र ठाकुरको दलले ३० स्थानीय तहमा प्रमुख जितेको थियो । यी दुवै दल एकीकृत हुँदै फेरि छिन्नभिन्न भएपछि यादवको दलतिर स्थानीय तहका प्रमुखको संख्या बढी देखिएको छ । जसपाको प्रदेश समितिका महासचिव शम्भु झाका अनुसार स्थानीय तहमा कोकता भनेर आधिकारिक तथ्यांक संकलनकै क्रममा रहेकाले यकिन भइसकेको छैन ।"
एमाले विभाजन : 'पर्खेर हेर्दै जनप्रतिनिधि,"(काठमाडौं)  नेकपा एमाले फुटको असर देशका सातै प्रदेशमा देखिएको छ । अधिकांश प्रदेशमा केपी शर्मा ओली पक्ष हावी देखिएको छ । कतिपय स्थानमा विगतमा माधवकुमार नेपालको समर्थनमा रहेका नेताहरू नयाँ पार्टीको पनि पक्षमा नखुलिसकेकाले फुटको स्पष्ट चित्र आउन केही दिन लाग्ने देखिएको छ । अहिलेकै अवस्थामा भने प्रदेश २ मा नेपाल पक्ष बलियो देखिएको छ भने लुम्बिनीमा सबभन्दा कमजोर । फुटलगत्तै अधिकांश प्रदेशमा एमाले मुख्यबाट सानो दलमा रूपान्तरित हुन पुगेको छ । लुम्बिनी प्रदेशसभामा एमालेका ३७ मध्ये २ जना मात्र नेपाल समूहमा खुलेका छन् । पार्टी दर्ता र सरकारमा सहभागिता सुनिश्चित भए थप २ जना थपिने नेपाल समूहको दाबी छ । ओली समूहमा खुलेका, त्यहाँ असन्तुष्टहरूसँग नेपाल समूहका प्रदेश र केन्द्रीयस्तरका नेताले छलफल गरिरहेका छन् ।प्रदेशसभा सदस्य विष्णु पन्थी र पाल्पाकी समानुपातिक सदस्य रमा घर्ती नेपाल पक्षमा यसअघि नै खुलेका थिए । छलफल चलिरहेकाले अहिले नै ठ्याक्कै कति जना भन्ने टुंगो नलागेको नेपाल पक्षले जनाएको छ । नेकपा हुँदा प्रदेशसभामा नेपाल पक्षका झन्डै एक दर्जन प्रदेश सांसद थिए । मन्त्री हुने प्रलोभनले धेरैजना ओली पक्ष (प्रदेशमा शंकर पोखरेल) तर्फ लागेका थिए । तीमध्ये भोजप्रसाद श्रेष्ठ तीन महिना प्रदेशको मन्त्री नै बने । गुल्मीका कमल श्रेष्ठ, बर्दियाका कुलप्रसाद पोखरेल, कविराम थारू, पश्चिम नवलपरासीकी भगवती भण्डारी, दाङकी धमकली चौधरी, अमर डाँगी नेपाल समूहमा थिए । डाँगी वैशाख २२ मै प्रदेशसभा सदस्यबाट राजीनामा दिएर अहिले माओवादीका मुख्यमन्त्री कुलप्रसाद केसीको राजनीतिक सल्लाहकार भएका छन् । नेकपा विघटनसँगै अधिकांश ओली समूहमा लागेका थिए । वामदेव गौतम पक्षका मानिने बाँकेका बाबुराम गौतम अहिले मौन छन् । कर्णाली प्रदेशमा एकीकृत अवस्थामा बलियो रहेको नेपाल समूहले पार्टी विभाजनपछि आफ्नो सम्पूर्ण शक्ति लिन सकेको छैन । नेपाल समूहका केही नेताले धारणा बनाइनसकेको बताएका छन् । दसौं महाधिवेशनमा निर्वाचित १० जिल्ला अध्यक्षमध्ये ७ जना नेपाल समूहमा थिए । नेपाल समूहमा रहेका मुगु, जुम्ला र रुकुमका अध्यक्षमात्र नेकपा एमाले (समाजवादी) मा खुलेका छन् । बिगतमा नेपाल समूहमा रहेका सुर्खेतका ध्रुवकुमार शाही, जाजरकोटका करवीर शाही र हुम्लाका दल रावल संस्थापनमै छन् । सुर्खेतका शाही संघीय र अन्य दुई प्रदेश सांसद हुन् । नेपाल समूहमा रहेका डोल्पाका जिल्ला अध्यक्ष दत्तबहादुर रोकायाको मृत्यु भइसकेको छ । केही महिनाअघिसम्म नेपाल समूहमा रहेका सुर्खेतका जिल्ला अध्यक्ष शाहीले पार्टीभित्र समूह छुट्टिए पनि विभाजनपछि भने एमालेमै रहेको बताए ।नेपाल समूहमा रहेका प्रदेशसभा सदस्य पनि केही ओलीतिर छन् भने केही तटस्थ बसेका छन् । एमालेबाट निर्वाचित २० सांसदमध्ये नेपाल समूहमा ९ र ओली समूहमा ११ जना थिए । तीमध्ये ४ जनालाई एमालेले यसअघि नै पार्टीबाट निष्कासन गरिसकेको छ । १६ सांसदमध्ये मुगुका चन्द्रबहादुर शाही र रुकुम पश्चिमकी देवी ओलीलाई एमाले समाजवादीको केन्द्रीय कमिटीमा राखिएको छ । शाहीले तटस्थ रहेको बताए । नेपाल समूहमा रहेका सांसद जाजरकोटका करवीर शाही (जिल्ला अध्यक्षसमेत) र सुर्खेतकी पद्मा खड्का संस्थापनमै छन् । कर्णाली प्रदेशसभामा एमालेमा स्पष्टतः १४ सांसद देखिएका छन् । पार्टीले सांसद पदबाट हटाए पनि कर्णाली प्रदेश सरकारमा मन्त्री रहेका दैलेखका अम्मरबहादुर थापाले हिजो नेपाल समूहमा लाग्दा जनप्रतिनिधिमूलक पद जान्छ भन्ने डरले चुपचाप बसेकाहरू अब खुलेर एमाले समाजवादीतर्फ लाग्ने बताए । हामी पार्टी निर्माणमा लागिसकेका छौं, हाम्रो हिजोको शक्ति थप बढेर जान्छ, उनले भने, कर्णालीमा एमालेभन्दा एमाले समाजवादीको अवस्था मजबुत हुनेछ ।सुदूरपश्चिम प्रदेशसभामा रहेका २४ जना (सभामुखबाहेक) एमाले सांसदहरूमध्ये यसअघि १७ जना नेपालखनाल समूहको समर्थनमा खुलेका थिए । तर बुधबार नेपालखनाल समूहले विधिवत् रूपमा अलग पार्टी दर्ता गराएपछि प्रदेश सांसदहरू दोधारमा छन् । अधिकांशले मुख खोलेका छैनन् । खुलेका सांसदहरू यसअघि भीम रावलको नेतृत्वमा गोलबन्द थिए । तर, पार्टी विभाजन भएको अवस्था र नेता रावलले एमालेमै रहने संकेत गरेपछि प्रदेश सांसदहरू अन्योलमा परेका हुन् । उनीहरुले बोल्नुको साटो आपसमा अनुकूलताको समीक्षा गरिरहेका छन् । संसदीय दलका नेतासमेत रहेका आर्थिक मामिला तथा योजनामन्त्री प्रकाशबहादुर शाह भीम रावल जता लाग्छन् उतै लाग्ने मनस्थितिमा देखिएका छन् । तर, आन्तरिक मामिला तथा कानुनमन्त्री भने माधव नेपाल नेतृत्वको पार्टीमा लाग्ने संकेत गरेका छन् । मन्त्री पूर्णा जोशीले भनिन्, पार्टी केपी ओलीले फुटाउनुभएको हो । अर्को पक्षलाई पार्टीभित्र बस्नै पाइँदैन भन्नेजस्तो व्यवहार गरिएकाले अर्को पार्टी दर्ता गर्नु रहर नभई बाध्यात्मक कदम हो ।प्रकाशबहादुर शाह, हर्कबहादुर कुँवर, अर्चना गहतराज, प्रकाश रावलले भीम रावलले लिने निर्णयका आधारमा आफूहरूले निर्णय लिने संकेत गरेका छन् । कुँवरले भने, हिजोदेखि भीम रावलकै नेतृत्वमा गोलबन्द भयौं, उहाँसँग सल्लाह नगरी निर्णय गर्ने कुरा भएन । केहीले भने नेपाल नेतृत्वकै पार्टीमा रहने इच्छा भए पनि निर्णय लिन सल्लाह भइरहेको बताएका छन् । यसअघि नेपालखनाल समूहमा खुलेर लागेकी पूर्वमन्त्री माया भट्टले जिल्ला तहका नेताकार्यकर्ताको सुझावका आधारमा निर्णय लिने बताइन् । ओली पक्षले अन्याय गर्यो भनेर जिल्लामा बेग्लै समिति क्रियाशील छ, अहिले एकाएक एक्लै निर्णय गर्ने कुरा हुन्न, उनले भनिन् । एमाले संसदीय दलकी प्रमुख सचेतक दुर्गाकुमारी कामीले छलफल भइरहेको बताइन् । सांसदहरू पठानसिंह बोहरा, नेपालु चौधरी, लीलाधर भट्ट, ग्याल्बोसिंह बोहरा, बलदेव रेग्मी, रतनबहादुर थापा र माया तामाङ सुरुदेखि नै ओली पक्षमा खुलेका थिए । सुदूरपश्चिममा माओवादी केन्द्रको नेतृत्वमा नेपाल पक्षका ३ सांसद प्रदेश सरकारमा मन्त्री छन् । पार्टी विभाजन भएकाले एमालेमै फर्किने अवस्थामा उनीहरूको मन्त्री पद जाने निश्चित छ भने नेपाल नेतृत्वको पार्टीमा रहँदा पद कायमै हुन सक्ने देखिएको छ । प्रदेश २ मा दोस्रो ठूलो शक्ति रहेको तत्कालीन नेकपा अहिले छिन्नभिन्न भएर चौथो दल बनेको छ । दल विभाजन अध्यादेश आएसँगै नेपालको पार्टी भने प्रदेश २ मा कम्युनिस्ट दलहरूमध्ये ठूलो देखिएको छ । एमालेतिर लागेपछि माओवादीले ३ जनालाई निष्कासन गर्दा प्रदेशसभा सदस्य १ सय ४ जना छन् । चुनावमा नेकपा एमालेले प्रदेश २ मा २१ र माओवादी केन्द्रले ११ सिट जितेको थियो । एकीकृत बनेपछि नेकपा दोस्रो ठूलो दल थियो । माओवादी र एमाले छुट्टाछुट्टै भएपछि भने अहिले नेपालको पक्षमा १३ र ओलीको पक्षमा ८ जना सांसद छन् । नेपाल पक्षमा अशोककुमार यादव, गोविन्दबहादुर न्यौपाने, डिल्लीप्रसाद उप्रेती, नागेन्द्र राय यादव, प्रमोदकुमार यादव, मदनसेन श्रीवास्तव, मञ्जु यादव, रवीन्द्र बैठा, बेंची लुंगेली, शत्रुधन महतो, सीता गुरुङ, सुन्दरबहादुर विश्वकर्मा र हसिमा खातनु छन् । ओलीतर्फ अनिताकुमारी यादव, किशोरी साह कामत, जगतारेन देवी सुडिन, मनोजकुमार सिंह, लगनलाल चौधरी, शारदादेवी थापा, सत्य नारायण मण्डल र त्रिलोकी प्रसाद हुन् । प्रदेश १ मा अधिकांश नेता संस्थापनमै रहने भएका छन् । मुख्यमन्त्री शेरधन राईसहित ३६ जना सांसद नेकपा एमाले पक्षमा छन् । त्यस्तै नेपाल पक्षमा ७ जना देखिएका छन् भने अरू सात खुलेका छैनन् । हाल उनीहरूले तटस्थ रहेको बताएका छन् । नेपाल पक्षमा राजेन्द्रकुमार राई, राजन राई, होमकुमारी साँवा, सुनिताकुमार चौधरी, सरिता थापा, कृष्णकुमारी राई र गणेशकुमार काम्बाङ देखिएका छन् । खिनु लङ्बा लिम्बू, सावित्राकुमारी रेग्मी, लीलाबल्लभ अधिकारी, उपेन्द्रप्रसाद घिमिरे, यशोदा अधिकारी, बलबहादुर साम्सोहाङ, जीवन घिमिरे तटस्थ छन् ।गण्डकीमा पार्टी विभाजनप्रति नेताहरू तत्कालै प्रतिक्रिया दिन हतारिएका छैनन् । खनालनेपाल समूहले संगठन विस्तार गर्ने क्रममा गण्डकी प्रदेश भेला गरेर प्रदेश सांसद इन्द्रलाल सापकोटालाई बागलुङको अध्यक्ष तोकेको थियो । बुधबार उनी दोधारमा देखिए । पार्टीभित्रको गलत प्रवृत्तिविरुद्ध लडाइँ लडे पनि विभाजनमा गएर कहीं नपुगिने उनले बताए । अहिलेको अवस्थामा पार्टी विभाजन अनिवार्य आवश्यकता थिएन, उनले भने, गलत प्रवृत्ति सच्याउनुपर्छ भन्नेमा अझै पनि दृढ छु तर एकतामै रहेर हल खोज्नुपर्छ । त्यस्तै वाग्मतीमा ओली पक्ष नै बलियो देखिएको छ । प्रदेशसभामा एमालेका ५५ सांसद छन् । तीमध्ये २२ जना माधव नेपाल पक्षका छन् । विगतमा नेपाल पक्षकी अष्टलक्ष्मी शाक्यलाई बुधबार एमालेले मुख्यमन्त्री बनाएपछि गुटमा फेरबदलमा आउन सक्ने देखिएको छ । (घनश्याम गौतम (रूपन्देही), कलेन्द्र सेजुवाल (सुर्खेत), अर्जुन शाह (धनगढी), लालप्रसाद शर्मा (गण्डकी), प्रताप विष्ट (वाग्मती), अजित तिवारी (जनकपुर) र देवनारायण साह (मोरङ)"
स्थानीय तहमा संस्थापन बलियो,"प्रदेशको तुलनामा स्थानीय तहमा ओली पक्षले फुटको असर कम व्यहोर्नुपरेको छ । सातमध्ये प्रदेश २ मा हावी रहेको नेपाल पक्ष त्यहाँको स्थानीय तहमा भने कमजोर देखिएको छ । यहाँ नेपालका ५ जना स्थानीय तहमा प्रमुख छन् भने ओलीको दलबाट १६ जना स्थानीय तहको कमान्ड सम्हालेका छन् । एमालेबाट स्थानीय तहमा निर्वाचन जितेका ८ जना भने तटस्थ बसेको दाबी गरेका छन् ।कर्णालीमा एमालेबाट निर्वाचित स्थानीय तहका ५९ (प्रमुख २७ र उपप्रमुख ३२) जनप्रतिनिधिमध्ये नेपाल समूहमा ३० र ओली समूहमा २९ जना थिए । पार्टी विभाजनपछि भने नेपाल समूहका अधिकांश जनप्रतिनिधिले आफ्नो कित्ता स्पष्ट पारिसकेका छैनन् । भोलि नयाँ पार्टीको अवस्था के कस्तो हुने हो, कानुनी रूपमा कति कठिन हुने हो भन्ने अन्योल भएकाले पनि एमाले समाजवादीमा जान सहज छैन, नेपाल समूहमा रहेका स्थानीय तहका एक प्रमुखले भने, हामी त अहिले हेर र पर्खको अवस्थामा छौं । वाग्मती प्रदेशको उपत्यका बाहिरका १० जिल्लामा पालिकाहरूको निर्वाचनमा एमालेले २३ वटा नगरपालिकासहित ५३ वटा पालिकाहरूमा जितेको थियो । त्यसमध्ये पालिकाका मेयरअध्यक्ष ३२ जना ओली पक्षमा छन् भने १७ जना नेपालका पक्षमा देखिएका छन । ४ जना खुलेका छैनन् । उपप्रमुखउपाध्यक्षमा ३६ जना ओलीका पक्षमा खुलेका छन् भने १७ नेपालका पक्षमा छन् ।प्रदेश १ मा ४३ स्थानीय तहका प्रमुख नेकपा पक्षका छन् भने २२ तहका प्रमुख नेकपा समाजवादी पक्षका छन् । तीनजना तटस्थ छन् । स्थानीय तहका उपप्रमुखमा ५६ जना नेकपा एमालेमा छन् । नेकपा समाजवादीतर्फ १८ जना छन् ।स्थानीय तहको नेतृत्व र दोस्रो पदमा रहेका केही प्रतिनिधि तटस्थ छन् । त्यस्तै, गण्डकी र लुम्बिनीमा पनि ओलीकै पक्ष हावी देखिएको छ । सुदूरपश्चिमको स्थानीय तहमा विगतमा नेपाल पक्ष नै हावी भए पनि पार्टी छुट्टिँदा धेरै जना पर्ख र हेरको स्थितिमा छन् ।"
हत्या आरोपी सेनालाई सैनिक अदालतमा बुझाउन आदेश,"हत्यामा भरतपुर ब्यारेकबाट हराएको एसएमजी प्रयोग ढकालले हत्याका लागि प्रयोग गरेको हतियार भरतपुर ब्यारेकबाटै हराएको पत्ता लागेको थियो । चितवन जिल्ला प्रहरी कार्यालयका प्रवक्ता रहेका डीएसपी सूर्य थापाले बयानको क्रममा ढकालले उक्त कुरा स्वीकार गरेको बताए । फेला परेको हतियार भरतपुर ब्यारेकको कालीबहादुर गणबाट तीन वर्षअघि हराएको हतियारको नम्बर एउटै रहेछ, डीएसपी थापाले भने ।दी फेमस महिन्द्र दल गण सिपाही गंगाधर ढकाललाई साउन ७ गते चितवन प्रहरीले नियन्त्रणमा लिएको थियो । उक्त गण हाल शिवपुरी राष्ट्रिय निकुञ्जमा तैनाथ छ । यसअघि सो गण भरतपुर ब्यारेकमा तैनाथ थियो । भरतपुर ब्यारेकमा हातहतियार कहाँ हुन्छ भन्ने पूर्वजानकारीका आधारमा ढकालले एसएमजी चोरेको अनुसन्धानबाट खुलेको डीएसपी थापाले बताए । धादिङ नीलकण्ठ नगरपालिका घर भएका ३६ वर्षका भरत गुरुङको शव साउन ७ गते बिहीबार बिहान भरतपुर१७ सिमलडाँडामा फेला परेको थियो । ढकालको घर भरतपुर महानगरपालिका२१ मा छ । घटना भएपछि उसै दिन प्रहरीले ढकाललाई भरतपुर२० चनौलीबाट समाएको थियो । हतियार र त्यसमा प्रयोग हुने गोलीहरू अन्यत्रबाट बरामद भएका थिए । ढकाल पक्राउ परेपछि उनको बयानको आधारमा भरतपुर८ बीसहजारी ताल जाने गेट आडको जंगलको झाडीबाट एसएमजी हतियार बरामद भएको थियो । एसएमजीमा प्रयोग हुने सात थान गोली पनि प्रहरीले बरामद गरेको थियो । बिदा लिएर जग्गा किन्ने सिलसिलामा चितवन आएका बेलामा यो घटना भएको प्रहरीको अनुसन्धानले देखाएको छ । गुरुङको चेकमा आफैं हस्ताक्षर गरेर पैसा झिक्थे ढकाल हत्या हुनुभन्दा केही दिनअघि ढकालले गुरुङको चेकमा आफैं हस्ताक्षर गरेर बैंकबाट नौ लाख रुपैयाँ झिकेको प्रहरी अनुसन्धानले देखाएको थियो । गुरुङको बैंकको खाली चेक बोकेर ढकाल साउन २ गते नै चितवन आएका थिए । भोलिपल्ट चेकमा भरत गुरुङको सही आफैंले गरेर ढकालले बैंकबाट नौ लाख रुपैयाँ निकालेको खुलेको चितवन जिल्ला प्रहरी कार्यालयका एसपी ओम अधिकारीले बताए । त्योमध्ये एक लाख रुपैयाँ ढकाल आफैंले राखेको, ८ लाख रुपैयाँ ढकालले आफ्नो परिवारलाई दिएको एसपी अधिकारीको भनाइ छ । साउन ५ गते गुरुङले ढकाललाई फोन गरेर आफू जग्गा पास गर्न चितवन आउन लागेको जानकारी गराएका थिए । त्यसपछि गुरुङलाई लिन ढकाल नै मोटरसाइकल लिएर काठमाडौं गए । पाँच गते उनीहरू चितवन आएर होटलमा बसेको एसपी अधिकारीले जानकारी दिए । भरत गुरुङ भोलिपल्ट मात्रै भरतपुर१९ शारदानगर टाउनमा रहेको आफन्तको घर गए । ढकालले आफन्तको घरबाट ६ गते साँझ गुरुङलाई खाजा खान भनेर बोलाए । त्यसपछि मोटरसाइकलमा नै राखेर विभिन्न ठाउँमा रातभर डुलाए । घुमाउँदै रक्सी पनि टन्नै खुलाएको देखिन्छ, एसपी अधिकारीले भने । घटना भएको ठाउँमा साउन ७ गते बिहीबार बिहान पाँच बजेतिर मात्रै पुर्याएको प्रहरीको अनुसन्धानले देखाएको थियो ।"
एसईई उत्तीर्ण भए वनकरिया छात्र,"(हेटौंडा)  लोपोन्मुख वनकरिया समुदायका एक छात्रले एसईई उत्तीर्ण गरेका छन् । एसईई उत्तीर्ण हुने बनकरिया पुरुषमा अनिल पहिलो भएका छन् ।यसअघि उक्त समुदायबाट २ छात्राले भने एसईई उत्तीर्ण गरी जेटीए र अनमी बनिसकेका छन् । अनिलले मनहरी४ स्थित पशुपति माविबाट यसै वर्ष बी ग्रेडमा एसईई उत्तीर्ण भएका हुन् । एसर्ईई उत्तीर्ण भएपछि प्राविधिक विषय पढन रुची देखाएपनि उनको आर्थिक अवस्था भने अत्यन्त कमजोर छ । बाबु आमाले दैनिक ज्यालाबनी गरेर परिवार पाल्दै आएका छन् । अनिलका ३ दाजुभाइ र चार दिदीबहिनी छन् । उनका २ बहिनी १० कक्षामा अध्ययनरत छन् । उनीहरूलाई पढ्नका लागि स्कुलले समेत सहयोग गर्दै आएको पशुपति माविका प्रधानाध्यापक भानुभक्त आचार्यले बताए । उक्त विद्यालयमा वनकरिया समुदायका ३३ बालबालिका अध्ययनरत छन् । जेटीए अध्ययनरत सन्तोषी वनकरियाले आफ्ना समुदायका बालबालिकालाई दैनिक २ घण्टा पढाउने गरेकी छन् । वनकरिया बस्तीका सबै बालबालिका अहिले स्कुल जाने गरेका छन् । कोरोनाको कारणले गत वैशाखदेखि स्कुलमा पठनपाठन ठप्प छ । तर सन्तोषीले गाउँमा निरन्तर रूपमा पढाइरहेकी छन् । सन्तोषी र पम्फा वनकरियालाई एसईई उत्तीर्ण गरेपछि जेटीए र अनमी पढ्नका लागि दाताहरूले सहयोग गरेका थिए । अरूले सहयोग नगरे यहाँका अभिभावकले पढाउन सक्तैनन्, सन्तोषीले भनिन् । समुदायमा पुरुषभन्दा महिला सक्रिय र सक्षम छन् । मनहरी४ मुसेधापमा मात्र २० घरधुरी वनकरिया छन् । ४५ महिलासहित समुदायको जनसंख्या ८३ छ । उक्त समुदायको अन्य भागमा बसोबास छैन । जिल्ला वन कार्यालय हेटौंडाले उनीहरूलाई २०६२ चैत २८ मा कबुलियती वनको ९ हेक्टर जमिन उपलब्ध गराएको छ । त्यही जमिन खनीखोस्री गरेर उनीहरूले बाली लगाउँछन् । भूकम्पले भत्केको घरहरूको पुनर्निर्माण गर्न होस् वा उनीहरूलाई साक्षर बनाउन राष्ट्रिय आदिवासी जनजाति महिला मञ्चले सहयोग गरिरहेको छ । २०६२ सालमा वनकरियाहरू धर्तीपुत्रहरू हुन् भनेर नागरिकता प्रदान गरिएको थियो । त्यसभन्दा अघि उनीहरूलाई नागरिकता दिएको थिएन । अहिले त्यही नागरिकताका आधारमा वनकरियाहरूले सामाजिक सुरक्षा भत्ता लिइरहेका छन् । जन्मदर्ता गर्ने बित्तिकै वनकरिया जातिले मासिक ४ हजार रुपैयाँ सामाजिक सुरक्षा भत्ता पाउँछन् । २०६६ सालदेखि उनीहरूले सामाजिक सुरक्षा भत्ता पाउन थालेका हुन् । सरकारले लोपोन्मुख वनकरियासहित १० जातिलाई राष्ट्रको मूलधारमा ल्याउने उद्देश्यले सामाजिक सुरक्षा भत्ता उपलब्ध गराएको हो ।"
अमेरिकाद्वारा अक्सिजन सहयोग,"काठमाडौं (कास) अमेरिकाले वीर र परोपकार प्रसूति अस्पताललाई मंगलबार तरल अक्सिजन ट्यांक सहयोग गरेको छ । कोरोना रोकथाम र नियन्त्रणका लागि थप सहयोग दिने क्रममा अमेरिकाले दुई अस्पताललाई दुई वटा तरल अक्सिजन ट्यांक सहयोग गरेको हो । नेपालका लागि अमेरिकी राजदूत र्यान्डी बेरी र अमेरिकी अन्तर्राष्ट्रिय विकास नियोग (यूएसएआईडी) नेपालकी नियोग प्रमुख सेपिडे केभान्साडले काठमाडौंस्थित दुवै अस्पताललाई सहयोग हस्तान्तरण गरे । यी तरल अक्सिजन प्रणाली अस्पतालका केन्द्रीय अक्सिजन प्रणालीसँग जोडिएका छन् र यिनले अक्सिजनको नियमित आपूर्ति गर्ने वा एक घण्टामा ४० लिटर क्षमताका लगभग ४० वटा सिलिन्डर भर्नेछन्, अमेरिकी दूतावासद्वारा जारी विज्ञप्तिमा भनिएको छ, यूएसएआईडीको सहयोगमा थप चार वटा तरल अक्सिजन ट्यांकहरू पनि जडान हुँदै छन् ।अमेरिकाले मंगलबारै नेपाललाई यूएसएआईडीमार्फत थप १ करोड ५ लाख अमेरिकी डलर बराबरको राहत सहायता प्रदान गर्ने घोषणा पनि गरेको छ । अमेरिकी दूतावासका अनुसार उक्त थप रकम सहायताले पालिकामा निगरानी तथा कन्ट्याक्ट ट्रेसिङ सुदृढ गर्ने, प्रयोगशाला प्रणालीहरूलाई टेवा पुर्याउने र सीमा नाकाहरूमा हुने एन्टिजेन परीक्षणको विस्तार गर्नेछ ।"
"विमानस्थलमा भोकै छौं, फर्कने टुंगो छैन",(उद्धारको पर्खाइमा विमानस्थलमै रहेका दोलखाका मोक्तानसँग काठमाडौंबाट होम कार्कीले फोनमा गरेको कुराकानीमा आधारित)
जो देश छाड्न चाहन्छन्,"(काठमाडौं)  आई एम लुकिङ फर अ न्यु कन्ट्री !अफगानिस्तानमा तालिवानी शासन सुरु भएपछि पुलित्जर पुरस्कार विजेता अफगानी फोटो पत्रकार मसुद होसैनीले मंगलबार ट्वीट गर्दै भनेका छन्, म एउटा नयाँ मुलुक खोजिरहेछु ।त्यसपछि मसुदलाई क्यानडा, अस्ट्रेलिया, फ्रान्स, अमेरिका, भारत, स्विट्जरल्यान्ड, पाकिस्तान, साउदी अरबलगायत मुलुकमा रहेका साथी तथा शुभेच्छुकले आफ्ना देशमा आउन अनुरोध गरेका छन् । सन् २०११ को डिसेम्बर ६ मा काबुलस्थित एक मस्जिदमा आत्मघाती बम विस्फोट गराइएपछि १२ वर्षीया बालिका तराना अकबरी आक्रान्त भएर चिच्याएको तस्बिरका लागि मसुदले प्रतिष्ठित पुलित्जर पाएका थिए । उक्त विस्फोटमा ७० जनाको निधन भएको थियो । त्यतिबेला उनी एएफपीको फोटो पत्रकार थिए । काबुलस्थित बेलायती दूतावासमा दोभाषेका रूपमा कार्यरत रहँदै आएका ३७ वर्षीय फरिद अहमद रहमानी एक सातायता लुकीछिपी आफन्तका घरमा बस्दै आएका छन् । नेपाली कामदार, गोर्खा सैनिकसमेतका लागि दोभाषेको काम गर्ने रहमानीले काबुलबाट फोनमा कान्तिपुरसँग भने, काबुलमा रहेका कुनै पनि विदेशी नियोगमा काम गर्ने हामी अफगानी सानाठूला सबै कर्मचारीहरू तालिवान समूहको टार्गेट मा छौं । मसहित बेलायती दूतावासमा काम गर्ने २० जना हामी अफगानीले बेलायतमा शरण लिने भएका छौं । नेपाली स्पष्ट बोल्ने रहमानीका भनाइमा, एक महिनाअघि आफूलाई लक्षित गरेर तालिवानी लडाकुले चलाएको गोली उनको पाखुरामा लागेर सख्त घाइते भएका थिए । स्थानीय अस्पतालमा उपचार गरेर घर पुगेपछि पनि काबुलका विदेशी नियोगमा काम गर्ने सबैलाई तालिवानी जासुसले खोजीनितीको घेरामा राखिरहेकै कारण उनी घर छाडेर अन्य लुकीछिपी बसिरहेका छन् । अहिले त मेरो फोटो लिएर तालिवानका मान्छेहरू मलाई खोज्दै हिँडिरहेका रहेछन्, हिजो मात्रै म बसेको पल्लो घरबाट एक जना साधारण अफगानी युवकलाई आँखामा पट्टी बाँधेर कतै लगिएको रहेछ, उनले भने, बाहिरी मिडियामा र अन्तर्राष्ट्रिय जगत्मा तालिवान सरकारले सबैलाई एम्नेस्टी दिने भनिए पनि भित्रभित्रै प्रतिरोधमा जाने, अपहरण गर्ने र बेपत्ता बनाउने काम गरिरहेको छ । काबुलमा रहेका २० भन्दा बढी दूतावास, अन्तर्राष्ट्रिय संस्था, राष्ट्रसंघीय निकायमा कार्यरत एक हजारभन्दा बढी काबुलवासी अफगानी नागरिक जीवनरक्षाकै चरणमा रहेको अर्का एक पत्रकारले बताए । एक अन्तर्राष्ट्रिय न्युज एजेन्सीमा काम गर्ने ती पत्रकारका अनुसार, विदेशी लगानीमा चलेको सामान्य गैरसरकारी संस्थामा समेत विगतमा कार्यरत अफगानी नागरिकलाई तालिवानले टार्गेट मा राखेको छ । पछिल्ला ५ वर्ष काबुलमा बसेर पत्रकारिता गरेका पत्रकार सुबेल भण्डारीका अनुसार, बाहिरी मिडियामा र अन्तर्राष्ट्रिय जगत्मा जेजसरी सहज सत्ता हस्तान्तरण र जेजति सहज राजनीतिक स्थितिको हवाला दिइएको छ, त्यो शून्यप्रायः नै छ । हाल बैंककमा रहेका भण्डारीले बुधबार मात्रै आफूलाई स्थानीय होटलमा लुकेर बसिरहेका १० नेपालीले जीवनरक्षाका लागि अनुरोध गरेको र अरू थुप्रै कूटनीतिक नियोगमा काम गर्ने अफगानी वा विदेशी मूलका साथीभाइले उद्धारसमन्वयमा आवाज उठाइदिन अनुरोध गरिरहेको बताए । उनले नेपाल सरकारले कन्सुलर सेवा वा काबुलमा रहेका नेपालीको दर्ता प्रक्रियाबारे कदम चाले पनि यो संकटको घडीमा उद्धारसमन्वयका लागि नेपालको कूटनीतिक निकायको प्रत्यक्ष उपस्थिति जरुरी रहेको सुझाव दिए । सम्पर्कमा आएका नेपाली पनि आफैं अनलाइन फर्म भर्न वा काठमाडौंमा खबर गर्नसमेत असमर्थ रहेका उनले जनाए । कुनै भिसा, कागजात नरहेका र लामो समयदेखि काम पनि नपाइरहेका ती नेपालीको हालत बुझ्नै पनि मुस्किल परिरहेको उनले सुनाए । लस एन्जल्स टाइम्सका लागि लेख्ने पत्रकार मार्कस यमका अनुसार, काबुल विमानस्थल नजिकैको सडकमा बसिरहेका सयौं महिला, बालबच्चालाई मंगलबार तालिवानी सेनाले गरेको दमन र हिंसाजन्य व्यवहारको बाहिरी मिडियामा त्यति रिपोर्ट हुनै पाएन । तालिवानी पक्षबाट सुराकी र खुफियाको काम एकदमै बढेको देखिन्छ, कतिसम्म भने विगतमा सञ्चारमाध्यमको कार्यालय रहेका भवनमा पनि खोजतलास सुरु भएको छ, क्यानडामा शरण पाएपछि देश छाड्ने क्रममा रहेका अर्का एक पत्रकारले भने ।"
तालिवान पुनरागमनपछिका प्रश्न,"सन् २००१ मा अलकायदाले अमेरिकाको न्युयोर्कस्थित ट्विन टावर आक्रमण गरेपछि प्रतिहिंसाको राजनीति गर्न अफगानी भूमिमा परेड खेल्न आइपुगेको अमेरिका अन्ततः अफगानिस्तानलाई फेरि अर्को अनिश्चयको भुमरीमा छाडेर त्यहाँबाट बाहिरिएको छ । संयोग भनौं या नियति दुई दशकअघि दक्षिण एसियाको यो मुलुक छिरेपछि अमेरिकाले जसलाई सत्ताच्युत गरेको थियो, अमेरिकी सेनाको घरफिर्तीसँगै अहिले उही तालिवानले काबुलमा कब्जा जमाएको छ । आफ्ना पूर्ववर्ती डोनाल्ड ट्रम्प प्रशासनको निर्णय कार्यान्वयन गर्ने क्रममै सही, अमेरिकी राष्ट्रपति जो बाइडेनले नजितेको लडाइँ छाडेर जब आफ्ना सैनिकलाई हतारहतार अफगानिस्तानबाट फिर्ता लगे, तब पश्चिमा शक्तिसमर्थित अफगान सरकार ढल्न कत्ति पनि समय लागेन । केही दिनयता बिजुली गतिमा विभिन्न जिल्ला र सहरहरू कब्जा गर्दै अघि बढेको तालिवानी फौजले अन्ततः गत आइतबार काबुल छिरेर सजिलै आफूलाई विजयी घोषणा गरिदियो । त्यस्तो चरम संकटबीच पनि राष्ट्रपति असरफ घानी देशै छाडेर भागिदिए, जनता भरोसाविहीन भए । कैयौं अनिश्चयका बीच एउटा कुरा मात्रै निश्चित थियो, सत्ता पुनः तालिवानको हातमा गयो । तापनि शासन र सुव्यवस्था भने तत्काल उसको नियन्त्रणमा थिएन । सोमबार विमानस्थलमा देखिएका दृश्यहरू त्यसैका द्योतक थिए । चर्को भागदौड, हताहती र विमानबाट समेत जमिनमा खस्ने गरी देश छाड्न उद्यत युवाहरू देख्दा थाहा हुन्थ्यो अफगानिस्तानमा भयानक आपत्ति छ र अफगानीहरू त्यो आपत्बाट पार पाउन देश छाड्न आतुर छन् । अहिले त्यो अवस्था बिस्तारै सुधारोन्मुख देखिन्छ । तालिवान छिरेपछि सुनसान रहेको काबुल अलिअलि खुल्दै छ । खासमा, कट्टरपन्थी तालिवानी शासन फर्किएकामा अतालिएका अफगानीहरू उपायहीन छन् । उनीहरूका लागि अब बन्ने तालिवानी सत्ताको चरित्र कस्तो हुन्छ भन्ने मात्रै प्रमुख प्रश्न बनेको छ । विभिन्न समयमा फरकफरक देशको परेड मैदान बनेको र घरेलु विद्रोहले थिलथिलिएको अफगानिस्तान फेरि अर्को दुःखपूर्ण अध्यायमा प्रवेश गरेको छ । तालिवानले आफूहरूले नरम नीति लिने त जनाएको छ, तर उसको धार्मिक शासनमा सबै जाति, समूह र लिंगका अधिकार कति सुनिश्चित हुन्छन्, अहिल्यै भन्न सकिन्न । अफगानिस्तान नियन्त्रणमा लिएपछि पहिलो पटक मंगलबार काबुलमा पत्रकार सम्मेलन गर्दै तालिवान प्रवक्ता जबिहुल्लाह मुजाहिदले सरिया कानुनअनुसार महिला हक निर्धारण हुने र मिडियाले पनि इस्लाम मूल्य नाघ्न नहुने बताएकाले धेरै कुरा अहिल्यै अनुमान गर्नु गलत हुन्छ ।तालिवानको पुनरागमनसँगै अमेरिकामाथि एउटा ठूलो प्रश्न तेर्सिएको छ तालिवानदेखि तालिवानसम्मै आइपुग्नु थियो भने यति ठूलो युद्ध र यति धेरै क्षति किन जरुरी थियो ? वाट्सन इन्स्टिच्युटका अनुसार अमेरिका र नेटोले २२६ ट्रिलियन अमेरिकी डलरभन्दा बढी खर्चिएको दुई दशकको युद्धमा २ लाख ४१ हजारले जीवन गुमाएका छन्, तिनमा ७८ हजार ३ सय १४ अफगान सैनिक, ८४ हजार १ सय ९१ तालिवान लडाकु, ७१ हजार ३ सय ४४ सर्वसाधारण र २ हजार ४ सय ४२ अमेरिकी छन् । त्यसैले यत्रो जनधन सकेर लडेको युद्धबाट आखिर विनाशबाहेक के उपलब्धि हासिल भयो भन्ने प्रश्नले अब अमेरिकालाई लामै समय लखेटिरहने छ, जसरी भियतनाम युद्धमा ब्यहोरेको धक्काले झन्डै आधा शताब्दीपछि पनि उसैगरी पछ्याइरहेकै छ । परदेशी सेनाको स्थायी पहरामा मात्रै कुनै देशलाई चिरकालसम्म सुरक्षित राख्नुपर्छ भन्नु पक्कै जायज होइन, त्यस्तो अपेक्षा गर्न पनि मिल्दैन । तर, किन अर्काको देशमा छिरेर गृहयुद्धको एउटा भाग बनिसकेपछि आफूले संरक्षण गरेर संस्थापनका रूपमा उभ्याएको शक्तिलाई बलियो नबनाई अमेरिका फर्कियो ? सबै कुरा लठिभद्र छाडेर ऊ किन हतारमै हिँड्यो ? दुई दशकसम्म अमेरिकी नेतृत्वको शक्तिले खासमा त्यहाँ के गर्यो ? त्यहाँको सुरक्षा सुधारमा ठोस पहल किन गरिएन ? यस्ता प्रश्नहरू अबका दिनमा अमेरिकासमक्ष तेर्सिरहने निश्चित छ । त्यहाँको राष्ट्रिय सेनालाई नैतिक रूपमा पराजित अवस्थामै छाडेकैले यति छिट्टै यस्तो अवस्था आएको बुझ्न गाह्रो छैन । वास्तवमा यो अमेरिकी प्रशासनको दुई दशककै कूटनीतिकसामरिक विफलता हो, जुन बाइडेन कालमा उत्कर्षमा पुग्यो । अमेरिकाको यो अदूरदर्शी कदमको महँगो मूल्य अहिले अफगान जनताले चुकाउनुपरेको छ । यसबाट उत्पन्न आज र भोलिका परिणतिहरूको आकलन गर्न पनि सहज छैन । त्यसैले प्रश्न अमेरिका किन फर्कियो भन्नेमात्र होइन, आफूसहितले गरेको युद्धका आला घाउहरूप्रति उसले यसरी पिठ्युँ फर्काउन मिल्छ कि मिल्दैन भन्ने पनि हो ।वास्तवमा अफगानिस्तानका हकमा अमेरिकाको नैतिक पतन भएको छ । सधैँ युद्ध लड्न नसकिने अमेरिकी बाध्यता बुझ्न सकिन्छ, तर आफूले हात हालिसकेको देशलाई यो हालमा पुर्याएर छाड्नुले उसलाई हदैसम्मको गैरजवाफदेही भने अवश्य देखाएको छ । यससँगै अमेरिकी नेतृत्वको विश्व व्यवस्थामा तीव्र गतिमा आइरहेको बदलावलाई अफगान घटनाले अरू तीव्र बनाउने सम्भावना छ । आर्थिक शक्तिका अतिरिक्त अमेरिकाको ठूलो पुँजी भनेकै सैन्य शक्ति पनि हो । नेटोमार्फत व्यवस्थित गरिएको सामूहिक सुरक्षा प्रणाली पनि अमेरिकाको आफैंमा ठूलो तागत हो । तापनि संसारले देख्दादेख्दै अफगानिस्तानमा यो सब काम लागेन । यो पराजय नै अमेरिकालाई विश्वशक्तिको टाकुरामा टिकिरहन नदिने एउटा ठूलो धक्कासमेत बन्न सक्छ ।सम्भवतः अमेरिकाका लागि अफगान प्रकरण भियतनाममा ब्यहोर्नुपरेको भन्दा ठूलो सकसपूर्ण घटना हुन सक्छ । यसै पनि विश्वमञ्चमा आज अमेरिकाको हैसियत ४५ वर्षअघिको जस्तो छैन । यसबीचमा लगभग एकध्रुवीय प्रणालीमा गइसकेको विश्व फेरि द्विध्रुवीय मात्रै बन्दै छैन, अमेरिकाको पूर्ववत् वैभव पनि दिनानुदिन खस्कँदो छ । र, उसलाई उछिन्न लम्किरहेको चीनले पछिल्लो समय अफगानिस्तानमा खेलेको सक्रिय भूमिका यहाँ अर्थपूर्ण छ । चीनले सोमबारै बेइजिङमा पत्रकार सम्मेलन गर्दै अफगानी जनताको छनोट र इच्छाको सम्मान गर्ने बताएको छ । अमेरिकी सेना अफगानिस्तानबाट फिर्ता हुने घोषणा भएपछि तालिवान नेताहरूले चिनियाँ परराष्ट्रमन्त्री वाङ यीसित चीनमै गएर भेट गर्नु र विद्रोहीले काबुल कब्जा गरेको भोलिपल्टै बेइजिङले यस्तो प्रतिक्रिया जनाउनु केवल संयोगमात्रै हुन सक्दैन । समग्रमा अफगान मामिला विश्वले डिजिटल क्रान्तिमा फड्को मारिरहँदासमेत एउटा मुलुकले भोग्नुपरेको हृदयविदारक युद्ध व्यथा हो, जसप्रति विश्वकै चासो छ । दक्षिण एसियाको त अझ गहिरो सरोकार छ । यो घटनाले यो उपमहाद्वीपमा के परिवर्तन ल्याउँछ अर्थात् कस्तो असर पर्छ भन्ने संशय छँदै छ । आपसी शक्ति सम्बन्धमा जेजस्तो फेरबदल आए पनि कुनै पनि मुलुकहरू कुनै पनि बहानामा कट्टरपन्थतिर अग्रसर नभइदिऊन् भन्ने कामना भने गर्नैपर्छ । नेपालले भने सबभन्दा पहिला अफगास्तिानमा बाँकी रहेका आफ्ना नागरिकलाई सुरक्षित स्वदेश फर्काउने पहललाई निरन्तरता दिनु त छँदै छ ।"
दबाबमा ल्याएको अध्यादेश,"दलीय व्यवस्थामा, दलहरू एकजुट होऊन्, बलियो बनून्, सानातिना मतभेद भए पनि सजिलै नटुक्रिऊन भन्ने आशयसाथ संसदीय दल र केन्द्रीय समिति दुवैतिर ४० प्रतिशत सदस्य संख्या पुर्याएमा मात्र दल टुक्य्राउन सकिने संवैधनिक व्यवस्थालाई, सरकारले २० प्रतिशत पुर्याए पनि पुग्ने गरी ल्याएको अध्यादेशले लोकतान्त्रिक व्यवस्थाभित्र अव्यवस्था निम्त्याउने पक्का भएको छ । सत्ता साझेदार दलहरूको स्वार्थ साध्नका लागि दबाबमा ल्याएको यो अध्यादेशले गुटउपगुटमा टुक्रिएका सबैजस्तो दललाई ढिलोचाँडो विखण्डनको दिशामा धकेल्नेछ । चलिरहेको संसद् अन्त्यको भोलिपल्टै यस्तो विधेयक आउनुले बदनियतको संकेतसमेत गर्छ । पूर्ववर्ती सरकारले यस्तै अध्यादेश ल्याउँदा विरोध गर्नु र अहिले सत्तासीन हुँदा त्यही बाटो अँगाल्नु कदापि सुहाउँदैन । संसद्लाई झुक्याएर ल्याउन लागिएको यो अध्यादेशले देशको भविष्यका लागि आघात पुर्याउनेछ र आउने शासकहरूलाई अध्यादेशको दुरुपयोग गर्न प्रोत्साहित गर्नेछ । तसर्थ बेलैमा सच्याउनतिर सरकारको ध्यान जाओस् । महेन्द्रसिंह बम, टीकापुर१, कैलाली"
अभिभावकविहीन विश्वविद्यालय,"१ अरू सबै विश्वविद्यालयको कुलपति प्रधानमन्त्री हुने कानुनी व्यवस्था भए पनि नेपाल खुला विश्वविद्यालयको कुलपति भने शिक्षामन्त्री हुने प्रावधान छ ।२ नेपाल खुला विश्वविद्यालयको पहिलो उपकुलपतिको ४ वर्षे कार्यकाल जेठ १८ गते र पहिलो रजिस्ट्रारको कार्यकाल जेठ २१ गते नै समाप्त भई अहिले विश्वविद्यालय अभिभावकविहीन हुन पुगेको झन्डै ३ महिना पुग्न आँटेको छ ।३ यसैबीच अगिल्लो सरकारले उपकुलपति र रजिस्ट्रार नियुक्तिका लागि कानुनमा व्यवस्था भएबमोजिम विश्वविद्यालय अनुदान आयोगका अध्यक्षको अध्यक्षतामा पदेन शिक्षा सचिव र एक जना महिला प्रतिनिधिको रूपमा उषा झासमेतको सहभागितामा असारमै छनोट समिति गठन गरेको थियो ।४ यो विश्वविद्यालयमा रजिस्ट्रारको छनोट अरू विश्वविद्यालयमा जस्तो उपकुलपतिले गर्न नपाउने भएकाले छनोट समितिले नै उपकुलपति र रजिस्ट्रार छान्नुपर्ने कानुनी व्यवस्था छ ।५ उक्त समितिले तत्कालै उपकुलपति र रजिस्ट्रारका लागि आवेदन माग गरेको र उपकुलपतिका लागि १६ र रजिस्ट्रारका लागि १४ वटा निवेदन परेको कुरा विश्वस्त सूत्रबाट थाहा भएको छ ।६ त्यसपछि आलटाल गर्दा गर्दै समितिले उपकुलपति र रजिस्ट्रारको नाम सिफारिस गरेको सुनिएन र विगतको सरकार बहिर्गमन भयो र अहिले शेरबहादुर देउवाको नेतृत्वमा नेपाल सरकार बनेको छ ।७ शिक्षामन्त्री नियुक्त नभैसकेको वर्तमान अवस्थामा यो अलमल भएको होला तर सो मन्त्रालय प्रधानमन्त्री आफैंमा निहित भएकाले अहिलेको शिक्षामन्त्री पनि उहाँ नै हो भन्ने मान्नुपर्ने हुन्छ । यस हिसाबले नेपाल खुला विश्वविद्यालयको कुलपति पनि शिक्षामन्त्री नियुक्त नभएसम्मका लागि प्रधानमन्त्री नै हुन् भन्ने बुझाउँछ ।८ उता विश्वविद्यालयमा विज्ञान र स्वास्थ्य संकायका डिनलाई निमित्त उपकुलपतिको जिम्मेवारी दिइए पनि विश्वविद्यालयको संवेदनशील निर्णयमा उहाँको भूमिका रहने कुरै भएन । त्यसैले जेनतेन कक्षा सञ्चालनसम्म भएको छ । शिक्षा तथा सामाजिक विज्ञान संकाय र व्यवस्थापन तथा कानुन संकायका डिनहरूको पदावधि पनि भदौ पहिलो हप्तामै समाप्त हुँदै छ । नयाँ व्यवस्था गर्नुपर्नेछ ।९ रजिस्ट्रारको अभावमा विश्वविद्यालयको आर्थिक व्यवस्थापन डाँवाडोल भएको छ । शिक्षककर्मचारीले तलबसमेत पाएका छैनन् । अति आवश्यक काममा समेत आर्थिक निर्णय र हस्ताक्षरको अभावमा विश्वविद्यालयको कार्यक्रमै अलपत्र परेको अवस्था छ । आर्थिक वर्ष २०७८७९ को कार्यक्रम र बजेट प्रस्तुत गर्न उपकुलपति र रजिस्ट्रारको अभावमा सिनेट बस्न सकेको छैन ।१० यो कुरा अहिलेको सरकारलाई अवगत त छ होला तर प्राथमिकतामा नपरेको वा त्यसतर्फ सोच्ने फुर्सद कसैलाई नभएको हुन सक्छ । के प्रधानमन्त्री देउवाले यो समस्याको किनारा लगाई नेपाल खुला विश्वविद्यालयलाई अभिभावकविहीनको यो परिस्थितिबाट छिट्टै उँभो लगाउन सक्नुहुन्छ ? मनप्रसाद वाग्ले, मीनभवन, काठमाडौं"
शासकहरूलाई जनताको श्वेतपत्र,"वर्तमान चुनौतीदेउवा सरकारको पहिलो चुनौती ७० प्रतिशत नेपाली जनतालाई कोभिडविरुद्ध खोप लगाउनु हो । यसपछि अर्को चुनौती कोभिडपीडित जनता, किसान र उद्योगीहरूका लागि राहत र सहुलियतको संरचना निर्माण गर्नु हो । त्यसपछिको चुनौती भनेको सरकारी तन्त्रमा जरो गाडेको लुट, डकैती र भागबन्डाविरुद्ध कठोर कदम चाल्नु हो अनि साधारण खर्च घटाउनु हो । प्रधानमन्त्रीले जनता सरकारको सेवक नभएर सरकार जनताको सेवक हो भन्ने वातावरण बनाउन केही दह्रो प्रयास मात्र गर्न सके पनि जनताको समर्थन पाउनेछन् । तर के उनमा यो कठोरता, निर्भीकता र वैचारिक परिपक्वता छ ? यो प्रश्न आम नेपालीको मनमा छ, जसको उत्तरमा नेपालमा प्रजातन्त्र, स्थिरता र शान्ति गाँसिएको छ ।लोहनी राप्रपा अध्यक्ष हुन् ।"
टीकापुर हुँदै लोकतन्त्रको बाटो,"भारतीय कवि सर्वेश्वरदयाल सक्सेनाको एउटा प्रसिद्ध कविता छ देश कागजमा कोरिएको नक्सा होइन । त्यसमा कविले भनेका छन्, यदि तुम्हारे घर केएक कमरे में आग लगी होतो क्या तुमदूसरे कमरे में सो सकते हो ?यदि तुम्हारे घर के एक कमरे मेंलाशें सड रहीं होंतो क्या तुमदूसरे कमरे में प्रार्थना कर सकते हो ?यदि हाँतो मुझे तुम सेकुछ नहीं कहना है । त्यस कवितामा उनी आफ्नो दृष्टि राख्दै जोड्छन्, देश कागजमा कोरिएको नक्सा हुँदैन कि एउटा हिस्सा च्यातिन जाँदा बाँकी हिस्सा साबुतै रहिरहोस् । कुनै पनि देश विश्वासबिना निर्माण हुन सक्दैन । उसो त यो विश्वास एउटा अमूर्त संकल्पना हो । कुनै पनि मुलुकको अस्तित्व तबसम्म रहन्छ जबसम्म त्यहाँका बासिन्दाहरूमा हामी एकअर्काका अभिन्न हौं भन्ने विश्वास कायम रहन्छ । यो अभिन्नताको भाव नै राष्ट्रिय सामर्थ्य हो । त्यसैले इतिहासको विरासतमा प्राप्त राजनीतिक भूगोलमा कस्तो राज्य खडा गर्ने भन्ने विमर्श, दाबी र प्रतिदाबी चलिरहन्छ । एकांगी दृष्टिकोणमा आधारित राजनीतिक अवधारणा लिएर अघि बढ्ने जहाँ त्यो भूगोल कुनै खास वर्ग र समुदायको हुन्छ कि समन्वयकारी दृष्टिकोणसहित अघि लाग्ने जहाँ सबैलाई विश्वास होस् ? राज्य निर्माणको जगमा समन्वयकारी दृष्टिकोण राखियो कि राखिएन, त्यो महत्त्वपूर्ण हुन्छ । कुनै पनि मुलुक आफ्नो अतीतबाट पृथक् रहन सक्दैन । अतीतमा भएगरेका चूकलाई सबै मिलेर सच्याउने कि आआफ्नो तालमा अतीतको चूकका आधारमा प्रतिशोधी मानसमा बाँच्ने ? विविधतायुक्त समाज यस्ता परिस्थितिहरूबाट गुज्रिरहेको पाइन्छ । यिनै परिस्थितिले उब्जाउने प्रश्न हो जनता ल्याएको कि शासकले ल्याएको संविधान शक्तिशाली ? जनता नै प्राथमिकतामा रहनुपर्छ र त्यस्तो अवस्थामै राष्ट्रहित र जनहित सुरक्षित रहन सक्छ । लोकतन्त्रमा शक्तिको मापन कुन दल वा पात्रले कुन हैसियत पायोभन्दा पनि जनता बलियो भए कि भएनन् भनेर गरिन्छ । कार्यकारीको पोल्टामा केन्द्रित असीम शक्ति र फराकिलो कार्यादेशले जनतालाई जोड्न सकेन भने उसको कार्यकाल प्रभावकारी मानिँदैन ।लोकतान्त्रिक व्यवस्थामा असहमतिको स्वरलाई राजद्रोह मानिँदैन । असहमतिको स्वर त लोकतन्त्रका लागि सेफ्टी भल्भ हुन्छ । असहमतिको मानसलाई राष्ट्रविरोधी वा लोकतन्त्रविरोधी भन्नु लोकतन्त्रमाथि नै हमला हो । दृष्टिकोणको भिन्नतालाई थिच्नु भनेको देशको अन्तरात्मालाई थिच्नु हो । निर्वाचित सरकारलाई हिंसा वा अवैध तरिकाबाट अपदस्थ गर्ने सोच्नु चाहिँ राष्ट्रद्रोह हो । मुलुक वा यसले आत्मवरण गरेको संविधानको आलोचना आफैंमा राष्ट्रद्रोह होइन । प्रत्येक नागरिक वा समुदायलाई आफ्नो हित लागेको विषयमा बोल्ने, संगठित हुने, अहिंसक तरिकाले आफ्ना कुरा राख्ने स्वतन्त्रता हुनु नै लोकतन्त्रको सौन्दर्य हो । राज्य स्वयंले कुनै क्षेत्र वा समुदायप्रति पूर्वाग्रह राख्न मिल्दैन । बरु देशवासीहरूले आफ्नो ठम्याइका आधारमा राज्यप्रति पूर्वाग्रह राख्न सक्छन् । तैपनि त्यसलाई संयमित व्यवहारले सुधार्न प्रेरित गर्नु राज्यकै दायित्व हुन्छ ।राज्य र समाजको बनोटका आधारमा सामाजिक न्यायको राजनीतिका लागि कठिनाइ वा सम्भावनायुक्त समय परिभाषित हुने गर्छ । स्वयं जनताकै भरोसा रहेन भने सामाजिक न्यायको राजनीतिको तत्कालका लागि अन्त्य हुन पुग्छ । सामाजिक न्यायको राजनीतिलाई नेतृत्व गर्ने शक्ति वा नेतृत्वमै कुनै गम्भीर समस्या रहेको र तिनका सीमाहरू मुखरित हुँदै आएको स्थिति पनि देखिन्छ । कतै कुनै समुदायले नै आन्दोलन चलाइरहेको हुन्छ । यस्तोमा कुनै बलियो संगठनले नभई वञ्चित तप्काले नै जुझारुपन प्रदर्शित गरिरहेको हुन्छ । नेतृत्व सबल नरहे पनि जनभित्रको स्पिरिटले सामाजिक अन्याय र त्यसको खिलाफ जनताको स्तरमा प्रतिरोध चलिरहन्छ । सँगै समाज वा राज्यमा जन्मआधारित पहिचानका आधारमा पूर्वाग्रह र विभेद पनि जारी रहन्छ । तर राज्य आलोचनात्मक टिप्पणीहरूबाट सजग रही आन्तरिक सुधारका लागि सधैं ध्येयनिष्ठ रहन्छ भने राज्य र समाजमा रहेका अन्यायी थितिहरू सच्चिँदै जान्छन् ।त्यो व्यक्ति वा समाज स्वतन्त्र मानिँदैन, जो भयबाट स्वतन्त्र छैन । स्वाधीन हुनु निडर हुनु हो, डराउनु पराधीन हुनु हो । तत्कालका लागि कुनै सत्तासमक्ष डराएर कोही नतमस्तक देखिए पनि सदैव त्यो स्थिति नरहन सक्छ । नेपालका थारूहरू एउटा भयानक पीडाबाट गुज्रेका छन् । उनीहरूले डरलाग्दो नियतिको साक्षात्कार गर्नुपरेको थियो । जुन धरतीमा उनीहरूलाई भूमि सन्तति को गौरवपूर्ण पहिचान दिइएको थियो, त्यहीँ उनीहरू डराईडराई बाँच्नुपरेको थियो । यी तिनै थारूहरू हुन् जो नेपालको कुनै पनि जनता बलियो बनाउने संघर्षमा निःशस्त्र वा सशस्त्र लागेका छन् । आफूले आबाद गरेको जमिन र जंगलमा अरूले कब्जा जमाउँदा पनि उनीहरू चुप लागेका थिए । तर जब २०७२ भदौ ७ को टीकापुरको थारू विद्रोहलाई अरूको उक्साहट तथा पारिबाट आएकाहरूको सहभागितामा भएको भनियो, उनीहरूको मन फाट्यो । त्यस बखत एक थारू अधिकारकर्मीले भनेको म अहिले पनि सम्झन्छु, ए हजुर, एक पटक थारू भएर त बाँच्नुस् ! थारूहरू पनि यस देशका नागरिक हुन् र अरू नागरिकसरह सहअस्तित्वको खोजी गरिरहेका छन् ।अतीतबाट सिक्नु लाभप्रद मानिन्छ । तर अतीतका खराब हिस्सामै बित्थामा अल्झिरहनुले नोक्सानी हुन सक्छ । संकीर्ण राजनीतिक लाभका लागि नेपाललाई ध्रुवीकरण गरेर यहाँका मूल बासिन्दाको भावनालाई जानीजानी आघात पुर्याउनु देशभक्तिको मूल भावनाको विरुद्ध हो र यो देशका साथ विश्वासघातका अतिरिक्त केही पनि होइन । टीकापुर मुक्ति संघर्षको छैटौं वार्षिकी पुग्न लाग्दा यी सवालहरूप्रतिको मन्थन वाञ्छनीय हुन आउँछ । जतिखेर थारूहरूको जमिन हरण गरिँदै थियो, जसमा राज्यको प्रत्यक्ष संलग्नता र प्रोत्साहन थियो, त्यो पञ्चायतकालमा खुब पढाइयो थारूहरू सोझा हुन्छन् । यो संकथनका पछाडिको मानस थियो थारूहरू बोल्न सक्दैनन् । जब थारूहरू आफ्ना हितअहितका बारेमा बोल्न थाले, त्यतिखेर उनीहरू बाहिरिया उक्साहटमा परेको आक्षेप लगाइयो । उनीहरूको राज्यसँगको दाबीलाई अपराधीकरण गरियो । यस अर्थमा टीकापुर वार्षिकी मनाउने आँट र त्यससँग जोडिएको थारूहरूको सम्मान र शासकीय अधिकारमा हिस्सेदारीको हाँकको पृष्ठभूमिलाई बुझे र सपारेबेगर नेपाली लोकतन्त्रको अनुहार उज्यालो हुँदैन । जबसम्म थारूहरू रगतको आँसु रोइरहन्छन्, नेपाली गणतन्त्र कुपोषित नै रहन्छ ।टीकापुर विद्रोह किन भयो ? त्यसलाई विद्रोह किन मान्ने ? टीकापुर सन्दर्भलाई चुनावी हारजितभन्दा फराकिलो राजनीतिक क्यानभासमा किन बुझ्ने ? थारूहरू घरीघरी किन आन्दोलित हुन्छन् ? यस्ता प्रश्नहरूको जवाफ ठन्डा दिमागले सोच्नु युगधर्म हो । टीकापुरमा सात प्रहरी र एक नाबालकले ज्यान गुमाउनुपरेको थियो । तिनीहरू कसरी मारिए, त्यसको छानबिन प्रतिवेदन सरकारले सार्वजनिक गर्न चाहिरहेको छैन । यहाँ सरकार भनिराख्दा सो घटनापछिका सबै सरकारलाई बुझ्नुपर्ने हुन्छ । पत्रकारद्वय कृष्णराज चौधरी र गणेश चौधरीले थरूहट आन्दोलन ः टीकापुर कथा पुस्तकमा लेखेका छन्, टीकापुर घटनापछि थारू समुदायलाई नै अपराधी ठहर्याइयो । राज्य पक्ष थारूविरोधीका रूपमा प्रस्तुत भयो । थारूजति सबै अपराधी हुन्, हत्यारा हुन् भन्ने ढंगले थारू समुदायमाथि व्यवहार भयो । टीकापुर बजारमा रहेका थारूहरूका घर तथा पसलमा भदौ ८ गते कर्फ्युकै बीच आगजनी र तोडफोड भयो । तर न त्यो कार्य रोक्ने प्रयास सुरक्षाकर्मीबाट भयो, न त आगजनीमा संलग्नलाई पक्राउ गरियो । टीकापुर चिच्याईचिच्याई भनिरहेको छ त्यहाँ राज्यसंरक्षित अपराध भयो । पञ्चायतले थारूको जमिन हरण गर्यो, गणतन्त्रले जीवन नै गलपासोमा पारिदियो । त्यसैले त त्यस क्षेत्रका प्रतिनिधिसभा सदस्य रेशम चौधरी गुहार्छन्, न्याय ! न्याय ! न्याय !टीकापुरमा राज्य आतंक भैराख्दा मुलुकका अरू हिस्सा हौसिए वा मूकदर्शक भए । तराईमधेसको जहाँजहाँबाट राज्यसँग प्रश्न गरियो, त्यहाँत्यहाँ जवाफमा छाती र निधारमा गोली ठोकियो । देशको एउटा भूगोलका मूलवासी राज्यप्रतिशोधको सिकार बनिराख्दा अरू हिस्साका बासिन्दाहरूले आफू प्रश्नहरूबाट उन्मुक्त भएको अनुभूति गरिरहने पनि हुन सक्छ । यस्तोमा जस्तोसुकै संविधानले पनि त्यहाँका बासिन्दाहरूमाझ ऐक्यबद्ध भाव सृजना गर्न सक्दैन । आखिर थारूहरू सयौं फूलका थुँगाहरू भनेर तस्बिरमा सजाइने फगत मूक मुहार होइनन् । उनीहरू जुझारु र जाग्रत नेपाली हुन् भन्ने सत्यलाई नस्विकारिएसम्म टीकापुरले न्याय पाउँदैन ।थारूहरू आफ्नाबारे आफैं बोल्न थालेका छन् । सुरुमा थारू जागरणलाई मधेसी शक्तिसँग जुझाइयो । अधिकारको लडाइँलाई राज्यलक्षित हुनुभन्दा मधेसी शक्तिलक्षित गराइयो । राज्यपक्ष थारूहरूलाई गोटी बनाउन पाउँदा दंग थियो । तर जब थारूहरूले आफ्नो लाभहानि बुझे, आफ्ना कहलिएका नेता भनाउँदाहरू राज्यको सस्तो औजार बनेको चाल पाए, तब उनीहरूले सीधा लडाइँ केन्द्रीकृत राज्यसत्तातिर मोडे जसको उत्कर्ष टीकापुर थियो । टीकापुर घटना मूलतः राजनीतिक हो र यसलाई बाँकी समुदायले पनि त्यसै गरी बुझ्नु र सम्मान गर्नुपर्छ ।थारूहरूले न्याय पाउनुपर्छ । तिनीहरूले भयमुक्त वातावरणमा बाँच्न पाउनुपर्छ । संघीय संसद्ले एउटा प्रस्ताव पारित गरेर विगतमा थारूहरूमाथि साधिएको राज्यप्रतिशोधका लागि देशवासीसँग माफी माग्नुपर्छ । यसमा नेपालमा जनता बलियो भएको हेर्न चाहने सबै दलको समर्थन हुनुपर्छ । थारूहरूको मन जित्ने लोकतान्त्रिक विकल्प यही हो । यस प्राचीन मुलुकका सयौं फूलका थुँगाहरूले आआफ्ना आस्थाका साथ निर्भीक भई बाँच्न र देशलाई एउटा परिवारका रूपमा अघि लैजान सकून् भनेर हामीले नयाँ पिँढीलाई अगाडिको बाटो देखाउन सक्यौं भने यसलाई हालका लागि ठूलो सफलता मानिनेछ । हामीले वञ्चितहरूलाई बाटो बिराउनबाट जोगाएर लिकमा ल्याउन विनम्र कोसिस गरेका थियौं भनी भोलिका पथप्रदर्शकहरू बुझ्नेछन् । नेपालको नागरिक आन्दोलनको परीक्षाकाल हो यो ।"
आरक्षणमा नियन्त्रण,"२०७७ पुस १ गते सर्वोच्च अदालतले फैसला गरेको विनयकुमार पञ्जियारविरुद्ध नेपाल सरकार, चिकित्सा शिक्षा आयोगसमेत भएको उत्प्रेषण मुद्दाको पूर्ण पाठ तयार भएसँगै राजनीतिक तथा शैक्षिक क्षेत्र तरंगित भएको छ । पूर्णपाठमा आरक्षणसम्बन्धी व्यवस्थालाई वर्गीयता वा जातीयतामा नभई आवश्यकतामा केन्द्रित बनाएमा मात्र यसले संविधानको साध्य हासिल गर्छ भनी व्याख्या गरिएको छ । जब कि संविधानको धारा ४२ (१) ले प्रस्ट रूपमा आर्थिक, सामाजिक वा शैक्षिक दृष्टिले पछाडि परेका विभिन्न जाति, समूह र वर्गलाई समानुपातिक समावेशी सिद्धान्तका आधारमा राज्यका निकायमा सहभागिताको हक संवैधानिक रूपमा प्रत्याभूत गरेको छ । त्यस्तै धारा १८(३) को प्रतिबन्धात्मक वाक्यमा सामाजिक वा सांस्कृतिक दृष्टिले पिछडिएका महिला, दलित, आदिवासी, जनजाति, मधेसी, थारू, मुस्लिम, उत्पीडित वर्ग, पिछडा वर्ग, अल्पसंख्यक, सीमान्तकृत, किसान, श्रमिक, युवा, बालबालिका, ज्येष्ठ नागरिक, लैंगिक तथा यौनिक अल्पसंख्यक, अपांगता भएका व्यक्ति, गर्भावस्थाका व्यक्ति, अशक्त वा असहाय, पिछडिएको क्षेत्र र आर्थिक रूपले विपन्न खस आर्यलगायतको संरक्षण, सशक्तीकरण वा विकासका लागि कानुनबमोजिम विशेष व्यवस्था गर्न रोक लगाएको मानिने छैन भनिएको छ । के राजनीतिक आन्दोलनको बलमा स्थापित आरक्षण तथा संविधानद्वारा प्रस्ट किटान गरेको व्यवस्थालाई अदालतले नियन्त्रण, निषेध वा अनदेखा गर्न सक्छ ? आरक्षणलाई सम्बन्धित वर्गका पनि सम्भ्रान्तहरूको कब्जाबाट जोगाउन जरुरी भए पनि, सर्वोच्च अदालतको यो फैसलाले फेरि पनि शासन, प्रशासनमा हालीमुहाली जमाएका समुदायमै आरक्षण केन्द्रित हुने जोखिम बढेको छ । राजनीतिक, आर्थिक र सामाजिक रूपले पिछडिएको समुदायलाई राज्यको नीतिनिर्माण लगायत राज्य संरचनाका सबै तहमा अर्थपूर्ण सहभागिताको अवसर दिने उद्देश्यले संसारभरि आरक्षणलाई महत्त्वका साथ लिने गरिएको छ । हाम्रोमा भने सर्वोच्च अदालतले आरक्षण र सकारात्मक विभेदलाई एकै डालोमा राखी व्याख्या गर्नाले भविष्यमा झन् अन्योल र दुविधा सृजना हुने निश्चत छ । समावेशीकरणका दुई प्रमुख साधन हुन् सकारात्मक विभेद र आरक्षण । आरक्षण सकारात्मक विभेदका विभिन्न साधनमध्ये प्रमुख हो । समावेशीकरणको सन्दर्भमा यी दुवैलाई सँगसँगै प्रयोग गरिने भएकाले एकअर्काको पर्यायका रूपमा पनि लिने गरिन्छ । आरक्षणको व्यवस्था लागू हुनुभन्दा पहिले नेपालको निजामती सेवामा ९० प्रतिशतभन्दा बढी पुरुष कर्मचारी भएको र त्यसमा पनि बाहुन, क्षेत्रीलगायत केही जातिको मात्र वर्चस्व भएकोमा अहिले स्थिति फेरिएको छ । निजामती सेवा बिस्तारै समावेशी बन्दै गएको छ । लोक सेवा आयोगको पछिल्लो प्रतिवेदन हेर्दा आर्थिक वर्ष २०७४०७५ मात्रमा कुल सिफारिस पदसंख्या ७ हजार ७ सय १८ मा आन्तरिक प्रतियोगितातर्फको ३ सय ५९ बाहेक ७ हजार ३ सय ५९ मध्ये खुला विज्ञापन र समावेशी विज्ञापन दुवै गरेर ३२ प्रतिशत पदमा महिला, २३ प्रतिशत पदमा आदिवासीजनजाति, १९ प्रतिशत पदमा मधेसी, ११ प्रतिशत पदमा पिछडिएको क्षेत्रका उम्मेदवार, ६ प्रतिशत पदमा दलित उम्मेदवार र ३ प्रतिशत पदमा अपांग उम्मेदवार सिफारिस भएको देखिन्छ । सर्वोच्च अदालतको फैसलाबाट संविधानको मूल भावना पराजय हुनुको साथै निजामती सेवामा सबै वर्ग तथा समुदायको पहुँच तथा समानुपातिक प्रतिनिधित्व सुनिश्चित हुने लक्ष्यमा समेत ठूलो धक्का लाग्ने निश्चित छ ।आरक्षणको माध्यमले निजामती सेवामा विविधतायुक्त जनशक्तिको आपूर्ति हुनुको साथै सबै वर्ग र क्षेत्रको प्रतिनिधित्व सुनिश्चित हुन गई राष्ट्रिय एकता तथा अखण्डतालाई सुदृढ बनाउनसमेत महत्त्वपूर्ण योगदान पुगेको जगजाहेर छ । तसर्थ विगत लामो समयदेखि विभिन्न वर्ग, क्षेत्रका जनतालाई हुन गएको विभेद एवं ऐतिहासिक अन्यायको क्षतिपूर्ति स्वरूप प्राप्त आरक्षणलाई कुनै पनि बहानामा निषेध वा नियन्त्रण गरियो भने यसले भविष्यमा झन् जटिल समस्या निम्त्याउने खतरा छ । यसबारे राज्यका संयन्त्रहरू सजग र राजनीतिक दलहरू संवेदनशील हुनु जरुरी देखिन्छ ।"
निरन्तर नागरिक आन्दोलन,"विगतमा राजा ज्ञानेन्द्रले संसद् विघटन गरेपछि नागरिक आन्दोलन सडकमा आएको थियो । त्यो आन्दोलनको महत्त्व दोस्रो जनआन्दोलनका लागि जमिन तयार गर्न अनि सात दल र माओवादीलाई एक ठाउँमा ल्याउन रह्यो । आठ दललाई दह्रोसँग खुट्टा टेकाउने भूमिका तत्कालीन नागरिक आन्दोलनले निर्वाह गरेको थियो । दोस्रो जनआन्दोलनको सफलता र संसद्को पुनःस्थापनापश्चात् नागरिक आन्दोलन सुषुप्त हुँदै गयो । सायद नागरिक अगुवाहरूलाई राजतन्त्रको अन्त्य र गणतन्त्रको बहाली भएपछि यस्तो आन्दोलनको खाँचो पर्दैन भन्ने लाग्यो । गत पुस ५ गते केपी ओलीले संसद् विघटन गरेपछि मात्रै नागरिक आन्दोलन पुनः बौरियो । करिब पन्ध्र वर्ष सडकमा कतै नदेखिएको नागरिक आन्दोलनबारे यसबीच हुर्केको पुस्ताले थाहा पाउन सक्ने कुरै भएन । केही महिनाअगाडि काठमाडौंको बौद्धमा अहिलेको नागरिक आन्दोलनका अगुवाहरूसित छलफल गर्ने अवसर जुर्यो । त्यसमा नारायण वाग्ले, डा भास्कर गौतम, डा दोभान राई, गोविन्द छन्त्याल, मानवशास्त्री डा मुक्तसिंह लामा, पूर्वराजदूत डा गणेश योन्जन, भाषाविद् अमृत योन्जन, शिक्षक ध्यानबहादुर मोक्तान र पंक्तिकार सहभागी थियौं । नागरिक आन्दोलनलाई अब कसरी अगाडि लैजाने भनेर नागरिक अगुवाहरूले परामर्श लिन खोजेका रहेछन् । नेपाली समाजको बहुआयामिक कोणबाट खुला मनले लामै छलफल गर्यौं । करिब मध्यरातसम्म चलेको छलफलमा तत्कालीन प्रधानमन्त्री ओलीको हिन्दु राष्ट्रवादतिरको यात्रा, नेपालमा परेको भूराजनीतिक दबाब आदि विषयको पनि उठान भएको थियो । नागरिक आन्दोलनको समीक्षा विगत नागरिक आन्दोलनका सबैजसो अगुवा जीवितै छन् । अहिलेको नागरिक आन्दोलनमा उहाँहरूको ऐक्यबद्धता र नैतिकवैचारिक समर्थन रहनु आफैंमा ठूलो पुँजी हो । यस्ता आन्दोलनमा बेलाबेला उहाँहरूको सहभागिता देखिन्छ । कुनै पनि आन्दोलनको संस्थापक वा अघिल्लो पुस्ताको समर्थन पछिल्लो आन्दोलनमा पनि पाउनु सामान्य घटना होइन । विश्वका थुप्रै आन्दोलनका संस्थापकहरू पछिल्ला आन्दोलनसम्म या त जीवित हुँदैनन् या उनीहरूको समर्थन पुनः प्राप्त हुँदैन । नेपालमा पनि त्यस्ता दृष्टान्तहरू छन् । प्रजातन्त्रका लागि लडेका केशरजंग रायमाझी, कमलराज रेग्मी, जीबी याकथुम्बा, श्यामकुमार तामाङहरू नै राजा महेन्द्रको कु पछि प्रजातन्त्र पुनर्बहालीको आन्दोलनमा जोडिएका थिएनन् । त्यसैले सबै आन्दोलनलाई त्यस्तो सौभाग्य प्राप्त हुँदैन । तसर्थ अहिलेका नागरिक अगुवाहरू र आन्दोलन विरासतबाट लाभान्वित छन् । नागरिक आन्दोलनका थुप्रै सबल पक्ष र सीमा हुन्छन् । नागरिक आन्दोलनको सबैभन्दा सबल पक्ष भन्नु नै यो कुनै दलकेन्द्रित र दलनिर्देशित नहुनु हो एवं आफैंमा स्वतन्त्र र दलनिरपेक्ष हुनु हो । यसको व्यापक दायराका कारण जो पनि सामेल हुन सक्छन् । दलमा आबद्ध व्यक्तिहरू वा गैरदलीय स्वतन्त्र मानिसहरू यसमा अटाउने भएकाले यो एउटा खुकुलो सञ्जाल हो । यो आन्दोलनमा फराकिलो क्षितिज भए पनि मुद्दाका आधारमा व्यक्तिहरू सामेल हुन सक्छन् । खुकुलो सञ्जाल भए पनि आफ्नो आदर्श, निष्ठा, वैचारिक दृष्टिकोण र मुद्दाहरू भएकाले सबैका लागि साझा फोरम नहुन सक्छ । जस्तो संसद् पुनःस्थापनाको नारा लगाउँदा विघटन नै ठीक ठान्नेहरू यसमा अटाउन सक्दैनन् । राजनीतिक दल र नागरिक आन्दोलनमा तात्त्विक भिन्नता छ । दलहरूले नागरिकसामु आफ्ना मुद्दाहरू, घोषणापत्र, प्रतिबद्धतापत्रका आधारमा म्यान्डेट माग्छन् र सत्तामा पुगेपछि तिनले त्यसको डेलिभरी गर्नुपर्छ । नागरिक आन्दोलनले मुद्दा र नाराहरू उठाउन त सक्छ तर म्यान्डेट माग्दैन र सत्तामा पनि जाँदैन । त्यसैले डेलिभरीको जवाफदेही बोक्नुपर्दैन । नागरिक आन्दोलनको सबल वा दुर्बल पक्ष भनेकै सत्तामा गएर डेलिभरी दिन नपर्नु हो । दोस्रो जनआन्दोलनपछि हुर्केको पुस्ताले नागरिक आन्दोलनलाई त्यति चिन्दैन । त्यसको मूल कारण हो पन्ध्र वर्षसम्म यो निष्क्रिय र कोमामा रहनु । पन्ध्र वर्षसम्म चुपचाप बस्नु, कतै नदेखिनुले गर्दा नागरिक आन्दोलनको ठूलो महत्त्व हुँदाहुँदै पनि समाजमा यसका हाँगाबिँगा फैलिन पाएनन् । यो अझ व्यापक हुन पाएन । संविधान निर्माणका लागि गठित पहिलो र दोस्रो संविधानसभाको कालभरि नागरिक आन्दोलनका तर्फबाट कुनै हस्तक्षेप हुन सकेन जबकि संविधान निर्माण प्रक्रिया र निर्मित संविधानमाथि नागरिक आन्दोलनका आफ्नै धारणाहरू छन् । नागरिक आन्दोलनका मूल कमजोरी यसको निरन्तरता रहेन । पुरानो पुस्ताले नयाँ पुस्तालाई क्रमशः हस्तान्तरण गर्दै लैजाने संस्कृति विगतका नागरिक अगुवाहरूमा देखिएन । त्यसो हुनुमा विगतका सबैजसो अगुवा पञ्चायतकालीन राजनीतिक परिपाटीबाट हुर्किनु एउटा कारण होला, जसमा कतै न कतै दलीय चिन्तन र संस्कार थियो । हाम्रो दलीय संस्कार र चिन्तन व्यक्तिकेन्द्रित, घाटले नबोलाएसम्म पदत्याग नगर्ने, जिम्मेवारी नछाड्ने, छाड्नैपरे भर्याङ झिकिदिने र नयाँ पुस्ताले अपमानपूर्वक घोक्रेठ्याक लाउनुपर्ने जो छ । दोस्रो जनआन्दोलनका बेला उठेको नागरिक आन्दोलन आत्ममुखी पनि बन्यो । विश्लेषक सीके लालले भन्दै आएका छन् नागरिक अगुवाका श्वेत कमिजधारीहरूले सबै खालका आन्दोलनले उठाएका र अन्तरिम संविधानले सुनिश्चित गरेका अधिकारहरूविरुद्ध धावा बोले, दरबारमार्गमा निकालेको जुलुस प्रतिगमनको मतियार भयो । खसआर्यबाहेकका कतिपय बौद्धिक अगुवाले संविधान बनाउने निर्णायक समयमा जतिसक्दो विरोध गरे, नकारात्मक भूमिका खेले अनि अहिले आन्दोलन गरेजस्तो र सहानुभूति दिएजस्तो गर्छन् । त्यसैले अधिकतर तप्काले ती अगुवालाई अविश्वास गर्छन् र विश्वास गरे पनि शंकालु दृष्टि राख्छन् । अघिल्लो पुस्ताले गरेका गल्तीले उब्जाएका कठिनाइहरू यति बेला नागरिक आन्दोलनका अगुवाहरूसामु छन् । ती कठिनाइहरूको मूल्य कति चुकाउनुपर्छ, नेपाल आदिवासी जनजाति महासंघलाई सोधे हुन्छ । अहिलेको नागरिक आन्दोलन पनि चाहेर वा नचाहेर खसआर्य पुरुषको कब्जामा भएकाले त्यसइतरका समूहहरू झट्टै विश्वास गरेर आन्दोलनमा होमिन चाहँदैनन् । त्यो मनोविज्ञानलाई सम्बोधन नगरेसम्म नागरिक आन्दोलनको उचाइ बढ्नेछैन । अबको बाटो बौद्धको बसाइमा तामाङ बौद्धिक व्यक्तित्वहरूले राज्यबाट आफ्नो भाषा, संस्कृति, इतिहास र पहिचानले उचित स्थान र सम्मान पाउनुपर्नेमा जोड दिएÙ इतिहासमा आफूहरूमाथि राज्यले गरेको निर्मम दमन र अन्यायको हिसाब हुनुपर्ने जिकिर गरेÙ ताम्सालिङ प्राप्तिको आकांक्षालाई उच्च प्राथमिकता दिए । पंक्तिकारका तर्फबाट दुइटा सुझाव पेस भए एक, आन्दोलनको मुद्दा विस्तार गर्नुपर्नेÙ र दुई, आन्दोलनको क्षेत्र विस्तार गर्नुपर्ने । मुद्दा र क्षेत्र विस्तारबाट नागरिक आन्दोलनलाई दृष्टिकोण र शक्ति आर्जन हुन्छ । हुन त विद्यमान र विगतका नागरिक आन्दोलनबीच ठूलो अन्तर छ । दोस्रो जनआन्दोलनताका नागरिक आन्दोलनका मूल मुद्दाहरू थिए शाही कदमको विरोध र संसद् पुनःस्थापना, राजतन्त्रको अन्त्य र गणतन्त्रको स्थापना । अहिलेको नागरिक आन्दोलन त्यतिमा सीमित छैन । यसले आफ्नो दायरा निकै विस्तार गरेको त देखिन्छ, तर त्यो पर्याप्त छैन । अहिले सामाजिक आन्दोलनका अधिकारमुखी संयन्त्रहरू प्यारालाइज्ड भएका छन् । जस्तै नेपाल आदिवासी जनजाति महासंघ, महिला अधिकार मञ्च, दलित मोर्चाहरू, मधेसी शक्तिहरू सबैले अपेक्षाअनुरूप काम गर्न सकेका छैनन् । ती संगठनहरूले बिसाउँदै गएका सबै मुद्दालाई ब्युँताउँदै नागरिक आन्दोलनले क्षेत्रीय, जिल्ला र पालिकाहरूमा चलेका आन्दोलनहरूका अलगअलग कडीलाई जोड्न आवश्यक छ । हाम्रा राज्य संरचनाहरू सिंहदरबारबालुवाटारकेन्द्रित भएकाले आन्दोलनहरू पनि तिनैवरिपरि चलेको हुनुपर्छ । अहिले थोरै भए पनि सत्ता र स्रोत प्रदेश र पालिकास्तरमा बाँडिएकाले काठमाडौंकेन्द्रित नागरिक आन्दोलनलाई विकेन्द्रित र विस्तारित गरेर लैजानुपर्ने परिस्थिति छ । त्यतातिर पनि नागरिक आन्दोलनले ध्यान पुर्याउन जरुरी छ । अहिले कोभिड१९ को दोस्रो लहरले नेपाल र भारतसहित धेरै देशमा डरलाग्दो स्थिति सृजना गरेको छ । अब तेस्रो लहर आउने चर्चा छ । नागरिकले राम्रो उपचार नपाउने, खाना नपाउने अवस्था भएका बेला सरकारको ध्यान भने आफ्नो कुर्सी जोगाउनका लागि नाजायज तानाबाना बुन्नमै केन्द्रित छ । त्यसैले नागरिक आन्दोलनले सरकारलाई खबरदारी गरिरहन आवश्यक छ । अब नागरिक आन्दोलन निरन्तर चलाइरहनुपर्छ । कहिले राजा ज्ञानेन्द्रको त कहिले ओलीको संसद् विघटनकारी कदमपश्चात् प्रतिक्रियास्वरूप ट्रिगर हुने खालको नागरिक आन्दोलन होइन, निरन्तर खबरदारीको मोडलमा सञ्चालन गराइरहनुपर्छ । समाजमा तीव्र गतिमा प्रतिगमन भइरहेको छ । भर्खरै, सर्वोच्च अदालतको आरक्षणबारेको फैसला र त्यसको तरमारा वर्ग वाला आरोपप्रति नागरिक आन्दोलनको अहिलेसम्म एउटा विज्ञप्ति आएको छैन । विगतको जस्तो पक्षधरता प्रदर्शन गर्ने छुट अहिलेको नागरिक आन्दोलनलाई छैन । प्रतिगमन भएपछि बल्ल सक्रिय हुनुभन्दा प्रतिगमन नै नहोस् भनी नागरिकलाई निरन्तर जागरुक बनाउन यो आन्दोलन नियमित चल्नुपर्छ । नागरिक आन्दोलन खबरदारी अभियान भएकाले यो आफैंमा पारदर्शी एवं सुदृढ आन्तरिक लोकतन्त्र र सुशासनयुक्त हुँदै समावेशी हुनुपर्छ । समावेशिता सवाल र नेतृत्व दुवैमा झएमा यो आन्दोलन दीर्घजीवी र सशक्त हुँदै जानेछ ।"
दल बदले कारबाही नहुने,"काठमाडौं (कास) राजनीतिक दल विभाजन भएको २१ दिनभित्र प्रदेशसभा सदस्य वा स्थानीय तहका प्रतिनिधिले दल परिवर्तन गरे कारबाही नहुने भएको छ । मन्त्रिपरिषद्को सिफारिसमा राष्ट्रपति विद्यादेवी भण्डारीले बुधबार जारी गरेको अध्यादेशमा यस्तो व्यवस्था गरिएको हो । राजनीतिक दलसम्बन्धी ऐन, २०७३ को दफा ३३ को उपदफा २ मा (२ क) थप गरी यस्तो व्यवस्था गरिएको हो । यसअघि राष्ट्रिय दल विभाजन भएमा स्थानीय तह र प्रदेशसभाका जनप्रतिनिधिले नयाँ दलमा जान पाउने कि नपाउने भन्ने व्यवस्था थिएन । नयाँ दल विभाजनका लागि ऐनमा भएको थ्रेसहोल्डको सीमा पनि अध्यादेशमा संशोधन गरिएको छ । संघीय संसद् र केन्द्रीय समिति दुवैतिर ४० प्रतिशत हुनुपर्ने भन्ने व्यवस्थालाई अध्यादेशमा संशोधन गरिएको छ । संघीय संसद् संसदीय दल र केन्द्रीय समिति वाक्यांशमा र लाई वा बनाइएको छ भने ४० प्रतिशतलाई २० प्रतिशतमा झारिएको छ । अब राजनीतिक दल विभाजन गर्न संघीय संसद् संसदीय दल वा पार्टी केन्द्रीय कमिटीमध्ये एकमा २० प्रतिशत पुर्याए पुग्छ । नयाँ दलले उपनिर्वाचनमा भाग लिन पुनः दल दर्ता गर्नु नपर्ने व्यवस्था पनि अध्यादेशले गरेको छ । यसले नयाँ गठन हुने दललाई पनि पुरानै दलसरह मान्यता दिनेछ । यसअघि दर्ता गर्नुपर्ने व्यवस्था थियो । राजनीतिक दलसम्बन्धी ऐनमा व्यवस्था गरिएको राष्ट्रिय दलको मान्यता दिने व्यवस्था पनि यो अध्यादेशमा संशोधन गरिएको छ । प्रतिनिधिसभामा प्रतिनिधित्व गर्ने राष्ट्रिय दलको मान्यता पाएका एमाले, कांग्रेस, माओवादी केन्द्र, जसपा विभाजित भएर नयाँ दल गठन भएमा समानुपातिक सांसद नभए पनि राष्ट्रिय दल बन्नेछन् । केन्द्रीय समितिमा २० प्रतिशत पुर्याएर त्यसमा समानुपातिक र प्रत्यक्ष निर्वाचित सांसद रहँदा पनि राष्ट्रिय दलको मान्यता पाउनेछ । विभाजित भई बनेको दलका पदाधिकारी र केन्द्रीय सदस्यको सम्पत्तिबारे पनि अध्यादेशमा नयाँ व्यवस्था थपिएको छ ।"
कोरोनाअघिको ५ वर्षमा ३१ लाख जना गरिबीमुक्त,"प्रतिशतमा कर्णाली, संख्यामा प्रदेश २ मा बढी गरिबसात प्रदेशहरूमध्ये प्रतिशतका आधारमा सबैभन्दा बढी गरिब कर्णाली प्रदेशमा रहेको उक्त प्रतिवेदनले देखाएको छ । कर्णालीमा बसोबास गर्ने कुल जनसंख्यामध्ये ३९५ प्रतिशत अर्थात् ६ लाख ३६ हजार जना बहुआयामिक गरिबीको रेखामुनि छन् । अघिल्लो प्रतिवेदनअनुसार प्रदेश २ का ४७८९ प्रतिशत जनसंख्या गरिबीको रेखामुनि थिए । यसपटक यो संख्या २४२ प्रतिशतमा झरेको छ । प्रदेश २ ले यति धेरै प्रगति गर्नुको कारण पनि रेमिट्यान्सबाट प्राप्त हुने रकमको बचत गर्ते प्रवृत्ति हो, पौडेलले भने, किनभने प्रदेश २ का धेरै युवाहरू विदेश छन् । उनीहरूले पठाएको रकम बचत गर्ने बानी बढ्न थालेपछि धेरै गरिबी घट्नमा सहयोग पुगेको हो । अघिल्लो प्रतिवेदनअनुसार प्रदेश २ मा २४ लाख ६६ हजार गरिब थिए । अहिले १२ लाख ९६ हजार मात्रै रहेको बुधबार सार्वजनिक प्रतिवेदनमा उल्लेख छ । प्रदेशहरूमध्ये संख्याका आधारमा अझै पनि प्रदेश २ मै बढी गरिब छन् । प्रतिशतका आधारमा सबैभन्दा थोरै गरिब वाग्मतीमा छन् । यहाँका कुल जनसंख्याको ७ प्रतिशत अर्थात् ४ लाख ७० हजार मानिस मात्रै बहुआयामिक गरिबीको रेखामुनि छन् । संख्याका आधारमा सबैभन्दा कम गरिब हुने प्रदेश गण्डकी हो । जहाँ कुल जनसंख्याको ९६ प्रतिशत अर्थात् २ लाख २७ हजार मात्रै गरिबीको रेखामुनि छन् ।प्रतिवेदनअनुसार ग्रामीण र सहरी क्षेत्रमा गरिबीको खाडल भने गहिरो छ । ग्रामीण क्षेत्रमा बहुआयामिक गरिबी २८ प्रतिशत छ भने सहरी क्षेत्रमा १२३ प्रतिशत छ । बहुआयामिक गरिबीको सूचकांक निकाल्न ३ वटा आयामहरू प्रयोग गर्ने गरिएको छ । शिक्षा, स्वास्थ्य र जीवनस्तरसँग सम्बन्धित १० वटा सूचकका आधारमा निकालिन्छ, केन्द्रीय तथ्यांक विभागका महानिर्देशक नेविललाल श्रेष्ठले भने, अक्सफोर्डसँग मिलेर मापन गर्ने र तथ्यांक सार्वजनिक गरेको यो दोस्रो पटक हो ।"
माथिल्लो तामाकोसीबाट ४५६ मेगावाटै उत्पादन,"(दोलखा)  स्वदेशी लगानीमा निर्माण भएको माथिल्लो तामाकोसी जलविद्युत् आयोजनाले पूर्ण क्षमतामा परीक्षण उत्पादन थालेको छ । मंगलबार आयोजनाबाट ४ सय ५६ मेगावाट नै विद्युत् उत्पादन भएको आयोजनाका प्रमुख कार्यकारी अधिकृत विज्ञानप्रसाद श्रेष्ठले बताए । मंगलबारबाट आयोजनाका सबै ६ वटै युनिटबाट विद्युत् उत्पादन सुरु भएको छ, उनले भने, ४ वटा युनिटबाट उत्पादित ३ सय ४ मेगावाट विद्युत् यसअघि नै व्यावसायिक रूपमा राष्ट्रिय प्रसारण लाइनमा जोडिएको छ ।माथिल्लो तामाकोसीका प्रत्येक युनिटबाट ७६ मेगावाट विद्युत् उत्पादन हुन्छ । यसअघि ४ युनिटबाट परीक्षण उत्पादन भइरहेको थियो । मंगलबार बाँकी २ युनिटबाट पनि १ सय ५२ मेगावाट विद्युत्को परीक्षण उत्पादन सफलताका साथ सम्पन्न भएको हो । उक्त विद्युत् पनि २ सय २० केभी देवीटार सबस्टेसनबाट राष्ट्रिय प्रसारण लाइनमा जोडिने उनको भनाइ छ । गत असार २१ मा तत्कालीन प्रधानमन्त्री केपी शर्मा ओलीले आयोजनाको उद्घाटन गरेका थिए । भदौ १५ सम्ममा सबै युनिटबाट व्यावसायिक उत्पादन थाल्ने आयोजनाको लक्ष्य छ । समय तालिकासँगै परीक्षण उत्पादन थालेका थियौं, उनले भने, अब लक्ष्य टाढा छैन, सबै युनिटको परीक्षण सफल भयो ।३५ अर्ब ३३ करोड रुपैयाँमा निर्माण सक्ने गरी २०६७ सालमा सुरु भएको यो आयोजनाले ११ वर्षपछि पूर्ण रूपमा उत्पादन थालेको हो । तर हालसम्म ८४ अर्ब रुपैयाँ खर्च भइसकेको छ । आयोजनाले बिजुली बिक्रीबाट वार्षिक ९ अर्ब रुपैयाँ आम्दानी गर्ने श्रेष्ठले बताए । उनका अनुसार तामाकोसीमा दोस्रो चरणमा रोल्वालिङ खोलाको पानी पनि खसाल्ने तयारी छ । थप २२ मेगावाट विद्युत् उत्पादन गर्ने गरी रोल्वालिङ खोला डाइभर्सन आयोजना निर्माण पनि सुरु भइसकेको छ । रोल्वालिङ खोला आयोजनामा मिसाइएपछि वार्षिक २ हजार ४ सय ४८ गिगावाट पर आवर विद्युत् उत्पादन हुनेछ ।"
उच्च बिन्दुमा नेप्से,काठमाडौं (कास) सेयर कारोबार मापक नेप्से परिसूचक बुधबार ३८२८ अंकले बढेर ३ हजार २ सय बिन्दुनजिक पुगेको छ । अघिल्लो दिनको तुलनामा नेप्से १२१ प्रतिशतले बढेको हो । बुधबारको नेप्से हालसम्मकै उच्च हो ।पछिल्ला केही कारोबार दिनयता नेप्सेले हरेक दिनजसो नयाँ रेकर्ड बनाउँदै आएको छ । सोही क्रममा बुधबार ३ हजार २ सयनजिक पुगेको हो । यस दिन ३ हजार १ सय ७२३० बिन्दुदेखि कारोबार सुरु भएकोमा ३ हजार २ सय २०१३ विन्दुसम्म पुगेको थियो । नेप्से बढेपछि कुल बजार पुँजीकरण पनि ४४ खर्ब ६८ अर्ब रुपैयाँ पुगेको छ । यो पनि हालसम्मकै उच्च हो । मंगलबार कुल बजार पुँजीकरण ४४ खर्ब १४ अर्ब रुपैयाँ थियो ।
"वाग्मतीमा उद्योग धेरै, क्षमता उपयोग कम","(काठमाडौं)  मुलुकमा संघीयता कार्यान्वयन सुरु भएको ४ वर्ष पुगिसक्दा पनि दुई तिहाइभन्दा बढी उद्योग, व्यवसाय अझै वाग्मती प्रदेश (विशेषगरी काठमाडौं उपत्यका) मै रहेको राष्ट्र बैंकको अध्ययन प्रतिवेदनले देखाएको छ । उद्योग विभागमा दर्ता भएर देशभर सञ्चालनमा रहेका घरेलु, साना, मझौला र ठूला उद्योगका आधारमा ६७ प्रतिशतभन्दा बढी उद्योग, व्यवसाय वाग्मती प्रदेशमा रहेको प्रतिवेदनले औंल्याएको हो ।गत आर्थिक वर्षको पहिलो ६ महिनासम्म देशभर घरेलु, साना, मझौला र ठूला गरी ८ हजार ४ सय ६७ उद्योग विभागमा दर्ता छन् । तीमध्ये ५ हजार ६ सय ३२ उद्योग वाग्मतीमै छन् । सबैभन्दा कम ३८ उद्योग कर्णालीमा छन् । यस्तै, प्रदेश १ मा ८ सय १२, गण्डकीमा ७ सय ९०, प्रदेश २ मा ५ सय ७४, लुम्बिनीमा ५ सय र सुदूरपश्चिममा १ सय २२ वटा उद्योग रहेको प्रतिवेदनमा उल्लेख छ । हाल १० करोड रुपैयाँभन्दा बढी स्थिर पुँजी भएका उद्योग मात्र विभागमा दर्ता हुने व्यवस्था छ । १० करोड रुपैयाँभन्दा कम स्थिर पुँजी भएका उद्योग सात वटै प्रदेश र ७७ वटै जिल्लाका घरेलु कार्यालयमा दर्ता हुन पाउँछन् । यस्तै, कम्पनी रजिस्ट्रारको कार्यालयमा दर्ता भएर पनि केही उद्योग सञ्चालनमा छन् । उल्लिखित तथ्यांकमा विभागभन्दा अन्यन्त्र दर्ता भएका उद्योगको संख्या समावेश छैन ।विभागमा दर्ता भएका उद्योग संख्याका आधारमा वाग्मतीमा धेरै देखिए पनि प्रदेश र स्थानीय तहहरूमा पनि धेरै साना उद्योग दर्ता भएको विभागका महानिर्देशक जीवलाल भुसालले बताए । हामीसँग १० करोड रुपैयाँभन्दा धेरै स्थिर पुँजी भएका उद्योग मात्र दर्ता हुने हो, उनले भने, सोभन्दा कम पुँजी भएका सबै प्रकारका उद्योगहरू प्रदेश र स्थानीय तहमा दर्ता हुन पाउँछन् । यसकारण केन्द्रमा दर्ता भएकामध्ये धेरै वाग्मतीमा देखिएका हुन् । लघु र साना उद्योग जोड्दा कुल उद्योग संख्या धेरै हुने उनको भनाइ छ । वाग्मतीमा उत्पादनमूलक उद्योग खोल्न पाइँदैन, उनले भने, यसकारण त्यस्ता प्रकृतिका धेरै उद्योग अन्य प्रदेशमै खुल्छन् । मुलुक बाहिर पनि ठूलो उद्योग दर्ता हुने क्रम बढेको उनको दाबी छ ।संख्याका आधारमा वाग्मतीमा धेरै उद्योग भए पनि क्षमता उपयोगका हिसाबले कमजोर रहेको राष्ट्र बैंकको अध्ययनले देखाएको छ । सर्वेक्षणमा समेटिएका १ सय ५४ उद्योगको क्षमता उपयोग औसतमा ५०७ प्रतिशत छ, प्रतिवेदनमा भनिएको छ, गण्डकी प्रदेशका उद्योगहरूको क्षमता उपयोग सबैभन्दा बढी ६०६७ प्रतिशत र प्रदेश २ का उद्योगहरूको सबैभन्दा कम ४४८५ प्रतिशत छ । त्यस्तै, प्रदेश १ का उद्योगको क्षमता उपयोग ५०७९, लुम्बिनीमा ५०६७, वाग्मतीमा ४८९१ र सुदूरपश्चिम प्रदेशमा ४८०३ प्रतिशत रहेको प्रतिवेदनले औंल्याएको छ । अन्य प्रदेशहरूको तुलनामा वाग्मतीमा पर्यटन क्षेत्रका उद्योगहरू बढी छन् । कोभिडका कारणले गत वर्ष सो क्षेत्र धेरै प्रभावित भएकाले ती उद्योगहरूको क्षमता उपयोग कम देखिएको जानकारहरू बताउँछन् ।सर्वेक्षणमा समेटिएका उद्योगमध्ये कंक्रिट उद्योगले सबैभन्दा बढी ८८७ प्रतिशत क्षमता उपयोग गरेको देखिएको छ । अध्ययनले समेटेका उद्योगमध्ये वनस्पति घिउ तथा तेल, गहुँको पिठो, पशुदाना, बिस्कुट, चाउचाउ, प्रशोधित चिया, धागो, औषधि, साबुन, रङ, कंक्रिट, फलामे छड तथा पातालगायत सामग्री उत्पादन गर्ने उद्योगको क्षमता उपयोग बढेको जनाएको छ । तर, चामल, चिनी, मदिरा, वियर, हल्का पेय पदार्थ, सिन्थेटिक कपडा, पस्मिना, गार्मेन्ट, प्रशोधित छाला, कागज, रोजिन, प्लास्टिकका सामान, जीआई पाइप र बिजुलीका तार र केबुल उद्योगको क्षमता उपयोग घटेको प्रतिवेदनले देखाएको छ । कोभिड१९ महामारीको बाबजुद पनि उद्योगको क्षमता उपयोग गत वर्षको तुलनामा केही बढेको देखिन्छ, प्रतिवेदनमा भनिएको छ, तर, समग्रमा उद्योगको क्षमता उपयोग कम नै रहेको छ ।कर्जा प्रवाहका हिसाबले भने वाग्मतीकै हिस्सा धेरै छ । औद्योगिक कर्जामध्ये वाग्मतीमा सबैभन्दा बढी ६४८ प्रतिशत (७ खर्ब ८२ अर्ब रुपैयाँ) कर्जा लगानीमा छ, प्रतिवेदनमा भनिएको छ, कर्णालीमा सबैभन्दा कम ०६ प्रतिशत (६ अर्ब ६९ करोड रुपैयाँ) कर्जा लगानीमा छ । २०७७ असारको तुलनामा २०७७ पुससम्म बैंक तथा वित्तीय संस्थाले १२ खर्ब ८ अर्ब ८ करोड रुपैयाँ कर्जा औद्योगिक क्षेत्रमा प्रवाह गरेका छन् । गत असारको तुलनामा यस्तो कर्जा ७३ प्रतिशतले बढेको हो । अघिल्लो आवको सोही अवधिमा यस्तो कर्जा २३२ प्रतिशतले बढेको थियो । कुल कर्जामध्ये औद्योगिक क्षेत्रमा प्रवाहित कर्जाको अंश ३३१ प्रतिशत छ, प्रतिवेदनमा उल्लेख छ ।औद्योगिक कर्जामध्ये खानीसम्बन्धी उद्योगमा ०६, कृषि, वन तथा पेय पदार्थसम्बन्धी उद्योगमा १६२, गैरखाद्य वस्तु उत्पादनसम्बन्धी उद्योगमा ३३५, निर्माणसम्बन्धी उद्योगमा ३०६, विद्युत् ग्यास तथा पानीसम्बन्धी उद्योगमा १४७ र धातुका उत्पादन र मेसिनरी तथा इलेक्ट्रोनिकसम्बन्धी उद्योगमा ४४ प्रतिशत कर्जा प्रवाह भएको छ ।केन्द्रीय तथ्यांक विभागले गरेको आर्थिक गणना २०७५ अनुसार देशभर ९ लाख २३ हजार ३ सय ५६ औधोगिक प्रतिष्ठान सञ्चालनमा थिए । जसमध्ये वाग्मतीमा सबैभन्दा बढी ३०६ प्रतिशत (२ लाख ८२ हजार ९ सय २० वटा) र कर्णालीमा सबैभन्दा कम ४६ प्रतिशत (४२ हजार ८ सय ७ वटा) प्रतिष्ठान थिए ।नेपालको औद्योगिक क्षेत्र बिस्तारै विकसित हुँदै आएको र क्षमता उपयोग बढाएर धेरैभन्दा धेरै उत्पादन प्राप्तिका लागि दर्जनभन्दा बढी चुनौती रहेको प्रतिवेदनले औंल्याएको छ । कोभिड१९ महामारीबाट प्रभावित उद्योग क्षेत्रको पुनरुत्थान गर्नु, उद्योगको क्षमता उपयोग बढाई उत्पादन र उत्पादकत्व अभिवृद्धि गर्नु, औद्योगिक श्रमसम्बन्धमा सुधार गर्दै लैजानु, नयाँ औद्योगिक क्षेत्र, करिडोर, विशेष आर्थिक क्षेत्र आदिको स्थापना गर्नु र भएका क्षेत्रहरूको प्रभावकारी व्यवस्थापन र सञ्चालन गरी उद्योगहरूको प्रतिस्पर्धी क्षमता अभिवृद्धि गर्नुलगायत पक्ष चुनौतीका रूपमा देखिएका छन्, प्रतिवेदनमा उल्लेख छ ।"
अफगानी फुटबलरको रोदन,"लन्डन (एपी) भयभित फोन कल र भ्वाइस म्यासेजको माध्यमबाट खालिदा पोपलले अफगानी महिला राष्ट्रिय फुटबल टोलीका खेलाडीहरूको याचना सुनिरहेकी छन् । दुई दशकपछि तालिवानीले अफगानिस्तानको सत्ता कब्जा गरेपछि त्यहाँका महिला खेलाडीमा डर स्थापित भएको छ । उनीहरू रुँदै सहयोग मागिरहेका छन् । जसले फोन गर्छन्, उनीहरूलाई पोपलले आफ्नो घरबाट भाग्न सल्लाह दिइरहेकी छन् । तर, जाने कहाँ ? उनले आफ्ना खराब छिमेकीहरूबाट बच्न सुझाइरहेकी छन्, जो महिलाले खेलेको मन पराउँदैनन् वा जो इस्लामिक इमिरेट्स अफ अफगानिस्तान चाहन्छन् । मैले उनीहरूलाई सामाजिक सन्जाल बन्द गर्न, तस्बिरहरू हटाउन र आफूलाई लुकाउन प्रोत्साहित गरिरहेकी छु, पोपलले डेनमार्कबाट टेलिफोनमा एपीसँग भनिन्, यति भनिरहँदा मैले आफूलाई रोक्न सकिरहेकी छैन । किनभने यति धेरै वर्षदेखि म उनीहरूकै उत्थानका लागि लडिरहेको छु भने अहिले उनीहरूलाई नै चुप लाग्न, लुक्न र देश छाड्न भनिरहेकी छु । त्यहाँको जीवन धेरै डरलाग्दो भइसक्यो ।तालिवानलाई सत्ताबाट हटाउनका लागि सहयोग गरेको पश्चिमा सहयोग फर्किएलगत्तै पुनः सत्ता संकट गरिदिनुले आफूलाई आश्चर्यमा पारेको ३४ वर्षीया पोपलको भनाइ छ । सन् १९९६ मा तालिवानले पहिलोपल्ट सत्ताकब्जा गर्दा पोपलको परिवार देश छाडेर पाकिस्तानस्थित शरणार्थी सिविरमा बस्नुपरेको थियो । दुई दशकअगाडि अफगानिस्तान फर्किंदा पोपल किशोरी उमेरकी थिइन् । महिला अधिकार सुनिश्चित गर्न अन्तर्राष्ट्रिय समुदायले सहयोग गर्ने पोपलको अपेक्षा छ । मेरो पुस्ताका युवाले देश निर्माण गर्ने अपेक्षा थियो । यसले आगामी पुस्ताका महिला र पुरुषहरूलाई सजिलो हुन्थ्यो, उनले भनिन्, त्यसैले फुटबलको माध्यमबाट केटीहरूलाई सशक्त बनाउने अभियान सुरु गरेकी थिएँ ।सन् २००७ सम्म पहिलो महिला राष्ट्रिय टिम निर्माण गर्ने समयसम्म पोपलजस्ता थुप्रै खेलाडी उत्पादन भइसकेका थिए । राष्ट्रिय टोलीको जर्सी लगाउन पाउँदा हामीलाई गर्व महसुस हुन्थ्यो, पोपलले सुनाइन्, यो अहिलेसम्मकै सबैभन्दा राम्रो र छुट्टैखाले अनुभव थियो । पोपलले त्यतिबेलैदेखि तालिवान बाहुल्य क्षेत्रमा भइरहेको युद्धको विरुद्धमा बोल्न आफ्ना टिममेटलाई प्रोत्साहित गरिरहेकी हुन्थिन् । मलाई हत्याको धम्की बारम्बार आइरहेको हुन्थ्यो । किनभने यस्ता कुराहरू म राष्ट्रिय टेलिभिजनमै भनिदिन्थें, उनले भनिन्, मैले तालिवानलाई आफ्नो दुश्मन भनेको थिएँ ।पोपलले सन् २०११ देखि खेल्न छाडिन् । त्यसपछि अफगानिस्तान फुटबल संघमा निर्देशकको जिम्मेबारी सम्हालिन् । ज्यान मार्ने धम्की बढ्न थालेपछि सन् २०१६ मा उनले डेनमार्कमा शरण मागिन् र अफगानिस्तानबाट भाग्न बाध्य भइन् । मेरो जीवन त्यतिबेला निकै खतरामा थियो, उनले स्मरण गरिन् । निर्वासनमा रहँदा पनि उनी सधैं महिला फुटबलरका बारेमा, उनीहरूमाथिको शारीरिक र यौनशोषण, ज्यान लिने धम्की र बलात्कारका घटना पर्दाफास गर्न तल्लिन रहिन् । जसले अफगानिस्तान फुटबल संघको नेतृत्वलाई खतरामा पारेको थियो । खेलकुदमा हुने भ्रष्टाचारले एक अस्थिर देशको समस्या दर्शाउँछ । जुन अमेरिकी सेनाको फिर्तीपछि अझै धेरै बढेको छ । हामीले दुश्मनी बनाइरहेका छैनौं । तर उनीहरू रोइरहेका छन् । उनीहरू दुःखी छन्, हतास् छन् । उनीहरूसँग धेरै प्रश्न छन् । अहिले जे भइरहेको छ त्यो ठीक छैन, उनले भनिन् । मेरा खेलाडीहरू लुकिरहेका छन् । धेरैजसो आफ्नो घर छोडेर आफन्तकहाँ बसेका छन् । किनभने छिमेकीहरूलाई थाहा छ, उनीहरू खेलाडी हुन्, उनले थपिन् । पोपलले फिफा वरीयतामा १ सय ५२ औं स्थानमा रहेको अफगानी महिला टोलीले पुनः अन्तर्राष्ट्रिय फुटबल खेल्न पाउनेमा शंका व्यक्त गरेकी छन् ।"
नेपालको पहिलो प्रतिद्वन्द्वी माल्दिभ्स,"(काठमाडौं)  माल्दिभ्समा हुने साफ च्याम्पिनसिप फुटबलको बुधबार खेल तालिका सार्वजनिक भएको छ । त्यस अनुसार नेपालको पहिलो खेल आयोजक माल्दिभ्सविरुद्ध परेको छ । दक्षिण एसियाली फुटबल महासंघ (साफ) ले जारी गरेको तालिकाअनुसार नेपालले अक्टोबर १ मा माल्दिभ्सको सामना गर्नेछ । कुल ५ देशको सहभागिता रहेको प्रतियोगिता राउन्ड रोबिनका आधारमा हुनेछ । त्यसअनुसार नेपालले अक्टोबर ३ मा श्रीलंका, ८ मा भारत र १० मा बंगलादेशको सामना गर्नेछ । लिग चरणको समाप्तिमा अंकतालिकाका शीर्ष दुई स्थानमा रहने टिमले सिधै फाइनलमा प्रतिस्पर्धा गर्नेछन् । मुख्य प्रशिक्षक अब्दुल्लाह अल्मुताइरीको नेतृत्वमा नेपाली टिम अहिले पोखरामा बन्द प्रशिक्षणमा छ । त्यसमा २८ खेलाडी छन् । साफ च्याम्पिनसिपको तयारीका क्रममा नेपालले भारतविरुद्ध दशरथ रंगशालामा दुई मैत्रीपूर्ण अन्तर्राष्ट्रिय खेल खेल्नेछ । यी खेल सेप्टेम्बर २ र ५ मा हुनेछ"
बायर्नलाई सुपर कप,"बर्लिन (एएफपी) रोबर्ट लेवान्डोस्कीले दुई गोल गरेपछि बायर्न म्युनिकले प्रतिस्पर्धात्मक खेलमा बोरुसिया डर्टमन्डलाई हराएर जर्मन सुपर कपको उपाधि रक्षा गरेको छ । सिग्नल इडुना पार्कमा लेवान्डोस्कीले एक सानदार हेडर गोलमार्फत टिमलाई अग्रता दिलाए । दोस्रो हाफको सुरुआतमा थोमस मुलरले अग्रता दोब्बर पारेका थिए । डर्टमन्डका कप्तान मार्को रिउसले एक गोल फर्काए पनि लेवान्डोस्कीले गोल थप्दै बायर्नको जित निश्चित गरे । सन् २०१४ मा डर्टमन्ड छाडेर बायर्न गएका लेवान्डोस्कीले आफ्नो पूर्व क्लबविरुद्ध गोलसंख्या २४ पुर्याएका छन् । मेरा लागि यो जितले धेरै अर्थ राख्छ । हामीले अर्को उपाधि जितेका छौं । यो खेल हाम्रा समर्थकलाई मनपरेको हुनुपर्छ, लेवान्डोस्कीले स्काई स्पोर्टससँग भने । बायर्नले डर्टमन्डविरुद्ध पछिल्लो ६ खेलमा एकपक्षीय नतिजा निकालेको छ । यो बार्यनका लागि एक स्वागत जित पनि रह्यो । जसले गत शुक्रबार बोरुसिया मोन्चेन्ग्लाडबाखसँग बुन्डेसलिगाअन्तर्गत ११ को बराबरी खेल्नुअघि प्रिसिजनका चार मैत्रीपूर्ण खेलमा जित निकाल्न सकेको थिएन । प्रशिक्षक जुलियन नागेल्सम्यानले आफ्नो नाममा अर्को उपाधि भित्र्याएका छन् । बायर्नले अघिल्लो वर्षको सुपर कपमा पनि जित पाएको थियो । त्यो जुलियनको पहिलो खेल थियो । हामी मोन्चेन्ग्लाडबाखसँग सुधारिएका थियौं । हाम्रा लागि यो निकै नै महत्त्वपूर्ण जित हो, प्रशिक्षक जुलियनले भने, लेवान्डोस्कीको प्रदर्शन असाधारण रह्यो ।यो डर्टमन्डका स्टार इर्लिङ हल्यान्ड र १६ वर्षीय स्ट्राइकर यौसुफा मौकोकोका लागि निराशाजनक खेल थियो । दुवैले गरेको गोललाई भिडियो असिस्टेन्ट रेफ्रीले अफसाइड करार गरेको थियो । जर्मनका महान फुटबलर गर्ड मुलरको स्मृतिमा दुवै टोलीका खेलाडीले पाखुरामा कालोपट्टि बाँधेका थिए । मुलरको आइतबार निधन भएको थियो । अभ्यासका क्रममा बायर्नका सबै खेलाडीले मुलरको ९ नम्बर जर्सी लगाएका थिए ।"
रोनाल्डो रियल फर्किने हल्ला,"म्याड्रिड (एपी) रियल म्याड्रिडका प्रशिक्षक कार्लो एन्सेलोट्टीले क्लबले क्रिस्टियानो रोनाल्डोलाई फेरि अनुबन्ध गर्ने सम्भावना अस्वीकार गरेका छन् । म्याड्रिड फर्किने हल्ला चलिरहेका बेला रोनाल्डो आफैंले पनि स्पेनी महारथीसँग आफ्नो अध्याय लेखिसकेको बताएका छन् ।रियलमा आफ्नो पहिलो कार्यकालमा एन्सेलोट्टीले रोनाल्डोलाई खेलाएका थिए । उनी पहिलोपल्ट रियलमा २०१३१५ मा थिए । उनले पोर्चुगिज फरवार्डको प्रशंसा गरे पनि म्याड्रिडले उनलाई फर्काउन चाहेको कुरा भने अस्वीकार गरिदिए ।क्रिस्टियानो रियल म्याड्रिडका लिजेन्ड हुन् र उनीप्रति मेरो माया र सम्मान छ, एन्सेलोट्टीले ट्विट गरेका छन्, मैले उनलाई सम्झौता गर्ने कहिल्यै विचार गरिनँ । हामी भविष्यप्रति केन्द्रित छौं । ३६ वर्षीय रोनाल्डोको अर्को जुनसम्म युभेन्ट्ससँग सम्झौता छ । रोनाल्डो २००९१८ सम्म म्याड्रिडमा रहेका थिए । उनी फर्किन सक्ने खबर स्पेनी मिडियाले दिइरहेका छन् ।म कसरी आफ्नो कामप्रति केन्द्रित हुन्छु भन्नेमा मलाई चिन्नेहरू सचेत छन्, इन्स्टाग्राममा रोनाल्डोले पोस्ट गरेका छन्, कम बोलौं र धेरै गरौं । मेरो करिअर सुरु भएदेखि यो नै मेरो आदर्श हो । जसरी हालै सबै कुरा भनियो र विचार लेखियो, मैले आफ्नो पोजिसन निश्चित गरिसकेको छु । उनले भनेका छन्, म मेरो करिअर र कामप्रति केन्द्रित हुनुपर्छ । समैले सामना गर्नुपर्ने सबै चुनौतीका लागि प्रतिबद्ध र तयार हुनुपर्छ । अरु सबै कुरा ? अरू सबै कुरा गफमात्रै हो ।रियल गत सिजन उपाधिविहीन रहेको थियो । उसले पेरिस सेन्ट जर्मेनबाट केलियन एमबाप्पेलाई अनुबन्ध गर्ने प्रयास गरिरहेको बाहिर आएको छ । रियलले अलाभेसलाई ४१ ले हराएर नयाँ सिजन सुरु गरेको छ । टोलीले दोस्रो खेलमा आइतबार लेभान्टेको भ्रमण गर्नेछ ।"
सागका पूर्वस्वर्णधारीको निधन,"काठमाडौं (कास) आठौं दक्षिण एसियाली खेलकुदमा नेपालका लागि करातेको टिम कातामा स्वर्ण पदक जितेका कृष्णबहादुर राईको बुधबार निधन भएको छ । राष्ट्रिय तथा अन्तर्राष्ट्रिय खेलाडी संघका अध्यक्ष तथा पूर्वकराते खेलाडी दीपक श्रेष्ठले राईको निधन भएको पुष्टि गरे । श्रेष्ठका अनुसार कोभिड१९ संक्रमित भएपछि साउन २९ मा राईलाई अस्पताल भर्ना गरिएको थियो । आफ्नो खेल जीवनका बेला नेपाल प्रहरीसँग आबद्ध राईले काठमाडौंमा सन् १९९९ मा सम्पन्न साफमा टिम कातामा आफ्नो चुनौती पेस गरेका थिए । त्यतिबेला उनको टिममा प्रवीण राना, गोपीलाल बम्जन र विजय लामा थिए । त्यस्तै राईले नेपालगन्जमा भएको चौथो राष्ट्रिय खेलकुदको एकल कातामा स्वर्ण पदक जितेका थिए र राष्ट्रिय टिममा छनोट भएका थिए । त्यतिबेला उनले गंगाराम महर्जनलाई हराएका थिए । तर आठौं साफका लागि टिम बनाउने क्रममा समान उचाइ मिलेका खेलाडीका कारण राईलाई टिम कातामा राखिएको थियो । प्रशिक्षक श्रेष्ठले भने, राई निकै सिधा र भलादमी थिए । राईका श्रीमती र एक छोरा छन् । सिन्धुली बोलञ्चोर गाउँपालिका७ खुर्कोटका राई ५३ वर्षका थिए ।"
बक्सिङ टोली दुबईतिर,"काठमाडौं (कास) दुबईमा अगस्ट २० देखि ३१ सम्म हुने एएसबीसी युथ तथा जुनियर बक्सिङ प्रतियोगितामा भाग लिन ६ खेलाडी बुधबार गएका छन् । युथको पुरुषतर्फ ६० केजीमा इन्द्रबहादुर सुनार, ५४ केजीमा सुलभ माली र ७१ केजीमा सुदेन गिरी तथा महिला ५७ केजीमा नारिका राईले प्रतिस्पर्धा गर्नेछन् । जुनियर पुरुष ५४ केजीमा छिरिङ वाङ्दी शेर्पा र महिला ५० केजीमा स्वस्तिका तिरुवाले भाग लिनेछन् । जुलाई ११ देखि १३ सम्म सातदोबाटोमा भएको छनोट प्रतियोगिताबाट उनीहरू छनोट भएको नेपाल बक्सिङ संघले जनाएको छ । प्रशिक्षकमा दीपक महर्जन, डम्बरदत्त भट्ट, सन्दीप श्रेष्ठ र दुर्गा गहतराज छन् । हुनेछ ।"
आयशालाई कांस्य,"काठमाडौं (कास) सागकी दोहोरो स्वर्ण विजेता आयशा शाक्यले एसिया पुम्से ओपन च्याम्पियनसिपमा कांस्य पदक जितेकी छन् । तेक्वान्दो एसियाले भर्चुअल माध्यमबाट आयोजना गरेको प्रतियोगितामा आयशाले ब्ल्याकबेल्ट ४० वर्षमुनि उमेर समूहमा उक्त पदक जितेकी हुन् । आयशाको स्पर्धामा मेक्सिकोकी एस्पिनोजा मार्केजले ७८१ अंकसहित स्वर्ण जित्दा हङकङकी चेङले ७३९ अंकसहित रजत जितेका थिए । आयशा र चाइनिज ताइपेइकी चेनले कांस्य जितेका हुन् । पहिलो चरणमा १३ खेलाडीले प्रतिस्पर्धा गरेका थिए । नेपालबाट प्रतियोगितामा शिशिर श्रेष्ठ, कृष्णबहादुर तामाङ, रेजिन रिमाल, सन्जिला तिमल्सिना, प्रशंसा क्षेत्री, नीता गुरुङ, सिना मादेन, स्यामुयल तामाङ, अश्विन राई, उज्ज्वल घले, ईश्वर सेढाईं र दीपेन्द्र गुरुङले पनि प्रतिस्पर्धा गरेका थिए ।"

शीर्षक,विवरण
महालेखाले देखायो अनियमितताको महामारी,"कोकाकोलालाई कर निर्धारण गर्नुपर्नेकोकाकोला उत्पादक कम्पनी बोटलर्स नेपाल लिमिटेड सँग अन्तरसम्बन्धित कम्पनी विदेशमै बिक्री गरेको विषयमा कर लाग्ने निष्कर्ष महालेखाको छ । ठूला करदाता कार्यालयअन्तर्गतको एक बहुराष्ट्रिय कम्पनीको कुल सेयर संख्या १९ लाख ४८ हजारमध्ये १४ लाख ८४ हजार ३०१ कित्ता सेयर अर्को बहुराष्ट्रिय कम्पनीले खरिद गरी यस कम्पनीमा प्रवेश गरेको अमेरिकाको एक सेक्युरिटी कमिसनले सन् २०१६ मा खुलासा गरेको छ, कोकाकोलाबारे नाम उल्लेख नगरी प्रतिवेदनमा भनिएको छ । उक्त कम्पनीको २०७१ मंसिरमा ७६१६ प्रतिशत स्वामित्व परिवर्तन भएको समेत प्रतिवेदनले उल्लेख गरेको छ । तत्पश्चात् कम्पनीको नाम परिवर्तन गरिएको छ । सेयर खरिदबिक्री गर्दा भएको स्वामित्व परिवर्तनको जानकारी नेपालका कुनै पनि नियामक निकायलाई नदिनुका साथै निःसर्गमा प्राप्त भएको लाभमा कर गणना गरी दाखिला गरेको देखिँदैन, प्रतिवेदनमा भनिएको छ, नेपालमा सञ्चालित क्रियाकलापसँग सम्बन्धित भुक्तानी भएकाले सिर्जना भएको पुँजीगत लाभमा प्राथमिक रूपमा नेपालमा कर लाग्ने देखिन्छ । यस्तै प्रकृतिको कारोबारमा एक दूरसञ्चार कम्पनी (एनसेल) को हकमा समेत सर्वोच्च अदालतबाट फैसला भई कर निर्धारणको नजिरबारे प्रतिवेदनले संकेत गरेको छ । यसकारण खरिदबिक्रीका विभिन्न आँकडा प्रस्तुत गर्दै महालेखाले नेपालमा रहेको स्थायी संस्थापनबाट कट्टा गर्नुपर्ने १५ प्रतिशत अग्रिम कर ३१ करोड ९५ लाख ५१ हजार र आय विवरण पेस गरी लाग्ने २५ प्रतिशतसमेत लाग्ने कर ५३ करोड २५ लाख ८६ हजारमा लाग्ने शुल्क र ब्याजसमेत छानबिन गरी कर निर्धारण एवं असुल गर्नुपर्छ, भनेको छ ।जुन कारोबारको विषयमा नेपालका सरकारी निकायलाई कुनै जानकारी नै नदिई कर छली गरेको आशंकामा प्रधानमन्त्री कार्यालय मातहतको राजस्व अनुसन्धान विभागले छानबिन जारी राखेको छ । बोटलर्स नेपाल लिमिटेडमा ७६ प्रतिशत सेयर विदेशी लगानीकर्ता, २२ प्रतिशत सेयर नेपालस्थित खेतान ग्रुपअन्तर्गत गोरखा ब्रुअरी र २ प्रतिशत सेयर सर्वसाधारणको छ । ७६ प्रतिशत सेयरवाला विदेशी कम्पनी उतै बिक्री गरेर नेपालको आयकर ऐन२०५८ अनुसारको २५ प्रतिशत पुँजीगत लाभकर छल्न खोजिएको भन्दै विभागले अनुसन्धान गरिरहेको छ ।"
गृहमन्त्री र सचिवले सुराकीमा बाँडे १ करोड ४८ लाख,"खासगरी मन्त्रीले कार्यकर्ता र सचिवले आसेपासे कर्मचारीलाई सुराकीका नाममा मनपरी रकम बाँड्ने गरेका छन् । गृहमन्त्री र गृहसचिवले २०७४७५ मा १ करोड ५६ लाख १ हजार रुपैयाँ बाँडेका थिए । २८ वर्षअघिको तजबिजी अधिकार प्रयोग गर्दै आव २०७५७६ मा तत्कालीन गृहमन्त्री थापाले ७२ लाख र तत्कालीन गृहसचिव प्रेमकुमार राईले ७३ लाख ९ हजार र खर्च गरेका थिए । अचम्म त आव २०७५७६ र २०७६७७ मा गृहमन्त्रीले गरेको सुराकी खर्च समान ७२७२ लाख छ ।सुराकी खर्च तत्काल पाउने गोप्य सूचना र भैपरि कामका आधारमा हुनुपर्ने हो तर दुवै आवमा भएको खर्च रकम एउटै अंकमा हुनुले पनि आवश्यकता र औचित्यभन्दा मिलेमतोमा रकम लिने गरेको पुष्टि हुने गृहका एक अधिकारीले बताए । विगतदेखिकै यो गलत परिपाटीको अन्त्य हुनुपर्छ भनेर सम्बन्धित बैठकमा उठ्छ तर सुधारमा खासै चासो दिइएको देखिएन । यो खर्च कहाँ र कुनकुन शीर्षकमा भयो भन्ने विवरण गोप्य राखिएका कारण तजबिजीमा ढुकुटीको दुरुपयोग अधिक हुने गरेको आरोप लाग्ने गरेको छ । खासगरी यो खर्चमा गृहमन्त्रीले आसेपासे कार्यकर्ता र गृहसचिवले सुराकीका नाममा दोहन गर्ने गरेको आरोप लाग्दै आए पनि त्यसलाई सुधार गर्न कुनै पनि सरकारले तदारुकता देखाएका छैनन् । शान्तिसुरक्षामा हुने सुराकी खर्चलाई व्यवस्थित गर्न विगतदेखि नै औंल्याइए पनि सुधार भएको छैन, शुक्रबार सार्वजनिक प्रतिवेदनमा भनिएको छ । गृह मन्त्रालयका पूर्वसचिव खेमराज रेग्मीले सुराकी परिचालन र सूचना संकलनका नाममा हुने खर्च आवश्यकता र औचित्यभन्दा कार्यकर्ता र आसेपासेलाई खुसी बनाउन बढी केन्द्रित भएको बताए । गृहमन्त्री र गृहसचिवले गर्ने सुराकीभैपरि शीर्षकको खर्च शान्तिसुरक्षा व्यवस्थापनमा कम र आसेपासेलाई बाँड्नेमा बढी हुने गरेको देखिन्छ, रेग्मीले कान्तिपुरसँग भने, कहिलेकाहीं त गृहमन्त्रीले आफूले अधिक मात्रामा सुराकी शीर्षकमा खर्च गरेपछि गृहसचिवका नामबाट पनि थप रकम लिने गरेको पाइयो, यस्तो खर्च तजबिजीभन्दा पारदर्शी र व्यवस्थित हुन जरुरी छ । सरकारले आर्थिक सहायता र उपचार खर्चसम्बन्धी कार्यविधि मिचेर आसेपासेलाई सरकारी ढुकुटीबाट सहायता बाँडेको छ । सरकारी ढुकुटीबाट सहायता लिनेमा आर्थिक रूपले सम्पन्न र लामो समय सार्वजनिक पदधारण गरेका व्यक्ति पनि छन् । पछिल्लो पटक एमालेका वरिष्ठ नेता तथा पूर्वप्रधानमन्त्री झलनाथ खनालले सरकारी ढुकुटीबाटै खर्च गरेर दिल्लीमा उपचार गराएका छन् । अन्य राजनीतिक दलमा आबद्ध नेताकार्यकर्ताले पनि यसरी रकम लिएका छन् । महालेखाको ५८ औं वार्षिक प्रतिवेदनमा यसरी जथाभावी बाँडिएको रकममा नियन्त्रण र कार्यविधिको पालना गर्न सरकारलाई निर्देशन दिइएको छ ।नागरिक राहत, क्षतिपूर्ति तथा आर्थिक सहायतासम्बन्धी कार्यविधि २०६८ अनुसार राष्ट्रिय जीवनका महत्त्वपूर्ण व्यक्तिलाई औषधिउपचार तथा आर्थिक सहायता पूर्वप्रधानमन्त्रीलाई बढीमा १५ लाखसम्म र राष्ट्रिय जीवनमा योगदान पुर्याएका अन्यलाई ७ लाखसम्म दिइने उल्लेख छ । अन्यलाई औषधिउपचारबाहेक प्रयोजनका लागि आर्थिक सहायता नदिइने उल्लेख भए पनि सरकारले त्यसविपरीत रकम बाँडेको छ । सरकारले ५० हजारदेखि २० लाखसम्मका दरले कार्यकर्ता, आसेपासे र पहुँचवालालाई मनलाग्दी रकम बाँडेको छ ।आव २०७२७३ देखि गएको आव २०७६७७ सम्म आर्थिक सहायताअन्तर्गत १ अर्ब ४ करोड ३१ लाख ६४ हजार रुपैयाँ बाँडिएको महालेखाको रिपोर्टमा उल्लेख छ । यो रकम २०७२ मा संविधान जारी भएयताको हो । आव २०७६७७ मा मन्त्रिपरिषद्बाट निर्णय गराएर १७ करोड २३ लाख ३४ हजार रुपैयाँ बाँडिएको छ । ६ सय २९ व्यक्ति तथा संस्थालाई सरकारले यो रकम बाँडेको हो । आव २०७५७६ मा ९ करोड ८० लाख ८८ हजार, २०७४७५ मा ३१ करोड ८० लाख २७ हजार, २०७३७४ मा २९ करोड ६ लाख ८ हजार र २०७२७३ मा १६ करोड ४० लाख ३५ रुपैयाँ बाँडिएको छ ।"
करोडौंका स्वास्थ्य सामग्री सोझै खरिद,"सम्झौता एउटा कम्पनीसँग, खरिद अर्कैबाटस्वास्थ्य सेवा विभागले भीटीएम खरिदमा समेत चलखेल गरेको पाइएको छ । राष्ट्रिय जनस्वास्थ्य प्रयोगशालाबाट दिएको स्पेसिफिकेसनका आधारमा पीसीआर किट, रिएजेन्ट र भीटीएम खरिदका लागि आपूर्तिकर्तासँग ४ करोड ५२ लाखमा ठेक्का सम्झौता गरेको थियो । आपूर्तिकर्ताले बोलपत्रसम्बन्धी कागजातमा एउटा कम्पनीले उत्पादन गरेको ३ एमएलको भीटीएम २५ हजार थान आपूर्ति गर्न प्रस्ताव गरेको थियो । गुणस्तर परीक्षण नै नगरी अर्कै कम्पनीको उत्पादन खरिद गरेको छ, प्रतिवेदनमा औंल्याइएको छ, सम्झौतामा उल्लेख भएभन्दा फरक कम्पनीबाट उत्पादित सामग्री खरिद सम्बन्धमा छानबिन गरी सम्बन्धितलाई जिम्मेवार बनाउनुपर्छ । कोभिड१९ उपचारमा आवश्यक ११ प्रकारका औषधि खरिद गरी २ करोड ४३ लाख ६५ हजार भुक्तानी दिएकोमा ती औषधि गुणस्तरहीन पाइएको महालेखाले जनाएको छ । आपूर्ति भएका औषधिको केमिस्टसमेतको विज्ञ समितिबाट गुणस्तर परीक्षण गर्दा ६ प्रकारका औषधि गुणस्तरयोग्य रहेको, ४ प्रकारका औषधि सम्झौताअनुसारको नभएको र इन्सुलिन अस्पार्टको उत्पादन मुलुक फरक परेको अवस्थामा समेत विभागले सबै सामग्री स्वीकार गरेको छ, प्रतिवेदनमा भनिएको छ, खरिद सम्झौतामा उल्लेखित सर्त र स्फेसिफिकेसन बमोजिम मेल नखाएका औषधि स्वीकार गर्नु उचित होइन । कोरोना सुरुवातमा विभागको महानिर्देशक श्रेष्ठ थिए भने सम्झौतामा भएको स्पेसिफिकेसनअनुसार कमसल र कम गुणस्तरको स्वास्थ्य सामग्री, औषधि खरिदको नेतृत्व डा दीपेन्द्ररमण सिंहले गरेका थिए । राज्यमन्त्री उमेश श्रेष्ठले मन्त्रालय सम्हालेपछि मात्रै उनको सरुवा भएको हो । स्वास्थ्य सेवा विभागले गत वर्ष २ आपूर्तिकर्तासँग २७ करोड ८१ लाख ८३ हजार मूल्यका ३ लाख ९६ हजार ४ सय ४५ थान आरडीटी किट बोलपत्र र वार्ता गरी खरिद गरेको थियो । उक्त किट विश्व स्वास्थ्य संगठनले आकस्मिक रूपमा सर्भिलेन्स प्रयोजनमा प्रयोग गर्न सकिने जनाएको थियो । नेपालमा भने कोभिड१९ को पहिचानकै लागि प्रयोग गरिएको थियो । खरिद गरेको मध्ये ३ लाख १२ हजार ४ सय २ थान मात्रै प्रयोग भएको थियो । सरकारले २०७७ साउन १४ मा किट प्रयोग बन्द गर्ने निर्णय गरेको थियो । ८ हजार १ सय ९६ किटको म्याद २१ मार्च २०२१ मा समाप्त भइसकेको छ । किटको आवश्यकता र प्रयोगको औचित्यका बारेमा विस्तृत अध्ययन विश्लेषण नगरी गरिएको खरिद र प्रयोगबाट सरकारी स्रोतसाधनको अपव्यय भएको महालेखाले औंल्याएको छ । सार्वजनिक खरिद नियमावली २०६४ को नियम ११ मा सार्वजनिक निकायले मालसामानको लागत अनुमान तयार गर्दा सम्बन्धित सार्वजनिक निकायले चालु वा अघिल्लो वर्षमा खरिद गर्दा लागेको वास्तविक लागत, स्थानीय बजारमा प्रचलित दरभाउ, उद्योग वाणिज्य संघले जारी गरेको दररेटका आधारमा तयार गर्नुपर्ने व्यवस्था छ । स्वास्थ्य सेवा विभागले ४ करोड ८५ लाख मूल्यका ५१ प्रकारका स्वास्थ्य सामग्री लागत अनुमान स्वीकृत नगरी अन्य अस्पतालबाट प्राप्त प्रस्तावका आधारमा सोझै खरिद गरेको पाइएको छ । त्यस्तै १ करोड ३४ लाख ७० हजारको पीपीई, मास्क, सेनिटाइजर पनि सोझै खरिद गरेको पाइएको महालेखाले जनाएको छ ।"
वुहानबाट उद्धार गर्दा प्रतिव्यक्ति ७ लाख १० हजार,द्रुतमार्गमा २० अर्ब २९ करोड खर्च नेपाली सेनाको व्यवस्थापनमा निर्माण भइरहेको काठमाडौंतराईमधेस द्रुतमार्ग निर्माणमा आर्थिक वर्ष २०७७७८ मा सडक विभाग र सेनासमेतबाट २० अर्ब २९ करोड खर्च भएको छ । द्रुतमार्गको भौतिक प्रगति भने ११११ प्रतिशत छ ।
स्थानीय तहको खर्च गाडीदेखि साडीसम्म,"(काठमाडौं)  स्थानीय तहले आर्थिक वर्ष २०७६७७ मा ऐनविपरीत करोडौं रुपैयाँ खर्च गरेका छन् । साडी, कुर्ता, ग्यास चुलो, ड्रोन, मोबाइल खरिददेखि सल्लाहकार र स्वकीय सचिव नियुक्ति गरेर ऐनविपरीतका रकम खर्च गरेको पाइएको महालेखा परीक्षकको ५८ औं प्रतिवेदनमा उल्लेख छ । स्थानीय तहले आफ्नै सेवा सुविधा बढाएको र सार्वजनिक खरिद ऐनविपरीत भुक्तानी रकम खर्च गरेर आर्थिक ऐन तथा कार्यविधिहरू उल्लंघन गरेको लगायत अचम्मलाग्दा योजना सञ्चालन गरेको पाइएको छ । महालेखाले ६ महानगरपालिका, ११ उपमहानगरपालिका, २ सय ६२ नगरपालिका र ४ सय २० गाउँपालिका एवं अघिल्लो वर्षको बाँकी ५ वटाको समेत ६ सय ९९ वटा स्थानीय तहको ८ खर्ब १५ अर्ब र ९९ करोडको लेखा परीक्षण गरेकोमा ऐनविपरीतका खर्च गरेका शीर्षक अनगिन्ती भेटिएका छन् । स्थानीय तहको लेखा परीक्षण गरेको रकममा ५ प्रतिशत बेरुजु देखिएको छ । अघिल्लो वर्ष अर्थात् आव २०७५७६ मा ५१५ प्रतिशत थियो । २०७५७६ मा स्थानीय तहको ४० अर्ब ८३ करोड बेरुजु देखिएको छ । ऐन, नियम र कार्यविधिको बेवास्ता गरेर सवारीसाधन खरिद, सार्वजनिक खरिद ऐनविपरीत भुक्तानी, पोसाक, चाडपर्व खर्च, बैठक भत्ता, स्वकीय सचिव एवं सल्लाहकारलाई पारिश्रमिक, मेसिनरी औजारको प्रयोगलगायत शीर्षकहरूमा ऐनविपरीत खर्च भएको प्रतिवेदनमा उल्लेख छ । १ सय ३१ स्थानीय तहले आफ्नो स्वकीय सचिव र सल्लाहकार राखेर गत वर्ष ९ करोड २९ लाख रुपैयाँ पारिश्रमिकबापतको शीर्षकमा खर्च गरेका छन् । उक्त खर्चलाई महालेखाले कानुनविपरीत भनेको छ । ऐनमा नतोके पनि वडा, कार्यपालिका, नगरपालिकालगायत बैठकमा एक सय ४७ स्थानीय तहले ७ करोड ६८ लाख भत्ताबापत खर्च गरेका छन् । चाडपर्व खर्च, इन्धन, पोसाक, अतिरिक्त मासिक भत्तालगायत करिब १३ करोड रुपैयाँ असुल्नुपर्ने देखिएको छ । २ सय १७ स्थानीय तहले तोकिएको लागतभन्दा बढी उपभोक्ता समितिलाई २३ करोड १७ लाख भुक्तानी दिएका छन् । स्थानीय तहले एक अर्ब २४ करोड ३३ लाख ५५ हजारको सवारीसाधन खरिद गरेका छन् । आव २०७६७७ को ५९ एवं विगतको समेत ७० स्थानीय तहको लेखापरीक्षण भने बाँकी छ । सर्लाही र महोत्तरीका एकएक स्थानीय तहले आव २०७४७५ देखि नै लेखा परीक्षण गराएका छैनन् । महोत्तरीकै स्थानीय तह गौशाला, पिपरा, सम्सी र लोहारपट्टीले आव २०७३७४ देखि नै लेखा परीक्षण गराएका छैनन् । आव २०७६७७ मा लेखा परीक्षण गर्न स्रेस्ता नै उपलब्ध नगराएको प्रतिवेदनमा उल्लेख छ । सर्लाहीको बलरा, रौतहटको बोधिमाई र माधवनारायण तथा धनुषाको सबैला नगपालिकाले बिल भर्पाइबिनै २६ करोड ४२ लाख खर्च गरेका छन् । ग्यास चुलो तथा सिलिन्डर खरिदका लागि रौतहटको मौलापुर नगरपालिकाबाट १ करोड १५ लाख, फतुवा विजयपुर नगरपालिकाबाट १ करोड २२ लाख, कटहरिया नगरपालिकाबाट ७५ लाखसमेत ३ करोड १२ लाख अनियमितता भएको छ । उक्त रकममध्ये २ करोड १० लाख ५४ हजारको ग्यास चुलो र सिलिन्डर खरिद गरेको देखिन्छ । बाँकी १ करोड ३७ लाख ४६ हजारको एक प्रतिष्ठानको जग्गा खरिद गरेको प्रतिवेदनमा उल्लेख छ । कालीकोटको रास्कोट र खाँडाचक्र नगरपालिकाले ११ लाख २७ हजारको ४ वटा मोटरसाइकल खरिद गरेर निजी नम्बर राखेर चलाएको छ । गोरखा नगरपालिकाले १४ लाख ९५ हजारको ड्रोन खरिद गरेको छ । ड्रोन प्रयोगविहीन छ । धनुषाको हंसपुर नगरपालिकाले ९ लाख ९८ हजारको ५० थान मोबाइल खरिद गरेर जनप्रतिनिधिलाई बाँडेको छ । अघिल्लो आर्थिक वर्षमा पनि उक्त नगरपालिकाले ४ लाख ९८ हजारको मोबाइल खरिद गरेर जनप्रतिनिधिलाई नै बाँडेको महालेखाको प्रतिवेदनमा उल्लेख छ । त्यसैगरी धनुषाकै विदेह नगरपालिकाले नगर प्रमुखका लागि कपडा धुने मेसिन, एसी, लोबेड, फ्रिजसमेत १५ लाख २८ हजारको खरिद गरेको छ । रौतहटको इशनाथ नगरपालिकाले साडी, कुर्ता वितरणमा १० लाख ९७ हजार, फतुवा विजयपुरले साडी तथा ग्यास वितरणमा ८८ लाख ८६ हजार, मौलापुर नगरपालिकाले ग्यास चुलो वितरणमा ५० लाख ५० हजार खर्च गरेका छन् । सर्लाहीको वाग्मती नगरपालिकाले उपभोक्ताबाट सडक कालोपत्र गर्ने क्रममा बिटुमिन खरिदमा बिलभन्दा ६ करोड ४७ लाख ८० हजार बढी भुक्तानी दिएको भेटिएको छ । स्थानीय तहले गर्ने खर्चका सम्बन्धमा महालेखाले आव २०७३७४ देखि २०७५७६ सम्म लेखा परीक्षण नगराउने स्थानीय तहलाई अनुदान रोक्नुपर्ने सुझाव दिएको छ । आव २०७६७७ को ४ अर्ब ६३ करोड ८४ लाखसमेत ६ वटा महानगरपालिकाको बेरुजु १२ अर्ब ४२ करोड ३९ लाख छ । ११ उपमहानगरपालिकाको १ अर्ब ५२ करोड ३० लाखसमेत ४ अर्ब ३४ करोड ३० लाख बेरुजु छ । २०७६७७ को १८ अर्ब ९६ करोड ५७ लाखसमेत नगरपालिकाको बेरुजु ४८ अर्ब ४५ करोड ९७ लाख छ । त्यसैगरी ४ सय ६० गाउँपालिकाको बेरुजु २०७६७७ को १५ अर्ब ११ करोड ४० लाखसहित ३७ अर्ब ६३ करोड ७१ लाख छ । आव २०७६७७ मा ४ सय १७ गाउँपालिकाको मात्र लेखा परीक्षण गरिएको थियो ।"
पढाइ नभए पनि करोडौंको खाजा,"काठमाडौं (कास) शिक्षा मन्त्रालय मातहतका निकायभन्दा यसअन्तर्गतका विश्वविद्यालय, प्रतिष्ठान बोर्ड र संगठित संस्थामा अनियमितता र बेरुजु बढेको पाइएको छ । शिक्षा क्षेत्रमा ५ अर्ब ६३ करोड बेरुजु रहेकामा मन्त्रालय मातहतका त्यस्ता संस्थामा ५ अर्ब ४३ करोड बेरुजु देखिएको महालेखा परीक्षकको प्रतिवेदनले औंल्याएको छ । मन्त्रालय मातहतका निकायमा भने २० करोड मात्र बेरुजु देखिन्छ । त्रिभुवन विश्वविद्यालयलाई महालेखा परीक्षकको कार्यालयले विगत वर्षदेखि नै सुझावको आधारमा आर्थिक विवरणलाई पारदर्शी बनाउन सुझाव दिएको छ । तर त्रिविका सबै निकाय लेखा परीक्षणमा सहभागी हुने गरेका छैनन् । विश्वविद्यालयमा ३५ प्रतिशत शिक्षक र ३२ प्रतिशत कर्मचारीको दरबन्दी रिक्त छ । प्रत्येक वर्ष त्रिवि सेवा आयोगले विज्ञापन नगर्दा शिक्षक कमचारी पदपूर्ति हुन नसकेको हो । त्यसका कारण त्रिविले सयौं शिक्षक र कर्मचारी करारमा राख्ने गरेको छ । त्रिविका ६१ आंगिक क्याम्पसमध्ये ६ वटा क्याम्पसले मात्रै आन्तरिक आयबाट खर्च धान्ने गरेका छन् । तीमध्ये ३३ क्याम्पसले कुल खर्चको २५ प्रतिशतसम्म पनि आम्दानी गर्ने नगरेको प्रतिवेदनमा औंल्याइएको छ । त्यसकारण विश्वविद्यालयको खर्च बर्सेनि बढ्दै गएको हो । विश्वविद्यालय र क्याम्पसहरूले भाडामा लगाएको जग्गा, भवनबाट पनि आम्दानी गर्न नसकेको जनाइएको छ । त्रिपुरेश्वरस्थित एक व्यापारिक कम्पनीले त्रिविको जग्गा भोगचलन गरे पनि १ करोड ५२ लाख भाडा बुझाएको छैन । पाटन संयुक्त क्याम्पसले ७१ लाख र नेपाल कमर्स क्याम्पसले १३ लाख भाडा असुलउपर गर्न सकेको छैन । शिक्षण संस्थाहरूको आयस्रोत घट्दै जाँदा सरकारले छुट्याएको बजेटबाट अवकाश पाउने शिक्षक र कर्मचारीलाई सुविधा दिने गरिएको छ । त्रिवि मातहतका निकायले खर्च हुन नसकेको ५ अर्ब ३८ करोड रुपैयाँ पनि फिर्ता गरेका छैनन् । पदाधिकारी, शिक्षक, कर्मचारी र संस्थाहरूको नाम यो वर्ष मात्रै ४ अर्बभन्दा बढी रकम पेस्की दिइएको छ । तर, पेस्की फर्स्योट हुन बाँकी छ । त्रिविले आफ्नो जग्गाको संरक्षण र उपभोगसमेत गर्न नसकेको प्रतिवेदनले औंल्याएको छ । राष्ट्रिय परीक्षा बोर्डले पुराना कागज प्रतिकेजी ३१ रुपैयाँमा लिलाम बिक्री गरे पनि त्रिवि परीक्षा नियन्त्रण कार्यालयले १२ रुपैयाँमा मात्रै बिक्री गरिरहेको छ । प्रतिस्पर्धाबाट कागज बिक्रीको व्यवस्था मिलाउन महालेखाले निर्देशन दिएको छ । समयमा परीक्षा र नतिजा सार्वजनिक नभए पनि परीक्षा नियन्त्रण कार्यालयका कर्मचारीले गत आर्थिक वर्षमा मात्र ७७ लाख तलबबाहेकको भत्ता बुझेका छन् । संस्कृत विश्वविद्यालयले पनि आफ्नो जग्गा र सम्पत्ति संरक्षण गर्न नसकेको पाइएको छ । मध्यपश्चिम विश्वविद्यालयले स्वीकृत बजेटभन्दा गत आवमा २ करोड बढी रुपैयाँ खर्च गरेको महालेखाको प्रतिवेदनमा उल्लेख छ । कृषि तथा वन विज्ञान विश्वविद्यालयले अर्थ मन्त्रालयको स्वीकृतिबिनै शिक्षक, कर्मचारी भत्तामा २३ लाख खर्च गरेको हो । विश्वविद्यालयले आर्थिक नियमसमेत पालना नगरेकाले सुधार गर्न महालेखाले सुझाव दिएको छ । धनुषा, सिरहा र रौतहटका २८ वटा नगरपालिकाले मात्रै विद्यालय बन्द भएका बेला विद्यार्थीको दिवा खाजा कार्यक्रमका लागि १४ करोड २१ लाख ६८ हजार ५ सय ८२ रुपैयाँ निकासा गरेको महालेखाले औंल्याएको छ ।"
"एसएमजी चोर्ने एउटा, सजाय खेप्ने अर्कै","हत्या घटनापछि खुल्दै नयाँ तथ्य २०७५ पुस ५ को बिहानदेखि हराएको बडी नम्बर केआर १००७९२ र बट नम्बर (ख) २५ को एसएमजी हतियार किनबेच गरेको आरोपमा तारा र पवनविरुद्ध मुद्दा दायर भएको थियो । यो हतियार उनीहरूले लवकुमारबाट लिएको र यसलाई चोर्न सरोजले सहयोग गरेको भन्दै सजाय तोकिएको थियो । तर यही हतियार गत साउन ७ मा भरतपुरमा झाडीमा भेटियो । हतियार भेटिनुअघि त्यही दिनको बिहान भरतपुर१७ सिमलडाँडामा गोली लागेर मृत्यु भएको अवस्थामा सेनाका हुद्दा भरत गुरुङको शव भेटियो । चितवन प्रहरीले सोही दिन दिउँसो भरतपुर२० चनौलीबाट सेनाका सिपाही गंगाधर ढकाललाई पक्राउ गर्यो । ढकालको बयानका आधारमा घटनामा प्रयोग भएको हतियार एसएमजी उसै दिन बरामद भयो । घटनामा प्रयोग भएको हतियारको नम्बर केआर १००७९२ र बट नम्बर (ख) २५ नै हो । ब्यारेकबाट हराएको हतियार यही हो भनेर सेनाले पत्र लेखेरै जानकारी गराएको छ, चितवन प्रहरी प्रवक्ता डीएसपी सूर्यबहादुर थापाले भने । हतियार हराएपछि मुद्दा चल्दा हतियार भेटिएको थिएन । अहिले हतियार भेटिँदा सेनाकै एक व्यक्ति त्यसैबाट मारिएका मात्रै होइन, खास चोर को थियो भन्ने प्रश्न पनि उब्जिएको हो ।गत साउन ७ को घटना अनुसन्धानका क्रममा ढकालले सेनाको कालीबहादुर गणबाट आफू एक्लैले हतियार चोरेको बयान दिएका छन् । डीएसपी थापा भन्छन्, दि फेमस महिन्द्र दल गण पहिला भरतपुरमै थियो । जसका कारण ढकाललाई ब्यारेकको सबै क्षेत्र जानकारी थियो । त्यसैको फाइदा उठाएर हतियार लगेको देखिन्छ । भरतको हत्या अभियोगमा ढकालविरुद्ध लागेको मुद्दामा थुनछेक आदेश हुँदा चितवन जिल्ला अदालतले यो मुद्दा सैनिक अदालत नै पठाउने आदेश गरेको छ । तर यो घटनामा प्रयोग भएको हतियार चोरेको अभियोगमा सेनाबाट सजाय पाएका लवकुमार र सरोजको भूमिका के थियो भन्ने प्रश्न पनि खडा भएको छ ।"
गौरवकै कार्यक्रम अघि बढेनन्,"(मकवानपुर)  २०७४ माघ २८ मा वाग्मती प्रदेशका मुख्यमन्त्रीको रुपमा डोरमणि पौडेलले सपथ लिँदै गर्दा धेरैका लागि त्यो अनपेक्षित थियो । अष्टलक्ष्मी शाक्य, राजेन्द्र पाण्डेजस्ता तत्कालीन एमालेका शीर्षस्थ नेताहरू प्रदेशसभामा आउँदै गर्दा पौडेलले प्रदेश सरकारको नेतृत्व गर्ने अवसर पाउलान् भन्ने कसैको सोचको विषय थिएन । प्रदेशको जेठा सदस्यको हैसियतमा सुरुमा सभामुखको भूमिका निर्वाह गरेका पौडेल सबैलाई छक्क पार्दै मुख्यमन्त्री भए । जसरी अनपेक्षित रूपमा उनको आगमन भएको थियो, गत भदौ २ को राति उस्तै गरी आकस्मिक रूपमा उनको बर्हिगमन पनि भयो । संयोग यस्तो बन्यो, संसदीय दलमा उनै शाक्यलाई पराजित गर्दै मुख्यमन्त्री बनेका पौडेलले उनैलाई सत्ता हस्तान्तरण गर्नुपर्यो ।संघीय सरकारले दल विभाजनको अध्यादेश ल्याउने वित्तिकै एमालेको माधव नेपाल पक्षले नयाँ दल दर्ताको प्रक्रिया थाल्यो । त्यसको असर तत्कालै वाग्मती सरकारमा देखियो । मुख्यमन्त्री परिवर्तन भए । एकैदिनमा देखिएको यो उथलपुथलपूर्ण दृश्य लामो पृष्ठभूमिबाट तय भएको पौडेलको दाबी छ । यद्यपि पौडेलका ४२ महिना सात दिनको कार्यकालमा केही महत्त्वपूर्ण उपलब्धि, केही विवाद र धेरै योजना कागजमै सीमित भएर बित्यो ।संघीयता विज्ञ तथा राष्ट्रियसभा सदस्य खिमलाल देवकोटाको बुझाइमा पौडेलको कार्यकाल संघीयताको जग बसाल्न र प्रादेशिक संरचना तयार गर्न पूर्णरूपमा सफल भए पनि बजेट कार्यान्वयन र ठूला आयोजनाको सुरुवात र ठोस उपलब्धि हासिल गर्नमा भने असफल सावित भयो । पौडेल नेतृत्वको सरकार संघीय सरकारसँग टसल गरेर अगाडि बढ्न सकेन । जसले गर्दा संघीय राजधानीमा प्रदेशको उपस्थिति देखिएन । स्थानीय तहसँगको समन्वयमा पनि चुक्यो, देवकाटाले भने । उनले वाग्मती सरकारले अभिभावकसँग अधिकार माग्न र खोस्न नसक्दाको परिणाम अहिले देखिन थालेको बताए ।स्थायी राजधानी हेटौंडा तोक्नु र नामाकरण गर्नु आफ्नो कार्यकालको मुख्य उपलब्धी रहेको पौडेल स्वयं मान्छन् । राजधानी हेटौंडा कायम गर्नका लागि मैले धेरै मिहिनेत गरेको छु, उनले भने, पटकपटक संसद्मा चर्को आलोचना खेपेर भए पनि स्थायी राजधानी र नामकरण गरें ।प्रदेश सरकारले ९९ वटा कानुन पहिचान गरेको थियो । २ वर्षभित्र पहिचान भएका कानुनहरू बनाइसक्ने घोषणा गरे पनि पौडेलको कार्यकालभरी ६१ वटा मात्रै बने । सुरुवातमा सुविधा केन्द्रित कानुन निर्माणमा जोड दिएको भन्दै आलोचना भए पनि लोक सेवा आयोग ऐन, मदन भण्डारी स्वास्थ्य विज्ञान प्रतिष्ठान ऐनजस्ता महत्त्वपूर्ण ऐनहरू निर्माण भएका छन् । संघ सरकारले बनाएपछि मात्रै बनाउनुपर्ने कानुनहरू धेरै भएकाले कानुन निर्माणमा सुस्तता आएको आन्तरिक मामिला तथा कानुन मन्त्रालयको भनाइ छ । तर सरकारलाई चाहिने जति कानुन बनिसकेको पौडेलको दाबी छ ।१२ वर्षअघि नै शिलान्यास भएर अलपत्र हेटौंडा६ स्थित गौरीटार रंगशाला निर्माण, करिब २ दशकदेखि अड्किएको बहुप्राविधिक विश्वविद्यालयको काम उनकै पहलमा अघि बढेको छ । मदन भण्डारी स्वास्थ्य विज्ञान प्रतिष्ठान गठन गरी हेटौंडामा अर्को वर्षबाट चिकित्सा शिक्षा पढाउन तयारी पूरा गरेका छन् । २ महिनाअघि मात्रै प्रदेशसभा भवनको शिलान्यास भएको छ । प्रदेश राजधानीको एकीकृत पूर्वाधार विकास कार्यक्रम बजेटमा समावेश भए पनि त्यसमा ठोस प्रगति हुन सकेको छैन । प्रदेशको गौरवको आयोजनाको रुपमा परिभाषित भीमफेदीकुलेखानी सुरुङ मार्ग, विद्युतीय बस खरिद, प्रदेशको १३ वटै जिल्ला जोड्ने चक्रपथ निर्माणको काम अघि बढ्न सकेको छैन । सबै जिल्लामा एकीकृत सेवा कार्यालय सञ्चालन गर्ने योजना अघि सारेको भए पनि त्यो योजनामै सीमित छ"
५ सय ७६ ठेक्का अलपत्र,"(काठमाडौं)  सडक विभाग र मातहतका कार्यालयबाट व्यवस्थापन भएका सडक तथा ठेक्का प्रदेश सरकारलाई हस्तान्तरण गर्न ढिलाइ हुँदा ५ सय ७६ वटा ठेक्का अलपत्र परेको पाइएको छ । आर्थिक वर्ष २०७२७३ देखि २०७५७६ सम्ममा हस्तान्तरण गर्ने निर्णय भएका १ हजार १ सय ८१ ठेक्कामध्ये ६ सय ५ ठेक्का मात्र हस्तान्तरण भएका छन् । ५ सय ७६ ठेक्का हस्तान्तरण हुन नसकेका कारण अलपत्र परेको शुक्रबार सार्वजनिक महालेखा परीक्षकको ५८ औं वार्षिक प्रतिवेदनमा बताइएको छ । तिनको निर्माण पनि अधुरै छ । ती ठेक्काको म्याद सकिएको र निर्माण व्यवसायीलाई दिएको मोबिलाइजेसन पेस्की २२ करोड ४ लाख ६९ हजार बाँकीमध्ये कतिपय पेस्की जमानत र कार्यसम्पादन जमानतको म्यादसमेत समाप्त भएको छ । यसले गर्दा उक्त पेस्की जोखिममा परेको प्रतिवेदनमा औंल्याइएको छ । समयमै हस्तान्तरण नभएका कारण २६ करोड १४ लाख ८६ हजार रुपैयाँ खर्च गरी निर्माण भएका सडक संरचना तथा अन्य कार्य लामो समय अधुरो रहन गई बिग्रने तथा भत्कने र खर्चको उपादेयता समाप्त हुने अवस्था देखिएको प्रतिवेदनमा जनाइएको छ । ती ठेक्का सम्बन्धित प्रदेश सरकारलाई हस्तान्तरण गर्ने वा सडक विभाग स्वयंले बनाउने भन्ने सम्बन्धमा निर्णय गर्नुपर्ने पनि प्रतिवेदनले सुझाएको छ । यति मात्र होइन, देशभर निर्माणाधीन र बनिसकेका सडक पूर्वाधारमा जताततै बेथिति बढेको पाइएको छ । त्यसमा सबैभन्दा बढी समस्या पुष्पलाल (मध्यपहाडी) लोकमार्गमा रहेको पाइएको प्रतिवेदनले औंल्याएको छ । आयोजनाले २१ निर्माण व्यवसायीलाई दिएको पेस्की ३२ करोड ७६ लाख ११ हजार रुपैयाँ बैंक जमानत जफत गरी फर्छ्योट गरेकामा ४ करोड ९९ लाख ६ हजार ब्याज असुल गरेको छैन । सार्वजनिक खरिद नियमावलीअनुसार निर्माण व्यवसायीले समयमा काम नसके पेस्की फिर्ता लिँदा १० प्रतिशत ब्याज असुल्नुपर्छ । पुष्पलाल (मध्यपहाडी) लोकमार्ग योजना कार्यालय पाँचथर, गोरखा र काभ्रे, गाईघाटदिक्तेल सडक योजना, पुल योजना पश्चिम सेक्टर नम्बर३ नेपालगन्ज, सडक क्षेत्र विकास आयोजना, ११ किलो छेपेटार, भालुस्वाँराबारपाक सडक योजना गोरखा, संघीय सडक अनुगमन तथा सुपरिवेक्षण कार्यालय काठमाडौं गरी ९ कार्यालयले व्यवसायीबाट ब्याज असुलेका छैनन् । लमहीघोराहीतुलसीपुर सडक खण्ड निर्माण गर्न व्यवसायीसँग भएको खरिद सम्झौतामा ५० प्रतिशत अवधिमा ३० प्रतिशत भौतिक प्रगति नभए बैंक जमानतमार्फत ५० प्रतिशत पेस्की जफत गर्ने उल्लेख छ । २०७७ वैशाख मसान्तमा ५० प्रतिशत अवधि पूरा भए पनि ३० प्रतिशत भौतिक प्रगति नपुगेका कारण सम्झौताअनुसार बाँकी पेस्की जफत हुनुपर्ने भए पनि त्यसो गरिएको छैन । गाईघाटदिक्तेल सडक योजना कार्यालय, उदयपुर, पुष्पलाल (मध्यपहाडी) लोकमार्ग योजना काभ्रेअन्तर्गत खुर्कोटघुर्मी सडक खण्ड आदिमा पनि यस्ता समस्या रहेको प्रतिवेदनमा उल्लेख छ । सडक विभागले २०७० साउन २ मा मोबिलाइजेसन पेस्की कटाएपछि बाँकी बिल रकममा मूल्य समायोजन दिने गरी ठेक्का सम्झौता गर्न निर्देशन गरेको छ । तर निर्देशन पालना नगरी पेस्कीमा समेत मूल्य समायोजन दिने गरी सम्झौता गरेका कारण ७ कार्यालयले २८ निर्माण व्यवसायीलाई पेस्की नकटाई ७ करोड ३६ लाख ४८ हजार रुपैयाँ मूल्य समायोजन भुक्तानी दिई थप व्ययभार पारेको पनि प्रतिवेदनमा बताइएको छ । काठमाडौंतराई मधेस द्रुतमार्गका १४ वटा ठेक्कामा यो वर्षसम्म ३ अर्ब ७ करोड ४० लाख भुक्तानी भइसकेपछि कामको आवश्यकता नभएको भनी ठेक्का अन्त्य गर्ने प्रक्रियामा लगेको प्रतिवेदनले उल्लेख गरेको छ । विस्तृत सर्वेक्षण तथा डिजाइनबेगर ठेक्का गरेकाले कार्यसम्पादन गर्दागर्दै बीचमै बाँकी काम आवश्यक नभएको जनाई ठेक्का अन्त्य गर्ने प्रक्रियामा गएका कारण उक्त रकम भुक्तानी भएको हो । यो रकम भुक्तानी उचित थियो भनी यकिन गर्ने अवस्था नरहेको प्रतिवेदनमा उल्लेख छ । तसर्थ उल्लिखित खरिद सम्झौतासम्बन्धी सम्पूर्ण प्रक्रिया, सकिएको काम र त्यसबापतको भुक्तानीको यथार्थताबारे विस्तृत अध्ययन विश्लेषण गर्नुपर्ने देखिएको प्रतिवेदनले बताएको छ । भौतिक पूर्वाधार विकास मन्त्रालयअन्तर्गत लुम्बिनी प्रदेशका ३ कार्यालयमा २ अर्ब ६९ करोड ३३ लाख ७ हजारमा ठेक्का सम्झौता भएका ४६ ठेक्का पटकपटक म्याद थप्दा पनि सकिएका छैनन् । कर्णाली प्रदेशका ७ कार्यालयमा सम्झौता भई सुरु म्याद नाघेका २ अर्ब २९ करोड ८४ लाख ६१ हजारका ६४ ठेक्कामा ५० करोड २ लाख ५३ हजार (२१७६ प्रतिशत) भुक्तानी भए पनि ठेक्का अधुरै छन् । सुदूरपश्चिम प्रदेशअन्तर्गत दुई कार्यालयले दुई निर्माण व्यवसायीसँग २०७६ असार २६ सम्म कार्य सम्पन्न गर्ने गरी २४ करोड ४६ लाख ७१ हजारमा ठेक्का सम्झौता गरे । तर पटक पटक गरी ३ सय प्रतिशतसम्म म्याद थप्दा पनि १३ करोड ९१ लाख ९१ हजारको काम सकिन बाँकी छ । तोकिएको म्यादमा काम नसक्ने निर्माण व्यवसायीलाई ऐन र नियमावलीको उपयुक्त व्यवस्थाअनुसार आवश्यक कारबाही गरी निर्माण सम्पन्न गराउनुपर्ने प्रतिवेदनमा उल्लेख छ ।"
मर्जरमा साढे ४ अर्ब कर छली,"(काठमाडौं)  झन्डै साढे दुई दर्जन बैंक तथा वित्तीय संस्थाले मर्जरका क्रममा साढे चार अर्ब रुपैयाँ कर छली गरेको महालेखा परीक्षकको ५८ औं वार्षिक प्रतिवेदनले औंल्याएको छ । ती बैंक तथा वित्तीय संस्थाले मर्जर प्रक्रियामा प्राप्त लाभलाई आयमा देखाएर कर तिर्नुपर्नेमा त्यसो नगरेको प्रतिवेदनमा उल्लेख छ ।प्राप्ति गर्ने कम्पनीले प्राप्ति हुने कम्पनीको पहिचान भएका सम्पत्तिको प्राप्ति गर्दा र उक्त कम्पनीको पहिचान भएको दायित्व स्विकार्दा बजार मूल्यमा गर्नुपर्ने व्यवस्था छ । यो प्रक्रियामा पहिचान भएको सम्पत्तिमा स्वीकार भएको दायित्व घटाई बाँकी खुद सम्पत्तिबापत दिएको साधारण सेयरको बजार मूल्यका आधारमा आउने फरक रकमलाई अवस्थाअनुसार सौदाबाजी गर्दाको लाभ वा साखका रूपमा लेखांकन गर्नुपर्छ । लेखामानको उक्त प्रावधानविपरीत मर्जर एक्विजिसन गर्दा भएको लाभलाई प्राप्ति गर्ने कम्पनीले सोझै आफ्नो इक्विटीमा भएको परिवर्तन विवरणमा एक्विजिसन रिजर्भ, साधारण रिजर्भ, क्यापिटल रिजर्भलगायत शीर्षकमा देखाएका छन् । आयकरसम्बन्धी व्यवस्थाअनुसार सौदाबाजी गर्दा भएको लाभलाई नाफानोक्सान विवरणमा उल्लेख गरी लेखांकन गर्नुपर्नेमा त्यसो नगरेकाले प्रचलित लेखामान र आयकर ऐन २०५८ को दफा २२ विपरीत हुन गएको देखिन्छ, प्रतिवेदनमा भनिएको छ, बिजनेस कम्बिनेसनबाट प्राप्त लाभलाई २१ बैंक तथा वित्तीय संस्थाले उपयुक्तबमोजिम लाभ देखाई आयकर तिर्नुपर्नेमा सो नगरेकाले ती बैंकहरूको लाभ १४ अर्ब ९३ करोड ३ लाख रुपैयाँको कर नतिरेको देखिन्छ । आयकर ऐनअनुसार ३० प्रतिशतका दारले हिसाब गर्दा उक्त रकमबापत ती बैंक तथा वित्तीय संस्थाले ४ अर्ब ४७ करोड ९१ लाख रुपैयाँमा शुल्क एवं ब्याजसमेत छानबिन गरी कर निर्धारण र असुली गर्नुपर्ने प्रतिवेदनले औंल्याएको छ । २४ वटा वाणिज्य बैंक र १३ वटा बिमा कम्पनीले थप सेयर निष्कासन (एफपीओ) र सेयर लिलाममार्फत करिब साढे ३ अर्ब रुपैयाँ बराबरको रकम कर नतिरेको प्रतिवेदनको निष्कर्ष छ । अघिल्लो वर्ष पनि ५ वटा वाणिज्य बैंक र एक बिमा कम्पनीको मुनाफाबाहेकको लाभांश बापतको ७ अर्ब १३ करोड २३ लाख रुपैयाँमा २ अर्ब १३ करोड ९७ लाख राजस्व छुट हुन गएको व्यहोरा उल्लेख गरिएकोमा उक्त कर छुट रकम असुल गर्ने प्रक्रियाको अवलम्बन नगरी आन्तरिक राजस्व विभागको महानिर्देशकस्तरको निर्णयबाट सेयर प्रिमियमलाई निकायको आय गणना समावेश गर्नु नपर्ने भनी आयकर निर्देशिकाबाट व्याख्या गरिएको छ, प्रतिवेदनमा भनिएको छ, सो व्यवस्था आयकर ऐनको दफा १३९ र १४२ विपरीत देखिन्छ ।नेपाल स्टक एक्सचेन्जमा राष्ट्र बैंकको स्वामित्वमा रहेको सेयर बिक्री गर्दा कर छली भएको पनि महालेखाको निष्कर्ष छ । नेप्सेको सेयर स्वामित्व परिवर्तन हुँदा औसत मूल्य १ हजार ६ सय ६० का आधारमा बिक्री भएको थियो, प्रतिवेदनमा भनिएको छ, उक्त प्रक्रियामा २ अर्ब १३ करोड ३ लाख पुँजीगत लाभकर हुने देखिन्छ । उक्त लाभमा नेपालमा रहेको स्थायी संस्थापनबाट कट्टा गर्नुपर्ने अग्रिम कर, लाभकर र तिनमा लाग्ने शुल्क र ब्याजसमेत छानबिन गरी कर निर्धारण एवं असुल गर्नुपर्ने महालेखाको प्रतिवेदनमा उल्लेख छ ।"
सामाजिक सञ्जाल दर्ताबिनै चल्दा राजस्व गुम्दै,"(काठमाडौं)  दर्ता नभई फेसबुकलगायत सामाजिक सञ्जाल सञ्चालन हुँदा राजस्व गुम्ने गरेको पाइएको छ । महालेखा परीक्षकको वार्षिक प्रतिवेदन२०७८ मा इन्टरनेटमार्फत चल्ने भाइबर, मेसेन्जर, स्काइप, ह्वाट्स एपलगायत एप्लिकेसन दर्ता नभई चल्दा राज्यले राजस्व गुमाउनुपरेको उल्लेख छ । भाइबर, मेसेन्जर, स्काइप, ह्वाट्सएप, विच्याट, इमो तथा बैठक, गोष्ठी, सेमिनार सञ्चालन गर्ने जुम, बेभेक्स, सिस्को जस्ता एप्लिकेसन नेपालमा निर्बाध सञ्चालित छन्, प्रतिवेदनमा भनिएको छ, कानुनी तथा नीतिगत सुधार गरी यी सेवा प्रदायकलाई दर्ता गराई राजस्व असुल गर्ने व्यवस्था गर्नुपर्छ । कतिपय सेवाका लागि अमेरिकी डलर खाताबाट रकम भुक्तानीसमेत भइरहेको प्रतिवेदनमा उल्लेख छ । आयकर ऐनको दफा ६७ बमोजिम नेपालको करको क्षेत्रभित्र पर्ने भएकाले सेवा दिनुअघि दर्ता हुनुपर्ने व्यवस्था छ । तर यी कुनै पनि संस्था दर्ता नभएको पाइएको प्रतिवेदनले बताएको छ । यी सबै किसिमका आर्थिक क्रियाकलापलाई करको दायरामा ल्याई राजस्वको आधार फराकिलो बनाउन यस्ता एप्लिकेसनमा हुने अनलाइन विज्ञापनलाई करको दायरामा ल्याउनुपर्छ, प्रतिवेदनमा भनिएको छ । फोरजी सेवा विस्तारमा ढिलाइप्रतिवेदनले नेपाल दूरसञ्चार कम्पनीले सन् २०२० भित्र सक्नुपर्ने फोरजीएलटीई परियोजना विस्तार पनि ढिलाइ भएको बताएको छ । टेलिकमले १२ महिनाभित्र अर्थात् २०२० को फेब्रुअरीभित्र सकिसक्नुपर्ने उक्त परियोजनामा ढिलासुस्ती भएको प्रतिवेदनमा छ । असीमित डाटा ट्रान्सफर क्षमता भएको फाइबरमा आधारित प्रविधि (एफटीटीएच) विस्तार २०६७६८ बाट सुरु गरेकोमा हालसम्म उल्लेख्य प्रगति हुन सकेको देखिएन, प्रतिवेदनमा भनिएको छ, यसका लागि छुट्टाछुट्टै कोर, रेडियो एक्सेस नेटवर्कका लागि मूल्य अभिवृद्धि कर (भ्याट) र करबाहेक १९ अर्ब ६८ करोड रुपैयाँ खर्चिने निर्णय गरेको हो । २०७७ असार मसान्तसम्म २ लाख १९ हजार ग्राहक पुर्याउने लक्ष्यमा ४४ हजार २ सय मात्र छन् । बत्ती पावर, ब्याकअप ब्याट्री, सवारीसाधन, टुल्स उपलब्ध नहुनु तथा विदेशी कम्पनीसँग पर्याप्त समन्वय नहुनु जस्ता कारणले लामो समयसम्म नेटवर्क नचल्ने अवस्था रहेको प्रतिवेदनमा उल्लेख छ ।"
एकतिहाइ जनसंख्या वित्तीय पहुँचविहीन,"काठमाडौं (कास) नेपालका कुल नागरिकमध्ये ६७३४ प्रतिशतमा वित्तीय पहुँच पुगेको राष्ट्र बैंकको एक अध्ययनले देखाएको छ । राष्ट्र बैंकले शुक्रबार सार्वजनिक गरेको वित्तीय पहुँचसम्बन्धी अध्ययन प्रतिवेदनअनुसार अझै एकतिहाइ जनसंख्यामा वित्तीय पहुँच नपुगेको देखाएको हो । २०७६ असारसम्म यस्तो पहुँच करिब ६१ प्रतिशत थियो । क, ख र ग वर्गका वित्तीय संस्थामा २०७७ जेठ मसान्तमा कायम निक्षेप खाताको विवरणअनुसार प्रतिवेदन तयार पारिएको हो । वित्तीय साक्षरता प्रवर्द्धन, शाखा विस्तार, शाखारहित बैंकिङ, भुक्तानी प्रणालीको आधुनिकीकरणलगायत नीतिगत व्यवस्थाका कारण बैंक तथा वित्तीय संस्थाका प्रत्येक शाखाले सेवा पुर्याउने नागरिकको संख्या भने घट्दै गएको प्रतिवेदनले देखाएको छ । प्रतिवेदनका अनुसार क, ख र ग वर्गका संस्थाको शाखा संख्या २०७७ चैत मसान्तमा ५ हजार ९ सय ७८ छ । ७ सय ५३ पालिकामध्ये ७ सय ५० तहमा वाणिज्य बैंकका शाखा विस्तार भएका छन् । निक्षेप खाता संख्या तीन करोड ६३ लाख ६६ हजार र कर्जा खाता संख्या १६ लाख ८२ हजार ८ सय ४५ छ । २०७७ जेठ मसान्तमा तीन करोड १८ लाख ८६ हजार निक्षेप खाता छन् । यसमध्ये नेपाली प्राकृतिक व्यक्तिका दुई करोड ९९ लाख २८ हजार ४ सय ३६ छन् । तीनपुस्ते विवरणका आधारमा प्राकृतिक व्यक्तिको एक मात्र निक्षेप खाता गणना गर्दा २०७७ जेठ मसान्तमा ६७३४ प्रतिशत नागरिकको कम्तीमा एक निक्षेप खाता देखिएको छ, प्रतिवेदनमा उल्ल्खे छ, २०७६ असारमा कम्तीमा एक निक्षेप खाता भएकाको संख्या ६०९ प्रतिशत थियो । कुल निक्षेप खातामा प्राकृतिक व्यक्तिको हिस्सा ९३४८ प्रतिशत छ । प्रतिहजार जनसंख्याको ९ सय ९८ खाता छन् । त्यसमा प्रतिहजार पुरुषका बैंक खाता १ हजार ३ सय १४ र प्रतिहजार महिलाका खाता ६ सय ८७ छन् । प्रदेशगत रूपमा सबैभन्दा बढी वाग्मतीमा प्रतिहजार १ हजार ८ सय २ र कर्णालीमा सबैभन्दा कम प्रतिहजार व्यक्तिमा ४ सय ५८ खाता छन् ।"
सम्मेलनका लागि समिति,काठमाडौं (कास) गैरआवासीय नेपाली संघको दसौं विश्व सम्मेलनका लागि परराष्ट्रमन्त्रीको अध्यक्षतामा २० सदस्यीय उच्चस्तरीय आयोजक समिति गठन गरिएको छ । सम्मेलन आगामी कात्तिक ६८ मा काठमाडौंमा हुँदै छ ।
पर्यटनमा बेरुजु ४४ करोड ५८ लाख,"काठमाडौं (कास) महालेखाको ५८ औं प्रतिवेदनले पर्यटन मन्त्रालय र मातहतका १२ वटा निकायमा ४४ करोड ५८ लाख बेरुजु देखाएको छ । जसमा १ करोड १४ लाख म्याद नाघेको पेस्की देखिएको छ । त्यस्तै मन्त्रालयका संगठित संस्था र समिति गरी १४ वटा निकायमा ९७ करोड ५४ लाख बेरुजु देखिएको छ । प्रतिवेदनअनुसार नागरिक उड्डयन प्राधिकरणमा संस्थाको इजाजत नवीकरण नगरी १० वटा वायु सेवा कम्पनी सञ्चालनमा छन् । प्राधिकरणले विभिन्न वायु सेवा, संस्थालगायतबाट उठाउनुपर्ने ८६ करोड ९९ लाख बक्यौता असुल गर्न सकेको छैन । जसमा अस्तित्वमा नरहेका दुई हवाई सेवा कम्पनीको मात्रै ८ करोड रुपैयाँ बक्यौता छ । देशभरका ५४ विमानस्थलमध्ये २२ मात्रै सञ्चालनमा छन् । नयाँ विमानस्थल बनाइँदा लाभ विश्लेषण गरेर मात्र बनाउन सुझाव दिइएको छ । हाल प्राधिकरणमा थप १२ वटा निर्माणका लागि प्रस्ताव अघि बढाइएको छ । यस्तै पर्यटन विभागले देशभरका १५ क्यासिनोमध्ये ५ क्यासिनोबाट २०७६७७ सम्मको २२ करोड ७२ लाखसमेत गरी कुल १ अर्ब ८ करोड ६३ लाख असुल नगरेको जनाएको छ । प्रतिवेदनले सुरज वैद्यको संयोजकत्वमा गठन गरिएको नेपाल भ्रमण वर्ष २०२० ले गरेको ३५ करोड २८ लाख खर्च उपलब्धिमूलक नभएको भनेको छ । नेपालमा २६ करोड ६६ लाख र विदेशमा ३ करोड ९६ लाख खर्च भएको थियो । उक्त खर्च उद्देश्यअनुरूप नभएको प्रतिवेदनले जनाएको छ । पर्यटन प्रवर्द्धन गर्ने पर्यटन बोर्ड हुँदाहुँदै वैद्यको संयोजकत्वमा छुट्टै अस्थायी संरचना खडा गरी कार्यक्रम सञ्चालन गरिनु पनि उपयुक्त नदेखिएको पनि उल्लेख छ । त्यसैगरी ४ करोड रुपैयाँ खर्च गरिएको दशरथ रंगशालाको उद्घाटन कार्यक्रम पनि बोलपत्रको माध्यमबाट खरिद नगरी सोझै पटकपटक खरिद गरेर प्रतिस्पर्धी विधि नअपनाइएको जनाएको छ ।"
सांसदले भने १२ को परीक्षा नरोकौं,"काठमाडौं (कास) मिति निर्धारण गरेर पनि रोकिएको १२ कक्षाको परीक्षा सञ्चालन गर्न सांसदहरूले सुझाव दिएका छन् । प्रतिनिधिसभाको शिक्षा तथा स्वास्थ्य समितिले शुक्रबार शिक्षा मन्त्रालय र राष्ट्रिय परीक्षा बोर्डका पदाधिकारीसँग गरेको छलफलमा सांसदहरूले सीसीएमसीले अनावश्यक हस्तक्षेप गर्दै परीक्षा रोक्न सिफारिस गरेको आरोपसमेत लगाए । दोस्रोपटक तय गरिएको मितिअनुसार साउन ३१ देखि हुने भनिएको परीक्षा अन्तिम समयमा स्थगित गरिएको थियो । खोप लगाएर मात्रै परीक्षा भनेर कुरेर नबसौं, खोप लगाएकाहरूमा पनि कोरोना देखिएको छ, पूर्वशिक्षामन्त्री गिरिराजमणि पोखरेलले भने, विद्यार्थीलाई अन्योलमा नराखौं, साना साना समूह बनाएर परीक्षा सञ्चालन गरौं । सांसद मानबहादुर विश्वकर्माले त्रिभुवन विश्वविद्यालय, कक्षा ११ र विदेशी बोर्डहरूको परीक्षा सञ्चालन गर्ने तर कक्षा १२ को मात्रै किन रोक्ने भन्दै असन्तुष्टि जनाए । परीक्षा स्थगित गरेर विद्यार्थीलाई सधैं अन्योलमा राख्न नहुने उनको भनाइ थियो । परीक्षा स्थगित गरेर सरकारले अपरिपक्व निर्णय गरेको सांसद सुरेन्द्र यादवले बताए । सांसद जीवनराम श्रेष्ठले सीसीएमसीले हचुवाको भरमा परीक्षा रोक्न सिफारिस गर्दा शिक्षा मन्त्रालयले समेत गैरजिम्मेवारपन देखाएको आरोप लगाए । परीक्षा रोक्न स्वास्थ्य मन्त्रालयले सीसीएमसी र सीसीएमसीले शिक्षा मन्त्रालयमार्फत राष्ट्रिय परीक्षा बोर्डलाई सिफारिस गरेका थिए । छलफलमा बोर्डका अध्यक्ष चन्द्रमणि पौडेललगायत पदाधिकारीले सीसीएमसीको सिफारिसका आधारमा परीक्षा स्थगित गर्नुपरेको बताएका थिए । परीक्षाको तयारी पूरा भएको थियो, सकभर स्वास्थ्य मापदण्ड पालना गरेर परीक्षा लिँदै थियौं, उनले भने, अचानक परीक्षा रोक्न भनियो, १२ कक्षाको परीक्षा मात्र रोक्नुपर्ने कुनचाहिँ भेरिएन्ट हो ? हामीले पनि बुझ्न सकेका छैनौं । परीक्षा स्थगित गर्न सिफारिस गर्नुअघि स्वास्थ्य मन्त्रालय, सीसीएमसी, शिक्षा मन्त्रालयले परीक्षाको तयारी र स्वास्थ्य मापदण्डको विषयका सोधखोज नै नगरेको उनले गुनासो गरे । शिक्षा सचिव रामप्रसाद थपलियाले शुक्रबारबाट कक्षा १२ का विद्यार्थीलाई पनि खोप दिन थालिएकाले परीक्षा सञ्चालन गर्न सकिने बताए ।"
च्यासलको युथ एकेडेमी,"काठमाडौं (कास) च्यासल युथ क्लबले युवा खेलाडी विकास र उत्थानका लागि एकेडेमी सञ्चालन गर्ने भएको छ । च्यासल युथ क्लब, अखिल नेपाल फुटबल संघ र कीर्तिपुरस्थित पुष्पसदन हाइस्कुलबीचको सहकर्यमा फुटबल एकेडेमी स्थापना गरिने क्लबले जनाएको छ । एकेडेमीका लागि च्यासल युथका अध्यक्ष रमेश व्यञ्जनकार र पुष्पसदनका प्रिन्सिपल रामधन राईले सम्झौतापत्रमा हस्ताक्षर गरेका छन् । एन्फाको तर्फबाट अध्यक्ष कर्माछिरिङ शेर्पाको उपस्थितिमा उपाध्यक्ष, ग्रासरुट तथा युवा समिति संयोजक उपेन्द्रमान सिंहले सम्झौतामा हस्ताक्षर गरे । एकेडेमी च्यासलपुष्पसदन युथ फुटबल एकेडेमीको नामबाट सञ्चालन हुनेछ । क्लबका ७ र स्कुलका ७ गरी १४ खेलाडी पहिलो वर्ष एकेडेमीमा हुनेछन् । क्लबले दोस्रो वर्षमा अन्य सात खेलाडी थप्दै २१ खेलाडीलाई प्रशिक्षण दिनेछ ।"
टेबलटेनिस खेलाडी छनोट,"काठमाडौं (कास) अखिल नेपाल टेबलटेनिस संघले कतारमा हुने २५ औं एसियाली टेबलटेनिस प्रतियोगिताका लागि ६ खेलाडी छनोट गरेको छ । लैनचौरस्थित राष्ट्रिय टेबलटेनिस प्रशिक्षण केन्द्रमा भएको दुईदिने छनोट प्रतियोगिताबाट ३३ पुरुषमहिला खेलाडी छनोट गरिएको हो । पुरुषमा पुलिसका विनेश खनियाँ, काठमाडौंका अमरलाल मल्ल र प्रहरीका स्यान्टु श्रेष्ठ छनोट भए । वैकल्पिकमा एभीएम टेबलटेनिस क्लबका संयोग कपाली र विलोश श्रेष्ठ छन् । महिलामा एपीएफकी सिक्का सुवाल, एभीएमकी इभाना थापा मगर र प्रहरीकी एलिना महर्जन छानिए । वैकल्पिकमा आर्मीकी रविना महर्जन र एभीएमकी वियन्का राई छन् । छनोटमा ९९ पुरुषमहिला खेलाडीले राउन्ड रोविन लिगका आधारमा प्रतिस्पर्धा गरेका थिए । प्रतियोगिता दोहामा असोज ६ देखि १२ सम्म हुनेछ ।"
ईपीएलका विभिन्न सम्झौता,"काठमाडौं (कास) बजाज पल्सर एभरेस्ट प्रिमियर लिग (ईपीएल) हिमालय टेलिभिजनबाट प्रत्यक्ष प्रशारण हुने भएको छ । ६ फ्रेन्चाइज टोली सहभागी हुने ईपीएलको तेस्रो संस्करण असोज ९ देखि त्रिवि क्रिकेट मैदान कीर्तिपुरमा हुँदै छ । ईपीएलको ब्रोडकास्ट अधिकार पाएको एडप्याडले शुक्रबार हिमालय टिभीसँग सम्झौता गरेको छ । हिमालय टिभीले प्रत्यक्ष प्रसारण गर्नेछ । एडप्याडले ओएसआर स्पोर्टससँग डिजिटल पार्टनर, त्रिवेणी ग्रुपसँग प्रमुख प्रायोजक, रमेश क्रपसँग इन एसोसिएसन, डाबर रिएल इमुनोसँग सहप्रायोजन र एड रिलिजसँग मार्केटिङ पार्टनरमा पनि सम्झौता गरेको छ । एडप्याडले भारतसँग नेपालले खेल्न लागेको मैत्रीपूर्ण फुटबल खेलको प्रशारण अधिकार जिम्मा पाएको जनाएको छ । नेपाल र भारतबीच भदौ १७ र २० मा दशरथ रंगशालामा यी दुई खेल हुँदै छ ।"
प्रधानमन्त्रीलाई ज्ञापनपत्र,"काठमाडौं (कास) राष्ट्रिय खेलकुद परिषद् कर्मचारी संघले प्रधानमन्त्री शेरबहादुर देउवालाई कर्मचारीको हकहितका विषय समेटर ज्ञापनपत्र बुझाएको छ । शुक्रबार बालुवाटरमा संघका अध्यक्ष रञ्जन थापाको नेतृत्वमा गएको संघको प्रतिनिधिमण्डलले खेलकुद परिषद र खेलक्षेत्रमा रहेका विभिन्न विकृति र विसंगतीसहित कर्मचारी हकहितका बिषयलाई समेटेर परिषदका संरक्षक रहेका प्रधानमन्त्रीसमक्ष ज्ञापनपत्र बुझाएको हो । ज्ञापनपत्रमा लामो समयदेखि बढुवा नभएको, करार व्यवस्थापन गर्नुपर्ने, स्थायी प्रकृया थाल्नुपर्ने, कर्मचारीलाई प्रदेशमा समायोजन नगरी काजमा खटाइएकोमा समायोजन गर्नुपर्ने, उपदान रकम १५ प्रतिशत कट्टा गरिएकोमा निजामती कर्मचारीसरह नै ५ प्रतिशत मात्रै कट्टा गर्नुपर्ने र निजामती कर्मचारीसरह सेवासुविधा प्राप्त गर्नुपर्नेलगायतका माग छिटो कार्यान्वयनमा ल्याउन पहल गर्न भनिएको छ ।"
समुद्र किनारमा एक कुटी,"पुछारमातिमीलाई अझै पनि लाग्छ, समुद्र किनार भइदिएको भए म सम्पन्न र सुखी हुन्थेँ ? तिम्रो प्रकृतिले त्यस्तो सम्भावना देखाउँदैन । तिमी हदै सुखी भए फिलिपिन्स र इन्डोनेसियाका टापुहरूबीच देखिने डुंगामा किराना पसल र चमेनागृह राखेर भौंतारिइरहने ससाना पसलेमा परिणत हुने थियौ । तिमीलाई सयौं माछाका स्वाद थाहा हुने थियो । तर, पुर्खाले बेहोरेका सुनामीका अनगिन्ती कथाहरू सुनाइरहन्थ्यौ । अनि आफू भने समुद्री आँधी र सुनामीको एउटा समाचार बनिरहन्थ्यौ । आज तिमीलाई जब म हेर्छु तिमी कुनै सिपिङ म्याग्नेट हुने सम्भावना परपरसम्म देख्दिनँ । म तिमीले समुद्रको पीँधबाट सुन ओसारिरहेको स्वैरकाल्पनिक दृश्य पनि देख्दिनँ । म तिमीले समुद्री छालबाट बिजुली निकालिरहेको तिलस्मी रेखाचित्रसम्म पनि कोर्न सक्दिनँ । किनारमा समुद्र भइदिएको भए तिमी हुने थिएनौ । किनभने तिम्रो अहिलेको जे कुटी छ, त्यही नै सम्भवतः हुने थिएन । तिमीलाई फुत्केको माछो ठूलो भएको मात्रै हो ।"
"निजी वायुयान आकाशमा, ध्वजावाहक भुइँमा","काठमाडौंबाट मनसुनी बादल छल्दै ११ हजार फिटमाथि उडेको बुद्ध एयरको अमेरिकी विचक्राफ्ट विमान पोखरामा अवतरण गर्यो । लगत्तै उडान गर्दा काठमाडौंतर्फ सोझिएन । फेवातालमाथि ह्विस्की फोरवान (डब्लु४१) हवाई रुट समातेर पश्चिमतर्फ लाग्यो, दोस्रो गन्तव्य थियो भैरहवा ।बिहान ७ बजे काठमाडौंबाट उडेका क्याप्टेन शैलेश रावल र कोपाइलट योगेश राई पोखराबाट १८ यात्रु बोकेर भैरहवातर्फ लाग्दै थिए, भैरहवाका यात्रुलाई लिएर उनी फेरि पोखरा फर्किए । पोखराबाट फेवातालमाथि हुँदै जहाज फेरि पश्चिमतर्फ लाग्यो, अबको गन्तव्य थियो नेपालगन्ज । नेपालगन्जपोखरा ओहोरदोहोरपछि उही जहाज अर्को फन्को लाउन फेरि भैहरवा पुग्यो । यसरी ६ घण्टामा ६ सय १० नटिकल माइल (११ सय २९ किलोमिटर) को हवाई रुट पार गरेर पुन्टे जहाज दिउँसो काठमाडौं फर्कियो । यसरी अहिले पोखरालाई केन्द्र बनाएर बुद्ध एअरले सुरु गरेको अन्तरप्रदेश उडानले नेपाली उड्डयनमा नयाँ आयाम थपिएको छ । दैनिक साढे ६ हजार हाराहारी आन्तरिक यात्रु उडाउँदै आएको बुद्ध एयरले संकटकै बीच आफ्नो नजर पोखरातर्फ सोझ्याएको छ । उसले गण्डकी प्रदेशका नौ जिल्लालाई तराईका विराटनगर, जनकपुर, सिमरा, भरतपुर, भैरहवा र नेपालगन्जसँग जोड्ने मात्र होइन, सीमापारिका भारतीय पर्यटकलाई सीधै पोखरा घुमाउने योजना अघि सारेको छ । त्यसो त २० को दशकमा नेपाल वायुसेवा निगमले पोखरलाई पश्चिमी हब बनाएको थियो, निगमका डकोटा, एभ्रो र पछि ट्वीनअटरले पोखराबाट पश्चिम भैरहवातर्फ उडान भर्थे । यसका पूर्वउपमहाप्रबन्धक राजु केसी सम्झन्छन्, सिद्धार्थ र पृथ्वी राजमार्ग निर्माण हुनुअघि पोखराका लागि लाहुरे मात्रै होइन, नुनदेखि कर्कटपाता ओसार्नेसम्मको जिम्मा निगम एक्लैको थियो । राजमार्ग चलेपछि निगमका उडान कटौती हुँदै गए । २०४६ सालपछि निजी क्षेत्रका वायुसेवा कम्पनीको आगमन त भयो । तर, यात्रुको पहिलो रोजाइ निगम नै हुन्थ्यो । यही बेला एकै पटक एभरेस्ट, नेपाल एअरवेज र नेकोन एयर भित्रिएका थिए । व्यवस्थापकीय कमजोरीले यी तिनै कम्पनी छिट्टै टाट पल्टिए । ०४६ ताका निगमसँग आन्तरिक उडानमा सक्रिय ११ ट्वीनअटर, ३ एभ्रो र एउटा पिलाटस पोर्टर गरी १५ जहाज थिए । निगमले ०६३ सालमा जारी गरेको श्वेतपत्रअनुसार, २०४३ देखि २०४९ सम्म संस्था प्रगतिको उच्चतम विन्दुमा पुगेको थियो ।त्यसताका निगमका १५ विमानले देशभरका ४४ विमानस्थलमा यात्रु तथा कार्गो सेवा दिन्थे । त्यसपछि भएको राजनीतिक हस्तक्षेप, भ्रष्टचार, ढिलासुस्तीलगायत दर्जनौं कमजोरीले निगमको बेडा (फ्लिट) बाट जहाज घट्दै गए । अहिले निगम काठमाडौंबाहिर १० गन्तव्यमा (बाजुरा, जुम्ला, सिमकोट, ताल्चा, चौरजहारी, तुल्सीपुर, भोजपुर, फाप्लु, थामखर्क, ताप्लेजुङ) उडान गरिरहेको छ । ३७ वर्ष पुराना जम्मा दुई ट्वीनअटर र कमजोर व्यवस्थापनका कारण नियमित उडान असम्भवजस्तै छ, यी जहाज दिनमा ४ घण्टा पनि उड्दैनन् । तर, एउटा विमान औसतमा दैनिक ५ घण्टाभन्दा बढी उडाउँदै बुद्धका १५ जहाजले ३३ रुट जोडेको छ । ६३ वर्षको व्यावसायिक जीवनमा आन्तरिक उडानका लागि निगमले हेलिकोप्टरदेखि चिनियाँ जहाजसम्म ४७ विमान खरिद गर्यो । तर, अहिले निगम दुईवटा बूढा ट्वीनअटरको भरमै आन्तरिक उडानमा निजी क्षेत्रसँग प्रतिस्पर्धा गर्न खोजिरहेको छ । निगमको दाँजोमा निजी क्षेत्रका ८ वायुसेवा कम्पनी धेरै गन्तव्य र धेरै उडान गर्ने सूचीमा पुगिसके । निजी क्षेत्रबाट अग्रपंक्तिमा रहेको बुद्धले पोखराबाट आक्रामक शैलीमा बजार विस्तार गर्ने योजना बनाइरहँदा निगमको पोखरा कार्यालयमा ताला लगाएको देखियो । २०७६ जेठपछि दुई वर्षमा काठमाडौंपोखरा अनि पोखराजोमसोमका लागि व्यावसायिक उडान भएकै छैनन्, निगमका पोखरा क्षेत्रीय कार्यालयका प्रमुख बन्धुराज न्यौपाने भन्छन् । पोखराको केन्द्रमै आफ्नै ५ रोपनी जग्गा भए पनि निगमले मासिक २२ हजार भाडामा कार्यालय चलाइरहेको छ, जहाँ लकडाउनअघि करारसमेतमा गरी १० कर्मचारी थिए । अहिले दुई जना पोखरा र एक जना जोमसोममा छन् । जोमसोममा उडानै नभए पनि मासिक १५ हजार रुपैयाँमा कार्यालय चलिरहेको छ । मासिक लाखौं रुपैयाँ तलब तथा अन्य सुविधा खर्चिरहेको निगमका यी दुबै सेक्टरका कर्मचारी दुई वर्षदेखि कामविहीन छन् । यता, बुद्ध एयरका प्रबन्ध निर्देशक वीरेन्द्रबहादुर बस्नेतका अनुसार, तिहारलगत्तै बुद्धको बेडामा १६ औं विमान थपिँदै छ । एटीआर जहाज थप्न नागरिक उड्डयन प्राधिकरणले अनुमति दिइसकेको छ । बुद्धले एटीआरमार्फत उक्त विमान करिब ५६ करोडमा खरिद गर्ने टुंगो लागिसकेको छ । यो जहाज थपिएपछि नेपालको आन्तरिक उडानको इतिहासमा सबैभन्दा धेरै विमान एकैसाथ उडाउने वायुसेवा कम्पनी हुनेछ बुद्ध । निगमभन्दा ३९ वर्ष कान्छो बुद्ध संघीय शासन प्रणालीसँगै अन्तरप्रदेश जोड्ने व्यवसाय विस्तारको तयारी गरिरहेको छ । यतिबेला निगम भने आन्तरिक द्वन्द्वमा छ । ५१ दिनदेखि महाप्रबन्धक डिमप्रसाद पौडेललाई कार्यालय प्रवेशमा रोकेर कर्मचारीले आन्दोलन गरिरहेका छन् । असार १८ पछि कार्यालय जान नपाएका महाप्रबन्धक पौडेलले कहिले सिंहदरबारस्थित पर्यटन मन्त्रालयबाट, कहिले रेस्टुरेन्ट त कहिले घरैबाट निगम हाँकिरहेका छन् । उता, जाउलाखेलस्थित बुद्धको प्रधान कार्यालयमा बुधबार भेटिएका प्रबन्ध निर्देशक बस्नेत कोरोना संक्रमणको त्रास न्यून भएसँगै पोखरालाई काठमाडौंजस्तै दोस्रो हब बनाउने तयारीमा जुटिरहेका थिए । यो पेन्डामिक (महामारी) इन्डेमिक (अन्त्य) होस् मात्रै, हामी अन्तरप्रदेश उडान गरेर बजार पिट्नेछौं, स्थापनाको ५ वर्ष घाटामा चलेको बुद्धको दोस्रो पुस्ताका सञ्चालक बस्नेतले भने, गण्डकी प्रदेशको राजधानी पोखरा ११ जिल्लाको केन्द्रमा पर्छ । ती जिल्लाका बासिन्दाको काठमाडौंपोखरा ओहोरदोर त छँदै छ । यीबाहेक पोखरालाई क्रससेक्टर (अन्तरप्रदेश) उडानबाट नेपालगन्ज, भैरहवा, भरतपुर, सिमरा, जनकपुर, विराटनगरसँग जोड्ने उडान गर्दै छौं ।पोखरालाई हब बनाउनुको बुद्धको उद्देश्य हो गण्डकी प्रदेशका स्थानीयलाई काठमाडौं नआई सीधै भारतीय सहरमा सस्तो भाडादरमा ल्याउनुपुर्याउनु । एटीआरमा पाँच हजारमा पोखराबाट भैरहवा वा नेपालगन्ज ओर्लेर त्यहाँबाट लखनउ र गोरखपुर हुँदै दिल्लीसम्म जान सकिने रहेछ, बस्नेत भन्छन्, अबको हाम्रो लक्ष्य नेपालको हवाई यातायातलाई सबैको पहुँचमा पुर्याएर पुनः परिभाषित गर्नु हो । पोखराबाट हुने अन्तरप्रदेश उडानको योजना छ विदेशी पर्यटकलाई बर्दियादेखि सुदूरपश्चिमको शुक्लाफाँटासम्म घुमाउनु, भारतीय गर्मी सहरबाट त्यहाँका नागरिकलाई ठण्डी सहर पोखरा डुलाउनु । बुद्धलाई पछिल्लो पटक प्राधिकरणले काठमाडौंबाहिरका ६ विमानस्थलमा ६ विमान नाइटस्टप गराउने सर्तमा जहाज थप्ने अनुमति दिएको थियो । यीमध्ये उसले पहिलो चरणमा जनकपुर र विराटनगरमा दुई जहाज नाइटस्टप गराउँदै छ । बस्नेतका अनुसार, जनकपुरमा रहने जहाजले अबको केही समयपछि अयोध्यामा उडान गर्नेछ । त्यता घुम्न गइरहने सियारामहरू भन्छन् अयोध्या हिन्दु पर्यटकको इपिसेन्टर हो । अर्थात् जुन उद्देश्यले पर्यटकहरू अयोध्या पुग्छन्, त्यही उद्देश्यले जनकपुरधाम पनि आउँछन्, बस्नेत भन्छन्््््््, जनकपुर आउने भारतीयलाई चलो पोखरा भन्दै क्रस सेक्टर उडानबाट पोखरा पुर्याउने काम पनि बुद्धले नै गर्नेछ । बुद्ध न्यूननर्मल लाई कुरेर मात्रै बसेको छ । निगमले आन्तरिक उडानमा वार्षिक ३० देखि ५० करोडसम्म व्यापार गर्छ । त्यो दाँजोमा वार्षिक साढे ७ अर्बको कारोबार गरिरहेको बुद्धको अबका वर्षहरूमा ३० लाख सिट सृजना गर्ने लक्ष्य छ । यो भनेको १० अर्ब रुपैयाँभन्दा बढीको व्यापार लक्ष्य हो । यसका लागि उसले चालक दललगायत जनशक्ति उत्पादन र अन्य तयारी लगभग पूरा गरिसकेको छ । बुद्ध एयरको सफलताको स्रोत के हो ? बस्नेतको जवाफ छ, बुद्ध एयर बाइदबुक्स (नियमअनुसार) सञ्चालन भएकैले सफलता मिलेको हो । हामी आर्थिक कारोबार, कर, मानव संसाधन सबै नियमसंगत र पारदर्शी ढंगले चलाउँछौं । यता १० अर्ब सञ्चित घाटा र ४७ अर्ब दीर्घकालीन ऋण बोकिरहेको निगमका अधिकारी गत माघयता नियमित अर्थ मन्त्रालय धाइरहेका छन् । तत्काल वित्तीय संस्थाहरूको साँवा तथा ब्याज तिरिदिन उनीहरूले सरकारी ढुकुटीबाट ६ अर्ब रुपैयाँ मागिरहेका छन् । तत्कालीन अर्थमन्त्री विष्णु पौडेलले ससर्त सहयोग गर्ने जवाफ दिएका थिए । तर, सरकार बदलिएपछि त्यो योजना अलपत्र छ । आन्तरिक उडानमा बुद्धको बजार हिस्सा ५१ प्रतिशत र यतीको करिब २५ प्रतिशत पुग्दा निगमको २ प्रतिशत मात्रै छ । निगम जोगाउन सरकारले आर्थिक सहायता दिएर मात्रै समाधान हुने देखिँदैन, सरकारले गठन गरेका यसअघिका आधा दर्जन आयोगका प्रतिवेदनको सार छ, राष्ट्रिय गौरव बोकेको ध्वजावाहक संस्थामा आमूल परिवर्तन नगरेसम्म सरकारले जति लगानी खन्याए पनि उँभो लाग्नेवाला छैन । ब्रान्डन्यु जहाज किन्ने निगमका विमान प्रायः विमानस्थलमा घाममा सुतिरहेका देखिन्छन् । तर, सेकेन्डह्यान्ड विमान ल्याउने निजी वायुसेवा कम्पनी उसलाई उछिन्दै दिनरात उडेका उड्यै छन् ।"
कसको जित ? कसको हार ?,"हरे आइमाईको जात ! बिहेको दुई महिनामै नछुनु रोकिएछ नि फलानोकी बुहारीको ! मेरो बिहे हुनुअघि घरमा, मन्दिरमा, केही अनौपचारिक जमघटमा टोलकी नयाँ बुहारीबारे माथिका खासखुस सुनिरहन्थेँ । तर, कहिल्यै सोचेकी थिइनँ बिहेपछि मैमाथि संकेत गरेर कसैले एकदिन यस्तै भन्नेछ ! अब मेरो बिहेपछिको कुरा सम्झना गरौं । म बाटोमा हिँडिरहँदा एक महिलाले अर्कीलाई मैतिर देखाउँदै एकदिन भनिन्, हेर हेर, उसको बिहे भएको एक वर्ष पनि भएको छैन, कत्रो पेट बनाएर हिँडेकी ! जति नै प्रगति गरेनि, पढेनि आईमाई भनेको आईमाई नै हो ! भन्नेले त्यति भनिसकेपछि सुन्ने श्रोताको टाउको मतिर फरक्क फर्किएको थियो । दैनिकजसो कोही न कोही नयाँनयाँ मान्छेले मतिर फर्केर यस्तैयस्तै भनेको सुन्थें । वचनहरूले कहिलेकाहीं त फतक्कै गल्थें । कहिलेकाहीं असाध्यै दिक्क लाग्थ्यो । खासमा त्यसबेला भित्रैदेखि लाज पनि लागेर आउँथ्यो । र, ठूलै गल्ती वा अपराधै गरेझैं लाजले रातै भएकी हुन्थें । आफ्नै घरको पिँढीमा त वचन सुन्थेंसुन्थें । काम गर्ने कार्यालयमा पनि महिलाहरू नै मेरो खिल्ली उडाउँथे । मानौं म मजाक गरिनुपर्ने मानिस हुँ, एउटा हास्यको विषय हुँ ।गर्भवती भएका बेला म एउटा प्राइभेट बैंकमा काम गर्थें । बैंकका स्टाफहरू पनि मतिर फर्केर यस्तै खासखुस गरिरहन्थे, कति चाँडै पेट बोकेकी ! एक वर्ष कुरेको भए हुन्थ्यो नि ! सँगै चिया खाइरहेकी साथी क्यान्टिनमा भन्थी, केको हतार हो यस्तो ? तँलाई लाज लागेन ? हो त्यसबेला म एउटा विषय भएकी थिएँ । के महिला गर्भवती हुनु सार्वजनिक चासोको विषय हो र ? बिस्तारै म मान्छेहरूमाझ असाध्यै डराउन थालें, लजाउन थालें । र, महिनौंसम्म घरबाट निस्किइनँ । तर, अहिले ? कत्ति छिट्टै समाज परिर्वतन भइसक्यो । अहिलेका नयाँ बुहारीहरू गर्भवती हुनुलाई गर्वको विषय सोच्छन्् । उनीहरू मजस्तो लजाउँदैनन्, मस्तो डराउँदैनन्, ठूलो पेट देखाएरै घरबाहिर निस्किन सक्छन् । ठूलो पेटको फोटो फेसबुकमा पोस्ट गर्छन् । भन्न त भन्छन् मान्छेहरू आमा बन्नु एक महिलाका लागि दिग्विजय हो । तर, गर्भवती हुँदा म साँच्चै हेरकपल्ट खुम्चिएको थिएँ । किन ?साथीेहरू सुझाव दिन्थे, यार ! बिदा लिएर घर बस् । तँलाई देखेर हामीलाई नै अप्ठ्यारो भइसक्यो । अरे यार ! मेरो ठूलो पेट देखेर राजधानीमा बस्ने लेखेपढेका, महिलालाई लाज किन लाग्छ ? मैले कहिल्यै बुझिनँ ।बस चढ्थें, मेरो पेटतिर हेर्दै खुइय्य गर्दै सिटमा बसेका महिलाहरू खासखुस गर्थे, के गर्नु आइमाईको जुनी ! कति गाह्रो हगि ! तर, उनीहरू आफू बसेको सिट छोड्दैनथे । आँखा जुधिहाले उनीहरू झ्यालबाहिर सडकमा गुडिरहेका गाडितिर नजर पुर्याउँथे । बिहेलगत्तै गर्भवती भएका महिलालाई गसिप बनाइन्छ, जसरी म बनें । अनि बिहे गरेको ४५ वर्षसम्म पनि कोही महिला गर्भवती भइनन् भने के हुन्छ ? छेउछाउका महिलालाई फेरि शान्ति हुँदैन । चाँडो गर्भवती भए पनि तनाव, ढिलो भए पनि तनाव ! चाँडो भए प्रश्न सुन्नुपर्छ, यत्ति चाँडो किन ? ढिलो भए सुन्नुपर्छ, चाँडो गर । ढिला भएन र ? गल्तीबिनै तिखा बाणजस्ता बोली सुनिरहनुपर्छ सधैं । अरूलाई, अरूको जिन्दगीलाई, विचारलाई, बुझाइलाई सम्मान गर्नुपर्छ भनेर हामीलाई अब पनि कसैले भनिरहनुपर्छ ? कसैले सिकाइरहनुपर्छ र ? अब म र मजस्तै महिलाले दैनिकजसो भोग्ने केही असाध्यै पीडा र तनावका कुरा गरौं । डेलिभरी गराउन सिनामंगलको एक अस्पताल पुगेकी मेरी एक साथी सुत्केरी व्यथाले चिच्याइरहेकी थिइन् । उनलाई एउटी नर्सले बेस्कन हकारिन्, दुख्छ भन्ने थाहा पाउँदापाउँदै किन पेट बोकिस् ? अहो ! कस्तो प्रश्न, कस्तो कटाक्ष ! पढेलेखेको, अस्पतालमा काम गने सभ्य मान्छे को प्रश्न ! सम्झेरै नौनाडी गल्छ । केही दिनअघि, एक जना दिदी नुहाएर भर्खरै बार्दलीमा निस्केकी थिइन् । उनको हातमा चुरा र घाँटीमा पोते नदेखेपछि दिदीकी सासू निकै आक्रोशित भइन् । लौ न के अचम्म देख्नुपर्यो यो ? भन्दै हल्ला सुरु गरिन् । उनले एउटै कुरा दोहोर्याइरहिन्, यसले त हाम्रो नाकै काट्ने भई । अब मेरो छोरालाई के पो हुने हो ! निधार पनि रित्तै छ ! हातमा चुरा पनि छैन ! बाउआमाले बानी पनि नसिकाएका! डरले दिदीले हत्तपत्त भुुइँमा खसेको मखमलको टीका लगाइन् । बिहे गरेको केही वर्ष बितिसकेपछि पनि नातिनातिना नभएको तनाव सासूलाई थियो । सायद गालीमा त्यो तनाव पनि मिसिएको थियो । चुरासिन्दूर एक महिला विवाहित भएको कुपनट्याग हो, एउटा भयानक बन्धन हो । विवाहित महिला बाहिरफेर हिँड्दा पनि एउटै प्रश्नको सामना गरिरहनुपर्छ (चुरा र सिन्दूर लगाएको छैन भने) कति फुस्रो भएर हिँडेको ? साँच्चै मैले नबुझेको कुरो के चुरा र सिन्दूरमै अडिएको छ श्रीमान्को आयु ? प्रथा सम्झेरै विरक्त लाग्छ । महिलालाई पर्ने पीडाको अर्को एउटा डरलाग्दो घटना सम्झिन्छु । केही दिनअघि नेपाल यातायातमा सवार एउटी युवती सिटबाट उठ्दा उसको कपडामा रगत देखियो । रगतले सिट पनि भिजेको थियो । हत्तपत्त सिटमा बस्न खोजेकी अर्की महिला कराइन्, के गरेर हिँडेको ए बेइजती ! युवतीलाई सबैले फर्केर हेरे । लाजले उनी बसबाट निस्किइन् । यस्तो त सधैं हुँदैन, कहिलेकाहीं हुन्छ, हुन सक्छ । दुई महिलाबीचको यो घटनामा कसको जित ? कसको हार ? भन्न त मान्छेहरू भन्छन् समय फेरियो । तर, साँच्चै हामीचाहिँ फेरिन किन नसकेका ?"
विसर्जनको मार्गचित्र,"हिसिला यामीको किताब हिसिला यमी फ्रम रिभोल्युसनरी टु फस्ट लेडी विश्वचर्चित प्रकाशनगृह पेन्गुइन र्यान्डम हाउस इन्डियाबाट अंग्रेजी माध्यममा सन् २०२१ मा प्रकाशित भयो । देशमा कोरोना संक्रमणका कारण हुन सक्छ, पुस्तकको त्यति चर्चा भएको छैन । वास्तवमा पुस्तक पढ्नलायक छ । पहिलो त यो एक जना जनयुद्धकी सहयात्रीले लेखेकी छन् । अर्को, हिसिला आफैंमा जनयुद्धकी पहलकर्ता महिलामध्ये एक हुन् । बाबुराम भट्टराईकी जीवनसंगिनी पनि भएकाले जनयुद्धको तयारी, जनयुद्धकाल, शान्तिप्रक्रिया, माओवादी आन्दोलनमा उतारचढाव, उनी र उनका जीवनसाथीले किन र कसरी मार्क्सवाद नै परित्याग गरे भन्ने तथ्यलाई उनको पक्षबाट सरल, स्पष्ट र सजीव रूपमा उतारिएको छ । किताब वास्तवमा आत्मकथा हो । ३४६ पृष्ठको पुस्तकमा हिसिलाले आफ्नो बाल्यकाल, बुबा धर्मरत्न यामीको पारिवारिक, राजनीतिक, सामाजिक भूमिकाबारे ३८ वटा उपशीर्षकमा प्रायः सबैमा प्रशंग समावेश गरेकी छन् । काठमाडौंको एक सचेत, आर्थिक रूपमा सम्पन्न परिवार, मन्त्री बनिसकेका र राणाविरुद्धको आन्दोलनमा सामेल धर्मरत्न यमीकी छोरी हुन् हिसिला । १८ वर्षको वयमा बाबुरामसँग भेट हुँदा उनले हिसिलालाई भविष्यमा के बन्छ्यौ ? भनी सोधेको प्रसंगबाट किताब शुरु हुन्छ । पहिलो अध्ययायको शिर्षक नै ह्वाई ह्याभ एन एम इन लाइफ छ । पुस्तक शुरुवात, जनयुद्ध र नयाँ सुरुवात गरी ३ भागमा लेखिएको छ । किताबमा हिसिलाको औपचारिक शिक्षायात्रा, बाबुरामसँगको भेट, प्रेमविवाह, जनयुद्ध तयारीदेखि विधिवत अन्त्य, शान्तिप्रक्रिया, पुष्पकमल दाहालबाबुरामबीचको अन्तर्विरोध हुँदै पार्टी अनि सभासद्बाट राजीनामा, नयाँ शक्ति, जनता समाजवादी पार्टी निर्माणसम्मका राजनीतिक, वैचारिक घटना, अन्तर्विरोध र बाबुरामको बौद्धिक क्षमताको वर्णन गरिएको छ । माओवादी आन्दोलनमा सहभागि भएपछि भोग्नुपरेका असहजता, असमझदारीलाई उच्च प्राथमिकताका साथ व्याख्या गरिएको छ । पार्टीभित्र पढेलेखेको व्यक्ति बाबुराम र हिसिलाले बुर्जुवा भनेर खेप्नुपरेको आरोप, मानुषीलाई उच्चस्तरीय शिक्षा दिन झेल्नुपरेका व्यवधान, जनयुद्ध थाल्दा आफूले बनाएको घर छोड्नुपर्दाको पीडा र त्यो बेला भारतमा बस्दा डेरा खोज्दाका झमेलासम्मलाई समेटिएको छ । हिसिलाले प्रचण्डलाई गतिशील, बहिर्मुखी, कार्यकर्ताको भावना बुझ्ने र बाबुरामलाई पढेर वा जानकारी पाएर दिएका सूचना वा धारणालाई आफ्नो बनाई कार्यकर्ताबीच प्रस्तुत गर्न सक्ने व्यक्तिका रूपमा अघि सारेकी छन् । बाबुरामलाई बौद्धिक, सर्वज्ञाता तर अन्तरमुखी, कार्यकर्ताको भावना बुझ्न नसक्ने व्यक्तिका रूपमा प्रस्तुत गरेकी छन् । प्रचण्ड र बाबुराम एकअर्काका प्रतिस्पर्धी र विपरीत भनेर समेत उनले चिनाएकी छन् । तर, जनयुद्धलाई सञ्चालन गर्नेदेखि शान्ति प्रक्रियामा सहज तरिकाले अवतरणसम्म बाबुरामको वैचारिक र राजनीतिक क्षमताले काम गरेको सगर्व उल्लेख छ । रमाइलो विषय त २०५२ साल माघमा तत्कालीन प्रधानमन्त्री शेरबहादुर देउवालाई दिइएको ४० बुँदे, २०५७ सालको दोस्रो राष्ट्रिय सम्मेलनको महान् अग्रगामी छलाङ ः इतिहासको अपरिहार्य आवश्यकता, रोल्पाको गैरीगाउँमा २०६० सालमा बसेको केन्द्रीय समिति बैठकको एक्कासौं शताब्दीमा जनवादको विकासबारे र २०६२ सालको असोज १८२२ सम्म बसेको चुनवाङ बैठकको चर्चित राजनीतिक एवं संगठनात्मक प्रस्ताव दस्तावेजको मुख्य हकदार बाबुराम रहेको भनिएको छ । उनले प्रचण्डको प्रशंसा पनि गरेकी छन् । जनयुद्ध सुरु भएपछि भारतमा रहँदा केन्द्रीय कार्यालयमा प्रचण्डको सहयोगी भएका बेला सहज सहकार्य भएको हिसिलाको भनाइ छ । कार्यकर्तामा सहज पहुँच, मिलनसार र गरम स्वभावले आफू प्रभावित भएको स्विकारेकी छन् । प्रचण्ड एकदमै करिस्म्याटिक रहेको हिसिलाको धारणा छ । प्रचण्डमा नेतृत्वमा हुने धेरै विशेषता रहेको, तर उनी षड्यन्त्रकारी पनि हुन् भनेर हिसिलाले द्विविधात्मक चित्रण पुस्तकमा गरेकी छन् । इनोसेन्स भर्सेस कन्स्पिरेन्सी शीर्षकमा प्रचण्डलाई षड्न्त्रकारी र आफूलाई निर्दोष भनेर समेत उनले उल्लेख गरेकी छन् । हिसिलाले पुस्तकमा सबैभन्दा बढी मन नपराएका पात्र हुन्, मोहन वैद्य किरण । किरण जडसूत्रवादी मार्क्सवादी रहेको उनको धारणा छ । किरणले मार्क्सवादलाई जडका रूपमा बुझेको र यसलाई शास्त्रीय रूपमा प्रयोग गर्नुपर्ने, सिद्धान्तभन्दा एक इन्च यताउता हुन नहुने भनी उनले अनावश्यक अन्तर्विरोध मच्चाएको हिसिलाको आरोप छ । बाहिरी रूपमा प्रचण्ड र बाबुरामबीच अन्तर्विरोध देखिए तापनि आन्तरिक रूपमा बाबुराम र किरणबीच वैचारिक र राजनीतिक भिन्नता रहेको स्वीकारोक्ति हिसिलाको छ । २०५५ सालको चौथो विस्तारित बैठकमा पेस भएको दस्तावेजको मुख्य सार किरणको थियो । र, त्यसबेला आधार इलाका निर्माण, नेतृत्व केन्द्रीकरण जस्ता प्रस्ताव पारित भएकाले प्रचण्ड पार्टीमा शक्तिशाली बन्न पुगेको हिसिलाको तर्क छ । हिसिलाले बाबुरामसँगको आफ्नो सम्बन्धबारे पनि पुस्तकमा उल्लेख गरेकी छन् । माई रिलेसनसिप विथ बिआरबी, कम्प्लिमेन्ट्री एन्ड कन्ट्राडिक्टरी शीर्षकमा उनले आफूहरूबीचको अन्तर्विरोधबारे भने खासै चर्चा गरेकी छैनन् । अन्य शीर्षकमा भने अन्तर्मुखी र बहिर्मुखी स्वभावको टकराव स्पष्ट बुझ्न सकिन्छ । जब पार्टीभित्र अन्तर्विरोध देखापर्थ्यो, हिसिलाकै भाषामा बाबुरामले उनलाई बोल्न नदिने गरेको कुरा पुस्तकमा छ । उनले यतिसम्म भनेकी छन्, मैले भित्तासँग बिहे गर्न पुगेछु ।पुस्तकमा हिसिलाले जति विषयवस्तु प्रस्तुत गरेकी छन्, ती तथ्यमा आधारित छन् । सबैभन्दा राम्रो पक्ष जनयुद्धका क्रममा भएका गतिविधि, उत्पीडित वर्ग, क्षेत्र, लिंगका युवायुवतीहरूको सहभागिता, उनीहरूको त्याग, बलिदान र समर्पणको खुलेर प्रशंसा गरिएको छ । जनयुद्धले नामेट पारेको लिंगीय, क्षेत्रीय र सामाजिक विभेदको व्याख्या पनि गरिएको छ । गणतन्त्र, संघीयता, धर्म निरपेक्षताको मुख्य आधार जनयुद्धलाई मानिएको छ । जनतामा विकास भएको विद्रोही चेतना जनयुद्धले ल्याएको भनिएको छ । यसरी सापेक्षित रूपमा जनयुद्धका सबल पक्षलाई उजागर गरिएको छ । जनयुद्धको सही मूल्यांकन गर्न कुनै कञ्जुस्याइँ गरिएको छैन । यो असाध्यै सबल र माओवादीका लागि सर्वस्वीकार्य हो । तर, हिसिलालाई मन नपरेका र राम्रानराम्रा पक्षबारे पुस्तकमा जानाजान नजरअन्दाज गरिएको छ । हिसिलाको आत्मकथा भए पनि पुस्तकलाई बाबुराम भट्टराईको प्रशंसाको पुलिन्दा भनिदिए हुन्छ । त्यसैले जनयुद्धको एकपक्ष बाबुराम भट्टराई हुन् । र, हिसिलाकै भनाइ सापटी लिने हो भने पनि माओवादी आन्दोलनले यो दुर्गति बेहोर्नुको कारण बाबुरामको कार्यदिशालाई प्रचण्डले स्विकारेकाले हो भन्ने निष्कर्ष निकाल्नुपर्छ । हिसिलाको यो अभिव्यक्ति स्विकार्न सकिँदैन । यदि यो सही हो र चुनबाङ बैठकमा पारित प्रतिवेदन बाबुरामले तयार पारेका हुन् भने हिसिलाले एउटा वाक्यांश कतै उल्लेख गरेकी छैनन् । गणतन्त्रबारे लेखिएको त्यो वाक्य हो, निश्चय नै यसप्रकारको गणतन्त्रलाई प्रतिक्रियावादी वर्ग र तिनका पार्टीहरूले बुर्जवा गणतन्त्रमा बदल्न बल गर्नेछन् भने सर्वहारावर्गको हाम्रो पार्टीले त्यसलाई नयाँ जनवादी गणतन्त्रमा बदल्न प्रयत्न गर्नेछ । वास्तवमा माओवादी आन्दोनको यो हविगत हुनुको मुख्य कारण यही वाक्यांशको अपव्याख्या र नेतृत्वको छद्म चरित्र हो । त्यसै दस्तावेजमा हेडक्वार्टरलाई जे पनि गर्न सक्ने अधिकार दिइएको थियो । सधैंभरि प्रचण्डलाई केन्द्रीकरणका नाममा दिइएको अधिकारले आफूहरू निरीह भएको भन्दै अन्तर्संघर्ष गर्ने बाबुरामहरूले यस्तो निर्णयको किन विरोध गरेनन् ? यही सम्पूर्ण अधिकार हेडक्वार्टरमा सीमित गरिएकाले १२ बुँदे समझदारी र बृहत् शान्ति सम्झौताबिना कुनै सम्मेलन, भेला वा बैठकबाट निर्णय गर्दा बाबुरामहरूले जनवादको कुरा किन नउठाएको भन्नेमा पनि पुस्तक मौन छ । किरणको पटनाको गिरफ्तारीलाई पनि यहाँ सामान्य मानिएको छ । किरण स्वयंले आफ्नो गिरफ्तारीमा संशय व्यक्त गरेका छन् । जनयुद्ध सुरु गर्दा तत्कालीन नेपाल कम्युनिस्ट पार्टी (माओवादी) मा अघोषित तीन सदस्यीय कोर टिम बनाइएको थियो प्रचण्ड, किरण र बादलको । यो विषय यहाँ लुकाइएको छ । पुस्तकमा जनयुद्धकालीन सांगठानिक संरचना, प्रचारप्रसारलाई जस्ताको त्यस्तै राखिएको छ । विद्रोही शक्तिले केन्द्रीय सत्ता कब्जा गरिसकेपछि कैयौं प्राविधिक कुरालाई सार्वजनिक नगरिएको पाइन्छ । यत्तिको इमानदारी हिसिलामा देखिँदैन । जनयुद्ध सुरु भएको केही महिना प्रचण्ड र बाबुराम पनि देशमै थिए । जब देशमा तत्कालीन सरकार र सत्ताले अन्धाधुन्ध नेता, कार्यकर्ता र जनताको हत्या गर्न थाल्यो अनि नेतृत्वको सुरक्षाको प्रश्न निकालिएर २०५३ कात्तिक ९ को केन्द्रीय कार्यालयको विशेष परिपत्रमा दिइएको निर्देशनलाई अध्ययन गरियो भने जनयुद्धमा राजनीतिक, वैचारिक र सांगठानिक समस्या सृजना गरिएको थियो भन्ने बुझ्न सकिन्छ । केन्द्रीय सामन्तवाद र त्यसलाई टेको लगाउन आएको भारतीय विस्तारवादविरुद्ध संघर्ष गर्ने विषयलाई पार्टीले उक्त सर्कुलरपछि छाडिएको सन्दर्भ पुस्तकले बोल्दैन । सर्कुलरसँगै मुख्य नेतृत्व भारतमा बस्दै आएको थियो । प्रचण्ड आफैंले ८ वर्ष भारत बसेको स्विकारेका छन् । तर, यो तथ्य पुस्तकमा छैन । सामान्य नेपाली महिलाले जनयुद्धमा खेलेको भूमिकाबारे पनि पुस्तकले केही भनेको छैन । पार्टीको केन्द्रीय तहमा रहेर काम गरेका जयपुरी घर्ती, सरला रेग्मी, उमा भुजेल, ओनसरी घर्ती, कमला रोका, लक्ष्मी श्रेष्ठहरूबारे पनि खासै चर्चा छैन । हिसिलाजीलाई मनपर्ने केही महिलाको प्रसंग भने उठाइएको छ । तर बिन्दु, स्वप्नशीला, कल्पना, अनुपम, समीक्षा, गौरीकला विकजस्ता महिलाको कुनै सन्दर्भ उल्लेख छैन । दलित, जनजाति, मधेसी, उत्पीडित क्षेत्रका प्रसंग प्रसंगवश मात्र आएका छन् ।"
बाघ सर भन्थे बलियो जुत्ता किन्नू!,"सन् २००७ को एक बिहान । कीर्तिपुरस्थित त्रिभुवन विश्वविद्यालयको वातावरण विज्ञान केन्द्रीय विभाग परिसरको बगैंचामा हामी उकालिँदै गरेको घाममा आफूलाई सेकाउँदै थियौं । साढे सात बजेतिर एक जना होचो कदका, चमक्क चम्किएको मंगोलियन अनुहारका मानिस ल्यान्डरोभर गाडी अलि परै रोकेर हत्तारिँदै हातमा कफीको कप बोकेर हामीतिर आए । अलि ढिला भयो त्यसैले कफी नै बोकेर आएँ भन्दै चकडस्टर लिएर उनी हतारहतार कक्षा कोठामा पसे । उनी थिए वन्यजन्तु विज्ञान पढाउन आएका प्रलाद योञ्जन सर ! चकको धूलोबाट हात जोगाउन आफैं प्लास्टिकको झोला बोकेर आउँदा रहेछन् । बिहान कुकुरले आची गर्यो भने त्यो हालेर घरसम्म लैजान पनि त्यही प्लास्टिक प्रयोग गर्दा रहेछन् भन्ने पछि थाहा पाएँ । कुकुरको गुहु पनि घरै लिएर फर्कने ! मेरा बाबै, यी कस्ता सर हुन् भन्ने लागिरहन्थ्यो । न कुकुर पालिएको थियो न त कफी खाने पैसा नै थियो ! अघिल्लो ब्याचका साथीहरूले भनेका थिए, योञ्जन सरसँग पढ्न पाउनु त भाग्य हो । त्यसैमा फुरुंग थिएँ । यस्तै बन्न पाए त मनमनै लाग्थ्यो । योञ्जन थर पो उनका बाले दिएका थिए, त्यसमा सर थप्न उनले कति मिहिनेत गरेका थिए भन्ने पछि थाहा भयो । योञ्जन सर एसियाकै त्यस्ता केही वन्यजन्तुविज्ञमध्ये एक थिए, जोसँग मानिसहरू बहस गरिहाल्न डराउँथे । बलियो भएकाले होइन, ज्ञानको भकारी भएकाले । अन्तर्राष्ट्रिय संरक्षण समाजका एसिया अध्यक्ष पनि थिए । त्यो चानेचुने मानिसले पाउने पद थिएन, अझै नेपालीले त विरलै त्यस्तो पद पाउँथे । उनको ज्ञानको भकारी बडो ठूलो थियो र सधैं उनी ज्ञानको बीउ रोप्थे, बाली भकारीमा हालिरहन्थे र उही गतिमा त्यो ज्ञान अरूलाई बाँडी पनि रहन्थे । उनी ज्ञानको भरुवा बन्दुक बोकेर हिँड्थे र ड्याम ड्याम पड्काउँथे । बहस गर्नू भन्थे । प्रश्न सोध्नू भन्थे । मिहिनेत गरेको थाहा पाइहाल्थे । र, मिहिनेत नगर्नेलाइ वरिपरि नै नआउनू भन्थे । साढे सातमा कक्षामा छिर्ने र साढे नौ बजे हिँडिहाल्ने मानिस थिए । ल्याङफ्याङ गरेर बस्दैनथे, खुराफाती गर्ने समय थिएन उनीसँग । सर केही महिना नेपालमा पढाउँथे भने केही महिना अमेरिकामा । अमेरिकाबाट फर्केर हाम्रो कक्षाकोठामा पस्दै गर्दा एक दिन उनले हाँस्दै भनेका थिए, म अरूजस्तो चक्लेट बोकेर आउने सर होइन, महँगामहँगा किताब लिएर आएको छु । गाता यहाँ हेर्नू र पढ्न मन छ भने मेरो कार्यालय रिसोर्सेस हिमालय आउनू र मज्जाले पढ्नू । बारम्बार दोहोर्याउँथे सर, वन्यजन्तुबारे पढ्नेबुझ्ने भए घर बिर्सनू, बलियो जुत्ता किन्नू र महिनौं जंगलमै हराउन तयार हुनू । नभए त नपढेकै बेस । राम्रो ज्ञान सजिलै पाइँदैन । नेपालमा सन् ७० को दशकमा राष्ट्रिय निकुन्ज स्थापना भएको थियो । त्यसैबेला अमेरिकाको स्मिथसोनियन इन्स्टिच्युट र विश्व वन्यजन्तु कोषको सहयोगमा बाघको अध्ययन गर्ने विश्वकै पहिलो परियोजना नेपालमा सुरु भएको थियो । विश्वविद्यालयबाट प्राणीशास्त्रमा गोल्ड मेडल लिएपछि योञ्जन सर बाघखोजीमा लागेका थिए । नब्बेको दशकमा उनी नेपालका रेड पान्डा अर्थात् हाब्रेमा विद्यावारिधि गर्ने पहिलो व्यक्ति बने । र, सन् २००१ मा विश्वमै सबैभन्दा उचाइमा बाघ भेट्ने पहिलो वैज्ञानिक पनि उनै थिए ।तर, भुटानको बाघ खोजीबारे भने उनको चित्त दुखाइ थियो । भन्थे केटाकेटी हो विज्ञानमा पनि राजनीति हुन्छ, भयंकर राजनीति । त्यसैको सिकार म पनि भएँ । सन् २००१ मा उनी मध्यभुटानको थ्रुमसिंगला राष्ट्रिय निकुन्जको संरक्षण योजना बनाउने काममा खटिएका रहेछन् । फेब्रुअरी महिनामा उनी मध्यभुटानमा ४००० मिटरको उचाइतिर हिँडिरहँदा बाघको पाइला देखेछन् । तर, त्यो कुनै पनि हालतमा बाघ पाइने उचाइ थिएन । सामान्यतया बाघ समुद्री सतहबाट एक हजार मिटरको उचाइसम्म मात्रै पाइन्छ भन्ने विज्ञानले त्यो बेलासम्म थाहा पाएको कुरो थियो । तर, बाघको पाइला चिन्न उनी माहिर थिए नै । शंका हटाउने जुक्ति निकाले । अलि तल ३००० मिटरको उचाइमा झरेर क्यामरा ट्राप राखेछन् । केही दिनपछि क्यामरा ट्रापका रिल बोकेर काठमाडौं आएछन् । र, एउटा फोटोमा बाघ कैद भएको रहेछ । उनी बुरुक्क उफ्रिएछन्, खुसीले सीमा नाघेछ । तीन हजार मिटरको उचाइमा विश्वमै पहिलो पटक पाटे बाघ भेट्ने व्यक्ति बने उनी । र, त्यो फोटो थियो त्यसको प्रमाण । तर, भन्थे, भुटानीहरूले मलाइै कहिल्यै त्यसको जस दिएनन् । त्यो फोटोमा मलाई क्रेडिट नदिई छापे । नेपालीले खिचेको भनेर उनीहरूले त्यसो गरेको हुनुपर्छ । तर, ठीकै छ विज्ञानलाई मैले एउटा नयाँ ज्ञान दिएँ, त्यसैमा सन्तुष्ट छु ।आज इलाम र डेढेलधुरामा बाघ पाइयो भनेर समाचार बनिरहेका छन् । हरेक पटक समाचार पढ्दा म योञ्जन सर सम्झन्छु । सरले २० वर्षअघि त्यो उचाइमा बाघ भेटेका थिए, जुन उचाइमा अहिले नेपालमा बाघ देख्न थालिएको छ ।आफ्नो अनुसन्धानबारे उनी किस्सा सुनाउँथे । रेड पान्डाबारे विद्यावारिधि गर्न लाङटाङ गएछन् । हाब्रे पाइन्छ भनेर एउटा गाउँतिर केही महिना बसेछन् । तर, हाब्रेको अत्तोपत्तो थिएन । उनी बास बसेको घरका पुरुषले एक दिन सोधेछन्, किन हो सधैं जंगलतिर जाने ? आफूले हाब्रे खोजेको बताएपछि तिनले भनेछन्, त्यो त यता होइन, ऊ पारितिर पाइन्छ तिमी गलत ठाउँमा घुमिरहेका छौ । स्थानीयको ज्ञानलाई कम आँकेर बसेकोमा आत्मग्लानि बोकेर अर्को ठाउँ गएछन् सर, जहाँ उनले हाब्रे भेटे ।तर, कठिन यात्रामा लागेका योञ्जन सरले अल्पायुमै पृथ्वी छोडे, होइन उनलाई छोडाइयो । सन् २०११ मा धोबीघाटको कार्यालयबाट साइकल चलाएर सीतापाइला घर जाँदै गर्दा एउटा अपराधी ट्रकले बल्खुमा किचेर उनलाई मार्यो । उनको प्रस्थानको समाचार आँखाभरि आँसु पार्दै लेखेर म घर हिँडेको थिएँ । भोलिपल्ट पार्थिव शरीर हेर्न उनले जन्माएको रिसोर्सेस हिमालय फाउन्डेसनमा पुगेको थिएँ । उनको चम्किलो अनुहार त त्यहाँ थियो । तर, हाँसो गायब थियो । बाघजस्ता सर त्यसरी सुतेको पटक्कै सुहाएको थिएन । योञ्जन सरजस्तै बाघ पनि पृथ्वीको सबैभन्दा अभागीमध्येको एक प्रजाति हो । बाघलाई पनि अकालमा मारिएको छ । एक शताब्दीअघिसम्म पश्चिममा टर्कीदेखि रूसको साइबेरियासम्म र दक्षिणमा इन्डोनेसियाको बालीसम्म एसियाका २९ देशमा बाघको साम्राज्य फैलिएको थियो । तर, अहिले खुम्चिएर नेपाललगायत १३ देशमा सीमित छ । सय वर्षअघि लाखको संख्यामा रहेको बाघ अहिले एसियाभरिका जंगलमा गन्दा पनि चार हजार पुग नपुग छन् । करिब ७० वर्षअघि क्यास्पियन बाघ, इराक, इरान, अफगानिस्तान, टर्की, काजकिस्तान, तुर्कमेनस्थानबाट हराए । सन् २००७ मा कम्बोडियाबाट बाघ गायब भए । सन् १९९७ मा क्यामरामा कैद भएका भियतनामका बाघ त्यसपछि क्यामरामा झुल्किएका छैनन् । सन् २०१० पछि लाओसमा बाघ देखिएका छैनन् । इन्डोनेसियाका जाभाली बाघ पनि यो धर्ती छाडेर गइसके भने पाटेबाघ, इन्डो चाइनिज बाघ, साइबेरियन अर्थात् अमुर बाघ, मलायन बाघ, सुमात्रान बाघ र दक्षिण चिनियाँ बाघ भने जेनतेन केही संख्यामा अहिले बाँच्ने प्रयास गर्दै छन् । सात अर्ब मानिस रहेको यो पृथ्वीमा आज ७ हजार बाघ पनि छैनन् । बंश विनाश नहोस् भनेर कतैकतै तारबार लगाएर केही सयको संख्यामा बचाइएका बाघ पनि मनुवाहरूले लुकिचोरी मारिरहेकै छन् । मान्छेको साम्राज्य बढ्दै गयो, बाघको घट्दै ।विज्ञान र वैज्ञानिकमा लगानी नगरी देश बन्दैन भन्थे योञ्जन सर । भन्थे, साइन्स होइन केटोकेटी हो, गुड साइन्स चाहिन्छ । अध्ययनअनुसन्धानको महत्त्व नबुझ्ने देशले कहीँकतै प्रगति गरेको छैन भन्थे । गुड साइन्सको आधारमा नीति बनाइनुपर्छ भन्थे, तर, विज्ञान त हाम्रो रगतमै छैन, सोचमा हुने कुरै भएन । तिमीहरू विश्वविद्यालयको राजनीतिमा अल्झेर नबस्नू । जति नै खराब समय आए पनि ज्ञान बटुल्न नछाड्नू । लड्न पनि नछाड्नू ।त्यसैले त योञ्जन सर वन मन्त्रालय र वन्यजन्तु विभागका कर्मचारीसँग बेलाबेला लड्थे, कुनै नेतालाई टेरपुच्छर लाउँदैनथे । चाकडी बजाउन सिंहदरबारमा घाम तापेर मन्त्रालयअगाडि कहिल्यै उभिँदैनथे । बरु ज्ञान खोज्न जंगल जान्थे, ज्ञान बाँड्न विश्वविद्यालय आउँथे । सर भन्थे, यो देशमा ज्ञानको कदर हुँदैन, विज्ञानको कदर हुँदैन तर पनि तिमीहरूजस्ता नयाँ पुस्तालाई पढाउँदा मभित्र आशाको दियो बल्छ । तिमीहरूमा म आफूलाई देख्छु र यति मिहिनेत गरिरहेको छु । मेरो पसिनाको तिमीहरूले अवमूल्यन नगर्नू । हरेक वर्ष बाघ दिवसको दिन मलाई योञ्जन सरको झल्को आउँछ । यो वर्ष पनि मैले त्यो बाघ सम्झेँ, जसको फोटो योञ्जन सरले भुटानमा खिचेका थिए । सन् २००१ मा भुटानमा उनले खिचेको फोटोको बाघले पूरै जीवन बाँचेकै भए पनि अब ऊ यो धर्तीबाट बिदा भइसकेको हुनुपर्छ किनभने बाघ बिरलै १५ वर्षभन्दा बढी बाँच्छ । तर, योञ्जन सर त अकालमै गए । हुन त बाघले यो लेख पढ्दैनन् । तर, अकालमा मानिसले मारेका लाखौं बाघप्रति यो सेपिन्यस प्रजातिको एउटा मानवको तर्फबाट मेरो क्षमायाचना । र, बाँकी केही सय बाघ लोप हुनबाट जोगिउन भन्ने कामना पनि । अनि योञ्जन सरले फोटो खिचेको पहाडतिर उकालिएको त्यो भुटानी बाघ र अकालमै संसार छोडेका मेरा प्रिय बाघसर, दुवैलाई बाघ दिवसको सन्दर्भमा श्रद्धाञ्जली ।"
मेरो बगैंचाको पारिजात,"रातो डााठ भएका सेता फूललगातार खसिरहेछन् आज जो खस्दै छन्ताजा र चहकिला छन्मानौं जीवन भनेको एक उत्सव होर, जो हिजो खसेका थिएती चरम उदासीमा ओइलाउादै छन् मानौं मृत्यु भनेको एउटा शोककाव्य हो ।"

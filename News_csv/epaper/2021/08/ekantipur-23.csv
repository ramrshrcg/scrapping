शीर्षक,विवरण
मझधारमै मध्यमार्गीहरू,"(काठमाडौं)  एमालेका मध्यमार्गी नेताहरूले पार्टी एकताका लागि भन्दै अघि सारेका सर्तसहितका मागप्रति अध्यक्ष केपी शर्मा ओली र नेकपा (एकीकृत समाजवादी) दर्ता अगाडि बढाएका माधवकुमार नेपालले बेवास्ता गरेका छन् । दुवैले उनीहरूका सर्त मान्न नसकिने प्रतिक्रिया दिएका छन् । भीम रावलसहित स्थायी कमिटीका ९ सदस्यले बिहीबार वक्तव्यमार्फत १० बुँदे कार्यान्वयन र नेपालसहित १४ सांसदमाथिको कारबाही फिर्ता लिन ओलीसँग माग राखेका थिए भने अलग पार्टी दर्ता प्रक्रिया रोक्न र एकतामा सकारात्मक हुन नेपालसँग आग्रह गरेका थिए । उनीहरूले दुवै नेतालाई मंगलबारसम्मको अल्टिमेटम दिएका छन् । नयाँ पार्टी खोलिसकेका नेपालले मात्र होइन, अध्यक्ष ओलीले पनि माग बेवास्ता गरेपछि एकताको कोसिस गरिरहेका उनीहरू कसरी अघि बढ्ने भन्ने अन्योलमा छन् । मध्यमार्गी धारमा युवराज ज्ञवाली, सुरेन्द्र पाण्डे, अष्टलक्ष्मी शाक्य, अमृत बोहरा, घनश्याम भुसाल, योगेश भट्टराई, भीम आचार्य, गोकर्ण विष्ट र रघुजी पन्तसहित नेपाल समूहमा रहेका तर विभाजनमा साथ नदिएका नेता र सांसद छन् । केन्द्रीय सदस्य र सांसद गरी ५७ जनाको भेलाले १० बुँदे सहमतिको अक्षरशः कार्यान्वयन, १४ सांसदमाथिको कारबाही फिर्ता गर्नुपर्ने र दल दर्ता प्रक्रिया रोक्नुपर्ने माग राखेका थिए । एमाले महासचिव ईश्वर पोखरेलले पार्टीले १० बुँदे कार्यान्वयनको निर्णय गरिसकेकाले अन्य मागको अर्थ नरहेको बताए । केन्द्रीय र स्थायी कमिटीले १० बुँदेलाई ग्रहण गर्यो, कार्यान्वयन गर्ने भनेकै छ, उनले कान्तिपुरसँग भने, बाँकी कुरा पार्टीले संस्थागत प्रक्रियाबाट अगाडि बढाउँछ । त्यसकारण एकताबद्ध भएर जाने कुरामा यो वा त्यो आवश्यक पर्दैन । यहाँ गर्न अब केही बाँकी छैन । नेपाल पक्षका नेता वेदुराम भुसालले पनि मध्यमार्गी नेताको माग सम्बोधन हुने सम्भावना कम रहेको बताए । पहिलो त १० बुँदे कार्यान्वयन हुने सम्भावना म देख्दिनँ, दोस्रो १० बुँदेले मात्रै एकता सम्भव छैन, तेस्रो हामी पार्टी दर्ताको प्रक्रियाबाट पछि हट्ने सम्भावना छैन, उनले भने, एकता पार्टी दर्तापछि पनि हुन्छ, अहिले एकताको सम्भावना नरहेकाले साथीहरू विकल्पतर्फ लाग्नु राम्रो ।मध्यमार्गी नेताले भने अझै माग सम्बोधन हुने अपेक्षा गरेका छन् । नेपाल पक्षलाई सनाखतका लागि ९ गते निर्वाचन आयोगले बोलाएको छ, त्योभन्दा अघि फिर्ता लिनुपर्यो, नेता सुरेन्द्र पाण्डेले भने, १० बुँदे अक्षरशः कार्यान्वयन हुनुपर्छ भनेर आग्रह गरेका छौं । कुराकानी हुँदै छ । हेरौं के हुन्छ । माग सम्बोधन नभए मध्यमार्गी धारले के गर्छ भन्ने प्रश्नमा पाण्डेले भने, दुवै पक्षले सुन्नुभएन भने के गर्ने त्यतिबेला नै निर्णय लिन्छौं । माग सुनुवाइ नभए आवश्यक निर्णय गर्न मंगलबार पुनः भेला गर्ने पाण्डेले बताए । एमालेमै रहँदा एउटै धारणा भएका नेताहरूले विभाजनमा साथ नदिएको भन्दै नेपालले चित्त दुखाएका छन् भने पार्टी विभाजनपछि पनि सर्तसहित दबाब दिन खोजेको भन्दै ओली रुष्ट छन् । मध्यमार्गी नेताहरूले अध्यक्ष ओलीसँग राखेको एउटा माग नेपालसहित १४ सांसदमाथिको कारबाही रोक्ने हो । तर, ओलीले कारबाही रोक्ने आश्वासन दिएका छैनन् । एमालेले मंगलबार संसद् सचिवालयलाई पत्र लेखेर नेपालसहित १४ सांसदलाई कारबाही गरेको पत्र दर्ता गराएको थियो । कारबाही गरेको पत्र संसद् सचिवालयमा दर्ता गराइसकेको अवस्थामा राजनीतिक दलसम्बन्धी ऐनअनुसार संसद्ले १५ दिनभित्र सूचना टाँस्नुपर्छ । एमालेले यसका लागि सभामुखमाथि दबाब बढाइरहेको छ ।उता निर्वाचन आयोगले फास्ट ट्र्याक बाट नेपालको पार्टी दर्ता प्रक्रिया टुंग्याउन लागेको छ । आयोगले बुधबार नेपाल पक्षलाई सनाखतका लागि बोलाइसकेको छ । अध्यादेशपछि आएको नियमावलीअनुसार सनाखत सकेर तत्कालै दल दर्ताको प्रमाणपत्र दिने तयारी आयोगले गरेको छ । नेपाल पक्षले दल दर्ताका भदौ २ मा निवेदन दिएको थियो । नियमावली संशोधन भएपछि नेपाल पक्षले शुक्रबार अर्को निवेदन दिइसकेको छ ।आयोगले दल दर्ताको प्रक्रियालाई सर्वोच्चमा राजनीतिक दलसम्बन्धी अध्यादेशविरुद्ध परेका ६ वटा रिटमाथि सुनुवाइ हुनुभन्दा दुई दिनअघि नै सनाखत गर्न लागेको छ ।"
बल अध्यक्षको कोर्टमा छ,"तपाईंकै भाषामा जो चोइटिएर जानुभयो, उहाँहरूले केपी ओलीलाई जिम्मेवार ठहर्याउनुभएको छ । सर्वोच्चको फागुन २३ को फैसलापछि फागुन २८ मा एकतर्फी बैठक राखेर अध्यक्ष ओलीले निर्णय गरेपछि विभाजनको सुरुवात भएको हो भन्नुभएको छ नि ? फागुन २८ यता जति पनि बैठक र निर्णय भए, ती सबै अदालतले खारेज गरिदियो । त्यसपछि दसौं केन्द्रीय कमिटीको बैठकले पनि ती बैठक र निर्णयको औचित्य छैन भनेर निर्णय गरिसकेको छ । त्यसकारण फागुन २८ को कुरा उठाउनु असान्दर्भिक हो । त्यही पनि त्यसको समाधान दसबुँदे सहमतिले गरेको छ । दसबुँदे सहमतिलाई पार्टीले ग्रहण गरिसक्यो । अध्यक्षले त्यसलाई स्वीकार गर्नुभयो । एकताका लागि दसबुँदेभन्दा बाहिर गएर दुई अध्यक्षको प्रस्ताव गर्यौं, त्यो प्रस्ताव मैले नै अगाडि सारेको थिएँ । अध्यक्ष बन्नुस् भन्दा म बन्दिनँ झलनाथलाई बनाउनुस् भनेर माधव कमरेडले निहुँ खोज्नुभयो । कार्यदल पनि अध्यक्ष र वरिष्ठ नेताको सहमतिबाट बनेको हो । कार्यदलका साथीहरूले उहाँहरूसँग परामर्श गर्दै दसबुँदे सहमति गर्नुभएको थियो । तर, सहमति भएको भोलिपल्ट त्यसलाई ग्रहण गर्दिनँ भन्नुभयो माधव कमरेडले । ए भन्दा पनि नाइँ, बी भन्दा पनि नाइँ, सी भन्दा पनि नाइँ । जे गरे पनि सुख नपाइने ? यी सबै घटनाक्रमले माधव कमरेडले नै एकता नचाहनुभएको रहेछ भन्ने पुष्टि भयो ।त्यसो भए पार्टी अध्यक्षका रूपमा ओलीको केही कमजोरी छैन ? अहिलेका सबै घटनाक्रमले उहाँको कमजोरी छ भन्न मिलेन । अहिले भएका नेताहरूमा सबैभन्दा धेरै माधव कमरेडले पार्टीमा पसिना बगाउनुभएको हो । २०२५ सालको पोलिटब्युरो सदस्य हो उहाँ । २०५० देखि २०६४ सालसम्म उहाँले पार्टीको नेतृत्व गर्नुभयो । पार्टीका तर्फबाट प्रधानमन्त्री हुनुभयो । धेरै पटक विपक्षी दलको नेता हुनुभयो । नवौं महाधिवेशनमा उहाँले हार्नुभयो, केपीले जित्नुभयो । त्यसपछि माओवादीसँग एकता भयो । यो सबै कुरालाई हेर्नुपर्यो नि । केपी भने २०५६ देखि २०७१ सालसम्म पार्टीभित्र प्रतिपक्षी नेताका रूपमा रहनुभयो, पार्टी विभाजन गर्ने कुरा त गर्नुभएन । माधव कमरेड पनि त्यसरी लाग्नुपर्दथ्यो । कुनै न कुनै दिन उहाँको विचारले विजय प्राप्त गर्न सक्थ्यो । तर, उहाँ हतारिनुभयो । धेरै कुण्ठा पाल्नुभयो । पार्टीमा कहिले भनेको जस्तो हुन्छ, कहिले हुँदैन । उहाँमा धैर्यता देखिएन । एमालेको एकता बचाउनु सक्नुभएन, अब घनश्याम भुसालसहित बीचमा बसेका नेताहरूलाई समेट्न सक्नुहुन्छ कि हुन्न ? उहाँहरू पार्टीको मान्छे हो, पार्टीमै हुनुहुन्छ । खालि उहाँहरूले दसबुँदे सहमति कार्यान्वयन यसरी गर्छौं है भनेर अध्यक्ष केपी ओलीको मुखबाट प्रतिबद्धता खोज्नुभएको मात्रै हो । त्यो भयो भने हाम्रो गतिविधि अगाडि बढ्छन् । २०७५ जेठ २ को स्थितिबाट पार्टी सञ्चालन हुन्छ । बीचमा बसेको समूहले दसबुँदे अक्षरशः कार्यान्वयन र १४ सांसदलाई गरिएको कारबाही फिर्ताको माग गरेको छ, त्यो कार्यान्वयन गर्न मंगलबारसम्मको समयसीमा दिएको छ । यो माग पूरा हुने सम्भावना छ ? यस्ता कुराहरू उहाँहरूले राख्नै पाउनुहुन्न भन्ने होइन । उहाँहरूलाई विश्वास के होला भने १४ जनालाई गरिएको कारबाही फिर्ता भयो भने सबैलाई फर्काउन सकिन्छ या अधिकांश साथीहरूलाई फर्काउन सकिन्छ । त्यो मागलाई अन्यथा लिन मिल्दैन । तर, यस्ता सर्त राख्नु पनि उचित होइन । यद्यपि त्यो कारबाही के गर्ने भन्ने कुरा पार्टी अध्यक्षले जान्ने हो । त्यसमा उहाँको भूमिका हुन्छ । तर, पार्टी अध्यक्षले एउटै दलमा भएपछि पनि सर्त राखेर दबाब दिने हो भनेर प्रश्न गर्नुभयो भन्ने पनि छ नि ? उहाँहरू अर्को पार्टीमा जानुभएको पनि हैन । एकै पार्टीमा भएपछि सर्तहरू किन थप्दै जाने भन्ने अध्यक्षको भनाइ हो । उहाँको कोणबाट हेर्दा यो कुरा उचित नै देखिन्छ । तर, आज मन, चित्त धेरै फाटेको कारणले गर्दा यो सिलाउन समय लागेको हो । यसलाई पार्टीको अध्यक्षले सम्बोधन गर्नुपर्यो । पार्टी प्रमुख भएकाले पार्टी र साथीहरूलाई एकताबद्ध बनाउन उहाँले पहल गर्नुपर्छ । बल अध्यक्षको कोर्टमा छ । तपाईंलाई लाग्छ अध्यक्षले उहाँहरूका माग सम्बोधन गर्नुहोला भन्ने ?पार्टी अध्यक्षले दसबुँदे सहमति कार्यान्वयन गर्नुहुन्छ । त्यो कार्यान्वयन भएन भने पार्टी एकता बलियो हुँदैन । त्यहाँ अप्ठ्यारो कुरा के छ र ? दसबुँदेभन्दा बाहिर गएर ११ औं बुँदाका रूपमा अर्को अध्यक्ष पनि स्वीकार गरिसक्नुभएको हो । दसबुँदेभन्दा दायाँबायाँ कुरा उहाँले गर्नुहुन्छ भन्ने लाग्दैन । उहाँले पनि विश्वास गर्नुपर्ने हो । तर, हामी आरोपप्रत्यारोप गर्दै आएका कारण एकअर्कालाई विश्वास गर्न समय लाग्छ । तर, उहाँहरू (तेस्रो धारका नेता) ले आशंका गर्नुभएको छ नि ?पार्टी अध्यक्षले बोलाएर छलफल गर्नुभएन भन्नेमात्रै लागेको हो । अध्यक्षले बोलाएर छलफल गरेपछि सबै आशंका हट्छन् ।त्यसो भए दसबुँदे सहमति अक्षरशः कार्यान्वयन हुन्छ ? कार्यान्वयन हुन्छ भनेर सोध्ने हैन नि । अध्यक्षले मानिसक्नुभयो । अध्यक्षले मानिसकेको भए उहाँहरूले किन अहिले माग राख्नुभयो त ? केन्द्रीय कमिटी बैठकले दसबुँदेलाई कार्यान्वयन गर्ने निर्णय गर्यो । त्यो बैठकमा उहाँहरू आउनुभएको थिएन । त्यहाँ अध्यक्षले गरेको प्रतिबद्धता उहाँहरूले सुन्नुभएको छैन । यही कुरा अध्यक्षको मुखबाट सुन्न खोज्नुभएको मात्र हो । अध्यक्ष ओलीका कारण पार्टीलाई क्षति भयो, एकपछि अर्को प्रदेश सरकार फेरिए, अब प्रदेश १ को पालो भन्ने छ, यो क्षति किन भयो भन्ने समीक्षा गर्नुभएको छ ?पार्टीको अध्यक्ष भएको हिसाबले केही न केही कुरामा उहाँ पनि जिम्मेवार हुनु होला । तर, खासमा हाम्रै नेताहरूले विपक्षी गठबन्धनमा सामेल भएर एकपछि अर्को गरेर सरकार गिराउने काम गर्नुभयो । प्रचण्ड, शेरबहादुर, उपेन्द्र, बाबुरामसँग चोचोमोचो गरेर एमाले फुटाउने षड्यन्त्रमा सामेल हुनुभयो । उहाँहरूको कारणले नै विपक्षी गठबन्धन बन्यो । माधव नेपालले मेरो यति सांसदले भोट हाल्छन् नभनेको भए शेरबहादुर देउवा तयार हुन्थे ? त्यसकारण अहिले जुन समूह चोइटिएर गएको छ, त्यसको भूमिका मुख्य छ । त्यसबाहेक भित्रबाहिरका शक्तिहरू पनि हुन् । तर, यसको अर्थ एमाले अध्यक्ष केपी ओलीको कुनै दोष थिएन भन्ने होइन । केही न केही दोष त उहाँलाई पनि आउँछ । पार्टीलाई एकताबद्ध राख्न उहाँको पहल अझै पुगेन कि भन्ने कुरा उठेकै छ । संस्थापनकै कतिपय नेताबाट अहिले बीचमा बसेका नेतालाई एकतामा ल्याए पार्टीमा फेरि विवाद हुन्छ, त्यसकारण धेरै जोडबल नगरौं भन्ने मत आएको छ नि ?अहंकारको नाममा व्यक्त भएको अराजकताको आवाज हो । त्यस्ता मान्छे वैचारिक रूपमा हाम्रा विरोधी हुन् । त्यस्ताले पार्टी, संस्थालाई बलियो बनाउँदैनन् ।"
कांग्रेसको सदस्यता विवाद अझै टुंगिएन,"अन्य पार्टीबाट कांग्रेस प्रवेश गरेका नेता तथा कार्यकर्ताको समायोजन क्रियाशील सदस्यताको सूची १३ औं महाधिवेशनको भन्दा बढी नहुने मापदण्डका आधारमा विवाद मिलाइएको छ । सोमबारसम्म हामी पार्टी सभापतिलाई सदस्यताको सूची बुझाउनेछौं, लेखकले भने, त्यसपछि महाधिवेशनको प्रक्रिया अघि बढ्छ । सभापति शेरबहादुर देउवालाई सदस्यताको अन्तिम सूची बुझाइएपछि उनले निर्वाचन समितिलाई हस्तान्तरण गर्नेछन् । त्यसपछि वडादेखि केन्द्रीय महाधिवेशन गराउने जिम्मेवारी निर्वाचन समितिको हातमा पुग्नेछ । निर्वाचन समितिले मतदाताको सूची र निर्वाचनसँग सम्बन्धित निर्देशिका पाएपछि तोकिएकै कार्यतालिकाअनुसार अधिवेशन सुरु गर्ने तयारी गरेको छ । त्यसका लागि कांग्रेसनिकट कानुन व्यवसायीहरूको संगठन नेपाल डेमोक्य्राटिक लयर्स एसोसिएसन (डीएलए) का प्रतिनिधिलाई अधिकृत तोक्ने काम समितिले गरिसकेको छ । अपुग स्थानमा नेपाल शिक्षक संघका प्रतिनिधिलाई पनि निर्वाचन अधिकृतका रूपमा खटाउने तयारी समितिको छ । विवाद टुंगिएका करिब ४५ जिल्लाका क्रियाशील सदस्यताको सूची प्रिन्ट गरी जिल्ला पठाउन तयारी गरिएको छ । समायोजनसँग सम्बन्धित विवाद मिल्नासाथ वडा अधिवेशन हुन्छ । वडा अधिवेशन सुरु भएपछि अरू अधिवेशन र केन्द्रीय महाधिवेशन पनि तोकिएकै मितिमा हुन्छ, दायाँबायाँ हुने मैले देखेको छैन, तत्कालीन सदस्यता छानबिन समितिका सदस्य प्रवक्तासमेत रहेका केन्द्रीय सदस्य प्रदीप पौडेलले भने, मुख्य विवाद बारा र सप्तरीको विषयमा छ । यिनमा कुरा मिल्नासाथ अधिवेशन अघि बढ्छ । यता संस्थापनबाहेकका जिल्ला सभापतिहरूले भने क्रियाशील सदस्यतासम्बन्धी निर्णयहरू पारदर्शी नभएको भन्दै तत्काल सार्वजनिक हुनुपर्ने माग गरेका छन् । उनीहरूले सदस्यता वितरणमा पारदर्शिता नअपनाइए र प्रक्रियाविपरीतका सदस्यतालाई मान्य हुने गरी निर्णय लिइए त्यसको विरोधमा धर्ना दिने चेतावनी दिएका छन् । अहिलेसम्म वेबसाइटमा इन्ट्री गरिएका सदस्यताको सूची हेर्न पाएको छैन । तत्काल सदस्यताको सूची सार्वजनिक हुनुपर्छ । विधि, विधान र प्रक्रियाविपरीतका सदस्यतालाई मान्यता दिइन हुन्न, काभ्रेका सभापति मधु आचार्यले भने, हामीले उठाएका मागहरू सम्बोधन नभए हामी धर्ना र अनशन बस्छौं । जिल्ला सभापतिहरूले शनिबार नै केन्द्रीय सभापतिलाई मागपत्र बुझाएर धर्ना र अनशनको चेतावनी दिएका थिए ।"
दुई महिनामै तीन ठाउँ सरे राउटे,"३ वर्षदेखि राउटे बालबालिकालाई पढाउन सहजकर्ताको रूपमा खटिएकी दुर्गा खत्रीले कोही मर्नेबित्तिकै बासस्थान सर्ने राउटेहरूको पुस्तौंदेखिको चलन भएको बताइन् । उनका अनुसार सल्यानका दुई ठाँउमा ४ जनाको मृत्यु भएपछि राउटे समुदायका अगुवाहरू मर्माहत छन् । दुई पुरुष अत्यधिक मदिरा सेवनका कारण थलिएर मरेका हुन् भने सात वर्षीया बालिका र डेढवर्षे बालक चिसोकै कारण मरेका हुन् । अहिले दैनिकजसो पानी पर्ने भएकाले पनि उनीहरूको स्वास्थ्यमा समस्या भएको हो, उनले भनिन्, गतिलो बासस्थान र पोषिलो आहाराको अभावमा सबै जना बिरामीजस्ता देखिन्छन् । उनले राउटेहरूको संख्या बर्सेनि घट्दा उनीहरू लोप हुने अवस्थामा पुगेको बताइन् । प्रमुख जिल्ला अधिकारी लक्ष्मीदेवी हुमागाईले मदिरा सेवनकै कारण राउटे समुदायका पुरुषको मृत्यु भइरहेको बताउँछिन् । कतिपय राउटे बिरामी भएको खबर आएपछि स्वास्थ्य सेवा कार्यालय, जिल्ला प्रशासन र नेपाली सेनाको सिमखर्कस्थित सबुज गणको संयुक्त आयोजनामा शनिबार स्वास्थ्य शिविर सञ्चालन गरिएको उनले जनाइन् । तर अत्यधिक वर्षाका कारण शिविर प्रभावकारी हुन सकेन, उनीहरूमा खाद्यान्न र दैनिक उपभोग्य सामानको अभाव देखियो, उनले भनिन्, गतिलो बासस्थान र पोषिलो आहाराका अभावमा राउटे समुदायले विभिन्न समस्या भोग्दै आएका छन् । उनीहरूको उचित बासस्थानका लागि जिल्ला प्रशासनले पहल गरिरहेको उनले जनाइन् । लोपोन्मुख जातिअन्तर्गतको राउटे समुदायमा ४६ घरपरिवार छन् । सल्यानमा १ सय ४६ जनाको संख्यामा रहेको राउटेको संख्या अहिले १ सय ४२ मात्र रहेका कालीमाटी गाउँपालिकाका प्रमुख प्रशासकीय अधिकृत हरिबहादुर खत्रीले बताए । काल्चेडाँडामा बस्दै आएको बेला उनीहरूलाई बसोबासका लागि गाउँपालिकाले सहयोग गरेको उनले जनाए । अहिलेको बासस्थान गतिलो छैन, उनले भने, चारैतिर पहिरो गएकाले बस्ती च्यापिने जोखिम उत्तिकै छ ।"
ल्यान्डफिल साइट निर्माण १८ वर्षदेखि अलपत्र,"(काठमाडौंं)  संघीय राजधानी काठमाडौंका घर, सडक, चोक र गल्लीमा फोहोरको डंगुर लागेको छ । यसअघिजस्तो विवाद भएर होइन, नुवाकोटको सिसडोलस्थित ल्यान्डफिल साइटमा फोहोरको पहाडमाथि गाडी गुड्न नसकेकाले उपत्यकाका दुई महानगरसहित नगरपालिकाहरूले फोहोर उठाउन छाडेका हुन् । फोहोरको डंगुरमाथि बाटो बनाउन अझै १५ दिन लाग्ने नगरपालिकाहरूले बताएका छन् । उपत्यकाको फोहोरमैला व्यवस्थापन गर्न तीनचार वर्षका लागि भनेर लिइएको सिसडोलमा फोहोरको पहाड बनिसक्दा पनि ४० वर्षसम्म व्यवस्थापन गर्न सकिने भनेर नुवाकोट र धादिङ सीमाक्षेत्रको बन्चरेडाँडामा बनाउन थालिएको ल्यान्डफिल साइट भने १८ वर्षदेखि अलपत्र छ । सिसडोल ल्यान्डफिल साइटसम्म फोहोर बोकेका गाडी पुग्न सक्ने अवस्था नरहेकाले फोहोरमैला संकलनको काम रोकिएको ललितपुर महानगरपालिका प्रवक्ता राजु महर्जनले बताए । अझै १५ दिन त्यहाँ फोहोर फाल्न नसकिने अनुमान गरेका छौं, पानी पर्न रोकिएपछि बाटो मर्मत गरेर फोहोर संकलन गर्न सकिन्छ, उनले भने । तीनचार वर्षका लागि भनेर सिसडोलमा फोहोरमैला व्यवस्थापन गर्न थालिएको १४१५ वर्ष भइसकेको छ । काठमाडौं महानगरपालिका प्रवक्ता ईश्वरमान डंगोलले पनि त्यहाँ फोहोर राख्दाराख्दै पहाड बनेकाले वर्षातका कारण हिलो भएर गाडी माथि चढ्न नसकेको बताए । बन्चरेडाँडामा दीर्घकालीन फोहोरमैला व्यवस्थापनका लागि बन्चरेडाँडामा सेनेटरी ल्यान्डफिल साइट (फोहोर प्रशोधनयुक्त स्थल) को काम अघि बढाइएको २०६२६३ सालमै हो । त्यहाँ पूर्वाधार बन्नुअघि दुई किलोमिटरयताको सिसडोललाई फोहोर व्यवस्थापन गर्न अस्थायी रूपमा प्रयोग गरिएको हो तर अहिलेसम्म सिसडोलमै फोहोर विसर्जन गरिँदै आएको छ ।सरकारले स्थानीय विकास मन्त्रालयमार्फत परियोजनाको काम अघि बढाएको थियो । त्यसमा जापानी सहयोग नियोग (जाइका) ले सहयोग गर्ने बताएको थियो तर स्थान छनोट भएको चार वर्षसम्म ईआईएसमेत बन्ने नसकेपछि जाइकाले हात झिक्यो । स्थानीयको अवरोधका कारण ईआईएमा ढिलाइ भएकाले जाइका पछि हटेको महानगरका कर्मचारीले बताए । २०६६ भदौ १४ को मन्त्रिपरिषद् बैठकले परियोजना निर्माणका लागि उच्चस्तरीय समिति गठन गरी निजी क्षेत्रबाट योग्य साझेदार छनोटका लागि सिफारिस गर्ने क्षेत्राधिकार तोकेको थियो । तर त्यसअनुसार मन्त्रालयले काम अघि बढाउन सकेन ।स्थानीय विकास मन्त्रालयले २०६८ मा परियोजनाको जिम्मा लगानी बोर्डलाई दियो । बोर्डले सरकारीनिजी साझेदारीमा उपत्यकाको फोहोर व्यवस्थापन गर्न तीनवटा प्याकेज बनाएको थियो । परियोजनाको पहिलो प्याकेज कार्यान्वयनका लागि लगानी बोर्डले २०७५ असारमा आयोजना विकास सम्झौता (पीडीए) स्वीकृत गरेको थियो । नेपवेस्ट कम्पनी प्रालिसँग पीडीए गर्न नै बोर्डलाई ९ वर्ष लाग्यो । दोस्रो र तेस्रो प्याकेजका लागि क्लिन भ्याली कम्पनी प्रालि जेभीको बीबीजी ग्रिन फिल नेपवेस्ट म्यानेजमेन्ट एन्ड केआरवाईएसएस इन्टरनेसनल प्रालिसँग सम्झौता भएको छ । प्याकेज १ अन्तर्गत विद्युत्, जैविक ग्यास उत्पादन गर्ने र जैविक मल बनाउने योजना छ । प्याकेज २ र ३ मा फोहोरबाट कम्पोस्ट मल बनाउने समेटिएको छ । बजेट अभाव र धेरै निकायबीच समन्वय अभावका कारण परियोजना निर्माण सुस्त भएको बोर्डका अधिकारीहरूले बताएका छन् । बोर्डले २०७५ पछि परियोजनाका सम्पूर्ण फाइल सहरी विकास मन्त्रालयलाई बुझाएर कामबाट हात झिक्यो । त्यसयता सहरी विकास मन्त्रालयले पूर्वाधार निर्माणको काम गरिरहेको छ । अहिले संघीय सरकारले पूर्वाधार निर्माण गर्ने र स्थानीय तहले फोहोर व्यवस्थापनको काम गर्ने भनिएको छ । सहरी विकास मन्त्रालयका प्रवक्ता विष्णुप्रसाद शर्माले बन्चरेडाँडामा पूर्वाधार निर्माणकै चरणमा रहेको जानकारी दिए । पूर्वाधार निर्माण गरेर उपत्यकाका नगरपालिकालाई जिम्मा लगाउने उनले बताए । कोरोना महामारीका कारण पूर्वाधार निर्माणमा ढिलाइ भएको आयोजना प्रमुख मनोज नकर्मीले जनाए । काम भइरहेको छ, सकेर स्थानीय तहलाई जिम्मा दिन्छौं, उनले भने । ३१ हजार वर्गमिटर क्षमतामा फैलिएको साइटमा फोहोरबाट झोल संकलन गर्न २० हजार घनमिटर क्षमताको २ वटा पोखरी निर्माणको काम भइरहेको छ । जमिनमा फोहोर नछिरियोस् भनेर तहहरू बनाउने, फोहोरको ग्यास व्यवस्थापनका लागि पाइपहरू जडान गर्ने काम भएको छ, नकर्मीले भने ।दुई प्याकेजमा पूर्वाधार निर्माणको काम गरिएको सहरी विकास मन्त्रालयका सहसचिव कुमार घिमिरेले जानकारी दिए । पहिलो प्याकेजमा ७४ प्रतिशत काम सकिए पनि कोरोना महामारी र वर्षातको कारण तीव्रता दिन नसकिएको उनले जनाए । छिटो काम सक्न निर्माण कम्पनीलाई ताकेता गरिरहेका छौं, उनले भने, फटाफट काम हुन पायो भने ५७ महिनामा सक्ने लक्ष्य लिएका छौं । पहिलो प्याकेजमा फोहोर र झोल जम्मा गर्ने दुई पोखरीसहितको काम गर्ने जिम्मा लुम्बिनीकोसी एन्ड न्यौपाने जेभीले ठेक्का लिएको छ । उक्त कम्पनीले लक्ष्यअनुसारको काम गर्न नसक्दा पनि पूर्वाधार बनाउन ढिलाइ भएको मन्त्रालयका प्राविधिकहरूले जनाएका छन् ।दोस्रो प्याकेजमा फोहोर संकलनस्थलमा ड्याम निर्माण गर्न कालिका कन्स्ट्रक्सनले ठेक्का पाएको छ । पछि थप गर्न मिल्ने गरी अहिले २५ मिटर उचाइको ड्याम निर्माण गर्न लागिएको हो । सहसचिव घिमिरेले पहिलो प्याकेजको काम सकिए बन्चरेडाँडामा फोहोर विसर्जनको काम सुरु गर्न सकिने बताए । न्यौपाने जेभीले २०७६ वैशाखमा ठेक्का सम्झौता गरेर काम थालेको थियो । ३९ करोड ५ लाखमा एक वर्षमा काम सक्ने गरी सम्झौता भए पनि २०७८ वैशाखमा पुनः म्याद थप गरिएको छ ।दोस्रो प्याकेजमा कालिका कन्स्ट्रक्सनले ४६ करोड ५ लाखमा ठेक्का पाएको हो । २०७७ जेठमा ठेक्का सम्झौता भएयता ३२ प्रतिशत काम सकिएको मन्त्रालयले जनाएको छ । सहरी विकास मन्त्रालयले पूर्वाधार निर्माणको काम सकेपछि उपत्यकाका नगरपालिकालाई हस्तान्तरण गर्नेछ । त्यसपछि मात्र त्यहाँ फोहोर व्यवस्थापनको काम सुरु हुन्छ । फोहोर व्यवस्थापनका लागि लगानी बोर्डले निजी क्षेत्रसँगको सहकार्यमा प्रक्रिया थालेको थियो । मुलुक संघीय संरचनामा गएपछि त्यसको जिम्मा स्थानीय तहलाई नै सुम्पेको बोर्डका सहप्रवक्ता रमेश अधिकारीले जनाए । फोहोर व्यवस्थापनको काम स्थानीय तहको हो, जुन अवस्थामा लगानी बोर्डले काम पुर्याएको थियो, त्यही अवस्थामा काठमाडौं र ललितपुर महानगरपालिकालाई हस्तान्तरण गरेका छौं ।सरकारको स्वीकृतिमा बोर्डले सार्वजनिकनिजी साझेदारीमा उपत्यकाको फोहोरमैला व्यवस्थापन परियोजनाको कार्ययोजना बनाएको थियो । बोर्डको कार्ययोजनामा भने स्थानीय तहहरू सन्तुष्ट छैनन् । बोर्डले पठाएको प्रस्ताव छलफलकै चरणमा रहेको काठमाडौं महानगरपालिकाका प्रवक्ता डंगोलले जनाए । ललितपुर महानगरले उपत्यका नगरपालिका फोरममा छलफल चलाएर टुंगोमा पुग्नुपर्ने जनाएको छ ।काठमाडौं महानगरपालिकाकी उपप्रमुख हरिप्रभा खड्कीले लगानी बोर्डले पीडिएसहितको फाइल पठाएपछि आफूले अध्ययन गरेर महानगरलाई सुझाव दिएको जनाइन् । लगानी बोर्डले सम्झौता गरेका कम्पनीलाई सर्तसहित फोहोर व्यवस्थापनको जिम्मा दिनुपर्ने उनले बताइन् । तर प्रतिवेदनअनुसार महानगरले किन निर्णय लिन सकेको छैन, मैले पनि बुझेको छैन, उनले भनिन् ।अहिले फोहोर संकलन र व्यवस्थापनमा संलग्न कामदार र सवारीसाधनलाई निजी क्षेत्रलाई जिम्मा दिएपछि के गर्ने भन्नेमा काठमाडौं महानगरपालिकासहित अन्य नगरपालिकाका जनप्रतिनिधिबीच मतभेद छ । काठमाडौंमा मात्रै ७ सयभन्दा बढी, ललितपुर महानगरपालिकामा सोही हाराहारी र अन्य नगरपालिकामा पनि सयौं कामदार र कर्मचारी छन् । उपप्रमुख खड्कीले अहिले काममा संलग्न रहेकै कर्मचारी, मजुदरलाई प्राथमिकता दिनुपर्ने सुझाव दिइएको जनाइन् । काठमाडौं महानगरपालिकासहित फोहोर व्यवस्थापनको कुरा उपत्यकाका १८ वटै नगरपालिकाको साझा विषय भएकाले टुंगोमा पुर्याउन समन्वयको अभाव भएको उनले बताइन् ।एसियाली विकास बैंकले सन् २०१३ मा गरेको अध्ययनअनुसार काठमाडौं उपत्यकामा ६६ प्रतिशत अर्गानिक (सड्ने) फोहोर उत्पादन हुने गर्छ । त्यसबाहेक प्लास्टिक १२, कागज ९, सिसा ३, धातु र कपडा २२, रबर १ र अन्य ५ प्रतिशत फोहोर उत्पादन हुन्छन् ।"
कुसुन्डा भाषामा गीत लेख्दै नयाँ पुस्ता,"(दाङ)  प्यूठानको सरुमारानी गाउँपालिका६ बुढीचौरकी १८ वर्षीया हिमा कुसुन्डाले मातृभाषा जानेकी थिइनन् । लमहीमा दुई वर्षअघि भाषा कक्षा सुरु भएपछि उनले सिक्न थालिन् । १ सय ८० घण्टाको कोर्स पूरा गरेपछि उनी बोल्न र लेख्न सक्ने भइन् । उनले कुसुन्डा भाषामै गीत लेखिन् र गाइन् पनि । उनका बारेमा डकुमेन्ट्री नै निर्माण भयो । उक्त डकुमेन्ट्री २०२१ जुनमा भएको ट्राइबेका फिल्म फेस्टिभलमा उत्कृष्ट भयो ।हिमाका हजुरबा लीलबहादुर कुसुन्डाले फिरन्ते जीवन बिताए । तर गाउँ बस्न थालेपछि उनले आफ्नो भाषा बिर्सिए । अहिले हिमा हजुरबालाई पुरानो भाषा सम्झाइरहेकी छन् । अब ११ कक्षा पढ्ने तयारीमा रहेकी हिमाले कुसुन्डा भाषा संरक्षण गर्ने लक्ष्य लिएको बताइन् । भाषा बचाउने योजनाअनुसार गीत लेखेकी हुँ । सुरुमा नेपाली र कुसुन्डा भाषा मिलाएको थिएँ, उनले भनिन्, अहिले कुसुन्डा भाषामा मात्रै गीत बनाएकी छु । यसमा कुसुन्डा भाषा बचाउनुपर्छ भन्ने सन्देश छ । सुर्खेतको गुर्बाकोट नगरपालिका५ राजी गाउँका ३६ वर्षीय तेजबहादुर ठकुरी कुसुन्डाले पनि आफ्नो भाषा बोल्न जानेका छन् । भाषाको पहिलो चरणको कक्षा लिएपछि उनी बोल्न सक्ने भएका हुन् । उनी अहिले घरमा पनि भाषा सिकाउँछन् । गाउँघरमा अर्को बोल्ने मान्छे नहुँदा नियमित अभ्यास गर्न समस्या भएको छ, उनले भने, त्यसैले मैले श्रीमती र छोरीहरूलाई पनि सिकाइरहेको छु । राजी गाउँकै भूपेन्द्र ठकुरी कुसुन्डा र छोरी दुर्गा ठकुरी कुसुन्डाले पनि भाषा कक्षा लिएका छन् । उनीहरू पनि घरमै कुसुन्डा भाषा बोल्ने अभ्यास गर्छन् । हामी तीन जना आपसमा कुसुन्डा भाषामै कुरा गर्छौं । अरूलाई पनि सिकाउने प्रयास गरिरहेका छौं, तेजबहादुरले भने, लकडाउनले गर्दा दोस्रो चरणको कक्षा छुट्यो । नत्र पूरै भाषा जानिन्थ्यो । दुई वर्षअघिसम्म दुई जनामा सीमित कुसुन्डा भाषा अहिले ३० जनामा फैलिएको छ । यो भाषा पूर्ण रूपमा बोल्ने ज्ञानीमैया र कमला कुसुन्डा मात्रै थिए । ज्ञानीमैयाको गत वर्ष मृत्यु भएपछि अब कमलामात्रै बाँकी छन् । उनीहरूकै सहयोगमा कुसुन्डा भाषा कक्षा चलाइएको हो । अहिले भाषा बचाउने र विस्तार गर्ने जिम्मेवारी कमलाको काँधमा आएको छ । पहिलो चरणको ९० घण्टाको पढाइ सकिएपछि लकडाउनकै बीच दोस्रो चरणको कक्षा चलाइएको थियो । पहिलो चरणमा २० जना सहभागीमध्ये १७ जना कुसुन्डा थिए । तीन जना अन्य समुदायका मानिस पनि थिए । सुर्खेत, रोल्पा, प्यूठान र दाङबाट भाषा सिक्न आएका विद्यार्थी कुसुन्डा भाषाका आधारभूत कुरा बोल्न र लेख्न सक्ने भएका छन् । भाषा सिक्नेमा बालबालिकादेखि वयस्कसम्म छन् । पहिलो चरणमा खानपिन, सरसफाइ, नातागोता, घरायसी व्यवहार जस्ता आधारभूत कुरा सिकाइएको र सबै लेख्न बोल्न सक्ने भएको शिक्षक उदय आलेले बताए । कमलाको सहयोगमा आलेले कक्षा सञ्चालन गर्ने गरेका छन् । पहिलो चरणको कक्षा सकेकालाई दोस्रो चरणमा ९० घण्टाकै कक्षा दिइन्छ । अब तेस्रो र चौथो चरणको कक्षा चलाउन बाँकी छ । पहिलो चरणमा भाषाको प्रारम्भिक ज्ञान हासिल गरेपछि दोस्रो चरणमा सामाजिक सम्बन्धसम्बन्धी भाषा सिकाउने गरेको उनले बताए । तेस्रोमा पाठ्यक्रममा आधारित र चौथोमा शब्दावली, व्याकरणसहित विज्ञ बन्ने खालको शिक्षा दिने योजना बनाइएको छ । चार चरणमा ३ सय ६० घण्टाको कक्षा सञ्चालन गरिने आलेले बताए । सबै चरणमा ९०९० घण्टाको पढाइ हुन्छ । भाषा आयोगले कक्षा सञ्चालनमा सहयोग गरेको छ, उनले भने, अहिले कुसुन्डा भाषा जान्ने ३० जना भइसकेका छन् । कुसुन्डा जातिमा भाषा जानेका मान्छे कम भएकाले नै यसको संरक्षणमा समस्या भएको कमलाको भनाइ छ । चार चरण पार गर्दा सबैले भाषाको पूर्ण ज्ञान लिन्छन्, उनले भनिन्, अब भाषा सिकेकाले घरका सदस्यहरूलाई पनि सिकाएपछि भाषा बोल्नेहरू बढ्दै जान्छन् ।भाषा कक्षालाई अब परिवार र प्रविधिमा जोडेर विस्तार गर्ने योजना बनाइएको छ । सामाजिक सञ्जालमा समेत कुसुन्डा भाषा प्रयोग गर्न सबैलाई अनुरोध गरिरहेको शिक्षक आलेले बताए । कुसुन्डा भाषाका विभिन्न शब्दावली र जानकारी समेटिएका छोटा भिडियो बनाएर गाउँगाउँमा पठाउने र घरघरमा सुन्ने वातावरण बनाउने योजना छ । अब समयअनुसार प्रविधिमैत्री हुनैपर्छ । नयाँ पुस्तालाई केन्द्रित गरी सिकाइको तरिका बदल्न खोजेका छौं, उनले भने, अहिलेसम्म परम्परागत तरिकाले कक्षा चलेका छन् । यसले मात्रै भाषाको विस्तार हुन सक्दैन ।भाषा सिकेकाले बोल्ने साथी नपाउँदा भने नियमित अभ्यासमा समस्या भएको छ । अब विद्यार्थीलाई परिवारसँगै राखेर सिकाउनुपर्छ । जसले गर्दा सबैले सिक्न पाउँछन् र नियमित अभ्यास गर्न पाउँछन्, शिक्षक आलेले भने । ज्ञानीमैया र कमलाले कुराकानी गरेको ४० घण्टाको भिडियो आलेसँग सुरक्षित छ । अहिले उनी त्यसलाई अनुवाद गरेर नेपाली र अंग्रेजीमा तयार गर्दैछन् । यो एउटा ऐतिहासिक दस्तावेज हुन्छ । दुवै जनाले घरायसी रूपमा गरेको कुराकानीलाई रेकर्ड गरिएको छ, उनले भने, यसमा धेरै नयाँ शब्द प्रयोग भएका छन् । कुसुन्डा भाषाका बारेमा नेपाली र विदेशी अनुसन्धानकर्ताले धेरै पक्षबाट अध्ययन गरेका छन् । सबैले कुसुन्डालाई लोपोन्मुख भाषाका रूपमा उल्लेख गरेका छन् । सर्वप्रथम बेलायती अनुसन्धानकर्ता ब्राइन एच हड्सनले सन् १८१८ मा कुसुन्डा भाषाको अध्ययन गरेको देखिन्छ । उनले १ सय १३ वटा शब्द र १० वटा वाक्य बनाएर सन् १८५७ मा पहिलो पटक सार्वजनिक गरी विश्वभर कुसुन्डा भाषाको परिचय गराएका थिए । अस्ट्रियन मानवशास्त्री जोहान राइन हार्डले सन् १९६८ मा अ प्रिलिमिनरी लिङ्ग्विस्टिक एनालाइसिस एन्ड भोकाबुलरी अफ द कुसुन्डा ल्याङवेज नामक पुस्तक सार्वजनिक गरे । डेभिट वाटर्सले सन् २००५ मा नोट्स अन कुसुन्डा ग्रामर ः अ ल्याङवेज आइसोलेटेड अफ नेपाल मा कुसुन्डा भाषाको व्याकरणको विश्लेषण गरेका छन् । नेपालका प्रसिद्ध समाजशास्त्री डोरबहादुर विष्टले २०३४ सालमा प्रकाशन गरेको सबै जातको फूलबारी पुस्तकमा कुसुन्डा जातिका बारेमा परिचय दिएका छन् । भाषाशास्त्री डा चूडामणि बन्धुले २०६६ मा गरिमा र २०६९ मा मिर्मिरे पत्रिकामा कुसुन्डा भाषाबारे लेख प्रकाशन गरेका थिए । अस्ट्रेलियन प्राध्यापक मार्क डोनोहुइले पनि नेपाली भाषाशास्त्रीसँग मिलेर सन् २०१३ मा कुसुन्डा भाषाको अध्ययन प्रतिवेदन सार्वजनिक गरेका छन् । बीके रानाले सन् २००२ मा अमेरिकाको हार्वर्ड विश्वविद्यालयमा कुसुन्डा भाषासम्बन्धी कार्यपत्र प्रस्तुत गरेका थिए । दाङका अध्येता उदयराज आलेले २०७४ मा कुसुन्डा जाति र शब्दकोश पुस्तक प्रकाशन गरेका छन् । कुसुन्डा विगतमा जंगलमा फिरन्ते जीवन बिताउँथे । बास बस्न जंगलमा ओढार खोज्दै हिँड्थे । गाउँमा पसेर भिक्षा माग्थे अनि जंगलमै फर्केर खान्थे । आफ्नै भाषा, संस्कृति र परम्परा थियो । उनीहरू गाउँ बस्न थालेपछि भाषा हराउँदै गएको हो । गाउँ पस्दा उनीहरू छरिएर बसेकाले पनि भाषा प्रयोगमा आउन सकेन । भाषा संकटमा परेपछि नै कक्षा चलाइएको कमला कुसुन्डाले बताइन् । कक्षा सुरु भएपछि कुसुन्डा भाषा बोल्नेको संख्या बढेको हो । यसले मलाई निकै खुसी थपेको छ ।"
काबुलको 'दलाल क्याम्प मै अल्झिए नेपाली,"(काठमाडौं)  अफगानिस्तानको राजधानी काबुलबाट ठूला कम्पनीमा कार्यरत नेपाली कामदारको उद्धार भए पनि साना कम्पनीमा काम गर्ने र कामविहीन नेपाली भने दलाल क्याम्पमै अल्झिएका छन् । उनीहरूले जतिसक्दो छिटो उद्धार गरिदिन नेपाल सरकारलाई आग्रह गरेका छन् । हामी अहिलेसम्म दलाल क्याम्पमै छौं । पहिलाभन्दा गाह्रो छ । बाहिरको स्थिति पनि ठीक छैन । जतिसक्दो छिटो उद्धार भए हुन्थ्यो, काबुलको एक भवनमा बस्दै आएका नेपालीले कान्तिपुरसँग भने, हामी यहाँबाट छिटो निस्कन चाहन्छौं । उनीसँगै ४० जना नेपालीको समूह छ । उनीहरू ६ देखि १६ महिना अगाडि काबुल पुगेका हुन् । यस्तो स्थिति आयो कि रोजगारी होइन जीवन जोगाएर स्वदेश फर्कन पनि कठिन भयो, उनले भने । सुरक्षाका डरले आफ्नो परिचय र काबुलसम्म पुर्याउने दलालबारे उनीहरूले बताउन भने चाहेनन् । जति अलपत्र परेका छन् सबै एजेन्टबाट आएकाहरू छन्, १५ जनाको अर्को समूहमा रहेका एक नेपालीले भने, अहिले काबुलमा अलपत्र नेपालीबीच सम्पर्क बढेको छ । उद्धारका लागि उनीहरूले परराष्ट्र मन्त्रालय, दिल्लीस्थित नेपाली दूतावास र काबुलमा तोकिएका सम्पर्क व्यक्तिसँग कुराकानी गरिरहेका छन् । विमानस्थलसम्म कसरी पुग्ने र उड्ने निकै ठूलो चुनौती छ, ती नेपालीले भने । काबुल छोड्न चाहने हजारौं अफगान नागरिकले विमानस्थलका ढोका घेरेका छन् । हामी झन्डै ७२ घण्टाको संघर्षपछि विमानस्थल प्रवेश गर्न पायौं, दोलखाका सुमन मोक्तानले भने, प्रवेशद्वारमा घम्साघम्सी चल्छ । अमेरिकी सेनाले भित्र छिर्न दिँदैन । भीड व्यवस्थापन गर्न नसकेपछि सेनाले हवाई फायर गरिरहन्छ । एक सातायता विमानस्थलमा २० जनाको ज्यान गइसकको छ । विमानस्थल प्रवेश गरेको दुई दिनपछि मोक्तानले शनिबार बिहान काबुल छोड्न पाएका थिए । ८७ जना भारतीय नेपालीसँगै हामी दुई नेपालीको उद्धार भयो । टिकट पाउनासाथ काठमाडौं आउनेछौं, उनले भने ।नेटो सेनाको समन्वयमा झन्डै २८ हजार जनाको उद्धार भइसकेको छ । तीमध्ये एक हजार नेपाली सुरक्षा हुन् । ५ सय ४ जना काठमाडौं आइसकेका छन् । अन्यलाई कतार, कुवेत, यूएई र बेलायत पुर्याइएको छ । हामीलाई बेलायतमा ल्याएर होटल क्वारेन्टाइनमा ल्याएर राखिएको छ । एकमहिने भिसा दिइएको छ, जर्मन दूतावासमा कार्यरत एक नेपालीले भने, कहिलेसम्म यहाँ राख्ने हो थाहा छैन । दलाल क्याम्पमा रहेका नेपाली भने नेपाल सरकारले नै अगुवाइ र समन्वय गरे मात्रै आफूहरूको उद्धार सम्भव हुने बताउँछन् । त्यसरी परराष्ट्र मन्त्रालयमा नाम टिपाउनेको ३ सय ५६ पुगेको छ । त्यसरी नाम टिपाउनेहरू साना कम्पनीमा काम गर्ने सुरक्षा गार्ड, कुक, निर्माण क्षेत्रका कामदार र कामविहीन छन् । ठूला कम्पनीमा काम गर्नेको जिम्मेवारी त सम्बन्धित देशले लिइसके । हाम्रो जिम्मेवारी नेपाल सरकारले नै लिनुपर्ने अवस्था छ, १३ जनाको समूहमा रहेका अर्का नेपालीले भने, कहिले उद्धार हुन्छ ? कसरी हुन्छ ? परराष्ट्र मन्त्रालयका अनुसार नेपालीको पहिचान, नेपालीबीच अन्तरसञ्जाल निर्माण र मित्रराष्ट्रसँग समन्वय भइरहेको छ ।"
विमानस्थलमा बसेको ३ दिनपछि दिल्ली आइपुग्यौं,हमिद कारजाई अन्तर्राष्ट्रिय विमानस्थल प्रवेश गरेका ३ दिनपछि आइतबार बिहान २ बजे दिल्ली आइपुग्यौं । काबुलमा रहेका ८७ जना भारतीय नागरिकलाई लिन एयर इन्डियाको जहाज गएको बेला म (सुमन मोक्तान) र इलामको सन्तोष राईलाई ल्याइदियो । हामी गत बुधबार विमानस्थलमा पस्न दिनभर प्रयास गरेका थियौं । सम्भव नभएपछि सुरक्षाका लागि विमानस्थलको छेउकै होटल परिसरमा आएर बस्ने मौका पायौं । होटललाई बेलायती सेनाले सुरक्षा दिएको थियो । होटलमा कोठा नपाइएपछि बाहिरै नै बस्नुपर्यो । चर्को घाममा दिन कटाउनुपर्यो । विमानस्थल छिर्न पाइन्छ भनेर होटलमा रहेका सबै बाहिर नै आएर बस्थे । बेलायती विमानस्थल छिर्ने ग्यारेन्टी नभएसम्म होटलबाट बाहिर ननिस्कनु भन्थ्यो । बाहिर निस्किए सुरक्षा दिन नसक्ने बताउँथ्यो । बिहीबारको हुलदंगामा ३ जनाको मृत्यु भएपछि हाम्रै अगाडिबाट लास लगिएको थियो । होटलमा खानेकुरा केही थिएन । कहिलेकाहीं साथीहरूले बिस्कुट पाइन्थ्यो । नत्र पानीको भर । मंगलबार बिहानदेखि खाना खाएको छैन । भारतीयको साथमा भएकाले हामीलाई दिल्लीस्थित नेपाली दूतावासले भारतबाट आउने विमानमा ल्याउने पहल भइरहेको खबर दिएको थियो । यताको अवस्था नाजुक भएकाले भारतबाट विमान आउन पनि सकेन । उडान नै रद्द भएको खबर आयो । बेलायती सेनाले अमेरिकी सेनासँग समन्वय गरेर शुक्रबार बिहान ७ बजे विमानस्थलभित्रको अमेरिकी सेनाको क्याम्पभित्र ल्यायो । भित्र छिरेपछि अब बाँचिन्छ भन्ने आस बढ्यो । उनीहरूले खाना खान दिए । शनिबार बिहान एयर इन्डिया लिन आयो । ताजिकिस्तान हुँदै आइतबार बिहान दिल्ली आइपुग्यौं । अहिले नेपाल जाने प्रतीक्षामा बसिरहेका छौं । अब त ढुक्क भएको छ ।
नेपाली फर्काउन अन्य देशको सहयोग लिएका छौं,"अफगानिस्तानको घटना अप्रत्याशित होइन । तर जति तीव्रताका साथ भयो, त्योचाहिँ अप्रत्याशित भयो । स्वयं अमेरिकीहरूले पनि ४६ महिना अफगानिस्तान निर्वाचित सरकारकै नियन्त्रण रहन्छ भनेर अनुमान गरेका थिए । त्यसको ठीक उल्टो अमेरिकासहित नेटो सेना बाहिरिएको केही दिनमै तालिवानले अफगानिस्तानलाई नियन्त्रणमा लिए । हालसम्म कुनै नेपालीलाई क्षति पुगेको वा अप्रिय घटना भएको जानकारी आएको छैन । बदलिएको परिस्थितिका कारण नेपालीहरू सुरक्षित स्थानमा जान वा देश फर्कन खोजेका छन् । नेपालीहरूलाई फर्काउन मित्र राष्ट्रहरूको सहयोग लिएका छौं । विदेशी एजेन्सीमा काम गर्ने कतिपय उनीहरूकै सहयोगमा फर्किसकेका छन् ।अनौपचारिक रूपमा अफगानिस्तान पुगेकालाई फर्काउन के प्रयत्न गर्नुभएको छ ?औपचारिक रूपमा गएकाहरूभन्दा लुकीछिपी पुगेकाको अवस्था केही बेग्लै छ । धेरैले परराष्ट्र मन्त्रालय र दिल्लीस्थित दूतावासमा सम्पर्क गरेका छन् । जतिसक्दो उनीहरूलाई फर्काउने प्रयत्नमा छौं । त्यसका लागि पनि मित्र राष्ट्रहरूसँग समन्वय गरिरहेका छौं । दूतावासका डीसीएमको नेतृत्वमा र्यापिड रेस्पोन्स टिमले अफगानिस्तानमा रहेका नेपालीको उद्धारका लागि काम गरिरहेको छ । तालिवानसँग निकट देशहरूको पनि हामीले सहयोग लिन सक्नुपर्छ ।तालिवानसँग सम्बन्ध विकास गर्नुपर्छ भन्नुभएको हो ?एकै पटक त्यहाँसम्म नपुगौं । तर तालिवानसँग कुनै न कुनै रूपमा अन्तर्क्रिया भइरहनुपर्छ । त्यसको अर्थ अहिले हामीले उसलाई मान्यता दिन्छौं भन्ने रूपमा हेरिहाल्नु हुँदैन । तालिवानसँग हामीले प्रत्यक्ष वा अरूको सहयोगमा भए पनि सम्पर्क नगरी अफगानिस्तानमा काम गर्न त गाह्रो हुन्छ । त्यहाँ रहेका सबै नेपाली फर्किहाल्ने नभएकाले हाम्रो सम्पर्क हुन आवश्यक पर्छ । कालापानीको विषयलाई लिएर नेपालभारत सम्बन्धमा तिक्तता आएको थियो । अहिले सम्बन्ध कस्तो छ ?सम्बन्धमा केही तिक्तता देखिएको हो । तर, त्यो चरण पार गरेका छौं । जस्तोसुकै अप्ठ्यारोमा पनि सम्बन्धहरू हार्दिकता पूर्ण छन् । पेट्रोलियम पाइपलाइन, रेलवेलगायत काम भएका छन् । सीमासम्बन्धी विषयमा गत वर्ष तिक्तता उत्पन्न भएको थियो । तर, त्यो हाम्रो कारणले होइन । पहिले भारतले नै नक्सा ल्याएको हो । त्यसमा हाम्रो भूभाग परेकाले हामीले पनि नक्सा प्रकाशित गर्यौं । विवादलाई वार्ताद्वारा समाधान गर्नुपर्छ भन्ने नेपालको अनुरोध रहँदै आएको छ ।सीमा विवादबारे किन वार्ता हुन सकिरहेको छैन ?वार्ताका लागि हामीले प्रयास जारी राखेका छौं । भारतले अनुकूल वातावरण भएपछि वार्ता गर्छौं भनेको हो, गर्दैनौं भनेको छैन । कालापानी र सुस्ता क्षेत्रको विषय बाँकी हो । त्यसको समाधानका लागि दुई देशका परराष्ट्र सचिवहरूको संयन्त्र नै बनेको छ । त्यसो भए भारत वार्तामा बस्न नचाहेको हो ?भारतले वार्ता नगर्ने भनेको छैन । उसले पनि वार्ता गर्ने भनेको छ । हामीले भनेको मितिमा उसले कम्फर्टेबल महसुस गरेन ।तपाई राजदूत बनिसकेपछि दुई देशबीचको सम्बन्ध बढाउने विषयमा के काम भए ?हेर्नुस्, सम्बन्ध बढाउनेभन्दा पनि केही इतिहासले छोडेर गएका कुराहरू छन् । ती कुरालाई समाधान गर्नुपर्छ भन्नेमा मेरो जोड रह्यो । त्यसैअन्तर्गत ईपीजीको कुरा पनि उठ्छ । त्यो विषयमा प्रशस्त काम गरियो । अझै पनि ईपीजी प्रतिवेदन सरकारले बुझेको छैन । यदि सम्बन्धलाई बदलिँदो परिस्थितिअनुसार बदल्दै गएनौं भने समस्या उत्पन्न हुन सक्छ । नेपालले खरिद गरेको कोभिडविरुद्धको १० लाख खोप अझै पाउन सकेको छैन नि ?भारत सरकारले उपहारस्वरूप १० लाख खोप दियो । खरिद गरेको २० लाख खोपमा १० लाख दिन बाँकी छ । भारतमै महामारी फैलिएपछि निर्यात बन्द गरिदिएकाले समस्या भयो । हाम्रो अनुरोधपछि नेपाललाई प्राथमिकता राखेको र चाँडै दिने भनेको छ । तपाईं ईपीजीको सदस्य पनि, राजदूत भएपछि त्यस विषयमा केही समाधान निस्किन्छ भन्ने अपेक्षा गरिएको थियो ? खासै प्रगति भएन नि ?पहिलो कुरा त ईपीजी छ र त्यसले प्रतिवेदन दियो भन्ने विषय मेरो उपस्थितिले सम्झाइरहन्छ । मलाई देख्नासाथ यहाँको प्रधानमन्त्रीले पनि ईपीजी सम्झिनुपर्छ । औपचारिक रूपमा ईपीजी बुझ्दैनौं भनेर भारतले भनेको छैन । रिपोर्ट भारतले किन बुझ्न नचाहेको भन्ने मैले बुझ्न सकेको छैन ।दार्चुलामा एसएसबीका जवानले तुइन काटेर एक जना नेपालीको ज्यान गएको छ । यसबारे भारतीय पक्षसँग तपाईंले केही कुरा राख्नुभएको छ ?हेर्नुस्, दार्चुलाको घटनाबारे पहिला हाम्रो सरकारकै आधिकारिक धारणा आउनुपर्यो । समाचारमा आएकै भरमा राजदूत गएर विरोध गरोस् भन्ने माग अलि बढी भएन र ? ट्वीटरमा लेखेको जवाफ मैले दिइनँ भन्दैमा चुप लागेर बस्यो भन्न मिलेन नि । राष्ट्रिय हितका विषयमा कुरा राखेको छ कि छैन ? त्यो राखेको छैन भने गलत हो । अखबार वा सामाजिक सञ्जालमा आएकै भरमा जान्ने भएर राजदूतले बोल्न मिल्दैन । दार्चुला घटनाका विषयमा सरकारले छानबिन गरिरहेको छ । रिपोर्ट आइसकेको छैन । घटना के भएको हो, त्यसबारे बुझ्ने प्रयास भयो कि भएन । त्यो भन्न सकिन्छ । तर, फाइनल बुझाइ त आउनुपर्यो नि ।नेपालमा सरकार फेरिएसँगै भारतको राजदूत फेरिने हल्ला चल्न थालेको छ । कुनै संकेत पाउनुभएको छ ?हेर्नुस्, यो सरकारको आन्तरिक कुरा हो । राजदूत रहनेफेरिने भइरहन्छन् । राजदूत वा दूतावासका कर्मचारी फेरिनु वा समयावधि पूरा गरेर जानु आन्तरिक प्रक्रिया मात्र हो । प्रधानमन्त्रीले फेर्न चाहेको बेला वा राजदूतले अब म बस्दिनँ राजीनामा गर्छु भन्ने अवस्थामा राजदूत स्वाभाविक परिवर्तन हुन्छन् ।प्रस्तुति ः राजेश मिश्र"
नक्सापास न जग्गा सट्टापट्टा,"(भक्तपुर)  भक्तपुर नगरपालिका५ त्रिपुरासुन्दरी क्षेत्र (जगन्नाथनजिकै) का हीराकाजी र आशाकाजी कपालीको संयुक्त परिवार बस्दै आएको तीनतले घर २०७२ वैशाखको भूकम्पले क्षतिग्रस्त भयो । उनीहरू दाजुभाइ हुन् । २ आना २ दाम क्षेत्रफलमा निर्मित घर भत्किएपछि भग्नावशेष हटाएर उनीहरू त्यहीं टहरा बनाएर बसेका छन् । टहरा जीर्ण भइसकेको छ । पानी पर्दा भाँडा थापेर रात कटाउनुपर्छ, गर्मीमा जस्ता तातेर बसिसक्नुहुन्न, जाडोको कष्ट त कुरै नगरौं, हीराकाजीले भने, बस्ने ठाउँ छैन, परिवारका सबै सदस्य टहरामा अट्दैनन्, कतिपय छुट्टिएर डेरा बस्न बाध्य छौं । ६८ वर्षीय हीराकाजी सिलाई कटाईको काम गर्छन् । उनीहरूको पुर्ख्यौली पेसा नै कपडा सिलाउने हो । नेवारमा पनि पिछडिएको समुदायमा पर्ने कपाली परिवारको अन्यत्र जग्गा छैन । कपाली दाजुभाइले क्षतिग्रस्त घर पुनर्निर्माणका लागि भूकम्पपछिको दुई वर्षमा नै नगरपालिकामा लालपुर्जा, नक्सा, स्रेस्ता,फिल्डबुकसमेत पेस गरिसकेका छन् । हामीले घर बनाउने अनुमति नै पाएनौं, नगरपालिकाले न नक्सापास गरिदियो, न जग्गा सट्टापट्टा नै, उनले भने । नगरपालिकाले भने स्मारक क्षेत्र (जगन्नाथ मन्दिर परिसर) संरक्षणका लागि उत्खनन गर्ने र त्यस क्षेत्रका भूकम्पपीडितलाई अन्यत्रै जग्गा सट्टापट्टा गराउने भन्दै नक्सापासमा आलटाल गरिरहेको छ । त्यस्तै, भक्तपुर५ साकोठाकी ९९ वर्षीया हर्षमाया कुस्लेलगायत ६ जनाको संयुक्त परिवार बस्दै आएको तीनतले घर भूकम्पले क्षतिग्रस्त भयो । घरलाई टालटुल गरेर ६ वर्षदेखि हर्षमायाका माइला छोरासहित केही उक्त घरमा बसे पनि अन्य सदस्य अस्थायी टहरा त कोही डेरामा बस्न बाध्य छन् । भूकम्पका कारण क्षतिग्रस्त १ आना २ पैसा क्षेत्रफलको जग्गा राम, नानीछोरी, लक्ष्मण, भरत, शत्रुघ्न कपाली र हर्षमाया कुस्लेका नाममा छ । निजी आवास पुनर्निर्माणका लागि बहुस्वामित्व अन्तर्गत घर बनाउन अनुदान सम्झौता भई उनीहरूले ५० हजार रुपैयाँसमेत लिए । तर नगरपालिकाले नक्सापास नगरिदिँदा उनीहरूले अझै घर बनाउने प्रक्रिया सुरु गर्न सकेका छैनन् । भूकम्पले क्षतिग्रस्त घरको भुइँतला मात्र बाँकी छ । बाजे बराजुदेखिको पुस्ताले यसै घरमा बिताए, अन्त कतैजग्गा छैन, राम कपालीले भने, भूकम्पअघिकै स्वरूपमा घर बनाउन नगरपालिकाले नक्सापास नगरिदिँदा पुनर्निर्माण हुनसकेको छैन । घर निर्माण गर्ने पारिवारिक सहमतिअनुरूप अनुदान सम्झौता गरेको ४ वर्ष बितिसक्यो । तर नक्सापासका लागि पटकपटक धाए पनि नगरपालिकाले नक्सापास गर्न आलटाल गरिरहेको उनीहरूको गुनासो छ । जग्गाको मूल्यांकन गरी जग्गा सट्टा दिने भन्यो, नगरपालिकाले सञ्चालन गरेको लिवाली आवास क्षेत्रमा जग्गासमेत देखायो, रामले भने, अहिले जग्गा दिएन, पीडितलाई थप पीडा दिने काम भयो । स्मारक तथा सम्पदा क्षेत्रभित्र पहुँचका भरमा कतिपयले मापदण्ड मिचेर संरचना निर्माण गर्दा टुलुटुलु हेरी बस्ने नगरपालिकाले भूकम्पपीडितलाई नक्सापास नगरेर अप्ठ्यारोमा पारेको स्थानीयको गुनासो छ । विश्व सम्पदा क्षेत्र भक्तपुर दरबार क्षेत्रभित्रको ९९ चोकभित्र पर्ने साकोठा अर्थात् पुस्तकालय (मल्लकालीन पुस्तकालय) का नामबाट रहेको उक्त क्षेत्रमा विद्यार्थी निकेतन मावि, रत्नभवन, मिनिमार्टलगायत अन्य संरचना निर्माण भइसकेको स्थानीय बताउँछन् । नगरपालिकाले मल्लकालीन पुस्तकालय रहेको भन्दै ६ जनाका नाममा रहेको एक आना दुई पैसा क्षेत्रफलको जग्गामा घर निर्माण गर्न नक्सापास नगरेको हो । पहुँचका भरमा अन्य संरचना निर्माण गर्दा नगरपालिकाले नक्सापास गर्यो, पीडित अष्टमान कपालीले भने, हामीसँग न पैसा छ, न पहुँच नै । नगरपालिकाले उक्त क्षेत्रमा मल्लकालीन स्वरूपकै पुस्तकालय स्थापना गर्न जग्गा अधिग्रहणको तयारी गरेकाले नक्सापास नभएको जनाएको छ । नगरपालिकामौलिक शैलीको संरचना निर्माणमा अग्रसर छ, सम्पदा संरक्षणका लागि उक्त क्षेत्रमा मल्लकालीन पुस्तकालय स्थापना गर्ने सोच छ, नगर प्रमुख सुनील प्रजापतिले भने, प्रक्रिया पुर्याएर नियमसंगत रूपमा जाँदा ढिला भएको हो, कपालीकुस्लेको परिवारका विषयमा छिट्टै निष्कर्ष निस्किन्छ । समयमा नक्सापास नहुँदा भूकम्पपीडितले पाउने अनुदानसमेत गुमाउनुपरेकोले कपालीकुस्ले परिवार चिन्तित छन् । भक्तपुर नगरपालिकाले ऐतिहासिक एवं पुरातात्त्विक क्षेत्रहरू जगन्नाथ, साकोठा तथा तला दोम्फो क्षेत्रमा निजी आवास बनाइरहेका स्थानीयसँग आपसी छलफल गरी लिवाली क्षेत्रका जग्गामध्ये नगरपालिकाले उपयुक्त जग्गा सट्टापट्टा गर्न राय सुझाव दिन ३ सदस्यीय कार्यदलसमेत बनाएको छ । उक्त कार्यदलको संयोजक वडा७ का अध्यक्ष उकेश कंवा, सदस्यहरू ८ का अध्यक्ष महेन्द्र खायमली र ९ का अध्यक्ष रवीन्द्र ज्याख्व छन् । कंवाका अनुसार स्मारक क्षेत्र (जगन्नाथ, साकोठा, तालादम्फो) का विषयमा जग्गा सट्टा गर्ने प्रयास भएको छ । तर सम्पदा क्षेत्रको जग्गाको मूल्य र नगरपालिकाले दिन खोजेको जग्गाको मूल्य अस्वाभाविक रहेकाले काम गर्न गाह्रो छ । सम्पदा क्षेत्रको जग्गाको मूल्य अत्यधिक महँगो छ । नगरले मात्र नभई जिल्ला प्रशासन, मालपोत र कोलेनिकाबीच छलफल गरी मूल्यांकनपछि मात्र जग्गा शोधभर्नाको निर्क्योल हुने कंवाले बताए ।"
४२ वर्षपछि चित्रकला,"(काठमाडौं)  लाजिम्पाटस्थित अरुपण आर्ट ग्यालरीमा यतिबेला माई आर्ट जर्नी२०७८ शीर्षकमा चित्रकला प्रदर्शनी भइरहेको छ । यो प्रदर्शनीमा पुग्नेहरूले नौलो कुरा थाहा पाउँछन् । त्यो के हो भने कला साधकहरू रहरलाई कुण्ठा बनाएर बस्न सक्दैनन् । यसको पुष्टि चार दशकपछि रीता खनालले गरेको यो प्रदर्शनीले गरेको छ । २०३६ मा धरानको मोती भवनमा उनको पहिलो एकल प्रदर्शनी मूर्तिकलाको भएको थियो । त्यतिबेला उनी २२ वर्षकी थिइन् । बिहे भयो । पारिवारिक बन्धनमा बाँधिएपछि उनले सिर्जनाकर्ममा फर्कने समय नै पाइनन् । कलायात्राको छुटेको क्रमलाई जोडेको यो उनको दोस्रो एकल प्रदर्शनी ४२ वर्षपछि हो । प्रदर्शित दुई दर्जनभन्दा बढी कलाकृतिमा उनको कलाप्रतिको लगाव झल्केको छ । कला सिर्जना बाल्यकालदेखिकै रहर हो । छोटो समयमा सिकेकै भरमा एकल मूर्तिकला प्रदर्शनी गरेकी थिएँ, ६४ वर्षीया खनालले भनिन्, बिहेपछि घरधन्दा र सन्तान स्याहार्दै समय बित्यो । यो उमेरमा फेरि कला सिर्जना गरेर प्रदर्शनी गर्न सक्छुजस्तो लागेको थिएन । हुन त उनको परिवार नै कलाकर्मीको हो । श्रीमान् रमेश खनाल चित्रकार तथा कला समीक्षक हुन् । जेठी छोरी रुरु, कान्छी रुमिना दुवै चित्रकार हुन् । रुरु हाल बेलायत र रुमिनाले अस्ट्रेलियामा अध्ययनसँगै कला सिर्जनालाई निरन्तरता दिइरहेका छन् । छोरा राजिम हाल अमेरिकामा वैज्ञानिकका रूपमा छन् । छोराले औपचारिक प्रदर्शनी नगरे पनि चित्र बनाउने खनालले बताइन् । श्रीमान् र छोरीहरूको कला प्रदर्शनी हुँदा मलाई पनि केही गरौं भन्ने छटपटी हुन्थ्यो, उनी भन्छिन्, परिवारकै प्रदर्शनी गर्न पाए हुन्थ्यो भन्ने मनमा लाग्थ्यो । घर कसले हेर्ने भन्ने कुराले उहाँलाई भन्नै सकिनँ । आफ्नो रहर मर्न नदिन स्केच कोरेर चित्त बुझाउने गरेका दिन उनले स्मरण गरिन् । मैले केही गरेँ भने छोराछोरीलाई इम्प्रेसन पर्छ भन्ने लाग्थ्यो, सिकाउथेँ । आफू पनि कोरिरहन्थेँ, उनले भनिन्, अहिले सबै कलाकार भएर आआफ्नै ठाउँमा सेटल्ड छन् । बल्ल मलाई फुर्सद मिलेको छ, बल्ल चित्र कोर्दै छु । प्रदर्शनीमा राखिएका चित्रहरू पछिल्ला चार महिनाभित्रका सिर्जना भएको उनले सुनाइन् । भोटाहिटीस्थित ललितकला क्याम्पसमा ६ महिना चित्रकलामूर्तिकला विषय लिएर औपचारिक अध्ययन गरेकी खनालले थप कलासम्बन्धी अध्ययन गर्न पाइनन् । अहिले श्रीमान्लाई नै उनले गुरु बनाएकी छन् । ग्यालरीमा क्यानभासमा रङ भर्न सिकिरहेकी छन् ।"
अपहरित २ युवकको उद्धार,हेटौंडा (कास) हेटौंडाबाट अपहरण गरी भारत पुर्याएका २ युवकलाई प्रहरीले उद्धार गरी परिवारलाई बुझाएको छ । उद्धार गरिएकामा हेटौंडा९ स्वागतटोलका पवन राना मगर र गोविन्द श्रेष्ठ छन् । उनीहरूलाई भदौ ३ को राति हेटौंडा बसपार्कबाट ३ जना भारतीयले अपहरण गरी मोतीहारी पुर्याएका थिए । ५ लाख रुपैयाँ फिरौती पनि मागेका थिए । पर्सा प्रहरीका प्रहरी नायब उपरीक्षक जयश्वर रिमालका अनुसार अपहरणमा संलग्न २ जनालाई २ थान पेस्तोलसहित भारतीय प्रहरीले नियन्त्रणमा लिएको थियो ।
फोहोर थुपारिने ठाउँमा उद्यान,"काभ्रे (कास) घुम्न र पिकनिक खान आएकाले थुपारेको फोहोर सफा गरेर युवाहरूले उद्यान बनाएका छन् । बनेपा२ र ४ को सिमानामा रहेको बाघखोर, डुडामुखस्थित आकाशदेवी सामुदायिक वनको १० रोपनी क्षेत्रलाई उनीहरूले उद्यानको रूपमा विकास गरेका हुन् । ड्राई पिकनिक खान आउने, घुम्न आउनेले थुपारेको फोहोर सफा गरेपछि पार्क बनाउने सोच आयो, युथ आइज क्लबका सन्तोष गौतमले भने, त्यसपछि आफैं पैसा उठाउँदै पूर्वाधार थप्दै लग्यौं । उद्यानमा बाघको प्रतिमा, फोटो स्पट, आरामस्थल बनाइएको छ ।"
भाजपा विदेश विभाग प्रमुख काठमाडौंमा,काठमाडौं (कास) भारतीय जनता पार्टी (भाजपा) का विदेश विभाग प्रमुख विजय चौथाइवाले ८ महिनापछि आइतबार फेरि काठमाडौं उत्रिएका छन् । भारतीय प्रधानमन्त्री नरेन्द्र मोदी र गृहमन्त्री अमित शाहका निकट मानिएका चौथाइवालेले त्रिभुवन विमानस्थलमा उत्रिएलगत्तै बालुवाटार पुगेर प्रधानमन्त्री एवं कांग्रेस सभापति शेरबहादुर देउवासँग भेटवार्ता गरेका छन् । त्यस अवसरमा दुई पार्टी (कांग्रेस र भाजपा) बीचको सम्बन्धलाई थप मजबुत बनाउने सम्बन्धमा कुराकानी भएको नेपाली कांग्रेसका सहमहामन्त्री प्रकाशशरण महतले बताए । चौथाइवालेलाई भ्रमणका लागि आफैंले निमन्त्रणा गरेको उनले बताए । चौथाइवालेले प्रधानमन्त्री देउवासँग भेट्न पाउँदा आफू निकै खुसी रहेको उल्लेख गर्दै प्रधानमन्त्री भएकामा बधाई दिएको आफ्नो ट्वीटरमा लेखेका छन् । उनले जनैपूर्णिमा र रक्षाबन्धनका अवसरमा देउवालाई शुभकामना दिएको जनाएका छन् । नेपालमा नयाँ सरकार गठन भएपछि भारतबाट भ्रमण गर्ने उनी उच्च अधिकारी हुन् । उनले अरू राजनीतिक दलका नेतालाई भेट्ने कार्यक्रम छ । मोदीका निकट चौथाइवालेले मोदीका तर्फबाट देउवालाई केही सन्देश लिएर आएको हुन सक्ने अनुमान गरिएको छ तर त्यसबारे देउवाको सचिवालयले केही प्रस्ट पारेको छैन । उनीमार्फत मोदीले देउवालाई भारत भ्रमणको निम्तो दिएको हुन सक्ने अनुमान गरिएको छ । चौथाइवालेले यसअघि (२०७७ मंसिर २५ मा) काठमाडौं आउँदा तत्कालीन प्रधानमन्त्री एवं नेकपा अध्यक्ष केपी शर्मा ओलीलाई बालुवाटारमै भेटेका थिए । भारतीय अन्तर्राष्ट्रिय जासुस एजेन्सी रअ का प्रमुख सामन्त गोयलले भेटेको एक महिनापछि चौथाइवालेले ओलीलाई भेटेका थिए । उनले भेटेलगत्तै तत्कालीन नेकपाभित्रको विवाद उत्कर्षमा पुगेको थियो । त्यसबेला उनी नेकपाका महासचिव विष्णु पौडेलको निमन्त्रणामा नेपाल आएका थिए । त्यसबेला पनि अहिलेको जस्तै दुई पार्टीहरू (भाजपा र नेकपा) बीचको सम्बन्ध विस्तार गर्ने भनिएको उल्लेख थियो । परराष्ट्र मन्त्रालयले प्रधानमन्त्री देउवा र चौथाइवालेबीच के कुरा भयो भन्ने सम्बन्धमा विस्तृत कुरा बाहिर ल्याएको छैन । स्रोतका अनुसार चौथाइवाले सोमबार काठमाडौंमा भाजपाको मुख्य संगठन राष्ट्रिय स्वयंसेवक संघ (रासस) ले गर्ने कार्यक्रममा सहभागी हुने योजना छ । नेपालमा पनि राससको संगठन छ । राससका केही गतिविधि गरेर चौथाइवाले नेपालबाट फर्केने स्रोतले कान्तिपुरलाई बतायो ।
माओवादीले तोक्यो प्रदेश इन्चार्ज,"काठमाडौं (कास) नेकपा (माओवादी केन्द्र) ले विभिन्न प्रदेशमा रिक्त रहेका पदाधिकारी र जिल्ला इन्चार्ज तोकेको छ । पार्टी केन्द्रीय कार्यालय पेरिसडाँडामा आइतबार बसेको स्थायी कमिटीको बैठकले विभिन्न प्रदेशमा रिक्त रहेका पदाधिकारी तथा सबै जिल्लामा इन्चार्ज तोकेको हो ।नेकपा विभाजन भएपछि ती स्थान रिक्त अवस्थामा थिए । योसँगै स्थायी समिति बैठकले विभागको प्रमुख पनि तोकेको प्रवक्ता नारायणकाजी श्रेष्ठले बताए । जिल्ला समन्वय समितिको संयोजक तोक्ने काम भने सम्बन्धित प्रदेशलाई दिइएको छ । बैठकमा मुख्यतया केन्द्रीय समितिले स्थायी समितिलाई दिएको निर्देशन र जिम्मेवारी पूरा गर्ने एजेन्डामा छलफल भयो । विभिन्न प्रदेशका रिक्त पदाधिकारीहरू, जिल्ला समितिका जसलाई अहिले जिल्ला समन्वय समितिमा रूपान्तरण गरिएको छ, इन्चार्जहरू तोक्ने काम भएको छ, उनले भने, पार्टीका विभिन्न विभागहरूको प्रमुखहरू तोक्ने काम भएको छ । त्यसो गर्दा कतिपय जिल्लाहरूमा केन्द्रीय समितिका सदस्यहरू नभएको जिल्लाहरूमा केन्द्रीय प्रतिनिधि तोकेर उहाँहरूलाई इन्चार्जको जिम्मेवारी दिइएको छ ।उनका अनुसार जिल्ला समन्वय समितिका संयोजकहरू तोक्ने काम भने सम्बन्धित प्रदेश समितिलाई नै दिइएको छ । सबै केन्द्रीय सदस्यहरूलाई जिम्मेवारी निश्चित गर्ने काम भएको पनि उनले बताए । प्रदेश र जिल्लाका जिम्मेवारीहरू तय गरिएका छन् । यसका साथसाथै अब हामीले राष्ट्रिय सम्मेलनलाई केन्द्रबिन्दुमा राखेर वडा अधिवेशन, पालिका अधिवेशन र त्यसपछाडि प्रदेश अधिवेशन गर्ने सम्बन्धमा पार्टीको निर्वाचन आयोगले निर्वाचन नियमावली तय गरेका छौं, उनले भने, निर्वाचन निर्देशिका पनि तयार गर्ने काम भएको छ । हामीले निर्वाचन नियमावली र निर्वाचन निर्देशिकालाई छिट्टै तल पठाइदिनेछौं, त्यसको आधारमा अधिवेशनका कामहरू सम्पन्न हुनेछन् ।बैठकले पार्टीलाई व्यवस्थित र विधिसंगत रूपले सञ्चालन गर्दै अन्य कम्युनिस्ट शक्तिहरूसँग एकता र ध्रुवीकरणका लागि वार्ता गर्न पहल गर्ने निर्णय गरेको पनि प्रवक्ता श्रेष्ठले जानकारी दिए । उनले भने, हाम्रो पार्टीलाई व्यवस्थित गर्ने, विधिसंगत ढंगले, संस्थागत ढंगले सञ्चालन गर्ने र यसको क्रान्तिकारी रूपान्तरण गर्ने कुरालाई केन्द्रबिन्दुमा राख्दै अरू सबै कम्युनिस्ट क्रान्तिकारी शक्तिहरूसँग पनि एकता र ध्रुवीकरणका निम्ति वार्ता गर्न, पहल गर्न आवश्यक प्रक्रिया अगाडि बढाउने पनि निर्णय भएको छ ।माओवादीले प्रदेश २ मा स्थायी कमिटी सदस्य गणेश शाह, वाग्मती हितमान शाक्य, गण्डकीमा हितराज पाण्डे, लुम्बिनी चक्रपाणि खनाल, कर्णालीमा शक्ति बस्नेत र सुदूरपश्चिममा खगराज भट्टलाई इन्चार्ज तोकेको छ ।"
महालेखा प्रतिवेदन भन्छ बीपी प्रतिष्ठानमा १९ प्रकारका उपकरण त्यत्तिकै थन्क्याइए,"(सुनसरी)  धरानस्थित बीपी कोइराला स्वास्थ्य विज्ञान प्रतिष्ठानमा खरिद गरिएका महँगा मेडिकल उपकरणमध्ये १९ प्रकारका उपकरण हालसम्म उपयोग नगरी थन्क्याएर राखेको पाइएको छ । महालेखा परीक्षकको ५८ औं वार्षिक प्रतिवेदनले ती उपकरण प्रयोग नहुँदा उपचार प्रभावित भएको र खरिद खर्च उपलब्धिविहीन भएको जनाएको छ । बीपीले फोटो थेरापी, सिटी स्क्यान, भेन्टिलेटर, रिसिन्ज पम्प, अप्टिकल कोहेरेन्स टोमोग्राफी (ओसीटी), क्यान्सर डाइग्नोसिस (क्यान्सर पहिचान) गर्ने इमुनोहिस्ट्रोकेमेस्ट्री मेसिन, अर्थोपेडिक (हाडजोर्नी) विभागमा एउटा अप्रेसन थिएटर (ओटी) टेबललगायत उपकरण ल्याएदेखि थन्क्याएर राखिएको छ । सिटी स्क्यान मेसिन भने मर्मत नगरी अर्को नयाँ खरिद गर्ने भनेर दुई महिनाअघि कवाडी बनाएर निकालिएको छ । प्रतिष्ठानमा भेन्टिलेटर र आईसीयू अभाव देखाएर बिरामी अन्यत्र पठाउने गरिएको छ ।महालेखा परीक्षकको प्रतिवेदनले औंल्याएका ती मेडिकल उपकरण व्यापारीसँग मिलोमतोमा किनिएका हुन्, प्रतिष्ठानका एक वरिष्ठ चिकित्सकले भने, करोडौं रुपैयाँमा किनिएका ती मेसिनमध्ये केही कमसल थिए भने प्रयोग गर्न योग्य जनशक्ति पनि भएनन् । कति त जडान र परीक्षण नै नगरी आपूर्तिकर्ताहरूले अग्रिम भुक्तानी लिइसकेका छन् । २५६ स्लाइसको सिटीस्क्यान ल्याउन प्रतिष्ठानले काठमाडौंको म्याक्स मेडिटेक कम्पनीलाई २०७७ भदौमा १६ करोड रुपैयाँको ५० प्रतिशत अग्रिम भुक्तानी दिएको थियो । तर, अहिलेसम्म मेसिन ल्याउने सुरसार म्याक्सले गरेको छैन । जबकि ठेक्का पाएको १२० दिनभित्र उपकरण जडान, परीक्षण र सञ्चालन र प्रतिष्ठानका प्राविधिकलाई चलाउन सिकाउनुपर्ने प्रतिष्ठानसँग गरेको खरिद सम्झौतामा उल्लेख छ । तोकिएको समयमा मेसिन आपूर्ति गर्न नसक्ने त्यस्ता कम्पनीलाई कालोसूचीमा राखेर कुल बजेटको शून्य दशमलव शून्य पाँच (००५) प्रतिशत रकम हर्जाना तिराउनुपर्नेमा उपकुलपति ज्ञानेन्द्र गिरीले उल्टै पटकपटक गरी आगामी मंसिरसम्मको समय थपिदिएका छन् । आफ्नै सिटी स्क्यान मेसिन नहुँदा प्रतिष्ठानले दिनहुँ करिब सवा लाख रुपैयाँ घाटा व्यहोरिरहेको रेडियोलोजी विभागका एक प्रावधिकले बताए ।महालेखा परीक्षकको प्रतिवेदनले प्रतिष्ठानले आर्थिक वर्ष २०७६७७ मा स्वीकृत बजेटभन्दा ८ करोड ७७ लाख ३६ हजार बढी खर्च गरेको जनाएको छ । प्रतिष्ठान नियमावली २०५५ मा सिनेट र कार्यकारिणी समितिको अधीनमा रही स्वीकृत गरेको खर्च गर्नुपर्ने व्यवस्था हुँदाहुँदै पनि कर्मचारीको तलब, ज्याला तथा सुविधा, मर्मत सम्भार, स्वास्थ्य सामग्री, फर्निचर, पुस्तक, भवन निर्माण र अन्य प्रशासनिक कार्यमा ८ करोड ७७ लाख ३६ हजार बढी खर्च गरेको उल्लेख गर्दै बजेटको सीमाभित्र रही खर्च गर्न सुझाव दिएको छ ।कार्यकारिणी समितिले स्वीकृत गरे पनि सिनेटमा अनुमोदन नै नगरी प्रतिष्ठानमा ७६ करोड रुपैयाँको लागत अनुमानको मातृ तथा शिशु उपचार केन्द्र (एमसीएच) भवन २ अर्ब १८ करोड रुपैयाँ (भ्याटबाहेक), १ करोड ८७ लाख रुपैयाँको फार्मेसी भवनको लागत बढाए १२ करोड ४० लाख रुपैयाँमा निर्माण ठेक्का दिएकोप्रति विभिन्न कार्यदलले पनि यसअघि नै औंल्याएका थिए । कतिसम्म भने प्रयोगशालाबाट हुने आम्दानीसमेत प्रतिष्ठानको सफ्टवेयरमा नदेखिएको महालेखा परीक्षकको प्रतिवेदनमा उल्लेख छ । थाइराइड ल्याबमा प्रयोग हुने ५ प्रकारका ४६ हजार ३ सय ५० थान रिएजेन्ट किट उपयोग भए पनि ८१ लाख २६ हजारमा खरिद भएको २७ हजार ८ सय २४ थान रिएजेन्ट किटको आम्दानी प्रतिष्ठानको सफ्टवेयरमा प्रविष्ट गरेको नपाइएको प्रतिवेदनमा उल्लेख छ । उल्लिखित अवस्थाले प्रतिष्ठानले प्रयोग गरेको सफ्टवेयरमा देखिएको आम्दानी, किट खरिद, निकासी परिमाण र परीक्षण संख्या सम्बन्धमा यकिन गर्न सकिएन, तसर्थ सफ्टवेयरको विश्वसनीयता परीक्षण गरी आयव्यय यकिन हुनुपर्छ, प्रतिवेदनमा छ ।प्रतिष्ठानमा कम्प्युटर शाखा प्रमुखमा राकेश दास (पूर्वउपकुलपति बलभद्रप्रसाद दासका भतिज) र सञ्जीव कर्ण आलोपालो काम गरिरहेका छन् । कर्ण हाल स्टोर प्रमुख छन् । प्रतिष्ठानमा दिनहुँ ३ हजारभन्दा बढी ल्याब टेस्ट हुने गरेको छ । तीमध्ये महालेखाको प्रतिवेदनले थाइराइड ल्याबमा ५ प्रकारका ४६ हजार ३ सय ५० थान रिएजेन्ट किट प्रयोग भएबापतको रकम सफ्टवेयरमा देखिएको छैन । दास र कर्णलाई प्रतिष्ठानको कम्प्युटर सफ्टवेयर सिस्टम बिगार्ने गरेको आरोप पनि लाग्दै आएको छ । पूर्वउपकलपति राजकुमार रौनियारको पालामा उनीहरूलाई अन्यत्रै सरुवा गरेर सर्भर सिस्टमको पासवर्डसमेत परिवर्तन गरिएको थियो । प्रतिष्ठानको नाममा धरानमा (प्रतिष्ठान हाताभित्र) २ सय ८२ बिघा ९ कट्ठा ३ धुर, मुख्य बजारको छाताचोकमा १ बिघा ४ कट्ठा १३ धुर, मोरङको सुन्दर हरैंचामा १४ बिघा १० कट्ठा १३ धुर, काठमाडौंको बाँसबारीमा ३ रोपनी १५ आना २ दाम जग्गा रहे पनि हाताभित्रको बाहेक अरू सम्पत्ति उपयोग गर्न नसकेको प्रतिवेदनले औंल्याएको छ । प्रतिष्ठानमा उपचार सेवा पाउनका लागि बिरामीले शल्यक्रिया गर्न परे ५ महिनासम्म पर्खनुपर्ने अवस्था रहेको पनि महालेखाको प्रतिवेदनमा उल्लेख छ । सामान्य ल्याब तथा एक्सरे रिपोर्ट पाउनसमेत बिरामीले २४ घण्टा कुर्नुपर्छ । प्रतिवेदनमा भनिएको छ, अप्रेसन कक्ष, दक्ष जनशक्ति, मेडिकल उपकरण अभावलगायतको समस्या देखाएर शल्यचिकित्सातर्फ नाक, कान घाँटी, न्युरो सर्जरी, डेन्टल सर्जरी र ग्यास्ट्रोलोजीमा एक महिना, जनरल सर्जरीमा डेढ महिना, स्त्री तथा प्रसूतिमा २ महिना, अर्थोपेडिक (हाडजोर्नी) मा ३ महिना र पेडियाट्रिक (बालरोग विभाग) मा ५ महिनासम्म बिरामीले उपचारका लागि पर्खिनुपर्ने देखिन्छ । सेवा प्रभावकारी बनाई प्रतीक्षा गर्नुपर्ने अवस्था अन्त्य गर्न प्रतिवेदनमा भनिएको छ । प्रतिष्ठानले हालसम्म बिरामीको चाप थेग्न र व्यवस्थापन गर्न सकेको छैन । आकस्मिक कक्षबाट २४ घण्टा अब्जर्भेसन राखेपछि वार्डको बेडमा भर्ना गर्नुपर्ने अन्तर्राष्ट्रिय मान्यता भए पनि वार्डहरूमा बेड अभावले ६ दिनसम्म भुइँमा राख्ने गरिएको छ । प्रतिवेदनअनुसार प्रतिष्ठानले यो वर्ष संघीय सरकारबाट ७७ करोड ४२ लाख र प्रदेश सरकारबाट १२ लाख अनुदान पाएको थियो । प्रतिष्ठानले आन्तरिक स्रोतबाट १ अर्ब ९३ करोड ८४ लाख आर्जन गरेको थियो । दुवै गरी २ अर्ब ७१ करोड ३८ लाख आय भएकामा प्रतिष्ठानले २ अर्ब ४२ करोड ३९ लाख खर्च गरेको र २८ करोड ९९ लाख रुपैयाँमात्र बचत गरेको देखिएको महालेखाले जनाएको छ । प्रतिष्ठानको आन्तरिक आयभन्दा ४८ करोड ५५ लाख रुपैयाँ बढी खर्च भएको छ । कुल खर्चमध्ये तलब भत्ता तथा ज्यालामा आर्थिक वर्ष २०७४७५ मा ६८२३, आर्थिक वर्ष २०७५७६ मा ६२०८ र २०७६७७ मा ७४५८ प्रतिशत खर्च भएको छ । आर्थिक वर्ष २०७६७७ मा पुँजीगत खर्च २९ करोड ४२ छ, जुन कुल खर्चको १२१३ प्रतिशत हो । पछिल्लो आर्थिक वर्षमा तलबभत्ता ज्यालामा गत वर्षको तुलनामा १२ प्रतिशत वृद्धि हुनुमा पदाधिकारी जिम्मेवार छन् । सरकारले गिरीलाई उपकुलपति बनाएलगत्तै उनले मासिक ४० हजारदेखि १ लाख रुपैयाँसम्म तलबभत्ता दिने गरी सल्लाहकार भनेर दर्जन बढीलाई नियुक्ति दिएका छन् । आम्दानीले प्रशासनिक खर्चसमेत व्यवस्थापन गर्न कठिन रहेको अवस्थामा भनसुनमा योग्यता दक्षताबिनाका डेढ सय जना बढीलाई ज्यालादारी जागिरे बनाएर नियुक्ति दिएकाले खर्च बढेको हो । प्रतिवेदनमा प्रतिष्ठानले मेडिकल उपकरण, केमिकल्स रिएजेन्ट, मालसमानको लागत अनुमान गर्दा केही व्यापारिक कम्पनीबाट प्राप्त दररेटका आधारमा औसत गणना गरी लागत अनुमान स्वीकृत गरेको पाइएको उल्लेख छ । सार्वजनिक खरिद नियमावली, २०६४ को नियम ११ लाई बेवास्ता गर्दै सीमित आपूर्तिकर्तासँग दररेट लिएर तयार गरेको लागत अनुमान यथार्थपरक नदेखिएको भन्दै नियमअनुसार लागत अनुमान तयार गरी खरिद कार्यलाई प्रतिस्पर्धी र मितव्ययी बनाउन सुझाव प्रतिवेदनले दिएको छ ।"
विद्यार्थीले नै नसिकी देश कसरी बन्ला ?,"पछिल्लो समय नेपाल किन बनेन भन्नेमा धेरै नेपाली चिन्तित देखिन्छन् । यससम्बन्धी विमर्शहरू पनि भैरहेका छन् । नेपाल बन्ने एउटा आधार यहाँको जनसंख्या भएकामा अधिकांश विज्ञ सहमत छन् । जनसंख्याबाट गुणात्मक लाभ लिन तिनलाई दक्ष, योग्य र सीपयुक्त बनाउन पनि उत्तिकै आवश्यक हुन्छ । अशिक्षित र अदक्ष श्रमशक्ति मात्रैले मुलुक बन्दैन । त्यसैले यस मामिलामा अक्सर छुटेको एउटा प्रश्न हो मुलुकको समग्र प्रगतिका लागि नागरिकको योग्यता तथा दक्षता अभिवृद्धि गर्न हाम्रो शिक्षा प्रणाली र सिकाइ स्तर कति कामलाग्दो छ ? अध्ययनहरूले बारम्बार विद्यार्थीको सिकाइ उपलब्धि कमजोर भएको औंल्याइरहेका छन्, तर त्यहीअनुरूप सुधारको पहल खासै भएकै पाइँदैन । सिकाइ उपलब्धिसम्बन्धी पछिल्लो पटक सार्वजनिक विद्यार्थी उपलब्धिको राष्ट्रिय परीक्षण, २०१९ ले यस्तै चिन्ताजनक पक्षहरू औंल्याएको छ । सरकार र सम्बन्धित निकायहरूले यो अध्ययनको नतिजालाई गम्भीरतापूर्वक मनन गरेर विद्यालय शिक्षा र समग्र सिकाइमा सुधार ल्याउनु अपरिहार्य छ । कोभिडकाल सुरु नहुँदै विद्यालयमै प्रत्यक्ष पठनपाठन भएका बेला नै शिक्षा मन्त्रालय अन्तर्गतको शैक्षिक गुणस्तर परीक्षण केन्द्रले देशभरका सामुदायिक र निजी विद्यालयका २२ हजार विद्यार्थी, १ हजार ८ सय प्रधानाध्यापक र ३ हजार ६ सय शिक्षकमाथि गरेको यो अध्ययनले भन्छ कक्षा १० का आधाभन्दा बढी विद्यार्थीको सिकाइ स्तर निकै कमजोर छ । उनीहरूले पाठ्यक्रममा रहेका विषयवस्तुको न्यून सिकाइसमेत हासिल गरेका छैनन् । विज्ञानमा १८, अंग्रेजीमा ३०, गणितमा ३१ र नेपालीमा ३९ प्रतिशतले मात्रै अपेक्षित सिकाइ हासिल गरेका छन् । केन्द्रले विज्ञान, अंग्रेजी, गणित र नेपाली विषयको सिकाइ स्तरको मापन गर्दा विज्ञानमा सबैभन्दा बढी विद्यार्थी कमजोर पाइएको छ । त्यसपछि क्रमशः अंग्रेजी, गणित र नेपाली विषयमा विद्यार्थी कमजोर छन् । विज्ञानमा ६३, अंग्रेजीमा ५१, गणितमा ४६ र नेपालीमा ३७ प्रतिशत विद्यार्थीको सिकाइ स्तर अपेक्षितभन्दा कमजोर पाइनु र तीमध्ये पनि अधिकांशमा ज्यादै न्यून मात्र क्षमता हुनुले हाम्रो शिक्षणसिकाइमा रहेको गम्भीर समस्या उजागर गर्छ । त्यसैले उक्त समस्या पहिचान गरी सरकारले समाधानका उपायहरू पहिल्याउनुपर्छ । यसअघि सन् २०११ मा कक्षा १० को सामाजिक विषयसहित यिनै विषयमा अध्ययन गर्दा विद्यार्थीको औसत सिकाइ ४१ प्रतिशत पाइएको थियो । त्यसका तुलनामा केही सुधार आए पनि अझै सन्तोषजनक अवस्था छैन । त्यसैले विद्यार्थीको सिकाइ स्तरमा आमूल परिवर्तन ल्याउन शिक्षा मन्त्रालयलगायत सम्बन्धित निकायहरूले ठोस पहल थाल्नुपर्छ । विद्यार्थीको सिकाइको चर्चा गर्दा शिक्षकलाई छुटाउन मिल्दैन । सामुदायिक विद्यालयमा करिब ५८ हजार शिक्षक अभाव छन् । कति विद्यालयमा अंग्रेजी, गणित र विज्ञान विषयका विषयगत शिक्षक छैनन् । यसको सोझो असर विद्यार्थीमा परेको छ, उनीहरू यिनै विषयमा कमजोर छन् । नेपालीबाहेक अन्य तीन विषयमा सामुदायिक विद्यालयका विद्यार्थीको सिकाइ स्तर निजी विद्यालयको भन्दा तल छ । विद्यालयमा विषयगत शिक्षकहरू नभएको तथ्य यसै छर्लंगै छ । सरकारलाई भने यसको कुनै मतलब भएको जस्तो देखिँदैन । देशमा निजामती कर्मचारीहरू भर्ना गर्ने लोकसेवा आयोगको नियमित पात्रो कोभिडकालमा बाहेक सितिमिति प्रभावित भएन । शिक्षकहरू भर्ना गर्ने शिक्षक सेवा आयोगको भने नियमित पात्रो नै छैन भन्दा पनि हुन्छ । कतिसम्म भने, लोकसेवा आयोगको अध्यक्षतामा गठित सर्च कमिटीले गत पुसमा गरेको सिफारिसअनुसार शिक्षक सेवा आयोगमा रिक्त पदाधिकारी नियुक्त गर्न पनि सरकारले सात महिना लगायो । त्यही कारण नयाँ शिक्षक छनोट नै प्रभावित भएको छ । प्रश्न शिक्षकको मात्र होइन, समग्र शिक्षा प्रणाली, शिक्षकको क्षमता अभिवृद्धि र शिक्षण विधिमा पनि सुधार आवश्यक छ । विद्यार्थीकेन्द्रित पठनपाठनको खाँचो छ । विद्यालय शिक्षा अहिले स्थानीय सरकारमातहत आएको छ, आफ्नो तहका बालबालिकाको सिकाइ सुधार्न पालिकाहरू समर्पित हुन आवश्यक छ । प्रधानाध्यापक र शिक्षकहरूको मूल्यांकन तथा वृत्ति विकास विद्यार्थीको सिकाइ उपलब्धिसित जोडिनुपर्छ । कति सुझाव यसै अध्ययन प्रतिवेदनले पनि दिएको छ । प्रतिवेदनले स्रोतसाधनको व्यवस्थापन, पाठ्यक्रम विकास, त्यसको कार्यान्वयन र अनुगमन मूल्यांकन, शिक्षण विधिमा सुधार गर्न भनेको छ, प्रदेशहरूबीच नै सिकाइ उपलब्धिमा अन्तर भएकाले स्रोतको उचित वितरणमा ध्यान दिन सुझाएको छ । सामुदायिक र संस्थागत विद्यालयहरूबीचको असमानता उच्च पाइएकाले भविष्यमा समाजलाई दुई तहमा विभाजन गर्ने जोखिम देखिएको औंल्याउँदै प्रतिवेदनले यससम्बन्धी रणनीतिक कार्यक्रमहरू अघि सार्न सुझाएको छ । घरमा बोलिने भाषाको प्रयोगले पनि सिकाइमा फरक पार्ने अध्ययनले देखाएको छ । शिक्षकहरूमा विद्यालय सेवा क्षेत्रमा बोलिने भाषा प्रयोगको सीप हुनुपर्ने उसको सुझाव छ । छात्रा र छात्रको सिकाइ स्तरमा फरक देखिएको उल्लेख गर्दै प्रतिवेदनले छात्रालाई केन्द्रित गर्दै विद्यार्थीमैत्री सिकाइ वातावारणमा जोड दिन भनेको छ । अधिकांश सही उमेर (१४१५ वर्ष) का विद्यार्थीहरू सिकाइमा बढी सक्रिय भएको पाइएकाले बालबालिकालाई समयमै सुरु कक्षामा भर्ना गर्ने वातावरण मिलाउन पनि अध्ययनले सुझाव दिएको छ । गुणस्तरीय विद्यालय शिक्षाका लागि सम्बन्धित सबै निकायले यी सुझावहरूको मनन गर्नुपर्छ । जबसम्म देशको शिक्षामा सुधार आउँदैन, बाँकी सुधार तथा परिवर्तन तपसिलकै कुरा रहन्छन् । स्कुले विद्यार्थीको सिकाइलाई पछाडि नै छाडेर जति बल गरे पनि देश अगाडि धकेलिन सक्दैन । त्यसैले शिक्षालाई हेर, सिकाइ स्तरलाई सुधार ।"
माधव नेपालको बाटो,"कठिन यात्रामा माधव नेपाल समाचारले दुःख लागे पनि उत्साह जगायो । एकताको प्रयास असफल भएपछि अन्ततः एमाले औपचारिक रूपमै विभाजन भएको छ, माधव नेपाल समूहले बाध्य भएर नयाँ दल खोल्न निवेदन दिएका छन् । यसो हुनुमा केपी शर्मा ओलीले आफैंले गठन गरेको कार्यदलको प्रस्तावलाई अस्वीकार गर्नु मुख्य कारण हो । ओलीको दम्भ र अहंकारले लामो इतिहास बोकेको बलियो पार्टी विभाजित भएको हो । ओलीले आफ्नो गुटबाहिरका नेताहरूले पार्टीलाई विधि र पद्धतिबमोजिम चलाउनुपर्ने माग गर्दा गद्दार भनिरहे । उता नेपाल समूहले केन्द्रीय कमिटीको बैठक रोकेर एकता प्रक्रिया अगाडि बढाउने प्रयास गरे पनि ओलीले बैठक रोक्न मानेनन्, एकता प्रयास लत्याए । यति हुँदा पनि नेपाल समूहले ओलीको मुख ताकेरै लामो समय बितायो । सत्ताच्युत भएर बालकोट पुगेपछि ओलीले नेपाललाई तथानाम गाली गरे, त्यसपछि पनि यो क्रम रोकिएको छैन । त्यसकारण ओलीले एकता गर्छन् भन्ने आसै नगरे हुन्छ । बरु, सावधानीपूर्वक विधि र पद्धतिबाट दल चलाउने, गाउँगाउँमा संगठन बलियो बनाउने, सबैको कुरा सुन्ने र मर्म बुझ्ने, कार्यकर्ता तथा नेताहरूलाई सम्मानपूर्वक व्यवहार गर्ने गरेमा नेपाल समूहले हार खानुपर्ने छैन । हिजो नेपाल समूहलाई सघाएका नेताहरूमध्ये कतिपयले साथ छोडेको भन्ने गाइँगुइँ हल्ला साँचो नहोस् । सबै इमानदारकर्तव्यनिष्ठ कार्यकर्ता गोलबन्द भएर नेपाल समूहलाई साथ दिएमा, नयाँ दल बलियो हुनेछ । गंगाराज अर्याल, पाणिनि८, अर्घाखाँचीनेता नेपालले नयाँ पार्टी खोल्न निर्वाचन आयोगमा निवेदन दिएका छन् । एमाले विभाजन गरेर कसलाई फाइदा भयो, त्यो फुटाउनेहरू नै जानून् तर देश र जनतालाई भने घाटा लाग्यो । पार्टी फुटाउनु समस्याको हल होइन । पार्टीभित्र असमझदारी हुन सक्छ, त्यसो भन्दैमा पार्टी नै फोरेर नयाँ गठन गर्नु कदापि ठीक होइन । जनताले नेकपालाई बहुमत दिएका थिए । त्यो अवसरलाई नेकपाले उपयोग गरेन । नेतामा हुनुपर्ने गुण न ओलीमा देखियो, न त नेपालमै । एमाले योभन्दा अगि पनि फुटेर नै जुटेको हो । त्यतिबेला फुट्दा वामदेव गौतमलाई के फाइदा भयो ? आखिरमा नमिली सुखै भएन । हाम्रोमा देश र जनताका लागि होइन, आफ्ना लागि नेताहरूले राजनीति गरिरहेका छन्, यो प्रवृत्ति परिवर्तन नभएसम्म टुटफुट भई नै रहनेछ । पुरुषोत्तम घिमिरे, जोरपाटी, काठमाडौं"
टुक्रिँदै दलहरू,"दल विभाजनको विडम्बना सम्पादकीयमा दलसम्बन्धी अध्यादेश मुलुकका लागि घातक हुने विश्लेषण गरिएको छ । राष्ट्रपतिबाट बुधबार जारी सो विधेयकले नेकपा एमालेका माधवकुमार नेपाल र जसपाका महन्थ ठाकुर पक्षधरलाई पार्टी फुटाउन सहयोग पुग्ने देखिन्छ । गत वर्ष केपी शर्मा ओलीले दल विभाजनसम्बन्धी अध्यादेश जारी गर्न खोज्दा चौतर्फी विरोध र दबाब बढेपछि स्वीकृत हुन सकेको थिएन । त्यतिबेला उक्त अध्यादेशविरुद्ध कडा प्रतिवादमा उत्रेका प्रधानमन्त्री शेरबहादुर देउवाले केन्द्रीय समिति वा संसदीय दलका २० प्रतिशत मात्र सदस्यले पनि पार्टी फुटाउन सक्ने अध्यादेश ल्याएर दलहरूलाई टुक्राटुक्रा पार्न सक्ने स्थिति सृजना गरेका छन् । हालको सत्ता गठबन्धन नेता नेपालको दल निर्वाचन आयोगमा छिटो दर्ता गराएर उनको पार्टीसहित मन्त्रिपरिषद् विस्तार गर्ने तरखरमा छ । उता आयोगले बढीमा ८१० दिनभित्र दर्ता प्रक्रिया टुंग्याउने जानकारी दिएको बेला अध्यादेशविरुद्ध झन्डै आधा दर्जन रिट परिसकेका छन् । ठूला नेताहरूको संलग्नतामा ल्याइएको दल विभाजनसम्बन्धी अध्यादेशविरुद्ध दोस्रो, तेस्रो तहका नेता, कार्यकर्ता तथा विद्यार्थी संगठनहरू लड्नुपर्ने हो, तर त्यस्तो आँट तिनमा देखिँदैन । शीर्ष नेतृत्वले कालोलाई सेतो र सेतोलाई कालो भने पनि ताली बजाउने, विचारशून्य बनिरहने युवा नेतामाथि अब कसैको विश्वास पनि छैन । यता दलहरू टुट्दै फुट्दै जान थालेपछि प्रदेश र स्थानीय तहका कामसमेत प्रभावित हुने देखिन्छ । भुवनेश्वर शर्मा, चन्द्रागिरि२, काठमाडौं"
बेरुजुको चाङमाथि चाङ,"महालेखापरीक्षकको वार्षिक प्रतिवेदनले अर्थतन्त्र निराशाजनक स्थितिमा छ भन्ने देखाउँछ । हरेक वर्ष महालेखाको प्रतिवेदनले बेरुजुको चाङमाथि चाङ थपिदिने काम गरिरहेको छ । एकातिर सरकारी ढिकुटीमा विदेशी ऋणको भार बढ्दो छ, अर्कातिर खर्च गर्ने निकायहरूको मनोमानीका कारण बेरुजुको आकार बढेको बढ्यै छ । कर्मचारीतन्त्रले भन्दा जनप्रतिनिधिहरूले नै नियमविपरीत बढी खर्च गरेको महालेखाले औंल्याएको छ । औचित्यहीन खर्च बढोत्तरीले आर्थिक अनुशासन र वित्तीय मितव्ययितताको सरकारी नारा केवल नारामै सीमित भएको देखाउँछ । स्थानीय, प्रदेश र संघीय सरकार तथा तीनै तहका सरकारी संयन्त्रहरू आर्थिक अनियमिततामा चुर्लुम्म डुबेको ऐनाझैं छर्लंग देखाउने यो प्रतिवेदनलाई कसले गम्भीरतापूर्वक लिने हो ? हाम्रोमा वित्तीय अनुशासन कायम गर्ने निकायहरू कुनकुन हुन् ? अनि सुशासनका लागि काम गर्नुपर्ने संवैधानिक दायित्व भएका निकायहरू के हेरेर बसिरहेका छन् ? महालेखाको प्रतिवेदनउपर जनप्रतिनिधिहरूले संसद्मा छलफल गरेको खोइ ? असुलउपर गर्नुपर्ने बेरुजु अर्बौं हुँदा पनि किन बेरुजु घट्नघटाउन सकिएको छैन ? यसतर्फ गम्भीर भएर सोच्ने बेला भएन र ? यो प्रतिवेदनले विगतमा सिंहदरबारभित्र मौलाएको भ्रष्टाचार स्थानीय तहसम्म पुगेको देखिएन र ? अनियमितताका शृंखलाहरू बढेर जानु र भ्रष्टाचार न्यूनीकरण नहुनुको कारण खोज्ने बेला भएको छ । सरकारीस्तरको कामकारबाहीमा अपारदर्शिता नै बेरुजु बढ्नुको प्रमुख कारण हो । जनतालाई जबसम्म सूचनाको हकको प्रत्याभूति दिन सकिन्न, तबसम्म राज्यका निकायहरूमा नागरिक सहभागिता र नागरिक निगरानी कमजोर हुन्छ र पदमा पुग्नेहरूले राज्यकोषमाथि रजाइँ गर्छन् भन्ने, गतिलो उदाहरण हुन् प्रतिवेदनले औंल्याएका समस्याहरू । विशेष गरी जनताको सेवा गर्ने प्रतिबद्धतासहित चुनाव जितेर गएका जनप्रतिनिधिहरूकै सहभागितामा स्थानीय सरकारमा मौलाएको विकृति, विसंगति र अनियमित तवरले खर्च गर्ने संस्कृति विडम्बनापूर्ण छ । यसले दिनप्रतिदिन समाजलाई खोक्रो पार्दै छ । यसले गम्भीर आर्थिक संकट ल्याउन सक्नेतर्फ सबै सचेत हुने कहिले ? निगरानी गर्ने निकायहरूले जवाफदेहिता र पारदर्शिता वृद्धिका लागि सरकारी निकायहरूलाई जिम्मेवार बनाउँदै लैजान सक्नुपर्छ । भ्रष्टाचार सामाजिक रोग हो, यसले समाजलाई सधैं खोक्रो बनाउने र विकास निर्माणमा अवरोध गर्ने गर्छ । त्यसैले नागरिक समाज कमजोर भएको फाइदा उठाउँदै सरकारमा पुग्नेहरूले गरेको मनोमानी रोक्न आमनागरिक जुट्नुपर्ने बेला आएको छ । यो प्रतिवेदनलाई गाउँगाउँसम्म प्रचार गरेर आगामी दिनमा यस्ता विकृति र विसंगतिहरूलाई समाजबाट निर्मूल गर्न सबै मिलेर काम गर्नु जरुरी छ । राज्यकोषमाथि सीमित वर्गको रजाइँलाई तत्कालै रोकेर आमनागरिकको हितमा खर्च गर्ने परिपाटी विकास गर्न सके मात्र जनताले लोकतन्त्रको अनुभूत गर्न सक्छन् । बेरुजु, अनियमितता र भ्रष्टाचार लोकतन्त्रमा सुहाउने विषय होइन । यस विषयमा सबै सरोकारवाला र नागरिकहरू पनि गम्भीर हुनैपर्छ । नोदनाथ त्रिताल, चौबिसे गाउँपालिका३, धनकुटा"
"कस्तो राजनीति, कुन पार्टी, किन सत्ता ?","किन चाहियो सत्ता ?बहस होला, यथार्थमा राजनीतिको साध्य सत्ता नै हो, त्यो पार्टी संगठनभित्रको सत्ता होस् वा राज्यसत्ता । तर, हरेक राजनीतिक पार्टी र नेताको सत्तामा जाने सार्वजनिक उद्देश्य हुनुपर्छ । त्यसलाई निजी (स्वार्थको) उद्देश्यले अलग्याउनु वा छायामा पार्नु हुँदैन । खास राजनीतिक पार्टी सत्तामा जानुको अर्थ उसले मुलुकका समस्यालाई हेर्ने र समाधान गर्ने दृष्टि र पद्धति अलग हुन्छ भन्ने अपेक्षा हो । तर जब वैचारिक र चारित्रिक रूपले दलहरूबीचको सार्वजनिक स्वार्थ प्रवर्द्धन गर्ने शैलीगत विशेषता मेटिन्छ, त्यतिखेर सत्तामा पुग्नुको एउटै उद्देश्य निजी स्वार्थका लागि राज्यको स्रोतदोहन मात्र हुन्छ । अहिले सबै नेता र पार्टीलाई जसरी पनि जतिसक्दो छिटो सत्ता चाहिएको छ । र, त्यो सत्ता मनोमानीपूर्ण ढंगले दुरुपयोग गर्ने मनसाय अपवादरहित ढंगले सर्वत्र छ । पार्टी फुटाएर सत्ता चाहिएको छ । गुट परिवर्तन गरेर सत्ता चाहिएको छ । अर्को चुनाव जित्ने आर्थिक जोहोका लागि मन्त्री बन्ने हानथाप छ । यो सबै लुछाचुँडीमा, कतिसम्म नैतिक पतन भएर शक्तिको दलाली गर्दा पनि त्यसलाई राजनीति नै भनिरहने हो र कुन हदसम्म विचार र नैतिकताशून्य झुन्डलाई पनि राजनीतिक पार्टी नै भनिरहने ? यी प्रश्नको छिनोफानो गर्न नसक्ने हो भने नेपाल सफ्ट स्टेट बाट छिट्टै स्टेट लिक्विडेसन को बाटामा अगाडि बढ्नेछ । कम्तीमा देउवा र उनका सहयात्रीहरू ओलीको झुन्डभन्दा कम अहंकारी र फरक अनुहारका देखिने चेष्टा त गरून् । अन्यथा आम मानिसलाई सत्ता र सरकार परिवर्तनको कुनै अर्थ लाग्ने छैन ।"
हामीले तिरेको कर कहाँ जान्छ ?,"अधिकांश नेपाली नागरिकले आमाको गर्भमा प्रवेश गरेदेखि मृत्युवरण भएको तीन पुस्तापछिसम्म पनि सरकारलाई कर (तिरो, कुत) तिरिराख्छन् । जीवनकालमा औसत नेपालीले कति तिरो बुझाउँछन् ? गरिबीको रेखामुनि रहेका नेपालीले सरकारलाई बर्सेनि कति तिरो तिर्छन् ? नेपाली अर्थशास्त्रीहरूको नजरमा पर्न नसकेका विषय हुन् यी सबै । हाम्रो कर प्रणाली अप्रत्यक्ष करमा आश्रित छ, त्यसकारण अप्रगतिशील । सरकारले संकलन गर्ने करहरूमध्ये मूल्य अभिवृद्धि (भ्याट), अन्तःशुल्क तथा आयात भन्सार महसुलको अंश क्रमशः ६३, ६५ र ६६ प्रतिशत हाराहारी हुने गर्छ । प्रत्यक्ष कर एकलौटी फर्म तथा व्यक्तिगत आयबाट उठ्ने कर को हिस्सा ९१० प्रतिशत हाराहारी हुने गर्छ । तथ्यांक हेर्दा, प्रत्यक्ष करबाट संकलन हुने राजस्व न्यून मात्रै होइन घट्ने क्रममा छ । बढी आय हुने घरपरिवारले कम आय हुनेको दाँजोमा थोरै कर तिर्छन् । सम्पन्न घरपरिवारले कम कर तिर्ने मात्र होइन, राज्यकोषमा दाखिला गर्ने करमा समेत हालीमुहाली गर्ने अवसर पाउँछन् । तिर्नुपर्ने करमा तिनले भारी छुट तथा मिनाहा पाउँछन् । अर्बौंअर्बको भ्याट प्रकरण ठूला करदाताले आम नागरिकसँग राज्यकोषमा दाखिला गर्न उठाएको रकम अपचलन गरेको उदाहरण हो । बर्सेनि दिइने कर छुट (जस्तै ट्याक्स एग्जेम्सन, ट्याक्स होलिडे, ट्याक्स डिफल्ट आदि) मार्फतको अर्बौंअर्ब रकमको कथा त अर्कै छ । साना करदाताले विरलै त्यस्ता छुट या मिनाहा पाउँछन् । कुत उठाउने प्रणाली झन्झटिलो छ । सर्वसाधारण करदातालाई कर तिर्न कठिन नभए पनि निरुत्साही तुल्याउने किसिमको छ । राजस्वमा दाखिला गर्ने तिरो तिर्न अनायासै समय तथा रकम खर्चन बाध्य तुल्याइन्छ । रिङरोडको यातायात (अ)व्यवस्था कार्यालय, जिल्लाका भूमि प्रशासन तथा कर होऊन् अथवा सीमानाकाका भन्सार कार्यालयहरू, राजस्व तिर्न अग्रसर करदाताको रोजै देखिने भीडले यसको दुरवस्था बोध गराउँछ । करदाताले कर्मचारीको खुसामद नगरी न्याय पाउँदैनन् । अतिरिक्त शुल्क (घूस) तिरेपछि मात्र कुत बुझ्ने प्रचलन स्थापित भैसकेको छ । जन्ममृत्यु दर्ता, नागरिकताको सिफारिस आदिका निमित्तसमेत लाग्ने दस्तुरबाहेक अतिरिक्त रकम भुक्तानी नगरी सुखै पाइँदैन । अधिकांश नागरिकलाई अप्रत्यक्ष करका रूपमा सरकारलाई बुझाउने गरिएको करका विषयमा खासै चासो हुँदैन । प्रत्येक पटकको सामान्य जस्तै ः एक पोका चाउचाउ, एक बोतल पिउने पानी अथवा आधा किलो चामल खरिद गर्दा तिरेको अन्तःशुल्क, भन्सार महसुल तथा भ्याट आदिको हिसाब कसले गर्ने ? कठिनाइको सामना गर्दागर्दै पनि हामी कुत बुझाउन किन अग्रसर हुन्छौं ? मुख्य कारणचाहिँ त्रास हो । सर्वसाधारणका निमित्त सरकारलाई तिर्नुपर्ने तिरो तिरेन भने उसले सात पुस्तालाई पिरोल्छ भन्ने विश्वास छ । कुत त तिर्नैपर्छ, समयमा नतिरे जरिवानाको भागीदार हुनुपर्छ । एकैचोटि म्याद गुज्रेको हर्जाना तथा तिरो तिर्न बहुजनको आयले दिँदैन । त्यसो त सरकारलाई कुत बुझाउनु प्रत्येक नागरिकको कर्तव्य हो । बिनाकुत सरकार सञ्चालन कसरी हुने ? कुत संकलन गरेबापत नै हो सरकारले नागरिकलाई सुरक्षा तथा अन्य सेवा (शिक्षा, स्वास्थ्य, खानेपानी, बाटोघाटो, सिँचाइ र तटबन्ध आदि) उपलब्ध गराउने । हाम्रोजस्तो आर्थिक, सामाजिक तथा राजनीतिक संरचना भएको राष्ट्रमा सरकारी सेवासुविधाहरू पनि पहुँचवालालाई जति सहजै सर्वसाधारणलाई उपलब्ध हुँदैनन् । उदाहरणका निम्ति, दशकौंदेखि महसुल तिरिरहे पनि अधिकांश उपत्यकावासीका घरका धाराबाट पानी आउँदैन । बालुवाटार, बुढानीलकण्ठ तथा पुलचोकस्थित आधुनिक दरबारहरूका निवासीले भने पानीको अभाव भोग्नुपर्दैन । पुस्तौंदेखि सरकारी सेवामा हुँदै गरेको विभेदलाई सर्वसाधारणले भाग्यको फल का रूपमा ग्रहण गर्दै आएका छन् । वर्षौंदेखिका तथ्यांक हेर्दा, औसत राजस्वको ९० प्रतिशत अंश कुतले ओगट्ने गरेको छ । बाँकी १० प्रतिशत रकम अन्य राजस्व शीर्षक (पछिल्लो वर्षको नगद मौज्दात, बेरुजु तथा अनुदान) अन्तर्गत पर्छन् । सरकारले खर्च धान्नका निमित्त कुत उठाउनुका अतिरिक्त आन्तरिक तथा वैदेशिक ऋण एवं वैदेशिक सहयोग लिने गर्छ । सरकारी खर्च तीन प्रमुख शीर्षक (चालु, पुँजीगत तथा वित्तीय सेवा) अन्तर्गत राखिने प्रचलन छ । चालु खर्च सरकार सञ्चालन खर्च हो । पुँजीगत खर्च सरकारद्वारा गरिने विकासनिर्माण कार्यहरूमा हुने खर्च हो । सरकारले विगतमा लिएको ऋणको भाका पुगेपछि भुक्तानी गर्ने (पैंचो तिर्ने) रकमलाई वित्तीय खर्च शीर्षकअन्तर्गत राख्ने गरेको छ । केही वर्षयताका बजेट वक्तव्य हेर्दा, (१) सरकार सञ्चालन (चालु) खर्च नियन्त्रणबाहिर हुँदै गएको देखिन्छ । राजस्व संकलन वृद्धिदरलाई चालु खर्च वृद्धिदरले पछाडि छोडिसक्यो । साधारण खर्च धान्न राजस्व अपुग हुन्छ । (२) चालु खर्चले पुँजीगत खर्च (विकासनिर्माण कार्य) लाई पछाडि पारेको धेरै वर्ष भैसक्यो । (३) वैदेशिक सहयोगमा प्राप्त हुने अनुदान रकम क्रमिक रूपमा घट्दै छ । अपुग खर्च अर्थात् बजेट घाटापूर्तिका निमित्त सरकारले ऋण लिन्छ । ऋण रकम तीव्र गतिमा बढ्न थालेको छ । विगत छ वर्ष (२०७२२०७८) को अवधिमा सार्वजनिक ऋण झन्डै तीन गुणाले बढेको छ (६ खर्बबाट १७ खर्ब रुपैयाँ) । हाल ४०४५ प्रतिशत हाराहारी रहेको सार्वजनिक ऋणभार (विश्व बैंकको प्रक्षेपणअनुसार) आर्थिक वर्ष २०८०८१ मा राष्ट्रिय अर्थतन्त्र (जीडीपी) को आधाभन्दा बढी हुने प्रबल सम्भावना छ । द्रुत गतिमा उकालो लाग्दै गरेको चालु खर्च, त्यसको अनुपातमा धिमा गतिमा अघि बढेको पुँजीगत खर्च तथा आकासिँदै गएको ऋणभारले राष्ट्रिय अर्थतन्त्र अनिष्टतर्फ उन्मुख हुँदै गएको संकेत गर्छ ।अर्थमन्त्रीहरूले संसद्मा प्रस्तुत गरेका बजेट वक्तव्यहरूले तीन विषयलाई महत्त्व दिने गर्छन् (१) राजस्व वृद्धि । राजस्व संकलन प्रणालीलाई सुधार तथा प्रभावकारी तुल्याउँदै न्यायोचित एवं प्रगतिशील कर प्रणाली अख्तियार गरेर राजस्व संकलन बढाउने घोषणा गरिएको हुन्छ, (२) मितव्ययिताको सिद्धान्त अपनाएर सरकारी फजुल खर्च कटौती, तथा (३) बजेट घाटा न्यूनीकरणको प्रतिबद्धता । विगत हेर्दा, सरकारले कामचाहिँ त्यस्ता प्रतिबद्धताको ठीक उल्टो गर्दै आएको छ । कर प्रणालीले दशकौंदेखि सुधार कार्यको थालनी पर्खेको पर्खै छ । तर देखावटी तथा भड्किला खर्च बढाउन तँछाडमछाड गरिएको पाइन्छ । बजेट घाटा न्यूनीकरण नारामै सीमित छ । समष्टिगत रूपमा सरकार औकातअनुरूपको खर्च गर्न प्रयत्नशील भएको पाइँदैन । उठेको राजस्व कुन क्षेत्रतर्फ बढी प्रवाह हुन्छ, त्यसका निमित्त सूक्ष्म अध्ययनको आवश्यकता पर्दैनÙ टेलिभिजनको पर्दामा देखा पर्ने कार्यालयमा भएका नयाँनयाँ कार्यालय सामग्रीलाई हेरे पुग्छ । होइन भने सडकमा गुड्ने अत्यन्त महँगा तर नयाँनयाँ गाडीहरूलाई हेरे हुन्छ । सरकारको स्वामित्वमा रहेका रातो नम्बर प्लेटका गाडीहरूको प्रयोजन बुझिनसक्नु छ । सरकारी कार्यालय प्रांगणमा धूलोको घुम्टो तथा घाँसको भारीले छोपिएका गाडीहरूको विषय अर्कै हुन सक्छ । सरकारी खर्चमा हुने भोजभतेर, अध्ययन भ्रमण, गोष्ठी सेमिनार तथा परामर्श शुल्कतर्फ नजर घुमाउँदा पनि हुन्छ । त्यतिले नपुगे उच्च अधिकारीहरूका निमित्त करोडौं पर्ने गाडी तथा अर्ब नाघ्ने हेलिकप्टर खरिदतिर नजर लगाए हुन्छ । दूरदृष्टि नै राख्ने हो भने नेताहरूका नाममा स्थापना गरिएका शिक्षालय, अस्पताल तथा रिसर्च सेन्टर, फाउन्डेसन आदिमा सरकारले दिने अनुदान, तिनमा हुने अपचलन, दुरुपयोग तथा अनियमिततातर्फ दृष्टि लगाए पुग्छ । व्यक्तिगत चन्दा, पुरस्कार तथा औषधिउपचार खर्चस्वरूप वितरण हुने पैसाको हिसाबकिताबको कथा अर्कै छ । नागरिकले तिरेको तिरोको सदुपयोग सरकारद्वारा होस् भनी सुनिश्चित गर्ने अंग संघीय संसद् हो । संसद्ले बजेट पारित गर्छ, छोटो छलफलपश्चात् । अध्यादेशबाट बजेट जारी गरिँदा त त्यही सामान्य छलफलसम्म हुन पाउँदैन । संसद्को लेखा समितिले छानबिन गरेर सरकारलाई दिएका निर्देशनहरूको पालना हुँदैन । सरकारले गरेको खर्चको सदुपयोग र पारदर्शिता सुनिश्चित गर्ने संवैधानिक निकाय महालेखापरीक्षकको कार्यालय हो । यस संस्थाले बर्सेनि राष्ट्रपतिसमक्ष प्रस्तुत गर्ने प्रतिवेदनमा औंल्याएका अनियमितता तथा सुझावहरू सरकारका निमित्त सरोकारको विषय हुन छोडिसके । त्यसै गरी जिम्मेवारी वहन गर्ने अधिकारीबाट हुने अधिकारको दुरुपयोग तथा रकम अपचलनसम्बन्धी अनुसन्धान गर्ने निकाय अख्तियार हो । यस निकायले सूक्ष्म अनुसन्धान गरेर कारबाहीका निमित्त गरेका सिफारिसहरू विवादित हुने क्रम बढ्दो छ । अन्यथा उसले पेस गरेका कतिपय मुद्दा अदालतमा धूलो खाँदै वर्षौंवर्ष थन्किने गर्छन् । विडम्बना, संघीय संसद्, महालेखा तथा अधिकार दुरुपयोगको खर्च बर्सेनि तीव्र गतिमा बढ्दै छ ।अर्थमन्त्रीले कोभिड प्रकोपको मारमा चुलो बल्न बन्द भएका नागरिकलाई सहयोग जुटाउने कार्यलाई प्राथमिकता दिने अपेक्षा गरिएको थियो । पूर्वमाओवादी कमान्डर हुनुका नाताले उनले न्यायालयले तोकेबमोजिम हर्जानाको असुली, बाँकी बक्यौता असुली, बेरुजु फर्स्योटजस्ता कार्यहरू गरेर राजस्व वृद्धि गर्ने निर्देशन जारी गर्लान् भन्ने आमविश्वास थियो । राजस्व संकलन दुई गुणा बढाउने हालैको उनको निर्देशनले त्यस्तो अपेक्षा राख्नेहरूलाई गलत प्रमाणित गरिदियो ।मैले कांग्रेस तथा कम्युनिस्ट अर्थमन्त्रीहरूद्वारा जारी गरिएको त्यस्तो बजेट वक्तव्य अझसम्म भेट्ने सौभाग्य पाएको छैन जसमा सरकारले सार्वजनिक सेवा बढाउनका निमित्त बढी राजस्व संकलन गर्नुपरेको उल्लेख गरिएको होस् । राजस्व संकलन बढाउनुको उद्देश्य सरकार सञ्चालनको बढ्दो खर्च धान्नु रहेको ठहर हुँदै छ । नागरिकले तिरेको तिरोप्रति सरकारलाई उत्तरदायी तुल्याउने निकायहरू प्रभावहीन हुँदै छन् । यस्तो परिस्थितिमा नागरिक स्वयंले मैले तिरेको तिरो केकस्ता कार्यहरूमा खर्च हुन्छ, सार्वजनिक गर भन्ने माग गर्नुको विकल्प छैन ।"
इजरायलको पानी नेपालको खोप,"इजरायली भाषामा परदेस को अर्थ फलफूलको बगैंचा हुन्छ । कुनै बेला म दक्षिणपश्चिम इजरायलको सुन्दर गाउँ परदेस हाना मा काम गर्थें, जसलाई कागतीसुन्तलाको बगैंचा मानिन्छ । अलिक नयाँनयाँ नै थिएँ म । इजरायलबारे खासै धेरै कुरा जानिसकेको पनि थिइनँ । मैले स्याहार्ने बूढीआमा एक दिन आफ्नो परिवारसँग कतै गएकी थिइन् । त्यस बेला एउटा सानो गाडी गल्लीगल्ली डुल्दै हिब्रु भाषामा माइकिङ गर्दै गाउँ परिक्रमा गरेर गयो । त्यसताका म हिब्रु भाषा केही शब्दबाहेक बुझ्दिनथें । त्यसमाथि बाटोमा माइकमा फतफताएको कुरामा मलाई चासो पनि भएन । म आफ्नै सुरमा काम गर्दै थिएँ, बाहिर गएकी आमै घर फर्किछन् । हातमुख धुन बाथरुम पसेपछि कराइन् ला ! धारोमा पानी छैन के भयो ? यति भन्नेबित्तिकै उनले तुरुन्तै कतै फोन घुमाइन् र पानी नहुनुको कारण सोधिन् । उताबाट आकस्मिक चुहावटका कारण पाइप मर्मत गर्नुपर्ने भएकाले पानी बन्द गर्नुपरेको जानकारी गराउँदै, त्यसले पर्न गएको असुविधाप्रति माफी पनि मागिएछ । तर आमै त झन् पो कराइन्, त्यस्तो आकस्मिक कारण परेपछि केही पहिले जानकारी किन नगराएको भन्दै । फेरि उताबाट जवाफ आएछ केही घण्टा पहिल्यै माइकिङ गर्दै आवश्यक पानी जोहो गर्न अनुरोध गरिएको थियो । त्यसपछि आमै गोलभेंडाजत्रा आँखा पारेर मलाई हेर्दै जंगिइन्, माइकिङ भएपछि भाँडामा पानी भर्नुपर्दैन ?इजरायलमा चौबीसै घण्टा धारामा पानी आउने भएपछि हाम्रोमा जस्तो रिजर्भ ट्यांकीमा पानी जोहो गरिराख्नु पर्दैन । आकस्मिक समस्या आउँदा सम्बन्धित निकायले पूर्वजानकारी गराएरै मात्र सीमित समयका लागि आपूर्ति बन्द गर्दो रहेछ । नागरिकसँग सरोकार राख्ने मसिनाभन्दा मसिना विषयमा राज्य संवेदनशील हुनुले कुनै पनि देशको समृद्धि र सफलताको मापन गर्छ । हाम्रोमा भने अस्तव्यस्तताको फेहरिस्त लामै छ । केही दिनअघि मेरो चिनजानकै हजुरबुबाले खोप लगाउँदा भोग्नुपरेको सास्ती सम्झिसक्नु छैन । उहाँ भेरोसेलको दोस्रो मात्रा आयो कि आएन भनेर जानकारी लिन थुप्रै पटक वडा कार्यालय धाउनुभएछ । बल्लबल्ल खोप आएपछि वडाका कुनै कर्मचारीले भनेछन् अघिल्लो दिन नाम टिपाउनुस्, भोलिपल्ट खोप लगाउन आउनुस् । त्यसैअनुरूप उहाँ नामै टिपाउने त हो भन्दै अलिक ढिलै गरेर वडा कार्यालय पुग्दा मान्छेको निकै लामो लाइन देख्नुभएछ । हताश हुँदै, किन यति भीड भनेर सोध्दा, जवाफ पाउनुभएछ वडाले नाम नटिपाई सोझै खोप लगाइदिन्छ । चर्को गर्मीमा लामो लाइन छिचोलेर खोप लगाउन नसक्ने देखी उहाँ फर्किनुभएछ । भन्दै हुनुहुन्थ्यो बरु नाम नटिपी सोझै खोप लगाउने भनिदिएको भए त सबेरै आएर लाइनमा उभिन्थें नि ! यति भनिसकेपछि उहाँका आँखा रसाए । हजुरबाले भोग्नुभएको यस्तो सास्तीले हाम्रो सरकारी प्रणालीको अस्तव्यस्ततालाई देखाउँछ । मलाई हजुरबाको पीडाले इजरायलको त्यही पुरानो कुरा सम्झायो । यो हजुरबाको पीडा मात्र होइन, हाम्रो सरकारी प्रणालीको असफलता र अस्तव्यस्तताको प्रतिविम्ब पनि हो । यसको जिम्मेवार को हो भन्ने प्रश्नको एउटै आमजवाफ छ सिस्टम । ल ठीक छ, हाम्रो सिस्टमै खराब छ, यसैका कारण खोप कसरी, कति र कहिले वडामा पुग्छ भनेर सम्बन्धित कर्मचारीलाई पूर्वजानकारी थिएनहुँदैनÙ तर जब आइपुग्छ, वडाका कर्मचारीले एकाध घण्टा माइकिङ गरेर वडावासीलाई खोप कति बजेदेखि कति बजेसम्म कुनकुन उमेर समूहकालाई लगाइने भन्नेबारे सामान्य जानकारी गराउन त सिस्टमले छेक्दैन थियो होला नि ! यति सानो व्यवस्थापनले पनि त हजुरबाहरूका आँखा रसाउनबाट रोक्न सकिन्थ्यो । आमनागरिकको सास्ती कम गर्न सकिन्थ्यो । सर्वत्र लथालिंग, अस्तव्यस्त हाम्रो दैनिकीमा यस्तो सानो कुराको व्यवस्थापनले चामत्कारिक सुधार आई त नहाल्ला तर हरेक ठूलो योजनाको थालनी सानै विन्दुबाटै हुने हो । विकसित भनिएका मुलुकहरू फराकिला सडक, अग्ला महल वा अनगिन्ती कलाकारखाना मात्रै बनाएर सम्पन्नशालीको पंक्तिमा उभिएका होइन रहेछन् । यी र यस्ता, हेर्दा अति सामान्य लाग्ने कुराहरूलाई पनि अत्यन्तै महत्त्व दिएर सकेसम्म सहज बनाउन ध्यान दिँदा रहेछन् र पो ती विकसित, हामी सधैं अविकसित !"
लिजमा सीमान्त भूमि सट्टापट्टा,"पुछारको कुरोदुवै देशका सम्बन्धित विज्ञहरूले समसामयिक अध्ययन तथा मन्थन गरी कसैको हित र सार्वभौमिकतामा खलल नपुग्ने गरी सहमति र समझदारीमा गर्नुपर्ने कार्य हुन् यी । लिम्पियाधुराकालापानीलिपुलेक सीमा मामिलाबारे भारत पनि सजग छ । के कसो गरेमा नेपाल पनि खुसी तथा आफूलाई पनि सुविधा हुन्छ र कालापानीबारे अन्तर्राष्ट्रिय साख जोगिन्छ, अनि चीनले नकारात्मक सोच्दैन भन्ने कुरो भारतको भित्री मनसाय रहेको देखिन्छ । नेपालले चुच्चो नक्सा प्रकाशित गरेपछि भारतले यसलाई नोट गरेको कुरा प्रकाशमा आएको छ । भारतलाई यो मामिला निल्नु न ओकल्नु भएको छ । अन्तर्राष्ट्रिय परिवेशले गर्दा निल्न सकेको छैन र ओकल्न पनि इज्जतका हिसाबले सकिरहेको छैन । भारतले यस मामिलामा सेफ ल्यान्डिङ खोजेको महसुस हुन्छ । दुवै देश विनविन सिचुएसन मा पुग्ने उपाय यही हुन सक्छ । भारतले बंगलादेशसँग जमिन लेनदेन गरिएजस्तै नेपालको अतिक्रमित भूमि लिम्पियाधुराकालापानीलिपुलेक क्षेत्र आफ्नो भूमिसँग साटासाट गर्ने प्रस्ताव राख्यो भने नेपालले के भन्ने, के गर्ने ? यसबारे नेपालको सीमा रणनीति के कस्तो हुनुपर्ने हो ? यस सम्बन्धमा ट्र्याकटु डिप्लोमेट, राजनीतिज्ञ र कूटनीतिज्ञहरूले विस्तृत गृहकार्य, गहन चिन्तनमनन, प्राविधिक अध्ययनविश्लेषण गरी राष्ट्रिय प्रतिवेदन तयार पार्नुपर्छ । यही २४ गते सत्ता गठबन्धनले सार्वजनिक गरेको साझा न्यूनतम कार्यक्रममा सरकारले लिम्पियाधुरा, कालापानी र लिपुलेकलगायत सीमा समस्यामा कूटनीतिक माध्यमबाट समाधान खोजिने उल्लेख गरेको छ । अन्ततः सरकार प्रमुखहरूबीच मित्रतापूर्ण संवाद गरी सीमा विवादमा आपसी सहमतिद्वारा टुंगोमा पुग्नुपर्छ ।"
१४ सांसदलाई पदमुक्त गर्न एमालेको चर्को दबाब,"(काठमाडौं)  प्रमुख प्रतिपक्षी दल एमालेका सांसदहरू आफ्नो पार्टीका १४ सांसदलाई पदमुक्त गर्न आनाकानी गरेको भन्दै सभामुख अग्निप्रसाद सापकोटाविरुद्ध आक्रामक बनेका छन् । सभामुखलाई कार्यकक्षमै भेटेर र फोन गरेर कारबाहीको सूचना टाँस गर्न दबाब दिएका उनीहरूले संसदीय समितिको बैठकसमेत बहिष्कार गर्न थालेका छन् । एमाले अध्यक्ष तथा संसदीय दलका नेता केपी शर्मा ओलीले सार्वजनिक कार्यक्रमबाटै सभामुखलाई किटेर सदन चल्न नदिने बताइसकेका छन् । एमालेले वैशाख २७ को प्रतिनिधिसभा बैठकमा तत्कालीन प्रधानमन्त्री ओलीले विश्वासको मत लिने क्रममा ह्वीप उल्लंघन गरेको भन्दै १४ सांसदलाई कारबाही गरेको पत्र गत मंगलबार संसद् सचिवालयमा पठाएको थियो । एमालेले सांसदहरू माधवकुमार नेपाल, जीवनराम श्रेष्ठ, मुकुन्द न्यौपाने, रामकुमारी झाँक्री, विरोध खतिवडा, कल्याणी खड्का, लक्ष्मीकुमारी चौधरी, पुष्पाकुमारी कर्ण, सरला यादव, कलिला खातुन, कृष्णलाल महर्जन, नीरादेवी जैरु, भवानी खापुङ र मेटमणि चौधरीलाई पदमुक्त गर्ने निर्णय गरेको थियो । राजनीतिक दलसम्बन्धी ऐनको दफा ३६ मा पार्टीले कारबाही गरेको पत्र संसद् सचिवालयमा दर्ता गराइसकेको अवस्थामा संसद् सचिवालयले १५ दिनभित्र संसद् चलिरहेका बेला संसद् बैठकमा र नचलेका बेला सूचना पाटीमा सूचना टाँसेपछि सांसद पद रिक्त भएको मानिन्छ । सूचना टाँस्न सभामुखले ढिलाइ गरेको भन्दै एमालेले दबाब बढाएको हो । संसद् सचिवालयले जसपाले सरिता गिरीलाई कारबाही गरेको जानकारी दिएको २४ घण्टाभित्रै पदमुक्त गरेको, माओवादीले टोपबहादुर रायमाझीसहित चार जनालाई कारबाही गरेको जानकारी दिएको दुई दिनमै पदमुक्त गरेको तर एमालेले कारबाही गरेको जानकारी दिएको एक सातासम्म पनि सूचना टाँस नगरेकाले दबाब दिनुपरेको एमाले सांसद निरु पालले बताइन् । कानुनमा १५ दिनभित्र कारबाही गर्ने भन्ने छ तर यसअघि दुई दिनभित्रै टुंग्याएको नजिर छ, उनले भनिन्, हामीले दिएको जानकारीमाथि सुनुवाइ नभएकाले दबाब दिनुपरेको हो । पार्टीले सोधेको स्पष्टीकरणसहित राखेर सबै प्रक्रिया पूरा गरी कारबाहीको जानकारी गराएको उनले बताइन् । एमाले संसदीय दलकी सचेतक शान्ता चौधरीले सभामुख निष्पक्ष हुनुपर्ने भूमिका भुलेर एमालेप्रति पूर्वाग्रही बनेको बताइन् । उहाँले सभामुखको भूमिका निर्वाह गर्नुभएको भए अरू पार्टीले सिफारिस गरेजस्तै बढीमा दुई दिनभित्र निलम्बनको सूचना टाँस भइसक्थ्यो, उनले भनिन्, माओवादी कार्यकर्ताको भूमिकामा रहेर एमालेप्रति पूर्वाग्रह राख्नुभएको उहाँको व्यवहारले देखिन्छ । सभामुखलाई भेटेर र फोन गरेर आग्रह गर्दा पनि सुनुवाइ नभएको भन्दै एमालेका सांसदले शुक्रबार प्रतिनिधिसभाको शिक्षा तथा स्वास्थ्य समितिको बैठक बहिष्कार गरे । त्यस दिन समितिमा १२ कक्षाको परीक्षा र इन्जिनियरिङ कलेजको शुल्कबारे छलफल गर्न बैठक राखिएको थियो । सभामुखले तत्काल निर्णय नगरे थप दबाब कार्यक्रम अघि सार्ने एमाले सचेतक चौधरीले बताइन् । हामीले गरेको निर्णय कार्यान्वयन नभएसम्म दबाबमूलक कार्यक्रम गरिरहन्छौं, उनले भनिन् । पार्टी अध्यक्ष ओलीसँग भेटेपछि सोमबार दबाबका थप योजना अघि सारिने उनले जानकारी दिइन् । समिति बहिष्कार गरेको अघिल्लो दिन बिहीबार एमाले सांसदले सभामुखलाई कार्यकक्षमै भेटेर तत्काल सूचना टाँस गर्न दबाब दिएका थिए । सांसद महेश बस्नेतले त सभामुखलाई बल प्रयोग गर्नु पर्न सक्ने धम्की दिएका थिए । सभामुखले बस्नेतलाई बल प्रयोग गर्ने शब्द फिर्ता लिनसमेत आग्रह गर्नुपर्ने अवस्था आएको थियो । सांसद बस्नेतले सभामुखलाई आफ्नो भूमिका निर्वाह नगरे बल प्रयोग गर्न बाध्य हुने बताएका थिए । अर्का सांसद निरु पालले सभामुख सबै सांसदको अभिभावक भएकाले अभिभावकीय भूमिका निर्वाह गर्न आग्रह गरेकी थिइन् ।सभामुख सापकोटाले कानुनअनुसार प्रक्रिया अघि बढाइने भएकाले अध्ययन गरिरहेको र चाँडै निर्णय लिने भन्दै एमाले सांसदलाई बिदा गरेका थिए । भोलिपल्ट शुक्रबार पनि कारबाहीको सूचना टाँस नगरेको भन्दै २० जना सांसद सभामुखलाई खोज्दै कार्यकक्षमा पुगेका थिए । त्यस दिन सभामुख कार्यालय नै गएनन् । एमाले सांसदले सभामुखलाई फोन गरेर चाँडो निर्णय लिन फेरि पनि आग्रह गरे । कार्यालय पनि आउनु भएन खै त ? कारबाहीको सूचना टाँस गर्नुभएन भनेर फोन गरेको थिएँ, धेरै कुरा गर्न चाहनु भएन, फोन काट्नुभयो, सचेतक चौधरीले भनिन्, फेरि फोन गरेपछि मेरो ध्यानाकर्षण भएको छ भन्नुभयो ।संसद्ले उनीहरूलाई कारबाही गरेको सूचना टाँस नगरेसम्म पदमुक्त भएको मानिँदैन । कारबाही गरिएका सांसदसहितले छुट्टै दल दर्ताका लागि निर्वाचन आयोगमा निवेदन दिइसकेका छन् । सांसदबाट पदमुक्त हुनुअघि नै दल दर्ताले मान्यता पाउन सक्ने भन्दै एमाले हतारिएको हुन सक्ने संसद् सचिवालयका एक उच्च तहका कर्मचारीले बताए । निर्वाचन आयोगले नयाँ दल दर्ता गर्न निवेदन दिएकालाई सनाखतका लागि बुधबार बोलाएको छ । सबै प्रक्रिया पूरा भए बुधबारै नयाँ पार्टी दर्ता हुन सक्ने आयोग स्रोतले जनाएको छ । सभामुखका प्रेस सल्लाहकार श्रीधर न्यौपानेले यस विषयलाई निष्कर्षमा पुर्याउन सभामुखले अध्ययन, छलफल र परामर्श गरिरहेको बताए । यही कुरा सभामुखज्यूलाई भेट्न आउनुभएका माननीयलाई आफ्नो ध्यानाकर्षण भएको जानकारी गराइसक्नुभएको छ, उनले भने, तर माननीयहरूले देखाउनुभएको अशोभनीय र अमर्यादित व्यवहारले वातावरण बिगार्न मद्दत गरेको महसुस भएको छ । सभामुखले यो विषयलाई निष्कर्षमा पुर्याउनकै लागि छलफल जारी रहेको उनले बताए ।त्यस्तै १४ सांसदले पनि कारबाही रोक्न माग गर्दै सचिवालयमा निवेदन दिएका छन् । हामीलाई कारबाही गर्ने पर्याप्त आधार नभएकाले रोक्न माग गरेका छौं, कारबाही सिफारिसमा परेकामध्येका विरोध खतिवडाले भने, कानुनले सभामुखलाई १५ दिनभित्र निर्णय गर्न अधिकार दिएको छ, १६ औं दिनमा पनि निर्णय भएन भने दबाब दिने हो कि, आन्दोलन के गर्ने हो गरे भइहाल्यो नि ।"
कक्षा अनलाइन शुल्क शतप्रतिशत,"(काठमाडौं)  त्रभुवन विश्वविद्यालयबाट सम्बन्धन लिएका निजी इन्जिनियरिङ कलेजहरूले कोरोना महामारीका बेला अनलाइन पढाएर भौतिक उपस्थितिसहितको कक्षाजसरी शतप्रतिशत शुल्क उठाएको भन्दै विद्यार्थी आन्दोलनमा उत्रिएका छन् । इन्जिनियरिङ अध्ययन संस्थानमातहत १० वटा निजी कलेज छन् । तीमध्ये सबैमा शुल्क छुट दिनुपर्ने विद्यार्थीको माग छ । ललितपुरस्थित हिमालय कलेज अफ इन्जिनियरिङमा विद्यार्थीले अनशन थालेका छन् भने अन्य कलेजमा दुई सातादेखि तालाबन्दीसहितको आन्दोलन जारी छ । त्रिवि इन्जिनियरिङ अध्ययन संस्थानले साउन मसान्तसम्म परीक्षा फाराम भर्ने म्याद तोकेको थियो । म्याद गुज्रे पनि आन्दोलित विद्यार्थीले फाराम बुझाएनन् । पुनः एक हप्ता म्याद थपिएको छ तर शुल्क छुट नभएसम्म फाराम नभर्ने विद्यार्थीको अडान छ ।हिमालय कलेजमा सिभिल इन्जिनियरिङ अध्ययनरत विवेक ज्ञवालीले अनलाइन कक्षा पढाएर फेस टु फेस कक्षाको जति नै शुल्क उठाउन लागिएको भन्दै असन्तुष्टि जनाए । गत वर्षदेखि नै अनलाइन पठनपाठन भए पनि कलेजले भौतिक उपस्थितिसहितको कक्षाको शुल्क माग गरेकामा विद्यार्थीको आपत्ति छ । इन्जिनियरिङका धेरै कक्षा प्रयोगात्मक हुन्छन्, ती कक्षा हुन नै सकेका छैनन्, उनले भने, प्रयोगात्मक कक्षा नहुँदा पनि सबै शुल्क मागिएको छ, हामीले छुट हुनुपर्छ भनेका हौं । कलेजले गत वर्ष १५ प्रतिशत छुट दिए पनि यसपालि १० प्रतिशतमात्रै छुट दिने आश्वासन दिएको विद्यार्थीहरूले जनाए । ज्ञवालीले भने, अनलाइन कक्षाको शुल्क तोकेर अहिलेको शुल्कमा कम्तीमा ३५ प्रतिशत छुट हुनुपर्छ, कलेजले अनलाइन कक्षाको शुल्क पनि तोकेको छैन, छुट दिन पनि मान्दैन । विद्यार्थीको मागबारे संयुक्त विद्यार्थी संगठनले समेत कलेज प्रशासनमा ज्ञापनपत्र बुझाएका थिए । संयुक्त विद्यार्थी संगठनमा नेविसंघ, अखिल क्रान्तिकारी, अनेरास्ववियु, समाजवादी विद्यार्थी युनियन छन् । उनीहरूले पनि विद्यार्थीको आन्दोलनमा ऐक्यबद्धता जनाएका छन् । इन्जिनियरिङतर्फका विषयमा अध्ययन गर्न सेमेस्टरमा कम्तीमा एक लाख शुल्क लाग्छ । कलेजले शुल्क विवरण खुलाएर त्यसमा छुट दिनुपर्ने विद्यार्थीको माग छ । अघिल्लो सेमेस्टरमा ३० प्रतिशत शुल्क छुट दिए पनि यसपालि १५ प्रतिशतमात्रै छुट दिन लागिएको विद्यार्थीले बताएका छन् । कलेजपिच्छे शुल्क र छुटको प्रतिशतमा पनि मनोमानी छ । नेसनल कलेज अफ इन्जिनियरिङका विनायक रेग्मीले पूर्ण शुल्क नतिरेसम्म कलेजले फाराम भर्न नदिएको गुनासो गरे । अनलाइन पढ्दा हामीले लाइब्रेरी, ल्याब प्रयोग गरेका छैनौं, उनले भने, कलेजले त्यसबापत पनि पैसा मागेको छ । कलेजहरूले अहिलेसम्म एकमुष्ट शिक्षण शुल्क लिँदै आएका छन् । कलेजले १२ प्रतिशतसम्म शुल्क छुट दिने वचन दिए पनि विद्यार्थीहरूले मानेका छैनन् । शिक्षा मन्त्रालयको सिफारिसमा २०६६ मा संस्थानले इन्जिनियरिङ विषयका अधिकतम शुल्क तोकेको हो, त्रिवि इन्जिनियरिङ अध्ययन संस्थानका डिन शशिधरराम जोशीले भने, विवादमा डिन कार्यालयले गर्न सक्ने केही हुँदैन, कलेज र विद्यार्थीको आपसी समझदारीमा टुंगिनुपर्छ । हिमालय कलेजका प्रिन्सिपल किशोर गौतमले शुल्क विवाद सबै कलेजको समान समस्या भएको दाबी गरे । यो साझा समस्या हो, इन्जिनियरिङ कलेजहरूको एसोसिएसनले हेर्नुपर्छ, उनले भने ।"
बुटवलबेलहिया सडक १० वर्षदेखि अलपत्र,"(लुम्बिनी)  बुटवलको चिडियाखोलादेखि भैरहवाको बेलहिया नाका जोड्न १० वर्षअघि निर्माण थालिएको ६ लेन व्यापारिक मार्ग निर्माण पूरा भएको छैन । बुटवलबेलहिया व्यापारिक मार्ग विस्तारअन्तर्गत बुटवलको राजमार्ग चौराहादेखि चिडियाखोला सडक खण्ड विस्तार अलपत्र परेको छ । सडक विस्तारका लागि यस खण्डमा पर्ने घर भत्काएको लामो समय भइसक्दासमेत निर्माणको काम हुन सकेको छैन । आर्थिक वर्ष २०६८६९ बाट व्यापारिक मार्ग निर्माण थालिएको हो ।यस अवधिमा चौराहादेखि भैरहवासम्म मुख्य सडक निर्माण भएको छ । यस खण्डअन्तर्गत विभिन्न स्थानमा सहायक मार्ग र नाला निर्माण भने अधुरै छन् । ठूलो सहर बुटवलको मुख्य र व्यस्त राजमार्ग चौराहादेखि चिडियाखोलासम्म ३५ किलोमिटर खण्डको बिजोग छ । सडक विभागले घर भत्काएर काम नथाल्दा यात्रुलाई कष्ट भएको छ । स्थानीय व्यवसायीले व्यापार प्रभावित भएको गुनासो गरेका छन् ।तीन वर्षभित्र सक्ने गरी काम थालिएको सडकको निर्माण कहिले पूरा हुन्छ, पत्तो छैन । यही सडकले रूपन्देहीको बेलहियासुनौली नाकालाई पूर्वपश्चिम राजमार्गसित बुटवलमा जोड्छ । अहिलेसम्म बुटवलको राजमार्ग चौराहादेखि दक्षिण बेलहिया नाका नजिकसम्म निर्माण पूरा भएको छ । बेलहिया नाकादेखि बाइपाससम्म ७ सय ५० मिटर सडक खण्ड अलपत्र छ । बुटवलको चौराहाबाट उत्तर चिडिया खोलासम्म सडक कुरूप बनेको छ । समयमै काम पूरा नहुँदा निर्माण सकिएको सडक भत्किन थालेको छ । मुलुकको दोस्रो ठूलो भन्सार बेलहिया नाकालाई पूर्वपश्चिम राजमार्गसँग जोड्ने ६ लेन सडकमा क्षमताभन्दा बढी भारवाहक गाडी गुडाउँदा बारम्बार भत्किएर मर्मत गर्नुपरेको आयोजनाले जनाएको छ । ५० टन भार वहन क्षमता आधारमा निर्माण भइरहेको सडकमा १ सय टन भारसहितका गाडी गुडाउने गरेकाले बनिनसक्दै भत्किने गरेको आयोजनाको दाबी छ ।पहिले ३ वर्ष स्थानीयको अवरोधले राजमार्ग चौराहादेखि चिडियाखोलाको काम गर्न नसकिएको बुटवलबेलहिया सडक आयोजना प्रमुख जयलाल मरासिनीले बताए । गत फागुनयता ठेकेदारले कोरोनाको कारण देखाई काम रोकेपछि पुनः समस्या भए पनि अहिले काम सुरु भएको उनको भनाइ छ । साउनयता वर्षा चलिरहेको छ, उनले भने, नाली बनाउने र खाल्डाखुल्डी पुरेर सम्याउने काम भइरहेको छ ।अहिले चौराहा र पुष्पलाल पार्कको राउन्डेबल सडकमा ग्राभेल गर्ने काम भइरहेको उनको भनाइ छ । चौराहादेखि चिडियाखोलासम्म कुल ४७ करोड २७ लाख रुपैयाँमा ठेक्का सम्झौता गरिएको थियो । उक्त सडक खण्डको तीनपटकसम्म म्याद थप भइसकेको छ । २०७३ चैत १७ मा ठेक्का सम्झौता भएपछि २०७६ असोज १२ मा सक्नुपर्ने गरी तय भएको थियो । काम नसकिएपछि पहिलो म्याद २०७७ जेठ २ गते सक्नुपर्ने सम्झौता भए पनि निर्माणले गति लिन सकेन । पुनः दोस्रोपटक २०७९ असार मसान्तमा सक्ने गरी म्याद थप भएको आयोजनाकी इन्जिनियर शुभेच्छा सारुले बताइन् । उनका अनुसार निर्माणको ठेक्का लिएको द कञ्चनजंघा बिरुवा जेभीले पेस्कीस्वरूप मर्मतका लागि ८ करोड २६ लाख रुपैयाँ बुझिसकेको छ ।निर्माण सम्पन्न भइसकेको भैरहवादेखि बेलहियासम्म धेरै ठाउँमा सडक बिग्रिएको छ । भारतबाट सडकको क्षमताभन्दा बढी भारवहनका गाडी भित्रिँदा सडक कतै भासिने, कतै उबडखाबड भएको छ । प्रदेशकै आर्थिक ढोकाका रूपमा हेरिएको आयोजना पूरा नहुँदा निजी क्षेत्र रुष्ट छ । कुनै वैकल्पिक व्यवस्था गर्न नदिएर कोरोना कहरको समयमा पेसा व्यवसायबाट विस्थापित हुने गरी घर भत्काउने काम भए पनि सडक निर्माणको काम भने अलपत्र पारिएको रुपन्देही व्यापार संघका अध्यक्ष यमलाल लोहनीको भनाइ छ ।"
'खाद्यान्न ढुवानीमा बिचौलिया घुसाउने चलखेल,"(काठमाडौं)  खाद्य व्यवस्था तथा व्यापार कम्पनीले दुर्गममा खाद्यान्न ढुवानीका लागि बिचौलिया घुसाउने चलखेल गर्न खोजेको आरोप लागेको छ । खाद्यले वर्तमान प्रावधानमा सर्त राखेर बढी मूल्यदरमा सीमित बिचौलियालाई पोस्न खोजेको बताइएको छ । हुम्लामा हवाईमार्गबाट खाद्यान्न ढुवानी गर्न मूल्य अभिवृद्धि करमा दर्ताको प्रावधान राखेर कम्पनीले बिचौलिया छिराउन खोजेको वायु सेवा सञ्चालक संघको दाबी छ । गत साउन १५ मा नेपालगन्ज हवाई मैदानदेखि हुम्ला सिमकोट हवाई मैदान र सुर्खेत हवाई मैदानदेखि हुम्ला सिमकोट हवाई मैदानसम्म खाद्यान्न ढुवानी गर्न गोप्य सिलबन्दी बोलपत्र आह्वान गरिएको थियो । मूल्य अभिवृद्धि करमा दर्ता हुनु नपर्ने हवाईजहाज कम्पनीलाई पाखा लगाउन मूल्य अभिवृद्धि करमा दर्ता हुनुपर्ने प्रावधान राखेर बिचौलियालाई प्रोत्साहन गर्न खोजिएको संघका महासचिव मनोज कार्कीको भनाइ छ ।हुँदै नभएको प्रावधान राखेर बिचौलियालाई बढी दरमा ढुवानी गर्न दिने उद्देश्य देखियो, कार्कीले भने, मूल्य अभिवृद्धि कर ऐन २०५२ अनुसार खाद्यान्न ढुवानीमा भ्याट छुट दिइएको छ । १३ प्रतिशत भ्याट जोड्दा ढुवानी महँगो हुने भएकाले यसलाई भ्याटमा दर्ता हुन नपर्ने सूचीमा राखिएको छ । यो नियम संसारभरकै हो । तर कानुनविपरीतका सर्त राखेर प्रतिस्पर्धालाई सीमित गरी निश्चित बिचौलियालाई बढी दरमा ढुवानी ठेक्का दिन खोजेको देखिन्छ ।नेपालमा हाल कायम रहेको मूल्य अभिवृद्धि कर ऐन २०५२ को दफा १० को उपदफाले ऐनको अनुसूची १ मा उल्लेख सेवा मूअ करमा दर्ता हुनु नपर्ने व्यवस्था गरेको छ । मूअ कर २०५२ को अनुसूची १ को समूह ९ मा मूअ करमा दर्ता हुनु नपर्ने र दर्ता हुन नसक्ने उद्योगका रूपमा यात्रुवाहक यातायात तथा ढुवानी सेवाहरू लाई राखिएको छ । त्यसैले कानुनबमोजिम मूअ करमा दर्ता नै हुनु नपर्ने हवाई सेवा कम्पनीहरूले मात्र प्रदान गर्न सक्ने सेवाको सूचनामा हवाई सेवा कम्पनीहरू नै प्रतिस्पर्धामा संलग्न हुन नपाउने प्रावधान कानुन प्रतिकूल रहेको स्पष्ट छ, संघले भदौ ३ मा जारी गरेको विज्ञप्तिमा भनिएको छ, मूअ करमा दर्ता भएको प्रमाणपत्र माग्नु भनेको वायु सेवाहरूलाई सार्वजनिक खरिद प्रक्रियामा सामेल नगराउनु हो ।खाद्यले दुर्गममा वार्षिक १ लाख ७० हजार क्विन्टल खाद्यान्नसम्म ढुवानी गर्छ । खाद्य ढुवानी गर्नकै लागि चालु आर्थिक वर्षमा ४६ करोड बजेट विनियोजन गरिएको छ । हुम्लाकै लागि १० हजार क्विन्टल ढुवानी गर्न बोलपत्र आह्वान गरिएको हो । आर्थिक वर्ष २०७८७९ मा नेपालगन्जबाट ४ हजार र सुर्खेतबाट ६ हजार गरी १० हजार क्विन्टल खाद्यान्न ढुवानी गर्ने गरी बोलपत्र भइसकेको छ ।वायु सेवा कम्पनीहरूले ४० वर्षदेखि ढुवानी गरिरहेको महासचिव कार्की बताउँछन् । आर्थिक अध्यादेशले पनि ढुवानीका लागि भ्याटमा दर्ता हुन नपर्ने भनेको छ । तर कम्पनीले जानाजान कार्गो व्यवसायीलाई लक्ष्य गरेको उनको आरोप छ । एकदुई जना व्यक्तिलाई लक्ष्य गरेर सूचना निकालिएको हो, उनले, एजेन्टलाई दिने नै नियत हो । एजेन्टलाई दिएपछि कमिसनको चक्कर हुने कार्कीको भनाइ छ । हुम्लामा वार्षिक करिब २० करोड रुपैयाँभन्दा बढीको खाद्यान्न ढुवानी हुन्छ ।एजेन्टले हुम्लाको सिमकोटमा पुर्याएको दाखिला गर्छन् । तर खाद्यान्न अर्कै जिल्लामा पुगेको हुन्छ, कार्कीले भने, बीचमा ग्याप भएको पैसा कमिसनस्वरूप खाने गरिएको छ । गैरकानुनी बोलपत्र आह्वानमा जानाजानी कम्पनीका कर्मचारीको संलग्नता देखिएकाले अविलम्ब छानबिन गरी कारबाही गर्नसमेत संघले माग गरेको छ । कम्पनीका विभागीय प्रमुख डिल्लीराम लम्सालले भने ढुवानीका क्रममा भ्याट लाग्नेनलाग्ने भन्ने विषयमा अन्योल भएको र त्यहीबीचमा सूचना प्रकाशन गरिएको बताए । भ्याटका सन्दर्भमा आन्तरिक राजस्व कार्यालयमा पनि सम्पर्क गरेका थियौं, लम्सालले भने, कार्यालयबाट एक सातापछि चिठी आयो । ढुवानीमा प्रोत्साहन गर्न भ्याट छुट दिइएको रहेछ । यसैबीच भ्याटका विषयमा वायु सेवा सञ्चालक संघले चेतावनीसहितको विज्ञप्ति जारी गरेलगत्तै खाद्यले बोलपत्र संशोधन गरेर पुनः सूचना प्रकाशन गरेको छ । खाद्यले भदौ ५ मा निकालेको सूचनामा मूल्य अभिवृद्धि करमा दर्ता भएका वा स्थायी लेखा नम्बर प्राप्त गरेका इच्छुक एयरलाइन्स र कार्गो एजेन्सीहरूले कागजात पेस गरी बोलपत्र प्रक्रियामा सहभागी हुन सक्ने जनाइएको छ । त्यसका लागि हवाई कम्पनी र एयर कार्गो सर्भिसले ३ आर्थिक वर्षमा दुर्गम, पहाडी तथा हिमाली जिल्लामा १२ करोड बराबरको कार्गो ढुवानी भएको संस्थागत भुक्तानी विवरणको बैंक स्टेटमेन्ट र तोकिएको कार्य सम्पन्न हुनुपर्ने उल्लेख छ । संघले भने पछिल्लो सूचना पनि नियमसंगत भएनभएको अध्ययन गर्न बाँकी नै रहेको जनाएको छ । पुनः सूचना प्रकाशन गरेको थाहा पाए पनि हेरेका छैनौं, महासचिव कार्कीले भने, पहिलो सूचना मिलेमतोमा थियो । संशोधन गरेर मात्रै हुँदैन, यसमा संलग्न कर्मचारीमाथि छानबिन नै हुनुपर्छ ।"
अन्डामा आत्मनिर्भर भने पनि अपर्याप्त,"(काठमाडौं)  सरकारले अन्डामा आत्मनिर्भर भएको दाबी गरे पनि पर्याप्त उत्पादन नहुँदा बजार मूल्य बढेको बढ्यै छ । पछिल्लो डेढ वर्षमा प्रतिक्रेट अन्डाको मूल्य १ सय १५ रुपैयाँ बढेको नेपाल अन्डा उत्पादक संघले जानकारी दिएको छ । खुद्रा बजारमा भने प्रतिक्रेट २ सय १५ रुपैयाँसम्ममा कारोबार भइरहेको छ । संघले २०७६ पुसमा ठूलो अन्डाको प्रतिक्रेट मूल्य २ सय ७५ रुपैयाँ र सानो अन्डाको प्रतिक्रेट मूल्य २ सय ५५ रुपैयाँ तोकेको थियो । अहिले बढेर ठूलो अन्डाको मूल्य प्रतिक्रेट ३ सय ९० र सानो अन्डाको प्रतिक्रेट ३ सय ६० रुपैयाँ पुगेको छ । संघले नै मूल्य बढाएपछि खुद्रा बजारमा पनि सोहीअनुसार वृद्धि भएको छ । खुद्रा बजारमा अहिले प्रतिक्रेट ४ सय ९० रुपैयाँसम्ममा बिक्री भइरहेको छ । होलसेलमा मूल्य बढाएका छन् । मूल्य घटाउन भन्दा अन्डा दिन मान्दैनन्, नाम उल्लेख गर्न नचाहने एक खुद्रा व्यापारीले भने, त्यसले खुद्रा बजारमा पनि मनलाग्दी भएको छ । उपभोक्ताले एउटा अन्डा किन्दा २० रुपैयाँ तिर्छन् । दुई वटाको ३५ रुपैयाँ ।विश्व खाद्य तथा कृषि संगठनले एक व्यक्तिले एक वर्षमा न्यूनतम ४८ वटा अन्डा उपभोग गर्नुपर्ने जनाएको छ । नेपालमा प्रतिव्यक्ति प्रतिवर्ष ६१ वटा अन्डा उपलब्धता भएको दाबी गर्दै गत चैतमा तत्कालीन प्रधानमन्त्री केपी शर्मा ओली सरकारले अन्डा उत्पादनमा मुलुक आत्मनिर्भर भएको दाबी गरेका थिए । ओली र तत्कालीन कृषि तथा पशुपन्छी विकासमन्त्री पद्मा अर्यालले यो क्षेत्रलाई एक कदम अगाडि बढाउन सफल भएको दाबी गरे पनि अहिले उनीहरूले भनेजस्तो अन्डा उत्पादन पर्याप्त छैन । मागअनुसार उत्पादन नभएपछि व्यवसायीहरूले आफूखुसी मूल्य बढाउन थालेका हुन् । राष्ट्रिय कुखुरा बिक्री व्यवसायी संघका सचिव देवकुमार गिरीले पनि उत्पादन कम भएकै कारण बजारमा मूल्यवृद्धि भइरहेको दाबी गरे । पशु सेवा विभागका सूचना अधिकारी चन्द्र ढकालले भने विश्व खाद्य तथा कृषि संगठनले तोकेभन्दा बढी नै अन्डा उपलब्ध रहेको बताए । प्रतिव्यक्ति प्रतिवर्ष ४८ वटा अन्डा उपलब्ध हुनुपर्नेमा अहिले ५४ वटा पुगेको छ । यसको मतलब आत्मनिर्भर भन्ने मान्यता हो, उनले भने, १५ औं योजनासम्म प्रतिव्यक्ति प्रतिवर्ष ७८ वटा पुग्ने प्रक्षेपण गरेका छौं ।पछिल्लो समय कोरोना महामारीले माग बढाइदिएको विभागको दाबी छ । अन्डामा प्रोटिन पाइने हुँदा खपत बढेको संघका अध्यक्ष शिवराम केसीले बताए । उनका अनुसार गर्मीयाममा कुखुराले कम दाना खान्छन्, जसले गर्दा उत्पादनमा पनि केही कमी हुन्छ । दानाकै कारण पनि करिब १०१५ प्रतिशत उत्पादन घटेको छ, उनले भने, पछिल्लो समय कोरोनाले पनि माग अत्यधिक बढाइदिएको हो । मुलुकभर दिनमा ३२३३ लाख अन्डा उत्पादन भइरहेको संघले जनाएको छ । अन्डा मुख्यतः चितवन, दाङ, मकवानपुर, झापा, मोरङ, सुनसरीलगायतमा उत्पादन हुन्छ । यी सबै क्षेत्रमा माग बढ्दा पनि मूल्य बढेको केसीको दाबी छ । यसअघि खुद्रामा प्रतिगोटा १२१३ रुपैयाँ थियो । अहिले १६ रुपैयाँ पुगेको छ, उनले भने, क्रेट नै किन्दा त्यति मूल्य पर्दैन । कतिपय ठाउँमा ढुवानीका कारणले पनि मूल्य बढेको छ । दाना र चल्लाको मूल्य बढ्दा पनि त्यसको भार उपभोक्ता मूल्यमा परेको उनी बताउँछन् । औषधि र कच्चा पदार्थको मूल्य बढेको भन्दै दानाको मूल्य बढाइयो । जसले गर्दा अन्डाको मूल्य पनि स्वतः बढ्न पुग्यो, उनले भने, दानाको मूल्य घटे अन्डाको मूल्य पनि घट्न सक्छ । तर अहिलको अवस्थामा तत्काल घट्ने सम्भावना छैन ।किसानको लागत मूल्य नै बढी भएको उनको दाबी छ । यद्यपि पछिल्लो समय किसानले पर्याप्त मूल्य भने पाएको उनको भनाइ छ । जानकारहरूका अनुसार बिचौलियाका कारण पनि उपभोक्ता मारमा परिरहेका छन् । मासु तथा अन्डा उत्पादनका विषयमा पशु सेवा विभागले नियमन गर्छ । मूल्य भने वाणिज्य, आपूर्ति तथा उपभोक्ता हित संरक्षण विभागले नियमन गर्नुपर्छ । तर यी निकाय आँखा चिम्लिएर बसेको उपभोक्ताकर्मीको आरोप छ । मनलाग्दी मूल्य बढाउँदासमेत नियमन नगरिँदा पक्कै केही स्वार्थ रहेको बुझिने उपभोक्ताकर्मी ज्योति बानियाँको तर्क छ ।आवश्यकभन्दा बढी मूल्य लिएको पुष्टि भए अनुगमन र कारबाही गर्नुपर्ने संघका अध्यक्ष केसीले बताए । बिचौलियाका कारण पनि मूल्य बढ्छ । आवश्यकभन्दा बढी मूल्य लिए सचेत गराउन सरकारी निकाय छन्, यसतर्फ प्रशासन सचेत हुनुपर्छ, उनले भने, उपभोक्तालाई पनि महँगो नपरोस्, किसानलाई पनि घाटा नहोस् ।"
१३ महिनामा साढे २३ लाख सेयर लगानीकर्ता थपिए,"(काठमाडौं)  आर्थिक वर्ष २०७७७८ मा मात्र सेयर बजारमा २० लाख १३ हजार लगानीकर्ता थपिएका छन् । सेयर कारोबार मापक नेप्से निरन्तर वृद्धि भएसँगै बजारमा भित्रिने लगानीकर्ता पनि उल्लेख्य बढेका हुन् । गत शुक्रबारसम्म ४० लाख ८७ हजार लगानीले डिम्याट (सेयर अभौतिकीकरण) खाता खोलेका छन् । २०७७ असारको तुलनामा गत शुक्रबारसम्म सेयर बजारमा थप २३ लाख ६३ हजार नयाँ लगानीकर्ता भित्रिएका छन् । २०७७ असारमा डिम्याट खाता संख्या १७ लाख २३ हजार ६ सय थियो । २०७७ असारदेखि २०७८ असारसम्म तुलना गर्दा भने बजारमा २० लाख १३ हजार नयाँ लगानीकर्ता थपिएको देखिन्छ । यो सेयर बजारको कुल लगानीकर्ता संख्या हो । हाल सेयर (प्राथमिक र द्वितीय) मा लगानी गर्न डिम्याट खाता अनिवार्य हुनुपर्छ । गएको १३ महिनामा नेप्से परिसूचक करिब १ सय ३३ प्रतिशत बढेको छ । अघिल्लो असारमा १ हजार ३ सय ६२ बिन्दुमा रहेको नेप्से गत शुक्रबारसम्म ३ हजार १ सय ८० बिन्दुमा पुगेको छ । अघिल्लो असारदेखि गत असारसम्मको तुलना गर्दा पनि नेप्से परिसूचक करिब १ सय ११ प्रतिशत बढेको देखिन्छ । सेयर बजार बढिरहेकै कारण गत आर्थिक वर्षमा सेयर बजारमा भित्रिने लगानीकर्ता संख्या उल्लेख्य रहेको जानकारहरू बताउँछन् ।निधेषाज्ञाका कारण गत आर्थिक वर्षमा अर्थतन्त्रका धेरै क्षेत्र ठप्प रहे । नागरिकहरू घरमै बस्नुपर्ने अवस्था आयो । सो समयमा सेयर बजार भने सञ्चालन भइरह्यो । कार्यालय जानु नपर्ने, लगानीकर्ताले आफू रहेकै स्थानबाट अनलाइनमार्फत कारोबार गर्न सक्नेलगायत कारण सेयर बजारमा लगानीकर्ताको आकर्षण बढेको नेपाल पुँजी बजार लगानीकर्ता संघकी अध्यक्ष राधा पोखरेलले बताइन् । कार्यालय, कर्मचारी केही नचाहिने, आफू रहेकै स्थानबाट आफैं सेयर किनबेच गर्न सकिने, कारोबार कसैलाई सार्वजनिक गर्नु नपर्नेलगायत सुविधा पुँजी बजारमा छन्, उनले भनिन्, त्यसैले सेयर बजार लगानीकर्ताका लागि आकर्षित बन्यो । गत असारसम्म दोस्रो बजारमा कारोबार गर्ने लगानीकर्ता ८ लाख ७७ हजार पुगेको नेप्सेको तथ्यांक छ । २०७७ असारमा यस्तो संख्या २ लाख ४५ हजार थियो । अनलाइन कारोबारका लागि लगइन लिने लगानीकर्ता पनि करिब ७ लाख ९२ हजार पुगिसकेका छन् । २०७७ असारमा यस्तो संख्या ३५ हजार १ सय थियो ।दोस्रो बजारमा महिला सेयर लगानीकर्ताको संख्या ३ लाख नाघेको छ । यो गत असारसम्मको नेपाल स्टक एक्सचेन्जमा सेयर किनबेच गरेका महिला लगानीकर्ताको संख्या हो । अघिल्लो वर्षको तुलनामा यस वर्ष सेयरको दोस्रो बजारमा थप २ लाख ३५ हजार महिला सेयर लगानीकर्ता थपिएका छन् ।"
सिनारियोमा देखिएको नेपाली टोली,"५० ओभरको कमी लिग २ मा नेपालको यो दोस्रो शृंखला हो । २०२० को फेब्रुअरीमा काठमाडौंमा अमेरिका र ओमानसँग नेपालले प्रतिस्पर्धा गरेको थियो, जुन लिग २ मा नेपालले खेलेको एकमात्र शृंखला हो । त्यसमा नेपालले अमेरिकासँगको दुवै खेल जितेको थियो भने ओमानसँगको दुवै खेल हारेको थियो । त्यसयताका सबै शृंखला कोभिड१९ कारण स्थगित हुँदै आएका छन् । ह्वाटमोर जनवरीमा नेपालको प्रशिक्षक भएका थिए र उनको प्रशिक्षणमा नेपालले त्रिदेशीय ट्वान्टी२० प्रतियोगिता जितेको थियो । श्रीलंकालाई १९९६ मा एकदिवसीय विश्वकप जिताएका ह्वाटमोरको प्रशिक्षणमा नेपाल पहिलो पटक ५० ओभरको खेलमा उत्रन लागेको हो । फागुनमा भएको काठमाडौं मेयर कपयता नेपालले ५० ओभरको खेल खेलेको छैन । अन्तर्राष्ट्रिय क्रिकेटमा एकदिवसीय संरचनामा नखेलेको नेपालले डेढ वर्ष भइसकेको छ । शरदका लागि ओमान भ्रमण डेढ वर्षपछिको पहिलो अन्तर्राष्ट्रिय प्रतियोगिता हुनेछ । धेरैपछि अन्तर्राष्ट्रिय क्रिकेट खेल्न पाइरहेकाले पूरा टोली नै उत्साहित छौं, शरदले भने, म यसलाई पुनरागमनका रूपमा लिन्नँ किनभने नेपालले नै डेढ वर्षपछि एकदिवसीय खेल्दै छ । एसोसिएट क्षेत्रकै लागि बरु यो पुनरागमन हुन सक्छ । किनभने ५० ओभरको खेल हुन पाएको छैन । घरेलु क्रिकेट जस्तो भए पनि अन्तर्राष्ट्रिय क्रिकेट दबाब र सम्मानका लागि खेलिन्छ । उनले नेपालको जस्तो तयारी अरू टिमको पनि त्यस्तै हुने आशंका गरे । हाम्रो टोलीमा धेरै युवा खेलाडी छन्, उनीहरूमा लामो संरचनाको खेलमा त्यति अनुभव छैन । त्यसैले टिमलाई कसरी सन्तुलित बनाउने र एक्सपोज गर्ने भन्नेमा सोचिरहेका छौं । त्यसैले यी दुई खेल हाम्रालागि महत्त्वपूर्ण छ, पपुवा न्युगिनीसँगको पहिलो दुई खेल धेरै हिसाबमा प्रयोगका रूपमा रहनेमा ज्ञानेन्द्र जोड दिन्छन् । कोभिडको यस्तो समयमा प्रतियोगिता हुनु नै ठूलो भएको उनी जनाउँछन् । कुशल र आसिफले एकदिवसीय अन्तर्राष्ट्रियमा डेब्यु गर्नै बाँकी छ । विक्रम सोब र गुलशन झा अन्तर्राष्ट्रिय क्रिकेटमै पहिलो खेलको प्रतीक्षामा छन् । घरेलु प्रतियोगितामा दुई खेलको मात्र अनुभव बोकेका गुलशन पहिलो पटक राष्ट्रिय टोलीमा परेका हुन् । पहिलो पटक परेकाले मलाई कुनै दबाब छैन, जे सिकेर आएको छु, त्यही प्रदर्शनमा देखाउनेछु । नेपाल टिममा बसेर अझै सिक्नेछु, गुलशनको सिक्नमा जोड छ । लिग २ मा ओमन १० खेलमा १६ अंक जोडी शीर्षस्थानमा छ भने अमेरिका १२ खेलमा १२ अंक जोडी दोस्रो स्थानमा छ । स्कटल्यान्ड ८ खेलमा ९ अंक, नामिबिया ९ खेलमा ८ अंक र यूएई ७ खेलमा ७ अंक जोडी क्रमशः तेस्रोदेखि पाँचौं स्थानमा छन् । पपुवा न्युगिनी सबै ८ खेल हारी पुछारमा छ । लिग २ को शीर्ष तीन टोलीले एकआपसमा समान ३६ खेल खेलेपछि शीर्ष तीन टोली विश्वकप छनोटमा पुग्नेछन् । नेपालले अन्य टोलीको तुलनामा धेरै कम खेल खेलेको छ । ओमानमा राम्रो नतिजा ल्याएर नेपाल लिग २ को अंक तालिकामा माथि उक्लन आतुर छ ।"
साहजाद चितवनमा,"काठमाडौं (कास) अफगानिस्तानका आक्रामक ब्याट्सम्यान मोहम्मद साहजादले चितवन टाइगर्सबाट बजाज पल्सर एभरेस्ट प्रिमियर लिग (ईपीएल) खेल्ने भएका छन् । साहजाद यसअघि पनि चितवन टाइगर्समा आबद्ध थिए, तर कोभिड१९ को संक्रमण बढेसँगै ईपीएल स्थगित हुँदा उनी २०१९ मा नेपाल आएर खेल्न पाएका थिएनन् । गत वर्ष जहाँ टुंगिएको थियो, त्यहींबाट साहजादलाई निरन्तरता दिन पाउँदा हामी निकै उत्साहित छौं । उनी एक स्थापित अन्तर्राष्ट्रिय क्रिकेटर रहेकाले उनको अनुभवले टाइगर्सको युवा ब्याटिङ लाइनअपलाई उत्साह र अनुभव प्रदान गर्नेछ, चितवनकी अप्रेसन डाइरेक्टर विनीता चौधरीले प्रेस विज्ञप्तिमा भनेकी छन् । छक्का प्रहार गर्ने छुट्टै शैली बनाएका विकेटकिपर ब्याट्सम्यान साहजाद अफगानिस्तानलाई क्रिकेटको एउटा शक्ति बनाउँदाका प्रमुख खेलाडी हुन् । माथिल्लोक्रमका यी दाहिने हाते ब्याट्सम्यानले अफगानिस्तानलाई सन् २०१० देखि चार पटक ट्वान्टी२० विश्वकपमा पुर्याउँदा महत्त्वपूर्ण भूमिका खेल्दै आएका छन् । तर अफगानिस्तान क्रिकेट बोर्डसँगको खराब सम्बन्धका कारण उनले २०१९ को विश्वकपयता अफगानिस्तानबाट खेलेका छैनन् । अफगानिस्तानले २०१८ मा भारतविरुद्ध आफ्नो पहिलो टेस्ट खेल्दाका सदस्य उनले २००९ मा नेदरल्यान्ड्सविरुद्ध एमस्टलभिनमा बनाएको १ सय १० रन अफगानिस्तानका खेलाडीको एकदिवसीय अन्तर्राष्ट्रियमा पहिलो शतक थियो । २०१८ को एसिया कपमा भारतसँग बनाएको शतक उनको विशेष इनिङ्समा पर्छ । उनले शतक पूरा गर्दा अफगानिस्तानको कुल स्कोर १ सय ३१ रनमात्र थियो । उनको १ सय २४ रनमा अफगानिस्तानले २ सय ५२ रन बनाउँदै भारतसँगको सो खेल टाईमा टुंग्याएको थियो । काठमाडौंमा छक्का वर्षा गर्नलाई आतुर छु । नेपालका प्रशंसक विश्वकै धैर्यवान प्रशंसक हुन् । चितवनबाट खेलेर सबैलाई मनोरञ्जन प्रदान गर्न तयार छु, चितवनको प्रेस विज्ञप्तिमा साहजादले भनेका छन् । उनले अफगानिस्तानबाट कुल ८४ एकदिवसीय अन्तर्राष्ट्रिय खेल्दै ६ शतक र १४ अर्धशतकसहित २ हजार ७ सय २७ रन बनाएका छन् । उनको औसत ३३ माथि रहेको छ । त्यस्तै ६५ ट्वान्टी२० अन्तर्राष्ट्रियमा उनले १ सय ३४ माथिको स्ट्राइकर रेटमा झन्डै २ हजार रन बनाएका छन् । एकदिवसीयमा अविजित १ सय ३१ र ट्वान्टी२० मा अविजित १ सय १८ रन उनको उच्च स्कोर हो । साहजादसँग बंगलादेश प्रिमियर लिग, पाकिस्तान सुपर लिग, अबुधावी ट्वान्टी१० लिग, अफगानिस्तान प्रिमियर लिगमा खेलेको अनुभव छ । उनको दक्षता सीमित ओभरको क्रिकेटमा मात्र छैन । क्यानडाविरुद्ध २०१० को अन्तरमहादेशीय कपमा उनले चौथो इनिङ्समा नटआउट २ सय १४ रन बनाएपछि अफगानिस्तानले ४ सय ९४ रनको लक्ष्य पूरा गरेको थियो । साहजादले २०१६ आईसीसी एसोसिएट एन्ड एफिलिएट क्रिकेट वर्षको उपाधि जितेका थिए । यो उपाधि जित्ने अफगानिस्तानका पहिलो खेलाडी हुन् । त्यसको अर्को वर्ष उनले ट्वान्टी२० अन्तर्राष्ट्रियमा एकै दिन दुई अर्धशतक बनाएर दुर्लभ कीर्तिमान हात पारेका थिए ।सोमपाल कामीको कप्तानीमा उत्रिन लागेको चितवनले यसअघि पाकिस्तानका डानिस एजिजलाई लिइसकेको छ । ईपीएलको तेस्रो संस्करण असोज ९ गतेदेखि त्रिवि क्रिकेट मैदान कीर्तिपुरमा सुरु हुनेछ ।"
धादिङ क्रिकेट संघ गठन,"धादिङ (कास) धादिङमा जिल्ला क्रिकेट संघको तदर्थ समिति गठन गरिएको छ । आइतबार धादिङबेंसीमा भएको भेलाले दीपेश कँडेलको अध्यक्षतामा १५ सदस्यीय समिति गठन गरिएको हो । समितिको उपाध्यक्षमा नारायण सिलवाल, महासचिवमा मनीष दुवाडी, सचिवमा सन्दीप सापकोटा, कोषाध्यक्षमा ठाकुर ढकाल र सहसचिवमा रामबहादुर राना मगर सर्वसम्मत चयन भएका छन् । त्यस्तै कार्यसमिति सदस्यहरूमा साम्भवी थापा, श्रीकृष्ण भण्डारी (अनमोल), अनिश अधिकारी, सन्तोष पाण्डे, रवीन्द्र सापकोटा, दीपेन्द्र शाह, सुजन भट्टराई र जितेन्द्र श्रेष्ठ चयन भएका छन् ।नवगठित समितिलाई शुभकामना दिँदै जिल्ला खेलकुद विकास समिति धादिङका अध्यक्ष प्रताप सिंह तामाङले खेल क्षेत्रका माध्यमबाट धादिङ र देशलाई समेत विश्वसामु चिनाउन सकिने भएकाले यस क्षेत्रमा लगानी बढाउनुपर्ने बताए । उनले नेपालको गर्व गर्न लायक खेल क्षेत्र त्यसमध्ये क्रिकेटले अझ बढी नेपालको शिर उँचो बनाएको परिवेशमा खेल क्षेत्र राष्ट्रको महत्त्वपूर्ण लगानीको क्षेत्र भएको बताए ।"
बक्सिङ डे मनाइने,काठमाडौं (कास) नेपाल बक्सिङ संघले अगस्ट २७ मा अन्तर्राष्ट्रिय बक्सिङ डे मनाउने भएको छ । बक्सिङको सर्वोच्च संस्था अन्तर्राष्ट्रिय बक्सिङ संघले अगस्ट २७ लाई बक्सिङ डेको रूपमा मनाउँदै आएको छ । सन् १९७४ को अगस्ट २७ मा क्युवाको हवानामाा पहिलो आइबा बक्सिङ च्याम्पियनसिप भएको थियो र त्यसैलाई बक्सिङ डे मानिएको छ । त्यसैअनुसार नेपालमा सरकारी स्वास्थ्य मापदण्ड पालना गरेर विविध कार्यक्रम गर्न लागिएको हो ।
टोटनहमको जित,"लन्डन (एएफपी) ह्यारी केनले आइतबार टोटनहमका लागि यो सिजन पहिलो खेल खेले र त्यसमा नुनो सान्टोको टिमले इंग्लिस प्रिमियर लिगमा उल्भ्सलाई १० ले हराएको छ । आफ्नो पूर्वक्लबमाथि सान्टोको यो जितपछि टोटनहमले लगातार सफलता पाएको छ । स्पर्शले पहिलो खेलमा म्यानचेस्टर सिटीलाई पनि १० ले नै पराजित गरेको थियो । स्ट्राइकर केन दोस्रो हाफमा वैकल्पिक खेलाडीका मैदानमा प्रवेश गरेका थिए । उनी म्यानचेस्टर सिटी जाने विश्वास गरिएको छ । बिदा मनाउने क्रममा उनले टोटनहमका सुरुआती दुई खेल गुमाएका थिए । इंग्लिस टिमका कप्तानसमेत रहेका केन टोटनहमको १३ वर्ष लामो उपाधिविहीन यात्राबाट खुसी छैनन् र लिग च्याम्पियन सिटी जान चाहन्छन् । खेलाडी स्थानान्तरणको अन्तिम मिति अगस्ट ३१ रहेको छ । केनले टोटनहमका बाँकी साथी खेलाडीसँग अभ्यास सत्रमा सहभागी हुन कहिले पनि अस्वीकार नगरेको बताएका छन् ।तर २८ वर्षीय खेलाडीले टोटनहमका अध्यक्ष ड्यानिएल लेभीसँग क्लब छाड्न भलाद्मी सहमति भएको भने दाबी गर्दै आएका छन् । सिटीले अहिलेसम्म टोटनहमले केनका लागि माग गर्दै आएको २० करोड ४० लाख डलर तिर्न अस्वीकार गर्दै आएको छ । केन गत सिजन लिगमा सर्वाधिक गोलकर्ता रहेका थिए । टोटनहमले लिगको आफ्नो खेलमा सिटीलाई नै हराएको थियो र त्यसमा केन अनुपस्थित थिए । उनले युरोपा कन्फ्रेन्ड्स लिगमा पाकोस डे पेरेराविरुद्ध पनि खेलेनन् । उल्भ्सको मैदानमा भएको खेलमा भने टोटनहमका लागि डेल अलीले दसौं मिनेटमा पेनाल्टीबाट निर्णायक गोल गरे । अलीलाई उल्भ्सका गोलरक्षक जोस साले लडाएका थिए र त्यसमा अलीले नै पेनाल्टी प्रहार गर्ने निर्णय गरे । सन् २०२० को मार्चयता अलीको यो पहिलो लिग गोल हो । यसअघिका प्रशिक्षक जोसे मोउरिन्हो बर्खास्त भएयता आएका सान्टोका लागि अली प्रिय खेलाडी सावित भएका छन् । खेल सकिन १९ मिनेट अगाडि केन सन ह्येङमिनको स्थानमा मैदान प्रवेश गरेका थिए ।केनले खेलमा गोल गर्ने राम्रो अवसर पाए पनि त्यसलाई विपक्षी गोलरक्षक साले असफल तुल्याए । खेलमा समय खेर पठाएको आरोपमा उनलाई पहेँलो कार्ड पनि देखाइएको थियो, तर सान्टोका लागि उल्भ्स फर्काइमा जित नै हात परेको छ । उनले चार सिजन उल्भ्सको जिम्मेवारी सम्हालेका थिए । नयाँ प्रशिक्षकका लागि उनी टोटनहमको पहिलो रोजाइ नभएपछि उनले लिगका सुरुआती दुई खेल जितेर बलियो सुरुआत भने लिएका छन् ।अर्कोतर्फ मेसन ग्रिनउडको गोलमा म्यानचेस्टर युनाइटेडलाई साउथह्याम्पटनमा ११ को बराबरी निकाल्न मद्दत गरेका छन् । सेन्ट मेरिजमा म्यानचेस्टरले एक साता अगाडिको जस्तो खेल प्रदर्शन गर्न सकेन । फ्रेडको आत्मघाती गोलपछि ओले गन सोल्सायरको टिमका लागि मेसन ग्रिनउडले बराबरी गोल गरे । साउथह्याम्पटनविरुद्ध म्यानचेस्टर लिगका पछिल्ला २७ वर्षसम्म अपराजित छ र यससँगै उसले आर्सनलको नाममा रहेको यस्तै कीर्तिमानको बराबरी गरेको छ । फेब्रुअरीमा म्यानचेस्टरले नै साउथह्याम्पटनलाई ९० को ठूलो अन्तरले हराएको थियो ।"

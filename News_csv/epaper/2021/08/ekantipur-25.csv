शीर्षक,विवरण
"कहीँ मिलन, कहीँ बिछोड","विधान, घोषणापत्र पारित ः वैधानिक समाज लक्ष्यसोमबारदेखि चन्द्रागिरिमा जारी केन्द्रीय कमिटीको बैठकले विधान, नियमावली र पार्टीको घोषणापत्र पारित गरेको छ । दल दर्ताको निवेदन दिएको र सनाखतका लागि आयोगले बुधबार बोलाएको अघिल्लो दिन बैठकले विधान, घोषणापत्र अनुमोदन गरेको हो । पार्टीको विधान र घोषणापत्रमा जबजको साटो रणनीतिक लक्ष्य वैज्ञानिक समाजवाद राखिएको छ । यस पार्टीको रणनीतिक लक्ष्य लोकतान्त्रिक मूल्यमान्यतासहितको वैज्ञानिक समाजवाद हो । यस पार्टीले शान्तिपूर्ण प्रतिस्पर्धामार्फत श्रेष्ठता हासिल गर्ने मान्यता राख्दछ, भेलाबाट पारित पार्टीको घोषणापत्रमा भनिएको छ, यस पार्टीको मार्गदर्शक सिद्धान्त मार्क्सवादलेनिनवाद हो, मार्क्सवादलेनिनवाद क्रान्तिकारी चरित्रको वैज्ञानिक विश्व दृष्टिकोण र श्रमजीवी वर्गको मुक्ति एवं समाज परिवर्तनको मार्गदर्शक सिद्धान्त हो । पारित विधानमा पार्टीको छोटकरी नाम नेकपा (एस) राख्ने उल्लेख छ ।एकीकृत समाजवादीको पदाधिकारी र केन्द्रीय कमिटीको संरचना एमालेको भन्दा फरक छ । केन्द्रीय कमिटीमा अध्यक्ष, वरिष्ठ नेता, ७ उपाध्यक्ष, महासचिव, उपमहासचिव २ र सचिव ७ सहित १७ पदाधिकारीसहित ११५ पूर्ण र ३६ वैकल्पिकसहित १५१ सदस्यीय हुने उल्लेख छ । केन्द्रीय कमिटीको कुल संख्याको कम्तीमा एक तिहाइ सदस्य महिला रहनेछन् । केन्द्रीय कमिटीभित्र केन्द्रीय पदाधिकारी र स्थायी कमिटी सदस्यसहित ५१ सदस्यीय पोलिट ब्युरो र पदाधिकारीसहित २१ सदस्यीय स्थायी कमिटी रहनेछ । प्रदेश, जिल्ला र स्थानीय तहमा अध्यक्ष, उपाध्यक्ष र सचिव रहने व्यवस्था छ । केन्द्रीय कमिटीका पदाधिकारी र सदस्यहरू राष्ट्रिय परिषद्बाट निर्वाचित हुनेछन् । पार्टीका दुई महाधिवेशनबीच सर्वोच्च नीति निर्माता संस्थाका रूपमा महाधिवेशनबाट निर्वाचित एक राष्ट्रिय परिषद् रहनेछ । केन्द्रीय कमिटीका पदाधिकारी नै राष्ट्रिय पदाधिकारी हुनेछन् ।"
माधव नेपाल फन्को मारेर एमालेमै आउनुहुन्छ,"ती बहस, छलफलमा आफूलाई लागेका कुराहरू प्रस्ट ढंगले पार्टीका आधिकारिक निकायमा छलफल चलाउँदै जाने हो । अब त्यसमा सर्वसम्मत धारणा पनि बनाउन सक्छौं । वा फरक मत, अल्पमतबहुमतबाट पनि जान सकिन्छ । माधव नेपालसहित १४ जना सांसदलाई गरिएको कारबाही फिर्ता गर्ने मागको सान्दर्भिकता नै सकिएको हो ? सकिएको छैन । माधव कमरेडले औपचारिक हिसाबले अर्को पार्टी दर्ताको प्रमाणपत्र नलिदाँसम्म उहाँलाई पार्टीमा फर्काउने हाम्रो अभियान निरन्तर छ । त्यसकै निम्ति स्थायी कमिटी बैठकले उहाँलगायतका सम्पूर्ण नेताहरूलाई एकतामा फर्किन आह्वान गरेको छ । त्यस्तो अवस्थामा विगतमा भएका कारबाही, अनुशासनसम्बन्धी कारबाहीलगायतका कुराहरू स्वतः लागू नहुने अपिलमा उल्लेख भएको छ । हामी अन्तिमसम्म पनि कोसिस गर्छौं । योबीचमा अध्यक्षमा अधिकार केन्द्रित गर्नेगरी विधान संशोधनको प्रक्रिया अगाडि बढेको छ, महाधिवेशनबाट अध्यक्ष र केन्द्रीय सदस्यबाट निर्वाचित हुने, अरू पदाधिकारी मनोनीत हुने गरी विधान बन्दै छ, यसमा तपाईंहरूको सहमति छ ?विधान संशोधन प्रस्तावमाथि छलफल गर्न भदौ २७ र २८ गते केन्द्रीय कमिटीको बैठक बोलाइएको छ । त्यो बैठकमा विधान संशोधन र अन्य राजनीतिक एजेन्डाका बारेमा छलफल हुन्छ । असोज ४ र ५ गते विधान अधिवेशन आयोजना भएको छ । त्योभन्दा अगाडिको केन्द्रीय कमिटी बैठकले विधान अधिवेशनमा प्रस्तुत गर्ने मस्यौदाहरूमाथि छलफल गर्ने क्रममा हामी यी विषयमा कुरा राख्छौं । एमालेलाई लोकतान्त्रिक पार्टी बनाउने कुरामा हाम्रो प्रतिबद्धता छ । पार्टीभित्रको आन्तरिक लोकतन्त्रलाई अझै फराकिलो बनाउँदै जानुपर्छ भन्ने हाम्रो मान्यता छ । त्यही मान्यताका आधारमा केन्द्रीय कमिटीमा छलफल चलाउँछौं ।माधव नेपाल बाहिर, तपाईंहरू भित्र हुनुभयो, लामो सहकार्य टुट्यो, नयाँ यात्रामा अब कसरी अघि बढ्नुहुन्छ ? माधव कमरेडले जुन बाटो समाउनुभयो, त्यो दीर्घकालीन होइन, छोटो बाटो हो । त्यसैले उहाँले छिटै फन्को मारेर नेकपा एमालेमा एकताबद्ध हुन आउनुहुन्छ भन्ने विश्वास छ । त्यसका निम्ति एमालेका तर्फबाट आह्वान गर्छौं । उहाँसँग निरन्तर यस विषयमा छलफल हुन्छ । कुनै न कुनै दिन नेकपा एमालेमा आबद्ध हुनुको विकल्प छैन ।तर, माधव नेपालले त तपाईंहरू पनि ढिलोचाँडो नयाँ पार्टीमा नै आइपुग्नुहुन्छ भन्नुभएको छ नि ? नेपालका पार्टीहरूको इतिहास र अरू कतिपय दक्षिण एसियाको उदाहरणबाट के देखिन्छ भने मूलधारबाट विभाजित भएर बनेका समूह लामो समयसम्म टिक्दैनन् । ती क्षणिक हुन्छन् । केही आवेग, उत्तेजनामा बनाइएका हुन्छन् । त्यस्ता पार्टीको वैचारिक, राजनीतिक आधार हुँदैन । सामाजिक संरचनाले पनि त्यस्ता संगठनहरूलाई दीर्घकालीन बनाउने आधार छैन । त्यसकारण कमरेड माधव नेपालले आजको क्षणिक आवेगमा जुन पार्टी बनाउन खोजिरहनुभएको छ, त्यो पार्टी अन्ततः एमालेमा समाहित हुनुको विकल्प छैन । तर, माधव नेपाल पक्षले त तपाईंहरूले ओलीसामु आत्मसमर्पण गरेको र धोका दिएको आरोप लगाएको छ नि ? हामीले बनाएको पार्टी, संगठनमा एकताबद्ध हुने विषय कसरी आत्मसमर्पण हुन्छ ? यो कुनै एउटा अमुक नेताले बनाएको पार्टी होइन । लाखौं लाख नेता, कार्यकर्ता, सदस्यले बनाएको पार्टी हो । त्यसकारण पार्टीलाई रक्षा गर्ने र यो पार्टीमार्फत सिंगो मुलुकको कम्युनिस्ट आन्दोलनलाई एकताबद्ध गर्ने कुरा कसरी आत्मसमर्पण हुन्छ ? अब एमालेमा तपाईंहरूको कुनै समूह हुन्छ कि सम्पूर्ण रूपमा एकीकृत हुनुभयो ?नेकपा एमाले नै हाम्रो ठूलो समूह हो । त्यो समूहभित्र हाम्रो विभिन्न विचार, राजनीतिक हिसाबले समूहहरू हुन सक्छन्, त्यसलाई इन्कार गर्न सकिँदैन । तर, ती विचार समूहहरूको आबद्धता सधैं एकैखालको हुन्छ भन्न सकिँदैन । ती विचार समूह परिस्थिति, विचार, विषयवस्तुअनुसार बन्न सक्छन्, बदलिन सक्छन् । विगतको इतिहास पनि यस्तै देख्छौं । माधव नेपाल र केपी ओली लामो समयसम्म एउटै विचारधारमा हुनुहुन्थ्यो । उहाँहरू अहिले सँगै बस्न सक्नुभएन । वामदेव गौतमले नवौं महाधिवेशनमा केपी ओलीलाई अध्यक्ष बनाउनका निम्ति ज्यान फालेर लाग्नुभयो । आज उहाँ केपी ओलीसँग हुनुहुन्न । ओलीसँग सँगै भएका थुप्रै नेता मावध नेपालको पक्षमा हुनुहुन्छ । माधव नेपालको पक्षमा भएका थुप्रै साथीहरू ओलीको पक्षमा हुनुहुन्छ । त्यसकारण गतिशील पार्टीमा मान्छेका सम्बन्ध पनि गतिशील हुन्छन् । तपाईंहरू दोस्रो पुस्ता भनिएका नेताहरू पहिलो पुस्तामाथि हस्तक्षेप गर्न र नेतृत्व गर्ने आँट गर्नॅ भएन भनेर आलोचना भएको छ नि ? मैले पनि सामाजिक सञ्जालमा देखेको छु, कतिपय राजनीतिक पार्टीका मानिस र बुद्धिजीवीहरूले हामीलाई विभिन्न आरोप लगाउनुभएको छ । उहाँहरूको आरोपको उद्देश्य नेकपा एमालेको विभाजनमा हामीले पनि साथ दिन सक्नुपर्दथ्यो भन्ने हो । एमालेको विभाजन चाहनेको अपेक्षा पनि हो । त्यसलाई अन्यथा ठान्दिनँ । तर, आजको दिनमा एमालेलाई विभाजन गरेर सानो समूह बनाउने काम ठीक हो कि पार्टीलाई एकताबद्ध गर्दै पार्टीभित्रैबाट छलफल, बहस गर्दै निष्कर्ष निकाल्ने काम ठीक हो ? एमालेलाई थप सदृढ गर्ने कुरा ठीक हो भनेर छुट्याउँदा हामीले दोस्रो विकल्प रोजका हौं । विभाजनको विकल्प हामीलाई सही लागेन । मैले माधव कमरेडलाई पटकपटक भनें, तपाईंले बनाउन लागेको पार्टी तेस्रो एमाले हो । पहिलो केपी ओली नेतृत्वको एमाले हो । दोस्रो, प्रचण्ड नेतृत्वको पार्टी हो, त्यो पनि एमाले नै हो । माधव कमरेडले बनाउने तेस्रो एमाले हो । तेस्रो एमाले मुलुकले थाम्न सक्दैन । त्यसकारण पचासौं वर्ष लगाएको पार्टी छाडेर नजानुस् । यहींभित्र वैचारिक संघर्ष गर्नुस्, त्यतिबेला तपाईंसँग हामी हुन सक्छौं । तर, यत्रो पार्टी बनाएर अर्कालाई जिम्मा लगाएर किन निस्कनुहुन्छ भनेर पटकपटक भनेका हौं । तपाईंहरूकै कारण केपी ओली सत्ताबाट बाहिरिनुभयो, प्रदेशमा त्यस्तै अवस्था छ । उहाँले प्रतिशोधको राजनीति गर्नुहुन्छ भनेर तपार्इंकै पार्टीका नेताहरूले भन्दै आउनुभएको थियो । तपार्इंहरूमाथि पनि त्यो होला भन्ने आशंका छ कि छैन ? पूर्वीय सभ्यतामा सबैभन्दा पुराना दस्तावेज महाभारत, रामायण हुन् । ती अध्ययन गर्दा जो प्रतिशोधका साथ अगाडि बढ्छ, त्यो समाप्त हुन्छ । जसको अहंकार हुन्छ त्यो समाप्त हुन्छ । त्यसैले राजनीतिमा जति बढी उदारता हुन्छ त्यति नै त्यो नेता अगाडि बढ्न सक्छ । हाम्रो बैठकमा पार्टी अध्यक्षले कसैप्रति भेदभाव नहुने र सबैलाई समान व्यवहारका साथ अगाडि बढ्ने प्रतिबद्धता दिनुभएको छ । यति लामो समय पार्टीमा रहनुभएका वा पार्टी बनाउनुभएका दुई जना वरिष्ठ नेता, उपाध्यक्ष वामदेव गौतम हुनुहुन्न । उहाँहरूबिनाको एमाले कस्तो होला ? अवश्य यसले केही घाटा हुन्छ नै । नेताहरू पार्टी छाडेर अर्को पार्टीमा जाँदा त्यसले एमालेलाई केही क्षति हुन्छ । तर, जबजको जुन विचारबाट अगाडि बढ्दै छौं र जुन संगठन छ, यसले विगतको ठीक र वस्तुनिष्ठ समीक्षा गर्दै अगाडि बढ्ने संकल्प गर्ने हो भने छोटो समयमा नै यो घाटालाई ठीक ढंगले परिपूर्ति गर्न सकिन्छ ।"
ठूला अस्पतालका आईसीयू संक्रमितले भरिँदै,"अस्पतालका कार्यकारी निर्देशक डाचन्द्रमणि अधिकारीले कोभिडको चाप कम हुँदै गएपछि आईसीयू बेड घटाइएकाले बेड भरिएको देखिएको बताए । चाप बढ्नेबित्तिकै आवश्यकताअनुसार थप गर्दै जानेछौं, उनले भने, पहिलो र दोस्रो लहरमा ८५ वटासम्म कोभिड आईसीयू सञ्चालनमा ल्याएका थियौं । कोभिडको दोस्रो लहर कम भएसँगै ट्रमा सेन्टर, ग्वार्कोको किस्टलगायत केही अस्पतालले कोभिडको उपचार बन्द गरेका थिए । ट्रमाका निमित्त मेडिकल सुपरिन्टेन्डेन्ट डासन्तोष पौडेलले सरकारको निर्देशन आएका पुनः कोभिड बिरामी उपचार गर्न तयारी अवस्थामा रहेको बताए । यसबारेमा छलफल भइरहेको स्वास्थ्य मन्त्रालयका सहप्रवक्ता डा समीरकुमार अधिकारीको भनाइ छ । मन्त्रालयकै साइट अपडेट हुँदैनकागेश्वरी नगर अस्पतालमा परीक्षण गर्दा सरोज बुढाथोकीकी आमालाई कोभिड पोजिटिभ देखायो । चिकित्सकले अक्सिजन लेबल कम भएको भन्दै तत्काल उपचार गर्नुपर्ने बताए । सरोजले अनलाइनबाट अस्पतालहरूमा बेड तथा आईसीयू, भेन्टिलेटर खाली भएनभएको हेरे । स्वास्थ्य मन्त्रालयको बेवसाइटमा बानेश्वरको सिभिल अस्पतालमा बेड खाली देखियो । तर बिरामी लिएर पुग्दा आईसीयूभेन्टिलेटरको त कुरै छाडौं जनरल बेडसमेत खाली थिएन ।आमालाई इमर्जेन्सीमा राखेर उपचार गर्नुपर्यो । चिकित्सकहरूले आईसीयूमा सार्नुपर्छ भन्दै थिए, बुढाथोकीले सुनाए, औषधि दिएपछि अक्सिजनको लेबल केही बढ्यो । तीन दिनपछि बल्ल जनरल वार्ड खाली भयो । ८ दिन उपचार गराएर फर्कायौं । वेबसाइट अपडेट नहुँदा दुःख पाउने बुढाथोकीजस्ता थुप्रै छन् । पाटनका कोभिड बिरामी सानुकान्छी तण्डुकारका नातिले पनि वेबसाइट चेक गरेरै पाटन अस्पताल पुर्याएका थिए । तर फर्कनुपर्यो । विश्व स्वास्थ्य संगठनले कोभिड बिरामीलाई उपचारमा सहज बनाउन अस्पतालमा बेड, आईसीयू, भेन्टिलेटर खाली छ कि छैन भनेर अनलाइनबाटै हेर्न सकिने वेबसाइटको विकास गरेर स्वास्थ्य मन्त्रालयलाई हस्तान्तरण गरेको थियो । तर अपडेट नहुँदा बिरामीले सास्ती भोग्ने गरेका छन् ।मंगलबार साँझ वेबसाइटमा पाटन अस्पतालमा २ सय ७० जनरलएचडीयू, ३० आईसीयू, १५ भेन्टिलेटर रहेकामध्ये क्रमशः १ सय ५९, २२ र ६ वटा मात्र प्रयोग भएको देखिन्छ । वीरमा १५३ जनरल वार्ड, ३५ आईसीयू र १० भेन्टिलेटरमध्ये क्रमशः ८७, ३०, १० वटा र त्रिवि शिक्षणमा ३ सय ३९ जनरलएचडीयू, ५१ आईसीयू र ३१ भेन्टिलेटरमध्ये क्रमशः ९३, ३४ र ६ मात्र प्रयोगमा आएको देखिन्छ । वेबसाइटअनुसार ट्रमामा १२ आईसीयू र ६ भेन्टिलेटरमध्ये सबै खाली छन् । त्यस्तै, शुक्रराज ट्रपिकलमा ६ आईसीयू र ८ भेन्टिलेटर खाली छन् भने भक्तपुर अस्पतालमा आईसीयू र भेन्टिलेटर प्याक छन् ।यी सबै विवरण अद्यावधिक गर्दै वेबसाइटमा अपडेट गर्ने जिम्मेवारी स्वास्थ्य मन्त्रालय र सम्बन्धित अस्पतालको हो । दुवै निकायमा डाटा अपडेट गर्न सूचना व्यवस्थापन युनिट नै खडा गरिएको छ । कर्मचारीलाई तालिम पनि दिइएको छ । तर न अस्पतालले चासो दिए न मन्त्रालयले नै । दुवै निकाय एकअर्कालाई देखाउँदै पन्छिने गरेका छन् । त्रिवि शिक्षण अस्पतालका सूचना अधिकारी रामविक्रम अधिकारी भन्छन्, मन्त्रालयले यसबारेमा सूचना माग गर्ने गरेको छैन । माग नै नगरेपछि हामीले मात्र पठाएर हुँदैन ।"
जसले कर्मलाई प्रेम गर्न सिके,"बैसाखीकै भरमा पसलमा यताउता गर्छन्, बिग्रेका सवारीको समस्या एकैछिनमा पत्ता लगाउँछन् र मर्मत सकिहाल्छन् । प्रेम एउटै खुट्टाले पनि साइकल चलाउन सक्छन् । बेलाबखत बनाउन राखिएका मोटरसाइकल पनि एकैछिन कुदाएर परीक्षण गर्छन् । त्यस्तो बेला उनी मन खिन्न पार्छन् । साइकल कुदाइरहेका, मोटरसाइकलमा हुइँकिरहेका, फटाफट कतै हिँडिरहेका मान्छे देख्दा उनलाई आफ्नो पनि दुवै खुट्टा भएको भए भन्ने भाव आउँछ । तर, आफूसँग जे छ, त्यो पनि जीवन खुसी बनाउन पर्याप्त छ भनेर चित्त बुझाउँछन् । प्रेमसँग एउटा खुट्टा नभएका कारण साथीभाइले गिज्याएको र उपेक्षा गरेको तीतो विगत छ । सबैले जिस्क्याउने गरेपछि मलाई स्कुल जान कहिल्यै मन लागेन, उनी सम्झन्छन् । बाबु सधैं रक्सी पिएर मात्तिएर घर आउँथे । विपन्नताले होला, उनले आमाको पनि न्यानो माया पाएनन् । उनले भने, सबैले हेला गरे, त्यसैले सडकमा माग्दै हिँड्ने भएँ । मदिराका अम्मली बाबु जन्डिस रोगले तीन वर्षअघि बिते । दुईमध्ये कान्छी दिदी बिहे गरेर भारत गइन् । आपत्विपत्मा उनी नजिकै बस्ने जेठी दिदीकहाँ पुग्छन् । सामान्यतया दिनभर वर्कसप मा काम गरेपछि बेलुकी खाना आफैं बनाउँछन् ।मीठो खाऊँ, राम्रो लगाऊँ, नयाँनयाँ ठाउँ जाऊँ लाग्थ्यो । तर यी रहर मनमै कुँजिए । अरूजस्तै जिज्ञासु र चञ्चल थिए । तर त्यही जिज्ञासा र चञ्चलताले उनलाई टायर खोल्ने, हावा भर्ने, पन्चर टाल्ने र फिट गर्ने काममा पनि उत्सुक बनायो । मुन्नाले सुनाए, निकै मिहिनेती छ, मन लगाएर काम गर्छ । नजानेको काम पनि सोधेर सिकिहाल्छ ।मासिक १५ हजार रुपैयाँ कमाउने प्रेमको आफ्नै सपना छ । पैसा जोगाएर एक दिन आफैंले पसल खोल्ने योजना छ । मुसुक्क हाँस्दै भन्छन्, पढेलेखेकी केटी बिहे गर्न पाए म पसल खोल्थें, उसलाई व्यापारको हिसाबकिताब गर्न लगाउँथें, हेरौं कस्तो हुन्छ ?"
यौनिक अल्पसंख्यकलाई खोप पाउनै गाह्रो,"(काठमाडौं)  कोरोनाविरुद्धको खोप लगाउन ३९ वर्षीय मोना वज्राचार्य लाजिम्पाटबाट ढुक्क भएर बालुवाटारस्थित केन्द्र पुगे । तर नागरिकता नभएकाले उनले खोप पाएनन् । निराश भएर फर्किए । २०७२ सालमा भूकम्पले भक्तपुरस्थित घर भत्किँदा नागरिकता पुरिएको उनको भनाइ छ । ११ वर्षको हुँदा उनका बुबाको निधन भयो । आमाका बारेमा उनलाई केही थाहा छैन । अहिले नागरिकता बनाउन नातेदार, आफन्त, चिने, जानेका कोही छैनन् । त्यही भएर प्रशासन कार्यालयसम्म जान उनले आँट गरेका छैनन् । मलाई नागरिकता नम्बर पनि थाहा छैन, उसै पनि हामीलाई देख्नेले मान्छे नै होइन जस्तो ठान्छन्, यौनिक तथा लैंगिक अल्पसंख्यक समुदायका उनले गुनासो गरे । उनीजस्तै यो समुदायका अरूले पनि नागरिकता नहुँदा खोपबाट वञ्चित हुनुपरेको छ । संविधानमा लैंगिक पहिचानसहितको नागरिकता पाउने व्यवस्था छ । २०७० सालमा सर्वोच्च अदालतले यौनिक तथा लैंगिक अल्पसंख्यक (समलिंगी, तेस्रो लिंगी, द्विलिंगी र अन्तरलिंगी) लाई नागरिकता, शैक्षिक प्रमाणपत्रसहितका सबै कागजात पहिचानअनुसार लिने व्यवस्था गर्नू भनी फैसला गरेको थियो । तर प्रशासन कार्यालयले संवेदनशीलता नबुझिदिँदा नागरिकता पाउन कठिनाइ छ । नागरिकता नहुँदा कोरोना खोप मात्रै होइन, बैंकिङ कारोबार गर्न, काम पाउन, पासपोर्ट बनाउन, कानुनी पहिचानमा मुस्किल छ, नीलहिरा समाजकी अध्यक्ष शीतल पिंकी गुरुङले भनिन् । नागरिकता नहुँदा राज्यबाट पाउनुपर्ने सेवा सुविधाबाट पनि उनीहरू छुटिरहेका छन् । परिवारको सहयोग पाएर नागरिकता लिन जाँदा पनि सरकारी कर्मचारीले समस्या पार्छन्, यौनिक तथा लैंगिक अल्पसंख्यक समुदायका अधिकारकर्मी अनुज पिटर राईले भने, कानुनी व्यवस्थालाई फलो गर्नुभन्दा मान्छेको लवाइखवाइ, बोली व्यवहार हेरेर स्वविवेक प्रयोग गर्नुहुन्छ, पहिचानसहितको नागरिकता पाउन गाह्रो छ । यो समुदायका करिब अढाई सयले लैंगिक पहिचान अन्य रहेको नागरिकता लिएका छन् भने केहीको नागरिकतामा महिला र पुरुष उल्लेख छ । सरकारसँग यौनिक तथा लैंगिक अल्पसंख्यकहरूको यकिन तथ्यांक छैन । नेपालमा यो समुदायको जनसंख्या नौ लाख रहेको नीलहिरा समाजको आकलन छ । ििियौनिक तथा लैंगिक अल्पसंख्यक समुदायकी अमिशा भण्डारीलाई परिवार र समाज कहिल्यै आफ्ना लागेनन् । किनकि महिला र पुरुषभन्दा भिन्दै उनको पहिचानलाई तिनले अनेक लाञ्छना लगाइरहे । खप्न नसकेर उनी पाँच वर्षअघि धनगढीबाट काठमाडौं छिरिन् । फेसबुकबाट चिनजान भएका केही साथी यौन व्यवसाय गर्थे । २५ वर्षीया अमिशाले नयाँ बसपार्कनजिकै डेरा लिइन् र साथीहरूजस्तै पेसा अपनाइन् । गेस्टहाउसमा ग्राहक आउँथे । महिनाको १० हजारले कोठा भाडा तिर्न, खान, बस्न र रमाइलो गर्न पुग्थ्यो । कोरोना महामारी रोकथामका लागि सरकारले ०७६ चैत ११ मा लकडाउन गर्यो । त्यसले उनको दैनिकी पनि बिथोलियो । लकडाउनपछि कमाइ हुन छाड्यो, उनले भनिन्, खानै समस्या हुन थाल्यो । उनीजस्तै यौनिक तथा लैंगिक अल्पसंख्यक समुदायका ७४४ प्रतिशतले लकडाउनको पहिलो ५ महिनामा रोजगारी गुमाएका नीलहिरा समाजले जनाएको छ । कोभिड१९ मा नेपालका यौनिक तथा लैंगिक अल्पसंख्यकलाई परेको समस्या बारे गरिएको सर्वेक्षणमा सहभागी १ सय ७२ जनामध्ये अधिकांश गैरसरकारी क्षेत्र, यौन व्यवसाय, गेस्टहाउस लगायतमा काम गर्ने गरेको पाइएको छ । ६५ प्रतिशत साथीसँग भाडाको घरमा, जसमध्ये ३८४ जना भाडाको घरमा एक्लै बस्ने गरेको तथ्यांक छ । एक्लै बस्नेमा मानसिक समस्यामात्रै होइन कतिपय त आत्महत्याको स्थितिसम्म पुगेको समाजले जनाएको छ । माइ गुमेपछि अमिशाले नुवाकोटका एक युवक सहाराका रूपमा भेटिन् । एकअर्काको पार्टनर भएर सँगै बस्न थाले । असारको दोस्रो सातातिर उनीहरू १५ हजारको फ्ल्याट लिएर बसुन्धरामा सरे । सम्बन्धको दरार भने उस्तै थियो । असह्य भएपछि सरेको तेस्रो दिन अमिशाले आत्महत्या प्रयास गरिन् । तलाई मार्छु, आफू पनि मर्छु भन्दै हातभरि चक्कुले काटिदिएको थियो, उनले सुनाइन् । उडुस मार्ने विष खाएर बेहोस भएकी उनलाई १८ दिन अस्पताल राख्नुपरेको थियो । उपचारका लागि समाजले सहयोग रकम संकलन गर्यो । नीलहिरा समाजको तथ्यांकअनुसार पछिल्लो डेढ वर्षमा यौनिक तथा लैंगिक अल्पसंख्यक समुदायका २७ जनाले आत्महत्या गरे । १५ जनाले आत्महत्या प्रयास गरे । कोरोना महामारी नियन्त्रण भइसकेको छैन, हाम्रा समुदायका मान्छेलाई जोकोहीले काम दिँदैनन्, परिवारले पनि स्विकार्दैन, समाजकी अध्यक्ष गुरुङले भनिन्, यस्तो अवस्थामा कसरी बाँच्ने भन्ने ठूलो चुनौती छ । यौनिक तथा लैंगिक अल्पसंख्यक समुदायका मानिस देख्नेबित्तिकै प्रहरी, प्रशासनले धरपकड गर्ने, हिरासतमा राख्ने, जरिवाना तिराउने गर्छ । लाजिम्पाट बस्ने मनुलाई दुई महिनाअघि साथीको कोठाबाट फर्किंदै गर्दा सोह्रखुट्टे प्रहरीले पक्राउ गरेर १४ दिन थुनामा राख्यो । ३ हजार रुपैयाँ तिरेर मात्रै निस्कन पाएको उनको भनाइ छ । पछिल्लो दुई महिनाको भाडा तिर्न नसकेर घरभेटीले कोठामा चाबी लगाइदिएपछि उनी साथीकहाँ छन् । संविधानको नजरमा सबै नेपाली नागरिक समान हुन् । तर नीति तथा कार्यक्रम र बजेटमा यौनिक तथा लैंगिक अल्पसंख्यक समुदाय छुटिरहँदा महामारीजस्ता जोखिमपूर्ण स्थितिमा सरकार अभिभावक बन्न नसकेको अधिकारकर्मी भूमिका श्रेष्ठको गुनासो छ । हाम्रो पहिचानलाई अझै पनि घरपरिवार, समाजले मात्रै होइन मुलुकले स्विकारेको छैन, उनी भन्छिन् । यौनिक तथा लैंगिक अल्पसंख्यकहरूको सम्पर्क मन्त्रालय महिला, बालबालिका तथा ज्येष्ठ नागरिक मन्त्रालयका प्रवक्ता उमेश ढुंगानाले भने सहयोग प्रदान गर्दै आएको बताए । बजेटका बुँदा नपरेका होलान् तर हामीले उहाँहरूको संस्थालाई निरन्तर अनुदान दिँदै आएका छौं, उनले भने, कोभिडलगायत समस्यामा परेमा अरूलाई जस्तै उद्धार राहतमा सहयोग गर्ने, समन्वय गर्ने गरिरहेका छौं ।"
प्रदेश पठाइएका १४८ अधिकृत सर्वोच्चद्वारा फिर्ता,"३४ अधिकृतको दोस्रोपटक समायोजन संघीय मन्त्रालयले अदालतको अन्तरिम आदेशअनुसार प्रदेश र स्थानीय तहमा कार्यरत ३४ जना अधिकृतलाई मंगलबार संघीय दरबन्दीमा समायोजन गरिएको छ । मन्त्रालयका सहसचिव एवं प्रवक्ता अधिकारीका अनुसार उनीहरूमध्ये अख्तियार दुरुपयोग अनुसन्धान आयोगमा १४ र स्थानीय तहमा १३ जनासहित संघको दरबन्दी भएका विभिन्न कार्यालयमा खटाइएको छ । उनीहरूलाई संघको दरबन्दीमा पदस्थापन गरेर खटाइएको छ, अधिकारीले भने । उनीहरूलाई दुई साताअघि संघीय दरबन्दीमा पदस्थापन गर्न अदालतले अन्तरिम आदेश दिएको थियो । उनीहरूमध्ये ३२ जना स्थानीय तह र २ जना प्रदेशमा कार्यरत थिए । अदालतले पटकपटक दिएको आदेशअनुसार समायोजनमा गएकाहरू १ सय ८२ जनालाई संघको दरबन्दीमा पदस्थापन गर्नुपर्ने भएको छ ।"
राजनीतिमा रिसोर्ट संस्कृति,"(काठमाडौं)  राजनीतिक दलका औपचारिकअनौपचारिक कार्यक्रमहरू महँगा होटलरिसोर्टमा गर्नु सामान्य जस्तै भएको छ । यतिसम्म कि सरकार टिकाउनदेखि ढाल्न, दल गठन, विभाजनदेखि विलयसम्मका गतिविधिको आश्रयस्थलसमेत होटलरिसोर्ट नै बनेका छन् । दलहरूका यस्ता कार्यक्रम व्यवस्थापनमा हुने खर्च भने अपारदर्शी हुने गरेको छ । अझ स्वार्थ पूरा गर्न पद र शक्तिको लोभ देखाएर नेताकार्यकर्तालाई समूहगत रूपमा होटलमा पुर्याएर जबर्जस्त थुन्ने सम्मका गतिविधि फस्टाउँदै जानु झनै लज्जाजनक हो । तर, यसलाई दलहरूले गम्भीर रूपमा लिएका छैनन् । विसं २०५२५३ ताका तत्कालीन प्रधानमन्त्री शेरबहादुर देउवाले आफ्नो सरकार टिकाउन सांसद अपहरण देखि खरिदबिक्रीसम्मका गतिविधि गरेको दाग अझै मेटिएको छैन । यस्तै किसिमको अर्को घटना त भएको छैन, तर शक्ति आर्जन गर्ने मनसायबाट भएका टुटफुटका गतिविधिमा होटललाई आश्रय बनाएर गरिएका अराजनीतिक गतिविधि भने अझै रोकिएका छैनन् । पूर्वप्रमुख निर्वाचन आयुक्त भोजराज पोखरेल राजनीतिक दलहरू निष्ठा, आदर्श र सिद्धान्तभन्दा स्वार्थसमूह र बिचौलियाको गोटी बनेकै कारण राजनीतिक गतिविधि र कार्यक्रम सुविधासम्पन्न र महँगा होटलरिसोर्ट केन्द्रित हुने गरेको बताए ।खासगरी राजनीतिक दल टुटफुट र सरकार अस्वाभाविक रूपमा गिराउने, भत्काउने खेलमा नेताहरूले आफू निकट र मौकापरस्त व्यक्तिलाई अन्यत्र जानबाट रोक्न रिसोर्टमा बँधुवा बनाउने खेल अब नौलो नै रहेन, पोखरेलले भने, जब नेतृत्वले आफ्नै नेताकार्यकर्तामाथि विश्वास गर्दैन, नेताकार्यकर्ता पनि जता लाभ उतै साथको नीति अपनाउँछन् । सिद्धान्तनिष्ठ नेताकार्यकर्ताभन्दा व्यापारीबिचौलिया नै पार्टी नेतृत्वको रोजाइमा पर्ने गरेको उनको तर्क छ । २०५३ पुसमा एमालेले अविश्वास प्रस्तावबाट देउवा नेतृत्वको सरकार ढाल्न खोजेको थियो । राप्रपा र स्वतन्त्र सांसदको समेत समर्थनमा देउवाले सरकार बनाएका थिए । तत्कालीन विपक्षीको योजना सफल हुन नदिन केही सांसदलाई राजधानीका आधा दर्जन होटलमा लुकाइएको थियो । त्यतिले मात्र नपुगेर मन्त्रीसमेत रहेका पाँच सांसदलाई थाइल्यान्डसम्म पुर्याएको घटनालाई अझै पनि राजनीतिक वृत्तमा सुरासुन्दरी काण्ड भनेर चिनिन्छ । राप्रपाको सूर्यबहादुर थापा पक्ष देउवा सरकारलाई निरन्तरता दिन र लोकेन्द्रबहादुर चन्द समूह एमालेलाई ल्याउन चाहन्थ्यो । त्यही विवादपछि एमालेले राप्रपाको साथमा सरकार गिराउने खेल खेलेपछि देउवाले सांसद किनबेचसम्मका गतिविधि गरे । त्यसयताको साढे दुई दशकमा राजनीतिक दल र होटलरिसोर्टका सम्बन्ध र गतिविधि निर्विवाद छैनन् । २०५३ पछि माओवादी सशस्त्र द्वन्द्व चर्किंदै गयो । राजनीतिक गतिविधि पनि खुम्चिँदै गए । तर, २०५८ पछि विद्रोही माओवादीसँग वार्ता र संवाद अघि बढाएको सरकारले संवादको केन्द्र होटलरिसोर्ट नै बनायो । त्यसपछि माओवादीसँगका अरू वार्ता, लडाकु समायोजन, संविधान निर्माणका गतिविधि हुँदै आजसम्म आइपुग्दा दलीय कार्यक्रम पनि होटल केन्द्रित नै छन् ।पछिल्लो पटक एमालेबाट अलग भई नयाँ दल गठन प्रक्रियामा रहेका पूर्वप्रधानमन्त्री माधवकुमार नेपालले सोमबार दिउँसो संस्थापन पक्षको तानातानबाट आफू निकटका केन्द्रीय सदस्य र सांसदहरूलाई जोगाउन न्यूनतम खर्च एक रातको प्रतिव्यक्ति सरदर १० हजार पर्ने चन्द्रागिरि हिल्स रिसोर्टमा पुर्याए । यो हिसाबअनुसार भेला भएका नेपाल पक्षका नेताका लागि खर्च भुक्तानी गर्ने हो भने १५ लाखभन्दा बढी निस्कन्छ ।तत्कालीन संघीय समाजवादी पार्टी विभाजनका लागि निषेधाज्ञा उल्लंघन गर्दै सरकारकै तजबिजमा २०७७ वैशाख १० को राति उक्त पार्टीका सांसद सुरेन्द्र यादवलाई महोत्तरीबाट अपहरण गरी काठमाडौंको होटल मेरियटमा ल्याइयो । बन्दाबन्दीमा बन्द हुनुपर्ने होटल सांसद अपहरण प्रकरणका लागि सरकारले प्रयोग गर्यो ।प्रधानमन्त्री केपी शर्मा ओलीविरुद्ध अविश्वास ल्याएर हटाउने कांग्रेसलगायत विपक्षीको योजनामा सहभागी हुनेनहुने भन्नेमा विवाद भएपछि जनता समाजवादी पार्टी दुई कित्तामा उभियो । अध्यक्ष उपेन्द्र यादव समूह ओली हटाउने कित्तामा उभिए । तर, महन्थ ठाकुर समूह त्यसको विपक्षमा । यादव समूहबाट आफू निकटलाई तान्ने भयले सरकारकै तजबिजमा ठाकुरले दर्जन बढी सांसद २०७८ वैशाख २९ मा भक्तपुरको डोलेश्वर भिलेज रिसोर्टमा पुर्याए । ओलीविरुद्ध अविश्वासको प्रस्ताव नआएपछि रिसोर्टबाट सांसद बाहिरिएका थिए । अख्तियार दुरुपयोग अनुसन्धान आयोगका पूर्वप्रमुख आयुक्त सूर्यनाथ उपाध्याय राजनीतिक दलका अपारदर्शी र स्वार्थकेन्द्रित गतिविधि नियन्त्रणका लागि दलसम्बन्धी कानुन कठोर बनाउनुपर्ने र आर्थिक अनियमितता भएमा अख्तियारबाट अनुसन्धान गरेर कारबाहीको दायरामा ल्याउनुपर्ने बताउँछन् । दलहरूलाई रिसोर्टहोटलमा हुने खर्चदेखि अरू चन्दासहयोगसम्मलाई कानुनको दायरामा ल्याउन नसक्दा विकृति मौलाएको उनले बताए । कुनै एक अमुक पार्टीले आफ्नो कार्यक्रम कहाँ किन गर्यो भन्ने विषयमा बहस गर्नुभन्दा पनि दलहरूका गतिविधि र आर्थिक खटनपटनचन्दासहयोग केकसरी भएका छन्, वार्षिक लेखापरीक्षण चुस्त र पारदर्शी छछैन भनेर कडाइका साथ हेरिनुपर्छ, उनले कान्तिपुरसँग भने, कानुन र औचित्यपूर्ण हरहिसाब छैन भने दलसम्बन्धी कानुन र अख्तियारमार्फत कारबाहीको दायरामा ल्याइनुपर्छ । राजनीतिक तहबाट हुने भ्रष्टाचार रोकथाम तथा नियन्त्रणमा अख्तियारले हिम्मत गरेर अघि बढ्न नसकेको भन्दै उनले असन्तुष्टि जनाए ।अख्तियारको प्रमुख आयुक्त र आयुक्त भइसकेपछि त्यहाभन्दा माथि जाने ठाउँ कहाँ पो छ र, जुन उच्चतम ठाउँमा पुगिसकियो भने सेवा र योगदान गर्ने भनेको देशका लागि हुनुपर्ने हो नि । तर खै त ? उनले प्रश्न गरे, कि त्यहाँ पुग्न पैसा खर्च गरेका छन् भने हच्किने स्थिति होला । नत्र खै देशका लागि काम गर्न किन डराउनुपर्यो ?त्यसो त १० वर्षे सशस्त्र द्वन्द्वबाट शान्तिपूर्ण राजनीतिमा आएको तत्कालीन नेकपा माओवादी र सरकारबीच लडाकु समायोजनलगायत शान्तिप्रक्रियासँग जोडिएका विवादबारे धेरैजसो छलफल सरकारी लगानी र कतै व्यापारीको प्रायोजनमा महँगा होटल र रिसोर्टमै भए । २०५८ साउन १० मा सरकारमाओवादी युद्धविरामपछिका वार्तास्थल अधिकांशमा होटलरिसोर्ट नै रोजियो । सरकारमाओवादी युद्धविरामपछि २०५८ भदौ १४ मा द्विपक्षीय वार्तास्थल गोदावरी रिसोर्टलाई छानियो । दोस्रो वार्ता बर्दियाको ठाकुरद्वारा रिसोर्टमा भयो । तेस्रो वार्ता कात्तिक २८ मा गोदावरी रिसोर्टमै भयो । २०६० वैशाख १४ मा काठमाडौंको शंकर होटलमा भयो । लोकतन्त्र आएपछि २०६३ जेठ १२ मा पहिलो पटक सरकारमाओवादी वार्ता काठमाडौंको गोकर्ण फरेस्ट रिसोर्टमा भयो । त्यसपछि सरकारमाओवादी अरू वार्ता गोकर्णसहित हिमालयन होटल, समिट, गोदावरी फरेस्ट रिसोर्टमा भए । २०६३ मंसिर ५ मा सरकारमाओवादी विस्तृत शान्ति सम्झौता भयो । त्यसकै आधारमा माओवादीलाई अन्तरिम सरकारमा ल्याएर वार्ता र सहमतिका प्रयास भए । २०६४ चैत २८ मा संविधानसभा निर्वाचनपछि माओवादी सरकारमा आयो ।संविधानसभामार्फत संविधान लेखन र व्यवस्थापिका संसद्मार्फत सत्ता सञ्चालनका क्रममा दलहरूले विवाद समाधानका लागि थुप्रै बैठक बसे । तर बैठकस्थल भने तारे होटल र रिसोर्ट नै छानिए । संविधान लेखनका क्रममा भएका छलफल र बैठक आयोजनास्थल त झनै होटल र रिसोर्टभन्दा बाहिर अपवाद मात्रै बसे । पूर्वन्यायाधीश गौरीबहादुर कार्की व्यापारी र राजनीतिक दलको सम्बन्ध माफियातन्त्र र दलालीका रूपमा विकास हुँदै गएको बताउँछन् । आज माफिया र दलाली गर्नेले राजनीतिक दलहरूका कार्यक्रम सञ्चालन गर्न रिसोर्टहोटलदेखि अरू कार्यक्रमका खर्च व्यहोर्छन्, चुनावमा सहयोग गर्छन् । भोलि सहयोग गरेको दल सरकारमा पुगेपछि माफिया नै शासनमा निर्णायक भएर आउँछन्, उनले भने, हामी सबैले देखेकै छौं नि, कालोसूचीमा परेका ठेकेदारको संरक्षणमा पूर्वप्रधानमन्त्री नै लागिपरेका छन् । शिक्षा र स्वास्थ्य क्षेत्रका व्यापारी मन्त्री छन् । वन पैदावरको व्यापार गर्ने वनमन्त्री नै भए, यसबाट पनि पुष्टि हुन्छ नि, राजनीतिमा अपराधीकरण कसरी भइरहेको छ ।"
राखी कूटनीति,"(काठमाडौं)  प्रधानमन्त्री शेरबहादुर देउवाले भारतसँग सम्बन्ध सुधार गर्ने प्रयासमा जुटेका छन् । त्यसको पछिल्लो प्रयासका रूपमा भारतीय जनता पार्टी (बीजेपी) विदेश विभाग प्रमुख विजय चौथाइवालेको चारदिने नेपाल भ्रमणलाई लिन सकिने विदेश मामिलाबारे जानकार कांग्रेस नेताहरू बताउँछन् । पार्टीका सहमहामन्त्री प्रकाशरण महतको निमन्त्रणामा आइतबार नेपाल आएका चौथाइवालेले चार दिनमा राजनीतिक भेटघाट तीव्रता मात्र पारेनन्, जनैपूर्णिमाका अवसरमा प्रधानमन्त्रीपत्नी आरजु राणासँग राखी समेत बाँध्न भ्याए । कतिपयले यसलाई सम्बन्ध सुधारका लागि राखी कूटनीति को संज्ञा दिएका छन् ।भारतीय प्रधानमन्त्री नरेन्द्र मोदीका विश्वासपात्र चौथाइवालेलाई बालुवाटार बोलाएर आरजुले राखी लगाइदिनुमा धार्मिक संस्कृतिसँग जोडिएका सम्बन्ध मात्रै नभई सरकार र पार्टीलाई एकैसाथ सन्देश दिन खोजिएको जानकारहरू बताउँछन् । देउवापत्नी आरजुले चौथाइवालेलाई राखी बाँधेर रोटीबेटी को सम्बन्ध बलियो बनाउने सन्देश दिन खोजिएको छ । २०७२ असोज ३ मा संविधान जारी भएदेखि दुई देशबीच मात्र नभई व्यक्तिगत तहमा समेत देउवाको सम्बन्ध भारतीय संस्थापन पक्षसँग सुमधुर थिएन । संविधान जारी गर्नुअघि देउवा भारत भ्रमणमा जाँदा उसले राखेको चासो संविधानमा प्रतिबिम्बित नभएपछि भारत चिढिएको थियो । संविधान जारी गर्नासाथ नाकाबन्दी गरेर भारतले तत्कालै आफ्नो असन्तुष्टिको प्रतिक्रिया दिएको थियो । केपी ओली सरकारले २०७७ जेठ ७ मा लिपुलेक र कालापानीसहितको नक्सा जारी गरेपछि नेपालभारत सम्बन्ध झन् चिसिएको थियो । चुच्चे नक्सा जारी गर्दा देउवाले पार्टीको बैठक गरेर सहमति गरेका थिए ।देउवा सरकार पनि भारतको चाहनाभन्दा बाहिरबाट बनेको जानकारहरूको बुझाइ छ । उनले संसद्बाट विश्वासको मत नलिएसम्म भारतीय प्रधानमन्त्री मोदीले बधाई नदिनुलाई पनि भारतीय असन्तुष्टिका रूपमा अर्थ्याइएको थियो । देउवालाई एकातर्फ सत्ता गठबन्धन दललाई मिलाएर सरकार सञ्चालन गर्नुपर्ने बाध्यता छ भने अर्कोतर्फ मंसिरमा हुने पार्टी महाधिवेशनबाट फेरि सभापति बन्ने चाहना छ । यी दुवै लक्ष्य प्राप्तिका लागि भारतसँगको सम्बन्ध सुधार गर्नुपर्ने आवश्यकता देउवाले ठानेका छन् । देउवानिकट एक नेताका अनुसार सम्बन्ध सुधार गर्न देउवाले प्रधानमन्त्री हुनुअघिदेखि नै प्रयास नगरेका भने होइनन् । राप्रपाबाट कांग्रेस प्रवेश गरेका सहमहामन्त्री सुनीलकुमार थापा र सांसद एवं व्यवसायी विनोद चौधरीमार्फत देउवाले यस्तो पहल गरेका थिए । भारतसँगको कनेक्सन कै कारण देउवाले थापालाई पार्टीको सहमहामन्त्री दिएका थिए । त्यतिबेला जति प्रयास गरे पनि भारतसँग देउवाको सम्बन्धमा सुधार नभएको बाहिर आइरहेको थियो, कांग्रेसका एक नेता भन्छन्, देउवा पार्टीको महाधिवेशनअघि नै भारतसँगको सम्बन्ध सुधार गर्ने मौका खोजिरहेका थिए । महाधिवेशन सार्दै यहाँसम्म ल्याउनुको एउटा महत्त्वपूर्ण कारण पनि यही थियो । कांग्रेस नेता नारायण खड्काका अनुसार नयाँ सत्तासँग सम्बन्ध बढाउनु भारतले गर्दै आएको पुरानै परम्परा हो । दुई देशबीचका समस्या र मुद्दामा समझदारीका साथ अघि बढ्नुपर्छ भन्ने मान्यतामा भारत रहँदै आएको छ । अहिले चौथाइवालेको नेपाल भ्रमण पनि त्यसैको निरन्तरता हुन सक्छ, खड्काले भने । देउवाका लागि यतिबेला सरकारभन्दा पार्टीको महाधिवेशन पहिलो प्राथमिकतामा देखिन्छ । मन्त्रिपरिषद् विस्तारमा भइरहेको ढिलाइले पनि यही देखाउँछ । संस्थापन पक्षबाटै उपसभापति विमलेन्द्र निधिको उम्मेदवारी घोषणाले देउवा तनावमा छन् । निधिले केही दिनअघि देउवालाई भेटेरै आफू उम्मेदवार भइछाड्ने बताउँदै समर्थनका लागि आग्रह गरेका थिए । पछिल्लोपटक नयाँ पार्टी समीकरणका लागि महामन्त्री शशांक कोइराला, पूर्वमहामन्त्री प्रकाशमान सिंहसँग निधिले पहल गरिरहेका छन् । हामी तीन जनाबीच को हुने भन्नेमा ठोस छलफल भएको छैन । तर १३ औं महाधिवेशनमा उम्मेदवार भएका तीनै नेता (देउवा, रामचन्द्र पौडेल र कृष्णप्रसाद सिटौला) बाट नेतृत्व बाहिर आउनुपर्छ भन्नेमा हामीबीच समझदारी छ, निधिले कान्तिपुरसँग भने, सभापतिजीलाई छुट्टै भेटेर सरकारलाई समय दिनुहोस् । पार्टी हामीलाई छाड्नुहोस् भनेको छु । अब हुने स्थानीय, प्रदेश र संसदीय निर्वाचनका लागि पनि देउवाले सरकारतिर समय दिनुपर्ने निधिको भनाइ छ । त्यसका लागि प्रधानमन्त्रीले आफ्नो इमेज निर्माण गरेर पार्टी र मुलुककै लागि काम गर्नुपर्ने निधिको सुझाव छ । सरकारको प्रभावकारिता र इमेज निर्माण भएन भने त्यसले पार्टीलाई मात्रै होइन, मुलुक र लोकतन्त्रलाई नै क्षति गर्छ । सरकारले प्रभावकारिता देखाउन सक्यो भने निर्वाचनमा पार्टीलाई जिताउन सजिलो हुन्छ । देउवा भने मंसिरमा फेरि सभापति बनेर चुनावमा टिकट (उम्मेदवार) आफैं बाँड्ने र निर्वाचनपछि छैटौं पटक प्रधानमन्त्री हुने ध्याउन्नमा छन् । त्यसका लागि योजनाबद्धभन्दा रणनीतिक मुभ मा देउवा देखिएका छन् । सरकार विस्तार हुन नसकेको, प्रतिनिधिसभा अन्त्य गरेर दल विभाजनलाई सहज हुने गरी अध्यादेश ल्याएको र स्वार्थ बाझिने गरी मन्त्री बनाएको विषयलाई लिएर भइरहेका आलोचनाप्रति देउवाको कुनै चासो छैन । तर, सरकार र पार्टीको महाधिवेशनलाई लिएर भारतले अपनाउने सक्ने भूमिकाको विषयमा भने देउवा चनाखो देखिन्छन् । कांग्रेस नेता खड्काले ठूला पार्टीको महाधिवेशनप्रति भारत मात्रै नभई अन्य मुलुकले पनि ध्यान दिने बताउँछन् । कांग्रेसको सभापति बन्नु भनेको कुनै पनि बेला प्रधानमन्त्री हुन सक्ने व्यक्ति हो भन्ने मनोविज्ञानले काम गरेको छ । त्यस्तो व्यक्तिले कस्तो विदेश नीति अपनाउँछ भन्नेमा भारतलगायत सबै मुलुकले चासो राख्छन्, खड्काले भने, अर्को पार्टीटुपार्टी सम्बन्ध विस्तारको कुरा पनि हुन्छ ।"
आफ्नै भवन बनाउँदै पालिका,"सिन्धुली (कास) भाडाको घरमा कार्यालय सञ्चालन गर्दै आएका स्थानीय तहहरू धमाधम आफ्नै भवन निर्माण गरिरहेका छन् । हाल घर भाडामा लिएर सेवा दिँदै आए पनि दुधौली नगरपालिका, तीनपाटन, सुनकोसी र घ्याङलेख गाउँपालिकाको भवन निर्माणाधीन छ । तीनपाटन अध्यक्ष कर्णबहादुर थापामगरले ५ करोड ५३ लाख रुपैयाँको लागतमा भवन बनाइरहेको बताए । जसमा २ करोड १६ लाख राष्ट्रिय योजना आयोगको सहयोग छ । बाँकी रकम गाउँपालिकाको आफ्नै लगानी हो, उनले भने, अहिले वर्षमा १९ लाख रुपैयाँ भाडाबापत बुझाउँदै आएका छौं । त्यस्तै, दुधौलीले दुई ठाउँमा प्रशासनिक र विषयगत कार्यालय भवन बनाइरहेको छ । नगरपालिकाको ५ करोड लगानीमा प्रशासनिक र संघीय सरकारको १५ करोड लगानीमा विषयगत भवन निर्माण भइरहेको नगर प्रमुख घनश्याम राउतले बताए । कमलामाई नगरपालिका, मरिण, गोलन्जोर, फिक्कल, हरिहरपुरगढी गाउँपालिकाले आफ्नै भवनबाट सेवा प्रवाह गरिरहेका छन् ।"
राक्सिराङका ३ सय घरको छाना फेरियो,"हेटौंडा (कास) मकवानपुरको राक्सिराङ गाउँपालिकामा झन्डै ३ सय घरमा खरको छानो हटाई जस्तापाता लगाइएको छ । खरको छाना विस्थापन कार्यक्रम अन्तर्गत गाउँपालिकाले गत आवमा २ सय ९३ वटा घरमा जस्तापाताको छानो लगाइएको जनाएको हो । संघीय, प्रदेश र स्थानीय सरकारको साझा अनुदानमार्फत यो कार्यक्रम अघि बढाइएको हो । अझै ४ सय ९० घरमा खरकै छानो छ, गाउँपालिका अध्यक्ष राजकुमार मल्लले भने, यो वर्ष पनि कार्यक्रमले निरन्तरता पाउनेछ ।खरको छाना विस्थापन गर्न चालु वर्षमा २५ लाख रुपैयाँ विनियोजन गरिएको उनले बताए । उनका अनुसार संघीय र प्रदेश सरकारले छुट्याएको रकमबारे भने हालसम्म जानकारी आएको छैन । गाउँपालिकामा सीमान्तकृत चेपाङ समुदायको बाहुल्य छ । उनीहरू आर्थिक रूपमा पनि कमजोर छन् । छाप्रे घर भए पनि कम्तीमा छाना जस्तापाताको होस् भनेर यो अभियान सञ्चालन गरेका हौं, उनले भने ।यो कार्यक्रमका लागि संघीय सरकारले गत आवमा ८६ लाख ५० हजार, प्रदेश सरकारले २५ लाख र पालिकाले २५ लाख रुपैयाँ छुट्याएका थिए । मल्लका अनुसार प्रतिघरधुरी ५० हजार र ४० हजार रुपैयाँका दरले जस्तापाता राखिएको हो । संघीय सरकारले उपलब्ध गराएको अनुदान पाउन गाउँपालिकामा घरको लालपुर्जा भएको र ४० वर्षदेखि गाउँमा बसोबास गर्दै आएको हुनुपर्ने नियम थियो । पहिलो प्राथमिकतामा अपांगता भएका, एकल महिला र दोस्रो प्राथमिकतामा विपन्न वर्गलाई लक्षित गरी रकम वितरण गरेको उनले बताए । गाउँपालिकामा पुस्तौंदेखि बसोबास गर्दै आएको तर आफ्नो नाममा घरजग्गा नै नहुनेको संख्या प्रशस्तै छ ।"
कारागार चालकविहीन,"सिन्धुली (कास) कार्यालयमा सवारीसाधनको व्यवस्था हुँदा प्रमुख पनि खुसी हुनुपर्ने हो । तर सिन्धुली कारागार प्रमुख मातृकाप्रसाद पहाडीलाई विभागले पठाएको गाडी घाँडो भएको छ । कार्यालयमा गाडी आएपछि धेरै सुविधा पक्कै हुन्थ्यो तर इन्धन र चालकको व्यवस्था नभएपछि के काम ? पहाडीले भने, सवारीसाधनलाई गुड्न इन्धन र चालक चाहिन्छ भन्ने माथिकालाई ज्ञान नभएको हो कि, स्रोत नभएर हो ? कैदीबन्दीलाई जेलबाट सार्दा र अड्डा अदालत लानेल्याउने काममा सहजताका लागि अनुरोधपछि वाग्मती प्रदेशको आन्तरिक मामिला तथा कानुन मन्त्रालयले २ वर्षअघि बा१झ ७५९९ नम्बरको बोलेरो जिप सिन्धुली कारागारलाई उपलब्ध गराएको थियो । तर चालक, इन्धन र मर्मत खर्चका लागि बजेट व्यवस्था नभएको पहाडीको गुनासो छ । अदालत र प्रशासनमा दैनिक कैदीबन्दी लाने ल्याउने गर्नुपर्ने हुन्छ, उनले भने, कैदीबन्दी बिरामी हुँदा यही सवारीसाधन प्रयोग गर्ने हो तर यसलाई सञ्चालनका लागि कतैबाट एकसुको व्यवस्था छैन । यहाँबाट धनुषा अदालत र महोत्तरीको जलेश्वर कारागारमा कैदीबन्दी लैजाने ल्याउने बरोबर गरिरहनुपर्छ । यसका लागि पेट्रोल पम्पहरूमा उधारो तिर्न नसक्दा ६ महिनादेखि व्यक्तिगत खर्चमा इन्धन प्रयोग भइरहेको उनले गुनासो गरे । उधारो लिएको पम्पलाई पैसा नदिएपछि इन्धन भर्न बन्द गरिदिए अनि आफ्नै तलबबाट खर्च गरेको छु, उनले भने, यो गाडी फिर्ता लगे पनि हुन्थ्यो । तेल हाल्ने पैसा छैन भन्दा कसले पत्याउने ? दुई लाखभन्दा बढी ऋणमा परिसकें ।८० जना क्षमता रहेको सिन्धुली कारागारमा अहिले ५ सय जना कैदीबन्दी छन् । कारागारमा करारमा कम्प्युटर अपरेटर पदका लागि आएको बजेटबाट चालक नियुक्त गरिएको उनले बताए । जे होला भनेर राखिएको छ, पछि बेरुजु आए समस्या हुन्छ, पहाडीले भने ।"
उत्तरी गोरखामा जताततै पहिरो,"(काठमाडौं)  तिब्बतसँग सीमा जोडिएका उत्तरी गोरखाको चुमनुब्री गाउँपालिकाका छेकम्पार, सामागाउँ र बिहीलगायतमा विगतका वर्षमा मनसुन अवधिमै पनि खासै वर्षा हुन्थेन । भारी वर्षा नहुने भएकाले माथिल्लो क्षेत्रमा बाढीपहिरोका घटना मनसुन अवधिमा विरलै हुन्थे । यो वर्ष असार सुरुमै हिमाली क्षेत्रतिर सोझिएको मनसुनी वर्षाले वर्षका धेरै दिन हिउँले ढाक्ने चुमनुब्रीका विभिन्न बस्तीमा ठूलाठूला पहिरो खसेका छन् । राष्ट्रिय विपद् जोखिम न्यूनीकरण तथा व्यवस्थापन प्राधिकरणका कार्यकारी प्रमुख अनिल पोखरेल उच्च हिमाली क्षेत्रमा भएको भारी वर्षाले बस्ती र गोरेटोघोडेटो बाटोसँगै खेतीयोग्य जमिन क्षतविक्षत गरेको बताउँछन् । उनका अनुसार गत असार पहिलो साता मनाङ र मुस्ताङमा भारी वर्षा भएकै बेला उत्तरी गोरखाको पनि अवस्था उस्तै थियो । मनाङमा तटीय क्षेत्रका बस्तीहरू वर्षापछिको भेलबाढीले सोहोरेको देखिन्छ, पोखरेलले मंगलबार कान्तिपुरसित भने, त्यही बेला उत्तरी गोरखामा परेको भारी वर्षाले विगतमा क्षति नगरेको स्थिर भागसमेत बगाएको छ, रूखबिरुवा भएको क्षेत्रसमेत पहिरोले कोतरेको छ । एक सयभन्दा बढी घरलाई क्षति पुर्याएको छ । धूपी र अन्य प्रजातिका रूखबिरुवा भएको क्षेत्रमा समेत चुरेमा जस्तो माटो बगेको देखिएको उनले बताए । सिन्धुपाल्चोक र मनाङमा भेलबाढीले मानवीय क्षति बढी भएकाले चर्चा पनि धेरै भए । गोरखाका उत्तरी बस्तीमा पहिरोले मानवीय क्षति नगरेकाले त्यहाँको समस्या सतहमा नआएको हो । जिल्लाको सबभन्दा विकटको चुमनुब्री गाउँपालिकाका धेरै बस्तीमा पहिरो आएपछि प्राधिकरणको टोली भूगर्भविद्लाई लिएर करिब दुई साताअघि उक्त क्षेत्रको अध्ययनमा गएको थियो । उत्तरी गोरखामा मनसुनले निम्त्याएको पहिरो अध्ययन गरेर फर्किएका भूगर्भविद् रञ्जन दाहालले विगतमा खासै वर्षा नहुने ५ हजार मिटर र त्योभन्दा बढी उचाइका बस्तीमा यो वर्ष भारी वर्षाकै कारण कैयौं पहिरो आएको बताए । दाहालका अनुसार माइनस १२ डिग्री सेल्सियसससम्म तापक्रम रहने उत्तरी गोरखाका बस्तीमा यो वर्ष जेठ अन्तिमतिर ५ डिग्री सेल्सियससम्म तापक्रम पुगेको बताए ।लामो समय हिउँले ढाक्ने ठाउँमा अप्रत्याशित हिसाबले हिउँ पग्लिएको छ, तिनै ठाउँमा वर्षापछि माटो बगेको (सोयल इरोजन) छ, उनले भने, हिमाली बस्ती सामागाउँसम्मै डेब्रिजहरू देखिन्छ, माथिल्लो क्षेत्रबाट हिलो मिसिएको धमिलो पानी बुढीगण्डकीमा बगिरहेको छ । लार्केभन्ज्याङतिरबाट पनि धमिलो पानी बगेको छ । विगतमा हामीले हिउँ पर्नेजम्ने क्षेत्रमा पानी पर्दैन भनेर पढ्यौं, यो वर्षको मनसुनको चरित्र हेर्ने हो भने हिमाली क्षेत्रतिरै भारी वर्षा भएको देखिन्छ, दाहालले भने, माथिल्लो तटीय क्षेत्रमा भारी वर्षा भयो भने त्यहाँको भूगोलले थेग्न नसक्ने पुष्टि भएको छ, अब त्यहाँका संरचना बनाउँदा एकदमै ख्याल गर्नुपर्ने हुन्छ ।गोरखाका ११ स्थानीय तहमध्ये सडकले नछोएको चुमनुब्री गाउँपालिका मात्र हो । उक्त गाउँपालिकामा साबिकका ७ वटा गाविस पर्छन् । आरुघाटमाथिको धार्चे गाउँपालिकामा पर्ने यारुबगरमा पहिरोले उत्तरी क्षेत्र जोड्ने गोरेटो बाटो बगाएपछि चुमनुब्रीसँगको सम्पर्क टुटेको छ । चुमनुब्री गाउँपालिकाका अध्यक्ष धनबहादुर गुरुङका अनुसार मनसुनपछिको पहिरोले १, ३ र ७ नम्बर वडाका बस्तीमा सबभन्दा बढी असर गरेको छ । प्राधिकरणको पहलमा गाउँपालिकाले ३ नम्बर वडाको फिलिममा खाद्यान्न ढुवानी गरेर त्यसमाथिका बस्तीमा पुर्याएको छ । पहिरोले झोलुंगे र काठे पुल बगाएको छ, गुरुङले भने, घोडेटो बाटोसमेत नहुँदा आउजाउ मात्र होइन खाद्यान्न ढुवानी हुन सकेको छैन । चुमनुब्रीका सबै बस्तीमा ढुवानीको मुख्य साधन हेलिकप्टरबाहेक खच्चड हो । तिब्बतसँग जोड्न सेनाले चुमनुब्रीतिर खनिरहेको बाटोसमेत कैयौं स्थानमा पहिरोले अवरुद्ध पारेको छ । पर्यटकीय गन्तव्यसमेत रहेको चुमनुब्रीका बासिन्दालाई कोभिड१९ सँगै पहिरोले गाह्रो पारेको छ । धेरै ठाउँ पहिरो गएको र अझै खस्ने सम्भावना भएकाले माथिल्लो क्षेत्रका बासिन्दा थप अन्योलमा परेको अध्यक्ष गुरुङ बताउँछन् । कैयौं स्थानमा क्षतविक्षत भएका बाटा कहिले बन्ने हुन् कुनै ठेगान छैन, प्राधिकरणले तयार गरेको भिडियोमा उनले भनेका छन्, जसले गर्दा तलमाथि ओहोरदोहोर गर्न सकस भएको छ । प्राधिकरणका कार्यकारी प्रमुख पोखरेल विगतका वर्षमा सामान्य सास मात्र फेरेर बसेको हिमालय पर्वत शृंखला घोडा दौडिएझैं दौडिन थालेको आभास देखिने गरी हुन थालेको बताउँछन् । सिन्धुपाल्चोकको मेलम्चीसहित गोरखाको माथिल्लो क्षेत्र, मनाङ र मुस्ताङको हिमशृंखला क्षेत्रमा जलवायु परिवर्तनको असरस्वरूप यसपटक भेलबाढी देखिएको उनले बताए । जलवायु परिवर्तनका कारण वर्षाको चरित्र बदलिनुका साथै त्यसले निम्त्याउने विपद्को अवस्थामा समेत व्यापक बदलाव आएको उनको मत छ । अर्का भूगर्भविद् शिव बाँस्कोटा यस्तो विपद्को कारण पहिल्याउन वैज्ञानिक अध्ययन गर्नुपर्ने तर्क गर्छन् । उनले भने, पानी पर्ने प्रणाली नै बदलिएको छ, हिमक्षेत्रमा के कति पानी परिरहेको छ भन्ने बुझ्नका लागि उच्च भागमा मापन केन्द्रहरू विस्तार गर्नु आवश्यक छ ।भूगोलविद् नरेन्द्रराज खनाल ३ हजार मिटरभन्दा उच्च भागमा पहिरोको संख्या र क्षेत्र बढ्नुमा जलवायु परिवर्तनले निम्त्याएको तापक्रम वृद्धि नै मुख्य हुन सक्ने देखिएकाले विस्तृत अध्ययन गर्नुपर्ने जिकिर गर्छन् । वर्षाकै कारण धेरै पहिरो निम्तिएको देखिन्छ, उनले भने, किन यस्तो भइरहेको छ, वैज्ञानिक अध्ययन आवश्यक छ । वर्षालगायतको मापन गर्ने आधिकारिक र वैज्ञानिक निकाय जल तथा मौसम विज्ञान विभाग हो । विभागका महानिर्देशक सरजुकुमार वैद्य उच्च हिमाली भागमा वर्षाको अवस्था मापनका लागि केन्द्र राखिए पनि चलाउन नसकिएको बताउँछन् । उनले भने, तिब्बतसँग जोडिएका क्षेत्रमा छिनछिनमा मौसम बदलिरहने र तापक्रमसमेत कम हुने, महँगो हुने र अब्जर्भ गर्न नसकिने हुँदा मापन स्टेसन राखे पनि चलाउन गाह्रो छ ।"
१२ को परीक्षा गर्न निर्देशन,"ॅइन्जिनियरिङमा ट्युसन शुल्क मात्रै लिनूत्यस्तै समितिले अनलाइन पठनपाठन मात्र गराएका इन्जिनियरिङ कलेजले ट्युसन शुल्क मात्रै लिन पाउने व्यवस्था गर्न शिक्षा मन्त्रालयलाई निर्देशन दिएको छ । त्रिभुवन विश्वविद्यालयबाट सम्बन्धन लिएका निजी इन्जिनियरिङ कलेजले कोभिड महामारीका बेला अनलाइन पढाएर भौतिक उपस्थितिसहितको कक्षा जसरी शतप्रतिशत शुल्क उठाएको भन्दै विद्यार्थी आन्दोलनमा छन् । संसदीय समितिले अनलाइन पढाएर शतप्रतिशत शुल्क लिएको विषयमा पनि छलफल गरेर निर्देशन दिएको हो । सांसद हितबहादुर तामाङले अनलाइन मात्रै पढाएर शतप्रतिशत शुल्क असुलेर विद्यार्थीमाथि अन्याय गरिएको बताए । कलेज सञ्चालकलाई कारबाही गर्नुपर्ने उनले माग राखे । सांसद विद्या भट्टराईले अनलाइन पठनपाठन गराउँदा ट्युसन फीबाहेक अन्य शुल्क लिन नपाउने नियम लागू गर्नुपर्ने बताइन् । शतप्रतिशत शुल्क मागेको भन्दै विद्यार्थीले परीक्षा आवेदन फाराम भरेका छैनन् । शिक्षा मन्त्रालयका सहसचिव हरि लम्सालले विश्वविद्यालयसँग छलफल गरेर समितिको निर्देशनअनुसार अघि बढ्ने बताए । विश्वविद्यालयको शुल्क निर्धारण कार्यकारी परिषद्बाट गर्ने विषय हो, उनले भने, त्रिविका पदाधिकारीसँग पनि छलफल गरेर हल गर्छौं । इन्जिनियरिङ अध्ययन संस्थानका डिन शशीधर राम जोशीले विद्यार्थीको मागका विषयमा कलेज सञ्चालकसँग छलफल भइरहेको बताए । शिक्षा मन्त्रालयकै सिफारिसमा शुल्क तोकिएकाले घटबढ गर्न नमिल्ने भन्दै डिन कार्यालय भने पन्छँदै आएको छ ।"
शव लुकाएर बेपत्ताको 'नाटक,"धनुषा (कास) मण्डलको घरमा मंगलबारको बिहान सधैंजस्तो थिएन । भागेश्वर मण्डल घरमा झोक्रिएर बसेका थिए, ५ र ३ वर्षका छोरी र छोरा रोइरहेको आवाज आउँदै थियो । बिहानैदेखि घरको सफाइ, आँगन लिपपोत र छोराछोरीलाई फकाइफुल्याइ गरिरहेको देखिने अमृताको अतोपत्तो थिएन । बिहानै बाहिर निस्केर छिमेकीसँग गफिने बाबु रामवृक्ष देखिएका थिएनन् । धनुषाको मिथिलाविहारी५ ललियामा छिमेकीलाई अनौठो लाग्यो, गए सोधे । ससुराबुहारी कता गए गए, बेपत्ता छन्, भागेश्वरले उत्तर दिए । छिमेकीले पत्याएनन् किनभने ३० वर्षीय मण्डल गत वर्ष मलेसियाबाट फर्केयता घरमा बराबर कलह थियो । उनीहरूले प्रहरीलाई खबर गरे । गाउँले प्रहरीसँगै खोजीमा निस्किए । घरबाट केही पर बगानमा भर्खरै खनेको देखिएपछि त्यहाँ खोतल्दा ५५ वर्षीय ससुरा र २१ वर्षीया बुहारीको शव भेटियो । डीएसपी जितेन्द्र बस्नेतका अनुसार शव भेटिएलगत्तै भागेश्वरलाई पक्राउ गरिएको छ । घरझगडा भयो, लाठीले हिर्काएर श्रीमती र बुबालाई घाइते बनाएपछि डोरीले घाँटी कसेर हत्या गरेको भागेश्वरको प्रारम्भिक बयान छ, उनले भने, राति नै मारेर छिमेकीको बारीमा गाडेको रहेछ । घरमा रगतका छिटा भेटिएको छ ।"
४ सांसदको सनाखत नहुने,"(काठमाडौं)  निर्वाचन आयोगले प्रस्तावित नेकपा (एकीकृत समाजवादी) मा जान चाहने चार सांसदको सनाखत नगर्ने भएको छ । एमाले परित्याग गरी नयाँ पार्टीमा जान निवेदन दिए पनि दल दर्ताको निवेदनमा नाम समावेश नभएको भन्दै आयोगले सनाखत नगर्ने निर्णय गरेको हो । नयाँ पार्टीको केन्द्रीय सदस्यको मान्यता पाउन सनाखत नै नभएपछि उनीहरूलाई उक्त पार्टीको सांसद र केन्द्रीय सदस्यको मान्यतासमेत नदिने आयोगले जनाएको छ । अब उनीहरू एमालेकै सांसद भएको मानिनेछ । एमालेले उनीहरूलाई दल त्यागको आरोपमा कारबाही गर्न सक्ने सम्भावना पनि उत्तिकै रहन्छ । कारबाही गरेमा उनीहरूको सांसद पद गुम्न सक्छ । प्रतिनिधिसभाका झलनाथ खनाल, सोमप्रसाद पाण्डे, माया न्यौपाने र राष्ट्रिय सभाका शारदा भट्टको सनाखत नहुने आयोगको भनाइ छ । माधवकुमार नेपाल नेतृत्वको नयाँ पार्टीमा आउन नाम समावेश भए पनि हस्ताक्षर नभएका कारण खनाल र भट्टलाई आयोगले सनाखत नगर्ने भएको हो । यस्तै, नयाँ पार्टीमा जाने भन्दै आयोगमा मंगलबार निवेदन दिएका पाण्डे र न्यौपानेको पनि सनाखत नहुने आयोगले जनाएको छ ।दिल्लीमा उपचाररत खनालले दिल्लीस्थित नेपाली दूतावासमार्फत सनाखत गर्ने व्यवस्था गरिदिन आयोगमा मंगलबार निवेदन दिएका थिए । दल दर्ता गर्न दिएको सूची र दूतावासमार्फत सनाखत गर्न सहजीकरण गरिदिन दिएको निवेदनमा खनालको हस्ताक्षर नभएको आयोगले जनाएको छ । नयाँ दल दर्ता गर्न चाहनेले आफूसँग साविक पार्टीका २० प्रतिशत भएको दाबी गरे पनि आयोगले कार्यालयमै उपस्थित गराई हस्ताक्षर गरेर प्रमाणित गर्न लागेको हो । कानुनअनुसार आयोगमा सुरुमा एकमुष्ट निवेदन दिएकालाई मात्रै सनाखत गराउँछौं, निर्वाचन आयोगका सचिव सुरेश अधिकारीले भने । राजनीतिक दलसम्बन्धी नियमावलीको नियम ५ को उपनियम ५ मा साविकको दलको केन्द्रीय समिति वा संघीय संसद्को २० प्रतिशत समर्थन रहेनरहेको विषयमा समेत जाँचबुझ गर्न सदस्यहरूलाई आयोगमा उपस्थित गराएर सनाखत गराउन सक्ने प्रावधान छ । ऐन र नियमावलीको यही प्रावधानको कारण प्रत्यक्ष उपस्थित नहुनेलाई सनाखत गराउन सकिँदैन, आयोगका सचिव अधिकारीले भने । एमाले छाडेर नयाँ दलमा आउन सांसद पाण्डे, न्यौपाने, भट्टसँगै केन्द्रीय सदस्य राजन राईले मंगलबार आयोगमा निवेदन दिएका हुन् । दल दर्ताका लागि दिएको सूचीमा नाम भएको तर हस्ताक्षर नभएकाको पनि सनाखत नहुने सचिव अधिकारीलेे बताए । एमालेमा रहेका ३१ सांसद र ५८ केन्द्रीय सदस्यसहितलाई समेटेर नेेकपा (एकीकृत समाजवादी) पार्टी दर्ता गर्न निवेदन दिइएको थियो । तर, हस्ताक्षर नभएकै कारण २९ सांसद र ५५ केन्द्रीय सदस्यको मात्रै सनाखत गराउने आयोगले जनाएको छ । संघीय संसद्का ३१ मध्ये शारदादेवी भट्ट र शान्तिकुमारी अधिकारी जीसीको हस्ताक्षर थिएन । अधिकारीको नाम दुई ठाउँमा समावेश गरिएको थियो । त्यसैले आयोगले २९ जना सांसदको मात्रै सनाखत गराउन लागेको हो ।"
नेताहरूका आआफ्नै डम्फू,"शेरबहादुर देउवाले प्रधानमन्त्रीको पद सम्हालेपछि पनि मुलुकको स्थिति सुधारोन्मुख देखिँदैन । धेरै क्षेत्र अस्तव्यस्त बनेको हेनै बाध्य हुनु परिरहेको छ । प्रधानमन्त्री बनेको ६ हप्ता नाघ्दा पनि देउवाले चार मन्त्री मात्र नियुक्त गरेका छन् । मन्त्रालयहरू मन्त्रीविहीन बनिरहँदा राष्ट्रिय अन्तर्राष्ट्रिय क्षेत्रमा परेको दुष्प्रभाव गनेर साध्य छैन । देउवालाई कुर्सीमा पुर्याएर फेरि केपी शर्मा ओलीसँग कुस्ती खेल्न तम्तयार छन्, एमाले नेताहरू । उता लगभग दुईतिहाइको बहुमतसहित सरकार चलाएर मुलुकलाई विकासोन्मुख अवस्थामा पुर्याउने अवसर गुमाएर पदच्युत बनेका पूर्वप्रधानमन्त्री ओली फेरि चुनाव जित्ने र प्रधानमन्त्री बनेर देखाइदिने धम्की दिन थालेका छन् । सबै दलका शीर्ष नेतादेखि पूर्वप्रधानमन्त्रीसम्म आआफ्नै लयमा गीत गाइरहेका छन् । मुलुकको चिन्ता कसैमा देखिँदैन । आसेपासे, आफ्नो गुट उनीहरूको सर्वस्व बनेको छ । हुँदाहुँदा हामी भुटानको सहायता माग्नुपर्ने स्थितिमा आइपुगेका छौं । प्रदेश सरकारको निष्क्रियता र राजनीतिक चलखेलबाट वाक्क नहुने कोही छैन । कुनै नेतामा राज्यप्रतिको उत्तरदायित्व, जिम्मेवारी नहुँदा मुलुक अभिभावकविहीन बन्न पुगेको छ । सबैतिरबाट हेर्दा देशमाथिको घात, प्रतिघात विरहलाग्दो अवस्थामा पुगेको छ । यस्तो लाग्छ ठूला दलका शीर्ष नेताहरू जशको शक्ति उसको भक्ति भन्दै आआफ्नो स्वार्थमा लिप्त छन् । राजनीति थला पर्ने अवस्थामा पुगेको छ, सरकार पनि दलसम्बन्धी अध्यादेश ल्याएरै पार्टी विभाजनलाई बढावा दिइरहेको छ । यिनै दलहरूबाट देश उँभो लाग्न सक्दैन । भुवनेश्वर शर्मा, चन्द्रागिरि२, काठमाडौं"
फोहोर कहिले उठाउने ?,"हरेक वर्षायाममा काठमाडौं उपत्यकामा फोहोर थुप्रने गरेको छ । यसपालि पनि फोहोर उठन नसकेको हप्तौं भइसक्यो । यसले गर्दा जनजीवन कष्टकर बनिरहेको छ । यस्तो ठूलो समस्या उत्पन्न हुनु पछिको कारण भने सामान्य छ डम्पिङ साइडसम्म गाडी पुग्न नसक्नु । सुन्दा अचम्म लाग्न सक्छ तर यथार्थ यही हो । देश कोरोना महामारीसँग लडिरहेको छ । आमनागरिकलाई कोभिडबाट जीवन जोगाउनै हम्मेहम्मे छ । यस्तोमा काठमाडौंवासीका लागि यहाँ जम्मा भएको फोहोरले निम्त्याउने स्वास्थ्य जोखिम पनि थापिएको छ ।वर्षायामका बेला सडकमा असरल्ल छोडिएका फोहोरहरू बाटै संक्रमण रोगहरू फैलन सक्ने जोखिम छ । तर, काठमाडौं उपत्यकाका पालिकाहरूलाई यसको मतलबै छैन । महालेखाको हिसाब खातामा तीनै तहका सरकार बजेट अपचलनमा सक्रिय रहेको देखिन्छ । र, नागरिकको मर्कालाई ध्यानमा राखेर गर्नुपर्ने काममा भने निष्क्रिय । काठमाडौंमा फोहोर थुप्रनुको मुख्य दोषी यहाँका स्थानीय सरकार हुन्, सम्भावित समस्याको ख्याल गरेर फोहोर व्यवस्थापनको विकल्पहरूमा काम गर्न केले छेकेको थियो ? बजेट पनि पर्याप्तै थियो । तर, सरकारी व्यक्तिहरूलाई काम गर्ने जाँगरै छैन । आफ्नै मात्र फाइदा हेर्छन् । यस्तो यसरी फोहोर जम्मा हुनुमा नागरिकको लापरबाही पनि कारण हो । सार्वजनिक ठाउँमा फोहोर फ्याँके कानुनअनुसार कारबाही हुन्छ, तैपनि जथाभावी फोहोर फ्याँक्नेको संख्या कम भएको छैन । अनि घरमै व्यवस्थापन हुने फोहोर पनि सडकमा फाल्ने चलन छ । कुहिने र नकुहिने फोहोर छुट्यार कुहिने फोहोर मात्र सडकमा फाल्न सके, आधाभन्दा बढी फोहोरको भार कम पर्छ । यतातर्फ पनि नागरिकले सोच्नुपर्छ । अहिलेको सन्दर्भमा, छिटोभन्दा छिटो फोहोर उठाउनमा ध्यान दिनुपर्छ ताकि प्रदूषण बढेर संक्रामक रोग फौलन नपाओस् । रामकृष्ण बराल, जोरपाटी ५ काठमाडौं"
बिना नचिन्ने सुदूरपश्चिम,"खप्तड निकुञ्जभित्र सडक बनाइँदै समाचारले दुःखी बनायो । सुदूरपश्चिकको मात्रै नभई सिंगो देशकै गौरव हो खप्तड क्षेत्र । धार्मिक तथा सांस्कृतिक मात्र होइन प्राकृतिक र जौविक दृष्टिले पनि यसको निकै महत्त्व छ । कैयौं वनस्पति, लोपोन्मुख चराचुरुंगी तथा जनावरको बासस्थान खप्तड निकुञ्जलाई विभिन्न स्वार्थ समूहको दबाबमा परेर प्रदेश र संघीय सरकारले स्थानीयहरूको आवाजलाई अवमूल्यन गरिरहेका छन् । खप्तड निकुञ्जभित्र बाटो बनाउन डीपीआर र ईआईएसमेत भइसकेको सुनिन्छ । कस्तूरीले आफ्नो बिनाको सुगन्ध थाहा नपाएर त्यसैको खोजीमा दौडिए जसरी सुदूरपश्चिम सरकार हावामा कुदिरहेको छ । खप्तड क्षेत्र सडक सञ्जालसँग हैन साहसिक पर्यटनसँग जोड्न सक्नुपर्छ । यसो गर्न सके स्थानीयवासीले रोजगारी पाउँछन्, वातावरण पनि बिग्रँदैन । बाटो खने लोपोन्मुख जडीबुटी र जनावरको बासस्थानमा असर पर्नेछ, साथै यसको चोरीपैठारी पनि मौलाउनेछ, त्यसले सुदूरपश्चिम सरकारले यस निर्णयमा पुनः विचार गर्नुपर्छ । शिवराज जैसी, लम्किचुहा१, कैलाली"
चिहानघारीको चीत्कार,"धर्मान्धताको हतकडीसामान्यतः जनजातिहरू धर्माधिकारीहरूभन्दा आफ्ना समूहका अग्रजहरूको बढी सम्मान गर्ने गर्छन् । पश्चिम एसियासँग जोडिएर रहेको भए पनि इस्लामका खलिफा एवं उलेमाहरूको धर्माधिकार अफगानिस्तानमा हाबी हुन सकेको थिएन । अमीर अमानुल्लाह खानले इस्लामी अमिरातलाई आधुनिक राजतन्त्रमा रूपान्तरित गर्न खोज्दा भने लोया जिर्गा समूहका नृजातीय सरदारहरूले आफ्नो प्रभाव कम हुने डरले धर्मलाई ढाल बनाएर उनलाई अपदस्थ गरिदिए । काबुलमा शासन गर्न स्वीकार गरेर देशको बाँकी भागमा स्थानीय सामन्तहरूको वर्चस्व स्वीकार गरेका राजा जहीर शाहले चालीस वर्षसम्म राज गरेर स्थिरताको आभास दिए पनि सामान्य अफगानमा राजनीतिक ऐक्यबद्धताको भाव भने जगाउन सकेनन् । राजनीतिले सामान्यजनलाई उद्वेलित गर्न सकेन भने धार्मिक अतिवादतिर बहकाउने शक्तिहरू क्रियाशील हुन्छन् । कतिसम्म भने स्वयंलाई प्रगतिशील मान्नेहरू पनि सजिलोसँग शासन गर्नका लागि शिक्षा, स्वास्थ्य, रोजगारी एवं सम्मानको साटो धर्म एवं राष्ट्रवादको उन्मादक शक्तिमा विश्वास गर्न थाल्दा रहेछन् भन्ने प्रवृत्तिका उदाहरण समाजवाद एवं राष्ट्रवादसँग इस्लामलाई जोड्ने अफगानिस्तानको राष्ट्रिय क्रान्तिकारी पार्टीका प्रणेता दाउद खान भए । उनी त मारिए, तर उनले तयार गरेको सामान्यजनको अफिम त्यसपछि झन् ैलठ्याउने प्रकृतिको बन्न गएको छ ।सोभियत संघको पतनपछि अमेरिकाका लागि मुजाहिद्दिन लडाका प्रयोजनविहीन भइसकेका थिए । जति नै लगानी गरेको भए पनि इरानका शाहलाई त मरेको मुसा जसरी परित्याग गर्ने अमेरिकाले सन् १९९१ पछि मुजाहिद्दिनहरूलाई त के पालेर राख्थ्यो होला र ! भनिन्छ, अमेरिकालाई आफ्नो स्वार्थअनुसार परिचालन गर्न सक्ने कूटनीतिक कुशलता भएको राज्य संसारमा इजरायलबाहेक पाकिस्तान मात्रै हो । पाकिस्तानको डिजाइन, साउदी अरबको लगानी एवं मध्य एसियाका विपन्न लडाकाहरूको विस्फोटक सम्मिश्रण रहेको तालिवान अत्याधुनिक अमेरिकी हतियारले सुसज्जित छ । बेलायत औपनिवेशिक एवं रुस साम्राज्यवादी महाशक्ति थियो । तीन दशकदेखि अमेरिका वर्चस्ववादी अतिशक्ति कायम थियो । चीन कस्तो खाले शक्ति बन्ने हो भन्ने बेइजिङको इच्छाशक्तिको परीक्षा हिन्दुकुश पहाडका कुनाकन्दरामा हुनेछ । बेइजिङका रणनीतिकारहरू काबुललाई प्योङयाङ बनाउनतिर लागे भने मध्य र दक्षिण एसियाको राजनीति पुनः गिजोलिन सक्छ । राष्ट्रिय स्वाधीनताको खोक्रोपन, धार्मिक राज्यको विध्वंसकता एवं कथित लडाकु स्वभावको आत्मघाती प्रवृत्तिसँगसँगै अफगानिस्तानबाट सिक्नुपर्ने र हिँड्न नहुने बाटो खुट्याउनुपर्ने भनेको प्रविशासकीय सत्ता (टेक्नोक्र्याटिक रेजिम) भनिने संयन्त्रको निरर्थकताको हो । राजनीतिको बहुआयामिक चुनौतीलाई क्षमतावान् प्रविशासकले समेत ठम्याउन सक्दैनन् । गफ हाँक्न पोख्त अशरफ घानी अमेरिकाले आफ्नो नियन्त्रणका देशहरूमा काज खटाउने गरेका अन्य प्रविशासकजस्तै अवकाशको समय आफ्नो सफलताको कथा लेखन र वाचन गरेर बिताउनेछन् । विश्व बैंक, दातृ निकाय वा कुनै गैरसरकारी संस्थाको निमन्त्रणामा फेरि एक पटक काठमाडौंमा ओर्लेर उनले नेपालका स्वनामधन्य परामर्शदाताहरूलाई राजनीतिक विवाद निरूपण वा त्यस्तै कुनै चल्तीको विषयमा अभिभाषण दिए भने अनौठो मान्नुपर्दैन । प्रविशासकहरू विकासवादका गुरुपुरोहित जो हुन् !"
पन्ध्रौं योजना र नयाँ सरकार,"चौधौं योजना (२०७३७४२०७५७६) को तीनवर्षे अवधि उच्च आर्थिक वृद्धिदर र न्यून मुद्रास्फीतिका कारण हालसम्मकै सबैभन्दा सफल रहन गयो । नेपालको संविधान२०७२ ले ल्याएको राजनीतिक स्थायित्व तथा २०७३ को तिहारदेखि विद्युत् आपूर्ति सहज हुँदा अर्थतन्त्रका विविध क्षेत्रमा भएको उच्च पुँजी निर्माण, २०७२ वैशाखको भूकम्पपछिको पुनर्निर्माण, कृषि उत्पादनमा वृद्धि, पर्यटन क्षेत्रको वृद्धि र बढ्दो आर्थिक गतिविधिका कारण सो अवधिमा हालसम्मकै उच्च आर्थिक वृद्धिदर हासिल हुन गयो । यो अवधिमा औसत वार्षिक आर्थिक वृद्धिदर ७४ प्रतिशत रह्यो भने औसत मुद्रास्फीति दर ४४ प्रतिशत । औसत पुँजी निर्माण जीडीपीको ४० प्रतिशत रह्यो । मुलुकको इतिहासमा यसरी लगातार तीन वर्ष मुद्रास्फीति दरभन्दा धेरै आर्थिक वृद्धिदर हासिल भएको यो पहिलो पटक हो । लामो समयदेखि न्यून आर्थिक वृद्धिदर र उच्च मुद्रास्फीतिको दोहोरो चपेटामा परेर प्रतिस्पर्धात्मक क्षमता गुमाउँदै गएको अवस्थामा यी तीन वर्षका उपलब्धि महत्त्वपूर्ण र उल्लेख्य नै हुन् । एक दशक लामो विद्युत् आपूर्तिको चरम संकटले मुलुकलाई २०६३ देखि २०७२ सालसम्म पञ्चायत युगको न्यून आर्थिक वृद्धि (४ प्रतिशत) र उच्च मुद्रास्फीति (९ प्रतिशत) अर्थात् स्ट्यागफ्लेसनको अवस्थामा धकेलेको थियो ।पन्ध्रौं योजना (२०७६७७२०८०८१) मुलुकको नयाँ संविधानपछिको पहिलो निर्वाचित सरकारले ल्याएको योजना हो र यसको अवधिलाई तीन वर्षबाट पुनः पाँच वर्ष बनाइएको छ । कोभिड१९ का कारण सो योजनाको पहिलो आर्थिक वर्ष २०७६७७ को आर्थिक वृद्धिदर चालिस वर्षपछि पहिलो चोटि ऋणात्मक हुन पुग्यो । दोस्रो आर्थिक वर्ष पनि कोभिडको दोस्रो लहरका कारण आर्थिक वृद्धिदर ऋणात्मक नै नभए पनि न्यून हुने निश्चित छ । चौधौं योजनाका तीन वर्षको अवधिमा भएको उच्च पुँजी निर्माण तथा कर्जा वृद्धिले अर्थतन्त्र गर्माएको तर उत्पादन क्षमता वृद्धि भएअनुरूप माग सिर्जना नभएकाले पन्ध्रौं योजनाको पहिलो आर्थिक वर्ष २०७६७७ को कोभिडअगाडिका प्रथम आठ महिनामा कर्जा विस्तार र आर्थिक वृद्धिदर उल्लेख्य घटेको थियो । तसर्थ ओली सरकारलाई कोभिड१९ लाई कारण देखाई पन्ध्रौं योजनाको औचित्य र यसका लक्ष्यहरू हासिल गर्न नसकिएको पुष्टि गर्न छुट मिल्ने छैन । कोभिड महामारी नभएका खण्डमा पनि पन्ध्रौं योजनामा समेटिएका लक्ष्य तथा दीर्घकालीन सोचको सान्दर्भिकता थिएन । सो योजनामा समेटिएको दीर्घकालीन सोचअन्तर्गत नेपाललाई २०७५७६ को प्रतिव्यक्ति आय १,०४७ डलरबाट विक्रम संवत् २१०० सम्ममा प्रतिव्यक्ति आय १२,१०० डलर पुर्याएर उच्च आयस्तर भएको विकसित मुलुकमा स्तरोन्नति गर्ने परिकल्पना गरिएको छ । साथै विक्रम संवत् २०७९ मा अतिकम विकसित मुलुकबाट स्तरोन्नति हुने र विक्रम संवत् २०८७ मा मध्यम आयस्तरको मुलुकमा स्तरोन्नति हुने अन्तरिम लक्ष्यहरू पनि समेटिएका छन् । सो दीर्घकालीन सोचअन्तर्गत आगामी २५ वर्ष औसत १०५ प्रतिशतको वार्षिक आर्थिक वृद्धिदर हासिल गर्दै अर्थतन्त्रमा कृषि क्षेत्र, उद्योग क्षेत्र र सेवा क्षेत्रको योगदान क्रमशः ९ प्रतिशत, ३० प्रतिशत र ६१ प्रतिशत पुर्याउने परिकल्पना गरिएको छ । हाल अर्थतन्त्रमा ती क्षेत्रको योगदान क्रमशः २६४ प्रतिशत, १२५ प्रतिशत र ६११ प्रतिशत छ ।सम्भावना बोकेका दुई प्रमुख क्षेत्र विद्युत् र पर्यटनका हकमा विद्युत् उत्पादन १,०७४ मेगावाटबाट ४०,००० मेगावाट र प्रतिव्यक्ति बिजुली खपत १९८ किलोवाटबाट ३,५०० किलोवाट पुर्याउने लक्ष्य लिइएको छ । साथै पन्ध्रौं योजनाको अन्त्यसम्म पर्यटकको संख्या ११४ लाखबाट बढाएर ३५ लाख पुर्याउने लक्ष्य समेटिएको छ । आर्थिक उदारीकरणका चार दशकमा चीनले बर्सेनि औसत ९३ प्रतिशतका दरले आर्थिक वृद्धि हासिल गर्दै सन् १९८० को ३०७ डलर प्रतिव्यक्ति आयलाई २०२० मा १०,४८४ डलर पुर्याएको छ । सन् २००२ तिर चीनको प्रतिव्यक्ति आय (१,१४१ डलर) लगभग नेपालको अहिलेको प्रतिव्यक्ति आय (१,१९६ डलर) बराबर थियो र सम्भवतः सन् २०२२ सम्ममा १२,७०० डलर पुर्याएर चीन उच्च आयस्तर राष्ट्रमा स्थापित हुनेछ । विश्व बैंकको पछिल्लो वर्गीकरण (जुलाई २०२१) अनुसार १,०४६ डलरभन्दा कम प्रतिव्यक्ति आय हुने राष्ट्र निम्न आयस्तर, ४,०९५ डलरसम्म निम्नमध्यम आयस्तर, १२,६९५ डलरसम्म उच्चमध्यम आयस्तर र सोभन्दा माथिका उच्च आयस्तर मुलुकमा पर्ने गर्छन् । नेपालले पनि चीनले जस्तै दिगो आर्थिक वृद्धिका आधारमा २५ वर्षको अवधि (विक्रम संवत् २१००) मा सो लक्ष्य प्राप्त गर्ने परिकल्पना दीर्घकालीन सोचका रुपमा गरेको देखिन्छ । तर प्रतिव्यक्ति आय गणनामा आर्थिक वृद्धिदर मात्र नभएर जनसंख्या वृद्धिदर, मुद्रा विनिमय दर र मुद्रास्फीतिको पनि महत्त्वपूर्ण भूमिका रहन्छ । विगत १८ वर्षको अवधिमा चीनको औसत आर्थिक वृद्धिदर ८७ प्रतिशत, जनसंख्या वृद्धिदर ०५३ प्रतिशत, मुद्रास्फीति दर २६ प्रतिशत र चिनियाँ मुद्राको अधिमूल्यन (अप्रिसिएसन) १६७ प्रतिशत भएको छ भने, सोही अवधिमा नेपालको औसत आर्थिक वृद्धिदर ४३ प्रतिशत, जनसंख्या वृद्धिदर १२३ प्रतिशत, मुद्रास्फीति दर ७२ प्रतिशत र नेपाली मुद्राको अवमूल्यन (डिप्रिसिएसन) ५२५ प्रतिशत भएको छ । उच्च जनसंख्या वृद्धिदर र अधिक मुद्रा अवमूल्यनका कारण चीन बराबरको उच्च आर्थिक वृद्धिदर हासिल गरे पनि सो अवधिमा चीनजत्तिको प्रतिव्यक्ति आय पुर्याउन सम्भव हुँदैन । नेपाल र भारतबीच स्थिर विनिमय दर भएको, जनसंख्या वृद्धिदर र मुद्रास्फीति दर पनि उस्तै रहेकाले चीनभन्दा भारतको उदाहरण हाम्रा लागि उपयुक्त हुन्छ । सन् २००९ मा भारतको प्रतिव्यक्ति आय १,१२१ डलर (लगभग नेपालको अहिलेको प्रतिव्यक्ति आय बराबर) रहेकामा सन् २०२० मा १,९६५ डलर पुगेको छ र सन् २०२५ सम्म २,९०० डलर पुग्ने अनुमान छ । ११ वर्षको अवधिमा औसत ५६ प्रतिशत आर्थिक वृद्धि दरका बाबजुद भारतको प्रतिव्यक्ति आय दुई गुणाले पनि बढेको छैन । यो अवधिमा भारतको औसत जनसंख्या वृद्धिदर १३५ प्रतिशत, मुद्रास्फीति दर ६६ प्रतिशत रह्यो भने नेपालको औसत आर्थिक वृद्धिदर ४४ प्रतिशत, जनसंख्या वृद्धिदर ११२ प्रतिशत र मुद्रास्फीति दर ७५ प्रतिशत रह्यो । आपसमा स्थायी विनिमय दर रहेका भारतीय र नेपाली मुद्राको डलरको दाँजोमा ५३ प्रतिशत अवमूल्यन भएको छ । यसरी चीनले हासिल गरेको उच्च आर्थिक वृद्धिदर र भारतले विविध संरचनात्मक सुधारका कारण प्राप्त गरेको आर्थिक वृद्धिदरलाई आधार मान्दा समेत सन् २०३० सम्म नेपालले पाउनुपर्ने अन्तरिम लक्ष्य र विक्रम संवत् २१०० मा उच्च आयस्तर राष्ट्रमा स्तरोन्नति हुने दुवै लक्ष्य असम्भव र काल्पनिक देखिन्छन् ।मुलुकले सन् २०३० को लक्ष्य हासिल गर्न १२ वर्षको अवधिमा औसत ९२ प्रतिशत दरको वार्षिक आर्थिक वृद्धि गर्नुपर्छ भने त्यसपछिको १३ वर्षमा उच्च आयस्तर राष्ट्रमा स्तरोन्नति हुन औसत ११६ प्रतिशतका दरले बर्सेनि आर्थिक वृद्धि हासिल गर्नुपर्छ । पुरै २५ वर्षको अवधिलाई लिने हो भने औसतमा १०५ प्रतिशतको वार्षिक वृद्धिदर आवश्यक पर्छ । यी प्रक्षेपणमा जनसंख्या वृद्धिदर, विनिमय दर र मुद्रास्फीतिको प्रभावलाई समेटिएको छैन र अधिक मुद्रा अवमूल्यन हुन गए ती लक्ष्य हासिल गर्न अझ कठिन हुनेछ । साथै विभिन्न देशको आर्थिक विकासको अनुभवले मध्यम आयस्तरको जाल (मिडल इन्कम ट्र्याप) बाट निकास पाउन थप कठिन हुने देखिन्छ । राष्ट्रिय योजना आयोग जस्तो तथ्यांक, शोध र प्रमाणमा आधारित नीति बनाउने सर्वोच्च संस्थाले २५ वर्षको अवधिभर दुई अंकको उच्च आर्थिक वृद्धिदरको परिकल्पना गर्नु आफैंमा अत्यन्त अस्वाभाविक र अव्यावहारिक हो । हाम्रो यथार्थपरक लक्ष्य भनेको विक्रम संवत् २१०० सम्म उच्च आयस्तर नभई उच्चमध्यम आयस्तर (करिब ५,००० डलर प्रतिव्यक्ति आय) भएको राष्ट्रमा स्तरोन्नति हुनु हो । यसका लागि दुई दशकसम्म औसत ७ प्रतिशतसम्मको आर्थिक वृद्धिदर आवश्यक पर्छ । यसका अलावा दीर्घकालीन सोचअनुरूप विक्रम संवत् २१०० सम्म गरिबीको रेखामुनि रहेका नागरिकको संख्या शून्य (१ प्रतिशतभन्दा कम) मा झार्ने, नागरिकको औसत आयु ८० वर्ष पुर्याउने, औपचारिक रोजगारीको हिस्सा ७० प्रतिशत पुर्याउने, आधारभूत सामाजिक सुरक्षा शतप्रतिशत जनतामा पुराउनेजस्ता थुप्रै अपत्यारिला तथा मनगढन्ते लक्ष्यहरू पन्ध्रौं योजनामा समेटिएका छन् । सामान्यतः राज्यले प्रस्तुत गर्ने लक्ष्यहरू केही हदसम्म महत्त्वाकांक्षी हुनु स्वाभाविक भए पनि राष्ट्रको महत्त्वपूर्ण दस्ताबेज नै औचित्यहीन हुने गरी प्रस्तुत गर्नु ठीक होइन । केही लक्ष्य त सामाजिक तथा आर्थिक हिसाबले अत्यन्तै सम्पन्न नर्डिक राष्ट्रहरूसहित अमेरिका, जर्मनी, बेलायत र जापानजस्ता विश्वका अत्यन्त प्रभावशाली राष्ट्रले मात्र हासिल गर्ने खालका छन् । हाम्रो लक्ष्यअनुरूप प्रतिव्यक्ति आय १२,१०० डलरसरह हुने रोमानिया, मलेसिया, क्रोसिया, चिली र पानामाजस्ता राष्ट्रहरूका ती सूचक निकै तल छन् । यस्तो अव्यावहारिक योजनाले राष्ट्रिय योजना आयोगको सान्दर्भिकता र सरकारको नागरिकप्रतिको उत्तरदायित्वको अवमूल्यन गरेको छ । यी दृष्टान्तहरूले के देखाउँछन् भने, पन्ध्रौं योजनामा समेटिएको दीर्घकालीन सोच कुनै पनि कोणबाट व्यावहारिक र यथार्थपरक छैन । न नीतिगत न कार्यान्वयन औचित्य भएको राष्ट्रको यस्तो महत्त्वपूर्ण योजना एउटा राजनीतिक पार्टीको दस्ताबेजमा सीमित हुन पुग्नु दुर्भाग्यपूर्ण हो । संविधान जारी भएपछिको दुईतिहाइनिकट सरकारले प्रस्तुत गरेको पहिलो योजना ऐतिहासिक राष्ट्रिय योजना बन्ने अवसरबाट चुकेको छ । तसर्थ, अघिल्लो सरकार बाहिरिएलगत्तै दीर्घकालीन सोचको सान्दर्भिकता पनि औचित्यहीन बनेको छ । नीतिगत दस्ताबेज यथार्थपरक भए सबै निकायबाट रिफरेन्सका रूपमा प्रयोग हुने र राज्यको हरेक क्षेत्र नीतिगत रूपमा प्रेरित र निर्देशित हुने थियो, सरकार परिवर्तन भए पनि योजनाका प्रमुख आधार र लक्ष्यहरू सान्दर्भिक हुने थिए र तिनले निरन्तरता पाउने थिए । यस्तो काल्पनिक योजनाले राष्ट्रिय योजना आयोग जस्तो गरिमामय संस्थाकै अवमूल्यन गरेको छ । पछिल्लो सरकारले सक्षम युवा विज्ञहरूलाई राष्ट्रिय योजना आयोगको जिम्मेवारी सुम्पेर राम्रो परम्पराको थालनी गरेको छ । थुप्रै चुनौतीबीच युवा अर्थशास्त्री डा विश्व पौडेल राष्ट्रिय योजना आयोगको उपाध्यक्ष नियुक्त भएका छन् । उनको पहिलो चुनौती तथा प्राथमिकता हो तीन वर्ष ओझेलमा परेको योजना आयोगलाई पुनःस्थापित गर्नु । दोस्रो, कोभिड महामारीको अवस्थामा देशको अर्थतन्त्रलाई उकास्न आयोगले प्रदान गर्न सक्ने नवीनतम नीतिगत मार्गदर्शन हो । तेस्रो, मध्य र दीर्घकालीन दिगो विकासका लागि गर्नुपर्ने दोस्रो चरणको संरचनात्मक सुधारको पहिचान र थालनी हो । चौथो, योजना आयोगले दुई वर्षअगाडि तयार पारेको पन्ध्रौं योजनामा समेटेका र दीर्घकालीन सोचअनुरूप तय गरिएका लक्ष्यहरूको पुनरावलोकन र व्यावहारिक परिमार्जन हो । राष्ट्रिय योजना आयोगले गर्नुपर्ने थुप्रै काम छन् । आयोगमा समान र नवीनतम सोच भएका सक्रिय तथा सक्षम विज्ञहरूको राम्रो समूह बने तथ्यांक, शोध र प्रमाणमा आधारित नीति तथा योजना तर्जुमा र शोधलाई आवश्यक महत्त्वपूर्ण तथ्यांक र सूचकहरू संस्थागत गरी देश विकासमा सार्थक योगदान गर्न सकिन्छ । राष्ट्रिय योजना आयोगको पहल र सक्रियतामा सातवटै प्रादेशिक योजना आयोगहरू, विविध शोधमूलक सार्वजनिक तथा गैरसरकारी संस्थाहरू, विश्वविद्यालय र विशेष गरी निजी क्षेत्रलाई सहभागी हुन प्रेरित गर्दै सम्पूर्ण सरोकारवालाहरूबीच सहकार्य गरेर दीर्घकालीन महत्त्वका विषयहरूमा सार्थक शोध गरी नीतिगत सुधारका कार्यक्रमहरू अगाडि बढाउने मार्ग प्रशस्त गर्न सकिन्छ ।गौचन आईआईडीएसका कार्यकारी निर्देशक हुन् ।"
क्लाइमेट कोड रेड : अग्रपंक्तिमा नेपाल,"गत सप्ताहान्त बाहिर बर्खे झरी पर्दै गर्दा मैले जलवायुसम्बन्धी अन्तरसरकारी समिति (आईपीसीसी) को बढ्दो भूमण्डलीय तापक्रमको प्रभावसम्बन्धी नयाँ प्रतिवेदन पढ्ने मौका पाएँ । जलवायु परिवर्तनको सबैभन्दा पूर्ण र तथ्यमा आधारित यो मूल्यांकनले महत्त्वाकांक्षी जलवायु कार्यबिनाको भविष्य कस्तो डरलाग्दो हुन्छ भन्ने विषयमा एउटा चित्र प्रस्तुत गरेको छ । संसारभरिका वैज्ञानिकहरू हामी मानिसले पृथ्वीमा पहिलेभन्दा तीव्र गतिमा भूमण्डलीय तापक्रम बढाइरहेका छौं भन्नेमा सहमत छन् । औसत तापक्रम प्रतिवर्ष कम्तीमा १५ डिग्री सेल्सियसले बढिरहेको छ । यसलाई सम्बोधन गर्न कुनै सकारात्मक कार्य नगर्ने हो भने यो वृद्धि ५ डिग्री सेल्सियससम्म पुग्न सक्छ । फलस्वरूप बाढी, खडेरी, तातो हावा र वनडढेलो झन् धेरै हुन सक्छ । उक्त प्रतिवेदनअनुसार, हिमाली क्षेत्रमा तराईमा भन्दा दुई गुणा छिटो तापक्रम वृद्धि भइरहेको छ । हिमनदीहरू अभूतपूर्व गतिमा खुम्चिँदै छन् । परिणामतः जोखिममा रहेका समुदायहरूले विनाशकारी बाढी, खडेरी, पहिरो र नयाँ रोगहरूको प्रकोपसँग जुध्नु परिरहेको छ । त्यसैले, खासगरी आफ्नो ६० प्रतिशत जनसंख्या जलवायु परिवर्तनको जोखिममा रहेको नेपालका लागि कोड रेड अनपेक्षित विषय होइन । यही कारण कोप२६ का लागि अध्यक्ष तोकिएका आलोक शर्माले सबैभन्दा बढी जोखिममा रहेकाहरूलाई परेको प्रभाव र त्यसबाट बच्न गरिएका कामहरूको अवलोकन गर्न केही समयअघि नेपालको भ्रमण गरेका थिए ।कोप२६ का लागि संयुक्त अधिराज्य बेलायतकी रिजिलियन्स च्याम्पियन एनमारी ट्रेभेलियनको सन्देश थियो, संयुक्त अधिराज्य बेलायतले कोप२६ को अध्यक्षता लिँदा सबैभन्दा जोखिममा रहेका समूहलाई जोगाउनु सबैभन्दा पहिलो प्राथमिकता हो । विश्वका नेताहरूले विज्ञानको कुरा सुन्नुपर्छ र हाम्रो परिवर्तनशील जलवायुसँग अनुकूलन गर्न मिलेर काम गर्नुपर्छ । त्यसैले नेपाललाई जलवायु उत्थानशीलता र विपत् तयारीका लागि १० करोड बेलायती पाउन्ड (करिब १६ अर्ब रुपैयाँ) बराबरको सहयोग गरी भविष्यमा आइपर्ने विपत्हरूलाई सम्बोधन गर्ने नेपालको क्षमता बढाई स्थलगत रूपमा जलवायु कार्यलाई सघाउन नेपाल सरकारसँग मिलेर काम गर्न पाउँदा म गौरवान्वित भएकी छु । यी विषयहरूबारे सम्माननीय राष्ट्रपति विद्यादेवी भण्डारीसँग अघिल्लो हप्ता कुरा गर्ने अवसर पाएकामा म खुसी छु । हामीले जलवायु परिवर्तनसम्बन्धी नेपालको दीर्घकालीन योजना र यसभन्दा बढी गर्न सकिने कामबारे छलफल गर्यौं । जलवायु परिवर्तनबाट हुने क्षति र हानि कम गर्ने, स्वच्छ ऊर्जा व्यापारमा लगानी बढाएर वनजंगलमार्फत भविष्यमा उत्सर्जन घटाउने नयाँ उपायहरू पनि हाम्रो छलफलका विषय थिए । नयाँ विश्लेषणले नेपालले वातावरण जोगाउने काम गर्दा आर्थिक वृद्धिमा सम्झौता गर्नुपर्ने अवस्था नरहेको देखायो । किनभने, उपयुक्त लगानी र नीतिहरू लागू गर्ने हो भने नेपालमा हरित, उत्थानशील र समावेशी तरिकाले पनि उच्च आर्थिक वृद्धि हासिल गर्न सकिन्छ । उदाहरणका लागि, खाना पकाउन बिजुलीको प्रयोगलाई व्यापक बनाउन केही नीति लागू गर्ने हो भने यसले महिलामा दाउरा संकलनको बोझ घटाउँछ र स्वच्छ जलविद्युत् ऊर्जाको माग पनि बढाउँछ । विद्युतीय सवारीमा कर घटाउने हो भने आयातित इन्धनमाथिको निर्भरता घट्छ, कोइलाबाट चल्ने इँटाभट्टाहरूलाई विद्युत्बाट चल्ने बनाउन सके नेपालका सहरहरूमा वायु प्रदूषण घटाउन सकिन्छ । नेपालले वनजंगल, खेतबारी र नदीको प्रवाहमा लगानी गरेर रोजगारी र राजस्व वृद्धि गर्नुपर्छ । पर्यटनबाट दिगो आम्दानीका लागि आवश्यक बासस्थानहरूमा क्षति नपुर्याई बाढी र खडेरीको असर रोक्ने उपाय पनि खोज्नुपर्छ । निजगढ विमानस्थलको निर्माण एउटा राम्रो उदाहरण हो । यस क्षेत्रका वनजंगल र जैविक विविधतालाई संरक्षण गर्दा बढी लाभ हुन्छ कि विमानस्थल बनाउँदा भन्ने तुलनात्मक मूल्यांकन गर्दा सही निर्णय लिन उपयोगी तथ्यांकहरू पाइन सक्छन् । अल्पकालीन रूपमा कोभिड१९ को महामारीसँग लड्नु नै प्राथमिकता हो भन्ने म बुझ्छु । संयुक्त अधिराज्यमा पनि अवस्था यस्तै छ । तर, महामारीबाट पुनर्लाभ पाउनु एउटा अवसर पनि हो । उदाहरणका लागि, पुनर्लाभ योजनाकै अंशका रूपमा संयुक्त अधिराज्यले सन् २०३० सम्ममा ६८ प्रतिशतले उत्सर्जन घटाउने र २० लाख हरित रोजगारी अवसर सिर्जना गर्ने योजना बनाएको छ । नेपाललाई पनि त्यस्तै अवसरहरूको पहिचान गर्न सहयोग पुर्याउन संयुक्त अधिराज्यले विकास साझेदार, निजी क्षेत्र र सरकारसँग हरित, उत्थानशील र समावेशी पुनर्लाभमा लगानी गर्न काम गरिरहेको छ । विकास साझेदारहरूले नेपाललाई यसको हरित पुनर्लाभलाई सहयोग पुर्याउन, भविष्यका विकासनिर्माणले उत्सर्जन होइन सबैलाई लाभ पुग्ने गरी उत्थानशीलता बढाउँछन् भन्ने सुनिश्चित गर्ने गरी लगानीको थप ४२ अर्ब डलर सहयोग पहिचान गरेका छन् । वनजंगल, स्वच्छ ऊर्जा, विपत् तयारी र जलवायु अनुकूलनका क्षेत्रमा भएका प्रभावशाली आधारशिलामा टेक्दै नेपालले गर्नुपर्ने काम धेरै छन् । विकास साझेदारहरूबाट थप उपाय र सहयोग प्राप्त गरी उत्सर्जनसम्बन्धी अझै थप महत्त्वाकांक्षी लक्ष्यहरूमा आधारित रहेर नेपाली जनतालाई सम्भावित विपत्हरूबाट जोगाउने गरी आफ्ना प्राकृतिक स्रोतलाई संरक्षण गर्न लगानी बढाएर आफ्नो अर्थतन्त्र वृद्धि हुने योजना प्रस्तुत गर्दै नेपाल कोप२६ मा विश्वनेता बन्न सक्छ ।नेपालले आकांक्षा विस्तारको निर्णय गर्न सके कोप२६ का लागि राम्रो दृष्टान्त बन्नेछ । यसले आफ्नो क्षेत्र र बाहिर पनि उदाहरण पेस गर्न सक्छ । खासगरी हिन्दुकुश हिमालयका अन्य देशसँगै हिमालका विषयहरूमा अगुवा र उदाहरणीय बन्ने काम गर्न सक्छ । कोप अध्यक्ष तोकिनुभएका आलोक शर्माले भनेअनुसार, सन् २०३० सम्ममा उत्सर्जन घटाउने महत्त्वाकांक्षी लक्ष्य तय गरेर र नेट जिरोसम्म पुग्ने दीर्घकालीन रणनीति बनाएर हामीले यसो गर्न सक्छौं । आईपीसीसीले आफ्नो कोड रेड रिपोर्टमा प्रस्ट पारेअनुसार, महत्त्वाकांक्षी काम गर्ने समय अहिले नै हो । काम गर्न सम्भव छ । पोलिट नेपालका लागि बेलायती राजदूत हुन् ।"
खानेकुराको चेत,"सच्याउने प्रयास बिराएको बाटो सच्याउन हाम्रो समाजमा धेरै पहिलेदेखि विभिन्न काम भइरहेका छन् । खाद्य प्रणालीलाई दिगो र स्वास्थ्यवर्द्धक बनाउन अनि यसैका आधारमा स्वास्थ्य जटिलता सम्बोधन गर्न गरिएका प्रयास नै हाम्रो परम्परागत खाने संस्कृतिका आधारहरू हुन् । यो संस्कृति खाना र खेतीपातीसँग जोडिएका हाम्रा सबै व्यवहारमा झल्कन्छ । चाडबाड र सामाजिक संस्कारमा पनि यसलाई सजिलै देख्न सकिन्छ । सन्तुलित र विविध खानाको संस्कृति बसाउने पूर्वजको सम्मान र यस्तो मौलिक ज्ञानको खोज र प्रवर्द्धन गर्नुपर्छ । सबै समुदायमा हरेक दिन यस्ता कर्म आत्मसात् गरेका अभ्यास भेटिन्छन् । यी सबैले हाम्रो जीवनमा खाना र खेतीपातीका बारेमा हाम्रा पूर्वजको दूरदर्शिता र बुद्धिमत्ता देखाउँछन् । आदिवासी जनजाति समुदायका खाने संस्कृति र वर्षैभरिका चाडपर्वका खानेकुराका परिकारले समाजमा रहेको खानेकुराको विविधता देखाउँछन् । आमकिसान र खाना संस्कृतिको सीमान्तीकरणसँगै कतिपय मौलिक ज्ञान, सीप र अभ्यास ओझेलमा परेका छन्, कति त लोप नै भइसके । खानेकुराका कारण उत्पन्न स्वास्थ्य जटिलताको सामना गरिरहँदा यो वास्तविकताले झनै पिरोलेको छ । हिप्पोक्रेटिसले आजभन्दा २५०० वर्ष पहिले भनेका थिए, औषधि नै खाना हो र खानामै औषधि छ । तर, यसको मर्म अझै हामीले बुझ्न सकेका छैनौं । विडम्बना, हाम्रा खानासम्बन्धी मौलिक ज्ञान र सीपलाई परचक्री व्यापारीले क्षति पुर्याइरहेका छन् । व्यापार प्रवर्द्धनका लागि राज्यले नै नीतिगत रूपमै व्यापारीहरूलाई सहयोग गर्नाले, हाम्रो भान्साका मौलिक खाना विस्थापित भइरहेका छन् । अब मौलिक खानाको पुनर्जीवनको प्रयास निरन्तर अगाडि बढाउनुपर्छ । यसका बारे विश्वभरि नै अनुसन्धान हुने गरेको छ । ती अध्ययनको निचोड हुने गर्छ खाना नै ओखती । नेपालले पनि यस्ता अध्ययनअनुसन्धानलाई प्राथमिकतामा राख्नुपर्छ । खाना, पाचनप्रक्रिया र स्वस्थ शरीरका विविध आयाममा तथ्यगत आधारहरूको खोजी आवश्यक छ । विविधतायुक्त खानाको मर्मसामान्यतः अन्न, गेडागुडी, फलफूल, हरियो सागपात, अन्डा, माछामासु र दूध हाम्रो मुख्य खाना हुन् । पहिला यस्ता खानेकुराको स्थानीय खाने परम्परा र संस्कृतिअनुसार सामान्य प्रशोधन गर्ने र परिकार बनाउने चलन थियो । मौसमी विविधतायुक्त खानेकुरालाई गुण, प्रभाव, शारीरिक अवस्थाका आधारमा सन्तुलित आहार बनाउने परम्परा अझै कतिपय समुदायमा चलनचल्तीमै छ । परम्परागत खानेकुरामा, खासगरी ढुसी र ब्याक्टेरियाजस्ता सूक्ष्म जीव हुर्काउने र खाने चलन पुरानै हो । गालेको अचार तथा गाउँघरमा मर्चा राखेर बनाएको जाँड यस्ता सूक्ष्म जीवको प्रवर्द्धन गरिएका खानेकुरा हुन् । यही ज्ञानका आधारमा अमिल्याइएका अचार, गुन्द्रुक, किनेमा, जाँड, दहीजस्ता सूक्ष्म जीव हुने खाना खाने चलन बसेको हो । यस्ता खानेकुरा खाँदा मुख्यतः सूक्ष्म जीवाणुका लागि चाहिने खानयोग्य कुरामा ध्यान दिनुपर्छ । किनकि हाम्रो पेटमा भएका यस्ता जीवले नै खानाबाट हाम्रो शरीरलाई स्वस्थ बनाउन रातदिन काम गर्छन् । उदाहरणका लागि, हाम्रो शरीरमा रहेको लाभकारी सूक्ष्म जीवहरूले रेसादार खाना मन पराउँछन् । सम्बद्ध अध्येताहरूका अनुसार यस्तो रेसादार खानाबिना यी हाम्रो पेटमा बस्न सक्दैनन् । किनकि यस्ता रेसादार खाना नै यस्ता जीवहरूका लागि उपयुक्त आश्रयस्थल हुन् । सँगै हामीले सकेसम्म खनिज, प्रोटिन, भिटामिन र कार्बोहाइड्रेट भएको सन्तुलित खानेकुरा खानुपर्छ, जसबाट हामीलाई चाहिने सबै तत्त्व उपलब्ध हुन सकोस् । सकेसम्म विविधतायुक्त खानेकुरामा जोड दिनुपर्छ । जति धेरै विविध खानेकुरा खायो, त्यति नै रोग प्रतिरोधात्मक क्षमता बढ्छ । यस अर्थमा हाम्रो पेट प्रकृतिजस्तै विविध सूक्ष्म जीवको बासस्थानसमेत हो । हावा र पानीपछि खानेकुरा हाम्रो दैनिकीमा नभई नहुने चिज हो । विडम्बना, खानेकुराको मूलस्रोत खेतीपाती र स्वस्थ खानाका सबै व्यवहार उपेक्षित हुँदै गइरहेका छन् । हामी यी सबैको मर्म बिर्सेर परचक्रीका विषाक्त खेतीपाती र खाद्य संस्कृतिमा अभ्यस्त भइरहेका छौं । आधुनिक विज्ञानको व्यापारिक दुरुपयोगसँगै, फाइदाका लागि मात्र खेतीपाती गर्ने चलन बढेको छ । एकातिर, पोषण बढाउने नाममा धेरै नाफा सजिलै बनाउन सकिने खेतीपाती प्रविधिको विस्तार भएको छ, अर्कातिर पोषणको अभाव हुने जिकिर गर्दै यिनैमा कृत्रिम रासायनको मिसावटबाट पत्रु खानाका ठूला व्यापार सञ्चालनमा छन् । विकृत खानेकुराको बजार र विषाक्त खेतीलाई परिवर्तन नगरी स्वच्छ खेतीबाट स्वस्थ खानेकुरा उत्पादन गरी सन्तुलित र पोषणयुक्त खाना खान सम्भव छैन । अहिले देखिरहेका स्वास्थ्य समस्याको पनि समाधान हुँदैन । यसतर्फ समयमै सचेत नहुने हो भने, भावी पुस्ताले अहिलेको भन्दा थप जटिल र कष्टकर जीवन बिताउनुपर्नेछ ।"
४७ कोषको ८१ अर्ब रुपैयाँ उपयोगविहीन,जम्मा ८० अर्ब ६३ करोड ३० लाख १९ हजार
मन्त्रीहरूको स्वार्थमा निगममा सधैं अयोग्य विज्ञ,"(काठमाडौं)  विगतका विभिन्न घटनाक्रमका कारण नेपाल आयल निगम भन्नेबित्तिकै सर्वसाधारणले बेथिति शब्द सम्झिहाल्ने गरेका छन् । यहाँ नियुक्ति पाउने व्यक्ति निगम सुधारभन्दा आफ्नो स्वार्थपूर्ति गर्नेतर्फ लाग्ने गरेका कारण यस्तो अवस्था सिर्जना भएको हो । यसले निगमको छवि दिन प्रतिदिन गिर्दै गएको सरोकारवाला बताउँछन् । निगमको नियामक निकायको प्रमुख व्यक्ति मन्त्रीले नै निगममा आफूखुसी विज्ञ नियुक्ति गर्दा संस्थानको साख गिरिरहेको हो । विज्ञ नियुक्तिमा पछिल्लो उदाहरण हुन् सहदेव बोगटी ।उद्योग वाणिज्य तथा आपूर्ति मन्त्रालयबाट बाहिरिँदै गर्दा पूर्वमन्त्री लेखराज भट्टले बुढीनन्दा नगरपालिका५ बाजुराका बोगटीलाई निगम सञ्चालक समितिमा नियुक्त गरे । विज्ञका रूपमा २०७७ माघ ११ मा नियुक्ति पाएका बोगटीसँग पेट्रोलियम क्षेत्रबारे भने ज्ञान छैन । मन्त्रालय स्रोतका अनुसार बोगटीले मन्त्रालयमा पेस गरेको बायोडाटामा शिक्षा (अध्ययन) सम्बन्धी विषय उल्लेख छैन । २०७५ माघ ६ मा ग्रामीण खानेपानी तथा सरसफाइ कोष विकास समिति सदस्य रहेका उनी २०६८ देखि २०७० सालसम्म खप्तड क्षेत्र पर्यटकीय विकास समितिको अध्यक्ष रहेको उल्लेख छ ।२०५० देखि २०५२ मा ग्रामीण विकासका लागि सामाजिक कार्यकर्ताका रूपमा बाजुरामा काम गरेको बायोडाटामा उल्लेख छ । उनी इन्धन क्षेत्रका ज्ञाता होइनन् । यसरी राजनीतिक भर्ती केन्द्र बनाउँदा निगमको साख सुध्रिन नसकेको पूर्ववाणिज्य सचिव पुरुषोत्तम ओझाले बताए । निगम सञ्चालक समितिको विज्ञ पेट्रोलियम विज्ञान, पेट्रोलियम क्षेत्रका विषयमा पढेको र व्यवस्थापकीय क्षमता भएको चाहिन्छ । अहिले इन्धनको मूल्य बढिरहेको छ, त्यसमा सही सल्लाहसुझाव दिन सक्ने व्यक्ति आवश्यक हो, उनले भने, निगम मात्रै होइन, अरू संस्थानमा पनि विज्ञका नाममा राजनीतिक नियुक्ति गर्ने गरिएको छ । संस्थानलाई कार्यकर्ता भर्ती केन्द्र बनाइएको छ ।राजनीतिक रूपमा नियुक्ति पाएका विज्ञ बोर्डमा आएर संस्थानको दीर्घकालीन सुदृढीकरणभन्दा आफ्नै स्वार्थपूर्तिमा लाग्ने गरेको उनको दाबी छ । विज्ञलाई भत्ताबाहेक तलब सुविधा हुँदैन । गाडी भने पनि प्रयोग गर्छन्, पूर्वसचिव ओझाले भने, तर अनसिन सुविधा लिन्छन् । कर्मचारी अनि महाप्रबन्धकसँग बार्गेनिङ गरेर सुविधा लिने पनि हुन्छन् ।ओझाका भनाइमा निगमका कर्मचारी पनि सहमत छन् । निगममा विज्ञ पद रिक्त भएपछि नियुक्तिका लागि तालुक उद्योग वाणिज्य तथा आपूर्ति मन्त्रालयमा पत्र पठाइन्छ । त्यसपछि मन्त्रालयले विज्ञ नियुक्ति गर्छ । सञ्चालक समिति बैठक हुँदा विज्ञले बैठक भत्तास्वरूप ४ हजार रुपैयाँ पाउने निगम स्रोतको भनाइ छ । महिनामा औसत दुईतीन वटा मात्रै बैठक हुन्छन् । विज्ञ सदस्यलाई कार्यालय प्रयोजनका लागि सवारीसाधन उपलब्ध गराइन्छ । सञ्चालक समिति भनेको पावर सेन्टर हो । नीतिनियम बनाउने, पद नै ठूलो भएकाले डिपो भिजिटिडका लागि भने सवारी दिइन्छ, निगमका एक अधिकारीले भने, डिपो, डिलरदेखि पम्पसम्म विज्ञको नेटवर्क विस्तार हुन्छ ।बोगटी मात्रै होइन, यसअघि अरूले पनि मन्त्रीकै स्वार्थमा विज्ञ नियुक्ति पाएका थिए । बोगटीभन्दा अगाडि अरविन्द्र अग्रवाल विज्ञका रूपमा नियुक्त भएका थिए । उनी पेट्रोलियम व्यवसायी हुन् । उनलाई तत्कालीन आपूर्तिमन्त्री शिवकुमार मण्डलले नियुक्त गरेका थिए । अग्रवाल अगाडि देवी बराल विज्ञ भएर आएका थिए । उनलाई तत्कालीन मन्त्री शंकर कोइरालाले नियुक्त गरेका थिए । बरालअघि जगत सिंखडा विज्ञका रूपमा थिए । उनले पनि मन्त्रीकै आदेशमा नियुक्ति पाएको निगमका अधिकारीहरू बताउँछन् । मन्त्रीले नियुक्त गरेपछि विज्ञहरू मन्त्रीकै भिजनअनुसार चल्ने भए । जसलाई नियमन गर्नुपर्ने हो, त्यही संस्थाको प्रतिनिधिलाई विज्ञ बनाउँदा बजार कसरी स्वच्छ अनि पारदर्शी हुन्छ, पूर्वसचिव ओझाले भने, निगम मात्रै होइन, सबै संस्थानको अवस्था उस्तै छ । उपभोक्ता हित संरक्षण मञ्च नेपालका अध्यक्ष ज्योति बानियाँले पनि योग्यता नभएको व्यक्तिलाई विज्ञ बनाउँदा स्वार्थ बाझिने बताए । योग्यता नभएको व्यक्ति पठाउनु भनेको मन्त्रीको प्रतिनिधित्व गर्दै डिल गर्नका लागि विज्ञ पठाउने हो । यो सुशासन, संस्था र जनताका लागि उचित होइन, बानियाँले भने, कुनै पनि संस्थामा सम्बन्धित विषय विज्ञ आवश्यक हुन्छ ।अधिवक्तासमेत रहेका बानियाँले उपभोक्ता हित संरक्षण मञ्च नेपालका तर्फबाट यस विषयमा निगमलाई विपक्षी बनाएर रिट दायर गरेको छ । मञ्चका तर्फबाट अधिवक्ता जयप्रसाद पौडेल निवेदक रहेको रिटमा बोगटी त्यस संस्थामा सम्बन्धित विषयका ज्ञाता नभएको र यसले उद्योग वाणिज्य तथा आपूर्ति मन्त्रालयसम्बद्ध सार्वजनिक निकायका पदाधिकारीे नियुक्ति र मनोनयनसम्बन्धी निर्देशिका २०७७ को दफा २ (ज) र दफा (३) को योग्यता उल्लंघनको कानुन प्रश्न उठाइएको छ ।सस्थानहरूमा विज्ञ नियुक्तिको योग्यता तोकिपाऊँ । विज्ञका लागि मानक पाऊँ । को हुनुपर्ने, को हुनु नपर्ने मापदण्ड तोकिपाऊँ भनेर रिट दायर गरेका छौं, बानियाँले भने, मुद्दाको फैसला बिहीबार हुन्छ ।"
नेप्सेका सीईओ साउदले दिए राजीनामा,काठमाडौं (कास) नेपाल स्टक एक्सचेन्ज (नेप्से) का प्रमुख कार्यकारी अधिकृत (सीईओ) चन्द्रसिंह साउदले राजीनामा दिएका छन् । अर्थ मन्त्रालयका वित्तीय क्षेत्र व्यवस्थापन तथा संस्थान समन्वय महाशाखा प्रमुख दीर्घराज मैनालीसमक्ष मंगलबार साउदले राजीनामा बुझाएका छन् । सहसचिव मैनाली नेप्सेका अध्यक्षसमेत हुन् ।साउदमाथि सर्वोत्तम सिमेन्टको ओटीसी माध्यमबाट सेयर खरिद गरेको आरोप लागेको थियो । सोही विषयमा अर्थ मन्त्रालयले उनलाई स्पष्टीकरण सोधेको थियो । थप छानबिनका लागि अर्थले समितिसमेत गठन गरेको थियो । साउदले बुझाएको राजीनामा कार्यकारीका हैसियतमा आफूले पदीय मर्यादा विपरीत कुनै काम नगरेको दाबी गरेका छन् । अनुसन्धान कार्यमा सहयोग पुर्याउन राजीनामा दिएको उनको भनाइ छ । उनको कार्य अवधि सकिन एक महिना मात्रै छ ।
गुलशनले देखाएका सम्भावना,"(काठमाडौं)  नेपाली क्रिकेट टोली आईसीसी विश्वकप लिग २ का खेल खेल्न मंगलबार ओमान भ्रमणमा लागेसँगै धेरैका मनमा एउटा कौतूहल छाएको छ । पहिलो पटक राष्ट्रिय टोलीमा स्थान बनाएका तीव्र गतिका बलर गुलशन झाले मौका पाउलान् त ?घरेलु प्रतियोगितामा दुई खेलको मात्र अनुभव बोकेका गुलशनको नेपाली टोलीमा प्रवेशले तरंग ल्याएको छ । अमेरिका र ओमानसँग लिग २ का २२ गरी चार खेल खेल्नेछ । त्यसअघि नेपालले भ्रमणमा पपुवा न्युगिनीसँग दुई एकदिवसीय अन्तर्राष्ट्रिय खेल खेल्दा कम्तीमा गुलशनको सम्भावना देखिन्छ ।ओमान जानुअघि नेपालले आइतबार कीर्तिपुरमा अन्तिम प्रशिक्षण गरेको थियो । सिनारियो प्रशिक्षणमा गुलशनले नेपालका माथिल्लोक्रमका ब्याट्सम्यानलाई लगातार बलिङ गरिरहेका थिए । त्यसले उनको ओमानमा खेल्न पाउने सम्भावना नदेखिएको होइन । अर्का तीव्र गतिका बलर विक्रम सोब ५ वर्षदेखि नेपाली टोलीमा आउने जाने भइरहेका छन् । उनले अझै आधिकारिक डेब्यु को मौका नपाएका उदाहरण पनि छन् । त्यसैले गुलशनको सम्भावनालाई लिएर यसै भन्न सकिने आधार छैन । प्रशिक्षक डेभ ह्वाटमोरले तीव्र बलरमाथि विश्वास देखाउँदै आएका छन् । वैशाखमा नेदरल्यान्ड्सविरुद्धको त्रिदेशीय ट्वान्टी२० क्रिकेटको फाइनलमा उनले चार तीव्र गतिका बलर खेलाएका थिए । ह्वाटमोरले ६ फिट १ इन्च अग्ला १७ वर्षे यी बलरमाथि पनि यही विश्वास र सम्भावना देखेका हुन् । गुलशन धेरै राम्रो सम्भावना भएका खेलाडी हुन् र उनमा ठूलो क्षमता छ । उनी युवा छन् र सिक्नका लागि आतुर छन्, ह्वाटमोरले आफ्नो नयाँ खेलाडीबारेमा भने ।सर्लाही मलंगवाका उनी सन् २०१६ मा क्रिकेट सिक्न भारत लागे । झारखण्डको राँचीस्थित अरुणोदय क्रिकेट एकेडेमीमा ४ वर्ष उनले प्रशिक्षण लिए । पूर्वरणजी खेलाडी अरुण विधार्थीसँग उनले प्रशिक्षण लिए । विधार्थीकै प्रशिक्षणप्राप्त इशान किसन अहिले भारतमा चम्किएका खेलाडी हुन् । गुलशनले भने, प्रशिक्षक (ह्वाटमोर) ले यदि मौका पाएको खण्डमा दबाब नलिईकन खेल्न भन्नुभएको छ, जे सिकेका छौं, मैदानमा त्यही देखाउन खोज्नु र आनन्द लिएर खेल्नु भन्नुभएको छ । काठमाडौं आएर नेक्सस क्रिकेट एकेडेमीमा उनले दुई साता कलाम अली र शशी केशरीसँग प्रशिक्षण लिएका थिए । लामो दौडिएर बलिङ गर्ने भएकाले उनलाई हाम्रो एकेडेमीमा रनअप नै पुग्दैनथ्यो, केशरीले गुलशन सिक्न आएको दिन सम्झिए । पुलिस टोली माघमा प्रधानमन्त्री कप तयारीका लागि त्रिवि क्रिकेट मैदान कीर्तिपुरमा नेट प्रशिक्षण गरिरहेको थियो । सर्लाली जिल्ला क्रिकेट संघका अध्यक्ष एवं नेपाल क्रिकेट संघका सदस्य माधव कर्माचार्यले पुलिसका प्रशिक्षक मनोज कटुवाल र विजयकुमार धिताललाई गुलशनका बारेमा बताएका थिए । त्यसपछि पुलिसले गुलशनलाई ट्रायल का लागि बोलाएको हो । मूलपानीमा पुलिसको दुई टिम बनाएर तयारी म्याच खेलाउँदा गुलशनको जाँचिने अवसर आयो । स्लग गर्दा १२ बल खेलेपछि नै उनी आउट भए, ब्याटिङ पनि राम्रो छ भनेर उनलाई ४५ नम्बरमा पठाएका थियौं । बलिङले चाहिँ एकदमै प्रभावित बनाएको थियो, पुलिसका सहायक प्रशिक्षक धितालले भने, ३५ ओभरको त्यो तयारी खेलमा उनले आफ्नो भागको पूरै ७ ओभर बलिङ गर्दै तल्लोक्रमका २ विकेट लिएका थिए ।गुलशनको पेस पनि राम्रो देखेपछि पुलिसलाई पनि खोजेजस्तै थियो । ललितसिंह भण्डारी मोटरसाइकल दुर्घटनामा गम्भीर घाइते भएकाले गुलशनलाई आफ्नो टिमबाट खेलाउने निधोमा पुगे प्रशिक्षक कटुवाल र धितालसहित पुलिस टोली । पुलिसको महाराजगन्जस्थित विकेटमा गुलशनले अभ्यासमा अझै राम्रो पेस देखाए । फागुनमा सम्पन्न काठमाडौं मेयर कप उनले घरेलु क्रिकेटमा खेलेको पहिलो प्रतियोगिता थियो । काठमाडौं मेयर ११ विरुद्ध ५ ओभरमा २२ रन खर्चेर कुनै विकेट लिन नसकेका उनले नेपाल एपीएफ क्लबविरुद्ध फाइनलमा ७ ओभरमा ३६ रन खर्चेर ४ विकेट लिई म्यान अफ द म्याच प्रदर्शन गरे । उनले शंकर राना, कप्तान शरद भेषावकर, भुवन कार्की र कमलसिंह ऐरीलाई आउट गरेका थिए । त्यसयता उनी नेपाली टोलीको बन्द प्रशिक्षणमा परेका हुन् । त्यसपछि पुलिसले उनलाई करारमा सम्झौता गरेको थियो । हामीसँग पेस बलरको कमी थियो । उनको उमेर पनि भएकाले निखार्दै लगिन्छ भन्ने थियो । मेयर कपको पहिलो खेलमा विकेट नलिए पनि बलिङ राम्रो गरेको थियो । फिटनेसमा ध्यान दिए भने उनी राम्रो बलर बन्छन् । ब्याटिङ सुधार गर्न सकिने खालको छ, उनको ब्याटिङमा पनि राम्रो सम्भावना देखिएको छ, प्रशिक्षक कटुवालले भने । पुलिसको ट्रायलमा गुलशनले शर्ट बलहरू फालिरहेको र ओभर पिच बलिङ गरिरहेका थिए । एपीएफविरुद्ध फाइनलमा उनले प्रायः विकेट शर्ट बलमै लिएका थिए । यति चाँडो नेपाली टोलीमा पर्छु भन्ने उनले सोचेका पनि थिएनन् । तर कुनै पनि बेला टिममा मौका पाउन सकिन्छ भनेर आफ्नो तयारी गरिरहेको सुनाउँछन् उनी । क्याम्पमा आएपछि बलिङमात्र नभई अनुशासन, ब्याटिङ र फिल्डिङमा पनि सिक्न पाइरहेको जनाउँदै गुलशन भन्छन्, म नतिजाका लागि सोचिरहेको थिइनँ । पहिलो पटक टोलीमा परेकाले सिक्न आएको थिएँ । त्यसैले मैले दबाब महसुस गरेको छैन । जे सिकेर आएको छु, मैदानमा त्यही देखाउने हो । नेपाली टोलीको छनोटमा आफ्नो नाम पर्दाको क्षणबारे उनी वर्णन गर्न सक्दैनन् । प्रशिक्षण सकेर फर्किंदा छनोट भएका खेलाडीबारेमा उनलाई बताइएको थियो । पुलिस र राष्ट्रिय टोलीको प्रशिक्षण अनुभव उनले धेरै फरक पाए । मेयर कपपछि बीचको खाली समयमा उनले लेन्थ बलमा ध्यान दिँदै स्लो र कटर बलमा मिहिनेत गरेको उनी जनाउँछन् । नेपाली टोलीको तीव्र बलिङमा करण केसी र सोमपाल कामीको दबदबा छ । उनीहरू दुवै अलराउन्डर भएकाले गुलशनले स्थान पाउन निकै ठूलो प्रतिस्पर्धा गर्नुपर्ने हुन सक्छ । ट्वान्टी२० मा राम्रो गरिरहेका अविनाश बोहरा पनि तेस्रो तीव्र बलरको रूपमा नेपाली टोलीमा स्थान संघषरत् अवस्थामा गुलशनको प्रवेश भएको छ । प्रायः नेपाली टोली भ्रमणमा जाँदा १४ वा १५ खेलाडी हुन्थे । कोभिड१९ को जोखिमसँगै यसपालि १७ खेलाडी टोलीमा छन् । यसले पनि गुलशनलाई नेपाली टोलीको ढोका खोल्न सजिलो बनाएको हो । धेरै खेलाडी लिएर जान पाइरहेको अवस्थामा गुलशनमा जुन क्षमता र सम्भाव्यता छ, त्यसकारण उनलाई लिएर गएको कप्तान ज्ञानेन्द्र मल्ल सुनाउँछन् । उनलाई किन अवसर नदिने, टिमसँगै राखेर संस्कार किन विकास नगर्ने ? उनी राम्रो प्रतिभा भएका खेलाडी हुन् । पेस बलिङमा हाम्रो अलिक कमी छ । उनले त्यो पेस बलिङको कमी पूरा गर्न सक्छन्, गुलशनलाई मौका पाउन समय लाग्ने संकेत गर्दै ज्ञानेन्द्रले भने, उसले ब्याटिङ पनि राम्रै गर्छन्, अलिक निखार्न बाँकी छ । टिमसँगै बस्दा उनले धेरै सिक्न सक्छन् र अर्को प्रतियोगितामा एउटा पूर्ण क्रिकेटर बन्न सक्छन् । उनी आइतबार अन्तिम दिनको प्रशिक्षणमा पुलिसको जर्सीमा थिए । सञ्चारकर्मीले नेपाली टोली व्यवस्थापनसँग गुलशनलाई कुराकानीमा बोलाएसँगै चोभार एन्डमा फिल्डिङ गरिरहेका उनी पेभेलियन आएका थिए । नेपाल लेखेको अभ्यास जर्सी लगाएर उनी पुनः मैदानमा छिरेका थिए । उनी त्यही अभ्यास जर्सी लगाएर लजालु र निर्दोष मुहारसहित सञ्चारकर्मीमाझ प्रस्तुत भए । राष्ट्रिय टोलीको ढोका खोलिसकेकाले अर्को पटक सञ्चारकर्मीको सामना गर्दा गुलशन नेपालकै जर्सीमा हुनेछन् ।"
युवा खेलाडीको वर्चस्व,"अभिषेक पनि बाहिरिएकाठमाडौं साफ च्याम्पियनसिप २०२१ को तयारीमा रहेको पुरुष टिमलाई मुख्य प्रशिक्षक अब्दुल्लाह अल्मुताइरीले तीन खेलाडीलाई हटाउँदै २५ सदस्यीय बनाएका छन् । विश्वकप २०२२एसियन कप २०२३ छनोटको दोस्रो चरणमा टिममा रहेका फरवार्ड अभिषेक रिजाल पनि बाहिरिए । उनीसँगै पोखरामा भइरहेको बन्द प्रशिक्षणबाट गोलकिपर अर्पण कार्की र फरवार्ड शिशिर लेखीलाई प्रशिक्षक अल्मुताइरीले मंगलबार हटाएका हुन् ।अर्पण बाहिरिएपछि गोलकिपरमा चार खेलाडी (किरण चेम्जोङ, दीप कार्की, विशाल श्रेष्ठ र विकेश कुथु) रहेका छन् । अन्य खेलाडीमा आशिष लामा, अनन्त तामाङ, अञ्जन विष्ट, आयुश घलान, विशाल राई, दिनेश राजवंशी, गौतम श्रेष्ठ, कमल थापा, मनीष डाँगी, नवयुग श्रेष्ठ, नितिन थापा, पुजन उपरकोटी, राजन गुरुङ, रोहित चन्द, सन्तोष तामाङ, सुजल श्रेष्ठ, सुमन अर्याल, सुमन लामा, सुनील बल, सुरजज्यू ठकुरी र तेज तामाङ छन् । माल्दिभ्समा अक्टोबर ११६ मा हुने साफ च्याम्पियनसिप तयारीमा नेपाली टिमले भारतविरुद्ध दुई मैत्रीपूर्ण खेलमा प्रतिस्पर्धा गर्दै छ । खेल दशरथ रंगशालामा सेप्टेम्बर २ र ५ मा हुनेछ ।"
छिरिङ कांस्यमै सीमित,"(काठमाडौं)  नेपाली बक्सर छिरिङ वाङ्दी शेर्पा एसियन जुनियर एन्ड युथ पुरुष तथा महिला बक्सिङ प्रतियोगिताको फाइनल पुग्न असफल भएका छन् । मंगलबार भएको सेमिफाइनलमा छिरिङ काजकिस्तानका अदाइबेक नियाजबायेसँग पराजित भएका हुन् । जुनियरतर्फ बेन्टमवेट ५४ केजीमुनि तौलसमूहमा सुरुका दुई राउन्डमा छिरिङ ५० ले पछाडि परेका थिए । लगातार माउथगार्ड झरिरहँदा अंक कटौतीको सिकारमा परेका उनलाई अन्तिम राउन्डको बीचमा रेफ्रीले अयोग्य घोषित गरेका थिए । खेलका क्रममा पाँचपल्टभन्दा बढी उनको माउथगार्ड खसेको थियो ।विपक्षी खेलाडी धेरै नै राम्रो थिए । उनले सुरुदेखि नै पावर गेम खेल्ने प्रयास गरेका थिए, दुबईबाट बक्सिङ प्रशिक्षक दीपक महर्जनले भने, हामीलाई सायद भाग्यले पनि साथ दिएन । विपक्षीको पञ्च लगातार लागिरहेको थियो, हाम्रोले लगाउनै सकेन । उनले छिरिङको प्रदर्शनबाट आफू सन्तुष्ट रहेको बताए । क्वाटरफाइनलमा कुवेतका जुनियर राष्ट्रिय च्याम्पियन मोहम्मद अलेनेजी मोहम्मदलाई अंकका आधारमा पराजित गरी छिरिङले ऐतिहासिक कांस्य पदक सुरक्षित गरिसकेका थिए । उमेर समूहको एसियाली बक्सिङमा नेपालले पहिलोपल्ट पदक जितेको हो । प्रतियोगिताका नेपालबाट २ महिलासहित ६ खेलाडी प्रतिस्पर्धा गरेका छन् । अब महिला जुनियरतर्फ ५२ केजीमुनि तौलकी स्वस्तिका तिरुवा र युथतर्फ ५७ केजीमुनि तौलकी नारिका राईको प्रतिस्पर्धा बाँकी छ । सिधै सेमिफाइनल खेल्ने भएकाले यी दुईले पनि कम्तीमा कांस्य पदक पक्का गरिसकेका छन् ।"
पारा ओलम्पिक सुरु,काठमाडौं (एजेन्सी) हजारौं खेलाडीहरू र आकर्षक आतिसबाजीसँगै मंगलबार टोकियो पारा ओलम्पिक २०२० को उद्घाटन भयो । राजधानी टोकियोसँगै जापानमा कोभिड१९ संक्रमणले कीर्तिमान बनाइरहेका बेला शारीरिक रूपमा फरक क्षमता भएका खेलाडीहरूको सबैभन्दा प्रतिष्ठित प्रतियोगिता दर्शकबिना नै सुरु भएको हो ।गृष्मकालीन ओलम्पिक १९६० (रोम) देखि यसैको आयोजक सहरले गृष्मकालीन पारा ओलम्पिक नियमित रूपमा सञ्चालन गरिरहेको छ । कोरोना भाइरसको महामारीले एक वर्ष ढिला भएको पारा ओलम्पिकमा १६२ देशका विशेष क्षमता भएका ४ हजार ४ सय ३ खेलाडीले सेप्टेम्बर ५ सम्म प्रतिस्पर्धा गर्नेछन् । १६ औं संस्करणमा २२ खेल समावेश छ । त्यसमा ब्याडमिन्टन र तेक्वान्दो नयाँ खेल हुन् । कुल ५३७ स्वर्णका लागि प्रतिस्पर्धा हुनेछ ।यसपालि नेपालको एकमात्र खेलाडीका रूपमा पलेशा गोबर्धन सहभागी भएकी छन् । तेक्वान्दोकी यी खेलाडीले भदौ १८ मा प्रतिस्पर्धा गर्नेछिन् । प्रशिक्षक कविराज नेगी लामाले पलेशाले पदक जित्ने आशा गरेका छन् ।
क्रिकेट सामग्री प्रदान,"सिन्धुपाल्चोक (कास) पाँचपोखरी थाङपाल गाउँपालिकामा लगातार हुँदै जिल्लास्तरीय क्रिकेट प्रतियोगिता यसपालि कोरोना महामारीका कारण हुन सकेन । चौथो संस्करणमा हुनुपर्ने प्रतियोगिता हुन नसकेपछि प्रतियोगिताका लागि पालिकाबाट विनियोजित रकम विभिन्न ८ वडाको क्रिकेट विकासमा खर्च गरिने भएको छ । पालिकाका ८ वटै वडामा क्रिकेट विकासका लागि मंगलबार क्रिकेट सामग्री वितरण गरिएको छ । साथै पूर्व राष्ट्रिय खेलाडी मनोज कटुवाल र ललितनारायण राजवंशीलाई नगदसहित सम्मान गरिएको छ । सिन्धुपाल्चोक र पाँचपोखरीको क्रिकेट विकासमा योगदान गरेका नेपाल पुलिस क्लबका विजयकुमार धिताललाई पनि सम्मान गरियो । गाउँपालिका उपाध्यक्ष सुनीता अधिकारी, प्रशासकीय अधिकृत दिनेश पोखरेललगायतले सम्मानपत्र प्रदान गरे । सम्मानित तीनैजनाले प्राप्त रकमबाट पाँचपोखरी गाउँपालिकाभित्र रहेको एक विद्यालयलाई क्रिकेट सामग्री किनेर हस्तान्तरण गर्ने बताए ।"

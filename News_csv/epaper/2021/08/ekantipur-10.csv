शीर्षक,विवरण
प्रहरी प्रतिष्ठान निर्माण २६ वर्षदेखि अलपत्र : भारतको अनुदान निल्नु न ओकल्नु,"वैशाख पहिलो साता भारतले नेपालस्थित दूतावासमार्फत प्रहरी प्रधान कार्यालयलाई बोलपत्रको मस्यौदा हस्तान्तरण गरेको थियो । दूतावासबाट प्राप्त मस्यौदा अध्ययनका लागि प्रहरी प्रधान कार्यालयले महाराजगन्जस्थित प्रहरी प्रतिष्ठानलाई पठाएको थियो । मस्यौदामा सार्वजनिक खरिदसम्बन्धी कानुनविपरीत प्रावधान रहेको पाइएपछि प्रहरीले त्यसलाई हटाउन गृह मन्त्रालयमा पत्र पठायो ।खरिद ऐनविपरीत टेन्डरको प्रस्ताव गरिएकाले अहिलेकै अवस्थामा टेन्डर आह्वान गर्न नमिल्ने रायसहितको सुझाव प्रहरी प्रधान कार्यालयबाट आएपछि त्यसबारे थप कूटनीतिक छलफल र परामर्श गर्नुपर्ने देखियो, यसलाई अघि बढाउन सकिएन, गृह स्रोतले भन्यो ।गृहले टेन्डरको मस्यौदा खरिद नियमावली प्रतिकूल रहेको भन्दै संशोधनका लागि सहजीकरण गर्न अर्थ मन्त्रालयलाई पत्राचार गर्यो । अर्थ मन्त्रालय स्रोतका अनुसार गृहको सुझावसहितको पत्र र मस्यौदा अध्ययनपछि लैनचौरस्थित भारतीय दूतावासलाई फिर्ता पठाइएको हो । भारतीय दूतावासका प्रवक्ता नवीन कुमारले भने यस विषयमा अनभिज्ञता जनाए । यस विषयमा जानकारी छैन, उनले कान्तिपुरसँग भने ।नेपालको सार्वजनिक खरिदका प्रावधानविपरीत हुने गरी भारतले प्रहरी प्रतिष्ठान निर्माणसम्बन्धी अन्तर्राष्ट्रिय बोलपत्रको मस्यौदा बनायो, यसमा हामी सहमत हुने कुरै छैन, अर्थ मन्त्रालयको उच्च स्रोतले भन्यो, खरिदसम्बन्धी हाम्रो कानुनका प्रावधानविपरीत टेन्डरको मस्यौदा बनेको रहेछ, त्यसबारे तपाईंहरूको धारणा के हो भनेर नेपालस्थित दूतावासमार्फत भारत सरकारलाई पत्र पठाएका छौं ।गृह मन्त्रालयका प्रवक्ता फणीन्द्रमणि पोखरेलले भारतीय प्रस्तावबारे विस्तृत रूपमा भन्न चाहेनन् तर निर्माण कार्यसम्बन्धी विषय प्रक्रियामै रहेको र निर्णय भइसकेपछि मात्रै औपचारिक रूपमा स्पष्ट पारिने बताए । यो विषय प्रक्रियामै छ, निर्माण कार्यसम्बन्धी निर्णय भइसकेपछि सबै विषय बाहिर आइहाल्छ, पोखरेलले भने ।प्रहरी प्रतिष्ठान निर्माण गर्न २६ वर्षअघि सुरु भएको आयोजना भारतले चरणचरणमा अवरोध गर्दा अझै अलपत्र छ । भारतले गुरुयोजना आफैं बनाउने, तालिम केन्द्रको प्रमुख आफ्नै सुरक्षा अधिकारी राख्ने, ठेक्कामा नेपालका कम्पनीलाई प्राथमिकता नदिनेजस्ता झमेला निकाल्दा भारतको अनुदान नेपालका लागि निल्नु न ओकल्नु भएको छ ।२०५२ माघ १० (२४ जनवरी १९९६) देखि माघ १९ (२ फेब्रुअरी) सम्म प्रहरीका तत्कालीन आईजीपी मोतीलाल बोहराको १० दिने भारत भ्रमणका क्रममा प्रतिष्ठान निर्माणसम्बन्धी विषय औपचारिक रूपमा पहिलो पटक उठेको थियो ।भारतीय गृह मन्त्रालयका त्यसबेलाका सचिव के पद्मना भैयाको निमन्त्रणामा गएका आईजीपी बोहरासँग भारतीय सुरक्षा अधिकारीहरूले नेपालको विमानस्थलमा भारतीय सुरक्षा संयन्त्र राख्नुपर्ने अनौपचारिक प्रस्ताव राखेका थिए । नेपालको सार्वभौमसत्ताविरुद्ध हुने त्यस्तो प्रस्ताव आफूले सिधै अस्वीकार गरेको बोहरा बताउँछन् । बरु नेपालका सुरक्षाकर्मीहरूका लागि सुरक्षा तालिम तथा वृत्तिविकास, अधिकृत तथा आधारभूत तालिम, सभासेमिनार र सम्मेलन गर्न मिल्ने तालिम केन्द्र निर्माणमा सहयोग गर्न आग्रह गरेको उनको भनाइ छ । त्यसपछि भारतले प्रतिष्ठान निर्माण गर्न अनुदान सहयोग गर्ने तर निर्माण भइसकेपछि हुने प्रशिक्षणपठनपाठनसम्बन्धी फ्याकल्टी हेडका रूपमा भारतीय सुरक्षा अधिकारी खटाउनुपर्ने प्रस्ताव अघि सारेको थियो । यो प्रस्ताव पनि नेपालले अस्वीकार गरेको थियो । प्रतिष्ठानमा फ्याकल्टी हेड (प्रिन्सिपल) आफ्नो देशबाट खटाउने प्रस्ताव भारतले राखेको थियो, प्रसंग जोड्दै बोहराले कान्तिपुरसँग भने, तर हामीले प्रिन्सिपल पनि नेपाल प्रहरीबाटै हुने बरु त्यसका लागि विशिष्टीकृत तालिमको अवसर दिएर दक्ष प्रशिक्षक उत्पादनमा सघाउन भनेका थियौं ।आईजीपी बोहराको भ्रमणपछि महिना दिन नबित्दै नेपालबाट प्रधानमन्त्री शेरबहादुर देउवाले भारत भ्रमण गरे । त्यही भ्रमणमा प्रहरी प्रतिष्ठान बनाउन भारतले अनुदान सहयोग दिने समझदारी भएको थियो । तर, त्यसपछि प्रतिष्ठान निर्माणकार्य अघि बढ्नै सकेन ।पछि सन् २०१० मा प्रक्रिया अघि बढ्न लाग्दा नेपालका लागि भारतीय राजदूत राकेश सुदले प्रतिष्ठान बनाइदिने तर प्रतिष्ठानको प्रिन्सिपल पाँच वर्षसम्म भारतीय सुरक्षा अधिकारी रहने प्रस्ताव गरेका थिए । तर, गृहले उक्त प्रस्ताव अस्वीकार गरेपछि प्रक्रिया रोकिएको ४ वर्षपछि भारतीय प्रधानमन्त्री नरेन्द्र मोदीको नेपाल भ्रमणमा अघि बढेको थियो । सन् २०१४ नोभेम्बर २६ मा भारतीय प्रधानमन्त्री मोदी सार्क सम्मेलनका क्रममा काठमाडौं आएका बेला प्रतिष्ठान निर्माण गर्न भारतले ८ अर्ब ७९ करोड १३ लाख ७६ हजार रुपैयाँ अनुदान दिने सम्झौता भएको थियो । तत्कालीन प्रधानमन्त्री सुशील कोइराला र भारतीय समकक्षी मोदीको उपस्थितिमा तत्कालीन अर्थसचिव सुमनप्रसाद शर्मा र भारतीय गृह (सीमा सुरक्षा हेर्ने) सचिव स्नेहलता कुमारबीच सम्झौतापत्रमा हस्ताक्षर भएको थियो ।भारत सरकारले ५ हजार ४ सय ९४ दशमलव ६१ मिलियन भारु अर्थात् ८ अर्ब ७९ करोड १३ लाख ७६ हजार नेपाली रुपैयाँ दिने सम्झौता भइसकेको छ । प्रतिष्ठान बनाउन नेपालले काभ्रेको पनौती नगरपालिका६, सुनथाना (दलिञ्चोक) मा प्रतिष्ठान निर्माण गर्न ४२४ हेक्टर जग्गा व्यवस्थापन गरेको छ ।सम्झौतामा निर्माणको सबै जिम्मा नेपालले लिने, गुरुयोजना र परामर्शदाता छनोट गर्दा भारतको सुझाव लिइने उल्लेख थियो । त्यहीअनुसार निर्माणको काम गृह मन्त्रालयले अघि बढायो । सम्झौताको वर्ष दिन नबित्दै गुरुयोजना बनाउन प्रहरी प्रतिष्ठानले ग्लोबल टेन्डर पनि आह्वान गर्यो । प्रतिस्पर्धामा भारतीय कम्पनी पनि सहभागी थिए तर भारतीयको भन्दा ७ करोड कम कबोल गर्ने नेपालको शाह एसोसिट्स डीपीआर निर्माणमा छानिएपछि भारतले अवरोध सिर्जना गर्न सुरु गरेको हो । आयोजना सम्पन्न गर्न नेपालको गृह मन्त्रालयका सचिवको नेतृत्वमा दुवै देशका गृह, अर्थ र परराष्ट्र मन्त्रालयबाट ३३ जना र नेपाल प्रहरीबाट १ जना सदस्य रहेको जेपीएमसी गठन गरिएको थियो । तर, दुई देशका प्रधानमन्त्रीको उपस्थितिमा भएको सम्झौताको वर्ष दिन नबित्दै तत्कालीन गृहसचिव नारायणगोपाल मलेगोको अध्यक्षतामा बसेको ज्वाइन्ट प्रोजेक्ट मनिटरिङ कमिटी (जेपीएमसी) बैठकमा भारतले परामर्शदाता र डीपीआर छनोटमा स्पष्ट असहमति जनाएको थियो । सन् २०१६ जनवरी २९ र ३० (२०७२ माघ १४ र १५) मा काठमाडौंमा बसेको जेपीएमसी बैठकमा भारतीय विदेश मन्त्रालयका तत्कालीन सहसचिव अभय ठाकुरले आयोजनामा भारत सरकारको भूमिका स्पष्ट नभएसम्म काम अघि बढ्न नसक्ने बताएपछि बिथोलिएको काम बीचबीचमा अघि बढ्न खोजे पनि गतिशील हुन सकेको छैन । जेपीएमसीका निर्णय कार्यान्वयन गर्न प्रतिष्ठानका कार्यकारी निर्देशक (एआईजी) को नेतृत्वमा छुट्टै प्रोजेक्ट कोअर्डिनेसन युनिट (पीसीयू) पनि गठन भयो तर भारतले आफ्नो देशको बजेट खर्च हुने भन्दै गुरुयोजना, परामर्शदाता, टेन्डर र खर्चको तजबिजीमा आफ्नो कार्यकारी भूमिका हुनुपर्ने सर्त राख्यो । पूर्वसम्झौताविपरीत नेपालले गुरुयोजना बनाउने जिम्मा भारतलाई दियो । भारतले गुरुयोजना र टेन्डरको मस्यौदा भारतकै सेन्ट्रल पब्लिक वर्क्स डिपार्टमेन्ट (सीपीडब्लूडी) बाट बनायो । सीपीडब्लूडीले बनाएको इन्जिनियरिङ, प्रोक्युमेन्ट र निर्माण (ईपीसी) मोडेलअनुसार आयोजना अघि बढाउने गरी टेन्डरको मस्यौदा तयार पार्यो । गुरुयोजना भारतले २०७६ पुसमा हस्तान्तरण गरेको थियो । त्यसकै आधारमा टेन्डरको मस्यौदा बन्यो तर गत वैशाखमा टेन्डरका प्रावधान पनि नेपालका कानुनसँग बाझिने गरी भारतले प्रस्ताव गरे पनि आयोजनाको भविष्य फेरि अन्योलमा परेको छ ।प्रतिष्ठान निर्माणमा अनुदान दिएको भन्दै भारतले खर्चको तजबिजीदेखि टेन्डर र परामर्शदाता नियुक्त सबैमा एकाधिकार जमाएको छ । निर्माण कार्य अघि नबढ्दै भारतले सुपरिन्टेन्डेन्ट इन्जिनियरमा केपी सिंह (सिभिल इन्जिनियर) लाई नियुक्त गर्दै उनकै नेतृत्वमा ६ जना भारतीय प्राविधिकलाई परामर्शदाताका रूपमा पठाइसकेको छ । इलेक्ट्रिकलतर्फका जी नागा प्रसाद र सिभिलतर्फका अहिजित रोयलाई एक्ज्युकेटिभ तथा कमलप्रसाद सिंह, सुकवीर सिंह र अजय कुमारलाई असिस्टेन्ट इन्जिनियर तोकेर नेपाल पठाइसकेको छ ।उनीहरूलाई दिइने पारिश्रमिक कति भन्नेबारे नेपाललाई कुनै जानकारी छैन । तर, पारिश्रमिक प्रतिष्ठान निर्माणका लागि दिने अनुदानबाटै कट्टा हुनेछ । प्रहरी प्रधान कार्यालयले भारतीय परामर्शदातालाई काठमाडौंको एक अपार्टमेन्टमा आवासीय सुविधासहित राखेको छ भने पनौतीमा फिल्ड अफिस स्थापना गरिसकेको छ ।गृह मन्त्रालयका पूर्वसचिव उमेशप्रसाद मैनालीले विदेशी सहयोगअनुदान लिँदा सरकारले जथाभावी सम्झौता र हस्ताक्षर गर्ने गरेकाले समस्या निम्तिएको बताए । प्रहरी प्रतिष्ठानसम्बन्धी विषय पनि त्यसकै एउटा उदाहरण भएको उनको भनाइ छ ।विदेशीका पैसा र सहयोग लिँदा उनीहरूका स्वार्थ र सर्त पक्कै रहन्छन्, ती सर्त र स्वार्थ हाम्रो राष्ट्रहितअनुसार छछैन भनेर हामीले साझा धारणा र नीति बनाउनुपर्यो नि, मैनालीले भने, खै त हाम्रा प्राथमिकता र नीति ? यो शैलीले हामीलाई फाइदा गर्दैन । मैनालीले राष्ट्रिय बजेटभन्दा बाहिरबाट आयोजना अघि बढाउन विदेशीका सहयोग स्वीकार हुने गरेको भन्दै यसलाई हटाउन राष्ट्रिय रूपमै गहन बहस र समीक्षा गर्न आवश्यक भएको बताए ।"
नेपाल समूहबिनै अघि बढे ओली : एमाले एकता प्रयास धरापमा,"ओलीको अत्याचार सहने स्थिति छैन : गौतमएमाले उपाध्यक्ष वामदेव गौतमले ओलीले एकलौटी रूपमा विधान संशोधन गरेर अध्यक्षमा अधिकार केन्द्रित गर्न खोजेको भन्दै असन्तुष्टि जनाएका छन् । स्थायी कमिटी बैठकमा गौतमले ओलीले अधिकार केन्द्रित गर्ने मनसायसहित विधान संशोधन गरेको बताए ।विधान संशोधन प्रस्तावमा अध्यक्षका अधिकारहरू भन्ने शीर्षक राखेर अरू अधिकार थप्न गौतमले सुझाएका थिए । हाम्रो पार्टीका अध्यक्षलाई आममाफी दिने अधिकार हुनेछ भन्ने बुँदा पनि थप्नुस्, उनले भनेका थिए, अनुशासनात्मक कारबाहीसम्बन्धी धाराको व्यवस्थालाई परिमार्जन गरेर कतिलाई अपराधी भन्न सकिने, कतिलाई गद्दार र कतिलाई देशद्रोही भन्न सकिनेछ भन्ने बुँदा पनि थपौं ।राजनीतिक मतभिन्नताका सन्दर्भमा ओलीले नेपाललाई अपराधी, गद्दार र देशद्रोही भनेको भन्दै गौतमले भने, अध्यक्षले यस्तो भन्न पाइन्छ भन्ने व्यवस्था पनि गरौं तर अध्यक्षले अनुशासन उल्लंघन गर्दाचाहिँ के गर्ने ?गौतमले बैठकमा आफूले छुट्टै प्रतिवेदन ल्याएको र त्यसलाई छलफलको विषय बनाउन आग्रह गरेका थिए तर ओलीले अस्वीकार गरेपछि उनी केन्द्रीय कमिटी बैठकमा सहभागी नहुने भन्दै हिँडेका थिए । केपीको अत्याचार सहन सक्ने स्थिति छैन, उनलाई जेजे लाग्छ, त्यो हामीले मान्नैपर्छ भन्ने कुरा आयो, मैले ती सबै कुराको प्रतिवाद गरें, उनले कान्तिपुरसँग भने, मेरो छुट्टै डकुमेन्ट छ । त्यसलाई छलफलमा लैजान भनें । उनीहरूले मानेनन् । त्यसपछि म हिँडें ।"
आरतीले पाइन् न्याय,"कसुर निर्धारण सजाय ऐन २०७४ बमोजिम कसुर ठहर गरिएको हकमा एक महिनाभित्र सजाय निर्धारण हुने प्रावधान छ । सजाय तोक्न फेरि इजलास बस्नेछ । दुवैतर्फका कानुन व्यवसायीले आफ्नो पक्ष राखेपछि मात्रै सजाय तोकिनेछ, उनले भने ।सञ्जीव एसिड प्रहार गरेकै दिन पक्राउ परेका थिए । नागेन्द्रलाई प्रहरीले घटनाको भोलिपल्ट ५८ बोतल एसिडसहित नियन्त्रणमा लिएको थियो । एसिड बिक्रीको अनुमति नलिएका उनले भण्डारन तथा बेचबिखन गरिरहेको प्रहरी अनुसन्धानमा फेला पारेको थियो ।उनको पसलबाट बियरको बोतलमा राखेर कार्टॅनमा प्याक गरिएको ४८ बोतल र खोलिएको कार्टुनबाट १० गरी ५८ बोतलमा साढे ४३ लिटर एसिड बरामद भएको थियो । जिल्ला न्यायाधिवक्ता सीताराम अर्यालका अनुसार नागेन्द्रलाई मतियार भनेर मुद्दा चलाइए पनि सजाय बराबरी माग दाबी गरिएको थियो । उनले सफाइ पाएकोमा हाम्रो चित्त बुझेको छैन, फैसलाको जानकारी आएपछि उनको हकमा मुद्दा पुनरावेदन गर्नेछौं, अर्यालले भने ।दुवै जनाविरुद्ध अंगभंग, कुरूप र एकीकृत कसुरसहित ३ वटा मुद्दा दर्ता गरिएको थियो । मुलुकी ऐन, कानुन र तेजाब तथा अन्य घातक रासायनिक पदार्थ नियमन अध्यादेशअनुसार दुवैविरुद्ध तीनवटै मुद्दामा १५ वर्ष ६ महिना कैद सजाय र क्षतिपूर्ति माग गरिएको थियो । गत वर्ष मात्र तेजाब तथा अन्य घातक रासायनिक पदार्थ नियमन अध्यादेश ल्याइएको थियो ।आरतीका तर्फबाट सरकारी वकिल कार्यालय जनकपुरका प्रमुख अर्याल, रिंकुकुमारी यादव र अच्युतम आचार्यले बहस गरेका थिए भने प्रतिवादीका तर्फबाट कानुन व्यवसायी सुदीप कोइराला, दीपक केसी र अरुणकुमार झा थिए । आरतीको उपचार र कानुनी लडाइँमा अभियन्ता उज्ज्वलविक्रम थापाले सघाइरहेका छन् ।"
भदौमै महाधिवेशन : पौडेल पक्ष,"कांग्रेसमा महाधिवेशन सार्न विभिन्न विकल्पको खोजी भइरहेका बेला वरिष्ठ नेता रामचन्द्र पौडेल पक्षले पार्टीको वैधानिकता जोगाउन भदौमै महाधिवेशन गर्नुपर्ने निष्कर्ष निकालेको छ । महामन्त्री शशांक कोइरालाको महाराजगन्जस्थित निवासमा सोमबार बसेको पौडेल पक्षको बैठकले कार्यतालिका सार्ने वैधानिक बाटो नभएकाले तोकिएकै मितिमा महाधिवेशन गराउनुपर्ने निचोड निकालिएको केन्द्रीय सदस्य गुरुराज घिमिरेले बताए । पौडेल पक्षको अडानलाई संस्थापनपक्षीय नेताहरूले भने नेतृत्वलाई अप्ठ्यारोमा पार्ने रणनीतिक योजना भनेका छन् । सभापतिसमेत रहेका प्रधानमन्त्री शेरबहादुर देउवाले मंसिरमा महाधिवेशन गराउने गरी कार्यतालिका सार्ने वैकल्पिक बाटो खोजिरहेका बेला पौडेल पक्षले पार्टीको वैधानिकता जोखिममा पर्ने भन्दै भदौभित्र महाधिवेशन गराउन नेतृत्वलाई बाध्य पार्ने रणनीति बनाएको छ । निर्वाचन आयोगको मञ्जुरीले मात्रै पार्टीको वैधानिकता जोगाउन नसकिने भन्दै पौडेल पक्षले त्यसपछिको कमजोर विकल्प विशेष महाधिवेशन रहेको जनाएको छ । केन्द्रीय सदस्य घिमिरेका अनुसार सोमबारको बैठकमा भने विशेष महाधिवेशनभन्दा नियमित महाधिवेशनमै सबैले जोड दिएका छन् ।बरु असोज ३ सम्म समय बढाउन सकिने वैधानिक उपाय रहेको पौडेल पक्षको निष्कर्ष छ । २०७२ फागुन २३ मा १३ औं महाविधेशन सम्पन्न भए पनि चैत ३ मा मात्रै प्रमाणपत्र वितरण भएकाले त्यसैलाई आधार मानेर असोज ३ सम्म जान सकिने तर्क उठेको घिमिरेले बताए । सर्वोच्च अदालतले लकडाउन को समयलाई शून्य समय मान्ने गरी दिएको आदेश राजनीतिक क्षेत्रको सुविधाका लागि नभएको पौडेल पक्षको भनाइ छ । व्यापारिक प्रयोजनका हकमा मात्रै अदालतको उक्त आदेश रहेको भन्दै पौडेल पक्षले त्यसलाई आधार मानेर प्रस्ताव ल्याइए नमान्ने जनाएको छ । साढे पाँच वर्षभित्र महाधिवेशन गर्न नसके ५० हजार जरिवाना तिरेर अर्को ६ महिना बढाउन सकिने राजनीतिक दलसम्बन्धी ऐनले सुविधा दिए पनि उक्त प्रावधान संविधानसँग बाझिने पौडेलपक्षीय अर्का केन्द्रीय सदस्य रामकृष्ण यादवले बताए । पार्टीलाई जोखिममा धकेल्ने विकल्प हामीलाई मन्ञ्जुर छैन, जबर्जस्ती यस्तो बाटो समात्न खाजिए मान्य हुँदैन, उनले भने, त्यसबाट उत्पन्न हुने परिणामको जिम्मेवारी नेतृत्वले लिनुपर्छ भन्ने हाम्रो निर्णय हो । संस्थापनपक्षीय नेता श्याम घिमिरेले भने भदौमा महाधिवेशन हुनेमा व्यावहारिक रूपमा सम्भव नभएको बताए । उनका अनुसार विधानले वडा तहमा जनसंख्याका आधारमा समानुपातिक प्रतिनिधित्वको व्यवस्था गरेको छ । कतिकति संख्यामा निर्वाचन गर्ने भन्ने कुरा सम्बन्धित वडाको जनसंख्या नभई सम्भव छैन । त्यस्तो जनसंख्याको विवरण तथ्यांक विभागबाट समेत पाउन सकिएको छैन । अहिलेसम्म क्रियाशील सदस्यताको टुंगो लागेको छैन । निर्वाचन समितिका लागि काम गर्न निर्देशिका बनेको छैन । यी सबै काम सकेर वडादेखि सात तहको निर्वाचन गरी केन्द्रीय महाधिवेशन गर्न सम्भव छैन, उनले भने, तोकिएको मितिमा महाधिवेशन हुनुपर्छ भन्ने कुरा रणनीतिक मात्रै हो । बरु, सहमति गरेर कसरी अघि बढ्ने भन्नेबारेमा छलफल हुनुपर्छ ।देउवा पनि लामो समय महाधिवेशन सार्ने पक्षमा छैनन् । अहिलेको समयलाई उनले आफ्नो अनुकूल ठानेका छन् । सरकार सञ्चालनका कतिपय गतिविधि र कार्यशैलीले आलोचना हुँदै जाने र त्यसको असर महाधिवेशनमा पर्ने भय उनमा देखिन्छ । तयारीका हिसाबले भदौमा सम्भव नदेखेका देउवाले मंसिरसम्म महाधिवेशन गर्ने प्रस्ताव अनौपचारिक रूपमा गरेका छन् । उनले महामन्त्री कोइरालालाई विश्वासमा लिएरै मंसिरमा महाधिवेशन सार्ने तयारी गरेका हुन् । देउवाले यस विषयमा आफ्ना सहयोगीमार्फत निर्वाचन अयोगका पदाधिकारीसँग परामर्श गरिरहेका छन् । महामन्त्री कोइरालाले पनि मंसिरमा महाधिवेशन गर्दा उपयुक्त हुने सुझाव राखेका थिए तर आफ्नै समूहका नेताहरूले कोइरालाको सुझाव मान्न तयार भएनन् ।वरिष्ठ नेता पौडेलले आयोगसँग भिख मागेर पार्टीलाई जोखिममा धकेल्ने काम नेतृत्वबाट नहोस् भन्दै सामाजिक सञ्जालमै कडा टिप्पणी लेखेका छन् । पार्टी विधानले चार वर्षको कार्यकाल तोकेको छ । असाधारण परिस्थिति भनेर एक वर्ष थपियो । देशको संविधानलाई समातेर ६ महिना बढाइयो । आज आएर त्यसभित्र पनि निरीह अवस्थामा पुर्याइएको छ, पौडेलले भनेका छन्, यहाँभन्दा वर्तमान नेतृत्वको चरम असफलता र लापरबाही अरू के हुन सक्छ ? यो देशकै विडम्बना हो । सर्वत्र असफल व्यक्तिहरू बारम्बार सत्ता सम्हाल्न पुग्छन् । पौडेलपक्षीय जिल्ला सभापतिहरूको भेलासमेत सोमबारबाट सुरु भएको छ । साउन २८ मा पार्टी केन्द्रीय कार्यसमिति बैठक बस्नुअघि जिल्ला सभापतिहरूको रायसमेत लिएर पौडेल पक्षले आफ्नो पोजिसन बनाउने भएको छ । भेलामा बोल्ने जिल्ला सभापतिहरूले पार्टीको वैधानिकता जोगाउन दुई विकल्प आफ्ना नेतालाई सुझाएका छन् । पहिलो विकल्प भदौमा तोकिएको मितिमै महाधिवेशन गराउने र दोस्रो विकल्पमा १३ औं महाधिवेशनकै प्रतिनिधिहरूबाट अल्पकालीन अवधिका लागि विशेष महाधिवेशन गर्नुपर्ने सुझाव छ । अन्य अवैधानिक बाटोबाट कार्यकाल बढाउने सम्झौता नहोस् भनेर नेताहरूलाई खबरदारी गरेका छौं, नुवाकोटका सभापति जगदीशनरसिंह केसीले भने, पार्टीलाई जोखिममा धकेल्ने विकल्पतिर कुनै हालतमा पनि सहमति हुन सक्दैन भन्ने हाम्रो सन्देश हो ।"
जसपा अध्यक्षबाट हटाइए ठाकुर,"काठमाडौं (कास) जनता समाजवादी पार्टी (जसपा) को अध्यक्षबाट महन्थ ठाकुर वैधानिक रूपमै हटाइएका छन् । विधानमा दुई अध्यक्षीय प्रणाली भए पनि अर्को मनोनयन नहुँदासम्म पार्टीको नेतृत्वमा अब उपेन्द्र यादव मात्रै रहने छन् । नेता बाबुराम भट्टराई संघीय परिषद्कै अध्यक्षमा कायम छन् । यादव पक्षको केन्द्रीय कार्यकारणी समितिको १२ गतेको निर्णयलाई सोमबार निर्वाचन आयोगले मान्यता प्रदान गरेपछि ठाकुरसहित उनको पक्षमा रहेका केन्द्रीय कार्यकारणी समितिका १६ जना सदस्यकै पार्टीगत हैसियत गुमेको हो । अध्यक्ष ठाकुरसहित हटाइएका सबै केन्द्रीय कार्यकारिणी समितिका सदस्यहरूको हैसियत अब पार्टीको साधारण सदस्यतामा सीमित भएको छ । आयोगले साउन ११ मा पार्टीको आधिकारिकता उपेन्द्र यादव समूहलाई दिएपछि भोलिपल्टै बसेको केन्द्रीय कार्यकारणी समितिको बैठकले ठाकुरसहित १६ जनालाई पार्टीको जिम्मेबारीबाट हटाउने निर्णय गरेको थियो । पार्टीको त्यही निर्णयलाई अद्यावधिक गराउन यादव पक्षले बिहीबार निर्वाचन आयोगमा निवेदन दिएको थियो । आयोगले सोमबार अद्यावधि गराउने निर्णय गरेको हो । तत्कालीन समाजवादी र राष्ट्रिय जनता पार्टीबीच ०७७ वैशाख १० मा एकीकरण भएको थियो । त्यसको प्रक्रिया पूरा नहुँदै पार्टीमा चरम विवाद बढेर आधिकारिकता खोजिएपछि आयोगले जसपा दर्ता गर्दा कायम रहेको ५१ सदस्यीय केन्द्रीय कार्यकारिणी समितिमध्ये ३४ सदस्य रहेको यादव पक्षलाई मान्यता दिने निर्णय सुनाएको थियो । यादव पक्षलाई पार्टीको आधिकारिकता दिने आयोगको निर्णयविरुद्ध ठाकुर पक्ष अदालतमा गएको छ । अदालतमा मुद्दा विचाराधीन रहेकै अवस्थामा आफूहरूको पदीय हैसियत गुमेपछि ठाकुरसहितका नेताहरू आयोगको भूमिकालाई लिएर प्रश्न उठाएका छन् । नेता शरतसिंह भण्डारीले आयोगले ५१ सदस्यीय केन्द्रीय कार्यकारिणी समितिलाई मान्यता दिने, अर्कोतिर ३५ सदस्यीय केन्द्रीय कार्यकारिणी समिति भएको भनेर अद्यावधि गराउने निर्णय विरोधाभाष भएको बताए । यसका विरुद्धमा पनि हामी अदालत जान्छौं, उनले कान्तिपुरसँग भने । आयोगले पार्टीको आधिकारिकता दिने क्रममा हेड काउन्ट गर्दा यादव पक्षमा ३४ र ठाकुर पक्षमा १६ जना देखिएका थिए । फौजदारी अभियोगमा जेल परेका निलम्बित सांसद रेशम चौधरी तटस्थ बसेका थिए । यादवले केन्द्रीय कार्यकारिणी समितिमा चौधरीलाई पनि समावेश गरेका छन् । पार्टीको विधानअनुसार ५१ सदस्यीय हुने भए पनि हाल ३५ सदस्यीयलाई आयोगले मान्यता दिएको छ । विधान संशोधन भएको छैन । दुई अध्यक्षसहित ५१ सदस्यीय केन्द्रीय कार्यकारणी समितिको व्यवस्था नै विधानमा छ, केन्द्रीय कार्यकारणी समितिका सदस्य रामसहायप्रसाद यादवले भने, रिक्त स्थानमा पछि मनोनयन गर्ने वा विधान संशोधन गर्ने भन्नेबारे अहिल्यै कुनै निर्णय भएको छैन । थप निर्णय नहुँदासम्म एक अध्यक्षसहित ३५ सदस्यीय केन्द्रीय कार्यकारिणी समिति छ । पाका नेता ठाकुरलाई भने यो निर्णयले ठूलो राजनीतिक धक्का लागेको छ । सन्त छवि बनाएका ठाकुर सत्तामा जाने केही नेताको महत्त्वाकांक्षाको सिकार बनेको उनी निकटस्थ बताउँछन् । अहिले उनी छुट्टै पार्टी दर्ता गर्ने वा अन्तरसघंर्ष गरेर जसपामै रहने भन्ने द्विविधामा छन् । जसपाका तत्कालीन वरिष्ठ नेता राजेन्द्र महतोसहितका केही नेताहरूले नयाँ दल दर्ता गर्न दबाब दिइरहेका छन् । नयाँ दल दर्ता गर्दा केन्द्रदेखि स्थनीय तहसम्मका जनप्रतिनिधिको पदसमेत गुम्ने भएकाले निर्वाचनसम्मका लागि जसपामै अन्तरसंघर्ष गरेर बस्नुपर्ने बलियो मत छ । ठाकुर पक्षीय नेता भण्डारीले आफूहरूले छुट्टै पार्टी नखोल्ने बताए । जसपा आफूहरूले बनाएकाले अन्तरसंघर्ष गरेरै बस्ने उनको भनाइ छ । साउन २२ देखि तराईमधेस क्षेत्रमा ठाकुर पक्षले चलाएको राजनीतिक भेलालाई कतिपयले नयाँ पार्टी दर्ताको पूर्वतयारीको रूपमा समेत हेरेका छन् । तर, भण्डारीले त्यसको खण्डन गरे । जसपा हामीले बनाएको हो । उपेन्द्र यादवको समाजवादी पार्टी विभाजन हुन लाग्दा हामीले उद्धार गरेका हौं । हामीलाई लाग्यो, उपेन्द्रजी कमजोर हुनु भनेको मधेसको माग मुद्दालाई समाप्त पार्ने षड्यन्त्र हो । मधेस मुद्दा बचाउन हामी एकीकरणमा गएका थियौं, उनले भने, अहिले पार्टी उपेन्द्रले कब्जा गरेका छन् । जुन नियतले पार्टी कब्जा गरे, त्यसको नकारात्मक सन्देश मधेसमा गएको छ । यसैलाई प्रस्ट पार्न हामीले अभियान थालेका हौं । हाम्रो अभियान मुद्दाको पक्षमा छ । ठाकुर पक्षको राजनीतिक भेलालाई यादव पक्षले पार्टीको अनुशासनविपरीतको कदम भन्दै विरोध जनाएको छ । पार्टीमै रहने हो भने निर्णयविपरीत जाने छुट नभएको भन्दै थप अनुशासनको कारबाही हुनेसम्मको चेतावनी अध्यक्ष यादव पक्षीय नेताहरूले दिएका छन् । आफ्नो राजनीतिक साख बचाउन तराईमधेसमा झरेका ठाकुर पक्षीय नेताहरू भाषणमा अध्यक्ष यादवविरुद्ध खनिएका छन् । यसरी कार्यक्रम गरेर जथाभावी बोल्ने काम पार्टीको अनुशासनविपरीत छ । पार्टीमै रहने र यस्ता गतिविधि गर्दै हिँड्ने हो भने थप अनुशासनको कारबाही हुन्छ, यादव पक्षका नेता रामसहायप्रसाद यादव भन्छन्, उहाँहरू (ठाकुर) अहिले साधारण सदस्य हुनुहुन्छ, यस्ता गतिविधि नरोक्ने हो भने त्यसबाट पनि कारबाही हुन्छ । ठाकुरपक्षीय नेता भण्डारी भने पार्टीले गर्ने कारबाही र पछिल्ला निर्णयबाट आफूहरू बिचलित नभएको बताउँछन् । पार्टीमा हाम्रो पोजिसन कमजोर भए पनि जनतामाझ हामो शक्ति कमजोर भएको छैन, उनले भने, पार्टीमा बहुमत अल्पमत भनेको नितान्त प्राविधिक कुरा हो । हामी अल्पमतमा छौं । जुन जालझेलबाट बहुमतमा उपेन्द्रजी हुनुहुन्छ, सरकार गठन भएपछि त्यो गुम्छ । जसपाभित्र बदलिएको समीकरणले प्रधानमन्त्री शेरबहादुर देउवालाई सरकार सञ्चालन गर्न सहजता हुने भएको छ । पार्टी ह्वीप नमान्ने सांसदलाई कारबाही गरेर पदमुक्त गर्न सक्ने शक्ति यादवले लिएका छन् । अब ठाकुर पक्षमा रहेका सांसदले पार्टीको निर्णय मान्नुपर्ने हुन्छ, नत्र सांसद पद गुमाउने बाटो रोज्नुपर्ने हुन्छ । यी दुवै परिस्थिति सरकारका लागि अनुकूल नै हुने भएकाले एमालेका माधवकुमार नेपाल पक्ष सरकारमा नआएमा पनि सरकार सञ्चालनमा कठिनाइ नहुने विश्लेषण गरिन थालेको छ ।"
अनुभवै नभएकालाई गृह सचिव !,"काठमाडौं (कास) सरकारले गृह प्रशासनको अनुभव नभएका टेकनारायण पाण्डेलाई गृह सचिवमा सरुवा गरेको छ । सोमबार प्रधानमन्त्री निवास बालुवाटारमा बसेको मन्त्रिपरिषद् बैठकले भूमि व्यवस्था, सहकारी तथा गरिबी निवारण मन्त्रालयका सचिव पाण्डेलाई गृह मन्त्रालयको सचिवमा सरुवा गरेको हो । गृह सचिव महेश्वर न्यौपानेलाई भने प्रधानमन्त्री कार्यालयमा सरुवा गरिएको छ । गृह सचिवमा यादवप्रसाद कोइराला, एकनारायण अर्याल, केबल भण्डारीलगायतको चर्चा थियो । गृह प्रशासनमा समग्र सुरक्षा व्यवस्थापन, त्यससँग जोडिएका नीतिनिर्णय तर्जुमा, अर्धन्यायिक अधिकार प्रयोग, सीमा सुरक्षा, विपद् व्यवस्थापनलगायतमा पोख्त व्यक्ति चाहिन्छ । प्रहरी र सशस्त्र प्रहरीसम्बन्धी विषय, अन्तरसुरक्षा निकायबीच प्रभावकारी समन्वय जस्ता महत्त्वपूर्ण क्षेत्रमा गहिरो अनुभव भएकाबाट मात्रै गृह प्रशासनले प्रभावकारी नतिजा हासिल गर्न सक्ने जानकार बताउँछन् । अब गृहको नेतृत्वमा अनुभव नै नभएका सचिव आइरहे गृहबाटै करिअर बनाउँछु भनेर काम गर्ने अवस्था अन्त्य हुन्छ, सुरक्षासम्बन्धी जानकार एक सचिवले भने । करिब २७ वर्षको सेवाकालमा पाण्डेसँग गृहका कुनै पनि विभाग र कार्यालयमा काम गरेको अनुभव छैन । २०५१ सालमा शाखा अधिकृतका रूपमा सरकारी सेवा प्रवेश गरेका पाण्डे शिक्षा क्षेत्रका विज्ञ हुन् । उनी शाखा अधिकृतदेखि सहसचिवसम्म शिक्षा मन्त्रालय अन्तर्गतकै विभिन्न भूमिकामा थिए । लुम्बिनी प्रदेश सरकारको सचिव रहेकै बेला २०७६ फागुनमा सचिव (विशिष्ट श्रेणी) मा बढुवा भएका पाण्डे त्यसपछि कर्णाली प्रदेशको प्रमुख सचिव बनेका थिए । गृह प्रशासनको अनुभव नै नभएका प्रशासकलाई समग्र सुरक्षा व्यवस्थापनको नेतृत्व गर्ने मन्त्रालयमा सरुवा गरिनु गलत भएको पूर्वगृह सचिव खेमराज रेग्मी बताउँछन् । गृहका कैयौं अनुभवी प्रशासकलाई पन्छाएर कहिल्यै अनुभव नलिएका प्रशासकलाई जिम्मेवारी दिइनु सरकारको गलत र अनुचित निर्णय भएको रेग्मीले टिप्पणी गरे । सुरक्षा निकायसँग भिजेर काम गरेका अनुभवी प्रशासकलाई अवसर दिनुपर्नेमा सरकारले विज्ञ र क्षमतावान्लाई बेवास्ता गरेको छ, उनले भने, गृहमै करिअर बनाएर बसेका प्रशासकहरूलाई यस्ता निर्णयले अपमान बोध भएको होला । गृह मन्त्रालयमा सरुवा भएपछि कान्तिपुरसँग संक्षिप्त कुराकानी गर्दै सचिव पाण्डेले भने काम गर्न सक्तैन भनेर प्रश्न गर्नेहरूलाई प्रभावकारी नतिजा हासिल गरेर देखाउने प्रतिक्रिया दिए । एउटा क्षेत्रमा काम गरेको प्रशासकले अरू क्षेत्रमा ज्ञान नै राख्दैन भन्ने हुन्छ र ? मेरो क्षमतामाथि ब्लेम लगाउनेलाई काम गरेर देखाउँछु, विरोधीहरूलाई नतिजाबाटै जवाफ दिन्छु, उनले भने ।"
"हिमाल पग्लँदै, ताल पुरिँदै","जलवायु परिवर्तनसम्बन्धी अन्तरसरकारी संस्था (आईपीसीसी) ले पृथ्वीको औसत तापक्रम सन् २०३० भित्रै १५ डिग्री सेल्सियस बढ्ने चेतावनी दिएको छ । वैज्ञानिकहरूले अनुमान गरेभन्दा एक दशकअगाडि नै यो अनुपातमा तापक्रम बढ्ने संकेत देखिएको हो । आईपीसीसीले सोमबार एक वैज्ञानिक प्रतिवेदन सार्वजनिक गर्दै तापक्रम वृद्धिका कारण हिमालय क्षेत्र, हिमताल, हिमनदी पग्लिने क्रम विगतका वर्षहरूमा भन्दा बढेको उल्लेख गरेको छ । प्रतिवेदनमा हिमाली क्षेत्र पग्लिँदा समुद्र सतहसमेत आकलन गरेभन्दा द्रुत गतिमा बढिरहेको जनाइएको छ । यही हिसाबले तापक्रम बढ्ने र हिउँ पग्लने हो भने हिमाल नांगा हुने र समुद्री सतह तीन मिटरसम्म बढ्ने चेतावनी दिइएको छ । दुई वर्षअघि अन्तर्राष्ट्रिय एकीकृत पर्वतीय विकास केन्द्र (इसिमोड) ले सार्वजनिक गरेको अध्ययन प्रतिवेदनमा सन् २१०० मा विश्वको वायुमण्डलको औसत तापक्रम १५ डिग्रीले बढ्यो भने हिमाली क्षेत्रमा तापक्रम वृद्धि १८ डिग्रीले हुने र सन् २१०० सम्ममा एक तिहाइ हिमनदी मासिने र विश्व वायुमण्डलको तापक्रम २ डिग्री भएमा दुई तिहाइ हिमनदी मासिने आकलन गरिएको थियो । अहिले नेपालको औसत तापक्रम हरेक वर्ष ००५६ डिग्रीले बढिरहेको छ । हिमाली क्षेत्रमा यसको दर अझ बढी भएकाले हिमशृंखला पग्लने क्रम बढेको जानकारहरूको मत छ । जलवायु परिवर्तनसम्बन्धी विषयका विज्ञ अजय दीक्षित यसै वर्ष मनाङ र मुस्ताङमा आएको वर्षाको चरित्रलाई जलवायु परिवर्तनसँग जोडेर हेर्नुपर्ने बताउँछन् । त्यति माथिल्लो क्षेत्रमा त्यसरी आरीघोप्टे वर्षा हुनु राम्रो समाचार होइन, उनले कान्तिपुरसित भने, हो, यस्तै कल्पना गरेभन्दा फरक गतिविधि हामीकहाँ र विश्वभरि नै देखा परिरहेको छ । त्यसको हामीले आगामी दिनमा अझै बढ्ता सामना गर्नुपर्ने सन्देश प्रतिवेदनले दिएको छ ।उनले तापक्रम वृद्धिका कारण उत्पन्न मौसमी गतिविधिका कारण विकासशील मुलुकहरूका जनताले धेरै किसिमका विनाशको सामना गर्नुपर्नेसमेत आकलन गरे । प्रतिवेदनले पनि अबका दिनहरूमा मानिसहरूले अकल्पनीय अप्ठ्याराहरूसँग जुध्नुपर्ने चेतावनी दिएको छ । अहिले वायुमण्डलको औसत तापक्रम औद्योगिक क्रान्तिताकाको भन्दा ११ डिग्री माथि पुगिसकेको छ । ६० भन्दा बढी देशका २ सय ३४ जना वैज्ञानिकहरूले ५ वर्षको तथ्यांकहरूलाई विश्लेषण गरेर जलवायु परिवर्तनको विद्यमान समस्याहरूलाई समेटेर यो प्रतिवेदन तयार पारेका हुन् । दीक्षित सोमबार सार्वजनिक प्रतिवेदनलाई मानवीय गतिविधिले नै जलवायु परिवर्तनका असरहरू देखा परेका हुन् भन्ने वैज्ञानिक प्रमाणका रूपमा लिन्छन् । मानव प्रभावले वायुमण्डललाई तातो बनाएको छ, उनले भने, यो प्रतिवेदनले हरितगृह उत्सर्जनमा उल्लेख्य भूमिका खेल्ने जीवाष्म इन्धनमा आधारित ऊर्जा निर्भर अर्थ व्यवस्था प्रणालीलाई कम कार्बन उत्सर्जन गर्ने स्वच्छ ऊर्जामा रूपान्तरण गर्न फेरि पनि झकझक्याएको छ । अहिले नै अर्थतन्त्रमा अग्रसर विकसित मुलुकहरूले हरितगृह ग्यास उत्सर्जन कटौती नगर्ने हो भने पृथ्वीको तापक्रम पेरिस सम्झौताले निर्धारण गरेको थ्रेसहोल्ड अर्थात् १५ डिग्रीभन्दा माथि जाने प्रतिवेदनले प्रस्ट्याएको उनले बताए । ६ वर्षअघि भएको पेरिस सम्झौताले हरितगृह ग्यासको उत्सर्जनमा कमी ल्याई सन् २१०० सम्म विश्वको तापक्रम विश्वव्यापी औद्योगिकीकरण हुनुअघिको तुलनामा सम्भव भएसम्म १५ डिग्रीमा सीमित गर्ने र नसके २ डिग्री माथि बढ्न नदिने लक्ष्य लिएको छ । त्यसका लागि के कति उत्सर्जन कटौती गर्न सकिन्छ भन्ने लक्ष्यसहितको परिमार्जित प्रतिवेदन बुझाउन यूएनएसीसीसीले सबै पक्ष मुलुकहरूलाई भनेको थियो । जलवायु परिवर्तनका अर्का विज्ञ मन्जित ढकालले आईपीसीसीको छैटौं वैज्ञानिक प्रतिवेदनलाई अलार्मिङ रिपोर्ट को संज्ञा दिए । हरितगृह ग्यास उत्सर्जनको मात्रा कायमै भएकाले तापक्रम १५ डिग्रीभन्दा कट्न सक्ने देखिएको उनले बताए । कार्बन पूर्व औद्योगिक समयको उत्सर्जन २८० पीपीएमबाट सन् २०२० सम्ममा ४११ सम्म बढेको बताइन्छ । यही हिसाबले कार्बन बढ्ने हो भने २६ देखि ४५ डिग्रीका हिसाबले तापक्रम बढ्ने वैज्ञानिकहरूले आकलन गरेका छन् । हरितगृह उत्सर्जनमा चीन पहिलो, अमेरिका दोस्रो र भारत तेस्रो स्थानमा छन् । अमेरिकाले सन् २०५० सम्ममा कार्बन उत्सर्जन शून्यमा सीमित गर्ने प्रतिबद्धता जनाएको छ । चीन र भारतले अहिलेसम्म कटौतीसम्बन्धी लक्ष्य पेस गरेका छैनन् । दक्षिण कोरिया र युरोपियन युनियनले सन् २०५०२०६० सम्म शून्यमा जाने प्रस्ताव गरेका छन् । तापक्रम बढेका कारण नै विश्वभरि जलवायुजन्य विपद्मा बढोत्तरी भइरहेको विश्व समुदायले अनुभव गरेका छन्, ढकालले भने, यसै वर्ष विकसित मुलुकमध्येको जर्मनीको बाढी, चीनको डुबान र नेपालजस्ता अति कम विकसित मुलुकहरूले बेहोर्नुपरेको चरम मौसमी गतिविधि (एक्स्ट्रिम वेदर) बाढी, पहिरो र वर्षाले निम्त्याएको विनाश सबै जलवायुजन्य विपद् हुन् ।अमेरिकी मुलुकहरूमा समेत तातो वायु र भीषण डढेलोका घटनाहरूमा बढोत्तरी हुनुमा पनि वैज्ञानिकहरूले तापक्रम वृद्धिलाई नै मुख्य कारण मानेका छन् । यो प्रतिवेदनले जलवायुजन्य हानिनोक्सानी धान्नै नसक्ने गरी बढ्ने देखाएकाले विकसित मुलुकहरूले उत्सर्जन घटाउन महत्त्वाकांक्षी लक्ष्य राख्न ढिला गर्न नहुने ढकालको सुझाव छ । हरितगृह ग्यास उत्सर्जन घटाउने लक्ष्य लिन अब योभन्दा कुन वैज्ञानिक प्रतिवेदन आवश्यक पर्ला र ? उनले प्रश्न गरे, विकासोन्मुख मुलुकहरूले अब आर्थिक दायित्व मात्र लिएर उम्किन खोजेर समस्या समाधान हुने देखिन्न ।राष्ट्रसंघका महासचिव एन्टोनियो गुटेरसले प्रतिवेदनले मानवका लागि खतराको संकेत गरेको टिप्पणी गरेका छन् । उनले सबैलाई जिम्मेवार भएर आफ्नो प्रतिबद्धता पूरा गर्नसमेत ध्यानाकर्षण गराएका छन् । आईपीसीसीले मानवीय व्यवहारका कारण पृथ्वीको तापक्रम र पृथ्वीमा आइरहेका परिवर्तन तथा उतारचढावबारे आवधिक रूपमा प्रतिवेदन सार्वजनिक गर्दै आएको छ ।सन् १९८८ मा स्थापना भएको आईपीसीसीले यसअघि १९९० मा पहिलोपटक विश्व जलवायुसम्बन्धी प्रतिवेदन सार्वजनिक गरेको थियो । त्यसपछि सन् १९९७, २००१, २००७ र २०१३ मा प्रतिवेदन सार्वजनिक भएको थियो । सोमबार सार्वजनिक गरिएको प्रतिवेदन समस्या पहिचानबारेको पहिलो खण्ड हो । यही प्रतिवेदनका बाँकी दुई भागखण्ड सन् २०२२ को सेप्टेम्बरसम्ममा सार्वजनिक गरिनेछ । संयुक्त राष्ट्रसंघीय जलवायु परिवर्तनसम्बन्धी संरचना महासन्धि (यूएनएफसीसीसी) को २६ औं सम्मेलनको करिब दुई महिनाअघि यो वैज्ञानिक प्रतिवेदन सार्वजनिक भएको छ । यसले आगामी नोभेम्बरमा स्कटल्यान्डको ग्लास्गोमा हुने जलवायु वार्तामा शक्ति राष्ट्रहरूलाई हरितगृह ग्यास कटौतीमा थप जिम्मेवार बन्न प्रेरित गर्ने अपेक्षा जानकारहरूले गरेका छन् ।"
मेलम्ची आयोजना प्रमुखको सरुवा,"काठमाडौं (कास) बाढी र पहिरोले क्षति भएर मेलम्ची आयोजना अनिश्चित बनेका बेला सरकारले आयोजना प्रमुखको सरुवा गरेको छ । खानेपानी मन्त्रालय स्रोतका अनुसार आयोजना प्रमुख एवं सहसचिव रामकुमार श्रेष्ठलाई गण्डकी प्रदेशको भौतिक पूर्वाधार मन्त्रालयको सचिवमा सरुवा गरिएको हो । केही दिनअघिको मन्त्रिपरिषद् बैठकले गरेको उक्त निर्णय थाहा पाएपछि आयोजनामा अन्योल छ । खानेपानी मन्त्रालयको जिम्मेवारी हाल प्रधानमन्त्री शेरबहादुर देउवाले सम्हाल्दै आएका छन् । बहुप्रतीक्षित आयोजनाले केहीअघि काठमाडौंमा पानीको परीक्षण वितरण गरेको थियो । गत असार १ मा मेलम्चीमा आएको बाढीले ठूलो क्षति गरेपछि भने आयोजना अप्ठ्यारोमा छ । क्षति पुगेका संरचना निर्माण गरेर आगामी माघभित्र उपत्यका पानी ल्याउने कार्ययोजना श्रेष्ठले हालै सरकारलाई बुझाएका थिए । विभिन्न चरणमा भौतिक पूर्वाधार तथा यातायात मन्त्रालय, सिँचाइ तथा ऊर्जा मन्त्रालयलगायतसँग उनले समन्वय गरिरहेका थिए । राष्ट्रिय गौरवका आयोजना बुझ्न नै ६ महिनाभन्दा बढी लाग्छ, मेलम्ची आयोजनाका एक अधिकारीले कान्तिपुरसँग भने । मन्त्रालयका उच्च अधिकारीहरू पनि प्रमुखको सरुवाको विषयमा सचिवले अडान नलिँदा आयोजनाका सम्बन्धमा थप नराम्रो सन्देश प्रवाह हुने धारणा राख्छन् । ६६ महिनामै प्रमुख परिवर्तन हुन्छ, अनि आयोजनाको काम कसरी अगाडि बढ्छ ? सचिवज्यूले यसमा अडान लिनुपर्ने हो, अडान लिएको जस्तो देखिएन । अहिले सरुवा गर्ने बेला होइन, सहयोग गरेर प्रोत्साहन गर्नुपर्ने हो, उल्टै नराम्रो सन्देश गयो, एक अधिकारीले भने । अघिल्लो सरकारले करिब ६ महिनाअघि सहसचिव श्रेष्ठलाई खानेपानी मन्त्रालयअन्तर्गतकै साना खानेपानी आयोजनाबाट मेलम्चीमा ल्याएको थियो । श्रेष्ठले आफैंले पनि सरकारको सरुवा गर्ने निर्णयको पुष्टि गरे । कर्मचारीले सरकारले जता खटायो उतै जानुपर्छ, मलाई गण्डकी प्रदेशमा सरुवा गरेको जानकारी पाएँ, अब उतै जान्छु, उनले भने । खानेपानी मन्त्रालयका प्रवक्ता रमेश न्यौपानेले सरुवा भएको सुनेको र लिखित रूपमा पत्र नआएको बताए ।"
"परीक्षा कुनै रोक्ने, कुनै नरोक्ने ?","कक्षा १२ को परीक्षा दोस्रोपटक पनि स्थगित भएपछि ४ हजारभन्दा बढी विद्यालय, करिब ४ लाख विद्यार्थी र अभिभावक अन्योलमा छन् । ती विद्यालयमा कक्षा ११ मा पढ्ने उति नै विद्यार्थी भने परीक्षा दिइरहेका छन् । त्रिभुवन विश्वविद्यालयले पनि स्नातक र स्नातकोत्तर तहको परीक्षा सिफ्टअनुसार सञ्चालन गरिरहेको छ ।साउन ३१ बाट गर्ने गरी तोकिएको कक्षा १२ को परीक्षा स्थगित गर्ने निर्णय सरकारले शनिबार गरेको थियो । जेठमा तोकिएको परीक्षा कोरोना महामारीकै कारण साउनमा सारिएको थियो । सरकारको दोधारे नीतिले गर्दा कुनै परीक्षा रोकिएको रोकियै हुने, कुनै परीक्षा भइरहने अवस्था बनेको छ । कोरोना संक्रमण बढ्दै जाँदा अधिकतम स्वास्थ्य मापदण्ड पालना गरेर परीक्षा सञ्चालन गर्ने कि रोक्ने वा वैकल्पिक विधिबाट किन सञ्चालन नगर्ने भन्ने बहस सुरु भएको छ । पूर्वस्वास्थ्यमन्त्री गगन थापाले कक्षा १२ को परीक्षा स्थगित गरिएको तर अन्य परीक्षा सञ्चालन भइरहेको विषयमा प्रधानमन्त्री शेरबहादुर देउवाको ध्यानाकर्षण गरेका छन् । उनले सामाजिक सञ्जालमा लेखेका छन्, कोरोना महामारीका कारणले कक्षा १२ को परीक्षा स्थगित तर अन्य परीक्षा सञ्चालन π यसको आधार र तर्क के हो ? यस विषयमा स्वास्थ्य मन्त्रालयको धारणा के छ ? प्रधानमन्त्रीज्यू, कि स्वास्थ्यका सम्पूर्ण मापदण्ड पूरा गरेर परीक्षा सञ्चालन गर्ने विश्वास सरकारले दिलाउनुपर्यो कि वैकल्पिक माध्यमबाट परीक्षा सञ्चालन गर्नुपर्यो ।गत वर्ष पनि कोरोना महामारीकै कारण वैशाखजेठमा हुनुपर्ने कक्षा १२ को परीक्षा मंसिरमात्र लिइएको थियो । ढिला गरी संक्षिप्त परीक्षा सञ्चालन गरेर नतिजा प्रकाशन गरिएको थियो । त्यसको असर विश्वविद्यालयको स्नातक तहको भर्नामा देखियो । एमबीबीएसलगायत चिकित्सा शिक्षाको शैक्षिक सत्र नै गुम्ने जोखिम छ । बल्ल गत वर्षको शैक्षिक सत्र सुरु गर्न अघिल्लो साता प्रवेश परीक्षाको नतिजा सार्वजनिक भएको छ । परीक्षा बेलैमा नहुँदा विद्यार्थी एउटै कक्षामा २० महिनासम्म पढ्नुपर्ने अवस्था आएको छ ।शिक्षाविद् देवीराम आचार्यले कक्षा सञ्चालन र परीक्षामा वैकल्पिक उपाय लागू गर्न नसक्दा झन् क्षति बढ्दै गएको औंल्याए । उनले भने, पढाइ र परीक्षा दुवैमा विकल्प छन्, हाम्रो ध्यान नयाँ विकल्प खोज्नेभन्दा पनि रोकेर पुरानैमा फर्कनेमा गयो । आचार्यले कोरोनाकालमा मोबाइल फोनबाटै कक्षा र परीक्षा सञ्चालनको अभियान चलाएका छन् । विश्वविद्यालयले यस्तो बेला कसरी कक्षा र परीक्षा चलाउने भन्ने अनुसन्धान गरेर अरूलाई पनि सिकाउनुपर्ने थियो, सरकारलाई सुझाव दिनुपर्थ्यो, उनले भने । त्रिविलगायत विश्वविद्यालय र राष्ट्रिय परीक्षा बोर्डलाई विज्ञहरूले परीक्षाका विकल्प नसुझाएका होइनन् । तर विश्वविद्यालय र बोर्ड पुरानै फेस टु फेस पद्धतिमा परीक्षा गर्न रमाएका छन् । शिक्षा तथा मानव केन्द्र स्रोत केन्द्रका महानिर्देशक वैकुण्ठ अर्याल नेतृत्वको कार्यदलले वैकल्पिक परीक्षाका विधिबारे बोर्डलाई सुझाव दिएको थियो । विश्वविद्यालय अनुदान आयोगले पनि विश्वविद्यालयलाई विकल्पसहित सुझाव दिएको थियो तर ती विकल्प प्रयोग गरिएन । फेस टु फेस पद्धतिबाट गर्न नसके परीक्षा नै स्थगित गर्ने गरिएको छ । परीक्षा रोकेर मात्रै समस्या समाधान हुँदैन, शिक्षाविद् आचार्यले थपे, कक्षा १२ कै परीक्षा गर्न सकिने थुप्रै विकल्प छन् । अनलाइन सम्भव हुने विद्यार्थीलाई अनलाइन र सम्भव नहुनेलाई अफलाइन परीक्षा लिन सकिने उनको तर्क छ । अनलाइन गर्दा ४ लाखको संख्यामा रहेको तथ्यांक घट्ने र बाँकी विद्यार्थीलाई सामाजिक दूरी कायम गरेर परीक्षा दिन लगाउन सकिने उनले बताए ।परीक्षा बोर्डका अधिकारीहरूले कक्षा १२ को मात्रै परीक्षा स्थगित गराउन निर्देशन आएकाले त्यहीअनुसार गरेको प्रतिक्रिया दिएका छन् । सरकारले निर्णय र निर्देशन दिए वैकल्पिक विधिबाट पनि परीक्षा सञ्चालन गर्न सकिने उनीहरूको भनाइ छ । स्वास्थ्य मन्त्रालयले सीसीएमसीलाई परीक्षा स्थगित गर्न सिफारिस गरेको थियो । सीसीएमसीले शिक्षा मन्त्रालयलाई आग्रह गरेपछि शिक्षाले परीक्षा बोर्डलाई परीक्षा रोक्न निर्देशन दिएको हो । ११ कक्षाको भन्दा पनि सामाजिक दूरी र स्वास्थ्य मापदण्ड पूरा गरेर १२ को परीक्षा गर्ने तयारी थियो, सदस्यसचिव दुर्गाप्रसाद अर्यालले भने, निर्देशन, सुझाव र मागका आधारमा १२ को परीक्षा स्थगित गरियो ।शिक्षा मन्त्रालयका अधिकारीहरू अरू परीक्षा सञ्चालन गरेर कक्षा १२ को परीक्षामात्र स्थगित गराउन स्वास्थ्य मन्त्रालयको दबाबले काम गरेको बताउँछन् । उनीहरूका अनुसार सीसीएमसीको बैठकमा स्वास्थ्य राज्यमन्त्री उमेश श्रेष्ठले परीक्षा रोक्न जोडबल गरेका थिए । जबकि बोर्डले दुई सयभन्दा बढी विद्यार्थी रहेका केन्द्रमा अर्को विद्यालयमा उपकेन्द्र कायम गरेर परीक्षा गर्ने तयारी गरेको थियो । तर, त्यसलाई बेवास्ता गर्दै हठात् परीक्षा स्थगित गर्ने निर्णय गरिएको शिक्षा मन्त्रालयका एक उच्च अधिकारीले बताए । स्वास्थ्य मन्त्रालयका प्रवक्ता डा कृष्णप्रसाद पौडेलले मन्त्रालयले सीसीएमसीलाई स्वास्थ्य मापदण्ड पालना हुन नसक्ने परीक्षाचाहिँ रोकिनुपर्छ भनेर मात्र सिफारिस गरेको दाबी गरे । कक्षा १२ को परीक्षा मात्र रोक्ने हाम्रो निर्णय होइन, यो विषय स्वास्थ्यको मात्र नभएर सीसीएमसी र शिक्षा मन्त्रालयसँग पनि जोडिएको विषय हो । त्यसैले हामीले त सिफारिस मात्र गरेको हो । निर्णय त सबैको उपस्थितिमा भएको बैठकले गरेको हो, उनले भने । कक्षा ११ पढाइ हुने ४ हजार ८ सय र क्याम्पसहरूमा एउटै केन्द्रमा ५ सयभन्दा बढी विद्यार्थी राखेर पनि परीक्षा भइरहेको छ । ५ सयभन्दा धेरै विद्यार्थी हुने कतिपय विद्यालयले कक्षा ११ को अनलाइन परीक्षा पनि लिएका छन् । कक्षा ११ र १२ मा विद्यालयपिच्छे विद्यार्थी संख्या उस्तै हो, हामीले सकभर स्वास्थ्य मापदण्ड कायम गरेर परीक्षा लिन खोजेका थियौं, अर्यालले भने, परीक्षा रोक्नु भनेर लेखेरै आएपछि स्थगित गर्ने निर्णय भयो । ४ हजार ३ सय १५ विद्यालयमा १२ कक्षाको पठनपाठन हुन्छ । ती सबै विद्यालयमा केन्द्र कायम गरिएको थियो । तीमध्ये ३ हजार ४ सय विद्यालयमा एक सयभन्दा थोरै परीक्षार्थी थिए । २ हजार ३ सय ५८ विद्यालयमा त ५० जनाभन्दा थोरै विद्यार्थी छन् । २ सयभन्दा बढी विद्यार्थी रहेका ४ सय केन्द्रमा अर्को विद्यालयमा उपकेन्द्र बनाएर परीक्षा लिन लागिएको थियो । सरकारले पनि होम सेन्टरमा परीक्षा लिनु भन्यो, अरू शिक्षण संस्थाले पनि परीक्षा लिइरहेका छन्, सार्वजनिक यातायात पनि चलेको छ भनेर हामीले अन्य विकल्पमा नगई स्वास्थ्य मापदण्ड पालना गरेर परीक्षा लिने निर्णय गरेका थियौं, अर्यालले भने, ११ र १२ को परीक्षाको मोडालिटी केही फरक छैन, प्रश्नपत्र ११ मा विद्यालयले बनाएका छन्, १२ मा बोर्डले अनलाइनबाट पठाउने हो, फरक यति छ । बोर्ड बैठकमा सहभागी शिक्षा सचिव रामप्रसाद थपलियाले कक्षा १२ को स्थगित गर्ने निर्णय गरिएको तर ११ को विषयमा कुनै निर्णय नभएको बताए । सरकारले अनुमति दिए जस्तोसुकै लकडाउन भए पनि परीक्षा सञ्चालन गर्न सकिने उनले बताए । बोर्डले मात्रै निर्णय गरेर पुग्दैन, सरकारले अनुमति दिनुपर्छ, कानुन परिवर्तन गर्नुपर्छ, परीक्षाका धेरै उपाय छन्, उनले भने ।कक्षा १२ को परीक्षा स्थगित भएपछि त्रिविलाई पनि परीक्षा रोक्न दबाब परिरहेको छ । शिक्षाध्यक्ष शिवलाल भुसालले दबाब परे पनि परीक्षा नरोकिने स्पष्ट पारे । ठूला परीक्षा सकिए, थोरै परीक्षार्थी रहेका परीक्षा मात्रै बाँकी छन्, उनले भने, सरकारले कडा लकडाउन नगरेसम्म परीक्षा रोकिँदैन । स्वास्थ्य मापदण्ड पूरा गरेर मात्रै परीक्षा गरिएको उनको भनाइ छ । त्रिविले लकडाउन नभए असोजसम्मै परीक्षा चलाउने योजना बनाएको छ । सोमबार सीसीएमसीले समेत त्रिविको परीक्षा केन्द्रको अनुगमन गरेको थियो । थोरै थोरै विद्यार्थी छन्, एउटा केन्द्रमा बढीमा ५ सयसम्म विद्यार्थी हुँदा परीक्षा गर्न सकिन्छ, उनले भने । यसैबीच, सत्तारूढ दलनिकट विद्यार्थी संगठनले विद्यार्थीलाई खोप दिने विषयमा सोमबार स्वास्थ्य राज्यमन्त्री श्रेष्ठको ध्यानाकर्षण गराएका छन् । नेविसंघ, अनेरास्ववियु क्रान्तिकारी, अनेरास्ववियु, समाजवादी विद्यार्थी युनियन र अखिल छैटौंले प्रवेशपत्रका आधारमा खोप दिएर परीक्षा सञ्चालन गरिनुपर्ने माग गरेका हुन् ।"
प्रहरी प्रतिष्ठान नहडप,"सात दशक पुरानो काठमाडौं, महाराजगन्जस्थित राष्ट्रिय प्रहरी प्रशिक्षण प्रतिष्ठानलाई सम्पूर्ण रूपमा काभ्रेको पनौतीमा सारेर त्यहाँ राष्ट्रपति कार्यालयनिवास विस्तार गर्ने सरकारको तयारी सर्वथा अस्वीकार्य तथा खारेजयोग्य छ । संरचनात्मक र सुगमताका दृष्टिले मात्र होइन, ऐतिहासिक विरासत र आम प्रहरीहरूको भावनात्मक सम्बन्ध जोडिएका कारणले पनि प्रतिष्ठानको हालको स्वरूप बिगारिनु हुन्न । प्रतिष्ठानका अरू संरचना तथा हाँगाबिँगाहरू आवश्यकताअनुसार पनौती वा देशका अन्य भागमा राख्नबनाउन सकिन्छ, तर ऐतिहासिक थलोबाटै मूल संस्थालाई विस्थापित तुल्याउन मिल्दैन ।गणतन्त्रको स्थापनापछि राणाकालीन दरबार शीतलनिवास लाई राष्ट्रपति कार्यालय एवम् निवास बनाइएपछि छेवैको प्रहरी प्रतिष्ठानमाथि आँखा लाग्ने क्रम सुरु भएको हो । त्यसक्रममा शीतलनिवासका निम्ति पार्किङ अभाव भएको र त्यहाँको शान्त वातावरणमा खलबल पुगेको बहानामा प्रतिष्ठानले चर्चेको जग्गा र संरचनाको स्वामित्व राष्ट्रपति कार्यालयलाई हस्तान्तरण गर्ने योजना बुनियो । र, २०७५ भदौ २१ को मन्त्रिपरिषद् बैठकले प्रहरीको स्वामित्वमा रहेको १ सय १४ रोपनी ३ आना क्षेत्रमा फैलिएको प्रतिष्ठानलाई पनौतीमा सारेर त्यहाँ राष्ट्र्रपति निवास र कार्यालय विस्तार एवं राष्ट्रपति भवन सुरक्षार्थ सैनिक संरचना विस्तार गर्ने निर्णय लियो । त्यसअनुसार प्रतिष्ठान परिसरमा राष्ट्रपतिलाई देशभित्रका गन्तव्यसम्म पुग्न र विदेश उड्ने क्रममा विमानस्थलसम्म हेलिकप्टरमै जान सहज होस् भनेर हेलिप्याड निर्माण गर्ने र वरिपरि सैनिक ब्यारेक बनाई बीचको भाग खाली राख्ने योजना पनि बनाइयो । राष्ट्रपति कार्यालय बस्न थालेपछि नै अहिलेसम्म शीतलनिवासलाई प्रहरी प्रतिष्ठानले ४० रोपनी जग्गा उपलब्ध गराइसकेको छ । अब बचेखुचेको प्रतिष्ठानको मूल संरचनामै भने कदापि आँखा लगाउन मिल्दैन । काभ्रेको पनौतीमा प्रतिष्ठान बनाउन २०५२ सालदेखि सुरु गरेर अहिलेसम्म ४२४ हेक्टर जग्गा अधिग्रहण तथा खरिद गरिएको छ । भारतले झन्डै पौने ९ अर्ब रुपैयाँ अनुदान दिने सम्झौता पनि भइसकेको छ । तर पहिले उक्त ठाउँमा प्रहरी निरीक्षक आधारभूत तालिम, अन्य सेमिनारसभासम्मेलन तथा अन्तर्राष्ट्र्रिय गोष्ठीका लागि तालिमकेन्द्र बनाउने भनिएको थियो । पछि आएर मात्रै महाराजगन्जमा रहेको सिंगो प्रतिष्ठान नै सार्ने अपव्याख्या, योजना र लबिइङ गर्न थालिएको हो । र उक्त लबिइङबाट तत्कालीन सरकार पनि प्रभावित बन्न पुगेको हो । जबकि, आधारभूत तथा आवासीय र विशिष्टीकृत तालिमको प्रकृति नै फरक हुन्छ । मुख्य सहरबाट टाढा विशिष्टीकृत तालिमका निम्ति पाहुना प्रशिक्षकहरू लैजान पनि मुस्किल पर्न सक्छ । प्रतिष्ठानलाई ऐतिहासिक स्थलबाट नामेट नै पार्दा त्यहाँ तालिम गरेका समग्र प्रहरीको भावनामा चोट पर्ने पक्ष त छँदैछ । प्रतिष्ठान स्थानान्तरण गर्नु अति असंवेदनशील र गैरजिम्मेवारपूर्ण हुने भएकैले प्रहरीका १५ पूर्वमहानिरीक्षकहरूले गत बुधबार प्रधानमन्त्री शेरबहादुर देउवालाई ज्ञापनपत्र बुझाएर सरकारको निर्णय खारेज गर्न आग्रह गरेका हुन् । सरकार जसरी पनि निर्णय कार्यान्वयन गर्न लागेपछि पूर्वमहानिरीक्षकहरू संगठित भएर इतिहास जोगाउन लागिपरेका हुन् । सरकारले सरोकारवाला निकायहरूसँगको उचित परामर्श र सहमतिबेगर यस्तो निर्णय गर्नु उचित छँदै थिएन, र यसविरुद्धमा आवाज उठाउन कार्यरत प्रहरी अधिकारीहरूलाई मुस्किल पर्ने भएकैले पूर्वमहानिरीक्षकहरूले यस्तो सक्रियता देखाउनुपरेको हो । सरकारले महसुस गर्नुपर्छ यो निर्णयको जबर्जस्ती कार्यान्वयन भयो भने आम प्रहरीकै मनोबल गिर्न सक्छ आफूलाई भित्तामा पुर्याइएको ठान्न पुगे भने उनीहरूमा नकारात्मक मनोवैज्ञानिक असर पर्न सक्छ, जसबाट मुलुकको समग्र शान्ति सुरक्षा नै प्रभावित हुन सक्छ । त्यसैले पूर्वमहानिरीक्षकहरूको मागमा म सकारात्मक छु भनेका प्रधानमन्त्री देउवाले व्यवहारतः पनि यो निर्णय खारेज गरेर देखाउनुपर्छ ।प्रतिष्ठान स्थानान्तरण गर्न नहुने अरू पनि कारणहरू छन् । पहिलो, यो निर्णय तथा प्रक्रियामा शीतलनिवास प्रत्यक्ष जोडिन्छ । उसै पनि वर्तमान राष्ट्रपतिमाथि शक्ति र सुविधामुखी भएको आरोप लाग्ने गरेको छ, यस्तो अवस्थामा प्रतिष्ठानको स्थानान्तरणले समग्र राष्ट्रपति संस्थाकै छविमा पुनः प्रश्न उठ्नेछ । त्यसैले विवादास्पद र अनुपयुक्त यो प्रक्रियाप्रति राष्ट्रपतिले स्वयंले अरुचि देखाउनुपर्छ । दोस्रो, एउटा सुरक्षा निकायको पुरानो संरचनामा पूर्वसहमतिबेगर अर्को सुरक्षा निकाय राख्नुको सन्देश पनि त्यति राम्रो जाँदैन । तेस्रो, प्रतिष्ठान निर्माणका क्रममा व्यक्तिगत जग्गा प्रहरीका लागि दान लिइएको छ, जसलाई अर्को प्रयोजनका निम्ति प्रयोग गर्नु उचित हुँदैन । चौथो, प्रहरीको केन्द्रीय अनुसन्धान ब्युरो पनि त्यही परिसरमा भएकाले प्रहरीका लागि यो निर्णयले चौतर्फी असर पर्छ । पाँचौं, शीतलनिवासमा ठूला कार्यक्रम हुँदा पार्किङलगायतका व्यवस्थापन कार्य प्रतिष्ठान परिसरमै गर्दा पनि भैहाल्छ, यसो हुने गरेको पनि छ, प्रतिष्ठान नै हडप्नु किन पर्छ र ? तसर्थ, सरकारले जुनसुकै हालतमा तीन वर्षअघिको निर्णय सच्याउनुपर्छ । नेपाल प्रहरीको विशिष्टीकृत तालिमका निम्ति बनिसकेको उपयुक्त संरचनालाई बिथोल्नु हुन्न ।"
तरमारेबारे नयाँ डिस्कोर्स,"नयाँ भाष्य र डिस्कोर्सभित्रको रहस्यवर्ग र जातको शक्तिसंरचना र अन्तरसम्बन्ध कालान्तरमा स्थिति मल्लको थिति र जंगबहादुर राणाको मुलुकी ऐनसम्म आउँदा थोरबहुत फेरबदल भयो । तर राजनीतिक व्यवस्थामा परिवर्तनपछि न सारभूत रूपमा संरचनागत रूपान्तरण आएको छ, न त तरमारे वर्ग, वर्गदृष्टि र संस्कृतिमै धेरै परिवर्तन आएको छ । फलतः शाहराणा वंशका परिवार, भाइभैयाद, भारदार, काजी, सरदार, बडाहाकिम, बिर्तावाल, जमिनदार, पुरोहित आदिका सन्तान नै आज मूल रूपमा राज्यका सबै तरमारे पदमा आसीन छन्, एकाध अपवादबाहेक । निकट इतिहासमा उनीहरूले बिर्ता, बकस, जागिर, खुवा वा अन्य नाममा कब्जा गरेका आदिवासी जनजातिका जमिन र अन्य सम्पत्तिलाई नै पुँजीमा रूपान्तर गरी ठूला व्यवसायमा लगानी गरेको तथ्यले निजी क्षेत्र पनि मुलुकी ऐनको नयाँ जात व्यवस्थाबाट अछुतो नरहेको देखाउँछ ।प्रतिगमन सत्ताशक्तिमा मात्र आउँदैनÙ शब्द, भाष्य र डिस्कोर्समा पनि आउँछ । त्यसैले नै जो सदियौं वर्षदेखि तरमारा हुन्, उनीहरूले अरूलाई तरमारेको आरोप लगाएर नयाँ डिस्कोर्स चलाएका छन् । यही क्रममा सदियौंदेखि जन्मजातलिंगका आधारमा भूमि, सत्ताशक्ति, स्रोतसाधन, शास्त्रशिक्षामा तर मार्दै आएका जात, वर्ग र लिंगका मानिस नै आज तिनीहरूलाई तरमारा वर्गको आरोप लगाउँदै छन्, जो मासिन्या (दास बनाउन र बेच्न मिल्ने) र नमासिन्या (दास बनाउन र बेच्न नमिल्ने) मतवाली थिए, जो छोइछिटो हाल्नु नपर्न्या कमसेल थिए, जो छोइछिटो हाल्नु पर्न्या अछुत थिए, जसले तरमारेहरूको सुविधाका लागि पचहत्तर प्रतिशतसम्म कुत बुझाउँथे, जसले झारा, बेठबेगारी, बँधुवा श्रमले बाध्यकारी सेवा उपलब्ध गराउँथे । संरचनागत रूपमै सयौं वर्षदेखि गरिबी, अभाव, शोषणदोहनसँगै विभेद र अप्रतिनिधित्वको सिकार हुँदै आएका समुदायहरूले उपभोग गर्न थालेको सानो सुधारमा समेत आरिस गर्दै अपव्याख्याको डिस्कोर्स निर्माण गर्दै जाने हो भने जातवादी राज्यले खासमा रूपान्तरण वा पुनःसंरचना नै खोजेको ठहरिन्छ, सुधार वा रेट्रोफिटिङ मात्रै होइन ।ट्वीटर :"
किन भत्काइयो देवकोटा निवास ?,"महाकवि लक्ष्मीप्रसाद देवकोटाको घर भनेर चिनिएको मैतिदेवीस्थित तीर्थस्थल लाई अत्याधुनिक संग्रहालय बनाइने भनेर भत्काउन र विकृत गराउन थालिएको दृश्य देखेर मेरो मन रोयो । झन्डै २ दशकदेखि पुरातात्त्विक र सांस्कृतिक सम्पदाको अन्वेषण, संरक्षण तथा पुनर्जीवनमा लागिरहेको मजस्तो स्वयंसेवीका निम्ति महाकवि देवकोटाको नामकाम स्तुत्य र पूजनीय छ । नेपाल प्रज्ञा प्रतिष्ठानका तर्फबाट महाकवि देवकोटाको परिवारले यो ऐतिहासिक तीर्थस्थल (घर) भत्काउन वा नयाँ संग्रहालय उभ्याउन केकस्तो सहमति, सम्झौता गरेको थियो, त्यो त मेरो जानकारीमा छैन । तर, ऐतिहासिकता र सम्पदाजन्य महत्त्वका आधारमा महाकवि देवकोटाको घर तत्काल भत्काइहाल्नुपर्ने जरुरी (बाध्यता) किन आइपर्यो भन्नेमा म सोचमग्न छु । हो, यो धरोहरलाई जानीजानी ढलाइएको हो । किनभने प्रज्ञा प्रतिष्ठानका कुलपतिसहितका सदस्यहरू नै अध्ययनभ्रमणका लागि मेरो भक्तपुर, दत्तात्रेयस्थित नमुना घर मा आएर देवकोटाको घरलाई सबलीकरण (रेट्रोफिट) गर्दै यथावत् रूपमा राख्ने सहमतिमा पुग्नुभएको थियो । तर, आज रातारात देवकोटाको घर भत्काइयो । प्रज्ञा प्रतिष्ठानको त्यो बेलाको सोच र प्रतिबद्धताअनुसार किन काम भएन ? अलमल्ल परेको छु ।झन्डै २ शताब्दी पुरानो एउटा कुखुराको खोरलाई रेट्रोफिट गर्दै आज नमुना घरका रूपमा देशविदेशमा परिचित बनाउन र युनेस्को सम्मान पाउन सकेको आफ्नै अनुभवका आधारमा भन्दा, महाकवि देवकोटाको घर इतिहासले भरपूर सृजनाको सम्पदा भनेर चिनिन सक्ने थियो । विभिन्न जिल्लाका पुरातात्त्विक स्थलमा स्वयंसेवाको भावले सम्पदा संरक्षणजगेर्नामा अहोरात्र खटिइरहेका बेला सोमबार कान्तिपुर दैनिकमा प्रकाशित जानीजानी ढलाइएको धरोहर सम्पादकीयले मेरो मन झनै रोयो ।अझै पनि मेरो स्रोतसाधन, सोचाइ, उपाय र तकनिकीले भ्याएसम्म महाकवि देवकोटाको घरलाई पुरानै रूपमा उभ्याउन हरसम्भव मद्दत गर्न म तयार रहेको प्रतिबद्धता जनाउन चाहन्छु । राष्ट्रको निधि र सृजनाको खानीका रूपमा कहलिएका महाकवि देवकोटाको धरोहरलाई जोगाइराख्न उहाँले आफ्नो कर्मस्थल बनाएको घरलाई सकेसम्म त्यही रूपमा उभ्याउनु प्रज्ञा प्रतिष्ठानसमेतको गरिमाको कुरा हो । कहीँकतैबाट यो अनुनयविनयको सुनुवाइ भैदिएमा म धन्य हुने थिएँ । रवीन्द्र पुरी, संस्थापक अध्यक्ष, आरपी फाउन्डेसन, भक्तपुर"
फैलँदो कोरोना र सरकारको प्राथमिकता,"कोरोनाको तेस्रो लहर पहिलो र दोस्रोभन्दा कडा र घातक रहेको भन्दै सरकारले निषेधाज्ञा लागू गरी नै रहेको छ, साथै भीडभाड नगर्न र सुरक्षित रहन सुझाइरहेको छ । तर, खोप लगाउने स्थान, अड्डाअदालतदेखि राहदानी कार्यालय सबैतिरको भीड देख्दा कोरोना नियन्त्रण हुनुको साटो झन् बढ्दो छ भन्ने अनुमान लगाउन गाह्रो पर्दैन । दिनकै ३०४० जनाको मृत्यु र हजारौंको संख्यामा संक्रमित बढ्नुका साथै अस्पतालहरूमा आईसीयू र भेन्टिलेटर भरिँदै जानुले नागरिक त्रसित बन्नुका साथै असुरक्षित महसुस गरिरहेका छन् । जति नै सरकार परिवर्तन भए पनि सत्तासीन र उनीहरूका आसेपासेको जीवनशैली सुविधासम्पन्न बन्दै जाने तर जनताको वेदना र दुःख ज्युँका त्युँ रहने समस्या नौलो होइन । यस्तो महामारीमा पनि ज्यान हत्केलामा राखेर कामको खोजीमा भारत साथै अन्य मुलुक जानेको लर्को र राहदानी बनाउन हजारौं युवायुवतीको तँछाडमछाडका दृश्यले आमनागरिकको मन छियाछिया हुँदा शासकहरू भने रमिते बनेका छन् । रोजगारीको अभावमा आम्दानी ठप्प हुँदा जनताले जीवन नै बोझ महसुस गरिरहेका छन् भने जनताका नाम मात्रका अभिभावक सरकारमा आसीन नेताहरू ककसलाई मन्त्री र अन्य नियुक्ति गर्ने भनेर कुदाकुदमा व्यस्त छन् । विचार, नीति र व्यवहारलाई तिलाञ्जली दिँदै कमाउ धन्दामा लागेका ३० वर्षदेखिका तिनै पुराना अनुहार घुमीफिरी आलोपालो सत्तासीन हुँदा जनताले विकास र समृद्धिको आशा गर्नु निरर्थक छ । बाढीपहिरोको वितण्डादेखि कोरोनाको मारले नछोएको र शोकमा नडुबेको घर भेट्न मुस्किल छ । तर दलहरू र यिनका नेताहरू मन्त्री पाइन्छ कि पाइँदैन, पार्टी फुटाउने कि जुटाउने, महाधिवेशन गर्ने कि रोक्नेजस्ता निर्लज्ज कार्यमा लागेका छन् । अहिलेको जटिल अवस्थामा सरकारको प्रमुख काम कोरोना नियन्त्रण र खोपको उचित व्यवस्थापन हो । जीवन रहे मात्र अरू कुराको परिकल्पना हुन्छ । जनताको वेदना र पीडालाई मत्थर गर्नुको साटो प्रधानमन्त्री देउवा मलाई शेरबहादुर देउवा मन पर्छ, किनभने जस्ता सस्ता र थोत्रा नारा लगाउन लगाएर आत्मरतिमा रमाउन थालेका छन् । ४ पटक सरकार प्रमुख भैसकेर विकासका लागि माखो मार्न नसकेका देउवा आफूलाई देवत्वकरण गर्न तल्लीन छन्, आजकल । आफ्नो गुणगान गाउने भजनमण्डली तयार गर्नुभन्दा जताततैको अव्यवस्थित भीडलाई व्यवस्थित बनाएर कोरोना संक्रमणको फैलावट रोक्न सके आमनागरिक धन्य हुने थिए । रोशन भट्टराई, इनरूवा, सुनसरी"
वडाअध्यक्षको ज्यादती,"जाजरकोटको जुनीचाँदे गाउँपालिकाका वडाअध्यक्ष रामबहादुर नेपालीले सेवाग्राही सर्पे दमाईलाई डोरीले बाँधेर कुटेको भिडियो सामाजिक सञ्जालमा आएपछि त्यस कार्यको व्यापक विरोध भयो । यस घटनाले सम्पूर्ण जनप्रतिनिधिहरूको शिर निहुरिएको छ । जनदबाब र व्यापक विरोध भएपछि प्रहरीले ती वडाअध्यक्षलाई पक्रियो । अब घटनाको सत्यतथ्य छानबिन गरी यस्ता हिंसक वडाअध्यक्षलाई कडाभन्दा कडा कारबाही गर्नुपर्छ । राजनीतिक आड र पहुँचका भरमा यिनले उन्मुक्ति पाउनु हुन्न । अनि अर्को कुरा, यस्ता व्यक्ति जनप्रतिनिधि हुन लायक पनि छैनन् । उनको पार्टीले पनि उनलाई कारबाही गर्नुपर्छ । यसो भए मात्र, अन्य जनप्रतिनिधिहरूको मनोबल बढ्नेछ । यो घटनाले हाम्रो समाज अझै ढुंगेयुगमै रहेछ भन्ने पनि अवगत गरायो । २१ औं शताब्दीमा पनि कहीँ यस्तो हुन्छ ? रामकृष्ण बराल, जोरपाटी५, काठमाडौं"
सेनाले सरकारका संवैधानिक आदेशहरूलाई मात्र ग्रहण गर्छ,"तपाईंले अब लामो सैन्य जीवनबाट अवकाश पाउँदै हुनुहुन्छ, कस्तो अनुभूति भइरहेको छ ? अवकाशपछि के गर्ने योजना बनाउनुभएको छ ? मैले सेनामा ४१ वर्षभन्दा बढी सेवा गरें, सन्तुष्ट भएर अवकाशमा जाँदै छु । म ग्रामीण परिवेशबाट आएको व्यक्ति हुँ । जन्मथलो (लम्जुङ) मा अलिकति जग्गाजमिन बाँकी छ । त्यहीँ फर्केर समय बिताउने, कृषि क्षेत्रमा काम गर्ने र युवाहरूलाई मोडल एग्रिकल्चर मा आकर्षित गरेर गाउँ फर्काउने मेरो एउटा सपना छ, त्यसमा लाग्ने भन्ने हो । हुन त यो सोच र सपना त्यति सहज छैन तैपनि समुदायस्तरमा काम गर्ने कोसिस गर्छु ।"
एकताका निम्ति निरन्तर प्रयत्न गरिरहेका छौं,"विधान अधिवेशनको तयारी र विधान संशोधनसम्मको अवस्थामा आइसकेपछि यसले एकताको प्रक्रियालाई झन् अप्ठेरोमा पारेन ?केही अप्ठेरो पर्दैन । हरेक राजनीतिक पार्टी मुलुकको संविधान र कानुनअनुसार चल्नुपर्छ । कांग्रेसले भदौभित्र महाधिवेशन गर्न नसक्ने स्थिति हुँदा अहिले वैधानिकताको ठूलो बहस चलिरहेको छ । हामी त्यो गल्ती दोहोर्याउन चाहन्नौं । हामीले तीन वर्षको एकीकरण अवधिलाई शून्य समय मान्ने हो भने पनि आउने वैशाखभित्र महाधिवेशन गरिसक्नुपर्छ । फागुनमा स्थानीय चुनाव हुनाले त्यसपछि गर्न सक्दैनौं । मंसिरमा राष्ट्रिय महाधिवेशन गर्नुपर्छ । विधानको व्यवस्थामा हामीले दुई महाधिवेशन गर्ने भनेका छौं विधान महाधिवेशन र राष्ट्रिय महाधिवेशन । त्योभन्दा अगाडि विधान महाधिवेशन गर्नुपर्ने होला । पार्टीलाई कानुनसम्मत र विधिवत् बनाइराख्न समयमा महाधिवेशन गर्नुपर्छ ।एकताको पहलचाहिँ कहाँ पुग्यो ?हामीले एकताका निम्ति निरन्तर प्रयत्न गर्यौं, गरिरहेका छौं । साथीहरूले जेठ २ मा फर्केपछि सबै कुरा ठीक हुन्छ भन्नुभयो । जेठ २ मा फर्किने निर्णय भयो । १० बुँदे प्रस्ताव गरौं यसले सबै समस्या समाधान हुन्छ भन्ने भयो, त्यसमा हस्ताक्षर मात्रै गरिएन बैठकबाट औपचारिक रूपमा अनुमोदनै गर्यौं । त्यसैअनुसार अस्ति दसौं बैठक बस्यो । कसैले भन्यो कि माधव नेपाललाई दोस्रो अध्यक्ष दिएपछि समस्या समाधान हुन्छ । अध्यक्षले त्यो पनि हुन्छ भन्नुभयो । त्यो प्रस्ताव लिएर हाम्रा पार्टीका नेताहरू जानुभयो । अध्यक्षले प्रस्ताव राखेकोमा उहाँ (माधव नेपाल) ले यो त मलाई बदनाम गर्नका लागि ल्याइएको हो, मलाई पदलोलुप देखाउनका लागि भन्नुभयो । उहाँले नै स्वीकार नगरेपछि त्यो त समाप्त नै भइहाल्यो । १० बुँदेमा हस्ताक्षर गरेको आज एक महिना हुन थाल्यो । उहाँहरूले बैठक सारौं भन्नुभयो, असार २८ को बैठक ५ दिन सार्यौं । अस्ति पनि बैठक रोक्न भन्नुभयो, हिजो बैठक बस्ने थियो, सोमबारलाई सार्यौं । त्यसकारण ती भनाइहरूमा कुनै संगति र बैठक रोकेर कुनै निष्कर्षमा पुग्ने भन्ने देखिएन । हामी छलफल गरिरहेका छौं । उहाँहरू जहिलेदेखि काममा लाग्नुहुन्छ, त्यसका लागि हार्दिक स्वागत नै छ । विधान संशोधन गरी अध्यक्ष र सदस्य मात्रै महाधिवेशनबाट निर्वाचित हुने, अन्य पदाधिकारी कमिटीले निर्वाचित गर्ने व्यवस्था गरेको छ । किन यो व्यवस्था गर्नुभयो ?हाम्रो निम्ति महाधिवेशनबाट पदाधिकारीसहितको प्रत्यक्ष निर्वाचन एकदमै नौलो प्रयोग हो । आठौं महाधिवेशनबाट हामीले यो प्रयोग गर्दै आएका छौं । आठौंभन्दा नवौं महाधिवेशनमा पदाधिकारीको संख्या बढाएका छौं । पछिल्लो समय पार्टीमा तीनवटा कुरा स्थापित गरेका छौं । पहिलो, पार्टीमा लोकतान्त्रीकरण चाहिन्छ र त्यो लोकतान्त्रीकरणभित्रको एउटा पाटो सामूहिक नेतृत्व पनि हो । सामूहिक नेतृत्वका लागि बहुपदीय संरचना उपयुक्त हुन्छ । त्यो यथावत् छ । दोस्रो, अध्यक्ष पार्टीको प्रमुख नेता हो । ऊ महाधिवेशनबाट चुनिँदा नेतृत्वको अथोरिटी र वैधता अझ फराकिलो हुन्छ । कमिटीबाट निर्वाचित हुँदा कमिटीले बीचमै परिवर्तन गर्ने भएकाले नेतृत्वको अस्थिरताको पनि समस्या रहन्छ । त्यो पनि यथावत् नै छ । तेस्रो, सबै निर्वाचित हुँदा नेतृत्वमा समानान्तर अभ्यास जस्तो पनि भयो । सबै महाधिवेशनबाट निर्वाचित भएका त हुन् नि भन्ने खालको केही अनुभूति देखियो । नवौं महाधिवेशनमा प्यानलबाटै चुनाव लड्ने खालको उच्चतम लोकतान्त्रिक अभ्यास गर्नुभयो । अब अर्को प्रयोगमा जाँदा लोकतान्त्रिक अभ्यास खुम्चिएन ?लोकतान्त्रीकरणका चारपाँच कुरा गरेका हौं । एउटा नेतृत्व महाधिवेशनबाट सिधा निर्वाचित होस् । जुन कायमै राखेका छौं, पार्टीको प्रमुख नेतृत्वको हकमा । दोस्रो, एकभन्दा बढी पद सिर्जना गरेर कामको बाँडफाँट गर्ने । विगतमा पार्टीमा अलिकति नोकरशाही प्रवृत्ति पनि जन्मियो । त्यसलाई कम गर्न सामूहिक नेतृत्वको विकास बहुपदीय संरचनामार्फत गर्ने, जुन अहिले पनि यथावत् छ । तेस्रो, लोकतान्त्रीकरणको विषयभित्र हामीले अगाडि सारेको राज्यमा सरकार र संसद्को अवधारणा हुन्छ । त्यसैगरी प्रतिनिधि परिषद्, पार्टीको केन्द्रीय कमिटी र सम्बन्धित तहका कमिटीको अवधारणा अघि सारेका हौं । सँगै एउटा प्रमुख कार्यकारी पदमा एक व्यक्ति दुई कार्यकालभन्दा बढी नरहने, नयाँ नेतृत्व विकासका लागि नेतृत्वको सहज हस्तान्तरणको विषय पनि हाम्रा अवधारणाभित्र कायमै छन् । त्यसैले हामीले भ्यासका क्रममा देखा परेका केही समस्या सरलीकरण गर्न मात्रै खोजेका हौं ।पहिले महासचिव प्रणालीमा तपाईंहरू चल्नुभएको थियो । अब त्यस्तै शक्तिशाली अध्यक्ष हुनुहुने भयो नि ?अरू पदाधिकारी कमिटीबाट निर्वाचित भए पनि पदाधिकारीका काम, कर्तव्य, अधिकार कमिटीले निर्धारण गर्छ । हिजो महासचिव हुँदा एकल महासचिव हुन्थ्यो । पार्टीका वैचारिक, संगठनात्मक, प्रशासनिक सबै काम उसैमा केन्द्रित हुन्थ्यो । आठौं र नवौं महाधिवेशनमा सोझै निर्वाचित गर्यौं । अहिले निर्वाचनको तरिकाबाहेक बाँकी त यथावत् नै हो ।"
अनलाइन कक्षा र अवैध नियन्त्रण प्रणालीले मोबाइल आयात दोब्बर,"भन्सार चोरीका मोबाइल ल्याउने क्रम रोकिएको र अनलाइन कक्षा सञ्चालनलगायत कारण औपचारिक माध्यमबाट हुने आयात दोब्बर पुगेको छ । कोभिड१९ का कारण भारतसँगको खुला सीमा बन्द भएकाले भन्सार चोरीका मोबाइल फोन आउने क्रम यति बेला रोकिएकाले आयात बढेको भन्सार विभागको तथ्यांकले पनि पुष्टि गर्छ ।आर्थिक वर्ष २०७५७६ मा १९ अर्ब २७ करोड ६९ लाख ९६ हजार रुपैयाँ बराबरका ४२ लाख ७५ हजार ५ सय १८ थान मोबाइल फोन आयात बढेको छ । आर्थिक वर्ष २०७७७८ मा भने ३६ अर्ब ९० करोड ४५ लाख ८४ रुपैयाँ बराबरको ७० लाख ३० हजार ३ सय थान भित्रिएको विभागको तथ्यांक छ । आर्थिक वर्ष २०७६७७ मा १८ अर्ब १७ करोड ७४ लाख ६८ हजार रुपैयाँ बराबरको ४३ लाख ६५ हजार ९ सय ९० थान मोबाइल फोन भित्रिएको छ ।यी मोबाइल फोन अफगानिस्तान, अस्ट्रेलिया, अस्ट्रिया, बहराइन, कम्बोडिया, क्यानडा, चीन, साइप्रस, फिनल्यान्ड, जापान, मलेसियालगायत मुलुकबाट आउने गरेका छन् । यसबाट विभागले आर्थिक वर्ष २०७५७६ मा ३ अर्ब ५२ करोड ४९ लाख ९४ हजार राजस्व उठाएको छ । आर्थिक वर्ष २०७६७७ मा भने २ अर्ब ८७ करोड ९१ लाख ४२ हजार र २०७७७८ मा ५ अर्ब ८४ करोड ९ लाख ७८ हजार रुपैयाँ राजस्व संकलन भएको विभागको तथ्यांक छ । विभागका सूचना अधिकारी शिशिर घिमिरेले भने पछिल्लो समय विद्यालय एवं कलेजहरूले अनलाइन कक्षा सञ्चालन गरिरहेको र त्यसका लागि स्मार्टफोन आवश्यक पर्ने भएकाले मोबाइल आयात बढेको बताए । भन्सार चोरी भएर आउने मोबाइलको संख्या पहिला पनि त्यति धेरैचाहिँ थिएन, उनले भने, कोभिडअघि व्यक्तिहरू सीमापारि गएर एकदुई थान मोबाइल ल्याउने गरेका थिए । त्यो भने रोकिएको हो । गत वर्षको तुलनामा ६० प्रतिशत मोबाइल आयात बढेको उनले जानकारी दिए ।कोभिडका कारण सीमा बन्द भएकाले चोरीका फोन भित्रिन र बिक्री हुन नपाएकाले औपचारिक बाटोबाट आयात बढेको देखिएको ताम्राकार व्यापार संघ अध्यक्ष जगद साउदको अनुमान छ । पहिला सीमा पारिबाट किनेर ल्याएका फोन तथ्यांकमा देखिन्नथे । त्यसले यहाँको बजार ओगटेको थियो । अहिले भने यहाँकै बजारबाट किन्ने गरेकाले आयात बढेको हुन सक्छ, उनले भने । अनलाइन कक्षा, भर्चुअल मिटिङ, युट्युब चलाउने, इन्टरनेटमार्फत फिल्म हेर्ने र सामाजिक सञ्जालका प्रयोगकर्ता बढेकाले पनि मोबाइल फोनको माग धेरै आइरहेको उनले सुनाए । कोभिड सुरु भएको दुई वर्ष भइसक्यो । यसले गर्दा मानिससँग प्रशस्त समय निस्कियो । धेरै कुरा अनलाइनबाटै हुने भए । त्यसैले मोबाइलको माग बढेको हो, उनले भने । सबै किसिमका एप्लिकेसन चल्ने स्मार्टफोनको माग बजारमा धेरै रहेको उनले जानकारी दिए । १० देखि २५ हजार रुपैयाँसम्मका स्मार्टफोनको बिक्री बढी मात्रामा रहेको पनि उनको भनाइ छ । काठमाडौंको न्युरोडबाट मात्र प्रतिदिन १५ सयदेखि २ हजार थानसम्म स्मार्टफोन बिक्री भइरहेको उनले बताए ।गाउँमा बार फोन चलाउने सीमित छन्, उनले थपे, त्यहाँ पनि ७८ देखि १० हजार रुपैयाँसम्मका स्मार्टफोनको माग छ । गाउँमा पनि अनलाइन कक्षा लिनुपर्ने, युट्युब चलाउने र विदेशमा भएका आफन्त अनि साथीभाइसँग भिडियो कल गर्न उपयोगी हुने भएकाले पनि स्मार्टफोनका प्रयोगकर्ता बढिरहेको उनले जानकारी दिए । कोभिडका कारण प्रयोगकर्ताहरूको मागअनुसार कम्पनीले उत्पादन गर्न नसकिरहेकाले बजार पहिला जस्तै अवस्थामा आइनसकेको उनले सुनाए ।साउनदेखि लागू भएको मोबाइल डिभाइस म्यानेजमेन्ट सिस्टम (एमडीएमएस) ले पनि विदेशबाट भित्रिने मोबाइलमा तत्कालै प्रभाव नदेखिएको उनको भनाइ छ । तत्कालै यसको प्रभाव देखियो भन्न सकिँदैन, उनले भने, बाहिरबाट आउनेहरूले अहिले पनि मोबाइल ल्याइरहेका छन् । यसरी आउने फोन नियन्त्रण गर्ने एप कार्यान्वयन के कसरी भइरहेको छछैन, हेर्नुपर्छ । यसको बिस्तारै प्रभाव पर्छ भन्नेमा आशावादी छौं ।"
रेमिट्यान्समा कमी आउँदा घट्यो निक्षेप,"पछिल्ला तीन सातायता वाणिज्य बैंकहरूमा निक्षेप निरन्तर घट्दो छ । गत असार मसान्तदेखि शुक्रबारसम्म वाणिज्य बैंकहरूको निक्षेप करिब ६१ अर्ब रुपैयाँ घटेको राष्ट्र बैंकको तथ्यांक छ । यस अवधिमा आयात उच्च दरले बढेको, रेमिट्यान्स घटेको र विदेश जाने नेपाली बढेकाले बैंकमा निक्षेप कम भएको बताइएको छ । गत साता नेपाल दूरसञ्चार प्राधिकरणले विभिन्न वाणिज्य बैंकमा रहेको पैसा राष्ट्र बैंकको खातामा स्थानान्तरण गरेको छ, स्रोतले भन्यो, यही प्रक्रियाबाट सो अवधिमा मात्र प्राधिकरणको करिब १२१३ अर्ब रुपैयाँ वाणिज्य बैंकहरूबाट बाहिरिएको छ । यो पनि निक्षेप घट्नुको एक कारण हो । यससँगै हरेक वर्ष घरजग्गा (रियल इस्टेट) मूल्य र सेयर बजार बढेको समयमा पुँजी पलायनको सम्भावना रहन्छ । अहिले ती दुवै सूचक बुलिस ट्रेन्ड मा रहेकाले पुँजी पलायनको सम्भावना पनि बढेको ती अधिकारीको दाबी छ । आर्थिक वर्षको सुरुवात भएकाले विगतका वर्षमा पनि साउनमा निक्षेप धेरैले बढ्दैनथ्यो । बरु सामान्य रूपमा घट्ने नै गर्थ्यो । तर यसपटक निक्षेपमा आएको गिरावटले बैंकरहरूलाई पनि आश्चर्यमा पारेको छ । विगतमा छोटो समयमा यति धेरै निक्षेप घटेको जानकारीमा छैन, एक बैंकरले भने, आयात उच्च वृद्धि, रेमिट्यान्स आप्रवाहमा कमी, विदेश यात्रा खर्च बढेको, पुँजी पलायनलगायत नै निक्षेप घट्नुका प्रमुख कारण हुन् ।गत असार मसान्तयता बैंकहरूको निक्षेप धेरैले घटेकाले आफूहरू पनि छक्क परेको बैंकर्स संघका अध्यक्ष भुवन दाहालले बताए । हरेक वर्ष प्रायः साउनमा निक्षेप केही घट्ने नै गर्छ, उनले भने, यस वर्ष भने निक्षेप अलि धेरै नै घटेको छ । के भएको रहेछ भनेर हामीले पनि अनुसन्धान गर्दै छौं । राष्ट्र बैंकका अनुसार गत असार मसान्तमा वाणिज्य बैंकहरूको कुल निक्षेप ४२ खर्ब १ अर्ब रुपैयाँ थियो । यही साउन २२ (गत शुक्रबार) सम्म यस्तो निक्षेप घटेर ४१ खर्ब ४० अर्ब रुपैयाँ कायम भएको छ । सो अवधिमा बैंकहरूको कुल निक्षेप करिब ६१ अर्ब रुपैयाँ घटेको देखिन्छ । गत असारको तुलनामा साउनमा रेमिट्यान्स आप्रवाहमा कमी आएकाले बैंक तथा वित्तीय संस्थाको निक्षेप प्रभावित भएको हुन सक्ने राष्ट्र बैंकको भनाइ छ । अघिल्ला महिनाको तुलनामा गत जेठमा रेमिट्यान्स घटेको थियो, असारमा बढ्यो । साउनमा रेमिट्यान्स कम आएकाले बैंकहरूको निक्षेप घटेको हुन सक्ने राष्ट्र बैंक अनुसन्धान विभाग प्रमुख प्रकाशकुमार श्रेष्ठले बताए । साउनमा पनि आयात अघिल्ला महिनामा जत्तिकै छ । तर रेमिट्यान्स आप्रवाहमा कमी भएको संकेत छ, उनले भने, बढ्दो आयात र घट्दो रेमिट्यान्सको प्रभाव निक्षेपमा परेको हुन सक्छ ।नेपाल भित्रिने रेमिट्यान्समा अचम्मको प्रवृत्ति देखिएको छ, जुन लकडाउनको अवधिमा बढेको छ भने लकडाउन नभएको अवस्थामा घटेको छ । यसअनुसार कोभिडको जोखिमबाट बच्न सरकारले पहिलो पटक (२०७७ चैत ११ देखि) लकडाउन गरेपछि धेरैले नेपालको रेमिट्यान्स पनि प्रभावित हुने प्रक्षेपण गरे । सो अवधिमा नेपालमा धेरै रेमिट्यान्स आउने राष्ट्रहरूमा पनि लकडाउन भएकाले त्यस्ता अनुमान गरिएका थिए । तर परिणाम अपेक्षाविपरीत लकडाउन अवधिभर रेमिट्यान्स बढिरह्यो । लकडाउन खुकुलो भएपछि फेरि घट्न थाल्यो । यही प्रवृत्ति दोस्रो चरणको लकडाउनमा पनि दोहोरियो । पछिल्ला सातामा सरकारले लकडाउन खुकुलो बनाउँदै लगेपछि फेरि रेमिट्यान्स घट्न थालेको छ । सामान्य अवस्थामा हुन्डीलगायत पैसा स्थानान्तरण गर्ने अनैतिक माध्यमका गतिविधि बढ्ने र मान्छेको आवतजावत पनि उत्तिकै हुन्छ । त्यसैले उनीहरूसँगै जिन्सी सामान पनि आउँदा रेमिट्यान्समार्फत मुलुक भित्रिने रकममा कम हुने जानकारहरू बताउँछन् । पछिल्ला तीन सातामा वाणिज्य बैंकहरूको कर्जा प्रवाहमा पनि खासै उत्साह देखिएको छैन । यस अवधिमा बैंकहरूले थप ११ अर्ब रुपैयाँ मात्र कर्जा प्रवाह गरेका छन् । यसअनुसार गत असार मसान्तमा वाणिज्य बैंकहरूको कुल कर्जा प्रवाह ३७ खर्ब २१ अर्ब रुपैयाँ थियो । गत शुक्रबारसम्म यस्तो कर्जा प्रवाह बढेर ३७ खर्ब ३२ अर्ब रुपैयाँ पुगेको छ । निक्षेपमा केही कमी आए पनि वित्तीय प्रणालीमा अधिक तरलता (लगानीयोग्य रकम) अवस्था सहज रहेको राष्ट्र बैंकले जनाएको छ । बैंक तथा वित्तीय संस्थामा आइतबारसम्म करिब २५ अर्ब रुपैयाँ अधिक तरलता छ । यस अवधिमा अल्पकालीन ब्याजदर (अन्तरबैंक ब्याजदर) करिब १ प्रतिशत हाराहारीमा छ । तरलता धेरै भएपछि राष्ट्र बैंकले दुईपटक गरी करिब ३१ अर्ब रुपैयाँ बजारबाट झिकेको छ । एक र दुई साताका लागि मात्र तरलता झिकिएकाले सो पैसा बजारमा आएपछि अवस्था झन् सहज हुने राष्ट्र बैंकको दाबी छ ।"
घिसिङलाई प्राधिकरणमा ल्याउने प्रस्ताव मन्त्रिपरिषद्मा,"काठमाडौं (कास) कुलमान घिसिङलाई नेपाल विद्युत् प्राधिकरणको कार्यकारी निर्देशक बनाउने प्रस्ताव मन्त्रिपरिषद् पुगेको छ । ऊर्जा, जलस्रोत तथा सिँचाइमन्त्री पम्फा भुसालले मन्त्रिपरिषद् बैठकमा सोमबार घिसिङलाई कार्यकारी निर्देशक बनाउने प्रस्ताव पेस गरेकी थिइन् । तर यसबारे कुनै निर्णय भने भएन ।घिसिङ कार्यकारी निर्देशकको चारवर्षे कार्यकाल पूरा गरी भदौ ३१ मा प्राधिकरणबाट बिदा भएका थिए । प्राधिकरणका हालका कार्यकारी निर्देशक हितेन्द्रदेव शाक्यलाई मन्त्रालयमा सरुवा गरी घिसिङलाई कार्यकारी निर्देशक बनाउने प्रस्ताव मन्त्रिपरिषद् पुगेको मन्त्रालय स्रोतले जानकारी दिएको छ । सोमबारको मन्त्रिपरिषद् बैठकमा प्रस्तुत गरिने एजेन्डामा यो प्रस्ताव सुरुमा राखिएको थिएन । तर यो प्रस्तावसम्बन्धी फाइल मन्त्री भुसाल आफैंले मन्त्रिपरिषद्मा लगेकी हुन् । प्राधिकरणका कार्यकारी निर्देशक शाक्यलाई जल तथा ऊर्जा आयोगमा विशिष्ट श्रेणीको सुविधासहित सरुवा गर्ने र घिसिङलाई प्राधिकरणमा नियुक्ति गर्ने प्रस्ताव कानुनी अड्चनका कारण रोकिएको मन्त्रालय स्रोतको दाबी छ । शाक्यलाई आयोगमा राखेर दिइने सेवासुविधाका विषयमा पहिला अर्थ मन्त्रालयको स्वीकृति नलिइएकाले सोमबारको बैठकमा निर्णय हुन सकेन, मन्त्रालय स्रोतले भन्यो, अर्थको स्वीकृति पाएपछि मात्रै निर्णय हुनेछ । असार २९ मा ऊर्जामन्त्रीको जिम्मेवारी पाएलगत्तै भुसालले प्राधिकरणको वर्तमान व्यवस्थापनप्रति असन्तुष्टि जनाउँदै आएकी छन् । साउन १० मा प्राधिकरणमा आयोजित कार्यक्रममै मन्त्री भुसालले विद्युत् चुहावट बढेकोमा असन्तुष्टि व्यक्त गरेकी थिइन् ।मन्त्री भुसालले शाक्यलाई गत साता प्रधानमन्त्री निवास बालुवाटारमा प्रधानमन्त्री शेरबहादुर देउवाकै सामुन्ने राजीनामा दिएर मार्गप्रशस्त गरिदिन आग्रह गरिसकेकी छन् । मन्त्रीले राजीनामा दिन आग्रह गरेलगत्तै पत्रकार सम्मेलन गर्दै शाक्यले सरकारले जिम्मेवारी दिए जुनसुकै निकायमा बसेर काम गर्न तयार रहेको टिप्पणी दिएका थिए । २०७३ भदौ २९ को मन्त्रिपरिषद् निर्णयबाट प्राधिकरणको कार्यकारी निर्देशकमा नियुक्त घिसिङलाई लोडसेडिङ अन्त्य गरेको र वर्षौंदेखि घाटामा गएको संस्थालाई नाफामा लगेको श्रेय जान्छ । दैनिक १८ घण्टासम्म लोडसेडिङ भइरहेको अवस्थामा कार्यकारी निर्देशकमा नियुक्त भएका घिसिङले आफ्नो कार्यकालको पहिलो वर्षमै उपत्यकामा लोडसेडिङ अन्त्यको व्यवस्थापन गरेका थिए । २०७५ वैशाखदेखि देश लोडसेडिङमुक्त भएको घोषणा गरिएको थियो । घिसिङ नियुक्त हुँदा प्राधिकरणको सञ्चिति घाटा करिब ३५ अर्ब रुपैयाँ थियो । घिसिङको कार्यकालको अन्तिम वर्षमा प्राधिकरणको मुनाफा करिब १२ अर्ब पुगेको थियो । र प्राधिकरण सबैभन्दा बढी नाफा कमाउने सरकारी संस्थान बनेको थियो । विद्युत् चुहावट नियन्त्रणमा पनि उल्लेख्य सफलता हात पारेको जस घिसिङले पाएका थिए । २६ प्रतिशत विद्युत् चुहावटको अवस्थालाई घिसिङले चार वर्षमा १५ प्रतिशतमा झारेका थिए ।"
व्यवसायी र श्रमिकले खोप नपाए आपूर्ति कठिन,"निजी क्षेत्रले फ्रन्टलाइनमा रहने उद्यमी व्यवसायी र श्रमिकलाई खोपको व्यवस्था नभए अबको लहरमा उत्पादन र आपूर्ति विगतमा झैं निरन्तर गर्न कठिन हुने बताएको छ । तसर्थ व्यवसायी र श्रमिक वर्गलाई प्रथमिकतामा राखेर खोप दिन नेपाल उद्योग वाणिज्य महासंघले आग्रह गरेको छ । सरकारको साझा न्यूनतम कार्यक्रमलाई महासंघले सकारात्मक रूपमा लिएको छ । सरकारले खोपको वितरण, उत्पादनमूलक उद्योगलाई बढावा, लगानी प्रोत्साहन, साना मझौला उद्यमको प्रवर्द्धन र आर्थिक क्षेत्रसम्बद्ध विधेयक पारित गर्न तदारुकता देखाउनु उद्यमशीलता विकासका लागि सकारात्मक रहेको महासंघको ठहर छ, महासंघले जारी गरेको विज्ञप्तिमा भनिएको छ, आगामी असोजसम्ममा एकतिहाइ नागरिक र चैत मसान्तसम्ममा खोप लगाउन योग्य सबै नेपालीलाई निःशुल्क खोपको व्यवस्था गर्ने भन्ने व्यवस्था सराहनीय छ । तर महासंघले बारम्बार आग्रह गर्दा पनि फ्रन्टलाइनमा रहने उद्यमी व्यवसायी र श्रमिक वर्गलाई खोपको प्रथमिकतामा राखिएको छैन । अझै पनि उद्यमी व्यवसायीलाई खोपको व्यवस्था गर्न सकिएन भने अबको लहरमा उत्पादन र आपूर्ति विगत झैं सुचारु राख्न कठिन हुनेछ । सरकारको कार्यक्रममा लगानीमैत्री वातावरण र उत्पादनमूलक उद्योगलाई बढावा दिने विषय पनि समावेश छ । विकसित मुलुकको स्तरमा पुर्याउन सरकारी र निजी क्षेत्रको समन्वयात्मक एवं क्रियाशील भूमिका खोजिने साझा कार्यक्रममा उल्लेख छ । तर हतारमा बिनातयारी अतिकम विकसित मुलुकबाट स्तरोन्नति हुने निर्णय भएको महासंघको निष्कर्ष छ । सरकारले पनि निजी क्षेत्रसँगको सहकार्यमा नकारात्मक प्रभाव न्यूनीकरणका लागि पहल गर्नुपर्छ, विज्ञप्तिमा भनिएको छ ।लघु, साना तथा मझौला उद्योगहरूलाई वित्तीय पहुँच, दर्ता तथा कर प्रणाली सहज बनाउँदै त्यस्ता उद्योगहरूको बजार पहुँच बढाउने, आर्थिक क्षेत्रसँग सम्बन्धित विचाराधीन सबै विधेयक तीन महिनाभित्र पारित गर्ने कुराले निजी क्षेत्रलाई उत्साहित बनाएको महासंघले जनाएको छ । नेपाल उद्योग परिसंघले पनि संयुक्त सरकारको साझा न्यूनतम कार्यक्रममा कोभिड महामारी नियन्त्रण, औद्योगिकीकरण र उत्पादनमुखी अर्थतन्त्रमा जोड दिइएको बताएको छ । कार्यक्रममा भएको उत्पादनमुखी अर्थतन्त्रमा जोड दिइने विषयले परिसंघको मेक इन नेपाल स्वदेशीअभियान लाई विशेष टेवा दिने पनि परिसंघले जारी गरेको विज्ञप्तिमा उल्लेख छ ।"
व्यवसायी कक्षपतिको निधन,"काठमाडौं (कास) नेपालमा रेस्टुरेन्ट व्यवसायका अग्रणी श्यामसुन्दर लाल कक्षपतिको निधन भएको छ । सत्तरीको दशकमा काठमाडौंको रत्नपार्कमा क्याफे द पार्कबाट व्यवसायमा अघि बढेका ७० वर्षीय कक्षपति पछिल्लो समय दायाँ बंगाराको क्यान्सरबाट पीडित थिए । चार महिनादेखि थाइल्यान्डमा उपचार गराइरहेका कक्षपतिको उपचारकै क्रममा सोमबार निधन भएको उनको पारिवारिक स्रोतले जनाएको छ । दरबारमार्गमा चार दशक नाङ्लो रेस्टुरेन्ट चलाएका कक्षपति होटल संघ नेपालका पूर्वअध्यक्षसमेत हुन् । पछिल्लो पटक दाजु गोपालसुन्दर लाल कक्षपतिसँग अंशबन्डा भएपछि श्यामले दरबारमार्गस्थित नाङ्लोको स्थानमा श्याम्स वान ट्री क्याफे सञ्चालनमा ल्याएका थिए । कक्षपतिको निधनले नेपालको पर्यटन क्षेत्रले एक अग्रणी व्यवसायी गुमाएको होटल एसोसिएसन अफ नेपालकी अध्यक्ष सिर्जना राणाले बताइन् । कक्षपतिका एक छोरा, छोरी र श्रीमती छन् ।"
बजारमा मार्सी बियर,"काठमाडौं (कास) टाइगर्स ब्रुअरीले जुम्लामा फलेको चालमबाट निर्मित मार्सी बियर नेपाली बजारमा आएको छ । यो बियर मार्सी प्रिमियम, मार्सी स्ट्रङ र मार्सी झ्याप गरी तीन प्रकारमा बजारमा उपलब्ध रहेको कम्पनीले जानकारी दिएको छ । साथै अन्य बियरहरूभन्दा यो फरक स्वादको रहेको पनि कम्पनीको दाबी छ । यो ३३० मिलि र ६५० मिलि बोटलमा बजारमा उपलब्ध छ ।"
ग्लोबल आईएमईको किस्ताबन्दी ल्यापटप योजना,काठमाडौं (कास) ग्लोबल आईएमई बैंक र लियो क्लब अफ काठमाडौं टेम्पल पिस काभ्रेबीच सरल किस्ताबन्दी ल्यापटप योजनामा सम्झौता भएको छ । सम्झौताअनुसार गुणस्तरीय शिक्षामा प्रविधिको पहुँच परियोजनाअन्तर्गत काभ्रेका शिक्षकहरूलाई सरल किस्ताबन्दीमा ल्यापटप उपलब्ध गराइनेछ । बैंकका बजार व्यवस्थापन तथा व्यवसाय प्रवर्द्धन प्रमुख शान्ता शिवाकोटी र लियो क्लबका सल्लाहकार तथा परियोजना संयोजक सुदीप न्यौपानेले सम्झौतापत्रमा हस्ताक्षर गरे । यसका लागि शिक्षकहरूले बैंकको क्रेडिट कार्ड लिएर इजी बाई इजी पेमार्फत सरल किस्ताबन्दीमा ल्यापटप लिन सक्छन् ।
खल्तीबाटै टीभीएसमा किस्ता तिर्ने सुविधा,काठमाडौं (कास) खल्ती डिजिटल वालेटबाट अब टीभीएसका सवारीसाधनको किस्ता तिर्न सकिने भएको छ । खल्ती र नेपालका लागि टीभीएसको आधिकारिक विक्रेता जगदम्बा मोटर्सबीच भएको सम्झौताअनुसार ग्राहकले वालेटमार्फत किस्ता भुक्तानी गर्न सक्ने भएका हुन् । साथै पाँच हजार रुपैयाँभन्दा माथिको किस्ता तिर्नुपरेमा प्रयोगकर्ताले आफ्नो खल्ती केवाईसी अनिवार्य भेरिफाई गराएको हुनुपर्ने बताएको छ ।
टेलिकमको एसईई अफर सिम,"काठमाडौं (कास) नेपाल टेलिकमले एसईई अफरसहितको निःशुल्क सिम उपलब्ध गराउने भएको छ । टेलिकमले विगतका वर्षहरूमा जस्तै एसईईका विद्यार्थीका लागि उक्त अफर ल्याएको हो । यो सिम टेलिकमका देशभरका कार्यालयबाट निःशुल्क उपलब्ध हुनेछ । विद्यार्थीसँग पहिलेदेखि नै टेलिकमको सिम भए त्यसैमा अफरहरू उपलब्ध हुने कम्पनीले जनाएको छ । नयाँ सिमका लागि भने विद्यार्थीहरूले कक्षा १० को मार्कसिटको फोटोकपी, एक प्रति फोटो र आफ्नो, अभिभावकको नागरिकता वा अरू परिचयपत्रको फोटोकपी संलग्न गरी फाराम भर्नुपर्नेछ । सिम लिइसकेपछि स्टुडेन्ट रजिस्ट्रेसन प्याकका लागि नयाँ मोबाइल नम्बरबाट स्टार १६०० ह्यासमा डायल गरी प्राप्त निर्देशन अनुसार सिम्बोल नम्बर र जन्ममिति उल्लेख गर्नुपर्नेछ ।"
निफ्रा र वोन्डर्स ग्रुपबीच कर्जा लगानी गर्ने सम्झौता,"काठमाडौं (कास) नेपाल इन्फ्रास्ट्रक्चर बैंक (निफ्रा) र वोन्डर्स ग्रुपबीच स्काई वाक टावर परियोजनामा कर्जा लगानी गर्नेसम्बन्धी सम्झौता भएको छ । बैंक र ग्रुपबीच काठमाडौंको कमलादी र धनकुटाको भेडेटारमा निर्माणाधीन स्काई वाक टावर परियोजना निर्माण र सञ्चालनका लागि कर्जा लगानी सम्झौता भएको हो । बैंकले यी दुई वटै परियोजना निर्माणका लागि ६७ करोड ५० लाख रुपैयाँ बराबरको कर्जा सीमा स्वीकृत गरेको जानकारी दिएको छ । वोन्डर्स ग्रुपको कमलादीस्थित स्काई वाक टावर ७८ मिटर उचाइको रहनेछ । यो टावरमा योगा स्थल, रेस्टुरेन्टलगायत मनोरन्जनात्मक क्रियाकलापको व्यवस्थासहितका पूर्वाधार हुने कम्पनीले जानकारी दिएको छ । भेडेटारमा भने सार्वजनिक निजी साझेदारी अवधारणाअन्तर्गत टावर निर्माण गर्न लागिएको हो ।"
गृहनगरमा ओलम्पियनको व्यस्तता,"सोनिया भट्ट टोकियो जानुअघि जुडो खेलाडीमात्र थिइन् । फर्कंदा उनको परिचय फेरिएको छ । ओलम्पियन जुडो खेलाडी भएकी छन् ।सोनियालाई अहिले स्वागत अनि सम्मान थाप्न भ्याइनभ्याइ छ । बाँकेको खजुरा निवासी सोनियालाई भेट्न घर पुग्दा बधाई दिनेको फोन रिसिभ गर्नमै उनी व्यस्त थिइन् । टोकियो ओलम्पिकमा सहभागिता जनाएर उनी बुधबार गृहजिल्ला फर्किएकी हुन् । सोनियालाई स्वागत गर्न खजुरा गाउँपालिकाका अध्यक्ष किस्मतकुमार कक्षपति विमानस्थल पुगेका थिए । लुम्बिनी प्रदेशका खेलकुद परिषद्का सदस्यसचिव भीम वली, टीएस ठकुरीलगायत खेल सम्बद्ध व्यक्तिले सोनियालाई विमानस्थल र नेपालगन्जमा कार्यक्रम गरेर स्वागत गरे । सोही दिन जिल्ला खेलकुद विकास समितिले ओलम्पियन सोनियाको सम्मान बधाई तथा स्वागत कार्यक्रमको गर्यो ।गाउँपालिका अध्यक्ष नै विमानस्थलमा पुगेर स्वागत गर्दा आफूलाई अझ बढी जिम्मेवारीबोध भएको सोनियाले बताइन् । सबैले मलाई ठूलो सम्मान गर्नुभयो । यो सम्मानले जिम्मेवारी बढाएको छ, उनले भनिन्, मलाई अब आउने ओलम्पिकमा छनोट भएर जानुपर्छ भन्ने थप हौसला मिलेको छ ।टोकियो ओलम्पिकमा सोनिया युरोपियन च्याम्पियन रुसकी इरिना डोल्गोभाबाट पहिलो चरणमै पराजित भएकी थिइन् । १९ वर्षीया सोनियाले पहिलो बाउट जित्ने लक्ष्य लिएकी थिइन् । तर, उनको चुनौती डोल्गोभाले १ मिनेट १६ सेकेन्डमै समाप्त पारिदिइन् । थुप्रै प्रतियोगिता जितेकी डोल्गोभाविरुद्ध सोनियाको ठूलो परीक्षा थियो । उनी मानसिक रूपमा तयारीसाथ उत्रिइन् । तर, १७ अन्तर्राष्ट्रिय पदक जितेकी अनुभवी डोल्गोभासँग सोनियाको केही सीप चलेन र नकआउट नै भइन् । म्याटमा उत्रिँदा म प्रतिस्पर्धीसँग डराएकी थिइनँ, उनले भनिन्, नेवाजामा जानु मेरो गल्ती भयो । इरिनाको नेवाजा (ग्राउन्ड टेक्निक) राम्रो थियो ।साउन १ गते ओलम्पिक खेल्न जाने निधो भएपछि सोनियामा खुसीको सीमा थिएन । यो खुसी कसलाई भनौं, कसलाई सुनाउनुभयो । उनले देवु गुरु (थापा) लाई फोन गरेर खुसी साटिन् । दोस्रो कल घरमा आमालाई गरिन् । आफू जापानको टोकियोमा हुने ओलम्पिकमा खेल्न जान पाउने कुराको बेलीविस्तार लगाइन् । सोनियाले ओलम्पिक खेल्न जान पाउँछु भन्ने सोचेकी पनि थिइनन् । वाइल्ड कार्डमार्फत खेल्न जान पाउने भएपछि उनी औधी खुसी भइन् । ओलम्पिकमा जान पाउने जानकारी पाएपछि सुरुमा मलाई के गरुँ, कसलाई भनौं भयो, सोनियाले स्मरण गरिन्, पछि थाहा पाएपछि त धेरैले मलाई फोन गरेर बधाईको आइरो नै लगाए ।खेलाडी जीवनमा ओलम्पिक यात्रा साह्रै महत्त्वपूर्ण हुने उनले सुनाइन् । सोनिया जुडोबाट ओलम्पिक खेल्ने कान्छी खेलाडी हुन् । अहिलेसम्म नेपालबाट जुडोमा ५ जनाले ओलम्पिक खेलेका छन् । प्रतियोगिता हुनु एकदुई महिनाअघि मात्रै नेपालमा बन्द प्रशिक्षणमा राख्ने गरिन्छ । प्रतियोगिताभन्दा केही महिनाअघि मात्रै बन्द प्रशिक्षणमा राखेर खास केही हुँदो रहेनछ, सोनियाले भनिन्, राष्ट्रिय खेलाडीलाई त सधैं बन्द प्रशिक्षणमा राखेर प्रशिक्षण गराउन जरुरी छ । सोनियाले अन्तर्राष्ट्रिय प्रतियोगितामा यसअघि राम्रो प्रदर्शन गरेकी थिइन् । सन् २०१८ मा बंगलादेशमा भएको बीकेएसपी च्याम्पियनसिपमा सोनिया दोस्रो भइन् । सोही वर्ष उनले अर्जेन्टिनामा युथ ओलम्पिक अनि हङकङमा एसियन च्याम्पियनसिप खेलिन् । २०१९ मा मोरक्को र लेबनानमा प्रतिस्पर्धा गरिन् । सोनियाको स्वदेशमा राम्रो प्रदर्शन रहँदै आएको छ । उनी सातौं र आठौं राष्ट्रिय प्रतियोगिताको स्वर्ण विजेता हुन् । उनको नाममा १३ औं सागको कांस्य पदक पनि छ । बाँकेबाट ओलम्पिक खेल्ने सोनिया चौथो खेलाडी हुन् । यसअघि भारोत्तोलनका सुरेन्द्र हमाल, सुटिङका पार्वती थापा र अनिता श्रेष्ठले ओलम्पिक खेलिसकेका छन् ।सोनियाले १९ वर्षमै ओलम्पिक यात्रा गरिन् । सानो उमेरमै ठूलो प्रतियोगिताको अनुभव सँगाल्न पाएकी छन्, सोनियाका गुरु सुमन सिंह बस्नेतले भने, सोनियाले आगामी दिनमा अझ कडा मिहिनेत गर्नु जरुरी छ ।सोनियाले ९ वर्षकै उमेरदेखि नै जुडो खेल्न सुरु गरेकी थिइन् । घर नजिकैको ज्ञानोदय स्कुलमा आएर उनले जुडो खेल्थिन् । सोनियालाई यहाँसम्म पुर्याउनमा जुडोका प्रशिक्षक विजय गुरुङ र दलबहादुर गुरुङको ठूलो योगदान रहेको सोनियाले सम्झिइन् । अब अर्को ओलम्पिकको तयारीमा लाग्छु, ओलम्पिक यात्राको अनुभव सुनाउँदै सोनियाले अठोट गरिन्, अब वाइल्ड कार्डमार्फत होइन, प्रतिस्पर्धा गरेरै छनोट हुन्छु । टेक्निकमा हामी केही कमजोर छौं । त्यसलाई सुधार्न सकियो भने छनोट सक्छौं ।"
साफ अब माल्दिभ्समा,काठमाडौं (कास) दक्षिण एसियाली फुटबलको सबैभन्दा ठूलो प्रतियोगिता साफ च्याम्पियनसिप अन्ततः माल्दिभ्सले आयोजना गर्ने भएको छ । दक्षिण एसियाली फुटबल महासंघ (साफ) सोमबार बसेको भर्चुअल बैठकले यस्तो निर्णय गरेका हो । नेपाल र भारतले पनि प्रतियोगिता आयोजनाका लागि दाबी गरे पनि साफले माल्दिभ्सलाई आयोजना अधिकार दिएको हो । यसअघि बंगलादेशले प्रतियोगिता आयोजना गर्ने तय भए पनि कोभिड१९ कारण पछाडि हटेको थियो । अब माल्दिभ्सले अक्टोबर १ देखि १३ सम्म प्रतियोगिता आयोजना गर्नेछ । कोभिड१९ को असर दक्षिण एसियामा सबैभन्दा कम देखिएको राष्ट्रको हिसाबमा माल्दिभ्सलाई आयोजनाको अधिकार दिएको अखिल नेपाल फुटबल संघका अध्यक्ष कर्माछिरिङ शेर्पाले बताए । सन् २००८ यता माल्दिभ्सले पहिलोपल्ट साफ आयोजना गर्न लागेको हो । नेपालले २०१३ यता साफ च्याम्पियनसिप आयोजना गरेको छैन । सन् १९९७ मा नेपालबाटै सुरु भएको साफ च्याम्पियनसिपमा नेपाल सेमिफाइनलभन्दा माथि पुग्न सकेको छैन । नेपालले माल्दिभ्समा हुने साफमा प्रतिस्पर्धाका लागि तयारी सुरु गरिसकेको छ । पोखरामा बन्द प्रशिक्षण राखेको छ ।
ईपीएलको बजाज पल्सरसँग सम्झौता,"मलिक र ब्रेथवेटले खेल्नेसन् २०१६ मा वेस्ट इन्डिजलाई विश्व ट्वान्टी२० को उपाधि दिलाउन प्रमुख भूमिका खेलेका कार्लोस ब्रेथवेट र पाकिस्तानका पूर्व कप्तान सोएब मलिकले ईपीएलमा खेल्ने भएका छन् । सोमबार पत्रकार सम्मेलनमै ईपीएल प्रमुख अख्तरले यसको पुष्टि गरेका हुन् । तर उनीहरूले कुन टोलीबाट खेल्ने हो त्यो भने फ्रेन्चाइज टोलीले नै घोषणा गर्ने बताए । भारतमा ५ वर्षअघि भएको ट्वान्टी२० विश्वकपको फाइनलमा ब्रेथवेटले इंग्ल्यान्डका बेन स्टोक्सलाई लगातार चार छक्का प्रहार गर्दै नाटकीय रूपमा वेस्ट इन्डिजलाई उपाधि दिलाएका थिए । वेस्ट इन्डिजबाट ३ टेस्ट, ४४ एकदिवसीय अन्तर्राष्ट्रिय र ४१ ट्वान्टी२० अन्तर्राष्ट्रियका अनुभवी ३३ वर्षे ब्रेथवेटले इन्डियन प्रिमियर लिग, बिगबाससहितका विश्वका अन्य फ्रेन्चाइज लिग खेल्दै आएका छन् । मलिक पनि विश्वका धेरै फ्रेन्चाइज लिग खेल्ने खेलाडीमा पर्छन् । ३९ वर्ष उनले पाकिस्तानबाट झन्डै ४ सय ५० अन्तर्राष्ट्रिय खेलमा सहभागिता जनाएका छन् । पाकिस्तानकै साहिद अफ्रिदीले काठमाडौं किंग्स११ र डानिस अजिजले चितवन टाइगर्सबाट ईपीएलमा प्रतिस्पर्धा गर्दैछन् ।"

शीर्षक,विवरण
एसईईमा मनपरी नम्बर,"पुनर्योग र ग्रेड वृद्धि परीक्षा नहुनेबोर्डले आन्तरिक मूल्यांकनका आधारमा नतिजा प्रकाशन गरिएकाले यस वर्ष पनि पुनर्योग गराउने, उत्तरपुस्तिका हेर्ने, पुनः परीक्षण गराउने र पूरक ग्रेड वृद्धिको परीक्षा सञ्चालन नहुने जनाएको छ । नतिजा प्रकाशनमा कुनै त्रुटि, नतिजा स्थगित वा छुट भए सम्बन्धित विद्यालयको सिफारिससहित नतिजा प्रकाशन भएको मितिले ३५ दिनभित्र सम्बन्धित इकाइमा निवेदन दिनुपर्ने व्यवस्था छ । इकाइले विद्यार्थीको निवेदन संकलन गरी बोर्डमा पठाउनुपर्नेछ । नाम, थर, जन्ममितिमा त्रुटि हुँदा पनि विद्यार्थीले आवेदन दिन सक्ने परीक्षा नियन्त्रक अधिकारीले जनाए ।"
परीक्षा प्रणालीमै सुधार गर्नुपर्छ,"धेरै नम्बर ल्याएर मात्रै हुँदैन । नम्बरभन्दा पनि सिकाइ, सीप र व्यवहारको कुरा मुख्य हो । शिक्षण संस्थाले त्यसमा जोड दिनुपर्छ । धेरै अंक दिनेलाई छानबिन गरी नतिजा नआउँदै दण्डित गर्न सक्नुपर्थ्यो । कार्यविधिले त्यो व्यवस्था पनि गरेको थियो तर त्यसो हुन सकेन । अब नतिजा आइसक्यो । अर्को वर्षका लागि सुधारका उपायहरू खोजी गर्नुपर्छ ।बोर्डले नतिजाको तथ्यांक गुपचुप राखेरभन्दा पनि सार्वजनिक गरेर बहसमा ल्याउनुपर्छ । समस्या लुकाएर समाधान हुँदैन । विद्यार्थीको नतिजामा समाजका विविध पक्ष जोडिएको हुन्छ । नतिजालाई सार्वजनिक बहस गरेर मात्रै एउटा निचोडमा पुग्न सकिन्छ । सुधारका लागि उपाय खोज्न सकिन्छ । ७०८० वर्षदेखि केन्द्रीकृत रूपमा हुने गरेको परीक्षा विद्यालयले सञ्चालन गर्दा एकैचोटि सर्वमान्य नहुन सक्छ । क्रमशः कमीकमजोरी सुधार गर्दै जानुपर्छ ।"
लन्डन विश्वविद्यालयमा कुसुन्डा वक्ता,"यसअघि कुसुन्डा भाषासम्बन्धी शब्दकोशसमेत प्रकाशित गरिसकेका उनले लन्डनमा वक्ताका रूपमा कमलालाई लैजान पाउँदा कुसुन्डा भाषालाई अन्तर्राष्ट्रियकरण गर्न सकिने दाबी गरे । आलेले मगर र थारू भाषा र संस्कृतिबारेमा अध्ययन गर्दै छन् । केही वर्षयता दाङस्थित लमही६ कुलमोडमा बस्दै आएकी कमलाको बिहे भने गैरकुसुन्डासँग भएको हो । उनको बिहे खत्रीसँग भए पनि कुसुन्डा भाषा वक्ताका रूपमा कमलाले अरूलाई पनि सिकाउन लागिपरेकी छन् । केही वर्षअघि भाषा आयोगको आयोजनामा दाङमा कुसुन्डा भाषाको औपचारिक कक्षासमेत सञ्चालन गरिएको थियो । तत्कालीन भाषा आयोगका अध्यक्ष लवदेव अवस्थी आफैंले आएर कुसुन्डा भाषाबारे अध्ययन र कक्षा चलाउन सक्रियता देखाएका थिए । नातामा कमलाकी दिदी पर्ने ज्ञानीमैया कुसुन्डा आफ्नो भाषाकी अग्रज वक्ता थिइन् । उनको दुई वर्षअघि ८४ वर्षको उमेरमा निधन भएको हो । जीवितै रहेको ज्ञानीमैयाले बेलायत जान पाउने थिइन् । उनको अवसानपछि कुसुन्डा भाषाकी सक्षम वक्तामा रूपमा अब कमला एक्ली हुन् । ज्ञानीमैया र कमलालाई आयोगले कुसुन्डा भाषाका स्रोत व्यक्तिका रूपमा खटाएको थियो । उनीहरू त्यस सन्दर्भमा काठमाडौंसम्म पनि पुगेका थिए । आयोगले कुसुन्डा भाषा सिकाएबापत दुवैलाई मासिक ३ हजार भाषिकवृत्ति रकम प्रदान गरेको थियो । दाङमा सञ्चालन गरिएको कुसुन्डा भाषा कक्षामा सहभागी भई भाषा सिक्न कमलाकी भाउजू बेलमतीसमेत पुगेकी थिइन् । कमलाका दाजु लालबहादुरले बोल्न नसक्ने भएकाले कमलाकै पहलमा भाउजूलाई सहभागी बनाइएको अध्येता आलेले बताए । गाउँकै पुनमगरकी छोरी बेलमतीसँग एक दशकअघि विवाह गरेका लालबहादुरकी १० वर्षकी एउटी छोरी छन् । रोल्पाका एक्ला कुसुन्डा लालबहादुरको परिवारका लागि सरकारले घरसमेत बनाइदिएको छ । उनलाई स्थानीय सरकारले समेत सहयोग गर्दै आएको रुन्टिगढी गाउँपालिकाका अध्यक्ष बालाराम बुढाले बताए । लोपोन्मुख जाति र भाषा जोगाउन हामीले सक्ने साथ सहयोग दिँदै आएका छौं, अध्यक्ष बुढाले भने । कुसुन्डा विकास समाजले देशभर कुुसुन्डाको संख्या २ सय ७३ जना रहेको तथ्यांक सार्वजनिक गरेको छ । त्यसमध्ये दाङमा ९८ र रोल्पामा ३ जना छन् । केही वर्षअघि दाङमा भाषा कक्षा चलाउँदा रोल्पा, दाङ र प्यूठानबाट २२ जना सिक्न पुगेका थिए । सिकाउनका लागि कुसुन्डा भाषालाई चार चरणमा विभाजित गरिएको थियो । पूरै ३ सय ६० घण्टा पढाइ भएकामा पहिलो चरणमा खानपान, सरसफाइ, नातागोता, घरायसी व्यवहार गर्दा बोलिने भाषा सिकाइएको थियो । दोस्रो चरणमा सामाजिक सम्बन्धसम्बन्धी र तेस्रो चरणमा पाठ्यक्रममा आधारित भाषा सिकाइ थियो भने चौथो चरणमा कुसुन्डा भाषाका शब्दावली, व्याकरणसम्बन्धी जानकारी दिइएको आयोगले जनाएको छ । दाङको लमहीस्थित कुसुन्डा समाजका अध्यक्ष धनबहादुर कुसुन्डाका अनुसार वनमै रमाउने, खेतीपाती नगर्ने र जंगलमै डुलिहिँड्ने कुसुन्डाको पुर्ख्यौली चलन हो । वनमा रहँदा समूह बनाएर बस्ने, कन्दमूल खाने, धनुकाँडबाट सिकार खेल्ने र मागेर जिउ पाल्ने परम्परागत गतिविधि रहेको उनले बताए । तर, अहिले भाषा जोगाउन आपत् छ, धनबहादुरले भने, हाम्रो समाज वनबाट गाउँमा सरेपछि हाम्रा आनीबानीमा पनि फरकपन आएको छ । अध्येता आलेका अनुसार वनमै बस्ने भएकाले कुसुन्डालाई वनराजा, कुसुन्डा, वनकरिया लगायतका नामले चिनिन्छ । कुसुन्डाको बाक्लो बसोबास रहेको लमहीको कुलमोड छेउको वन क्षेत्र हो । त्यहाँ रोल्पा र प्यूठानबाट बसाइँ सरेका कुसुन्डा बस्छन् । कुसुन्डा समुदायलाई सहयोग गर्दै आएका लमही नगरका प्रमुख कुलबहादुर केसीले पहिले कुसुन्डा भाषा संरक्षण गर्न भाषा कक्षा चलाइएको र हाल जीविकोपार्जनमा सहयोग गर्दै आएको बताए । कुसुन्डाजस्तै नगर प्रमुख केसी पनि रोल्पाबाटै बसाइँ सरेर लमही झरेका हुन् ।"
पानी पर्नासाथ घरभित्रै पोखरी,"(काठमाडौं)  वीर अस्पतालमा सधैं बिरामीको भीड हुन्छ । कर्मचारी भरिभराउ हुन्छन् । अस्पतालअगाडि सडकमा ओहोरदोहोर गर्ने उत्तिकै हुन्छन् । सवारी चाप पनि बाक्लै हुन्छ । नेता, कर्मचारीदेखि बिरामीसम्मले ओहोरदोहार गरिरहने त्यस ठाउँमा वर्षौंदेखि एउटै समस्या छ पानी जम्ने । बर्खायाममा सडकमै पानी जम्दा बिरामी र कर्मचारीलाई अस्पताल प्रवेश गर्न सकस हुन्छ । यस्तो समस्या भएको वर्षौं भयो तर समस्या समाधान गर्न न महानगरले चासो दियो न अस्पताल प्रशासनले, वीर अस्पतालका डा सुधांशु केसीले भने । वीर अस्पतालअगाडिको जस्तै समस्या सुन्धारा, मंगलबजार, सुकेधारा, न्यु प्लाजा, अनामनगर, थापाथली, तीनकुने, माइतीघरलगायत स्थानमा पनि छ । कतिपय ठाउँमा भारी वर्षा भएर खोला निकास नपाएर सडक र बस्तीतर्फ सोझिन्छ । यस्तो समस्या वर्षौंदेखि रहँदा सरोकार राख्ने निकायले पानी निकास हुने व्यवस्था गर्न चासो दिएको छैन । जसका कारण सडकमा यातायातका साधन सञ्चालनमा मात्रै होइन, सडकपेटीमा हिँड्ने सर्वसाधारणलाई पनि समस्या हुन्छ । काठमाडौंमै हुर्किएका संस्कृतिविद् गोविन्द टण्डन अव्यवस्थित विकास निर्माणले सडकमा डुबान हुने समस्या बढ्दै गएको बताउँछन् । पहिले यहाँ बनाइएका खानेपानी, सडकलगायतका संरचना थोरै मान्छेका लागि थिए । जनसंख्या बढ्दै गयो । त्यहीअनुसार पूर्वाधार तयार गरिएन, उनले भने, समस्या दिनप्रतिदिन बढिरहेको छ । मैले १५२० वर्षअघिदेखि नै पुरानो काठमाडौंले थेग्दैन, नयाँ काठमाडौं बनाउनुपर्छ भन्दै आएको छु । उनले बाल्यकाल सम्झँदा सपनाजस्तो लाग्ने गरेको सुनाए । बत्तीसपुतलीमा १५२० वटाभन्दा बढी घर थिएनन् । अहिले गनिसाध्य छैन । वाग्मती र धोबीखोला कलकलाउँदा थिए । हरियाली फाँट जताततै थियो । अहिले ती फाँटमा मानिसले घर ठड्याइसके, उनले भने । संस्कृतिविद् टण्डन एकीकृत योजनाबिना आफूखुसी भौतिक पूर्वाधार निर्माण गरिनाले वर्षातमा डुबान हुने समस्या निम्तिएको बताउँछन् । विकासका काममा समन्वय देखिँदैन, सडक कालोपत्र गरेपछि ढल बनाइन्छ, खानेपानी पाइप मिलाउन फेरि सडक खनिन्छ, मर्मत नगरी त्यत्तिकै छाडिन्छ, उनले भने, एउटाले बनाउँदै जाने र अर्कोले भत्काउँदै जाने प्रवृत्तिका कारण सहर कुरूप बनेको छ । नीतिकानुन र योजना बनाउनेहरू भने अनदेखा गरेर तिनै अव्यवस्थित सडकमा आउजाउ गरिरहेकै हुन्छन् । रामेछापकी ५० वर्षीया लक्ष्मी खड्का बूढानीलकण्ठ नगरपालिका१० स्थित कपन मिलन चोकमा ठेलामा तरकारी बेच्छिन् । उनलाई पानी बढी परेका बेला चकुन्चा खोलामा आउने बाढी बस्ती पसेर मान्छे नै बगाउला भन्ने डर हुन्छ । केही समयअघि तरकारीको ठेलासहित एक जना महिला बगिन्, स्थानीयले जसोतसो उनलाई बचाए । तर ठेला बग्यो, उनले सुनाइन्, अहिलेसम्म ज्यान जोगिएको छ तर खोलोको भर छैन । मिलन चोकमै कपडा पसल चलाएका ५० वर्षीय खडानन्द कुइँकेलले बर्खामा बाढीदेखि डराईडराई व्यवसाय गर्नुपरेको बताए । ठूलो पानी पर्यो भने बाढी पसलमा पस्छ, उनले भने, खोलो तर्न सकिँदैन । मोटरसाइकल नै बगाउने खालको हुन्छ । १५ वर्षदेखि पसल चलाउँदै आएका उनले पाँच वर्षयता वर्षातमा बाढी पस्ने समस्या रहेको सुनाए । उनले यो समस्या हटाउन जनप्रतिनिधिले समेत चासो नदिएको बताए । टोलैपिच्छेजसो नेता छन्, कुइँकेलले भने, नेतैनेता भएपछि पनि काम हुँदैन रहेछ । एउटाले गर्न खोजे अर्कोले गर्न नदिने प्रवृत्ति छ । काठमाडौं सडक डिभिजन प्रमुख कुवेर नेपालीले कपनको मिलन चोकमा खोला मिचिएकाले समस्या भएको बताए । माथि घर र तल खोला छ । यसको समाधान नहुँदासम्म केही नगर्ने भनेर बसेका छौं, उनले भने, अन्य निकायबाट पहिल्यै ठेक्का भइसकेको भए मलाई जानकारी छैन । खोलालाई नमिचीकनै स्वतन्त्र बग्न दिनुपर्ने उनले बताए । गोपीकृष्ण हलदेखि मिलन चोकमा चकुन्चा खोलालाई ढाकेर ह्युमपाइप लगाइएको उनले बताए । खोला नै रोकेर ह्युमपाइप लगाइएको छ, ढलान गर्दै घर बनाउन सुरु भयो, पानी जाने ठाउँ साँघुरियो, उनले भने । उनले सहरमा बस्ती बसाउँदै बर्खाको पानी निकास हुने व्यवस्था गरिनुपर्ने बताए । तर त्यसमा ध्यान पुगेन, उनले भने । ढल सञ्चालन महाशाखाका प्रमुख उज्ज्वल श्रेष्ठले भएका ढल पनि साँघुरो हुनाले पानी धेरै बग्न नसक्दा समस्या भएको बताए । डिभिजन प्रमुख नेपालीका अनुसार ५७ वर्षअघिसम्म काठमाडौंको पुतलीसडकमा पानी जम्ने समस्या थियो । आधा घण्टा पानी पर्दा पोखरी बन्थ्यो । त्यसको निकास गत वर्षको लकडाउनमा निकालेको नेपालीले बताए । त्यसमा १४ करोड रुपैयाँ खर्च भयो । अहिले पुतलीसडकमा पानी जम्ने समस्या छैन, उनले भने, अहिले न्यु प्लाजा क्षेत्रमा पानी जम्ने समस्या देखिन थालेको छ । काठमाडौंका भित्री सडकमा पनि पानी जम्ने समस्या छ । यो समस्या योजनाबिनाको विकासले सिर्जना गरेको डिभिजन प्रमुख नेपालीले बताए । करिडोर सडकको पुलमुनि सधैं पानी जमिरहेको हुन्छ, खोलाको पानी त्यहीं पस्छ । यसबाट सर्वसाधारणले दुःख पाइरहन्छन्, उनले भने । तीनकुनेबाट एयरपोर्ट जाने र नयाँ बानेश्वरतर्फ आउने सडकमा पनि समस्या रहेको नेपालीको भनाइ छ । उनका अनुसार एयरपोर्टतर्फबाट पानी बगेर तीनकुनेतिर आउने गर्छ । पानी परेको १०१५ मिनेटमै सडकमा खोला बग्छ । नदीको प्राकृतिक बहाव रोक्ने गरी अतिक्रमण भएको छ, उनले भने, सडक बनिसकेपछि जथाभावी खन्नाले पनि समस्या निम्तिएको छ । बस्ती बस्ने क्रम बढेपछि नदी, खोलाको बहाव क्षेत्र साँघुरिएको पूर्वाधारविज्ञ पूर्वसचिव किशोर थापा बताउँछन् । खोलाको पानी बगेर बस्ती छिर्ने समस्या चारपाँच वर्षयता विकराल बनेको छ, उनले भने, ढल निकासको उचित व्यवस्था गरेको भए यस्तो समस्या हुँदैनथ्यो । कतिपय ठाउँमा टोलको ढल सडकको सानो ढलमा मिसाउने गरिएको उनले जानकारी दिए । जबकि सानो ढल गएर ठूलो ढलमा मिसिनुपर्थ्यो, थापाले भने, विदेशतिर ढलमा फोहोर पानी मात्र बग्छ । हाम्रोतिर प्लास्टिक, काठ, ढुंगा, इँटाका टुक्रा र बालुवा सबै त्यहीं मिसाइन्छ । नियमित रूपमा ढल सफा पनि गरिँदैन । उनले ढल सफा गर्न अभियान नै चलाउनुपर्ने अवस्था आएको बताए । ढल ब्लक भएर बस्तीमै पस्न थाल्यो भने मात्र हामी तात्छौं, थापाले भने । सहरीकरणसँगै ढल र बाढीको समस्या बढ्दै जाने उनको भनाइ छ । उनका अनुसार काठमाडौंमा पहिला बाढीलाई ठूलो विपद्का रूपमा लिइँदैनथ्यो । पछिल्लो समय भने उपत्यकाका विभिन्न क्षेत्र र नदी किनार निकै जोखिममा परेका छन् । यसमा गम्भीर भएर सोच्न जरुरी छ, थापाले भने । काठमाडौं महानगरपालिकाका प्रवक्ता ईश्वरमान डंगोलले खानेपानीको पाइप विस्तारका लागि जथाभावी खनिएकाले पनि पानी जम्ने समस्या बढेको बताए । सडकमा जथाभावी थुपारिने निर्माण सामग्रीका थुपार्ने गरिएको छ । पानी पर्दा ती सामग्री बगेर ढलमा पुग्छन् । ढलमा माटो जमेर पानी पास नहुँदा जलमग्न हुने समस्या छ, उनले भने । उनले काठमाडौंको पानी जम्ने समस्या आउने असोजसम्ममा समाधान गरिसक्ने दाबी गरे । अहिले बर्खा भएर खाल्डाखुल्डी टाल्न सकिएको छैन । असोजसम्ममा सबै टाली सक्छौं, उनले भने ।"
कांग्रेस महाधिवेशन ३ महिना सार्न गृहकार्य,"(काठमाडौं)  कांग्रेसले केन्द्रीय महाधिवेशन तीन महिना सार्ने तयारी गरेको छ । तोकिएको मिति भदौ १६१९ मा महाधिवेशन हुने सम्भावना टरेपछि पार्टी सभापति एवं प्रधानमन्त्री शेरबहादुर देउवाले निर्वाचन आयोगको परामर्शमा मंसिरमा महाधिवेशन गर्ने गृहकार्य गरेका हुन् । वरिष्ठ नेता रामचन्द्र पौडेलसहितका नेताले कानुनी आधारबिना महाधिवेशनको कार्यतालिका सार्न नहुने अडान राख्दै आएपछि देउवा औपचारिक रूपमा बोल्न भने सकेका छैनन् । संस्थापन पक्षका नेताहरू महाधिवेशन सार्नेमा सहमत छन् ।देउवाले केही दिनअघिसम्म तोकिएकै मितिमा महाधिवेशन गर्ने बताउँदै आएका थिए । कोभिड१९ को बढ्दो संक्रमण तथा क्रियाशील सदस्यताको विवाद टुंग्याउन सकस परेपछि भने देउवा महाधिवेशन सार्न तयार देखिएका छन् । आफूलाई भेट्न आएका युवा नेतासँग शुक्रबार देउवाले महाधिवेशन सार्ने विकल्पबारे निर्वाचन आयोगसँग परामर्श गरिरहेको बताएका थिए । निर्वाचन आयोगसँग परामर्श गरेर पार्टीभित्र छलफल गर्छु, भेटमा सहभागी केन्द्रीय सदस्य जीवन परियारले देउवाको भनाइ उद्धृत गर्दै भने, जे राम्रो हुन्छ, छलफलबाटै गर्ने हो । महाधिवेशन गराउन नचाहेको मुद्दा बनाउन सक्ने हुनाले पौडेलको सहमतिबेगर वैकल्पिक प्रस्ताव ल्याउन भने देउवा हच्केका छन् । पौडेल र उनीपक्षीय केही नेताहरूले वैधानिक व्यवस्थाबाहिरबाट कार्यकाल बढाउँदा पार्टी जोखिममा पर्ने बताउँदै आएका छन् । त्यसबाट बचाउन विशेष महाधिवेशनमार्फत छोटो समयका लागि तदर्थ समिति बनाउन सकिने विकल्प उनीहरूको छ । संवैधानिक व्यवस्थाअनुसार साढे पाँच वर्षभित्र राजनीति दलले केन्द्र र प्रदेश कार्यसमितिको निर्वाचन अनिवार्य गर्नुपर्छ । कांग्रेसको विधानले ४ वर्षको मात्रै कार्यकाल राखेको छ । तर महाधिवेशन नभएको अवधि आगामी भदौ २३ बाट साढे पाँच वर्ष पूरा हुँदै छ । त्यसपछि कार्यकाल बढाउन सकिने संवैधानिक व्यवस्था छैन ।नेताहरूले केही कानुन व्यवसायीसँग पनि छलफल गरेका छन् । राजनीतिक दलसम्बन्धी ऐनमा ५० हजार जरिवाना तिरे महाधिवेशन गर्ने समय ६ महिनासम्म लम्ब्याउन सकिने प्रावधान छ । उक्त प्रावधान संविधानसँग बाझिने भएकाले त्यस्तो बाटो अपनाउँदा पनि जोखिम बढ्ने नेताहरूको भनाइ छ । संविधानसँग बाझिने कानुन अमान्य हुन्छ । गत वर्ष लकडाउनको समयलाई शून्य अवधिमा गणना गर्ने सर्वोच्च अदालतको आदेशलाई आधार बनाउन सकिने विकल्पमा पनि नेताहरूले छलफल थालेका छन् । अदालतको यो आदेश कर तिर्ने समयसीमाको सवालमा आएको थियो । यसैलाई थप व्याख्या गराउने गरी अदालती प्रक्रियामा जान सकिने बारेमा पनि छलफल चलेको छ । कतिपय नेताले एमाले र माओवादी केन्द्रले ६७ वर्षसम्म पनि महाधिवेशन नगरेको प्रसंग ल्याउँदै केन्द्रीय कार्यसमितिबाटै म्याद थप्न सकिने पनि बताएका छन् । विशेष महाधिवेशनको वैकल्पिक प्रस्तावसँग भने देउवा सहमत छैनन् । पौडेलसहितका केही नेताले १३ औं महाधिवेशनकै मतदाताबाट केन्द्रीय कार्यसमिति चयन गर्ने गरी यस्तो प्रस्ताव गर्दा देउवाले ठाडै अस्वीकार गर्दै आएका थिए । भदौ २३ बाट पार्टी केन्द्रीय कार्यसमितिकै वैधानिकता संकटमा पर्ने भएकाले विशेष महाधिवेशनमार्फत केन्द्रीय पदाधिकारी चयन गर्नु नै उपयुक्त विकल्प भएको नेता अर्जुननरसिंह केसीले बताए । तोकिएकै मितिमा महाधिवेशन हुने कुरा त मैले सपनामा पनि चिताएको छैन । सभापतिले गर्नुहुन्छ भने त्यसका लागि पनि हामी तयार छौं, केसीले भने, अन्य कानुनी विकल्प छन् भने त्यसमा जान सकिन्छ । तर वैधानिक आधारबिना नै कार्यकाल बढाउने कुरा पार्टीलाई जोखिममा धकेल्ने काम हो । कांग्रेसलाई ड्यामेज गर्न चारैतिर आँखा गाडेर बसेका बेला हामीले जोखिम उठाउने बाटो लिन हुन्न । पौडेल र केसीसहित केही नेताहरूले विशेष महाधिवेशनको प्रस्ताव बढाए पनि आफ्नै समूहभित्र सर्वसम्मत छैन । संस्थापन पक्षका अधिकांश नेता विशेष महाधिवेशनको पक्षमा छैनन् । हुन सक्ने भए त नियमित अधिवेशन गर्दा नै बढी तार्किक हुन्छ, संस्थापनपक्षीय नेता एनपी सावदले भने, अहिले जुनसुकै प्रक्रियाबाट पनि निर्धारित मितिमा महाधिवेशन गर्न सकिने अवस्था छैन । देउवा महाधिवेशन लामो समय लम्ब्याउने पक्षमा छैनन् । प्रधानमन्त्री भएकै समयमा महाधिवेशन गराउँदा आफ्ना लागि अनुकूल हुने बुझाइ उनमा देखिन्छ । मंसिरभन्दा टाढा महाधिवेशनको तिथि लैजान हुन्न भन्नेमा उहाँ (देउवा) सचेत हुनुहुन्छ, उनीनिकट एक नेताले भने, कानुनी रूपमा जोखिममा नपर्ने गरी कसरी कार्यतालिका सार्ने सकिन्छ भन्नेमा अहिले छलफल चलिरहेको छ ।"
एमाले विवादले प्रदेशसभा अनिश्चित,"(मकवानपुर)  बजेट पारित गरेपछि गत असार २८ मा स्थगित भएको वाग्मती प्रदेशसभाको बैठक अनिश्चित बनेको छ । तीन साताभन्दा बढी समय भइसक्दा पनि बैठक राख्नेतर्फ ध्यान दिन सकेको छैन । पछिल्लो समय राजनीतिक उतारचढावले बैठक अनिश्चित बनेको हो । केन्द्रमा एमाले सरकारको बहिर्गमनपछि प्रदेशमा पनि उथलपुथल भएको छ । केन्द्रमा केपी शर्मा ओली नेतृत्वको सरकार हटेपछि सोही समूहका डोरमणि पौडेल सरकार पनि धर्मराएको हो । केन्द्रमा एमालेको माधव नेपाल समूहले कांग्रेस सभापति शेरबहादुर देउवालाई प्रधानमन्त्री बनाउन सहयोग गरेपछि प्रदेशमा पनि एमाले दुई भागमा विभाजित छ ।प्रदेशको नीति तथा कार्यक्रम एवं बजेट पारित गरेर एमाले एक भएको सन्देश दिन खोजिए पनि आन्तरिक किचलोका कारण सरकारले राम्रोसँग काम गर्न सकेको छैन । सरकार ढल्ने डर भएपछि सत्ता बाँडफाँट गरेर आफ्नो आयु लम्ब्याउने तयारीमा प्रदेश सरकार लागेको छ । सत्तारूढ एमालेभित्र देखिएको विवादका कारण प्रदेशसभाको बैठक राख्न नसकिएको भए पनि सभामुख सानुकुमार श्रेष्ठले बिजनेस नभएका कारण बैठक नबोलाइएको बताए । उनले संसद्मा प्रस्तुत गरेर छलफल गर्ने कुनै विषय नभएकोले बैठक बोलाउन नसकेको जनाए । बैठक बोलाउने त भनेको हो तर संसद्मा कुनै बिजनेस नै छैन । अब केही बिजनेस आयो भने बैठक बोलाइन्छ, सभामुख श्रेष्ठले भने । उनले संसद्मा दर्ता भएको दुइटा विधेयक पनि समितिमा गइसकेको भन्दै त्यहाँबाट अध्ययन भएर आएपछि मात्रै संसद्मा छलफल गर्न बैठक बोलाइने बताए । प्रदेश पर्यटनसम्बन्धमा व्यवस्था गर्न बनेको विधेयक र उच्च शिक्षा सम्बन्धमा व्यवस्था गर्न बनेको विधेयक सम्बन्धित समितिमा गएको छ । समितिको बैठक पनि प्रदेशसभा बैठक बोलाएपछि मात्रै बस्ने प्रचलन छ । बजेटमाथिको छलफल चल्दै गर्दा यी विधेयकहरू समितिमा पठाइएको थियो । बजेटकै बीच पारित गरिएको प्रदेश सार्वजनिक सडक तथा परिवहन सम्बन्धमा व्यवस्था गर्न बनेको विधेयक साउन ११ गते प्रमाणीकरण भएको प्रदेशसभा सचिवालयका प्रवक्ता विनोद अमात्यले जानकारी दिए ।सरकारले अन्य विधेयक प्रदेशसभामा पेस गरेको छैन । आन्तरिक मामिला तथा कानुन मन्त्रालयका अनुसार एक दर्जनभन्दा बढी कानुनहरू संशोधनको तयारी भइरहे पनि नयाँ कानुनको तयारी कुनै पनि मन्त्रालयले गरेका छैनन् । कानुन कार्यान्वयनमा जटिलता देखिएसँगै संशोधनको तयारी गरिएको आन्तरिक मामिला तथा कानुन मन्त्रालयका कानुन अधिकृत मदन शिवाकोटीले जानकारी दिए । एमाले मुख्य सचेतक दीपक निरौलाले मौसमको खराबीका कारण बैठक बस्न नसकेको प्रतिक्रिया दिए । विपक्षी दलहरूले भने वर्षात्का कारण प्रदेशभर बाढीपहिरोलगायत समस्या देखिएको र यस्तो समयमा जनताको आवाज उठाउने थलो बन्द भएको भन्दै आपत्ति जनाएका छन् ।"
आइसोलेसन बन्द गर्दै महानगर,"(काठमाडौं)  कोरोना संक्रमितको संख्या उकालो लागिरहँदा काठमाडौं महानगरपालिकाले आइसोलेसन सेन्टर बन्द गराउने निर्णय गरेको छ । महानगरको गत बुधबार बसेको ६७ औं कार्यपालिका बैठकले नरदेवी आयुर्वेदिक चिकित्सालयमा सञ्चालित आइसोलेसन सेन्टरको सेवा साउन मसान्तदेखि स्थगन गर्ने निर्णय गरेको हो । यसैगरी, क्षेत्रपाटी निःशुल्क चिकित्सालयको व्यवस्थापनमा सञ्चालित कोभिड विशेष अस्पताल पनि संक्रमित बिरामीको चाप हेरेर बन्द गरिने भएको छ । महानगरले राधास्वामी आइसोलेसन सेन्टरलाई भने हाल कायम जनशक्तिमध्ये एक तिहाइले सञ्चालन गर्ने गरी निरन्तरता दिएको छ ।स्वास्थ्य मन्त्रालय र महानगरकै तथ्यांक हेर्दा निषेधाज्ञा खुकुलो भएसँगै महानगरमा फेरि संक्रमितको संख्या बढ्न थालेको देखिन्छ । स्वास्थ्य मापदण्ड पालनामा हेलचेक्य्राइँ गरिँदा संक्रमण बढ्न सहयोग पुगिरहेको चिकित्सकहरूको भनाइ छ । स्वास्थ्य मन्त्रालयको तथ्यांकअनुसार शनिबार काठमाडौं जिल्लामा मात्र ७ हजार १ सय ९३ जना सक्रिय संक्रमित छन् । काठमाडौं महानगरपालिकाद्वारा गत साउन २१ मा सार्वजनिक साउन १८ सम्मको वडागत प्रारम्भिक विवरणअनुसार महानगरमा ३ हजार ३ सय ६३ जना सक्रिय संक्रमित छन् । साउन १६ सम्मको तथ्यांकमा यो संख्या ३ हजार २ सय ९३ थियो ।पछिल्लो तथ्यांकअनुसार संक्रमितमध्ये ३ हजार १ सय ९४ जना होम आइसोलेसनमा, १ सय ४१ जना अस्पतालमा र ५५ जना संस्थागत आइसोलेसनमा छन् । महानगरमा हालसम्म ७२ हजार ६ सय ४४ जनालाई कोरोना लागेकामा ६८ हजार ७ सय ७१ जना संक्रमणमुक्त भइसेकका छन् । ५ सय १० जनाले ज्यान गुमाएका छन् । काठमाडौं उपत्यकामा शुक्रबार ७ सय १, बिहीबार १ हजार ७५, बुधबार १ हजार २ सय ७९, मंगलबार ८ सय ५१, सोमबार ७ सय ७० र आइतबार ९ सय ४ जना संक्रमित भएका थिए ।संक्रमितको संख्या बढिरहेको र संस्थागत आइसोलेसनमा अझै संक्रमितहरू बसिरहेको अवस्थामा महानगरले आइसोलेसन बन्द गर्ने निर्णय गरेको हो । महानगर प्रवक्ता ईश्वरमान डंगोलले आइसोलेसनमा भर्ना हुन आउने संक्रमितको संख्या कम भएकाले आइसोलेसन सेन्टरको सेवा स्थगन गरिएको बताए । आवश्यकताअनुसार सेवा सुरु हुन्छ, उनले भने, तेस्रो लहरको चर्चा भइरहेको छ, संक्रमितको संख्या बढ्यो भने फेरि सुरु गर्छौं । उनका अनुसार अहिले संक्रमित हुने अधिकांश होम आइसोलेसनमै बसिरेहका छन् ।महानगरले तीनवटा आइसोलेसन सेन्टर सञ्चालनमा हालसम्म ३ करोड ८ लाख ९२ हजार ६ सय ६४ रुपैयाँ खर्च गरिसकेको जनाएको छ । त्यसबाहेक थप २ करोड ९४ लाख ७ हजार एक सय ७१ रुपैयाँ भुक्तानी दिने निर्णय पनि भएको छ, उनले भने । राधास्वामी आइसोलेसन सेन्टरको सम्झौताअनुसार भुक्तानी हुन बाँकी भनिएको ३ करोड ३ लाख १० हजार रुपैयाँ भने बिलका आधारमा भुक्तानी गरिने उनले बताए । महानगरले गत वैशाख ३१ मा क्षेत्रपाटी निःशुल्क चिकित्सालयको व्यवस्थापनमा कोभिड विशेष अस्पताल सञ्चालन गर्न सम्झौता गरेको थियो । अस्पताललाई मासिक ४८ लाख १६ हजार ६ सय ५७ रुपैयाँका दरले तीन महिनाको १ करोड ४४ लाख ४९ हजार ९ सय ७१ रुपैयाँ भुक्तानी दिने महानगरको कार्यपालिका बैठकले निर्णय गरेको हो । महानगरले नरदेवी आयुर्वेदिक चिकित्सालयसँग गत वैशाख २७ मा सम्झौता गरेको थियो । नरदेवीमा सञ्चालित अक्सिजनसहितको आइसोलेसन सेन्टरलाई पेस्कीबापत १ करोड ८ लाख ९२ हजार ६ सय ६४ रुपैयाँ दिइसकिएको छ । थप ६४ लाख ९७ हजार २ सय रुपैयाँ भुक्तानी दिने पनि निर्णय भएको छ, उनले भने ।वीरेन्द्र सैनिक अस्पताल छाउनीको सहयोगमा सञ्चालित राधास्वामी आइसोलेसन सेन्टर २ करोड रुपैयाँ पेस्की उपलब्ध गराइसकेको महानगरले जनाएको छ । अस्पतालसँगको सम्झौतामा महानगरले ५ करोड ३ लाख १० हजार रुपैयाँ अनुदान दिने उल्लेख छ ।"
उपत्यकामै लापरबाही,"काठमाडौं (कास) फुटपाथका पसल र सामान किन्नेको भीडले बाटो छिचोल्न हम्मेहम्मे पर्छ । गाडी चढ्न लाइन लाग्नेको भीड उस्तै । हरेक साँझ सुन्धारा काठमाडौं मलदेखि न्युरोड गेटको आसपास, रत्नपार्क, जमललगायत उपत्यकाका मुख्य सडकमा देखिने दृश्य हो यो । काठमाडौं मलअगाडि माइक्रोबस पर्खिरहेकी बूढानीलकण्ठ बस्ने सावित्री बस्नेतले भीडतिर संकेत गर्दै भनिन्, काम परेपछि सबै जना निस्कनैपर्यो । तर यस्तो भीडभाडमा अलिकति जोगिएर चाहिँ हिँड्नुपर्ने हो । भीडभाडका अधिकांशले सुरक्षा मापदण्ड पालना गरेको देखिँदैन । अधिकांशले मास्क प्रयोग गरे पनि कमैले नाकमुख मात्र छोपिने गरी र कसैले चिउडोमुनि लगाएका थिए । सुन्धारास्थित फुटपाथमा कपडा बेचिरहेका होमबहादुर थापाले कोरोना नै भनेर सधैं डराएर बस्न सबैलाई सम्भव नहुने बताए । चिउँडोमुनि मास्क सारेर बसेका उनले भने, गर्मीमा माक्स लगाउन गाह्रो छ । पसिना आएर एकछिन तल सारेको हो । सधैं कोरोना भनेर डराएर बसियो भने कोठामा खाना पाक्दैन । पछिल्लो समय परीक्षण गरिएकामा संक्रमण बढ्दै जाँदा उपत्यकाका अस्पताल संक्रमित बिरामीले भरिन थालेको स्वास्थ्यकर्मी बताउँछन् । कोरोना भाइरसको तेस्रो लहर आउन सक्ने सम्भावना देखिएकाले जिल्ला प्रशासन कार्यालय काठमाडौंले स्वास्थ्य मापदण्डविपरीत भीडभाड, धर्ना, जुलुस नगर्न मंगलबार सूचनासमेत जारी गरेको छ । तर त्यसको पालना भने फितलो देखिन्छ । कोरोना व्यापारीलाई मात्र लाग्ने हो र ? जुलुस र आन्दोलन गर्ने नेताहरूलाई हुँदैन रहेछ त, न्युरोड महाबौद्धस्थित व्यापारी उत्तम महर्जनले आक्रोश पोख्दै भने । बढ्दो संक्रमणलाई रोक्न व्यापारी मात्र नभएर सबै जना सतर्क हुनुपर्ने उनको भनाइ छ ।मानिस फेरि सामान्य अवस्थामा नै फर्केकाले संक्रमणको उच्च जोखिम रहेको शुक्रराज ट्रफिकल तथा सरुवा रोग अस्पताल टेकुका निर्देशक डा अनुप बाँस्तोला बताउँछन् । निषेधाज्ञापछिको अवस्थाभन्दा अहिले बिरामीहरूको चाप बढेको छ, उनले भने । सरकार तथा नागरिकको तहबाट रोकथाममा ध्यान नदिनु संक्रमण फैलनुमा मुख्य कारण रहेको जनस्वास्थ्यविद् तथा इपिडिमिओलोजी तथा रोग नियन्त्रण महाशाखाका पूर्वप्रमुख डाबाबुराम मरासिनीले बताए । अस्पतालहरू भरिभराउ हुँदै जाने क्रम बढेकाले यसलाई तेस्रो लहरको संकेतका रूपमा उनले लिएका छन् ।"
"प्रतिष्ठानका आवास व्यापारिक कम्पनीलाई, स्वास्थ्यकर्मी भाडाको घरमा","(सुनसरी)  बीपी कोइराला स्वास्थ्य विज्ञान प्रतिष्ठानमा कार्यरत १८ एसोसिएट प्रोफेसर आवास नपाएर ६ महिनादेखि प्रतिष्ठानभित्रको भीआईपी गेस्ट हाउसमा बसिरहेका छन् । कतिपय चिकित्सक र नर्स होटल वा घरमा कोठा भाडा लिएर बसेका छन् । प्रतिष्ठान भ्रमण, अवलोकन र अध्ययन गर्न विदेशबाट विशिष्ट पाहुना आउँदा राख्ने ठाउँ छैन । चिकित्सक र नर्सले आवास नपाए पनि १२ व्यापारिक संस्था र व्यक्तिहरूले प्रतिष्ठानका ५९ वटा आवास कब्जामा लिएर बसेका छन् ।भारतको दिल्ली पब्लिक स्कुल (डीपीएस) को शाखाले मात्रै प्रतिष्ठानको १३ वटा आवास कब्जामा लिएको छ । नेपालभारतमैत्री सम्बन्धको आधारमा २८ वर्षअघि स्थापनाको सुरुआती समयमा प्रतिष्ठानमा आएका भारतीय चिकित्सकका छोराछोरीलाई पढाउन उक्त विद्यालय स्थापना भएको हो । प्रतिष्ठानले आफैं विशेषज्ञ चिकित्सक उत्पादन गर्न थालेपछि सन् २०१२ यता भारतीय चिकित्सक आउन छाडेका छन् । तर उक्त विद्यालयको शाखा भने प्रतिष्ठानको करिब ४ बिघा क्षेत्रफल ओगटेर सञ्चालित छ । १२ कक्षासम्म पठनपाठन हुने डीपीएसले हालसम्म नेपाल सरकारलाई कर तिरेको छैन बरु नेपालमै सबैभन्दा महँगो शुल्क लिने विद्यालयमध्येको यसले हजारभन्दा बढी विद्यार्थीबाट वार्षिक करिब ६ करोड रुपैयाँ दिल्ली पुर्याउने गरेको छ । प्रतिष्ठानको भवन, आवास, जग्गा प्रयोग गरेबापत भाडा पनि तिरेको छैन । विभिन्न भौतिक पूर्वाधारका लागि जग्गा अभाव भइरहेको र चिकित्सक, नर्स र कर्मचारीलाई आवास नपुगे पनि प्रतिष्ठानका पदाधिकारी डीपीएसका बारेमा मौन बस्ने गरेका छन् । प्रतिष्ठानमा बढ्दो बेथितिका बारेमा छानबिन र अध्ययन गर्न बनेको सहसचिव वैकुण्ठ अर्याल संयोजकत्वको कार्यदलले तयार पारेको प्रतिवेदनमा डीपीएसले १३ वटा आवास प्रयोग गरिरहेको उल्लेख छ । प्रतिष्ठानभित्रै अर्को एउटा स्कुल छ किड्जी । यो भारतीय शैक्षिक व्यापारिक कम्पनी किड्जीकै सञ्जालको एउटा शाखा हो । उसले प्रतिष्ठानको करोडौं मूल्यको जग्गा र एउटा भवन प्रयोग गरेबापत मासिक १४ हजार रुपैयाँ भाडा भने तिर्दै आएको छ । प्रतिष्ठानका पदाधिकारीले किड्जीले सम्झौताअनुसार नै भवन प्रयोग गरिरहेको बताए पनि अर्याल कार्यदलको प्रतिवेदनमा प्रतिष्ठान र किड्जीबीच भएको सम्झौताको कागज फेला नपरेको जनाइएको छ । दिल्ली पब्लिक स्कुल स्थापना, सञ्चालनका बारेमा प्रतिष्ठानको सिनेट र सरकारलाई थाहा होला, प्रतिष्ठानका अस्पताल प्रशासन शाखा प्रमुख अशोक साहले भने, हाम्रो तहबाट केही भन्न सकिने अवस्था छैन । किड्जी स्कुल केही वर्षअघि मात्र सञ्चालनमा आएको हो । सम्झौताअनुसार यसै वर्ष उसले प्रयोग गरेको जग्गा र भवन खाली गर्नुपर्छ । बिरामीको उपचार, चिकित्साशास्त्रको अध्ययन, अनुसन्धान गर्ने संवेदनशील क्षेत्रभित्र डीपीएस, किड्जीजस्ता भारतीय शैक्षिक व्यापारिक कम्पनीका साथै निर्माण कम्पनी, मेडिकल उपकरण आपूर्तिकर्ता, सेक्युरिटी र इलेक्ट्रोनकल कम्पनीहरूले पनि प्रतिष्ठानको आवास गृह लामो समयदेखि प्रयोग गरिरहेका छन् । प्रतिष्ठान प्रशासनले उनीहरूलाई जग्गा र भवन खाली गर्न पटकपटक पत्र काटे पनि अटेर गरेर बसेका छन् ।अनधिकृत रूपमा सबैभन्दा धेरै आवास प्रयोग गर्नेमा रामेश्वर साह सीईओ रहेको केटीएम सेक्युरिटी सर्भिसेज प्रालि छ । उसले प्रतिष्ठानका १८ वटा आवास प्रयोग गरिरहेको छ । पूर्वउपकुलपति प्राडा बलभद्रप्रसाद दासको पालामा बीपी प्रतिष्ठानमा केटीएम सर्भिसेज प्रालिले सुरक्षा गार्ड उपलब्ध गराउने सम्झौता भएको थियो । केटीएम र प्रतिष्ठानबीचको सम्झौता तीन वर्षअघि नै सकिएपछि हाल अर्कै कम्पनी भीआईपी सेक्युरिटीले ठेक्का पाएको छ । केटीएम कम्पनीले प्रतिष्ठानमा अहिले कुनै पनि सुरक्षा गार्ड उपलब्ध गराउँदैन । तर उसले १८ वटा आवास प्रयोग गरिरहनुमा प्रतिष्ठानकै कर्मचारीको भूमिका कारण रहेको एक अधिकृतले बताए । सम्झौता अवधि सकिएपछि अर्को सेक्युरिटी कम्पनी भीआईपीले ठेक्का पाएर प्रतिष्ठानको सुरक्षा जिम्मा लिइसकेको छ । उसले ९ वटा आवास ओगटेको छ । उक्त कम्पनीमा काम छाडेकाहरू पनि प्रतिष्ठानकै आवासमा बसिरहेका छन् । चार महिनाअघिसम्म डा अनुप घिमिरेको संयोजकत्वमा रहेको आवास समितिले कार्यदललाई बुझाएको विवरणअनुसार काठमाडौंको सर्जिइलेक्ट्रो मेडिकाले तीनवटा आवास गृह प्रयोग गरेको छ । उक्त कम्पनीका प्रतिनिधि ती घरमा बसे पनि घर भाडा र विद्युत् महसुल बुझाएका छैनन् ।धरानकै कास्मिक इलेक्ट्रोनिकल्सले ७ वटा आवास लिएर प्रतिष्ठानभित्र आफ्ना प्रतिनिधि र कामदार राखेको छ । उसले प्रतिष्ठानसँग सम्झौता गरेर घर भाडा र विद्युत्को महसुल भने तिर्दै आएको छ । प्रतिष्ठानको एयर कन्डिसन मेसिन मर्मत गर्ने एयरटेक प्रालिले पनि दुईवटा आवास लिएको छ । एयरटेकले सम्झौताअनुसार भाडा र विद्युत् महसुल तिर्ने गरेको छ । तर चिकित्सक, नर्स र कर्मचारी मात्र बस्नका लागि बनाइएका आवास गृह कुनै निजी व्यापारिक कम्पनीलाई भाडामा दिन नमिल्ने प्रतिष्ठानका कर्मचारी बताउँछन् । यसैगरी निर्माण कम्पनीहरू काठमाडौंको केज कन्सल्टेन्ट, श्याम सुन्दर निर्माण सेवा प्रालि, सिमेन्स इन्डिया, एलिभेटर प्रालि, क्यापिटल इन्टर प्राइजेज काठमाडौं, इस्टवेस्ट कन्सर्न प्रालि काठमाडौंलगायतले एकएकवटा आवास ओगटेर बसेका छन् । ती कम्पनीमध्ये कसैले पनि घर भाडा र विद्युत् महसुल प्रतिष्ठानलाई तिरेका छैनन् । प्रतिष्ठानका अस्पताल शाखा प्रमुख साहका अनुसार प्रतिष्ठानभित्र होस्टलबाहेक १ हजार २ सय २५ वटा आवास गृह छन् । तीमध्ये प्राध्यापक तहका र पदाधिकारी बस्नका लागि ए टाइपका २९ वटा बंगला छन् । सी, डी र ई टाइपका २४ वटा बंगला छन् । ती बंगला प्रत्येकमा ६ वटा फ्ल्याट छन्, जसमा एसोसिएट प्रोफेसरदेखि प्रोफेसर तहसम्मका चिकित्सक बस्ने गरेका छन् । जी आकारका २५ वटा भवनमा अधिकृत तहका कर्मचारी र सिनियर रेजिडेन्ट चिकित्सक बस्छन् । जी र जी १ टाइपका ३८ आवासमा स्टाफ नर्स र प्राविधिक बस्ने गरेका छन् भने जी २ प्रकारका ६ वटा आवास गृहमा हेल्परहरूलाई बस्न दिइएको छ । एच आकारको आवासमा भने जुनियर रेसिडेन्ट चिकित्सक बस्छन् ।चिकित्सक, नर्स र कर्मचारीसहित करिब २ हजार ३ सय बढी कर्मचारी कार्यरत बीपी प्रतिष्ठानमा पछिल्लो समय धरान घर भएकालाई आवासको व्यवस्था गर्न नसकिने नीति लिइएको अस्पतालका प्रशासन शाखा प्रमुख साहले बताए । मेडिकल उपकरण आपूर्ति गर्ने व्यापारिक कम्पनी, निर्माण कम्पनीसँग प्रतिष्ठानले सम्झौता गर्दा आवासको व्यवस्था गर्ने भन्ने शब्द अब सम्झौतामा नराख्ने नीति लिएका छौं । अनधिकृत रूपमा ओगटिएका आवास खाली गर्न प्रयास भइरहेको छ ।प्रतिष्ठानका जुनियर रेसिडेन्ट वेलफेयर सोसाइटीका उपाध्यक्ष पदम नेपालीले हाउस अफिसर तहका चिकित्सकले आवास नपाएर कतिपय बाहिरको होटलमा बस्नुपर्ने बाध्यता रहेको बताए । उनले भने, प्रतिष्ठान आफैंसँग भएको आवास गृह व्यापारिक र निर्माण कम्पनीका प्रतिनिधिले भरिएपछि नर्स र चिकित्सकले आवास पाइरहेका छैनन् । कतिपयले आवास गृहमा चाबी लगाएर अन्तै बस्ने गरेका छन् । उनले प्रतिष्ठान हाताभित्र चिकित्सक, नर्स, कर्मचारी र विद्यार्थी मात्र बस्न पाउने नीति बनाउनुपर्ने र अनधिकृत बसेकालाई घर खाली गर्न तत्काल प्रतिष्ठान प्रशासनले कडाइका साथ काम गर्नुपर्ने बताए ।"
मलेसियामा नेपालीको होम आइसोलेसनमै जाँदै छ ज्यान,"(काठमाडौं)  मलेसियामा सुरक्षा गार्डको काम गर्दै आएका सुर्खेतका बमबहादुर खड्काको होम आइसोलेसन (कोठा) मा मृत्यु गयो । उनलाई गत जुलाई २३ मा कोभिड संक्रमण देखिएको थियो । अवस्था जटिल बन्दै गए पनि समयमा अस्पताल पुर्याउन नसक्दा उनको ज्यान गएको हो ।हामी ५ जना एकै ठाउँमा आइसोलेसनमा बसेका थियौं, बमबहादुरको स्वास्थ्य अवस्था हाम्रोभन्दा गम्भीर बन्दै गयो, तीन दिनसम्म पनि अस्पताल पठाउन सकिएन, बमबहादुरसँगै बसेका एक नेपाली श्रमिकले भने, कम्पनीलाई सुनायौं, उसले अस्पताल लैजान सकेन । एम्बुलेन्सलाई फोन गर्यौं तर त्यो पनि आएन । उनीहरू रेभिन्यु आइकन सेक्युरिटी कम्पनीमा काम गर्थे । समयमा अस्पताल पुर्याउन सकिएको भए बमबहादुरको ज्यान जोगिन्थ्यो होला, उनका सहकर्मीले भने, हामीलाई साह्रै दुःख लागेको छ । होम आइसोलेसनमा बसिरहेका जेके सेक्युरिटी कम्पनीमा कार्यरत बुटवलका मनि बोहराको पनि होम आइसोलेसनमै ज्यान गयो । उनको अवस्था निकै गम्भीर बनेपछि मात्रै एम्बुलेन्स पुगेको थियो । ढिलो गरी एम्बुलेन्स आयो, गम्भीर छ कि छैन भनेर हेर्दाहेर्दै मृत्यु भयो, बोहराका सहकर्मीले भने, कोभिडले अकालमा साथीहरूलाई लगिरहेको छ ।दुई सातायता मलेसियामा कोभिड संक्रमण दिनहुँ उकालो लागिरहेको छ । त्यहाँको स्वास्थ्य मन्त्रालयका अनुसार शुक्रबार मात्रै १९ हजार २ सय ५७ जनामा संक्रमण देखियो भने १४ विदेशी श्रमिकसहित २ सय १० जनाको मृत्यु भयो । जम्मा एक्टिभ केस २ लाख २४ हजार १ सय २० पुगेको छ । त्यसमध्ये स्वास्थ्य अवस्था गम्भीर भएकाको मात्रै अस्पतालमा उपचार भइरहेको छ । कोरोना देखिएयता १० हजार जनाको मृत्यु भइसकेको छ । तीमध्ये कम्तीमा ६५ जना नेपाली छन् । गैरआवासीय नेपाली संघ मलेसियाका अध्यक्ष विनोद थापाले पछिल्लो साता नेपालीको मृत्यु बढेको बताए । गम्भीर अवस्था नभएसम्म एम्बुलेन्सले लैजाँदैन, कसैले बोलाएमा एम्बुलेन्समा आएको चिकित्सकको टोलीले चेक गर्छ, अक्सिजन लेभल नाप्छ, मुटुको धड्कन हेर्छ, धेरै गम्भीर छैन भने छाडेर जान्छ, उनले भने, यसले मृत्युदर थप बढ्न गएको छ ।थापाका अनुसार बिरामी राख्ने ठाउँ नहुँदा संक्रमितले समयमै उपचार पाउन सकेका छैनन् । संक्रमण देखिए पनि मानसिक तनावमा परेको देखिन थालेको छ । संक्रमण पुष्टि भएपछि केही कामदारले आत्महत्या पनि गरेका छन् । पेनाङको सुंगाई बकाबस्थित मोडा पेपर कम्पनीमा कार्यरत चितवनका टंक तामाङले होम आइसोलेसनमै आत्महत्या गरे । उनी घर फर्कने तयारीमा थिए । यहाँको पछिल्लो स्थिति बेहाल बन्दै गएको छ, उनले भने । पछिल्लो समय महामारीबाट सुरक्षा गार्ड र सफाइ क्षेत्रमा काम गर्ने श्रमिक बढी प्रभावित छन् । संक्रमण बढ्दै गएपछि कम्पनीहरूले संक्रमितलाई अस्पताल लैजानसमेत छाडेका छन् । अहिले कम्पनीले श्रमिकलाई वास्ता गर्न छाडेको छ, श्रमिक चिन्तित छन्, मलेसियामा कार्यरत सीताराम बस्नेतले बताए । क्याम्पहरूमा विदेशीको मृत्युदर बढ्न थालेपछि श्रमिक हतास देखिएको दीपक बम्जनले बताए । यस्ता दुःखद खबर दिनप्रतिदिन सुनिरहँदा अत्यास लाग्छ, उनले भने ।एक वर्षअघिदेखि नै मलेसियामा कोरोना महामारीको अवस्था चिन्ताजनक छ । महामारीकै कारण श्रमिक आपूर्तिमा रोक लगाइएको छ । बाहिरी मुलुकबाट श्रमिक ल्याउन नपाएपछि मलेसियामा रहेका विदेशी श्रमिक पनि स्वदेश फर्कन पाएका छैनन् । अध्यागमन कार्यालयहरू बन्द भएकाले श्रमिकको भिसासमेत नवीकरण हुन सकेको छैन । कागजातविहीन भएपछि उनीहरू खोपसँगै अन्य स्वास्थ्य सेवाबाट वञ्चित छन् । खोप लगाउन पहिल्यै नाम दर्ता गर्नुपर्छ, त्यसका लागि माइसा जात्रा भन्ने एप्लिकेसन छ । यसबाट समय लिएपछि मात्रै खोप केन्द्रमा परिचयपत्र लिएर जानुपर्छ । त्यसका लागि राहदानी अनिवार्य गरिएको छ । धेरै कानुनी हैसियत नभएका साथीहरूले खोप लगाउन पाएका छैनन् । अस्पताल जान पनि पाएका छैनन्, मलेसियामा कार्यरत त्रिलोचन गौतमले भने, कागजातविहीन कामदारलाई काम लगाउने कम्पनीले यस्तो बेवास्ता नै गर्दैन ।जनउद्धार केन्द्र मलेसियाका अध्यक्ष केशु थापाका अनुसार ठूला कम्पनीमा कार्यरत श्रमिकले खोप पाइसकेका छन् । खोप खरिद गर्न नसक्ने साना कम्पनीमा कार्यरत श्रमिकले सरकारकै मुख ताकेर बस्नुपरेको छ, उनले भने, जसले गर्दा श्रमिकको स्वास्थ्य जोखिममा छ । आइसोलेसनमा बसेका संक्रमितलाई अस्पतालसम्म पुर्याउन नसक्नु दुःखद रहेको मलेसियामै रहेका कामदारी कुमार खत्रीले बताए । होम आइसोलेसनमै छट्पटिएर मृत्यु हुँदासमेत अस्पताल नपुर्याउनु कम्पनीको लापरबाही हो, उनले भने, समयमै अस्पताल नलैजाने कम्पनीलाई दबाब दिन नेपाली दूतावासले सक्रिय भूमिका खेल्नुपर्ने देखिन्छ ।क्वालालम्पुरस्थित नेपाली दूतावासले मलेसिया सरकारले कोरोना संक्रमित विदेशी कामदारको विवरण सार्वजनिक नगरेकाले नेपाली श्रमिकको अवस्था यकिन हुन नसकेको जनाएको छ । बिरामी आत्तिएका देखिन्छन्, कम्पनीले अस्पताल लगे पनि अस्पतालले भर्ना लिन मानेको छैन, श्रम काउन्सिलर दीपक ढकालले भने, अवस्था गम्भीर बनेका श्रमिकको उपचारका लागि हामीले कम्पनीसँग समन्वय गरिरहेका छौं ।"
कक्षा १२ को परीक्षा स्थगित,"काठमाडौं (कास) राष्ट्रिय परीक्षा बोर्डले साउन ३१ गतेदेखि हुने कक्षा १२ को परीक्षा स्थगन गरेको छ । बोर्डको शनिबार बसेको बैठकले अहिले कोरोना महामारीको जोखिम रहेकाले अनुकूल समय भएपछि कक्षा १२ को परीक्षा सञ्चालन गर्ने निर्णय गरेको हो । कुन विधिबाट परीक्षा सञ्चालन गर्ने विषयमा भने बोर्डले खुलाएको छैन । बोर्डले पुनः हुने परीक्षाबारे १५ दिनअघि समय तालिका दिने निर्णय गरेको छ । सीसीएमसी, स्वास्थ्य र शिक्षा मन्त्रालयको सुझावका आधारमा परीक्षा स्थगन गर्ने निर्णय गरेका हौं, बोर्डका सदस्यसचिव दुर्गाप्रसाद अर्यालले भने, माहोल र माग पनि त्यस्तै थियो ।सीसीएमसी र शिक्षा मन्त्रालयले शुक्रबार कोरोना महामारीबीच परीक्षा सञ्चालन गर्नु जोखिमपूर्ण हुने भन्दै परीक्षा तालिका पुनरावलोकन गर्न बोर्डलाई आग्रह गरेका थिए । स्वास्थ्य मन्त्रालयले भने सबै परीक्षा स्थगन गर्न सिफारिस गरेको थियो । विद्यालयले सञ्चालन गरेको कक्षा ११ को परीक्षाको विषयमा भने बोर्ड मौन छ । पहिले प्रायः एक महिना समय राखेर परीक्षातालिका निकालिन्थ्यो । त्रिभुवन विश्वविद्यालयले भने परीक्षाका कार्यक्रम यथावत् रहेको जनाएको छ । कक्षा १२ को परीक्षा गत वर्ष मंसिरमा सञ्चालन गरिएको थियो । ढिला गरी परीक्षा गर्दा कतिपय विषयका स्नातक तहको शैक्षिक सत्र नै गुम्ने जोखिम पनि बढेको छ । कोरोना महामारीका कारण वार्षिक परीक्षा प्रभावित हुँदा विद्यार्थी एउटै कक्षामा २० महिनासम्म अध्ययन गर्न बाध्य छन् । बोर्डले कोरोनाको महामारी नियन्त्रण हुँदै गए फेस टु फेस विधिबाटै परीक्षा सञ्चालन हुने जनाएको छ । अवस्था झनै बिग्रँदै गए विभिन्न विकल्पमा परीक्षा सञ्चालन गर्ने विषयमा बैठकमा छलफल भएको थियो । तर बोर्डका सदस्यहरूले विद्यालय तहको अन्तिम परीक्षा भएकाले सकभर फेस टु फेस विधिबाटै गर्नुपर्नेमा जोड दिएका थिए ।"
चलचित्र चल्ने बाटो,"हामीमध्ये धेरैले पछिल्लो पटक हलमा चलचित्र कहिले हेरेका थियौं, बिर्सिसक्यौं पनि होला । कोरोना महामारीले सबभन्दा पहिले हललाई नै बन्द गर्यो, सबभन्दा पछि खुल्ने पनि सायद यही हुनेछ । नेपालमा बीसको दशकबाट चलचित्र बन्न थाल्यो । चालीसको दशक सुरु हुँदा नहुँदा यसले रफ्तार समात्यो । चलचित्र उत्पादन र प्रदर्शन प्रक्रियाले उद्योगको रूप लिएको पनि त्यहीताका हो । २०५२ सालपछि एक दशक चलेको सशस्त्र युद्धले यस उद्योगलाई खुम्च्यायो पनि । शान्ति स्थापना भइसकेपछि भने यसमा लगानी गर्नेहरूको संख्या बढ्यो, चलचित्रको उत्पादन पनि । उत्पादन प्रक्रियासँग जोडिएका ठूलो जनशक्तिको रोजगारीको माध्यम बन्यो यो क्षेत्र । पछिल्लो दशक मध्यम वर्गको उदय र सहरहरूको विस्तारले गर्दा सुविधायुक्त हलहरू भटाभट खुल्न थाले, प्रदर्शनीको पाटो पनि सुध्रँदै गयो । लगानीकर्ताको आय पनि व्यवस्थित हुँदै गइरहेको थियो । तर, फस्टाउँदो चलचित्र उद्योगलाई २०७६ चैतयता कोभिड१९ ले धराशायी बनाइदियो । सम्भवतः यसअघि यो क्षेत्र अहिलेको जस्तो भयंकर आँधीबाट गुज्रनुपरेको थिएन, यसको जग यसरी कहिल्यै हल्लिएको थिएन । यो क्षेत्र कति ठूलो आँधीबीचमा छ भन्ने थाहा पाउन, निर्माता संघका अध्यक्षको अनुमान हेरौं उनका अनुसार छायांकनमा जान तयार, बीचमै रोकिएका र प्रदर्शनका लागि ठीक पारिएका ८० फिल्मको अनुमानित १ अर्ब ५० करोड रकम फ्रिज भएको छ । यो लगानी चलचित्र प्रदर्शन भएपछि मात्र उठ्ने हो । कोभिडले देशैभरि सधैंका लागि बन्द गराएका हलहरूको सूची लामै छ । निमार्ताहलवालाको लगानी त गयोगयो, साथै यसमा आबद्ध ठूलो जनशक्तिको दैनिकी कष्टकर बनिरहेको छ । यो क्षेत्र जोगाउन तत्कालै सम्बोधन गरिहाल्नुपर्ने सबैभन्दा महत्त्वपूर्ण सवाल हो यस्ता जनशक्तिको जीविका । यस उद्योगमा संलग्न जनशक्ति दसौं हजार छन् । यिनलाई निर्माता तथा हलवालाहरूको लगानीले सुरक्षा दिन्थ्यो, काम दिन्थ्यो । त्यो नै नभएपछि, उनीहरूको परिवारकै दैनिकी अस्तव्यस्त भएको छ । आम्दानीका अरू स्रोत नभएका कतिपयका लागि खानकै धौधौ छ शिक्षादीक्षा, स्वास्थ्य, घरभाडालगायतका लागि खर्च जोहो गर्नु त टाढाको कुरा भयो । अझ उनीहरूको मानसिक स्वास्थ्यमा यसले कति असर परेको होला ? चलचित्रसँग जोडिएका प्राविधिककलाकारहरू कतिले तरकारी, चिया बेचिरहेका छन्, कति त खाडी उडिसके भन्ने खबर सुनिन्छ । उनीहरूको सरोकारलाई ध्यान दिने तथा समस्याहरूको हल खोज्ने संस्थागत प्रयासहरू भने कमै भएका छन् ।चलचित्र अरूजस्तो नाफामूलक उद्योग मात्र होइन, सृजनशील काम पनि हो । यसको अन्तर्वस्तुले समाजमा निकै ठूलो प्रभाव पार्छ । उत्पादनको गुणस्तर अनुभवी प्राविधिज्ञ तथा लेखकनिर्देशकको सृजनशीलतामा भर पर्छ । लामो समय यो क्षेत्रमा आफ्नो सीप लगाएकाहरूलाई यो बेला नजोगाउने हो भने, चलचित्रको गुणस्तरलाई दीर्घकालीन रूपमा असर पर्ने निश्चित छ । हलिउड र बलिउडले महामारीबीच अधिकांश चलचित्र ओभर द टप (ओटीटी) स्ट्रिमिङबाटै प्रदर्शन गरिरहेका छन् । अहिले विश्वभरि नै ओटीटी लक्षित फिल्महरू धमाधम निर्माण हुन थालेका छन् । हाम्रोमा पनि यही प्रवृत्तिलाई पछ्याउँदै आइफ्लिक्स र चलचित्र टीभी प्लेटफर्म खुले, बन्द पनि भइसके । सिनेमाघर, फोपी, भिडियो पसल, नेट टीभी भने अझै सक्रिय छन् । निमार्ताहरूको लगानी सुरक्षित गर्न र महामारीमा पनि चलचित्र क्षेत्रलाई चलायमान बनाउन यस्ता डिजिटल मञ्चहरूको उपयोग गर्नुपर्छ । अघिल्लो वर्ष लकडाउन अलि खुकुलो भएपछि हलहरू केही दिन खुले पनि दर्शक नआएका कारण ती लगत्तै बन्द भए । संसारभरि नै कोभिडले चलचित्र हलमै गएर हेर्नुपर्छ भन्ने मानसिकतालाई परिवर्तन गर्दै छ । प्रदर्शनीका माध्यमहरू डिजिटल हुँदै छन् । महामारीकै बीच पनि अन्तर्राष्ट्रिय फिल्म फेस्टिवलहरू भर्चुअल्ली सञ्चालन गरियो, दर्शकहरूले घरमै बसीबसी निर्देशकहरूसँग प्रश्नउत्तर पनि गरे । अब चलचित्रकर्मी डिटिजल प्लेटफर्ममा नगई सुखै छैन । नेपालमा भने यस माध्यमलाई बलियो बनाउने गतिलो प्रयास भएको छैन । निर्माता, चलचित्रकर्मी, ओटीटी लगानीकर्ता, दर्शक तथा चलचित्र विकास बोर्डको संयुक्त पहलबिना यो सम्भव पनि छैन । हाम्रा ओटीटी निमार्तालाई न्यूनतम प्रत्याभूति दिन सक्ने आर्थिक अवस्थामा छैनन् । अर्को कुरा, पैसै तिर्नुपरेपछि यहाँका दर्शकले विदेशी ओटीटी प्लेटफर्म सब्सक्राइब गर्छन्, दर्शकहरू उतैका चलचित्रमा रमाउँछन् । त्यसैले स्वदेशी ओटीटीमा किन पैसा खर्च गर्ने भन्ने प्रश्न निर्माताचलचित्रकर्मीसामु चुनौती बन्न आइपुगेको छ । नेपाली दर्शकमा डिजिटल प्लेटफर्ममा पैसा तिरेर चलचित्र हेर्ने संस्कृति विकास भएको छैन भन्ने तर्क प्रस्तुत गर्दै प्रदर्शनीको वैकल्पिक माध्यमले यहाँ काम गर्दैन भन्नेहरू पनि छन्, जुन थोरै सही पनि हो । तर मुख्य सवाल, हाम्रोमा सधैंभरि चलचित्रका विषयवस्तु र विचार रूपान्तरित समाजअनुरूप छैनन् । चलचित्र उद्योगका हर्ताकर्ताहरूले गुणस्तरीय सामग्री नियमित उत्पादन गरेमा मात्र डिजिटल प्लेटफर्मलाई दिगो बनाउन सकिन्छ । यस अर्थमा कोरोना महामारी अवसर पनि हो । र, यो मौकाको सदुपयोग गरे मात्र चलचित्र उद्योग डिजिटल प्लेटफर्ममा जोडिन पुग्छ, चलायमान हुन्छ । आजको भोलि नै यो सब गर्न सकिन्न होला, तापनि सुविचारित पाइला भने अहिले नै चालिहाल्नुपर्छ । यसका निम्ति चलचित्र क्षेत्रका नेतृत्वकर्ताहरूले गम्भीर प्रयत्न र योजनाहरू अघि सार्नुपर्छ । तत्कालका लागि भने चलचित्र विकास बोर्डले नाजुक अवस्थामा रहेका प्रविधिक तथा कलाकारहरूको नामावली तयार पारेर राहत कार्यक्रमको व्यवस्था गर्नुपर्छ । हालै बोर्डले विश्वभरिका विभिन्न फिल्म फेस्टिवलमा छनोट हुने चलचित्रहरूका लागि बाटो खर्च तथा प्रोत्साहन रकमको घोषणा गरेको छ, जुन राम्रै पहल हो । यसका साथै बोर्डले प्राविधिक तथा श्रमिकहरूका निम्ति राहत घोषणालाई पनि प्राथमिकतामा राख्नुपर्छ । चलचित्रको दिगो विकासका निम्ति समयोचित रूपमा गर्नुपर्ने अरू काम त छँदैछन् ।"
तेस्रो लहरका लागि तयारी पुगेन,"बढ्दो कोरोना संक्रमण दरले आमनागरिक त्रसित छन् । कोरोनाको तेस्रो लहरको संघारमा हामी आइपुगेका छौं । सरकारले पूर्वतयारीमा आफ्नो सम्पूर्ण शक्ति नलगाए, स्थिति भयावह हुने विज्ञहरूको आकलन छ । तर, अहिलेका सरकारी कामकारबाही हेर्दा यसलाई सरकारले पूर्ण रूपमा बेवास्ता गरेको जस्तो लाग्छ । दोस्रो लहरको बेला एकमुठी अक्सिजन आभावमा ज्यान गुमाएकाहरूको संख्या सरकारले भुलिसकेजस्तो छ । संक्रमण दर उक्लिरहँदा अक्सिजनसहितका अस्पतालको व्यवस्थापनमा संघ, प्रदेश र स्थानीय सरकार तीव्र रूपमा लाग्नुपर्ने बेला हो यो । पछिल्लो अनुभवबाट सिकेर कहाँकुन निकायबाट पूर्वतयारीका लागि ढिलासुस्ती हुँदै छ भन्ने नियमन गर्ने काम कसको हो ? केका अभावमा पूर्वतयारीका काम अघि बढेन ? यस्ता प्रश्नमा सरकार गम्भीर हुनुपर्छ । कतिपय प्रदेशमा अक्सिजन प्लान्ट जडानका काम अलपत्र छन् । कति प्रदेशमा सम्झौता भएका काम पनि अगाडि बढ्न सकेन । लकडाउनबाहेक अरू प्रभावकारी काम गर्न नसकेर अघिल्लो सरकार निकै आलोचित भएको थियो । अहिलेको सरकार पनि त्यही बाटोमा हिँडिरहेको छ । तेस्रो लहरले बालबालिकालाई असर गर्ने हुनाले अभिभावकहरू चिन्तित छन् । संक्रमण तीव्र भइहाले र पहिलेको जस्तै अक्सिजन अभाव भयो भने आफू बचेर बालबालिकालाई कसरी बचाउने होला भन्ने चिन्तामा छन् अभिभावकहरू । हुनेखानेहरूले त अहिलेदेखि नै अक्सिजनको जोहो गर्न थालिसके होलान् । महामारीबाट सधैंभरि मारमा पर्ने त हुँदा खानेहरू नै हुन् । गठबन्धन सरकार कता केमा रुमलिन थाल्यो भेउ पाउन सकिएको छैन । प्रदेश सरकारहरू आफ्नै राजनीतिक लडाइँमा व्यस्त छन्, उनीहरूबाट के आस गर्नु ? दोस्रो लहरका बेला स्थानीय सरकारहरू बढी सक्रिय थिए । तैपनि उनीहरूसँग पर्याप्त स्रोतसाधनको अभाव थियो । तिनको क्षमता बढाउनेतर्फ खासै काम भएन । सरकारले सीडीओहरूमार्फत निषेधाज्ञा जारी गर्नु नै आफ्नो काम ठान्छ । निषेधाज्ञा कडा पारेर मात्र महामारीबाट छुटकारा पाइन्न भन्ने कुरा सरकारले बुझ्नुपर्छ । गोविन्द विक, बूढानीलकण्ठ१२, काठमाडौं"
मन्त्रिपरिषद् विस्तारमा ढिलाइ,"नयाँ सरकार गठन भएको तीन साता पुगिसक्यो । तैपनि मन्त्रिपरिषद्ले पूर्णता पाउन सकिरहेको छैन । यो ढिलाइले सरकारको छविलाई नै धूमिल बनाएको छ । धेरैले यसैलाई आधार बनाएर सरकारको कार्यक्षमतामाथि प्रश्न उठाइरहेका छन् । मन्त्रीहरू नहुँदा सरकारको प्रभावकारितामा कमी आइरहेको छ । यति धेरै दिन बित्दासमेत जनताले सरकार हुनुको अनुभूति पाएका छैनन् । सरकारले आशाको किरण जगाउन जनताको मन जित्ने काम भटाभट गर्नुपर्छ । जनभावना बुझ्न विज्ञहरूको सल्लाहकार टिम तुरुन्तै बनाउनुपर्छ । ओली सरकारको गिट्टीढुंगा निकासीजस्ता घातक निणर्यहरू तत्काल बदर गर्नुपर्छ । यो शेरबहादुर देउवाका लागि आफ्नो छवि सुधार्ने अन्तिम अवसर पनि हो । अब पहिलेजस्तो जनभावनाविपरीतका निर्णय हुनु हुन्न । जनताको मन जितेका पात्रहरूलाई अवसर दिनुपर्छ । संसदीय सुनुवाइ नगरी ओली सरकारले नियुक्त गरेका पदाधिकारीहरूलाई बिदा गरियोस् । यसका साथै ओली सरकारले यती ग्रुपलाई खुसी पार्न राष्ट्रको सम्पत्ति कौडीको मूल्यमा दिइएका हरेक निर्णय तत्काल खारेज गर्नुपर्छ । देउवाले विवादित व्यक्तिहरूलाई जति टाढा राख्न सक्छन्, उति नै जनताको मन जित्न सक्छन् । माधवकुमार नेपाल समूह आए पनि नआए पनि अब यथाशीघ्र मन्त्रिपरिषद् विस्तार गर्नुपर्छ । गोपाल देवकोटा, जोरपाटी, काठमाडौं"
खोप व्यवस्था गरेर परीक्षा,"कोभिडको सबैभन्दा बढी असर शैक्षिक क्षेत्रमा पर्यो । शैक्षिक क्षेत्र त प्रभावित भयो नै विद्यार्थीहरूको भविष्य पनि अन्योलग्रस्त बन्यो । यसले अभिभावकहरूलाई चिन्तित बनाएको छ । ११ चैत २०७६ देखि सुरु भएको बन्दाबन्दीले पछिल्ला शैक्षिक वर्षहरू नराम्ररी प्रभावित भए । शैक्षिक वर्ष २०७७ मा केही महिना मात्रै विद्यालयमा भौतिक रूपमा उपस्थित भएर पढ्न पाएका विद्यार्थीले गत असार १ देखि चालु यस शैक्षिक सत्रमा त्यो पनि पाउने छाँटकाँट देखिएको छैन । अनलाइन माध्यमबाट भएको पठनपाठनले न विद्यार्थीले उपयुक्त शिक्षा लिन सकेका छन् न त शिक्षकशिक्षिकाले नै सहज तरिकाले अध्यापन गराउन सकेका छन् । यतिबेला विभिन्न शैक्षिक संस्थाले परीक्षा लिइरहेका छन् भने केही परीक्षा लिने तयारीमा छन् । तर, बढ्दो संक्रमणलाई ख्याल गरेर स्वास्थ्य मन्त्रालयले परीक्षाहरू स्थगित गर्न कोभिड१९ संकट व्यवस्थापन केन्द्र (सीसीएमसी) समक्ष सिफारिस गरेको छ । यसले लामो समयदेखि रोकिएर परीक्षाको तयारीमा लागेका विद्यार्थीलाई फेरि अन्योलमा पारेको छ । निषेधाज्ञा साउन २७ सम्म लम्ब्याएको छ । तर, यसले मात्र महामारी नियन्त्रण हुने देखिँदैन । सडकको चहलपहल कोरोनाकालअघिकै जस्तो छ । अनि विद्यालयको पठनपाठन र परीक्षा मात्रै नियन्त्रण गरेर कोरोनाको तेस्रो लहरको रोकथाम हुन्छ भन्ने छैन । फेरि, अहिले परीक्षा स्थगित गरेपछि कहिले हुने हो, त्यो पनि ठेगान हुन्न । एसईईको नतिजा सार्वजनिक भइसक्यो । योसहित बिनापरीक्षा एसईई उत्तीर्ण हुने विद्यार्थीको दुई ब्याच हुन्छ । गत वर्ष राष्ट्रिय परीक्षा बोर्डले कक्षा १२ को ४० प्रतिशत मात्र परीक्षा लिएको थियो । यस वर्ष शतप्रतिशत नै परीक्षा लिने तयारी गरिरहेको बोर्डले अब के गर्छ भन्ने अन्योल बढेको छ । यदि कक्षा १२ को अन्तिम परीक्षाको नतिजा पनि एसईईको जस्तै गरी प्रकाशित हुन थाल्यो भने नेपालको शिक्षा प्रणाली कमजोर भएर जानेछ । खोपको व्यवस्था गरेर कक्षा १२ को परीक्षा शतप्रतिशत पूर्णांकमा बोर्डबाटै सञ्चालन हुनु आवश्यक छ । विश्वविद्यालयहरूले लिइरहेका परीक्षाहरू पनि खोप लगाएर गर्नु पर्छ । सुजन देवकोटा, पालुङ्टार४, गोरखा"
आरक्षणमाथि आक्रमण,"आरक्षण नीतिलाई कसरी बुझ्ने ?यो फैसलापछि उत्पीडित र न्यायप्रेमीहरूले चिन्ता व्यक्त गर्दै आरक्षणलाई उत्पीडित समुदायलाई मूलधारमा ल्याउने, समान बनाउन भूमिका खेल्ने नीतिका रूपमा प्रस्तुत गरिरहेका छन् । कतिपयले त आरक्षण उत्पीडितहरूको मुक्तिको कार्यक्रमका रूपमा समेत बताइरहेका छन् । त्यसैले आरक्षण नीति नै वास्तवमा के हो भन्नेबारे पनि स्पष्टता आवश्यक छ । एक, आरक्षण उत्पीडित समुदायको मुक्तिको कार्यक्रम बन्नै सक्दैन, यस नीतिले वर्गीय समानता त झन् ल्याउन सम्भव नै छैन । किनभने आरक्षण सीमित सरकारी अवसरभित्र सीमित व्यक्तिले मात्र लाभ लिन सक्ने व्यवस्था हो । नेपालमा सरकारी सेवा मानौं पाँच लाख छ भनी मानेर सबै सिटमा समानुपातिक रूपमा भर्ती गर्दा पनि जम्मा पाँच लाख मानिसले अवसर पाउने कुरा हो, झन् आरक्षण त त्यो सिंगो संख्याको बढीमा ४९ प्रतिशत मात्र भर्ती गर्ने कुरा हो । त्यसको अर्थ पचासौं वर्षमा २ लाख ५० हजारले अवसर पाउने कुरा हो । नेपालका ७० प्रतिशतभन्दा बढी उत्पीडित जाति, समुदाय र ९५ प्रतिशतभन्दा बढी श्रमिक वर्गको समस्या २३ लाखले अवसर पाएर समाधान हुँदैन भन्ने प्रस्टै छैन र ? दुई, नेपालमा राज्यका निकायमा समानुपातिक प्रतिनिधित्व र समावेशी नीतिको माग उठ्नुको मुख्य सरोकार भनेको वर्गीय समस्या समाधान गर्न होइन किनकि त्यसबाट वर्गीय खाडल पुर्न सकिँदैन । यो मागको कारण त नेपालको राज्यको कर्मचारीतन्त्र, सेना, प्रहरी, शिक्षक, न्याय क्षेत्र आदिको निर्णायक तहमा पहाडिया हिन्दु उच्च जात मात्र भरिएकाले हो । राज्यका निकायहरू आधारभूत रूपमा जात व्यवस्थामा आधारित बन्न पुगेकाले सबै उत्पीडित जात, जाति र समुदायलाई पनि त्यसमा उपस्थित नगराउने हो भने नेपाल शोषक वर्गीय मात्र होइन उत्पीडक जातीय राज्य पनि रहिरहने भयो भनेर हो । त्यसैले आरक्षणको सन्दर्भमा पनि यही पक्ष मुख्य हो । वर्ग, मेरिट, एकै परिवार, पटकपटकजस्ता तर्कहरू यसको मूल विषयबाट ध्यान अन्तै मोड्ने दुष्प्रयास मात्र हुन् ।तीन, नेपालको उत्पीडितहरूको आन्दोलनको मागको मूल मर्म राज्यका सबै निकाय पूर्ण समानुपातिक बनाएर मात्रै जातीय राज्यलाई न्यायपूर्ण बनाउन सकिन्छ भन्ने हो तर नेपालको राज्य र ऐतिहासिक तरमारा वर्ग एवं जातले समानुपातिक उपस्थितिको मागलाई दमन गरेर केही क्षेत्रमा सीमित आरक्षणको व्यवस्थामा थला पारेर मूल मागलाई पन्छाउँदै आएको हो । आज त झन् त्यही सीमित आरक्षणमाथि समेत धावा बोल्न थालिएको छ । यो वास्तवमा उत्पीडितहरूको आन्दोलन कमजोर भएको मौकाको फाइदा उठाउन खोजिएको हो । त्यसैले प्रस्ट हुनुपर्छ आरक्षण मुक्तिको कार्यक्रम होइन तर सीमित सुविधा मात्र भए पनि त्यसको रक्षा गर्न भने संघर्ष गर्नैपर्छ । चार, आरक्षण सीमित सुविधाको अवसर भए पनि परम्परादेखि जातीय राज्य चलाएर तर मार्दै आएको वर्ग एवं समुदायले त्यसबाट उत्पीडितले थोरै पाएको सुविधालाई पनि खप्न सक्दैन, सकिरहेको छैन । आज सबै क्षेत्रमा प्रतिगमनको सिलसिला तीव्र छ, जनताले रगत बगाएर स्थापित गरेका सीमित अधिकारहरूमाथि पनि तीव्र रूपमा आक्रमण गरिँदै छ । आजको सिंगो राज्य व्यवस्था नै जनताका समस्या सम्बोधन गर्न नसकेर संकटग्रस्त बन्दै गएको छ । यस स्थितिमा आरक्षणजस्ता प्राप्त सीमित अधिकारको रक्षाको निम्ति पहल गर्नुपर्छ नै, त्योभन्दा बढी उत्पीडित वर्ग र समुदायको मुक्तिका सन्दर्भमा आजको दलाल पुँजीवादी संसदीय व्यवस्था नै असफल भइसकेकाले यस व्यवस्थाको विकल्पमा नयाँ समाजवादी व्यवस्था निर्माणको रणनीतिलाई उत्पीडितहरूले दह्रो गरी लागू गर्न थाल्नु जरुरी छ ।"
वर्ग विश्लेषणको आधार के ?,"नेपालमा जबजब महिला, दलित, सीमान्तकृतका सन्दर्भमा बहस अगाडि बढ्छ कतिपय मानिसहरू ती विभिन्न सन्दर्भभन्दा पनि वर्गीय विश्लेषणमा ध्यान दिनुपर्नेमा जोड दिन्छन् । योपटक त त्यो सवाल न्यायको सर्वोच्च निकाय अर्थात् सर्वोच्च अदालतबाट नै फैसलाका रूपमा आयो । आरक्षणको सवाललाई लिएर सर्वोच्चमा दर्ता भएको रिटमा दुई न्यायाधीशले आरक्षण व्यवस्था वर्गीय हुनुपर्ने जिकिर गर्दै फैसला सुनाए । समावेशिता र पहिचानको सवाल गरिबी निवारणको कार्यक्रम पक्कै होइन । यसै सन्दर्भमा समाजमा रहेको लैंगिक, जातीय सम्बन्ध वर्गीय होहोइन भन्ने विषयमा यो लेख केन्द्रित छ । समाजको आजसम्मको इतिहास वर्गसंघर्षको इतिहास हो भनेर सन् १८४८ मा कार्ल मार्क्स र ऐंगेल्सले कम्युनिस्ट मेनिफेस्टो मार्फत ठोकुवा गरेपछि मानव समाजमा वर्गबारे छलफल, अध्ययन, अनुसन्धान वा बहसविश्लेषण सुरु भएको मानिन्छ । त्यसैले वर्गको कुरा आउँदा हामी कार्ल मार्क्सलाई सम्झन्छौं । सामान्य बोलीचालीको भाषामा भन्दा मार्क्सले धनी र गरिब वर्ग, हुनेखाने र हुँदा खाने वर्ग, शोषक र शोषित वर्गबारे चर्चा गरेका छन् । मार्क्सएंगेल्सले वर्गलाई उत्पादनका साधनसँगको समान सम्बन्ध भएका मानिसहरूको समूह मानेका छन् । र, वर्गसम्बन्धलाई आर्थिक स्रोतसाधनमाथिको पहुँच र नियन्त्रणको सम्बन्धका रूपमा व्याख्या गरेका छन् । उत्पादनका साधनमाथि नियन्त्रण गरिरहेको वर्गले मजदुर वर्गको श्रम शोषण गर्ने वा श्रमिक वर्ग शोषणमा पर्ने कुरालाई उनीहरूले महत्त्व दिएका छन् । यद्यपि मार्क्सले मुख्यगरी पुँजीवादी समाजमा ज्यालादारी मजदुरको र उद्योग सञ्चालक बुर्जुवाको सन्दर्भमा वर्ग विश्लेषण गरेका हुन् । मार्क्सऐंगेल्सपछि समाजशास्त्रमा वर्गको व्याख्यालाई थप विस्तृत बनाउने काम दार्शनिकसमाजशास्त्री म्याक्स वेबरले गरे, उनले मानव स्तरीकरण शक्तिको आधारमा रहेको छ र उक्त शक्तिको स्रोत आर्थिक साथसाथै सामाजिक प्रतिष्ठा हो भने । आज समाजशास्त्र र मार्क्सवादमा यी दुईका प्रस्तावनाका आधारमा वर्गको विश्लेषण थप फराकिलो बन्दै गएको छ । त्यो फराकिलो विश्लेषणमा आउनुअघि पुँजीवादी समाजमा गरिने वर्गको वर्गीकरणबारे केही चर्चा गर्न चाहन्छु । सामान्यतया पुँजीवादी समाजमा उच्च वर्ग, मध्यम वर्ग, मजदुर वर्ग र निम्न वर्गर् छुट्ट्याउने गरेको पाइन्छ । उच्च वर्ग अर्थात् पुँजीपति वर्ग वा मार्क्सको भाषामा बुर्जुवा भनिने यो वर्गलाई उत्पादनका साधनमाथिको नियन्त्रण र मजदुरलाई किन्न सक्ने हैसियत भएको वर्गको रूपमा लिने गरिन्छ । यो वर्गमा ती थोरै मानिस पर्छन्, जोसित विश्वका बहुसंख्यक मानिससितभन्दा बढी सम्पत्ति छ । मध्यम वर्गका रूपमा इन्द्रेणीका रङजस्तै विभिन्न प्रकारका रङ मिलेर बनेको बृहत् मानिसको समूहलाई लिन सकिन्छ । यिनीहरू समाजमा विभिन्न सम्मानजनक पेसामा जोडिएका हुन्छन् । सेवा उद्योगमा रहेका शिक्षक, बैंक तथा वित्तीय संस्थाका व्यवस्थापकहरू, प्राध्यापक, पत्रकार, चिकित्सा पेसालाई यसको उदाहरणका रूपमा लिन सकिन्छ । यस्ता पेसामा जानका लागि निश्चित प्रकारका शैक्षिक, प्राविधिक र सीपयुक्त योग्यता र क्षमता आवश्यक पर्छ । यिनीहरू नियमित तलब आउने, सुरक्षित प्रकारका जागिर खान्छन् र आफ्नो पेसागत हक अधिकारका लागि विभिन्न संघ, संगठन र समूहमा आबद्ध हुन्छन् । नेपालमा रहेका शिक्षक, पत्रकार, कानुन व्यवसायी, प्राध्यापक, कर्मचारी संघ वा संगठनलाई यसको उदाहरणका रूपमा लिन सकिन्छ । अमेरिकी समाजशास्त्री एरिक ओलिन राइटको भाषामा यो वर्ग आफैंमा शोषक पनि हो र शोषित पनि । आफ्ना कार्यालयमा रहेका आफूभन्दा सानो तहका कर्मचारीमाथि यिनीहरू आफ्नो हैकम लाद्छन्, श्रममा नियन्त्रण गर्छन्, र दण्डपुरस्कारदेखि नियुक्ति र पदमुक्तसमेत गरिरहेका हुन्छन् । तर, उक्त कार्यालय यिनीहरूको आफ्नै भने हुँदैन, आफैं पनि कति बेला निस्कनुपर्ने हो भन्ने त्रासमा बाँचिरहेका हुन्छन् ।कार्ल मार्क्सले सबै प्रकारका कामदारलाई मजदुर वर्ग भनेका छन् । अहिले समाज विज्ञानमा आफ्नो शारीरिक श्रम बेच्न बाध्य वर्गलाई यो श्रेणीमा राखिन्छ । यस्तो कामका लागि विशेष प्रकारका शैक्षिक योग्यता तथा प्राविधिक सीप आवश्यक पर्दैन । उनीहरू विभिन्न औद्योगिक तथा सेवामूलक व्यवसायमा काम गरिरहेका हुन्छन् । नेपालमा स्वदेशका विभिन्न उद्योगसेवा क्षेत्रका श्रमिक र वैदेशिक रोजगारीमा जाने युवाहरूको ठूलो हिस्सा यो वर्गमा पर्छन् । मार्क्सले लम्पेन प्रोर्लेटेरिएट अर्थात् नेपालीमा लम्पट सर्वहारा नाम दिएको निम्न वर्गलाई उनीहरूपछिका समाजविज्ञहरूले अन्डर क्लास नाम दिएर व्याख्या गरेका छन् । समाजको पीँधमा रहेको यस वर्गलाई एक समय संसारभर डेन्जरस क्लास वा डरलाग्दो वर्गका रूपमा चित्रण गरिन्थ्यो । नेपालको सन्दर्भमा वैदेशिक रोजगारीमा जान चाहँदासम्म एक लाख रुपैयाँ पनि कसैले ऋण नपत्याउने, ऋण पत्याए पनि धितो राख्ने आफ्नो केही नहुने र विभिन्न कारणले सरकारी कागजात नहुनेलाई (नागरिकता नै नहुने मानिसको संख्या नेपालमा नौ लाखभन्दा बढी भएको मानिन्छ) यस वर्गमा लिन सकिन्छ । यस्तो वर्गले कतिपय मुलुकमा सरकारका लोककल्याणकारी नीतिका कारण केही हदसम्म सहज जीवन बिताउन पाएको छ भने कति देशमा आफैं जन्मेको ठाउँमा परिचयपहिचानविहीन अनागरिक र सम्पत्तिविहीन सुकुम्बासी भएर बाँचिरहेको छ ।माथिको वर्गीकरण पुँजीवादी समाजलाई ध्यानमा राखेर सैद्धान्तिक र व्यावहारिक रूपमा गरिएको सोलोडोलो व्याख्या हो । अहिले समाज औद्योगिक युगबाट उत्तरऔद्योगिक युगमा प्रवेश गरिसकेको छ । वर्गीय व्याख्याले युरोपका औद्योगिक क्षेत्रबाट फैलिँदै, अमेरिकाका अश्वेत, संसारभरका आदिवासी, दक्षिण एसियाका दलित र चुलाचौकाका महिलाका विषयलाई समेट्न थालिसकेको छ । त्यसमाथि, उल्लिखित वर्गभित्रै पनि निकै उपवर्गहरू छन् । फेरि, संसारको ठूलो हिस्सा पूर्णतः पुँजीवादी छैन । एउटै देशभित्रका फरकफरक समुदायले फरकफरक युग वा एउटै समुदायले पनि एकसाथ दुई वा बढी युग बाँचिरहेका छन् । समाजशास्त्री टिम करी र उनका साथीहरू सोसियलजी फर ट्वन्टी फस्ट सेन्चुरी मा लेख्छन्, खासमा वर्तमान विश्वका ८१ प्रतिशत मानिसहरू संक्रमणकालीन समाजमा बस्छन् । यस्तो समाजलाई एउटा कोणबाट हेर्दा पूर्ण पुँजीवादी युग देखिन्छ, अर्को कोणबाट हेर्दा पुर्ण दासयुग । नेपालको कुरा गर्दा, एकै मानिसका बहुवर्गीय स्थान हुने हुँदा वर्गीय विश्लेषण अझ जटिल छ । फेरि सर्वोच्चका श्रीमान्द्वयको फैसलामा फर्किने हो भने र वर्ग विश्लेषणको आधार मार्क्सएंगेल्सको उत्पादनका साधनमाथिको नियन्त्रण र श्रमको शोषण अनि वेबरको आर्थिक हैसियत, सामाजिक प्रतिष्ठा र राजनीतिक पहुँचलाई मान्ने हो भने पनि वर्तमान नेपालका महिला र दलितको वर्गीय स्थान पुरुष र माथिल्लो जातको भन्दा तल नै देखिन्छ । अपवादबाहेकका हरेक घरभित्र आज पनि महिला अघोषित मजदुर र समाजमा अघोषित वर्गका रूपमा रहेका छन् । राजनीतिक परिवर्तन र महिलालाई दिएका कर छुटका कारण उत्पादनका साधनमा महिलाको पहुँच बढ्न थालेको सत्य हो । तर, त्यो पहुँच मात्रै हो, उत्पादनका साधनमाथिको नियन्त्रण होइन भन्ने बहस पेचिलो छ । सुन्दापढ्दा तीतो लागे पनि पैत्रिक सम्पत्तिमा पहुँच नभएका महिलाहरू आफूलाई जन्माउने परिवारबाटै उत्पादनका साधनविहीन बनाइएका छन्, यसरी निर्धो मजदुर हुनु आम महिलाको जीवनको तीतो सत्य हो । कतिपय पुरुषले बाहिर समाजमा जेसुकै भनून्, तर तिनका लागि श्रीमती भनेका घरको काम र यौन आनन्द पूर्ति गरिदिने अनि पुरुषको सांस्कृतिक वर्चस्व धानिदिने मजदुर मात्रै हुन् । घरभित्रै उत्पादनका साधनविहीन बनाइएका बेतलबी मजदुर वर्गको विश्लेषण सर्वोच्चका श्रीमान्को नजरमा पर्छ कि पर्दैन होला ? वेबरवादी व्याख्या गर्ने हो भने पनि राजनीतिमा महिलाको नेतृत्व अपवादका रूपमा वा समावेशी आधारमा मात्रै छ । नेपालका प्रमुख राजनीतिक दलको नेतृत्व, राजनीतिक पद (राष्ट्रप्रमुख, प्रधानमन्त्री, मन्त्री, मुख्यमन्त्री, सभामुख, सांसद, गाउँपालिकानगरपालिका प्रमुख), कानुनी क्षेत्र, नागरिक समाज, गैरसरकारी क्षेत्रको नेतृत्वमा महिलाको संख्या नगन्य छ । त्यसैगरी समाजमा महिलाको सामाजिक हैसियत पनि पुरुषको भन्दा तल्लो अवस्थामै छ, यस्तोमा उनीहरूको वर्गाधारलाई कसरी हेर्ने होला ? दलितका सवालबारे कुरा गर्दा, नेपालजस्तो कृषिप्रधान मुलुकमा धेरै दलितसँग घर बनाउने घडेरीसमेत छैन, खेती गर्ने जग्गा त परै जाओस् । पहाडका डिल, भीर वा पहिराको छेउ, नदीकिनारामा रहेका दलित बस्तीका बासिन्दा इतिहासको लामो समय बालीघरे प्रथाबाट प्रताडित रहे, जहाँ उचित ज्यालाभन्दा पनि धनी मानिसले दयाले दिने वस्तुलाई दलितहरूले आफ्नो श्रमको मूल्य मानिदिनुपर्ने अवस्था थियो । यस्तो अवस्थाबाट गुज्रेर आएकाहरूको वर्ग कुन हुन सक्छ र ? आर्थिक स्रोतमाथि पहुँच र नियन्त्रण मात्र होइन, राजनीतिक नेतृत्वदायी पदहरूमा पनि जात व्यवस्थाअनुसारका कथित उच्च जातिकै मानिसहरूको हालीमुहाली अविच्छिन्न छ । बहुदल आएपछि पनि सन् १९९९ सम्म, संवैधानिक परिषद्, मन्त्रालय, न्यायिक निकाय, जनप्रशासन, राजनीतिक दलको नेतृत्व, जिल्ला विकास समिति, नागरिक समाजको नेतृत्वमा दलितको उपस्थिति शून्य थियो । अहिले दलितहरूको समावेशीकरणको आवाज बलियो हुँदै जाँदा पनि राजनीतिक रूपमा शक्तिशाली पदहरूमा दलितको उपस्थिति अझै न्यून छ । अर्को, जातीय भेदभावकै कारण सहरमा पैसा तिर्ने कोठासमेत दलित भएकै कारण नपाउने सत्य के सर्वोच्चबाट हेर्दा देखिँदैन र ?"
सार्वजनिक यातायात सुधारको बाटो,"प्राधिकरणको अवधारणाचौबीसै घण्टा सवारी साधन सडकमा भेट्टाउँदा अरू विकल्प चाहिँदैन । व्यवस्थित सार्वजनिक यातायात विकास तथा सञ्चालनका लागि एउटा छुट्टै निकाय सार्वजनिक यातायात प्राधिकरण स्थापना गरी २४ घण्टा यातायात सेवा गर्ने वातावरण बनाउनुपर्छ । सार्वजनिक यातायात प्राधिकरणको अवधारणा विशेषगरी सहरीकरण वृद्धि हुँदै जाँदा विकास भएको हो । बढ्दो जनसंख्या र सहरीकरणलाई व्यवस्थित बनाउन प्रारम्भमा पश्चिमा देशहरूमा यस्तो अवधारणा आएको हो । हाम्रो देशमा सार्वजनिक यातायात सञ्चालन व्यवस्थित छैन । सार्वजनिक यातायात कुन रुटमा आवश्यक छ, कहाँ यात्रु धेरै छन्जस्ता विषय अध्ययन त परको कुरा भयो सामान्य सोचविचारसमेत नगरी यस्तो सेवा सञ्चालन भइरहेको देखिन्छ । यसको नियमन र नियन्त्रणमा कसैको ध्यान छैन । प्राधिकरण स्थापना भएमा सार्वजनिक यातायातमा उपभोक्ताले जुन खालका समस्या भोगिरहेका छन्, त्यसमा परिवर्तन आउन सक्छ । प्राधिकरण स्थापना भएपछि पनि यो कसरी चल्छ भन्ने विषय भने महत्त्वपूर्ण हुन्छ । प्राधिकरणमा मुख्यतः दुईवटा भाग हुन्छन् । पहिलो, नीतिगत तह रहन्छ जसले सार्वजनिक यातायात सञ्चालनका लागि आवश्यक नीति तय गर्छ । दोस्रो, यसको सञ्चालन (अपरेसन) पक्ष रहन्छ । नीतिगत तहले अहिले यातायात व्यवस्था विभागले गरिरहेकै जस्तै काम गर्न सक्छ । सञ्चालनको भागमा चाहिँ कम्पनी वा कर्पोरेसनको अवधारणा रहनुपर्छ, त्यस कम्पनी वा निगमभित्र अहिले सञ्चालनमा रहेका सबै कम्पनी आउनुपर्छ ।अहिले सञ्चालनमा रहेका सबै सार्वजनिक यातायात सेवा एउटै छातामुनि आएपछि सवारी साधनको संख्या वा अन्य मूल्यांकन विधि अपनाएर सेयर स्वामित्व कायम राख्न सकिन्छ । सरकारको पनि यसमा सेयर स्वामित्व रहनुपर्छ । संसारभर नै सार्वजनिक यातायातमा सरकारको लगानी र स्वामित्व हुन्छ । यो सेवा दिने क्षेत्र पनि भएकाले सरकारको सहभागिता अनिवार्य रहनुपर्छ । सार्वजनिक यातायात सञ्चालन गर्ने अन्य निजी क्षेत्रका कम्पनी पनि यस प्राधिकरणभित्र आउँछन् । प्राधिकरण सञ्चालनको नेतृत्व भने पेसेवर प्रमुख कार्यकारी अधिकृतले गर्ने व्यवस्था गर्नुपर्छ । प्राधिकरणको सञ्चालक समितिले कुन रुटमा कस्तो र कुन मापदण्डको सवारी साधन चलाउने अनि त्यसको समयतालिका के हुने स्पष्ट गर्छ । थालनीमा चौबीसै घण्टा सवारी साधन नचलाए पनि राति १० बजे वा ११ बजेसम्म चलाएर सेवा विस्तारको प्रक्रिया सुरु गर्न सकिन्छ । त्यसपछि क्रमशः चौबीसै घण्टा बस सञ्चालन गर्ने विषय अगाडि बढाउन सकिन्छ । एउटा विषयमा भने हामी प्रस्ट हुनुपर्छ, हामीलाई चाहिएको सञ्चालनमा चुस्तता हो । प्राधिकरणलाई नीति हेर्ने निकाय मात्रै बनाउने हो भने यसबाट सार्वजनिक सेवा सुधार हुन सक्दैन । मुलुकमा समस्या भनेकै सञ्चालनमा हो । नीति मात्रै हेर्न त भौतिक पूर्वाधार तथा यातायात मन्त्रालय छँदैछ । यो निकाय विशुद्ध सार्वजनिक यातायात कार्यान्वयन र सञ्चालनलाई वैज्ञानिक बनाउन प्रयोग हुनुपर्छ ।छिमेकी भारतमा सरकारको निगमअन्तर्गत सार्वजनिक यातायात सञ्चालन हुन्छ । जर्मनीमा पनि सहरहरूमा यातायात प्राधिकरणमार्फत नै सार्वजनिक सवारी सञ्चालनमा छ । सफल सार्वजनिक यातायात भएका स्थानको उदाहरणको रूपमा जर्मनीको बर्लिन र बोनलगायतलाई लिन सकिन्छ । फ्रान्स र अन्य युरोपेली देशमा पनि यस्तै व्यवस्था गरिएका छन् । हामीले यी देशको सफल उदाहरण अनुसरण गर्न सकेमा अहिले लथालिंग रहेको सार्वजनिक यातायातलाई नयाँ रूपमा व्यवस्थित र जनमुखी बनाउन सकिन्छ । खासगरी, सार्वजनिक सेवा विश्वसनीय बनाउन २४ सै घण्टा उपलब्ध हुनुपर्छ । जुनसुकै समयमा सवारी पाउने भएपछि आर्थिक गतिविधि पनि अवश्य बढ्छ । जुनसुकै ठाउँमा पुगेकाहरू पनि ढुक्कसँग काम सकेर घर फर्कन सक्नेछन् ।"
खोपसँगै समुदायमा परीक्षण विस्तार पनि,"एकअर्कालाई दोषारोपणस्वास्थ्य तथा जनसंख्या मन्त्रालयले समुदायमा संक्रमणको अवस्था के कस्तो छ भनेर पत्ता लागउन, आइसोलेसन वा क्वारेन्टिनमा राख्न तथा तथ्यांक अध्यावधिक गर्ने जिम्मा स्थानीय तहलाई दिएको बताउने गरेको छ । उता स्थानीय तहले भने स्रोत र साधनको कमीका कारण संघीय सरकारले भनेअनुरूपको काम गर्न नसकिएको स्पष्टीकरण दिने गरेको छ ।समुदायमा संक्रमण विस्तार हुन थालेसँगै स्वास्थ्य मन्त्रालयले स्थानीय तहलाई कन्ट्याक्ट ट्रेसिङदेखि परीक्षण र हाल आएर खोप लगाउनेसम्मको जिम्मा दिएको छ । स्थानीय तहमा भने विश्व महामारीलाई बुझेर सोहीअनुरूपको केन्द्रको नीतिलाई व्यवहारका लागू गर्ने न संरचना तयार छ न तालिम प्राप्त जनशक्ति नै । कर्मचारी किताबखानाको ढड्डामा सबैभन्दा बढी स्वास्थ्यका कर्मचारीको दरबन्दी समायोजन हुँदा स्थानीय तहमै रहेको छ । त्यसैले संघीय सरकार आफूमातहत कर्मचारी धेरै नरहेकाले सबै कार्य गर्न स्थानीय तहमै भर पर्नुपर्ने अवस्था रहेको भनेर पन्छिने गर्छ । उता स्थानीय सरकार भने कर्मचारी अपुग हुनुका साथै भएका कर्मचारीहरू पनि तालिमप्राप्त नभएको र स्रोतसाधनको कमी भएको भन्दै संघीय सरकारको नीतिलाई नै दोष दिन्छ । संघीय सरकार होस् या घरदैलोमै पुगेको सिंहदरबार सबैले मिलेर कोरोना संक्रमणको विस्तालाई रोक्न एक हुनुको विकल्प छैन । नभए यसको फाइदा केवल कोरोना भाइरसलाई हुन्छ भने आमजनता संक्रमणको चपेटामा पर्छन् ।(यो लेख त्रिवि शिक्षण अस्पतालमा जनस्वास्थ्य विषयकी प्राध्यापक डा विन्ज्वला श्रेष्ठ, थाइल्यान्डमा रहेर जनस्वास्थ्य विषयमा अनुसन्धान गर्ने सुशील कोइराला र अमेरिकामा रहेका पपुलेसन हेल्थका विज्ञ डा विशाल भण्डारीसँगको समन्वयमा तयार पारिएको हो ।)"
दुई हजार प्राविधिकको करार नथपिँदा रोकियो पुनर्निर्माण,"(काठमाडौं)  दुई हजार प्राविधिकको करार नथपिँदा निजी आवास पुनर्निर्माणको काम रोकिएको छ । असारसम्म रहेको प्राविधिकको समयावधि नथपिँदा साउनदेखि पुनर्निर्माण र किस्ता वितरणको काम रोकिएको हो । प्राविधिकको म्याद थपको अन्योलले काम हुन नसकेको प्राधिकरणका सहप्रवक्ता मनोहर घिमिरेले जानकारी दिए । प्राविधिकहरूको करारनामा नवीकरण गर्न समस्या भइरहेको छ, उनले भने, प्राविधिक राख्न बजेट अभावले समस्या छ । यसले अपेक्षाकृत रुपमा फिल्डको काम अघि बढेको छैन । प्राविधिकलाई असारसम्म राखेर काम सक्ने र बिदाइ गर्ने भनिएको थियो । तर कोभिडले गर्दा भने जस्तो नभएको र काम पनि लामो समय रोकिएको उनको भनाइ छ । गत असार १० मा बसेको प्राधिकरण निर्देशक समिति बैठकले सबै प्राविधिकको करार थप गराउने निर्णय गरेको थियो ।तर अहिले सबैलाई राखेर काम गराउने वातावरण छैन, घिमिरेले भने, त्यसमाथि बजेटको सुनिश्चितता भइसकेको छैन । पछिल्लो समय जनशक्तिलाई कात्तिकसम्म राख्ने भनिएको थियो । पुनर्निर्माणको काम सक्न आर्थिक वर्ष २०७८७९ का लागि ३३ अर्ब ५५ करोड रुपैयाँ बजेट विनियोजन भएको छ । उक्त रकमले मात्र नपुग्ने र प्राविधिकको करार थपेर काम गराउन थप ६४ करोड रुपैयाँ चाहिने प्राधिकरणले बताएको छ । यो रकमको सुनिश्चितता नभएकाले फिल्ड र जिल्ला तहमा काम गर्ने करारका कर्मचारीमा अन्योल छ, उनले भने, केही समयअघि करारका कर्मचारीले आन्दोलन गरेपछि छलफल गरेर उनीहरूलाई केही समय राख्ने भनिएको थियो । अहिले प्राविधिकले काम गरेका छैनन् । प्राधिकरण र केन्द्रीय कार्यान्वयन इकाइकै करार कर्मचारीबारे पनि अन्योल छ । अर्थ मन्त्रालयलगायत सम्बन्धित निकायसँग बजेटबारे छलफल भइरहेको छ, चाँडै रकम सुनिश्चित हुन्छ भन्ने आशा छ, घिमिरेले भने । यति बेला राजनीतिक फेरबदलका कारण काम प्रभावित बनेको छ । यही कारण प्राविधिकको करार थप हुन नसकेको पनि जनाइएको छ । आउँदो पुस १० सम्म मात्र प्राधिकरणको समय छ । त्यसअघि नै निजी आवाससहितको पुनर्निर्माण सक्नुपर्ने हो, घिमिरेले भने, यही बेला काम हुन सकेको छैन । प्राविधिक नहुँदा घर बनाउन बाँकी रहेकाले पनि काम सक्न पाएका छैनन् । कतिपयलाई पहिलो किस्ता दिन पनि नसकिएको उनले बताए । भूकम्प प्रभावित लाभाग्राहीको संख्या ८ लाख ६६ हजार २ सय ७ छ । यसमा ८ लाख २७ हजार ३ सय ४० जनाले अनुदान सम्झौता गरेका छन् । अहिलेसम्म ६ लाख १५ हजार ४ सय ९३ घरको मात्र पुनर्निर्माण सकिएको छ । त्यस्तै ८ लाख २७ हजार ४ सय ७८ ले पहिलो किस्ता, ७ लाख ४० हजार ८ सय ५५ जनाले दोस्रो र ६ लाख ९४ हजार ५ सय ६५ जनाले तेस्रो किस्ता बुझेका छन् । प्राधिकरणका अनुसार अहिलेसम्म ७ हजार ५ सय ५३ विद्यालय पुनर्निर्माण गर्नुपर्नेमा ६ हजार ८५ को निर्माण सकिएको छ । ४९ हजार ६ सय ८१ विद्यालय कक्षा कोठा पुनर्निर्माण गर्नुपर्नेमा ३१ हजार १ सय ९५ को काम सकिएको छ । १ हजार १ सय ९७ स्वास्थ्य संस्थामध्ये ६ सय ९८ वटाको मात्र पुनर्निर्माण सकिएको प्राधिकरणले जनाएको छ । ९ सय २० पुरातात्त्विक सम्पदामध्ये ४ सय ६५ र ४ सय १५ सरकारी भवनमध्ये ३ सय ७३ वटाको मात्र पुनर्निर्माण सकिएको प्राधिकरणले बताएको छ । अझै थुप्रै पुनर्निर्माणको काम बाँकी छ । प्राधिकरणमार्फत कार्यान्वयन गर्नुपर्ने काम सम्पन्न हुने अन्तिम चरणमा पुगेको र आगामी पुसभित्र मूलभूत काम सकिने प्राधिकरणका प्रमुख कार्यकारी अधिकृत सुशील ज्ञवालीको दाबी छ ।"
फेरि फस्टाउँदै रिलेबलिङ,"(काठमाडौं) एउटै खाद्यवस्तुमा दुईथरी मिति देखेपछि खुद्रा व्यापार संघका महासचिव अमुलकाजी तुलाधर केही साताअघि वाणिज्य आपूर्ति तथा उपभोक्ता संरक्षण विभाग पुगे । रस्ना जुसमा दुईवटा मिति (उत्पादित मिति २०१७ र म्याद सकिने मिति २०१९, अर्को उत्पादित मिति २०२१ र म्याद सकिने मिति २०२३) उल्लेख थियो । एउटा प्याकेटमा दुई मिति देखें । यो त सरासर बदमासी हो, महासचिव तुलाधरले भने, सबुत प्रमाणसहित वाणिज्य विभागमा पेस गरेका छौं । तर कारबाहीका लागि विभागबाट केही प्रक्रिया बढेको छैन । कस्मेटिक तथा सवारीसाधनमा प्रयोग हुने वस्तुमा म्याद सकिएपछि नयाँ लेबल लगाइएको सूचना पाएर महानगरीय प्रहरी अपराध महाशाखाको सहयोगमा वाणिज्य विभागले समिट कमर्सियल प्रालिमा अनुगमन गरेको थियो । साउन १७ मा अनुगमन टोलीले सानो भर्याङमा रहेको उक्त कम्पनीले उपभोक्ता संरक्षण ऐन २०७५ विपरीत काम गरिएको फेला पारेको थियो । गोप्य सूचनाका आधारमा अनुगमन गर्दा म्याद नाघेका केही सामान भेटिए । कैफियत देखिएपछि कम्पनी सिलबन्दी गरेका छौं, विभागका प्रवक्ता शिवराज सेढाईंले भने, कम्पनीका सञ्चालक अविनाश अग्रवाल तथा महावीर गुजर (भारतीय नागरिक) विरुद्ध प्रहरीले थप अनुसन्धान गरिरहेको छ । बजारमा देखिएका यी दुई घटना प्रतिनिधि उदाहरण मात्र हुन् । निषेधाज्ञाले खाद्यान्नको चेन इफेक्टमा असर गरेपछि बजारमा म्याद नाघेका खाद्यवस्तु छ्यापछ्याप्ती पाइन थालेका छन् । उद्योग, आयातकर्ता, वितरक, होलसेलदेखि खुद्रासम्म आइपुग्दा अर्बौं रुपैयाँका खाद्यान्न ड्यामेज भएका छन् । आर्थिक वर्ष २०७७७८ मा करिब ४ करोड रुपैयाँ बराबरको म्याद नाघेका वस्तु नष्ट गरिएको विभागकै तथ्यांक छ । उक्त परिमाण अनुगमनका क्रममा नष्ट गरिएको हो । तर विभागको टोली पुग्न नसकेका सानादेखि ठूला पसलमा म्याद नाघेका वस्तु छन् । लकडाउननिषेधाज्ञाले थलिएका व्यवसायीले नोक्सानमा गएपछि उनीहरूले रिलेबलिङ सुरु गरेको विभागकै आशंका छ ।गतवर्षको लकडाउनमा पनि वाणिज्य विभाग, महानगरीय अपराध महाशाखा र जिल्ला प्रशासन कार्यालय काठमाडौंले करोडौं रुपैयाँ मूल्यका म्याद नाघेको वस्तु फेला पारेका थिए । ती वस्तुमा रिलेबलिङ गरेको पाइएको थियो । सोही घटना अहिले दोहोरिन थालेको हो । लकडाउनले सामान गोदामै थन्किए । बिक्री नभएपछि ठूला डिस्ट्रिब्युटर र आयातकर्ताले बदमासी गरे, संघका महासचिव तुलाधरले भने, खुद्रा व्यवसायीहरूले सबुत प्रमाणसमेत दिएका छौं । प्रायः खाद्यान्नको म्याद ६ देखि १२ महिनासम्म हुन्छ । आयात गरेर बिक्री गर्नुपर्ने वस्तु विभिन्न तह पार गर्दै रिटेलरकहाँ आउँदा ४५ महिना लाग्छ । ती सामान खुद्रा बजारसम्म पुग्दा कतिपयको म्याद सकिइसकेको हुन्छ, काठमाडौं गल्कोपाखाका खाद्यान्न व्यापारी चन्द्र थापाले भने, म्याद नाघेका केही बस्तु कम्पनीले लिने गरे पनि आफू घाटामा जान थालेपछि ठूला व्यवसायीले रिलेबलिङ गर्ने गरेका छन् । बदमासी आयातकर्ताबाट हुन्छ ।वितरकमार्फत आउने सेल्सम्यानले खुद्रा पसलमा म्याद नाघेका सामानको रिप्लेस गर्छन् । होलसेलबाट किनिएका सामानको रिप्लेस भने होलसेलले नै गर्छन् । आयातित सामानको म्याद नाघे वितरकहरूले तिनको संकलन गर्छन् । वार्षिक करिब ३६ अर्ब रुपैयाँको खाद्य वस्तु आयात हुने गरेको नेपाल वितरक संघले जनाएको छ । भारतीय वस्तु निर्बाध रूपमा भित्रिएका छन् । आवश्यकता नै नभएका वस्तु पनि आइरहेका छन् । अव्यवस्थित बजारलाई व्यवस्थित बनाउन नसके नेपाल डम्पिङ साइट बन्ने सम्भावना छ, नेपाल वितरक संघका निर्वमान अध्यक्ष दुर्गाराज श्रेष्ठले भने, यसको नियन्त्रण गर्ने जिम्मा भन्सार विभागको हो । कुन वस्तु र कति ल्याउने भन्ने मापदण्ड बनाउनुपर्छ । यसमा सरकारले तत्काल निगरानी थाल्नुपर्छ ।श्रेष्ठका अनुसार हाल चकलेटदेखि बिस्कुटसम्म सयौं वस्तु आयात गरिन्छ । व्यवसायीहरूले मुनाफाकै लागि आयात गर्छन् । आयातित वस्तु बिक्री नभएर धेरै घाटा भएपछि रिलेबल गर्ने गरिन्छ । त्यसको प्रत्यक्ष मार उपभोक्तालाई नै पर्छ । विगतका घटना दोहोरिन नदिन वाणिज्य विभागले सूचना नै प्रकाशन गरेको थियो । म्याद नाघेको सामान बिक्री नगर्न र बिक्री गरेको पाइए कानुनी कारबाही गर्ने विभागले जनाएको थियो । यति हुँदाहुँदै पनि रिलेबलिङ गर्ने गिरोह सक्रिय हुन थालेका छन् । गत वर्ष रिलेबलिङ गर्ने मेसिन नै भेटिएको थियो । अहिले पनि आशंका भएरै अनुगमन गरिरहेका छौं । म्याद नाघेका सामान भेटिए पनि मेसिन नै प्रयोग भएको फेला पारेका छैनौं, विभागका प्रवक्ता सेढाईंले भने । रस्ना जुसमा देखिएको समस्याबारे पनि आफूहरूले अनुसन्धान गरिरहेको उनले बताए ।"
अब ब्रोकरको पनि आईपीओ !,"(काठमाडौं)  सेयर ब्रोकरहरूले पनि अब सर्वसाधारणलाई प्राथमिक सेयर निष्कासन (आईपीओ) जारी गर्नुपर्ने व्यवस्था हुन लागेको छ । नियामक निकाय धितोपत्र बोर्ड (सेबोन) ले तयार पारेको धितोपत्र व्यवसायी (धितोपत्र दलाल तथा धितोपत्र व्यापारी) नियमावली, २०७८ मा यस्तो व्यवस्था गरिएको छ । स्वीकृतिका लागि अर्थ मन्त्रालय पुगेको उक्त नियमावली जस्ताको त्यस्तै पारित भए धितोपत्र ब्रोकरले सर्वसाधारणका लागि ३ देखि ५ वर्षभित्र चुक्ता पुँजीको न्यूनतम ३० प्रतिशत सेयर जारी गर्नुपर्नेछ । नेपालमा ब्रोकरले सर्वसाधारणलाई सेयर जारी गर्ने प्रचलन छैन । सेयर जारी गरेपछि कारोबारका लागि दोस्रो बजारमा सूचीकृत हुनुपर्छ । यस्तो अवस्थामा आफ्नो सेयर आफै कारोबार गर्नुपर्ने अवस्था आउँछ । त्यति बेला स्वार्थ बाझिन सक्छ । यसकारण पनि ब्रोकरले सेयर जारी गर्नुपर्ने प्रचलन सुशासनका हिसाबले पनि उचित नभएको जानकारहरू बताउँछन् । नेपालमा सबै नयाँनयाँ अभ्यास हुँदै छ, स्रोतले भन्यो, ब्रोकरले सेयर जारी गरेर दोस्रो बजारमा सूचीकृत भएपछि नियामक निकायलाई साँच्चै टाउको दुखाइ हुन्छ । हाम्रोजस्तो कमजोर नियामक निकाय भएको मुलुकमा त्यसले झनै विकृति ल्याउने विज्ञहरू बताउँछन् ।नयाँ नियमावलीमा धितोपत्र ब्रोकरको चुक्ता पुँजी ४ सय प्रतिशत बढेको छ । यसमा प्रदेश र संघमा कार्यक्षेत्र रहेर काम गर्ने ब्रोकरका लागि फरकफरक चुक्ता पुँजीको व्यवस्था गरिएको छ । यसअनुसार प्रदेशस्तरमा ३ करोडदेखि २५ करोड रुपैयाँ र संघमा १० करोडदेखि १ अर्ब रुपैयाँसम्म चुक्ता पुँजी तोकिएको छ । नियमावलीका अनुसार धितोपत्र दलालको मात्र काम (सेयर किनबेच मात्र) गर्न प्रदेशमा न्यूनतम ३ करोड र संघमा न्यूनतम १० करोड रुपैयाँ चुक्ता पुँजी हुनुपर्नेछ ।धितोपत्र दलाल र निक्षेप सदस्यको काम गर्न प्रदेशमा १० करोड र संघमा १५ करोड रुपैयाँ तोकिएको छ । धितोपत्र दलाल, निक्षेप सदस्य र मार्जिन कारोबारको काम गर्न प्रदेशमा १५ करोड र संघमा ३० करोड रुपैयाँ चुक्ता पुँजी हुनुपर्नेछ । यस्तै धितोपत्र दलाल, निक्षेप सदस्य, मार्जिन कारोबार र योग्य संस्थागत लगानीकर्ताका रूपमा सेवा दिने ब्रोकरलाई प्रदेशमा २५ करोड रुपैयाँ र संघमा ७५ करोड रुपैयाँ चुक्ता पुँजी तोकिएको छ । संघमा कार्यरत ब्रोकरले माथिका सबै सेवासँगै र धितोपत्र व्यापारी सेवा (स्टक डिलरको) पनि काम गर्ने भए न्यूनतम १ अर्ब चुक्ता पुँजीको व्यवस्था गरिएको स्रोतले जनाएको छ । हाल ब्रोकरको चुक्ता पुँजी न्यूनतम २ करोड रुपैयाँ तोकिएको छ ।यसअघि संघीय संसद् अन्तर्गत अर्थ समितिले गत वर्ष ब्रोकरको पुँजी बढाएर १० करोड रुपैयाँ पुर्याउन निर्देशन दिएको थियो । पुँजीबजार र मुद्रा बजारबारे अध्ययन गर्न सांसद रामकुमारी झाँक्रीको संयोजकत्वमा गठित समितिले ब्रोकरको पुँजी १० करोड बनाउन भनेको थियो । नियमावलीमा सेबोन आफैंले सेयर ब्रोकर छान्न पाउने व्यवस्था छ । यसअघि सबै प्रक्रिया नेपाल स्टक एक्सचेन्ज (नेप्से) ले पूरा गरी लाइसेन्सका लागि सेबोनलाई सिफारिस गर्ने व्यवस्था थियो । सोही व्यवस्था परिमार्जन गर्दै धितोपत्र बोर्डले उक्त अधिकार आफ्नो पोल्टामा ल्याएको हो । अब छनोटका सबै काम (लिखित परीक्षा, प्रस्तुतीकरण, अन्तर्वार्ता आदि) सेबोनले गर्नेछ । अर्थ मन्त्रालयबाट धितोपत्र बोर्डमा प्रतिनिधित्व गरिरहेका सहसचिव रामेश्वर दंगालको संयोजकत्वमा नयाँ नियमावली बनेको हो । नियमावली पारित भएपछि ब्रोकर लाइसेन्सका लागि कम्पनीका प्रमुख कार्यकारी अधिकृत (सीईओ) आफैंले परीक्षा दिनुपर्नेछ । परीक्षामा एक सय अंकको वस्तुगत प्रश्न सोधिनेछ । त्यसमा पास हुन कम्तीमा ७० अंक ल्याउनुपर्नेछ । यो व्यवस्था बैंकको सहायक कम्पनीलाई लाइसेन्स नदिन गरिएको स्रोतको दाबी छ । ब्रोकर लाइसेन्सका लागि परीक्षा पास गरेका व्यक्ति कम्तीमा २ वर्ष सोही कम्पनीको प्रमुख कार्यकारी हुनुपर्ने व्यवस्था छ, स्रोतले भन्यो, अब बैंकका प्रमुख कार्यकारी ब्रोकर लाइसेन्सका लागि पढेर बस्छन् ? हाल सञ्चालनमा रहेका ब्रोकरको दबाबमा परेर सेबोनले बैंकको सहायक कम्पनीलाई लाइसेन्स नदिन अप्ठ्यारा प्रावधान राखेको स्रोतको दाबी छ । ब्रोकर छनोट गर्ने नेप्सेको अधिकार खोसेकोमा पनि सेबोनको आलोचना हुँदै आएको छ । स्टक एक्सचेन्जले ब्रोकरको संख्या यकिन गर्ने र लाइसेन्सका लागि नियामक निकायमा पठाउने अन्तर्राष्ट्रिय अभ्यास हो । कारोबारका लागि ती ब्रोकरलाई आफ्नो सिस्टम (कारोबार प्रणाली) मा आबद्ध गराउनुपर्ने भएकाले सम्बन्धित एक्सचेन्ज कम्पनीलाई नै ब्रोकर छान्ने अधिकार दिइएको हो । एक्सचेन्जको सिफारिसमा नियामक निकायले लाइसेन्स मात्र वितरण गर्छन् । आफ्नो क्षमता कति ? कति ब्रोकरलाई लाइसेन्स दिँदा सिस्टमले थेग्छलगायत जानकारी नेप्सेलाई थाहा हुने हो, बोर्डलाई हुँदैन, स्रोतले भन्यो, नेपालमा सबै अधिकार आफैंले लिएर सेबोनले माइक्रो म्यानेजमेन्ट गर्न लागेको छ ।"
ब्रोडब्यान्ड सेवा विस्तार सुस्त,"काठमाडौं (कास) ब्रोडब्यान्ड सेवा विस्तारका लागि तय गरिएका विभिन्न लक्ष्यमा सरकार असफल देखिएको छ । सरकारले गत आर्थिक वर्षमा ब्रोडब्यान्ड इन्टरनेट र विभिन्न दूरसञ्चार सेवा विस्तारका लागि लक्ष्य तय गरेकामा अधिकांश सूचकमा असफल देखिएको हो । गत आर्थिक वर्षमा सबै स्वास्थ्य केन्द्र, सामुदायिक विद्यालय, सबै स्थानीय तहको कार्यालयमा ब्रोडब्यान्ड इन्टरनेटको पहुँच पुर्याउने लक्ष्य थियो । तर सञ्चार तथा सूचना प्रविधि मन्त्रालयले सार्वजनिक गरेको प्रगति विवरणमा धेरै सूचक लक्ष्यअनुरूप पूरा भएको देखिएका छैनन् । गत आर्थिक वर्षमा देशभरका ६ हजार ७ सय ४३ वटा पालिकाको कार्यालयमा ब्रोडब्यान्ड इन्टरनेटको पहुँच पुर्याउने भनिए पनि ५ हजार २ सय स्थानीय तहको कार्यालयमा मात्रै इन्टरनेट पहुँच पुगेको छ । इन्टरनेटको पहुँच भएको स्वास्थ्य केन्द्रको संख्या २ हजार ६ सयबाट ४ हजार ५ सय पुर्याउने लक्ष्य थियो । तर गत आर्थिक वर्षमा करिब एक हजार स्वास्थ्य केन्द्रमा मात्रै ब्रोडब्यान्ड इन्टरनेट जडान भयो । देशभरका ५ हजार ८ सय माध्यमिक विद्यालयमा ब्रोडब्यान्ड इन्टरनेटको पहुँच पुर्याउने लक्ष्य रहे पनि हालसम्म ४ हजार ३ सय विद्यालयमा मात्रै पुगेको छ । सञ्चार तथा सूचना प्रविधि मन्त्रालयको अनुरोधमा राष्ट्रिय योजना आयोगले नेपाल टेलिकमले विस्तार गरिरहेको फोरजी विस्तारलाई राष्ट्रिय प्राथमिकता प्राप्त परियोजनाका रूपमा सूचीकृत गरेको छ । तर फोरजी विस्तारमा पनि सरकारले उल्लेख्य उपलब्धि हासिल गरेको छैन । २३ प्रतिशत जनसंख्यामा मात्रै यस्तो सेवा पुगेको मन्त्रालयको तथ्यांक छ । सरकारले गत आर्थिक वर्षमा ३० प्रतिशत जनसंख्यामा फोरजी सेवा पुर्याउने लक्ष्य राखेको थियो । आर्थिक वर्ष २०७६७७ सम्म कुल जनसंख्याको १५ प्रतिशतमा मात्रै फोरजी सेवा पुगेको थियो । ७० प्रतिशत जनसंख्यालाई मोबाइल ब्रोडब्यान्ड सेवामा जोड्ने सरकारी लक्ष्य भए पनि ६० प्रतिशतमा यस्तो सेवा पुगेको मन्त्रालयको तथ्यांक छ । गत आर्थिक वर्षमा देशभरका १७७ वटा मुख्य सहरमा फाइबर टु दि होम (एमटीटीएच) विस्तार गर्ने लक्ष्य रहेकामा ७८ वटा सहरमा मात्रै पुगेको छ । ७२ प्रतिशत जनसंख्याको मात्रै डिजिटल टेलिभिजनमा पहुँच छ । गत आर्थिक वर्षमा ८२ प्रतिशत जनसंख्यामा डिजिटल टेलिभिजनको पहुँच पुर्याउने सरकारी लक्ष्य थियो । तर यो लक्ष्य हासिल गर्न कुनै पनि प्रगति नभएको मन्त्रालयको तथ्यांक छ । दूरसञ्चार सेवा विस्तारका लागि सरकारले सुरु गरेका प्रायः परियोजनाको गति सुस्त छ ।"
जग्गा कित्ताकाट बढेको बढ्यै,"(काठमाडौं)  सर्वोच्च अदालतले जग्गा कित्ताकाट नगर्न सरकारलाई आदेश दिए पनि खण्डीकरण गर्ने क्रम रोकिएको छैन । अंशबन्डालगायत बहानामा स्थानीय तहको स्वीकृतिमै प्लटिङ गरेर जमिनको खण्डीकरण गर्ने क्रम बढेको हो । भूमि व्यवस्थापन तथा अभिलेख विभागका अनुसार आर्थिक वर्ष २०७७७८ मा १२ लाख ९६ हजार ७ सय ३४ वटा कित्ताकाट भएको छ । जबकि २०७३७४ मा ५ लाख २० हजार मात्रै कित्ताकाट भएको थियो । तीन वर्षदेखि रोक लगाइएको कित्ताकाट गरी प्लटिङ र घडेरी बनाउने व्यवस्थालाई गत वर्ष भदौमा सरकारले खुला गरेको थियो । लगत्तै मंसिरमा सर्वोच्च अदालतका प्रधानन्यायाधीश चोलेन्द्रशमशेर जबरा र न्यायाधीश मनोजकुमार शर्माको संयुक्त इजलासले जग्गा कित्ताकाट फुकुवा गर्ने सरकारको उक्त निर्णयलाई बदर गरिदियो । उक्त आदेशपछि पनि प्लटिङ र घडेरी बनाउने कार्य रोकिएको छैन । यसअघि २०७४ साउन २६ मा सरकारले कृषियोग्य जग्गा कुनै प्रकारले कित्ताकाट गरी घडेरीका रूपमा बिक्रीवितरण गर्नगराउन नपाउने निर्णय गरेको थियो । त्यही वर्षको पुसमा भने जग्गा खण्डीकरण रोक्दा सर्वसाधारणलाई मर्का परेको र भूमाफिया मौलाएको भन्दै जग्गाको चक्लाबन्दी गर्ने व्यक्ति, फर्म, संस्था वा कम्पनीले स्थानीय तहको स्वीकृति लिएर कित्ताकाट गर्न पाउने व्यवस्था गरियो । भूमि व्यवस्था, सहकारी तथा गरिबी निवारण मन्त्रालयको नयाँ निर्देशनमा फिल्डबुकमा जग्गाको किसिम जुनसुकै लेखिए पनि स्थानीय तहबाट खेतीयोग्य जग्गा होइन भन्ने व्यहोरा लेखी आएका जग्गा खण्डीकरण वा कित्ताकाट गर्न सकिने व्यवस्था गरिएको थियो । त्यसपछि पनि स्थानीय जनप्रतिनिधि, मालपोत र नापी कार्यालयका कर्मचारीको मिलेमतोमा कृषियोग्य जमिनकै कित्ताकाट झन् मौलाएको छ । मन्त्रालयको निर्देशनअनुसार जमिनको वर्ग छुट्याउन प्रत्येक स्थानीय तहले कृषि, वन, नापी, जग्गा प्रशासन र सहरी विकाससम्बन्धी प्राविधिक रहेको समिति गठन गर्नुपर्छ । उक्त समितिको सिफारिसले मात्र जग्गा कित्ताकाट गर्न सकिन्छ । तर समिति र स्थानीय तहका जनप्रतिनिधिको मिलेमतोमा खेतीयोग्य जमिनलाई बसोबासयोग्यको सिफारिस दिएर खण्डीकरण भइरहेको हो । २०७४ साउन २६ को मन्त्रीस्तरीय निर्णयमा प्रचलित कानुनबमोजिम अंशबन्डा गर्न र अदालतको फैसलाबमोजिम कित्ताकाट गर्न बाधा नपर्ने बुँदा थियो । यो छिद्रले भूमाफियालाई चलखेल खुला गरिदियो । भूमाफियाले यही छिद्र प्रयोग गर्दै नापी तथा मालपोतका कर्मचारीसँगको मिलेमतो र अदालती प्रक्रियाको दुरुपयोगको आडमा देशैभर जग्गाको माग उच्च भएका स्थानमा कित्ताकाट गरिरहेका छन् । सरकारले कित्ताकाट रोकेको अवस्थामा समेत घुमाउरो बाटो प्रयोग गरेर एउटै जग्गा १० पटकसम्म टुक्य्राएको भेटिएको छ । यो रोकिएर रोक्न सकिँदैन, भूमि व्यवस्था, सहकारी तथा गरिबी निवारण मन्त्रालयका एक उच्च अधिकारीले भने, भूमिमा प्रत्येक मान्छेको चासो छ, जसरी पनि कित्ताकाट गराउनुपर्छ भन्ने छ, मन्त्रालयले स्थानीय तहलाई अधिकार दिएपछि झनै कित्ताकाट मौलाएको छ । कित्ताकाटलगायतबाट उठेको ४० प्रतिशत राजस्व प्रदेश र ६० प्रतिशत स्थानीय तहको खातामा जान्छ । विभिन्न छिद्र प्रयोग गरेर कित्ताकाट भइरहेको भूमि व्यवस्थापन तथा अभिलेख विभागका प्रवक्ता गुरुदत्त सुवेदीले बताए । कित्ताकाट बढेको छ भन्ने तथ्यांकले नै देखाउँछ । तर रोक्ने कसरी भन्ने समस्या हो, उनले भने, अंशबन्डा गर्न पाउने नियमले नै भनेपछि कर्मचारीले कसरी रोक्ने ?कित्ताकाटको सिफारिस दिने अधिकार स्थानीय तहलाई भएको मन्त्रालयका प्रवक्ता जनकराज जोशीको भनाइ छ । जमिन वर्गीकरण गरेर छुट्याउने अधिकार स्थानीय तहलाई छ, त्यहाँ प्राविधिक टोली हुन्छ, उनले भने, विज्ञ टोलीले जमिनको वर्गीकरण गरेपछि मालपोतले कित्ताकाट गर्न सक्छ । उपत्यका, नेपालगन्ज, बाँके, मकवानपुर, लगनखेल, धनगढी, जनकपुरधाम मालपोत कार्यालयबाट धेरै कित्ताकाट भएको पाइएको छ । ललितपुर र टोखा मालपोत कार्यालयमा पनि कित्ताकाटको संख्या धेरै छ । उपत्यकाबाहिर धेरै कित्ताकाट हुने जिल्लामा मोरङ, रूपन्देही, धनुषा, बारा, काभ्रेपलाञ्चोक, मकवानपुर, नुवाकोट, चितवन, दाङ, सिरहा र रौतहट पर्छन् ।"
उदयपुर सिमेन्टमा २५५ कर्मचारी कटौती गरिँदै,"उदयपुर (कास) उदयपुर सिमेन्ट उद्योगले दुई सयभन्दा बढी कर्मचारी कटौती गर्ने भएको छ । पूर्ण सरकारी स्वामित्वमा सञ्चालित मुलुककै ठूलो सिमेन्ट उद्योगले अहिलेकै दरबन्दीअनुसार कार्यभार तथा उत्तरदायित्व निर्वाह गर्न असहज बन्दै गएपछि २ सय ५५ कर्मचारी कटौती गर्न लागेको हो । उद्योगमा कार्यरत कर्मचारी उमेर हद, मृत्यु तथा राजीनामालगायत कारणबाट सेवा निवृत्त हुँदै छन् । मौजुदा दरबन्दी तथा संगठन तालिकाअनुसार कार्यभार तथा उत्तरदायित्व निर्वाह गर्न असहज बन्दै गएको छ । त्यसैले उद्योग सञ्चालक समितिका विज्ञ सदस्य देवीप्रसाद बरालको संयोजकत्वमा गठित समितिले उद्योग व्यवस्थापन, ट्रेड युनियन र सरोकारवालाको सुझाव लिई उद्योगलाई चाहिने वास्तविक जनशक्तिको संख्यासहित सिफारिस गरेको छ । समितिले सिफारिस गरेको नयाँ संगठनात्मक ढाँचाबमोजिम उद्योग सञ्चालनका लागि प्राविधिक र अप्राविधिक गरी ५ सय ३३ जना जनशक्ति आवश्यक पर्ने उल्लेख गरिएको छ ।"
दुग्ध किसानलाई १५ करोड अनुदान,"मकवानपुर (कास) वाग्मती प्रदेश सरकारले दुग्ध उत्पादक किसानलाई सवा १५ करोड रुपैयाँ अनुदान वितरण गरेको छ । प्रदेश सरकारले प्रतिलिटर २ रुपैयाँ अनुदान दिने कार्यक्रमअन्तर्गत १५ करोड १५ लाख ४४ हजार रुपैयाँ वितरण गरेको हो । प्रदेशको पशुपन्छी तथा मत्स्य विकास निर्देशनालयका अनुसार गत आर्थिक वर्ष २०७७७८ मा १ सय ७९ वटा सहकारीमा आबद्ध भएका ४ हजार ५ सय किसानलाई अनुदान उपलब्ध गराइएको छ । आर्थिक वर्ष २०७६७७ मा प्रतिलिटर एक रुपैयाँका दरले ८ करोड रुपैयाँ अनुदान दिइएको थियो ।अघिल्लो वर्षकै अनुदान रकमका आधारमा सरकारले गत आर्थिक वर्षका लागि १८ करोड रुपैयाँ बजेट छुट्याएको थियो । प्रदेशको भूमि, व्यवस्था कृषि तथा सहकारी मन्त्रालयले बनाएको कार्यविधि अनुसार दुग्ध सहकारीहरूले आवश्यक मापदण्ड पूरा गरी अनुदान माग गरेका थिए । अनुदान पाउन किसानले सहकारीमार्फत नै दूध बेच्नुपर्ने अनिवार्य गरिएको छ । यसैगरी सम्बन्धित दुग्ध सहकारी संस्थाले दैनिक कम्तीमा ३ सय लिटर दूध संकलन गरेको हुनुपर्छ । वार्षिक कम्तीमा २ सय दिन दूधको कारोबार गरेको पनि हुनुपर्ने कार्यविधिमा उल्लेख छ ।प्रदेशमा दूध उत्पादनलाई प्रोत्साहन गर्ने उद्देश्यले अनुदान रकम वितरण गरिएको हो । निर्देशनालयले प्रस्ताव आह्वान गर्दा प्रदेशका १३ वटा जिल्लाका २ सय ५० वटा सहकारीले अनुदान माग गरेका थिए । यसमध्ये प्रक्रिया पूरा गरी आएका १ सय ७९ वटा सहकारीलाई छनोट गरी त्यसमा आबद्ध किसानलाई अनुदान दिइएको निर्देशनालयका निमित्त निर्देशक डा रामप्रकाश प्रधानले जानकारी दिए । हामीले किसानलाई सहकारीमार्फत अनुदान उपलब्ध गराएका हौं, उनले भने । उनले प्रदेशले दिने अनुदानलाई अझ पारदर्शी र किसानकै हातमा पुर्याउने उद्देश्यले चालु वर्षदेखि प्रत्येक किसानकै खातामा रकम पठाउने गरी नीति तय गरिएको बताए । यसअन्तर्गत सहकारीले किसानको अनिवार्य बैंक खाता खोल्न लगाएका छन् ।"
चांगनका गाडी नेपालमा पनि,काठमाडौं (कास) चांगन अटो ग्रुपले नेपाली बजारमा आफ्ना उत्पादन ल्याउने भएको छ । एमएडब्ल्यू वृद्धि अटोकर्पसँगको साझोदारीमा चांगनले आफ्ना नेपालमा ल्याउन लागेको हो । सन् २०२१ मा चांगन ब्रान्डका प्यासेन्जर गाडी चीनमा सबैभन्दा बढी बिक्री भएको कम्पनीको दाबी छ । सन् २०२० मा पनि यो ब्रान्डका २० लाख वटा गाडी विश्वका ६० मुलुकमा बिक्री भएको कम्पनीले जनाएको छ । चीनमा बिक्री र त्यहाँबाट निर्यात हुने प्रायः फोर्ड र माज्दा गाडी चांगन ग्रुपले उत्पादन गर्ने बताइएको छ ।
ब्रिटिस कलेजलाई एक्रिडेसन काउन्सिलको मान्यता,काठमाडौं (कास) द ब्रिटिस कलेजले ब्रिटिस मान्यता परिषद् (ब्रिटिस एक्रिडेसन काउन्सिल) को मान्यता पाएको छ । लामो समयदेखि नेपालमा युनिभर्सिटी अफ वेस्ट इङ्ल्याड तथा लिड्स बेकेट युनिभर्सिटीको सम्बन्धनमा शैक्षिक कार्यक्रम सञ्चालन गर्दै आएको कलेजले उक्त मान्यता पाएको हो । परिषद्ले कलेजको हरेक पक्षलाई अध्ययन तथा अनुसन्धान गरेर मान्यता प्रदान गरेको हो । परिषद् शैक्षिक गुणस्तर प्रमाणीकरणको प्रमाणपत्र दिने संस्था हो । यसले ब्रिटिस विश्वविद्यालयको सम्बन्धनमा सञ्चालित शैक्षिक संस्थाको नियमित गुणस्तरको जाँच गर्दछ ।
चेरी कारको वितरक एसपीजी अटोमोबाइल्स,काठमाडौं (कास) नेपालका लागि चेरी कारको आधिकारिक वितरकमा शारदा ग्रुपअन्तर्गतको एसपीजी अटोमोबाइल्स नियुक्त भएको छ । यससँगै नेपाली बजारमा चेरीका कार भित्रिने कम्पनीले जानकारी दिएको छ । एसपी अटोमोबाइल्स नेपाली अटोमोबाइल्स क्षेत्रमा अनुभवी कम्पनी रहेको जनाइएको छ ।
प्रचण्ड गर्मीमा स्वर्णको खुसी,"जापान (एएफपी) केन्याकी पेरेज जेपचिरचिरले ओलम्पिकको महिला म्याराथनमा स्वर्ण पदक जितेकी छन् । टोकियोको प्रचण्ड गर्मीबीच शनिबार उनले २ घण्टा २७ मिनेट २० सेकेन्डको टाइमिङ निकालिन् । यसअघि सन् २०१६ को रियो ओलम्पिकमा पनि महिला म्याराथनमा केन्याकै जेमिना सुम्गोङ च्याम्पियन बनेकी थिइन् ।दुईपल्टकी हाफ म्याराथन विश्व च्याम्पियन २७ वर्षीया जेपचिरचिरले आफ्नै देशकी विश्व कीर्तिमानधारी ब्रिगिड कोस्गेईलाई पछि पारिन् । कोस्गेईले २ घण्टा २७ मिनेट ३६ सेकेन्डमा दूरी पूरा गरिन् । कांस्य जितेकी अमेरिकाकी मोली सिडेलले २ घण्टा २७ मिनेट ४६ सेकेन्डमा लगाइन् । म धेरै खुसी छु किनभने हामीले केन्याका लागि पदक जितेका छौं, स्वर्णधारी जेपचिरचिरले भनिन्, म आफ्नो परिवारका लागि खुसी छु अनि देशका लागि खुसी छु । जेपचिरचिरले आफ्नी प्रतिबन्धित साथी पूर्वच्याम्पियन सुम्गोङको स्थान लिएकी हुन् । सुम्गोङ रियोमा स्वर्ण जितेर ओलम्पिक महिला म्याराथनमा विजेता हुने पहिलो केन्याली धाविका बनेकी थिइन् । सन् २०१७ मा प्रतिबन्धित औषधि सेवन गरेको प्रमाणित भएपछि सुम्गोङलाई आठवर्षे प्रतिबन्ध लगाइएको छ । गर्मी र उष्ण मौसमलाई मध्यनजर गरी ओलम्पिक आयोजकले दौडको पूर्वसन्ध्यामा सुरुआती समय १ घण्टा अगाडि सारेर बिहान ६ बजे निर्धारण गरेको थियो । त्यति हुँदा पनि धेरै धाविका दौड पूरा गर्न असफल रहे । केन्याकै पूर्वविश्व विजेता रुथ चेप्गेटिचले पनि दौड पूरा गर्न सकिनन् । दौड पूरा गर्नेलाई पनि निकै नै कठिन भएको थियो । दौड पूरा गर्ने समयमा ६३ प्रतिशत उष्णताका साथ ३०६ डिग्री सेल्सियस तापक्रम पुगेको थियो । जिपचिरचिरले पनि स्विकारिन् दौडनु निकै नै कठिन थियो । म यसैमा खुसी छु, मैले यो भीषण मौसमको सामना गर्ने सफल रहें, उनले भनिन् । दुरी पूरा गर्ने सबैले खुसी मनाए ।"
ब्राजिल फेरि च्याम्पियन,"(टोकियो)  ओलम्पिक स्वर्ण जित्न कति गाह्रो छ भनेर ब्राजिललाई सोधे हुन्छ । पाँचपल्ट विश्वकप जितेपछि बल्ल ब्राजिलले सन् २०१६ मा आएर ओलम्पिक फुटबलमा पहिलो स्वर्ण पदक हात पारेको थियो । त्यो पनि आफैंले आयोजना गरेको रियो ओलम्पिकमा । टोकियोमा आएर ब्राजिलले ५ वर्षअघि जितेको ओलम्पिक फुटबलको उपाधि रक्षा गरेको छ ।अतिरिक्त समयमा मैदानमा प्रवेश गर्ने अवसर पाएका फरवार्ड म्याल्कमले १०८ औं मिनेटमा गोल गरेपछि डिफेन्डिङ च्याम्पियन ब्राजिलले टोकियो ओलम्पिक २०२० को फाइनलमा शनिबार स्पेनलाई २१ ले हराएर पुरुष फुटबलमा स्वर्ण जितेको हो । पाँच वर्षअघि जर्मनीविरुद्ध फाइनलको पेनाल्टी सुटआउटमा नेयमरले निर्णायक गोल गर्दै ब्राजिललाई ओलम्पिक इतिहासमै पहिलो स्वर्ण दिलाएका थिए ।योकोहामा अन्तर्राष्ट्रिय रंगशालामा भएको ३२ औं गृष्मकालीन ओलम्पिकको फाइनलमा ब्राजिलले सुरुमै अग्रता लिने अवसर पाएको थियो । स्पेनी डिफेन्डरले हातले बल छोएपछि भिडियो असिस्टेन्ट रेफ्रीको सहयोगमा ब्राजिलले पेनाल्टी पायो । यस्तो अवसरमा पनि यो ओलम्पिकै सर्वाधिक गोलकर्ता रिचार्लिसन छैटौं गोल गर्न असफल भए । प्रिमियर लिग क्लब एभरटनका फरवार्डले त्यो ३८ औं मिनेटमा पेनाल्टीमा प्रहार गरेको बल पोस्टमाथिबाट बाहिरियो ।तर, ब्राजिलले पहिलो हाफमा बलियो प्रदर्शन कायमै राख्यो । र, इन्ज्युरी समयको अन्त्यतिर अग्रता लियो । क्लाउडिन्होको क्रसमा कप्तान ड्यानी अल्भेसको लोभलाग्दो पास नियन्त्रण गर्दै म्याथ्युज कुन्हाले गोल गरी ब्राजिललाई अग्रता दिलाए । दोस्रो हाफमा खेलाडी परिवर्तन गरेपछि स्पेन राम्रो देखियो । टोलीले निरन्तर अवसर सिर्जना गर्यो । कार्लोस सोलारको क्रसमा मिकेल ओयरजबलले ६१ औं मिनेटमा गोल गर्दै स्पेनलाई ११ मा पुर्याए । इन्ज्युरी समयको अन्त्यतिर वैकल्पिक खेलाडी ब्रायन गिलले प्रहार बारमा लागेर फर्कियो ।निर्धारित समय बराबरीमा सकिएपछि अतिरिक्त ३० मिनेट थपियो । अतिरिक्त समयको सुरुमै गोलकर्ता कुन्हाको स्थानमा खेलेका म्याल्कमले १०८ औं मिनेटमा निर्णायक गोल गर्दै ब्राजिललाई लगातार दोस्रोपल्ट ओलम्पिक च्याम्पियन बनाए । रसियन क्लब जेनिथ सेन्ट पिटर्सबर्गका यी फरवार्डले क्रसमा पाएको बललाई नियन्त्रण गर्ने क्रममा स्पेनी डिफेन्डर जेसस भालेजोलाई उछिनेका थिए । त्यसपछि उनको प्रहार गोलकिपर उनाई सिमोनको खुट्टामा लाग्दै जाली चुम्न पुगेको थियो ।लगातार तेस्रोपल्ट ओलम्पिक फुटबलको फाइनल खेलेको ब्राजिललाई लन्डन २०१२ मा मेक्सिकोले हराएर स्वर्ण जितेको थियो । मेक्सिकोलाई सेमिफाइनलमा पेनाल्टी सुटआउटमा हराएर ब्राजिल यसपालि फाइनल पुगेको हो । रियल म्याड्रिडका फरवार्ड मार्को एसेन्सियोको गोलमा स्पेनले सेमिफाइनलमा अतिरिक्त समयमा जापानलाई १० ले हराएको थियो । कोरोना भाइरस महामारीका कारण एक वर्ष धकेलिएको टोकियो ओलम्पिकमा फुटबलको यू२४ टिम सहभागी थिए, जसमा हरेक टिमले २४ वर्षमाथिका तीन खेलाडी राख्न पाउने प्रावधान थियो । त्यसैले ३८ वर्षीय अल्भेसले ब्राजिलको कप्तानी गर्ने अवसर पाएका हुन् ।स्पेन सिड्नी ओलम्पिक २००० को फाइनलमा क्यामरुनविरुद्ध हारेको थियो । गोलकिपर सिमोन, मिडफिल्डर पेड्री, ओबरजयलसहित युरो २०२० को सेमिफाइनल पुगेको सिनियर टिमका ६ खेलाडी समावेश गरिएकाले स्पेनले २९ वर्षपछि ओलम्पिक स्वर्ण जित्ने अनुमान गरिएको थियो । बार्सिलोना ओलम्पिक १९९२ मा ओलम्पिक च्याम्पियन भएयता स्वर्ण चुम्न नसकेको स्पेनले टोकियोमा उत्कृष्ट प्रदर्शन गर्न सकेन । ठूला क्लबका खेलाडीहरू रहेको स्पेन सधैं संघर्षरत नै देखियो, राम्रो लय समात्न सकेन । त्यसैले पुरुष फुटबलमा ब्राजिल ओलम्पिक उपाधि रक्षा गर्ने दोस्रो टिम बन्यो ।"
भारतलाई पहिलो स्वर्ण,"टोकियो (एएफपी) नीरज चोपडाले भारतलाई ट्र्याक एन्ड फिल्डमा पहिलो स्वर्ण पदक दिलाएका छन् । उनले शनिबार टोकियो ओलम्पिकमा ज्याभलिन थ्रोमा ८७५८ मिटर फाल्दै स्वर्ण जितेका थिए । यो ओलम्पिकमा भारतको पहिलो स्वर्ण पदक हो । भारतले ट्र्याक एन्ड फिल्डमा १ सय २१ वर्षपछि पदक जितेको छ । सन् १९०० को पेरिस ओलम्पिकमा नोर्मन प्रिचार्डले भारतका लागि २०० मिटर दौड र २०० मिटर हर्डल्समा दुई रजत जितेका थिए । उनी ब्रिटिसइन्डियन थिए । चोपडा भारतका लागि एसियाली खेलकुद र राष्ट्रमण्डलीय खेलकुदमा स्वर्ण जित्ने पहिलो खेलाडी हुन् । उनले यो सफलता २०१८ मा हात पारेका थिए । उनले टोकियोमा नयाँ कोसेढुंगा स्थापित गरे । चेक गणतन्त्रका खेलाडीद्वय ज्याकुब भाड्लेच्जले ८६६७ मिटरबाट रजत र पूर्वविश्व च्याम्पियन भिटेजस्लाभ भेस्ली ८५४४ मिटर फाल्दै कांस्य जिते । आफू पहिलो भएको इंगित गर्दै खेलपछि चोपडाले चोरऔंला देखाएका थिए । त्यसपछि भारतीय झन्डा आफ्नो काँधमा भिरेका थिए । आधा घण्टापछि उनी पोडियममा आएर आफ्नो जीवनको सबैभन्दा ठूलो पदक भिरेका थिए । भारतले ओलम्पिक हकीमा अरू राष्ट्रभन्दा बढी पदक जितेको छ । हकीमा ४१ वर्षपछि पहिलो पदक जित्नेक्रममा भारतले टोकियोमा कांस्य जित्दा भारतमा ठूलो खुसी ल्याएको थियो । ट्र्याक एन्ड फिल्डमा पहिलो स्वर्ण जितेपछि चोपडा भारतका स्टार बनेका छन् । पूर्वविश्व च्याम्पियन जोहन्स भेटरलाई यस इभेन्टमा स्वर्णको दाबेदार मानिएको थियो । तर उनको पहिलो तीन प्रहार निसानाभन्दा बाहिर पुगेको थियो । उनले चोपडाको तारिफ गर्दै भने, उनी निकै प्रतिभावान् खेलाडी हुन् र एकदमै मिलनसार छन् । उनका लागि म खुसी छु ।चोपडाको गृहनगर हरियाणा प्रान्तको पानिपटका बासिन्दाले ओलम्पिक ज्याभलिन थ्रोको फाइनल हेरिरहेका थिए । उनलाई विजेता घोषणा गरिएपछि उनीहरू खुसीले उफ्रिए । छैटौं तथा अन्तिम प्रहार फाल्नुअघि नै किसानका छोरा उनले आफू विजेता भएको थाहा पाइसकेका थिए । रंगशालामा त्यसपछि बलिउडको संगीत गुन्जिएको थियो । मैले अविश्वसनीय महसुस गरिरहेको छु, चोपडाले भने, भारतले एथलेटिक्समा स्वर्ण जितेको यो पहिलो पटक हो, त्यसैले मलाई राम्रो लगिरहेको छ । अन्य खेलमा पनि हामीले एकमात्र स्वर्ण जितेका छौं । लामो समयपछि हामीले ओलम्पिकमा स्वर्ण जितेका हौं । त्यसैले यो म र मेरो देशका लागि गर्वको क्षण हो । उनले अगाडि भने, छनोट चरणमा मैले राम्रो ज्याभलिन फालेको थिएँ, त्यसैले फाइनलमा राम्रो गर्छु जस्तो लागेको थियो । तर मैले स्वर्ण नै आउँछ भनेर सोचेको थिइनँ ।भारतका खेलकुदमन्त्री अनुराग ठाकुरले गोल्डेन ब्वाइ को सफलतासँगै ट्वीट गरेका थिए, भारतको ओलम्पिक इतिहास लेखिएको छ । तपाईंको एक प्रहार एक अर्ब तारिफयोग्य छ ।अभिनव बिन्द्राले सन् २००८ को बेइजिङ ओलम्पिकमा सुटिङको १० मिटर एयर राइफलमा स्वर्ण जितेका थिए, जुन भारतले हकीबाहेक जितेको एकमात्र स्वर्ण थियो ।टोकियो ओलम्पिकमा शनिबारसम्म भारतले १ स्वर्णसहित २ रजत र ४ कांस्य पदक जितेको छ ।"
डुरान्टको प्रभाव,टोकियो (कास) कप्तान केभिन डुरान्टको उत्कृष्ट प्रदर्शनसँगै अमेरिकाले पुरुष बास्केटबलको फाइनलमा शनिबार फ्रान्सलाई ८७८२ स्कोरले हराएर लगातार चौथोपल्ट ओलम्पिक स्वर्ण जितेको छ । अमेरिकाले फ्रान्सविरुद्ध समूह चरणको पहिलो खेलमै बेहोरेको हारको बदला लिँदै ओलम्पिक उपाधिको रक्षा गरेको हो । ३२ वर्षीय डुरान्टले सर्वाधिक २९ अंक जोडे । अस्ट्रेलियाले स्लोभेनियालाई १०७९३ ले हराएर कांस्य जित्यो ।

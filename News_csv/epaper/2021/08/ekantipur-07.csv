शीर्षक,विवरण
१२ कक्षासहित सबै परीक्षा स्थगन गर्न सिफारिस,"काठमाडौं (कास) कोरोना संक्रमण बढ्दै गएकाले कक्षा १२ सहित सबै परीक्षा तत्काल रोक्न स्वास्थ्य तथा जनसंख्या मन्त्रालयले शुक्रबार कोभिड१९ संकट व्यवस्थापन केन्द्र (सीसीएमसी) र शिक्षा मन्त्रालयलाई सिफारिस गरेको छ । स्वास्थ्य मन्त्रालयले विज्ञहरूसँगको छलफलपछि परीक्षा सञ्चालन गर्न उपयुक्त नहुने सिफारिस गरेको हो । मृत्युदर १५ प्रतिशत पुगेको र संक्रमण दर पनि बढ्दै गएकाले परीक्षा सञ्चालन गर्न नहुने अडान स्वास्थ्य मन्त्रालयले लिएको हो । विभिन्न विश्वविद्यालय, कक्षा ११, सीटीईभीटीलगायतका परीक्षा भइरहेकाले मन्त्रालयले सबै खाले परीक्षा रोक्न भनेको छ । स्वास्थ्य सचिव डा रोशन पोखरेलले भने, संक्रमण बढिरहेको छ, यो अवस्थामा परीक्षा लिनु उपयुक्त देखिँदैन ।यसै विषयमा प्रधानमन्त्री शेरबहादुर देउवा र स्वास्थ्य राज्यमन्त्री उमेश श्रेष्ठबीच समेत छलफल भएको थियो । प्रधानमन्त्री देउवाले समेत अवस्था सामान्य भएपछि र २० वर्षमुनिका किशोरकिशोरीले खोप पाएपछि मात्र परीक्षा सञ्चालन गर्नु उपयुक्त हुने धारणा राखेको मन्त्रालय स्रोतले बतायो । संसद्को शिक्षा तथा स्वास्थ्य समितिले पनि विद्यार्थीलाई खोप लगाएर, स्वास्थ्य मापदण्ड पूर्णरूपमा पालना गरेर मात्र परीक्षा सञ्चालन गर्न सरकारलाई सुझाव दिएको थियो । विद्यार्थी संगठनले पनि परीक्षा अनुकूल समयमा सार्न माग गरेका छन् । परीक्षा स्थगितको माग गर्दै विद्यार्थी, अभिभावकले सामाजिक सञ्जालमा पोस्ट गरिरहेका छन् । राज्यमन्त्री श्रेष्ठले कोरोना बढिरहेकाले सबै परीक्षा स्थगन गर्न शिक्षा मन्त्रालय र सीसीएमसीलाई सिफारिस गरेको ट्वीटमार्फत सार्वजनिक गरेका छन् । सीसीएमसीको अनुमतिमा कक्षा १२ को जेठमा स्थगित परीक्षा साउन ३१ देखि सञ्चालन गर्ने तय भएको थियो । करिब ४ लाख विद्यार्थी कक्षा १२ को परीक्षा तयारीमा छन् । राष्ट्रिय परीक्षा बोर्डका एक सदस्यका अनुसार शनिबार बोर्डले निर्णय लिनेछ । स्वास्थ्य मन्त्रालयले सीसीएमसी र शिक्षा मन्त्रालयलाई गरेको सिफारिसपछि टुंगोमा पुग्नका लागि निर्णय गर्न शनिबार ११ बजे बोर्डको बैठक डाकिएको ती सदस्यले जानकारी दिए ।"
नेपाल समूहमा दुई धार,"एकता भनेको हाम्रा अडान छाडेर लत्रेर गर्ने भन्ने हुँदैन । सम्मानजनक हुनुपर्छ । त्यो भएको खण्डमा एकतामा जोड गरौं भन्ने जोड छ, उनले भने । एमालेको २ सय ३ सदस्यीय केन्द्रीय कमिटी रहेकामा १२ जनाको राजनीतिक नियुक्ति र निधनले अहिले १ सय ९१ सदस्यीय भएको छ । त्यसमा नेपाल पक्षका ८६ सदस्य छन् । माओवादी केन्द्रसँग तीन वर्षअघि पार्टी एकता हुँदा ४५ सदस्य थपिएको थियो । त्यसमा पनि १४ जना सदस्य आफ्नो पक्षमा रहेको नेपाल समूहको दाबी छ । नेपाल समूहको बैठकले प्रतिनिधिसभा पुनःस्थापना गर्ने सर्वोच्च अदालतको असार २८ गतेको फैसलालाई स्वागत गरेको छ । स्थायी कमिटी सदस्य रघुजी पन्तका अनुसार केन्द्रीय कमिटीको म्यान्डेटका आधारमा स्थायी कमिटीले उपयुक्त समयमा निर्णय लिने बताए । बैठकले पार्टी एकताका लागि संवाद भइरहेका बेला सांगठनिक गतिविधि रोक्न अध्यक्ष ओलीको ध्यानाकर्षण पनि गराएको छ । पार्टी एकताका लागि कुरा चलिरहेको अवस्थामा एकपक्षीय ढंगले सदस्यता नवीकरण, अधिवेशन, पुनर्गठन र सम्मेलन गर्नॅ एकतालाई भाँजो हाल्ने काम हुन जाने निष्कर्ष बैठकले निकालेको पन्तले बताए । ओली पक्षलाई यस्ता गतिविधि रोक्न माग पनि बैठकले गरेको छ । पार्टीका विभिन्न नेतालाई लाञ्छना लगाउन र आरोपित नगर्न दुवै पक्षलाई बैठकले ध्यानाकर्षण गराएको छ । पार्टी एकताका लागि दसबुँदे सहमति भएको र वार्ता चलिरहेका बेला पार्टीका वरिष्ठ नेता नेपाललगायत विभिन्न नेतामाथि अनेक प्रकारका टिप्प्णी र लाञ्छना लगाउने काम उचित र मर्यादित होइन । त्यसप्रति बैठकले दुःख व्यक्त गरेको छ, पन्तले भने । बैठकमा नेता नेपालले आफू एकताको पक्षमा रहेको बताएका छन् । हामीले पनि आलोचना गर्दा संयमित र जिम्मेवार बन्नुपर्छ । ओलीले जति नै गाली गरे पनि म पार्टी एकता होस् भन्ने पक्षमा छु, नेपालले भनेका थिए ।एमालेको ओली पक्षले पार्टी एकताका नाममा गतिविधि नरोक्ने भएको छ । प्रवक्ता प्रदीपकुमार ज्ञवालीले स्थानीय तहको चुनाव नजिक आइरहेको र महाधिवेशन गर्नॅपर्ने अवस्थामा पार्टीका काम रोक्न नसकिने बताए । पार्टीका नियमित काम अघि बढ्छन् । छलफलका नाममा पार्टी कामलाई रोक्ने गतिरोधमा जाने भन्ने हुन्न, उनले भने । विधान संशोधनमा समेट्नुपर्ने विषयबारे छलफल गर्न अध्यक्ष ओलीले बोलाएको स्थायी कमिटी सदस्य, प्रदेशका नेता, विधान संशोधन समिति र राजनीतिक प्रस्ताव तयार पार्न गठित समिति सदस्यहरूको बैठक शुक्रबार पनि बसेको थियो । एमालेले भदौ २७२८ मा काठमाडौंमा विधान महाधिवेशन गर्दै छ । विधान महाधिवेशनबारे थप छलफल गर्न २४ गते केन्द्रीय कमिटीको बैठक बस्दै छ ।"
६ महिनामै भत्कियो भैरहवालुम्बिनी सडक,"(भैरहवा)  विदेशी ठेकेदार, विदेशी लगानी र विदेशी प्राविधिकसहितको परामर्शदाता कम्पनी राखेर निर्माण गरिएको भैरहवालुम्बिनी सडक खण्ड ६ महिनामै भत्किएको छ । विस्तार गरिएको सडकमा ठूल्ठूला खाडल बनेका छन् । धेरै स्थान दबिएको छ । कालोपत्र उप्केर गिट्टीबालुवा छरपस्ट छन् । सडकको दायाँबायाँ बनाइएका सर्भिस लेन ट्र्याक्टरले कोतरेर छाडेको जस्तै देखिन्छन् । सडक गुणस्तरीय बनाउन सरकारले करोडौं रुपैयाँ खर्चेर विदेशी प्राविधिक र परामर्शदाता राखे पनि काम भने स्थानीय ठेकेदारको झैं कमसल देखिएको छ । यो सडक गुणस्तरहीन निर्माणको एउटा उदाहरण बन्न पुगेको छ । सडकको डिजाइन नै त्रुटिपूर्ण हो वा डिजाइनमा उल्लेख गरिएअनुरूप सामग्री प्रयोग नगरी कमसल निर्माण गरिएको हो ? छानबिनको विषय बनेको छ । निर्माणका क्रममा आयोजना र सरकारी पक्षबाट राम्ररी अनुगमन नहुनुको परिणाम हो, सिद्धार्थनगर४ का स्थानीय डिलबहादुर क्षत्रीले भने, अनुगमन प्रभावकारी नभएपछि ठेकेदार कम्पनीले मनपरी गर्यो । आयोजना, परामर्शदाता कम्पनी र ठेकेदारको मिलेमतोले गर्दा सडक निर्माणमा कमसल सामग्री प्रयोग गरिएको आरोप उनले लगाए । भैरहवाको बुद्धचोकबाट गौतम बुद्ध विमानस्थलसम्मको ६ लेन क्षेत्र आस्फाल्ट (निश्चित तापक्रममा तताइएको गिट्टी, अलकत्रा बिछ्याएर तत्कालै पेल्ने) प्रविधिबाट र त्यहाँबाट तौलिहवासम्मको सडक डीभीएसटी सर्फेस ड्रेसिङ (अलकत्रा बिछ्याएर माथिबाट गिट्टी छरेर पेल्ने) प्रविधिबाट कालोपत्र गरिएको हो । तर, यहाँ प्रयोग गरिएका यी दुवै प्रविधि सफल भएनन् । विश्व पर्यटनको केन्द्र लुम्बिनी र त्यससँग सम्बन्धित अन्य पर्यटकीय स्थलमा आउजाउका लागि सहज सडकमार्ग बनाउने लक्ष्यसहित भैरहवालुम्बिनीतौलिहवा सडक स्तरोन्नति चार वर्षअघि सुरु गरिएको थियो ।बुद्धचोकदेखि विमानस्थलसम्मको ३८ किमि ६ लेन, विमानस्थलदेखि लुम्बिनीको पर्सा चोकसम्मको १४५ किमि चार लेन र पर्साचोकदेखि तौलिहवासम्मको करिब २३ किमि दुई लेन निर्माण गर्नका लागि भारतको ठेकेदार कम्पनी गावर कन्स्ट्रक्सन गुडगाव, हरियाणासँग २०७४ असार ८ मा ठेक्का सम्झौता भएको थियो । २०७६ पुस मसान्तसम्ममा सम्पन्न गर्ने गरी एसियाली विकास बैंकको ऋण सहयोगमा थालिएको यस आयोजनाको सुरुको ठेक्का रकम १ अर्ब ९३ करोड रुपैयाँ हो । पछि थप गरेर लागत २ अर्ब ८ करोडभन्दा बढी पुर्याइएको थियो । कुल लगानीमध्ये एसियाली विकास बैंकको ८४५ प्रतिशत र बाँकी नेपाल सरकारको हो । लागत थपसँगै आयोजनाको निर्माण अवधि पनि लम्बिएको थियो । सम्झौताभन्दा एक वर्ष ढिलो सम्पन्न भएको आयोजनाको परामर्शदाता कोरियाली कम्पनी केईसीसी हो । परामर्शदाता कम्पनीको टिम लिडरलाई मात्रै मासिक २० हजार यूएस डलर (करिब २८ लाख रुपैयाँ) तलबभत्तालगायत सुविधा उपलब्ध गराउने गरी यही आयोजनाका लागि भनेर ल्याइएको थियो । यही कोरियाली कम्पनी अहिले बुटवलनारायणगढ सडक विस्तार योजनाको परामर्शदाता छ ।निर्माण सम्पन्न भएको केही महिनामै सडकको बेहाल भए पनि आयोजना, परामर्शदाता कम्पनी र ठेकेदार तीनवटै पक्षले आफ्नो बचाउ गरेका छन् । भैरहवालुम्बिनीतौलिहवा सडक योजनाका योजना प्रमुख प्रदीपराज शाक्यले ठेकेदारले निर्माण सम्पन्न गरेको सात महिना बिते पनि मर्मत सम्भार अवधिमै रहेकाले बिग्रेको ठाउँमा पुनर्निर्माण गर्न लगाइने बताए । सडक निर्माण अवधिमा आयोजनाको कार्यालय पुग्दा अधिकांश समय उनलाई भेट्न मुस्किल हुन्थ्यो । अन्य कर्मचारीले उनी बाहिर रहेको जवाफ दिने गर्थे । यो आयोजना सम्पन्न भएपछि उनी बुटवलनारायणगढ सडक विस्तार योजनामा कार्यरत छन् । भत्केको र बिग्रेको ठाउँमा मर्मत गर्न ठेकेदार कम्पनीलाई निर्देशन दिइसकेका छौं, वर्षात् रोकिनासाथ मर्मतको काम अघि बढ्छ, शाक्यले भने, डिजाइनअनुरूपको निर्माण कार्य गुणस्तरीय बनाउने काम ठेकेदार पक्षको हो, गुणस्तर कायम भएनभएको हेर्ने जिम्मेवारी परामर्शदाता कम्पनीको हो । निर्माण सकिएपछि एक वर्षको अवधि मर्मतसम्भारको रहने र यस अवधिमा बिग्रेका ठाउँमा पुनर्निर्माण तथा मर्मत ठेकेदार कम्पनीले गर्ने उनले बताए । यो सडकको ठाउँठाउँमा समस्या त आएका छन्, उनले भने, बीचबीचमा मर्मत गरिएपछि सामान्यतया एक पटक निर्माण गरिएको सडक पाँच वर्ष टिकाउ हुनुपर्छ ।कोरियाली परामर्शदाता कम्पनीका नेपाली प्रतिनिधि डेपुटी टिमलिडर प्रकाशजंग शाहले निर्माण सम्पन्न भएको उक्त सडकका ठाउँठाउँमा समस्या देखिएको र वर्षा रोकिएपछि अनुसन्धान गरेर कारण पत्ता लगाउने बताए । हामीले यसबारेमा अध्ययन गरेर बिग्रेको स्थानमा पुनर्निर्माण गर्न परे गर्न लगाउँछौं, उनले भने । योजनामा तोकिएको लागत रकमभन्दा १९ प्रतिशत कममा निर्माण सम्पन्न गर्ने भनी ठेक्का लिएको कम्पनीले भुक्तानी लिन अब १० प्रतिशत मात्रै बाँकी छ । एक वर्षको मर्मतसम्भार अवधिमध्ये सात महिना बितिसकेको छ । बाँकी समयमा सडकको यो दुर्दशामा सुधार हुने योजना र परामर्शदाता कम्पनीको भनाइप्रति स्थानीय भने विश्वस्त छैनन् ।हाम्रा हरेक योजना समयमै सम्पन्न नहुने र भइहाले भने पनि गुणस्तरीय नहुने समस्या छ, भैरहवास्थित बुद्धचोकका स्थानीय विष्णुप्रसाद मरासिनीले भने, पुरानै रोग भैरहवालुम्बिनीतौलिहवा सडकमा पनि देखियो । यो सडक निर्माणका क्रममा आयोजना र अन्य सम्बन्धित निकायबाट अनुगमन र निरीक्षण नभएको आरोप उनले लगाए । निर्माण भइरहेको बेलामा त प्रभावकारी रूपमा अनुगमन नगर्ने निकायले अब बाँकी पाँच महिनामा अध्ययन गरेर सडकको अवस्थामा ठेकेदारमार्फत के सुधार गर्लान् र ? मरासिनीले भने, फिल्डमा खटेर गुणस्तरतर्फ जिम्मेवार बन्नुको साटो हाम्रा सम्बन्धित निकायमा कमसल निर्माण कार्य भएको जान्दाजान्दै पनि कागजी प्रक्रिया मिलाएर ठेकेदारलाई सहजीकरण गरेर उन्मुक्ति दिलाउने प्रवृत्ति हावी छ ।यो गौतम बुद्ध अन्तर्राष्ट्रिय विमानस्थल आउजाउ गर्ने पर्यटकलाई लक्षित गरेर बनाइएको सडक हो । यस्तो ठाउँमा बनेको सडक कस्तो हुनुपर्छ ? खाल्डाखुल्डी हुनुभएन, सबै किसिमका गाडी जाने र साना गाडी सरर जाने किसिमको हुनुपर्छ, आयोजना प्रमुख शाक्यले भने । लुम्बिनी विकास कोषका प्रमुख इन्जिनियर तथा योजना प्रमुख सरोज भट्टराईले पनि पर्यटक लक्षित गरेर बनाइएका सडक खाल्डाखुल्डी नभएर आरामदायी हुनुपर्ने बताए । ह्वीलचेयरबाट पनि आरामले यात्रा गर्न सकिने खालको अपांगमैत्री हुनुपर्छ, उनले भने ।यही सडकबाट लुम्बिनी र लुम्बिनीसँग सम्बन्धित अन्य पर्यटकीय स्थलमा पर्यटकको आवागमनका लागि करोडौं मूल्यका विद्युतीय पर्यटकीय सवारीसाधन लुम्बिनी विकास कोषमा आइसकेका छन् । सडक निर्माणको ठेक्का लिएको गावर कन्स्ट्रक्सनका साइड प्रतिनिधि पवन नयनले सडकको मर्मत अवधिभित्रै भत्के बिग्रेको स्थानमा मर्मत गर्ने बताए । सडक निर्माणमा डिजाइनअनुरूप पूरै कार्यान्वयन गरी तोकिएअनुरूपको गुणस्तर कायम गरिएको उनले दाबी गरे । कतै कतै डिजाइनमै कमजोरी छ, उनले भने, हेभी गाडी चल्ने ठाउँमा आस्फाल्ट प्रविधिबाट पिच गराइनुपर्थ्यो, उनले भने । सडकको डिजाइन नेपाल सरकारले बनाएको र डिजाइनअनुरूपको निर्माण कार्य ठेकेदार कम्पनीबाट गरिएको उनले बताए ।"
संसदीय समितिको निर्देशन 'बीपी प्रतिष्ठानको बेथिति हटाऊ,"डा केसीले दिए सत्याग्रहको अल्टिमेटमप्राडा गोविन्द केसीले स्वास्थ्य राज्यमन्त्री श्रेष्ठ र बीपी प्रतिष्ठानका पदाधिकारीलाई पदमुक्त गर्न माग राख्दै सत्याग्रहको घोषणा गरेका छन् । चिकित्सा शिक्षा सुधारका अभियानकर्मी डा केसीले निजी अस्पताल सञ्चालकलाई राज्यमन्त्री बनाएर सरकारले देशको स्वास्थ्य क्षेत्रलाई नै उल्टो र गलत बाटोमा डोर्याउने प्रयास गरेको आरोप लगाएका छन् । सरकारसँग ५ बुँदे माग राख्दै उनले माग पूरा नभए आगामी भदौ ३ बाट सत्याग्रह थाल्ने चेतावनी दिएका छन् । स्वार्थको द्वन्द्व हुने गरी नियुक्त गरिएका स्वास्थ्य राज्यमन्त्रीलाई तत्काल पदमुक्त गरियोस्, उनले जारी गरेको विज्ञप्तिमा छ, व्यापारी र व्यवसायी चोर बाटोबाट सांसद, मन्त्री हुने र नीतिगत भ्रष्टाचारको अवस्था कहिल्यै नआउने सुनिश्चित गर्नका लागि स्वार्थको द्वन्द्वसम्बन्धी कानुनी व्यवस्था गरियोस् ।"
भूमिहीनको मौलिक हक हनन भयो,"अब के होस् भन्ने चाहनुहुन्छ ? हामीले जेजति काम गर्यौं, त्यसले निरन्तरता पाओस् । वर्षौंदेखि पिछडिएका भूमिहीन र सुकुम्बासीको आवासको अधिकार हनन नहोस् । छलफल गरेको भए हामी निकास दिन्थ्यौं । राज्यको करोडौं रुपैयाँ खर्च भएको छ, मिहिनेत पनि त्यत्तिकै छ, त्यसको सदुपयोग होस् । मुख्य कुरा हामीले गरेको कामको स्वामित्व लिनु सबैभन्दा राम्रो हुन्छ ।"
२० दिनमा २१ लागूऔषध कारोबारी पक्राउ,"हेटौंडा (कास) साउन लागेयताका २० दिनमा हेटौंडाबाट २१ जना लागूऔषध कारोबारी तथा भरिया पक्राउ परेका छन् । मकवानपुर प्रहरीका अनुसार साउन १२० गतेसम्म २ सय ८३ केजी गाँजा, ५ केजी चरेस, ६ ग्राम खैरोहिरोइनसहित २१ जना पक्राउ परेका हुन् । गत बुधबार मात्रै एक सय २७ केजी गाँजासहित २ जना भारतीय र एक नेपाली नागरिकलाई नियन्त्रणमा लिइएको मकवानपुर प्रहरी प्रवक्ता देवेन्द्र दासले बताए । उनका अनुसार पूर्वपश्चिम राजमार्गको मनहरी गाउँपालिका८ सिमपानीमा बीआरई २८३९ नम्बरको भारतीय ट्रकको खानतलासी गर्दा उक्त गाँजा फेला परेको हो । यसै अवधिमा मकवानपुर प्रहरीले लागूऔषधसम्बन्धी १३ वटा मुद्दा दर्तागरेको छ । गत आवमा जिल्लामा यस्ता ९९ वटा मुद्दा दर्ता भएका थिए भने १ सय ६२ जना कारोबारी पक्राउ परेका थिए । १ हजार ५ सय ६२ केजी गाँजा र २४ केजी चरेस बरामद भएको थियो ।"
जब घरमाथि ढुंगा बज्रियो,"(सिन्धुपाल्चोक)  पहिरोले घरको केही पनि बाँकी राखेन, सबै पुर्यो । बल्लतल्ल बनाएको ओत नै नरहेपछि अब कसरी निर्वाह गर्नु ?, शुक्रबार त्रिपुरासुन्दरी गाउँपालिका४ पिस्कर देवीस्थानकी ६० वर्षीया सुन्तली विक पहिरोले पुरेका सामान भेटिन्छन् कि भन्दै खोजिरहेकी थिइन् । आइतबार बेलुकी माथिल्लो बुट्टेबाट जमिन भास्सिएर खसेको ठूलो ढुंगासहितको पहिरोले देवीस्थानमा दुई घरको नामोनिसान मेटाइदियो । जसमध्ये एउटा घर सुन्तलीको थियो । समयमै थाहा पाएर सुन्तलीसहित उनका दुई छोराले भागेर ज्यान जोगाएका थिए । गाउँका अन्य घरमा पनि पहिरोको लेदो पसेको छ । शुक्रबार सिमसिमे वर्षा भइरहँदा सुन्तलीसहित अन्य स्थानीय पहिरो खोतलेर पुरिएका भाँडाकुँडा खोज्दै थिए । गाउँकै बीचमा ठूलो ढुंगा आएर अडि्कएको छ । जसका कारण पाल हाल्ने ठाउँ पनि नबचेको सुन्तलीले सुनाइन् । ढुंगो पल्टेर तलका घर पनि सोहोर्ने हो कि भन्ने चिन्तामा गाउँले छन्, उनले भनिन् । पहिरोकै कारण त्रिपुरासुन्दरी४ का भर बैती, मुलाबारी र मेहेले गाउँका ३६ घर जोखिममा परेका छन् । भूकम्पले पुर्ख्यौली घर भत्कायो । त्यसपछि बस्दै आएको टहरो पनि पहिरोले खोस्यो, अब कहाँ जाने थाहा छैन, देवीस्थानका कुमार विकले अन्योल प्रकट गरे । उनका भाइ हेबा विकले पहिरोले गाउँको मथिल्लो भाग पुरै क्षतिग्रस्त बनेपछि निदाउन नसकेको सुनाए । न टहरो रह्यो, न खेत नै बच्यो । अब कहाँ बस्ने र के खाने भन्ने चिन्ता थपिएको छ, उनले भने । फेरि पहिरो खस्ने जोखिम रहे पनि पहिरो गएको स्थानमा केही सामग्री भेटिन्छ कि भन्दै खोजिरहेको उनले बताए । विस्थापितहरू अहिले त्रिपाल र छिमेकीको आश्रयमा बसिरहेका छन् । अहिले पहिरो गएको स्थानबाट परपरसम्मका भुभागमा धाँजा फाटेकोले बसोबास जोखिमपूर्ण बनेको त्रिपुरासुन्दरी गाउँपालिका उपाध्यक्ष दुर्गादेवी नेपालले बताइन् । त्रिपुरासुन्दरी२ चोकटीस्थित माथिल्लो थाम भीर सोहोरिएर आएको पहिरोले नेपाली टोलको एक घरभित्र लेदो पसेको उनले बताइन् । बर्खाभर कहाँ कति पहिरो जान्छ भन्न सकिने अवस्था छैन, अहिलेसम्मको अवस्था हेर्दा गाउँपालिकाभर आधा दर्जन गाउँ जोखिममा छन्, उनले भनिन् । त्रिपुरसुन्दरीको पिस्कर, बुङ्गाथली, धुस्कुन केउरेनीजस्ता धेरै गाउँमा पहिरो र खहरे खोल्साले जोखिम बढाएको उनको भनाइ छ । त्रिपुरासुन्दरीका अध्यक्ष भोटोलो थामीले विस्थापितको बासस्थान व्यवस्थापनका लागि १० वटा पाल दिइएको बताए । दिउँसो उनीहरू सुरक्षित स्थानमा पाल हालेर बस्छन्, राति छिमेकीको घरमा सुत्ने गरेका छन्, उनले भने ।जिल्ला प्रहरी प्रमुख राजन अधिकारीले हेलम्बु र मेलम्चीबाहेकका केही स्थानमा पहिरोले घरटहरा बगाएको तर मानवीय क्षति भने नभएको बताए । गत शनिबारयता बाढीपहिरोका कारण सयभन्दा बढी परिवार विस्थापित भएका प्रजिअ अरुण पोखरेलले जानकारी दिए । नदी तटीय क्षेत्रमा त्रास कायमै रहेकोले सर्तकता अपनाउन आग्रह गरिएको छ, सम्भावित जोखिम न्यूनीकरणको लागि सुरक्षाकर्मी परिचालन भइसकेको छ, उनले भने । असार १ को मेलम्ची बाढीको घटनायता जिल्लाका तटीय भेगका स्थानीय रातदिन डिउटी बस्दै आएका छन् ।"
दुर्व्यवहार आरोपमा अस्पताल सञ्चालक सदस्य पक्राउ,"मकवानपुर (कास) चिकित्सकमाथि अश्लील शब्द बोलेको र दुर्व्यवहार गरेको आरोपमा शुक्रबार हेटौंडा अस्पताल सञ्चालक समिति सदस्य हिरा वाइबा पक्राउ परेका छन् । गत साउन १६ मा भीमफेदीको त्रिखण्डीमा अस्पतालद्वारा आयोजित वनभोज कार्यक्रममा वाइबाले मदिरा सेवन गरी अश्लील शब्द बोलेको र दुर्व्यवहार गरेको आरोप महिला चिकित्सकहरूले लगाएका हुन् । बिहीबार चिकित्सकका तर्फबाट उजुरी दर्ता भयो । हामीले आरोपितलाई शुक्रबार पक्राउ गर्यौं । मौखिक जानकारीको भरमा समात्न मिलेन, मकवानपुरका प्रहरी उपरीक्षक सोमेन्द्रसिं राठौरले वाइबालाई अभद्र व्यवहारमा मुद्दा चलाउने तयारी भइरहेको बताए ।"
टावर निर्माण गर्दा सडक भत्कियो,"सिन्धुपाल्चोक (कास) माथिल्लो तामाकोसी जलविद्युत् आयोजनाको प्रसारण लाइन विस्तार गर्दा सडक भत्किने गरी प्रसारण टावर निर्माण गरेको भन्दै बलेफी७ का स्थानीयले विरोध गरेका छन् । चिम्लिङ गाउँबीचबाट लाइन विस्तार गरिएको र खाडीचौरचिम्लिङ सडकसँगै जोडेर टावर बनाइएपछि सडक भत्किएको र साँघुरिएको स्थानीयको आरोप छ । कामीटार कोलेडाँडा सडककै छेउमा टावर बनाइएको छ, गाउँको बीचबाट प्रसारण लाइन लैजाँदा स्थानीय त्रसित छन्, स्थानीय डिल्लीराम पराजुलीले भने । उनका अनुसार ७ मिटर मापदण्ड कायम रहेको सडकसँग जोडेर तीन वटा टावर बनाइएका छन् । गाउँभरमा आधा दर्जनभन्दा बढी टावर निर्माण गर्दा निकालिएको माटो सडकमै छाडिएको छ । जसले गर्दा नाला पुरिएको छ । उक्त सडक एक महिनाअघि मात्रै बनेको हो । माथिल्लो तामाकोसीका सहायक प्रबन्धक सुरज रेग्मीले निर्माण कम्पनी एलएनटीको ध्यानाकर्षण गराई सडक पुरानै अवस्थामा ल्याइने स्पष्ट पारे ।"
काउलेमा लटरम्म किबी,"चितवन (कास) पहाडी गाउँ काउलेमा किबी फलेपछि स्थानीय उत्साहित बनेका छन् । इच्छाकामाना२ तल्लो काउलेका किसान ध्वजबहादुर रानामगरले लगाएको किबी अहिले लटरम्म फलेको छ । एउटै झालमा एकडेढ क्विन्टलसम्म फल्ने अनुमान गरेको छु, उनले भने । छिमेकी उत्तम रानामगर र टेकबहादुर रानामगरले पनि किबी हुर्काएका छन् । फलेका किबी बेच्न सके राम्रै आम्दानी हुने उत्तमले बताए । हात्तीबाङ माविका प्रअ लोकबहादुर मगरका अनुसार यो वर्ष गाउँमा किबीका ७ सय बिरुवा रोपिएको थियो । लगाएकामध्ये के कतिमा फल्छन् हेर्दै जाऊँ । राम्रो भयो भने गाउँभरि किबी नै किबी हुने सम्भावना छ, उनले भने । काउले सुन्तला उत्पादनका लागि परिचित छ । उनका अनुसार यहाँबाट सिजनमा झन्डै १ करोड रुपैयाँ बराबरको सुन्तला बिक्री हुन्छ ।"
द्रुतमार्गमा सरकारले दिएको भन्दा चार गुणा बढी बजेट माग,"(काठमाडौं)  तराईमधेस द्रुतमार्ग (फास्ट ट्र्याक) निर्माणका लागि चालु आर्थिक वर्षमा ८ अर्ब १५ करोड रुपैयाँ बजेट छुट्याइएको छ । तर निर्माणका काम धेरै गर्नुपर्ने भएकाले उक्त रकम नपुग्ने भन्दै नेपाली सेनाले थप ३२ अर्ब रुपैयाँ माग गरेको छ ।यस वर्ष दुईवटा सुरुङमार्गको निर्माण सुरु हुन्छ, निजगढदेखि राजदमारसम्म सडकसहित पुल निर्माणको ठेक्का पनि हुनेछ, सेनाका प्रवक्ता एवं सहायक रथी सन्तोषबल्लभ पौडेलले भने, अन्य खण्डमा पनि निर्माणका काम सुरु गर्नुअघि तयारीका काम धमाधम भइरहेका छन् । त्यसैले चालु आर्थिक वर्षमै थप बजेट आवश्यक छ ।गौरवको आयोजना भएकाले समयमै निर्माण सक्न थप बजेट चाहिने भएकाले राष्ट्रिय योजना आयोग र सम्बन्धित मन्त्रालयमा पत्र पठाई प्रक्रिया अघि बढाइसकिएको पौडेलले जानकारी दिए । ७२ दशमलव ५ किमिको आयोजनामा सबैभन्दा जटिल काम सुरुङ निर्माणको छ । आयोजनालाई ११ वटा निर्माण साइटमा विभाजन गरिएको छ । यसमध्ये दुई वटा साइटमा पर्ने सुरुङको ठेक्का भइसकेको छ । चरणबद्ध रूपमा ठेक्का व्यवस्थापन गर्दै लगिने आयोजनाले बताएको छ । राष्ट्रिय परामर्शदाता कम्पनीमार्फत अहिले खोकनादेखि राजदमारसम्म रक ड्रिलिङमार्फत फिल्ड इन्भेस्टिगेसनको काम जारी छ । असारमा सुरु भएको काम चार महिनाभित्र सक्नुपर्नेछ ।टोलीले सडकसहित पुल निर्माणका लागि भौगर्भिक अध्ययन गर्नेछ । जुनजुन ठाउँमा पुल निर्माण गर्ने भनिएको छ, ती ठाउँमा जमिन ड्रिल गरी भौगर्भिक अवस्था कस्तो छ, यस विषयमा अध्ययन भइरहेको छ, आयोजना कार्यान्वयन तथा अपरेसन महाशाखा प्रमुख विश्वबन्धु पहाडीले भने, निजगढदेखि राजदमारसम्म तीन खण्डको अध्ययन सकिइसकेको छ । अहिले ६ वटा खण्डमा अध्ययन भइरहेको छ । निजगढदेखि राजदमार खण्डमा ठूला तथा विशेष प्रकृति र मझौला तथा सानासहित करिब दुई दर्जन पुल बनाइनेछ । अध्ययनको काम सकिएकाले यो खण्डमा सडकसहित पुल बनाउन ठेक्का लगाउने तयारी गरिँदै छ । भदौभित्र ठेक्का आह्वान गर्ने गरी तयारी भइरहेको आयोजनाले जनाएको छ ।चालु आर्थिक वर्षभित्र सबैको ठेक्का लगाइसक्ने र निर्माणलाई एकसाथ सञ्चालन गर्ने लक्ष्य छ, पहाडीले भने । पूरै खण्डमा १६ वटा विशेष प्रकृति र ७१ वटा साना तथा मझौला पुल बनाइनेछ । सडकको दूरीमध्ये १० दशमलव ५९६ किमिमा पुल बन्नेछन् । २०७४ जेठबाट यसको निर्माण व्यवस्थापनको जिम्मा सेनाले लिएको हो । अहिलेसम्म आयोजनाको भौतिक प्रगति १६ दशमलव १० प्रतिशत छ । आयोजना सुरु भएयता २५ अर्ब ४० करोड रुपैयाँ खर्च भइसकेको छ । आयोजनाको संशोधित अनुमान लागत १ खर्ब ७५ अर्ब रुपैयाँ छ । २०८१ मंसिरभित्र आयोजना सक्ने गरी काम अघि बढाइने आयोजना प्रमुख विकास पोखरेलको दाबी छ ।सुरुङको ठेक्का जुन कम्पनीले लिएको छ, त्यसले पुल र सुरुङमार्गलाई आवश्यक पर्ने सडक पनि बनाउनेछ । सुरुङ ठेक्काको पहिलो प्याकेजमा ३ र दोस्रो प्याकेजमा चार पुल पर्ने प्रवक्ता पौडेलले बताए । यो वर्ष केहीको निर्माण सुरु हुने, केहीको ठेक्का हुनेछ, उनले भने । आयोजना निर्माण सक्ने समय नजिकिँदै गएकाले काममा कसैले अवरोध गर्न नहुने सेनाले जनाएको छ । ठेक्काको काम सकिएपछि निर्माणले गति लिने सेनाको दाबी छ । सुरुङ निर्माणको जिम्मा पाएका चिनियाँ कम्पनीको प्राविधिक टोलीले काम थालिसकेको पौडेलले जानकारी दिए । दुवै प्याकेजमा सुरुङको डिजाइन गर्ने काम अघि बढाइएको छ । त्यसका लागि कम्पनीका विभिन्न टोली फिल्डमा खटिसकेका छन् । पहिलो प्याकेजको ठेक्का पाएको चाइना स्टेट कन्स्ट्रक्सन इन्जिनियरिङ कम्पनीका २३ र दोस्रो प्याकेजको ठेक्का पाएको पोली चङ्दा इन्जिनियरिङ कर्पोरेसन कम्पनीका १४ जना प्राविधिकको टोली डिजाइनको काम गर्न केही समयअघि चार्टर फ्लाइटमार्फत नेपाल आएको छ । अफिस म्यानेजर, सुरुङ इन्जिनियर, सडक, पुलसम्बद्ध इन्जिनियरलगायतको विज्ञ टोली आएको हो ।ठेक्का सम्झौताअनुसार पहिलो ६ महिनामा डिजाइनको काम सक्नुपर्नेछ । सुरुङ इन्जिनियरिङ प्रक्योरमेन्ट एन्ड कन्स्ट्रक्सन (ईपीसी) मोडलमा निर्माण हुनेछ । यसअनुसार सर्भे र डिजाइनको काम ठेकेदार कम्पनी आफैंले गर्नुपर्नेछ । यससम्बन्धी ठेक्का सम्झौता गत वैशाख ३१ मा भइसकेको छ । पोली चङ्दाले धेद्रेदेखि लेनडाँडासम्म सुरुङ निर्माण गर्ने ठेक्का पाएको छ । यसको ठेक्का रकम २८ अर्ब ५३ करोड रुपैयाँ छ । दूरी भने ३ दशमलव ३ किमि छ । दोस्रो प्याकेजमा पूर्वयोग्यता परीक्षण (पीक्यू) प्रक्रियामा एउटा मात्र कम्पनी छनोट भएको भन्दै लेखा समितिमा उजुरी परेको थियो । यसको विवाद अझै टुंगिइसकेको छैन । दुवै प्याकेजमा ३ वर्षभित्र निर्माण सक्ने गरी ठेक्का सम्झौता भएको हो । पहिलो प्याकेजमा चाइना स्टेटले भने छोक्रेडाँडादेखि धेद्रेसम्म ३ दशमलव ३५५ किमि सुरुङ निर्माण गर्नुपर्नेछ । यसको ठेक्का रकम २१ अर्ब ६१ करोड रुपैयाँ छ ।"
चार महिनामै ६० रुपैयाँ बढ्यो खाने तेलको मूल्य,"(काठमाडौं)  सर्वसाधारणको भान्सामा प्रतिदिन प्रयोग हुने खाने तेलको मूल्य छोइनसक्नुभएको छ । चार महिनाको अवधिमा यसको मूल्य प्रतिलिटर ६० रुपैयाँसम्म बढेको खुद्रा व्यापार संघको तथ्यांक छ । अन्य खाद्यवस्तुको मूल्य स्थिर रहे पनि खाने तेलको मूल्य अचाक्ली बढिरहेको छ । कारण केही छैन । तर अन्तर्राष्ट्रिय बजारमा बढेको बहानामा मूल्यवृद्धि गरियो, खुद्रा व्यवसायी चन्द्र थापाले भने, कोभिडको अवसर पारेर मनलाग्दी गरे । कोभिडले थलिएका सर्वसाधारणलाई यसले थप मार परेको छ । मूल्यवृद्धि भए पनि सरकारी निकायले ध्यान दिएका छैनन् । न त गुणस्तर परिक्षणमै उनीहरूको चासो छ । २०७७ चैत १२ मा प्रतिलिटर २६० देखि ३०० रुपैयाँ पर्ने भुटेको तोरीको तेलको मूल्य अहिले ३२० देखि ३६० रुपैयाँ छ । प्रतिलिटर २०० रुपैयाँ पर्ने काँचो तोरीको तेलको मूल्य बढेर संघले २०७८ साउन १७ मा २६० रुपैयाँ तोकेको छ । भटमास र सनफ्लावरको तेल अनि डाल्डा घिउको मूल्य पनि अचाक्ली वृद्धि भएको संघले जनाएको छ ।उद्योगीहरूले घट्ने बेला प्रतिलिटर ५ रुपैयाँ घटाए पनि बढ्दा एकै पटक १५ देखि २० रुपैयाँसम्म वृद्धि गरेको संघका महासचिव अमूलकाजी तुलाधरले बताए । उचारचढावसँगै पछिल्लो निषेधाज्ञामा तेलको मूल्य सामान्य घटेको थियो । अहिले फेरि एक्कासि बढेको छ, उनले भने, कारण नै छैन । हामीले सिधै फ्याक्ट्रीलाई सोध्न सक्दैनौं । तर होलसेलले फ्याक्ट्रीमै बढ्यो भन्छन् । उद्योग र होलसेलमा मूल्य बढ्दा अनुगमन गर्ने निकाय भने चुप लागेको तुलाधरको आरोप छ । लकडाउनका बेला कच्चा पदार्थ भित्रिएको थिएन । तर अन्तर्राष्ट्रिय बजारमा बढेको दाबी गर्दै मूल्य बढाइन्छ, उनले भने, मूल्य बढ्नुको आधार, मापदण्ड के हो, त्यो नियमन हुनुपर्थ्यो । तर हुन सकेन । २०७७ चैत ८ मा प्रतिलिटर २२० रुपैयाँ रहेको भटमास तेल २०७८ साउन १७ मा २३५ रुपैयाँ, प्रतिलिटर २२५ रुपैयाँ पर्ने सनफ्लावर तेल २५० रुपैयाँ पुगेको संघले जनाएको छ । १८० रुपैयाँको डाल्डा घिउ बढेर २२० रुपैयाँ पुगेको छ । केही पसलमा संघले निर्धारण गरेको मूल्यभन्दा पनि बढीमा बिक्री भइरहेको पनि उपभोक्ताकर्मी बताउँछन् । यद्यपि, नियामक निकाय भने मौन छन् । सरकारले मूल्य घटाउन निर्देशनबाहेक केही नगरेको उपभोक्ताकर्मीहरूको आरोप छ । उद्योगबाट मूल्य बढेपछि डिष्ट्रिब्युटर, होलसेल हुँदै खुद्रामा पनि मनलाग्दी भाउ पुग्छ । खाने तेल भारत निर्यात हुँदा यहाँ मूल्य बढेको होलसेल व्यवसायी सञ्जय फुयाँलले बताए । बजारमा अभाव छ । किनभने सबै तेल भारत गइरहेको छ । फ्याक्ट्रीले भनेजत्तिकै तेल नदिँदा पनि बजार मूल्यमा असर परेको हो, उनले भने, निर्यात रोकिँदा यहाँ घटेको थियो । अहिले फेरि बढ्यो ।कृषि तथा पशुपन्छी विकास मन्त्रालयका अनुसार नेपालमा भटमास खेती २६ हजार हेक्टरमा गरिन्छ । वार्षिक करिब ३४ हजार ४३४ टन उत्पादन हुन्छ । तेलहन (तोरी, आलस, सनफ्लावर) खेती २ लाख ६१ हजार ४३२ हेक्टरमा हुन्छ । यसबाट वार्षिक २ लाख ७४ हजार ५ सय ४ टन उत्पादन हुन्छ । उक्त उत्पादन स्वदेशी उपभोक्तालाई पुग्दैन, जसकारण उद्योगीहरूले कच्चा पदार्थ क्रुड सोयाबिन र सनफ्लावर तेल अनि तोरीको कच्चा पदार्थ आयात गर्छन् । उनीहरूले ब्राजिल, अर्जेन्टिना, क्यानडा, अस्ट्रेलिया, युक्रेनलगायत मुलुकबाट कच्चा पदार्थ ल्याउने गरेका छन् । त्यसलाई रिफाइन गरेर पुनः भारत निर्यात गर्छन् । निर्यात गर्दा राम्रो मूल्य पाउने हुँदा व्यवसायीहरू त्यतातर्फ आकर्षित भएका हुन्, जसले गर्दा यहाँ बजारभाउमा असर गरेको फुयाँलले बताए । २०७७७८ मा ५३ अर्ब ३८ करोड ७८ लाख रुपैयाँको ४५ करोड २६ लाख २६ हजार ५ सय किलो भटमासको तेल कच्चा आयात भएको भन्सार विभागको तथ्यांक छ । आयातीत वस्तुमध्ये दोस्रो यो नम्बरमा छ ।२०७६७७ मा भने १८ अर्ब ७२ करोड ३६ लाख रुपैयाँको १९ करोड ९५ लाख ३६ हजार १ सय २६ किलो भटमासको कच्चा पदार्थ आयात भएको थियो । तथ्यांकअनुसार निर्यातमा भटमासको तेल पहिलो नम्बरमै छ । २०७७७८ मा ५३ अर्ब ६५ करोड १६ लाख रुपैयाँको २९ करोड ८० लाख ४३ हजार किलो भटमास तेल निर्यात भएको छ । जब कि अघिल्लो वर्ष १२ अर्ब ६९ करोडको निर्यात भएको थियो । मूल्यको विषय वाणिज्य आपूर्ति तथा उपभोक्ता संरक्षण विभागले हेर्छ । गुणस्तर भने खाद्य प्रविधि तथा गुण नियन्त्रण विभागले ल्याब परीक्षणमार्फत गर्नुपर्छ । तर यी विभाग सक्रिय नहुँदा मूल्यसँगै गुणस्तरमा पनि प्रश्न उठेको जानकारहरू बताउँछन् । यता खाद्य प्रविधि तथा गुण नियन्त्रण विभागका प्रवक्ता मोहन महर्जनले भने गुणस्तर परीक्षण गर्ने गरिएको दाबी गरे । वाणिज्य आपूर्ति तथा उपभोक्ता संरक्षण विभागका प्रवक्ता शिवराज सेढार्इंले पनि व्यवसायीसँग अनौपचारिक छलफल गर्दा अन्तर्राष्ट्रिय बजारमा मूल्यवृद्धि भएकै कारण मूल्य बढाउनुपरेको स्विकारे । तर यसबारे विभागले अध्ययन गरिरहेको उनको भनाइ छ ।"
विलासिताका वस्तु आयात निरुत्साहित गर्न सुझाव,"काठमाडौं (कास) आगामी मौद्रिक नीतिमा अनावश्यक र विलासिताका वस्तुको आयात निरुत्साहित हुने खालको नीतिगत व्यवस्था गर्न सांसदहरूले राष्ट्र बैंकलाई सुझाएका छन् । गत आर्थिक वर्षको ११ महिनामा शोधनान्तर स्थिति घाटामा गएकाले विदेशी विनिमय सञ्चितिमा हुने सक्ने दबाब घटाउन विदेशी मुद्राको अपव्यय रोक्ने खालको नीतिगत व्यवस्था गर्न संसद्अन्तर्गतको अर्थ समितिले राष्ट्र बैंकलाई सुझाएको हो । शोधनान्तर स्थिति घाटामा रहेको देखिएकाले अनावश्यक र विलासिताका वस्तुको आयात निरुत्साहित गरी विदेशी मुद्राको अपव्यय रोक्ने नीतिगत प्रबन्ध गर्ने, अर्थ समितिले दिएको सुझावमा भनिएको छ । कोभिड महामारीको प्रतिकूल प्रभावबाट शिथिल अर्थतन्त्रलाई चलायमान बनाई तीव्र आर्थिक वृद्धिको लक्ष्य हाासिल गर्न, राहत, सहुलियत र आर्थिक पुनरुत्थानका लागि ल्याइएका कार्यक्रम प्रभावकारी कार्यान्वयन हुने खालको नीतिगत व्यवस्था गर्न पनि अर्थ समितिले भनेको छ । घरेलु, साना, मझौला तथा ठूला उद्योग, पर्यटन, निजी शैक्षिक संस्था, यातायात, चलचित्र उद्योग तथा सञ्चारगृहमा कार्यरत श्रमिक तथा कर्मचारीको पारिश्रमिक भुक्तानी तथा व्यवसाय सञ्चालनका लागि स्थापित व्यावसायिक निरन्तरता कोषमा तोकिएको रकम समयमै जम्मा गरी प्रभावकारी रूपमा कार्यान्वयनमा ल्याउने, सुझावमा भनिएको छ, राष्ट्र बैंकबाट ५ प्रतिशत ब्याजदरमा प्रदान गरिँदै आएको कर्जा सुविधाका क्षेत्र र रकमको सीमा विस्तार गरी प्रभावकारी रूपमा कार्यान्वयनमा ल्याउने ।लघु, साना तथा मझौला उद्योग र व्यावसायिक कृषि, युवा उद्यम तथा वैदेशिक रोजगारीबाट फर्किएका व्यक्तिका लागि प्रदान गरिने सहुलियतपूर्ण कर्जाको क्षेत्र र सीमा विस्तार गरी प्रभावकारी कार्यान्वयनमा ल्याउन पनि अर्थ समितिले सुझाएको छ । युवा उद्यमीलाई स्टार्ट अप व्यवसायमा संलग्न हुन उत्प्रेरित गर्ने उद्देश्यले परियोजना धितो राखी एक प्रतिशत ब्याजदरमा २५ लाख रुपैयाँसम्म पुँजी कर्जा उपलब्ध गराउने कार्यक्रमलाई प्रभावकारी रूपमा कार्यान्वयन गर्ने, सुझावमा उल्लेख छ । शैक्षिक प्रमाणपत्र धितो राखी अधिकतम पाँच प्रतिशत ब्याजदरमा २५ लाख रुपैयाँसम्म सहुलियतपूर्ण कर्जा दिने, स्वदेशी उद्यमशीलता प्रवर्द्धन, निर्यात प्रवर्द्धन, आयात प्रतिस्थापन र रोजगारी सिर्जना हुने उत्पादनमूलक क्षेत्रमा कर्जा परिचालन गर्न मौद्रिक नीतिले प्राथमिकता केन्द्रित गर्न पनि राष्ट्र बैंकलाई सुझाइएको छ ।"
कोरोनाले मृतक १० हजार नाघे,काठमाडौं (कास) कोरोना संक्रमणबाट मृत्यु हुनेको संख्या शुक्रबार १० हजार नाघेको छ । थप २५ जनाको मृत्यु भएसँगै कुल मृतकको संख्या १० हजार १९ पुगेको हो । पछिल्लो २४ घण्टामा १५ हजार ६ सय ७५ जनाको पीसीआर र एन्टिजेन परीक्षण गर्दा ३ हजार ७ सय २९ जनामा संक्रमण पुष्टि भएको छ । १ हजार ८ सय ८५ जना निको भएका छन् । हाल सक्रिय संक्रमित ३४ हजार ९ सय ४२ अर्थात् ४९२ प्रतिशत छन् । आईसीयूमा ७ सय ३२ र भेन्टिलेटरमा १ सय ५८ संक्रमित उपचाररत छन् । पीसीआर र एन्टिजेन परीक्षणबाट संक्रमित हुनेको संख्या ७ लाख ७७ हजार ५ सय ८९ पुगेको छ ।
"एमबीबीएसमा दुई हजारलाई भर्ना, पाँच सयलाई छात्रवृत्ति","चिकित्सा शिक्षा आयोगले एकीकृत प्रवेश परीक्षाको नतिजा योग्यता क्रमअनुसार प्रकाशित गरेको जनाएको छ । परीक्षामा सामेल ११ हजार विद्यार्थीमध्ये ४ हजार ३ सय ९१ जनाको नामावली र न्यूनतम स्कोर १०० सम्म प्रकाशित छ । उक्त परीक्षाको नतिजा परीक्षार्थीले आफ्नो प्रोफाइलमा समेत हेर्न सकिने व्यवस्था गरिएको छ, हस्ताक्षरित नतिजामा भनिएको छ, प्रकाशित नतिजाउपर चित्त नबुझे पुनर्योग गर्न चाहेमा निवेदन पेस गर्न सकिनेछ । आयोगका सदस्यसचिव डिल्लीराम लुइँटेलका अनुसार एमबीबीएस अध्ययनका निम्ति २ हजार कोटा छ । तीमध्ये ५ सय जना जतिले छात्रवृत्ति पाउने स्थिति रहन्छ । विस्तृत वर्गीकरण गर्न बाँकी रहेको लुइँटेलले जनाए । कुल कोटाको छात्रवृत्ति सिटमध्ये ४५ प्रतिशत सिट आरक्षणमा जान्छ, आरक्षणमा विभिन्न समूह रहेको उल्लेख गर्दै उनले भने, आरक्षणभित्र सरकारी स्कुलबाट आएकालाई प्राथमिकता दिइन्छ । ५५ प्रतिशतचाहिँ मेरिटका आधारमा पढ्न पाउँछन् । विगतमा कक्षा ८ देखि १० सम्म सरकारी विद्यालय पढेकाले छात्रवृत्तिमा प्राथमिकता पाउँथे । यो पटकबाट नियमावली संशोधन गरी कक्षा ६ देखि १० सम्म सामुदायिक विद्यालय पढेकाले प्राथमिकता पाउने बनाइएको सदस्यसचिव लुइँटेलले जनाए ।"
जमैकाको क्लिन स्विप,"(टोकियो)  जमैकन धाविका एलेन थोम्पसनहेराहले टोकियो ओलम्पिक २०२० को स्प्रिन्टका तीनै विधामा स्वर्ण पदक जितेकी छन् । उनीसहित ब्रियना विलियम्स, सेलीआन फ्रेजरप्राइस र सेरिका ज्याक्सनको टिमले जमैकालाई शुक्रबार ४ गुणा १०० मिटर रिलेमा स्वर्ण दिलायो । यससँगै थोम्पसनले यो ओलम्पिकमा महिला स्प्रिन्टका तीनै विधामा सफलता हात पार्दै स्वर्णमा ह्याट्रिक पूरा गरिन् ।थोम्पसनहेराहले ओलम्पिक रंगशालामा गत शनिबार १०० मिटरमा ३३ वर्ष पुरानो ओलम्पिक रेकर्ड भंग गर्दै १०६१ सेकेन्डसहित स्वर्ण जितेकी थिइन् । उनले २०० मिटर दौडको उपाधि मंगलबार हात पारेकी थिइन् । पाँच वर्षअघि रियोमा भएको ३१ औं संस्करणमा पनि यी दुवै स्पर्धा जितेकी उनी ओलम्पिकमा यस्तो सफलता दोहोर्याउने पहिलो महिला हुन् । पुरुषतर्फ १०० र २०० मिटरको उपाधिमा जमैकाका उसेन बोल्टले यो उपलब्धि पूरा गरेका छन् ।चार गुणा १०० मिटर रिलेमा शुक्रबारको सफलतासँगै जमैकाले महिलातर्फ स्प्रिन्टका तीनै स्वर्ण जित्दै क्लिन स्विप गर्यो । यससँगै थोम्पसनहेराह ओलम्पिकको स्प्रिन्टमा स्वर्णको पहिलो ह्याट्रिककर्ता भइन् । रियो २०१६ मा रिलेमा थोम्पसनहेराह र फ्रेजरप्राइससहितको जमैकन टिमलाई अमेरिकाले रजतमा रोकेको थियो । यसपालि टोकियोमा भने जमैकालाई कुनै पनि टिमले उछिन्ने त के कडा चुनौती दिन सकेन । ट्र्याकमा जमैकन टिम ढुक्कसँग दौडिएको थियो ।यो स्पर्धामा टोकियो ओलम्पिकको चौधौं दिन थोम्पसनहेराहको ह्याट्रिक र जमैकाको स्वर्ण अपेक्षित पनि थियो । किनभने १०० मिटरका तीनै पदक जमैकन खेलाडीले जितेका थिए । थोम्पसनहेराहले स्वर्ण जित्दा बच्चाकी आमा फ्रेजरप्राइसले रजत र सेरिका ज्याक्सनले कांस्य हात पारेका थिए । फ्रेजर प्राइस २०० मिटरको फाइनल पनि पुगेकी थिइन् । तर, यसमा उनी चौथोमा सीमित भइन् । यसपल्ट तीन स्पर्धामा तीनै स्वर्ण जितेपछि २९ वर्षीया थोम्पसनहेराहको ओलम्पिकमा पदक संख्या ६ पुगेको छ । उनले रियोमा दुई स्वर्ण र एक रजत जितेकी थिइन् । बेइजिङ २००८ र लन्डन २०१२ मा १०० मिटरमा स्वर्ण जितेकी ३४ वर्षीया फ्रेजर प्राइसको पनि तीन स्वर्ण, चार रजत र एक कांस्यसहित ओलम्पिक पदक संख्या ८ पुगेको छ ।जमैकन टिमले ४१०२ सेकेन्डको राष्ट्रिय कीर्तिमान बनाउँदै रिलेमा स्वर्ण जितेको हो । सिजनकै उत्कृष्ट ४१४५ सेकेन्डमा दूरी पार गर्दै अमेरिकाले रजत र बेलायतले ४१८८ सेकेन्डसाथ कांस्य प्राप्त गरे ।इटालीको सनसनी कायमैपुरुषतर्फ ४ गुणा १०० मिटर रिलेमा इटालीले स्वर्ण जित्यो । व्यक्तिगत स्पर्धामा १ सय मिटर च्याम्पियन लेमोन्ट मार्सेल ज्याकोब्स, लोरेन्जो पटा, इसेओसा फोस्टिन र फिलिप्पो टोर्टुको टिमले बेलायती टिमलाई ००१ सेकेन्डले पछाडि पार्दै स्वर्ण जितेको हो । दिनको अन्तिम स्पर्धामा इटालीले ७५० सेकेन्डको राष्ट्रिय कीर्तिमानसहित रिलेमा सफलता पाएको हो । व्यक्तिगत २ सय मिटरका विजेता आन्द्रे डे ग्रेसप्रेरित क्यानडाले ३७७० सेकेन्डसाथ कांस्य प्राप्त गर्यो ।महिला ४ सय मिटरको स्वर्ण बहमासकी सौनाए मिलरउइबोले रक्षा गरिन् । २७ वर्षीया उनी यो स्पर्धामा रियो २०१६ मा पनि च्याम्पियन भएकी थिइन् । यसैमा डोमिनिक रिपब्लिककी म्यारिलेडी पाउलिनोले रजत जित्दा कांस्य प्राप्त गर्दै अमेरिकी धाविका एलिसन फेलिक्स ओलम्पिक इतिहासमै महिलातर्फ ट्र्याक एन्ड फिल्डमा सर्वाधिक पदक जित्ने खेलाडी भइन् । ४ सय मिटरमा हात पारेको कांस्य उनको ओलम्पिकमा दसौं पदक हो । ३५ वर्षीया उनले जमैकाकी मेर्लिन ओटेयको ९ पदकको कीर्तिमान तोडेकी हुन् । उनले ओलम्पिकमा ६ स्वर्ण, ३ रजत र १ कांस्य जितेकी छन् । उनलाई ४ गुणा ४०० मिटर रिलेमार्फत् यसैपालि ११ औं पदक जित्ने अवसर पनि छ ।इटालीकी एन्टोनेला पाल्मिसानोले २० किमि वाकिङमा स्वर्ण जितिन् । सन् २०२४ को ओलम्पिकबाट हटाइएको पुरुषतर्फ ५० किमि वाकिङमा पोल्यान्डका डेविड टोमलाले स्वर्ण कब्जा गरे । यो स्पर्धा उनी अन्तिम ओलम्पिक च्याम्पियन हुन् । महिलातर्फ ज्याभलिन थ्रोमा चीनकी लीउ सियिङले स्वर्ण हात पारिन् । पुरुषतर्फ ५ हजार मिटर दौडमा युगान्डाका जोसुआ चेप्तेगेइले १२ मिनेट ५८१५ सेकेन्डबाट स्वर्ण जिते ।केन्याकी फेथ किपयेगोनले पनि १५ सय मिटरको ओलम्पिक उपाधि रक्षा गरिन् । उनले ३ मिनेट ५३११ सेकेन्डमा दूरी पार गर्दै ३३ वर्ष पुरानो ओलम्पिक रेकर्ड तोड्दै रियोको सफलता दोहोर्याएकी हुन् । ३२ औं गृष्मकालीन ओलम्पिकको १५ औं दिन शनिबार महिला म्याराथनसहित एथलेटिक्समा सात स्पर्धामा पदक छिनोफानो हुनेछ ।"
नेपालभारत खेल्ने,काठमाडौं (कास) दक्षिण एसियाली फुटबल (साफ) च्याम्पियनसिप तयारीमा रहेको नेपाल र भारतका राष्ट्रिय टोलीले दशरथ रंगशालामा दुई अन्तर्राष्ट्रिय मैत्रीपूर्ण खेल खेल्ने भएका छन् । अखिल नेपाल फुटबल संघ (एन्फा) ले भदौ १७ र २० गते त्रिपुरेश्वरस्थित दशरथ रंगशालामा मैत्रीपूर्ण खेल हुने शुक्रबार जनाएको छ । एन्फा र अल इन्डियन फुटबल फेडेरेसनबीचको सहमतिमा मैत्रीपूर्ण खेल गरिन लागिएको हो । साफ च्याम्पियनसिप सेम्टेम्बर १५ देखि हुने पूर्वनिर्धारित तालिका छ । तर आयोजनास्थल भने निर्धारण भइसकेको छैन । जिम्मा पाएको बंगलादेशले हात झिकेपछि श्रीलंका र माल्दिभ्स पनि आयोजना दाबेदारका रूपमा आएका थिए । एन्फाले पनि साफ आयोजनाको प्रस्ताव आएको जनाएको छ । सरकारी स्वीकृति भएमा साफ गर्न सकिने एन्फाले बताउँदै आएको छ । नेपाल र भारतको सिनियर फुटबल टोली अहिलेसम्म १९ पटक आमनेसामने भएकामा भारत १३ पटक विजयी भएको छ । नेपालले पछिल्लोपल्ट सन् २०१३ को साफ च्याम्पियनसिपमा भारतमाथि २१ को जित रचेको थियो । सन् २०१५ को मार्चमा नेपालले भारतको आतिथ्यता गरेको थियो । २०१८ को फिफा विश्वकप छनोटअन्तर्गत भएको खेल गोलरहित बराबरीमा टुंगिएको थियो ।
गल्फकेल्मी सहकार्य,काठमाडौं (कास) अन्तर्राष्ट्रिय खेल सामग्री उत्पादक कम्पनी केल्मीले नेपाल गल्फ संघलाई प्रायोजन गरेको छ । केल्मीको नेपालको आधिकारिक बिक्रेता कामरु ट्रेडिङ प्रालिका प्रबन्ध निर्देशक प्रदीप न्यौपाने र गल्फ संघका अध्यक्ष टासी घलेले सम्झौता पत्रमा हस्ताक्षर गरेका छन् । सम्झौता ३ वर्षको रहने जनाइएको छ ।संघले आयोजना गर्ने प्रतियोगिता र नेपाली खेलाडीले राष्ट्रिय तथा अन्तर्राष्ट्रिय प्रतियोगितामा भाग लिनेक्रममा केल्मीको उत्पादन प्रयोग गर्नेछन् ।
"आँसुमा नुन, समुद्रमा नुन","मान्छेको रगत, पसिना, आँसु, मासु, पिसाब र वीर्य इत्यादि सबैमा पाइने एउटै साझा तत्त्व के हो ? यो दोस्रो वाक्य पढिसक्नुअघि नै तपाईंको मनमा उत्तर फिरिसकेको हुनुपर्छ नुन । हो, नुन नै त्यस्तो पदार्थ हो, जो जिब्रोबाट भित्र पसेपछि मान्छेको सम्पूर्ण शरीरमा फैलिन्छ, आफ्नो स्वादलाई दुरुस्तै राखेर ! अरू स्वाद पेटमा पुगेपछि बिलाउँछन्, नुनचाहिँ जीउभरि नै फैलिएर रजगज गर्छ । अरू प्राणी (मान्छेले पालेको बाहेक) नुन नखाने हुनाले तिनको जीउमा यसको बास हुने कुरै भएन । त्यसैले हुँदो हो, बाघले एक पटक मान्छेको रगत चाखेपछि अरू जनावर सिकार गर्ने रहरै गर्दैन, उसलाई मानिसकै रगत चाहिन्छ, किनभने यो नुनिलो हुनाले उधुमै स्वादिलो छ । मान्छेको जिब्रोमा नुनको जादु पहिलो पटक कहिले चल्यो होला ? त्यो कुन भाग्यमानी जिब्रो थियो, जसले करोडौं वर्षदेखि जमेर बसेको खल्लोपनालाई छिचोल्दै सेडियम क्लोराइड (नुनको रासायनिक नाम) लाई पहिलो पटक चाख्ने मौका पायो ? यस सम्बन्धमा ज्यादा तथ्य उजागर गर्ने इतिहास उत्खनन हुनै बाँकी छ । हालसम्म प्राप्त जानकारीले के संकेत गर्छ भने नवपाषाण युगका मानिसले पहिलो पटक नुन खान थालेका थिए । रोमानियाको नुन खानीमा सन् १९८४ देखि २००४ सम्ममा भएको उत्खननले संकेत गरेअनुसार, ८ हजार वर्षअघि मानव जिब्रोले नुनको स्वाद पाएको थियो (वेलर वलिभर, द अर्लियस्ट साल्ट प्रोडक्सन इन द वर्ल्ड, २००५) । त्यसपछि खानपानमा मानौं एक चमत्कार आयो । सहज अनुमान गर्न सकिन्छ, नुनले जीउमा उत्साह ल्यायो होला, पेटमा बढी भोक जगायो होला र व्यञ्जनको प्रकार बढायो होला । दुई पृथक् तत्त्व सोडियम र क्लोराइडको सम्मिलन हुँदा जे बन्छ, त्यस यौगिकलाई नुन भनिन्छ । सोडियम एक खनिज हो, जो सामान्यतया नुनबाटै शरीरले लिन्छ । हुन त केही वनस्पति, फलफूल र सागपातमा पनि यो थोरै मात्रामा पाइन्छ । तर, यति मात्रैले शरीरलाई चाहिने जति सोडियम नदिने हुँदा ज्यान दुरुस्त राख्न नुन नखाई सुखै छैन । लाखौं वर्षको उद्विकासको क्रममा मानव शरीर यस्तो विन्दुमा पुगेको छ, जसलाई बाँच्न अब सोडियम नभई हुन्न । त्यसैले नुन नखाएर मान्छे जति पनि बाँच्न सक्ला, तर नुनमा पाइने सोडियम नभई कत्ति पनि बाँच्न सक्दैन (पिएर्रे लास्जलो, साल्टः अ ग्रेन अफ लाइफ, २००२) । नुन नै सोडियमको सहज आपूर्तिकर्ता भएकाले यसको प्रयोग आठ हजार वर्षदेखि सबै देश, काल र संस्कृतिका मानिसले निरन्तर रूपले गर्दै आइरहेका छन् । मानव शरीर ससाना कोषहरूको बृहद् पुञ्ज हो । कोषहरू जीवन्त भएनन् र ती एउटै संगीतपूर्ण लयमा चलेनन् भने शरीर गल्छ । सोडियमको मूल काममध्ये एउटा हो यी कोषलाई जीवन्त राख्नु । विज्ञानको नियम नै हो, कुनै पनि काम हुनका लागि शक्ति चाहिन्छ । विज्ञानको भाषामा काम भन्नाले अर्थशास्त्रको जस्तो आम्दानी हुने क्रिया होइन, बरु वस्तुमा हुने चाल हो । निर्जीवमा गति ल्याउन कुनै बाह्य तत्त्वको शक्ति आवश्यक हुन्छ । यही शक्ति नै ऊर्जा हो । सजीव आफैं चाल अवस्थामा आउँछ, तर यसका लागि पनि चाहिने ऊर्जा नै हो, जो खानेकुराहरूबाट उपलब्ध हुन्छ । मानव शरीरले भोजनबाट निकालेको ऊर्जा शरीरका हरेक कोषसम्म पुर्याउने काम गर्छ रगतले । प्रकृतिले जीउभरि जालोसरि विच्छ्याएको नसामार्फत रगत कुदिरहेको हुन्छ । यसलाई एक रफ्तारमा कुदाइराख्न एउटा निश्चित चाप शरीरमा उत्पादन भइरहनुपर्छ । यस्तो चाप पैदा गर्ने काम पनि नुनले नै गर्छ । विश्व स्वास्थ्य संगठनले दिनमा बढीमा ५ ग्राम नुन शरीरका लागि आवश्यक भनेर मात्रा तोकिदिएको छ । किनभने, नुन साह्रै कम भयो भने रगतमा कम चाप हुन्छ, जसलाई हामी अल्प रक्तचाप भनेर बुझ्छौं । बढी हुन गयो भने जीउ फेरि उच्च रक्तचापको सिकार हुन पुग्छ । यसको मात्रा ठिक्क मिलाएर खानुमा नै स्वास्थ्य सन्तुलनको कुञ्जी छ ।नुनको अर्को महत्त्वपूर्ण काम हो मांसपेशीलाई खुम्चिने र तन्किने प्रक्रियामा सघाउनु । लामो समय अलिनो खाँदा जीउ ओइलाएजस्तो अनुभव गर्नुभएकै होला । स्नायु ग्रन्थिमा सञ्चार ल्याउनु नुनको अर्को मुख्य काम हो । त्यसैले, नुनको मात्रा कम भएका बेला जीउ मात्रै गल्दैन, मस्तिष्क नै लाटो भएजस्तो हुन्छ । यसले स्वादसँग मात्रै नभएर नुनको सम्बन्ध मानिसको स्वास्थ्यमै भएको देखाउँछ । कतिसम्म भने शरीरमा अत्यावश्यक सोडियमको सबभन्दा भरपर्दो स्रोत नुन खानुअघि र खाएपछिको मानिसको यौन चर्या, सन्तानोत्पादन र आयुमा ठूलो अन्तर आएको अनुसन्धानहरूले देखाएका छन् । नुनको प्रयोग नगर्ने फिरन्ते युगका मानिसको जनसंख्या, सन्तानोत्पादनको दर आजको जस्तो सघन र तिनको आयु आजको जस्तो लामो थिएन । यो नहुनुमा तिनको शरीरमा पर्याप्त मात्रामा सोडियम नहुनु नै हो । किनभने सोडियमको मात्रा कम भएका मानिसमा यौनेच्छा कम हुन्छ, बाँझोपन बढ्छ र बालबालिकाको स्वस्थ विकासमा बाधा पर्छ (बर्नार्ड एम मोइनर र टिलमन बी ड्रुक, अफ्रोडाइटी, सेक्स एन्ड साल्टफ्रम बटरफ्लाई टु म्यान, २००८) । युनानी सभ्यतामा प्रेम र सौन्दर्यकी देवी हुन् अफ्रेडाइटी, जसको जन्म नुनसँग जोडिन आइपुग्छ । होमरको समकालीन युनानी कवि हेसियडको कविताअनुसार, आकाशको देवता युरानस एक पटक रात परेपछि पृथ्वीकी देवी गैयासँग रतिराग गर्न थाल्यो । त्यसैबेला उनीहरूको छोरा क्रोनसले पिताको लिंग काटेर समुद्रमा फालिदियो । समुद्रको सेतो फिँजमा युरानसको काटिएको लिंगबाट एक परम सुन्दरीको जन्म भयो । तिनै सुन्दरी देवीको नाम हो अफ्रेडाइटी, जसको सौन्दर्य र मादकताको स्थान युनानका कुनै पनि देवीले लिन सकेका छैनन् । युनानीहरू नुनमा यौन र प्रजनन शक्ति दुवै छ भन्ने मान्थे । यसको प्रमाण काटिएको लिंगबाट पनि सेतो फिँज (नुन) समुद्रमा परेपछि परम सुन्दरी अफ्रेडाइटीको उत्पत्ति हुनु नै हो । रमाइलो के भने पछिल्लो वैज्ञानिक खोजले युनानी मान्यतालाई सत्य साबित गरिदिएको छ (बर्नार्ड अफ्रोडाइटी, सेक्स एन्ड साल्ट) । यसको सानो प्रयोग तपाईं आफ्नै जीवनमा पनि गर्न सक्नुहुन्छ । केही दिन नुन नखानुस्, तपाईंमा सहवासको इच्छा हुँदैन । इच्छा भइहालेछ भने पनि यौनाङ्गको क्षमतामा उल्लेख्य ह्रास आउँछ । चित्त शुद्ध गर्न (वा काम रागको पकडबाट छुटकारा पाउन) ब्रतका बेला नुन नखाने चलन बसेको कारण सायद यही हो । यस्तो प्रभावी भएकाले होला, पृथ्वीभरका मानिसले दिनहुँ खाने सयौं परिकारमा नुन मिलाइएको हुन्छ । अचार, तरकारीमा त यो केही अपवादबाहेक अनिवार्य रूपले हालिन्छ, आलुचिप्सदेखि चाउचाउसम्मका तयारी खाद्य पदार्थमा पनि स्वादका लागि नुनको प्रयोग हुन्छ । अमिलो तितौरामा पनि यो चिनीसँग ढेस्सिएर बस्छ, खुर्सानीले सिलौटामा पाउने प्रत्येक घाउमा यो नुनचुक छर्न हाजिर हुन्छ, दही र भोगटेको सम्मिलनमा पनि यो सुटुक्क बस्न आइपुग्छ । सबै स्वादहरूमा, सबै परिकारहरूमा र सबै मौसममा नुन समान ढंगले प्रयोगमा आउने हुँदा यसलाई बाह्रमासे स्वाद भने पनि हुन्छ । नुनिलो, अमिलो, गुलियो, पिरो, टर्रो र तीतो गरी संसारमा ६ स्वाद छन् । हरेक दिन ज्यादा खपत हुने स्वादचाहिँ निसन्देह नुनिलो नै हो । धनीगरिब, शिक्षितअशिक्षित सबैले दिनहुँ प्रयोग गर्ने हुनाले नै मानिसमा भएको आयोडिनको कमी पूरा गर्न नुनकै सहरा लिनुपर्यो पोषणविदहरूले । सन् ८० को दशकसम्ममा संसारभर दुई अर्ब मानिस आयोडिनको कमीका कारण अनेक शारीरिक कष्टको सिकार भइरहेका थिए । राष्ट्र संघले सन् १९९० मा एउटा घोषणा गर्यो, नुनमा आयोडिन मिसाएर मानव जातिलाई आयोडिनको कमीका कारण आइलाग्ने दुःखबाट मुक्त पार्ने । समग्र मानिसलाई आयोडिन खुवाउने यो सबभन्दा सस्तो र सजिलो तरिका थियो । नभन्दै दस वर्षको अन्तरालमा विश्वभर आयोडिनको कमीबाट हुने कष्टकर परिणामहरू हराए (म्याक नेइल, डोनाल्ड जुनिएर, इन राइजिङ द वर्ल्डस सआइक्यु, द सेक्रेट्स इन द साल्ट, २००६०) । नेपालमै पनि पछिल्ला दशकहरूमा गलगाणमुक्त जनसंख्या हुनुमा आयोडिन लिएर आउने यही नुनकै कमाल छ । धेरैको कानमा अचेल पनि साल्ट ट्रेडिङ कर्पोरेसनको आयो नुनको जिंगलमा बज्ने सांगीतिक धुन गुन्जिन पुग्छ विविध सन्दर्भमा । अतिले खती गर्छ भन्छन् । नुनका सन्दर्भमा पनि यो लागू हुन्छ । यति धेरै गुणकारी हुँदाहुँदै पनि ज्यादा प्रयोगका कारण शरीरमा चाहिनेभन्दा बढ्ता सोडियम थुप्रिन पुग्दा करोडौं मानिसमा उच्च रक्तचाप, मुटुको रोग र पत्थरीको समस्या देखिन पुगेको छ । विश्व स्वास्थ्य संगठनका अनुसार, बर्सेनि २५ लाख मानिसले बढ्ता नुन खानाले हुन गएको रक्तचाप र मुटुको रोगका कारण जीवन गुमाइरहेका छन् । अर्बौं रुपैयाँ उच्च रक्तचाप तथा मुटुको उपचारमा खर्च भइरहेको छ । नुनको मात्रा घटाउन सके धेरैको ज्यान र अथाह अर्थ जोगिन सक्ने भएकाले सन् २०२५ सम्म प्रतिव्यक्ति नुनको खपत ३० प्रतिशतले घटाउन सन् २०११ मै राष्ट्र संघका सदस्य राष्ट्रहरूले साझा प्रतिबद्धता पनि गरेका थिए । विश्व स्वास्थ्य संगठनले प्रत्येक वर्षजस्तो नुन कम खाने सुझाव दिन अनेक योजना विश्वभर चलाउँदै आएको छ । तर पनि, मानव जिब्रोले नुनको स्वाद घटाउन मानिरहेको छैन । टाढा किन जानु, नेपालकै उदाहरण हेरौं न । गत वर्ष देशीविदेशी ७ चिकित्सक तथा स्वास्थ्य क्षेत्रका अनुसन्धाताले तयार पारेको एक खोजमूलक लेख युरोपको प्रसिद्ध जर्नल रिसर्चगेट ले प्रकाशित गर्यो, जसमा नेपालीहरूले दैनिक कति नुन खान्छन् भन्नेबारे रमाइलो विवरण छ । हामी नेपाली नुन धेर खाँदो रहेछौं जर्नलमा प्रकाशित अनुसन्धान प्रतिवेदनका लेखकअनुसन्धातामध्येका एक डा भगवान कोइराला भन्छन्, यसले स्वतः थाहा लाग्छ, नुन धेरै खानेहरू उच्च रक्तचाप र मुटु रोगको सिकार छन् ।अध्ययनले नेपालीहरू औसतमा विश्व स्वास्थ्य संगठनले तोकेको मात्राभन्दा दोब्बर नुन दिनमै खाने गर्छन् भन्ने देखाएको छ । स्वास्थ्यमा मात्रै नभएर नुनको प्रभाव मानव समाज, इतिहास र सभ्यतामै निकै चर्को गरी पर्न गएको छ । नुनकै कारण युरोपमा ठूलठूला युद्ध भएको, रोमन साम्राज्यले कैंयौं देश कब्जा गर्न पुगेको र अमेरिकी स्वतन्त्रताको संग्राम लडिएका प्रमाण इतिहासमा सुरक्षित छन् । स्वाद र स्वास्थ्यमा यस्तो चर्को असर पार्ने नुनसँग मान्छेको हजारौं वर्षको सम्बन्ध छ । मानव जीवन र यसका सभ्यतासँग नुन कतिसम्म जोडिएको छ भने यो नहुँदा इतिहासका ठूला घटनाक्रम आधीअधुरै रहन पुग्छन् । अचेल मासु फ्रिजमा हालेर धेरै दिनसम्म राख्न सकिन्छ । फ्रिज नभएका दिनहरूमा मानिसहरू नुनको सहाराले मासुलाई लामो समयसम्म राख्ने गर्थे । नुनमा पाइने क्लोराइडले कुनै पनि पदार्थमा भएको पानी सुकाउने गर्छ । माछा वा मासुको डल्लोलाई नुनै नुनले छोप्दा मासुमा भएको पानी नुनले खाइदिन्छ । त्यसपछि मासु तुरुन्त सुक्न पुग्छ । सुकेको मासु नसड्ने हुँदा यसको आयु स्वतः बढ्ने नै भयो । यसरी सभ्यताको सुरुआततिर मानिसलाई खानेकुरा जोगाएर राख्न सघाउने एउटै पदार्थ थियो नुन, जसले हाम्रा पुर्खालाई भोकमरीबाट जोगाउन मद्दत पुर्यायो । दुई हजार वर्षअगाडि माछालाई नसडाईकन राख्न नुनको प्रयोग हुन थालेको देखिन्छ । पाँच सय वर्षअघिदेखि चिनियाँहरूले नुन हालेर ढुस्याएको भटमासको लेदो बनाउन नुनको सहारा लिए, जसका कारण यो निकै लामो समयसम्म खान सकिने गरी सुरक्षित रहन गयो । अचेल सोया सस भनेर विश्वभर फड्कारिने जिब्रोहरूमा पाँच सय वर्षदेखि चिनियाँले मिसाउन सुरु गरेको त्यही नुनिलो स्वाद छ । मानिसको जिब्रोलाई स्वादको जादु चखाएको सुरुआती शताब्दीहरूमा नुन अहिलेजस्तो सजिलै उपलब्ध थिएन । खपत बढी र आपूर्ति कम हुने भएपछि स्वादले मोहनी लगाएको नुनको ज्यादै ठूलो माग हुनु स्वाभाविक थियो । त्यसैले यो ज्यादै मूल्यवान हुन गयो । युरोपतिर त यसलाई सेतो सुनसम्म पनि भन्ने गरिन्थ्यो । अनुसन्धाताहरूको निचोड के छ भने अचेल तेल खानीको ठूलो मूल्य भएजस्तै तिनताक नुन खानीको महत्त्व थियो । बुल्गेरियामा पर्ने युरोपको सबभन्दा प्राचीन सहर सोल्निस्टामा भएको अर्को उत्खननले यही तथ्य पुष्टि गर्छ । वैज्ञानिकहरूका अनुसार, ७ हजार ५ सय वर्षअघि सोल्निस्टामा नुन उत्पादन कारखाना थियो र त्यस सहरका मानिस बाल्कन क्षेत्रमा नुन बेचेर खुबै समृद्ध बनेका थिए (थोमस एच मौघ, बुल्गेरियन्स फाइन्ड वल्डेस्ट युरोपियन टाउन, अ साल्ट प्रडक्सन सेन्टर, लस एन्जल्स टाइम्स२०१२) । चट्टानबाट कसले, कहिले र कहाँ पहिले नुन निकाल्यो भन्ने तथ्य अझै निर्विवाद रूपले स्थापित हुन सकेको छैन । तर, समुद्रको पानी सुकाएर नुन निकाल्ने काम भने चिनियाँहरूले गरेका थिए भन्ने लिखित इतिहास छ । तीन हजार वर्षअघि समुद्रको पानी माटाको भाँडामा राखेर उमाल्ने काम चिनियाँहरूले गरे । उनीहरू पानी तबसम्म उमाल्थे, जबसम्म त्यो सबै सुकेर भाँडामा नुन मात्रै बाँकी हुँदैनथ्यो । केही वर्षपछि चीनमा फलामे ताप्केमा पानी उमाली सुकाएर नुन बनाउने क्रम सुरु भयो । त्यसको हजार वर्षपछि रोमन साम्राज्यले समुद्रको पानीबाट नुन बनाउने पद्धति युरोपमा लगेको थियो । चीनमा सुरु भएको यही प्रविधि नै आज परिस्कृत रूपमा समुद्रबाट नुन निकाल्न प्रयोग गरिन्छ (मार्क कुर्लान्स्की, साल्ट ः अ वर्ल्ड हिस्ट्री, २००२) ।संसारका धेरै भागमा एकताका नुनलाई पैसाको रूपमा स्विकारिन्थ्यो र यसैको विनिमियम गरी व्यापार चलेको थियो । इटलीको सलारियामा झैं धेरैतिर नुन मार्गको विकाससमेत भएको थियो चार हजार वर्षअघि । खासगरी नुनका दुई मुख्य स्रोत छन्, सोडियम क्लोराइडको चट्टानी खानी र समुद्रको पानी । केही दशकअघिसम्म नेपालमा भोटतिरबाट ल्याइने चट्टानी नुनको प्रयोग ज्यादा थियो । बूढाहरूको स्मृतिमा अहिले पनि यो ढिकेनुन भनेर सम्झनामा थपक्क बसेको छ । अचेल ज्यादातर ढिकेनुन गाउँतिर गाईवस्तुलाई खुवाउन प्रयोग गरिन्छ । कुनै समय समुद्र वा सरोवर सुक्यो भने लाखौं वर्षपछि त्यो एक नुनिलो चट्टानका रूपमा देखा पर्न जान्छ । यही चट्टान नै ढिके नुनको स्वरूप हो । ढिकेनुन अक्सर सेतो स्फटिकजस्तो आकारमा पाइन्छ । तर, सोडियम र क्लोराइडको मात्रामा घटबड हुँदा हरियो, नीलो, पहेंलो इत्यादि अनेक रङहरूमा पनि नुन उपलब्ध हुन्छ, जसलाई खानभन्दा बढी सजावटको प्रयोजनमा प्रयोग गरिन्छ । नुनको सम्बन्ध शासन र कर्मचारी संयन्त्रसँग पनि उत्तिकै पुरानो छ । रोमन सम्राटले नुन किन्न आफ्ना सिपाहीलाई निश्चित पैसा दिन थाले ज्यालाका रूपमा । ल्याटिनमा ज्यालालाई स्यालरियम भनिन्छ, जो साल्टबाट बनेको हो । अचेल तलबबापत सबैले भन्दै आएको स्यालरी यही स्यालरियमबाट बनेको हो । यसको सोझो अर्थ के भने हामीले तलब भनेर बुझ्दै आएको रकमको शीर्षक खासमा नुन हो । घुमन्ते मानवले नुन बोक्नकै लागि ऊँटलाई घरपालुवा बनायो । नुनकै कारण स्पेनविरुद्ध उसका उपनिवेश देशहरू बेल्जियम, लक्जम्बर्ग र नेदरल्यान्डले युद्ध गरे । नुन खानीकै कारण पोल्यान्डले आफ्नो साम्राज्य खडा गर्न सक्यो । नुनको व्यापारिक मार्गकै कारण म्युनिखजस्तो प्रसिद्ध सहरको जन्म भयो । गान्धीले स्वतन्त्रता भारतको संग्राम नुन आन्दोलनबाटै थालेका थिए । (पिएर्रे लास्जलो, साल्ट ः अ ग्रेन अफ लाइफ, २००२) । नेपाली हृदयले गर्दै आएको नुनको सोझो ले पनि सायद नुन किन्न पैसा दिने पद्धतिलाई नै संकेत गर्छ । आठ हजार वर्षमा नुन मानिसको रगत, पसिना, आँसु, पिसाब, वीर्य इत्यादि सबैतिर पसेको छ । यसले हाम्रो हृदय जितेको छ । त्यसैले यो धेरै खाँदा हृदयाघात हुने लक्षणहरू देखिन्छ, देखिइरहेको छ । खानाबाहेक चिकित्सामा पनि नुनको प्रयोग व्यापक छ । भनिन्छ, जिब्रोमा स्वाद छाड्नु अतिरिक्त १४ हजार काममा नुन संलग्न छ । दाँत दुख्दा मनतातो पानीमा कुल्ला गर्न होस् कि जुकालाई रगत छदाएर मार्न होस्, मानिस नुनकै प्रयोग गर्छन् । जसरी संसारका सबै भान्छामा नुन पुगेको छ, त्यसै गरी अभिव्यक्त भएका सबै भाषाहरूमा यसले उखान पनि हालिमागेको छ । झोक्राएको मानिसलाई तुलना गर्नुपर्यो भने नुन खाएको कुखुरा जस्तो भन्ने चलन सबै नेपाली संस्कृतिमा छ । कुनै कुराको अनुभव नभई त्यसलाई नपत्याउनु भन्नुपर्दा कंगोलीहरू नचाखी नुन नकिन्नु भन्छन् । अनावश्यक काम गर्नुको अर्थ छैन भन्नलाई इटालेलीहरू नुन र सल्लाह नमागी नदिनू भन्छन् । काँडाको टुप्पामा नुन अड्याउन जति कठिन छ उति नै कठिन छ प्रेममाथि विजय पाउन भन्ने अमेरिकी उखानले प्रेमलाई बुझ्ने मनुष्य हृदय दुर्लभ भएको संकेत गर्छ । पृथ्वीका अनेक विचारशील मानिसले पनि नुनका सम्बन्धमा घतलाग्दा अभिव्यक्ति दिएका छन् । युनानी दार्शनिक पाइथागोरसले नुनलाई सूर्य र समुद्रको सहोदर सन्तान भनेर अर्थ्याएका छन् । रहस्यदर्शी कविलेखक खलिल जिब्रान भन्छन्, नुनमा कुनै अनौठो पवित्रता हुनैपर्छ, किनभने यो हाम्रो आँसुमा पनि छ र छ समुद्रमा पनि । राम्रोसँग नचिनी कसैलाई नपत्याउनू भन्ने उपदेश दिन सिसोरो भन्ने गर्थे, सँगै बसेर धेरै नुन नखाइन्जेल कसैलाई विश्वास नगर्नू ।"
चक्रव्यूहबाट फर्किएका शरद छेत्री,लेखक साहित्यकार शरद छेत्रीकी छोरी हुन् ।
तःकैदेखि कोरोनासम्म,"हैजा झिँगा मार्नेलाई पदक काठमाडौंमा छेरपटी (हैजा) को ठूलो महामारी फैलियो । प्रत्येक टोलमा ४५ जना हैजाका बिरामी हुन्थे । हैजाकै कारण चन्द्रशमशेरकी रानीको पनि मृत्यु भएको भनिन्छ । त्यही बेला काठमाडौं नगरपालिकाले झिँगा मार्ने अभियान सञ्चालन गरेको थियो । सत्यमोहन भन्छन्, धेरै झिँगा मार्नेलाई पदककै घोषणा गरिएको थियो । पाटनमा खानेपानी सुधार गरियो । हैजाको उपचार गर्न सन् १८९० मा वीर अस्पतालको शाखाको रूपमा हैजा अस्पताल नै स्थापना भयो । अहिले त्यो अस्पताल सहिद शुक्रराज ट्रपिकल तथा सरुवा रोग, टेकुका नामले परिचित छ ।देवीदेउता रिसाएका कारण हैजाको महामारी आयो भन्ने विश्वास गरिन्थ्यो । पाटनमा चारैतिर भैरव छन् । नेवारहरू समय्बजी (माछा, मासु, चिउरा, अण्डा, भटामास, लसुन, साग, जाडरक्सी इत्यादि परिकार) बनाएर देवतालाई चढाउँथे । भजनकीर्तन चल्थ्यो । खोप धेरै पछि मात्रै आयो । पढ्न तथा कामका लागि बाहिर जानुपर्दा टाइफाइड र हैजाको खोप अनिवार्य लगाउनुपर्थ्यो । त्यसबेला आफूले पनि खोप लगाएको सत्यमोहन सुनाउँछन् ।बुइचा अर्थात् सलह सत्यमहोनले देखेभोगेको सम्झिरहने विपत्ति हो बुइचा अर्थात् फौजीकीरा सलहको । हजारौं फट्यांग्रा दिउँसै आउँथे ठूलो झुन्डमा कालो बादलले आकाशै ढाकेझैं । सलहले भेटेजत्तिका हरियो वनस्पतिका पात र डाँठ खाइदिन्थे । सम्पूर्ण बालीनाली सखाप बनाएर भोकमरी सिर्जना गर्ने अवस्था आएपछि सलहलाई छोपेर घ्याम्पोमा संकलन गरी राखिन्थ्यो । सलहलाई हाँडीमा भुटेर सहरका चोकचोकमा बिक्रीमा राखिन्थ्यो । मंगलबजारमा भुटेको सलह किनेर खाएको अनुभव सत्यमोहनसँग छ । ल ल लविसं १९९० को भूकम्पपछि टुँडिखेलमा गएर रात बिताएको अनुभूति छ सत्यमोहन जोशीको, उनी १३ वर्षका थिए । विशाल खुला टुँडिखेलबाट चारतिर अग्ला हिमाल मज्जैले देखिन्थे । उसबेला टुँडिखेल अहिलेको दशरथ रंगशालादेखि रानीपाखेरीसम्म फैलिएको थियो । भूकम्प गएको बेला जोशी मीनपचासको बिदा मनाइरहेका थिए, महाराजगन्जमा थियो डेरा । भूकम्पलगत्तै उनले देखे, आफूअगाडिका रूख नाचेजस्तो गरी हल्लिएको । लगत्तै भुइँ पनि नराम्ररी हल्लिन थालेको थियो । उनले देखे लाजिम्पाटदेखि नक्साल र डिल्लीबजारका भत्केका घर । धूलो उडेर पूरै सहर ढाकेको थियो । चारैतिर रोएको आवाज सुनिन्थ्यो । पाटनको आफ्नो घर फर्कंने क्रममा जोशीले जताततै ध्वस्त भएका संरचना मात्रै देखे । उनकै घर पनि भत्किएको थियो । ०७२ सालको भूकम्पका बेला दिउँसो पत्रिका किन्न घरबाहिर निस्केका सत्यमोहनले एक्कासि १९९० को भूकम्प सम्झे । उसैगरी जमिन हल्लिएको थियो । तर, ०७२ मा उनले ठूलो क्षति बेहोर्नुपरेन । सय वर्ष बाँच्नुको ठूलो महत्त्व छ । शतायुका जोशीसँग छन् अनेक ठूला घटनाका अनुभवअनुभूति ! मस्तिष्कमा खाँदाखाँद छन् पुराना महामारीका दिन । अब यस्तो अनुभव अरू कसैले कसरी गर्नु !"
नागबेली उपनिवेश,"खुंखारहरुको हातबाट नदीको बागडोर खोसेर उसैका हातमा थमाइदिन मेरो हृदयबाट आगोको एउटा नदी त बग्छ, बग्छ ।"
"एक पन्छी, एक कल्पना","सन् २०१२१३ मा म युनिभर्सिटी अफ इलिनोए एट सिकागोमा फेलोको रुपमा नेपालको शिक्षाराजनीतिबारे अनुसन्धान गरिरहेको थिएँ । यसक्रममा मैले खास गरी राणाकालको उत्तरार्द्धका गोरखापत्रका अंकहरुको माइक्रोफिल्म केलाइरहेको थिएँ । गोरखापत्रका एकदुई सामग्रीमा गोपालसिंह नेपालीको नाउँ देख्दा म अलि अचम्ममा परेको थिएँ । ए, मानवशास्त्री गोपालसिंह त ठूलै कवि पनि रहेछन् मलाई त्यतिखेर लागेको थियो । पछि, समयको हिसाब गर्दा मिल्न आएन र खोजीपस्दा यी छुट्टै गोपालसिंह नेपाली रहेछन्, अनि भारतमा सुविख्यात रहेछन् भन्ने थाहा लाग्यो । म साहित्यको विद्यार्थी होइन, न गतिलो पाठकै हुँ । तसर्थ, मैले उनीजस्ता साहित्यसर्जकबारे नसुन्नुनजान्नु कुनै ठूलो विषय थिएन । तर, यसो बुझील्याउँदा साहित्यबारे चासोखाँचो राख्नेहरु नै पनि उनीबारे खासै जानकार पाइनँ । त्यसैले गोपालसिंहबारे खोजीपसेर केही लेख्नुपर्ला भन्ने मलाई लागिरह्यो, तर कहिल्यै त्यतातिर समय खर्चन सकिन । यसबीच गएका तीन वर्षमा पहिले ध्रुवचन्द्र गौतम (कान्तिपुर कोसेलीमा) र पछि रामेश कोइरालाले (नयाँ पत्रिकामा) कवि गोपालसिंहबारे लेख्नुभयो । उहाँहरुका लेखपछि मैले गोपालसिंहबारे लेख्ने विचारै त्यागिदिएको थिएँ । तर, हालैका दिनमा पुराना छापाअभिलेख केलाउने क्रममा अरु केही सामग्री हात लागे, जसले गोपालसिंह र उनका भाइ बमबहादुर सिंहबारे थप जानकारी दिन्थे । यही क्रममा मैले कवि तीर्थराज वन्तसँग भेट हुँदा गोपालसिंहको प्रसंग उप्काएँ । उहाँसँग गोपालसिंहका तीनवटा पुस्तक रहेछन्, जुन मैले अध्ययनका लागि सापटी लिएँ । ती पुस्तकमध्ये पन्छी का अन्तिम पातामा उनको छोटो जीवनवृत्त छापिएको रहेछ, जुन नेपाली साहित्यका पाठकका लागि रूचिपूर्ण हुनेछ भन्ने लाग्यो । र, अनुवाद गरेँ । गोपालसिंहको यो जीवनवृत्तमा मूलतः उनले भारतमा बिताएको जीवन र उनको सृजनाट्राजेक्टोरीबारे वर्णन छ । नेपाली भाषामा पनि कविता कोर्थे, गोपालसिंह । उनीप्रति नेपालीहरुको र उनको नेपालनेपालीप्रति पनि उस्तै मायामोह थियो । उनको गद्य कविताको संग्रह कल्पना १९९२ सालमा नेपाली भाषा प्रकाशिनी समितिबाट बालकृष्ण समले छापेका थिए । उनी र उनका भाइको नेपालनेपालीसँग जोडिएका प्रसंगबारे पछि चर्चा गरौंला, अहिलेलाई भने पन्छी (१९६४) मा छापिएको मुंशी विजयकुमार सक्सेनाले लेखेको उनै सुविख्यात कवि गोपालसिंह नेपालीको जीवनवृत्त पढौं । लोकरञ्जन"

शीर्षक,विवरण
"५ वर्षअघि ७ खर्ब ऋण, अहिले १७ खर्ब","मन्त्री शर्माले भूकम्पबाट प्रभावित अर्थतन्त्र विस्तारै सकारात्मक दिशातर्फ अघि बढिरहेको अवस्थामा कोभिड१९ महामारीले पुनः शिथिल बनेको बताए । अघिल्लो सरकारले बजेट कार्यान्वयन क्षमतासँग मेल नखाने गरी प्रचारात्मक ढंगले बजेटको आकार वृद्धि गरेको आरोप पनि अर्थमन्त्री शर्माले लगाए । आर्थिक वर्षको अन्तिम महिनामा उल्लेख्य खर्च हुने गरेबाट वित्तीय अनुशासन कायम रहन नसकेको तथा बजेटको प्राथमिकता र कार्ययोजनाअनुरूप खर्च हुन नसकेको देखिन्छ, उनले भने, यसकारण सरकारी खर्च बढ्दै गए पनि चालु खर्चको तुलनामा पुँजीगत खर्च बढ्न नसकेको हो । विगतको सरकारले कोषको अवस्थामा ध्यान नदिई काम गर्दा बजेटप्रतिको विश्वसनीयतामा ह्रास आएको, विनियोजित रकम खर्च हुन नसक्दा अपेक्षित उपलब्धि हासिल नभएको र बजेटभन्दा बाहिर गएर स्रोत सुनिश्चितता सहमति दिइएकाले जनविश्वास गुम्दै गएको उनले आरोप लगाए । उदाहरणका लागि सडक पूर्वाधारतर्फ झन्डै ३ खर्ब रुपैयाँको र रेल पूर्वाधारतर्फ ५७ अर्ब रुपैयाँ विनियोजन बाहिरको स्रोत सुनिश्चितताको दायित्व बाँकी रहेको छ, उनले भने । यस्तै, आर्थिक वर्ष २०७७७८ मा संघीय सरकारको कुल खर्च ११ खर्ब ८० अर्ब रुपैयाँ छ । त्यसमध्ये पुँजीगत खर्च १९३५ प्रतिशत मात्र छ । आर्थिक वर्ष २०७४७५ मा संघीय सरकारको कुल खर्च १० खर्ब ८७ अर्ब रुपैयाँ थियो । जसमध्ये पुँजीगत खर्च २४९ प्रतिशत थियो । आर्थिक वर्ष २०७४७५ को कुल खर्चमा चालु खर्चको अनुपात ६४१ प्रतिशत रहेकोमा आर्थिक वर्ष २०७७७८ मा उक्त खर्च ७२१ प्रतिशत पुगेको छ, श्वेतपत्रमा भनिएको छ ।आर्थिक वर्ष २०७७७८ मा पुँजीगत खर्चका लागि विनियोजित रकमको ६४७ प्रतिशत मात्र खर्च भएको छ । यस्तो खर्च आर्थिक वर्ष २०७३७४ मा पुँजीगत खर्चतर्फ विनियोजित रकमको ६६९ प्रतिशत, आर्थिक वर्ष २०७५७६ मा ७६९ प्रतिशत र आर्थिक वर्ष २०७६७७ मा ४६३ प्रतिशतमा थियो ।सरकारले आर्थिक वर्षको अन्त्यमा ठूलो रकम खर्च हुने गरेको पनि देखिएको छ । जसअनुसार विगत पाँच आर्थिक वर्षमा खर्चको विश्लेषण गर्दा असार महिनामा भएको औसत खर्च कुल खर्चको २३१० प्रतिशत छ । आर्थिक वर्ष २०७३७४ मा कुल खर्चको २७७४ प्रतिशत रकम असार महिनामा खर्च भएको थियो । आर्थिक वर्ष २०७७७८ को असार महिनामा त्यस्तो खर्च २२२३ प्रतिशत रहेको उल्लेख छ । सरकारको सञ्चित घाटा निरन्तर बढ्दै गएको पनि अर्थमन्त्री शर्माले बताए । २०७४ चैतमा तत्कालीन सरकारले जारी गरेको श्वेतपत्रमा उक्त आर्थिक वर्षको अन्त्यमा कोष ४८ अर्बले सञ्चित घाटामा रहेको जनाइएको थियो । त्यसपछिका वर्षमा पनि सञ्चित घाटामा सुधार आएन, झन् बढ्दै गयो । जसअनुसार आर्थिक वर्ष २०७६७७ मा यस्तो घाटा २ खर्ब १६ अर्ब र आर्थिक वर्ष २०७७७८ को अन्त्यमा १ खर्ब ४३ अर्ब रुपैयाँ रहेको पनि अर्थमन्त्री शर्माले बताए । देशमा अझै पनि १८७ प्रतिशत नागरिक गरिबीको रेखामुनि रहेका छन् । कोभिड महामारीबाट आर्थिक गतिविधि र रोजगारीमा आएको संकुचनका कारण गरिब र सीमान्तकृत समूह सबैभन्दा जोखिममा परेको छ, उनले भने, कोरोना महामारीको दोस्रो लहरले गरिबी र बेरोजगारीको संख्या थप बढ्ने देखिएको छ । राष्ट्रिय ध्वजावाहक नेपाल वायुसेवा निगमलाई सरकारको जमानीमा वित्तीय संस्थाबाट ऋण उपलब्ध गराई नयाँ जहाज खरिद गरिएको थियो । तर व्यवस्थापकीय अक्षमताका कारण व्यापार प्रवर्द्धन हुनुको सट्टा वित्तीय अवस्था झन् कमजोर भई ऋणको दायित्व बढ्दै गएको पनि सरकारले आरोप लगाएको छ ।अघिल्लो सरकारले राष्ट्रिय गौरवका आयोजनाको निर्माण र रूपान्तरणमा पनि राम्रो काम गर्न नसकेको आरोप सरकारले लगाएको छ । यस्ता आयोजनाहरूको कार्यान्वयनमा समस्याहरूको निरन्तरता देखिएको छ । वित्तीय प्रगतिको हिसाबले पनि आर्थिक वर्ष २०७७७८ मा राष्ट्रिय गौरवका आयोजनामा विनियोजित रकमको ५८ प्रतिशत मात्र खर्च हुन सकेको छ । यी आयोजनाहरूमध्ये कुनै पनि आयोजना पूर्वनिर्धारित समय तथा लागत एवम् गुणस्तरीय रूपमा सम्पन्न हुन सकेनन्, अर्थमन्त्रीले भने । समस्याहरूको सही विश्लेषण नहुँदा मेलम्ची खानेपानी जस्तो राष्ट्रिय महत्त्वको आयोजनामा पनि प्रतिकूल प्रभाव परेको सरकारले बताएको छ । आयोजना कार्यान्वयनमा रहेका विविध कमजोरीका कारण माथिल्लो तामाकोसी जस्तो बहुप्रतीक्षित आयोजना पनि उद्घाटनपछि तत्काल बन्द गर्नॅपरेको अवस्था छ, अर्थमन्त्री शर्माले भने । राजस्व संकलन र परिचालनमा पनि अघिल्लो सरकार चुकेको आरोप अर्थमन्त्री शर्माले लगाए । देशको राजस्व मूलतः आयातमा आधारित रहेकाले बढ्दा राजस्व बढ्ने र घट्दा राजस्व घट्ने प्रवृत्ति छ । विगत केही वर्षदेखि जीडीपीको अनुपातमा कुल राजस्व परिचालन बढ्दै गएको भए तापनि आम्दानी दिगो नहुँदा राजस्व परिचालनमा दिगोपना कायम हुन नसकेको अर्थमन्त्री शर्माले बताए । आर्थिक वर्ष २०७७७८ मा कुल राजस्व ९ खर्ब ३८ अर्ब रुपैयाँ संकलन भएकोमा, संघीय राजस्व ८ खर्ब २९ अर्ब संकलन भएको देखिन्छ । यो रकमले चालु खर्च धान्नसमेत पर्याप्त नभएको अर्थमन्त्रीले बताए । आर्थिक वर्ष २०७३७४ को जीडीपीको अनुपातमा कुल राजस्व परिचालन १९८ प्रतिशत थियो । आर्थिक वर्ष २०७७७८ मा उक्त अनुपात २२० प्रतिशत छ । आर्थिक वर्ष २०७३७४ मा संकलित कुल राजस्वमध्ये भन्सार बिन्दुबाट संकलित राजस्वको अंश ४१ प्रतिशत रहेकामा आर्थिक वर्ष २०७७७८ उक्त अनुपात ४४७ प्रतिशत छ, अर्थमन्त्री शर्माले भने, उपभोग तथा आयातमा आधारित राजस्वलाई उत्पादनमुखी राजस्व प्रणालीमा रूपान्तरण गर्दै फराकिलो दायरा भएको, चुहावटरहित, सरल, सबल र दिगो बनाउने गरी स्रोत परिचालन गर्दै जानुपर्ने आवश्यकता छ ।अन्तर्राष्ट्रिय विकास सहायता परिचालनमा पनि अघिल्लो सरकार चुकेको आरोप अर्थमन्त्री शर्माले लगाए । वैदेशिक सहायता परिचालनबाट प्रभावकारी नतिजा हासिल गर्न नसकिएको स्थितिमा वार्षिक बजेटको आकार कृत्रिम रूपमा बढाउनमा समेत यसलाई प्रयोग गरिएको देखिन्छ, उनले भने । आर्थिक वर्ष २०७३७४ मा वैदेशिक सहायताको अनुमान ३ खर्ब २७ अर्ब गरिएकोमा १ खर्ब ४९ अर्ब अर्थात् अनुमानको ४५६ प्रतिशत मात्र प्राप्त भएको थियो । आर्थिक वर्ष २०७७७८ मा वैदेशिक सहायतातर्फ करिब ३ खर्ब ६० अर्बको अनुमान रहेकोमा १ खर्ब ६३ अर्ब अर्थात् ४५ प्रतिशत प्राप्त भएको सरकारले जनाएको छ । आर्थिक वर्ष २०७८७९ को विनियोजन अध्यादेशमा वैदेशिक सहायताको स्रोत अनुमान ३ खर्ब ७३ अर्ब रुपैयाँ गरिएको छ, अर्थमन्त्री शर्माले भने, जुन अघिल्लो आर्थिक वर्षको वास्तविक खर्चको २ सय २९ प्रतिशतले बढी हुन आउँछ । वैदेशिक सहायता परिचालन गर्दा पर्याप्त मात्रामा तयारी गरी परियोजनाहरूको गहन विश्लेषण गर्नॅपर्ने मान्यता रहे पनि सोको प्रभावकारी कार्यान्वयन नभएको उल्लेख गरिएको छ । साथै अनुत्पादक क्षेत्रमा समेत सहायता परिचालन हुँदा वैदेशिक सहायताको प्रभावकारिता बढ्न नसकेको स्पष्ट गरिएको छ । वैदेशिक सहायताको प्रभावकारिता अभिवृद्धि गर्न विकास साझेदार तथा सरकार दुवै पक्षले संयुक्त प्रयास गर्नॅपर्ने आवश्यकता औंल्याइएको छ । तीन आर्थिक वर्षमा औसत उपभोक्ता मूल्यवृद्धिदर ५ प्रतिशतको रहेकोमा आर्थिक वर्ष २०७७७८ को ११ महिनामा औसत ३६ प्रतिशत छ । यद्यपि पछिल्लो समयमा आर्थिक गतिविधिमा हुँदै गरेको विस्तार तथा अन्तर्राष्ट्रिय बजारमा पेट्रोलियम पदार्थमा भएको मूल्यवृद्धिका कारण मुलुकमा समग्र मूल्यवृद्धि उच्च दरले बढ्ने जोखिम देखिएको पनि श्वेतपत्रमा उल्लेख छ । कोभिड१९ महामारीका कारण उपभोग तथा आर्थिक गतिविधि सुस्त भएकाले २०७६७७ मा आयातमा उल्लेख्य कमी आएबाट शोधानान्तर स्थिति २ खर्ब ८२ अर्बले बचतमा थियो, सरकारले श्वेतपत्रमा भनेको छ, तर, आयातमा उच्च विस्तार एवम् सेवा आयमा संकुचनलगायत कारण आर्थिक वर्ष २०७७७८ को एघार महिनामा शोधानान्तर स्थिति १५ अर्ब १५ करोडले घाटामा छ । बढ्दो आयातले मुलुकको विदेशी मुद्रा सञ्चितिमा पनि असर परेको सरकारले उल्लेख गरेको छ ।"
स्वास्थ्य सामग्री खरिदको छानबिन गरेर देखाउन ओलीको चुनौती,"बोल्ने क्रममा उनी पटकपटक आक्रोशित पनि भए । आफूलाई प्रधानमन्त्रीबाट हटाउन गरिएको प्रयासलाई जाली मुद्दा भन्दै उनले यो विषय दोहोर्याइरहे । प्रधानमन्त्री देउवाले विश्वासको मत लिएपछि पहिलो पटक प्रतिनिधिसभामा उपस्थित भएर मन्तव्य राखेका उनले भने, अपवित्र, अनुचित, असंवैधानिक, असामयिक, अलोकतान्त्रिक गठबन्धनले प्रधानमन्त्रीको पद खोसेको हो । त्यसलाई अदालतले साथ दियो । विश्वमा अदालतबाट प्रधानमन्त्री भएको नयाँ नजिर कायम भयो । ओली प्रधानमन्त्री भएका बेला औषधि खरिद, वाइडबडी, यतीलाई सस्तोमा सरकारी जग्गा भाडा, सञ्चारमन्त्रीको ७० करोड घूस डिल गरेको काण्डलगायत काण्डैकाण्ड सार्वजनिक भएका थिए । सार्वजनिक भएका कुनै पनि काण्डले निकास पाएको थिएन । तर, उनले मन्तव्यका क्रममा प्रतिनिधिसभामा भने, म भ्रष्टाचार गर्दिनँ, अरूलाई पनि भ्रष्टाचार गर्न दिन्नँ भन्दा धेरै ठूलो असजिलो भयो होला । त्यसैले अपवित्र गठबन्धन बने । प्रधानमन्त्री ओलीले सत्ता गठबन्धनकको साझा न्यूनतम कार्यक्रममा रहेको स्वास्थ्य सामग्री खरिदमा भएको अनियमितता छानबिन गर्ने प्रसंग उल्लेख गर्दै चुनौतीका शैलीमा भने, अलि अगाडिदेखि छानबिन गर्नुस् है ।मिलिजुली खानका लागि बनेको सरकारबाट जनताका समस्या समाधान नहुने ठोकुवा पनि उनले गरे । सरकार गठन हुनासाथ भूमिहीन सुकुम्बासीमाथि बन्चरो चलाइयो, यसबाट प्रस्ट भयो यो सरकार कसको हो भनेर, ओलीले भने । आफ्नै दलका सांसदहरूले समेत देउवालाई समर्थन गरेकोमा आक्रोश पोख्दै ओलीले गठबन्धनका नेताहरूका लागि अहिले दसैं आएको पनि भन्न भ्याए । सम्माननीय प्रधानमन्त्रीज्यू, मेरै पार्टीका केही मान्छेहरू पाउँला र खाउँला भनेर यहाँको पछि कुदेका छन्, ओलीले देउवालाई इंगित गर्दै भने, तिनीहरूलाई मन्त्री दिनुस् न, किन विलम्ब गर्नुभएको ? ओलीले आफ्ना पार्टीका सांसदहरूलाई मन्त्री बनाउन अनुरोध गरेपछि बैठकमा देउवा यताउता हेरेर हाँसेका थिए । ओलीले मन्त्री खानलाई आफ्नो पार्टीका मान्छे हिरिकहिरिक भएको बताए । रोस्ट्रममा उभिएर दुई हात जोड्दै उनले भने, प्लिज, पछिपछि हिँडेका छन् । पछि त लगाइसक्नुभयो । कुद्याछन्, कुद्याछन् । फ्याँफ्याँ, फ्याँफ्याँ गर्या छन् । मन्त्री खान पाऊँ भनेका छन् । चाकडी गरेका छन्, फेरि दुई हात जोड्दै देउवालाई भने, मन्त्री दिनुस् प्लिज, दिनुस्, मेरो दलमा अलिकति घाटा भए पनि सहुँला बुझौंला । माओवादी अध्यक्ष पुष्पकमल दाहाल र एमाले वरिष्ठ नेता माधव नेपालप्रति लक्षित गर्दै उनले कसैको व्यक्तिगत इच्छा पूरा गर्न आफूले गलत सम्झौता नगरेको दाबी गरे । मेरो नीतिले कसैलाई धक्का परेको होला । मेरो लोकप्रिय कामले पार्टीभित्रै कतिपयलाई छाती पोलेर पीडा भएको उनीहरूको अभिव्यक्तिबाट पनि देख्न सकिन्छ, ओलीको कटाक्ष थियो । संसद्ले बिजिनेस नपाएर साता दस दिनमा मात्र बैठक बस्ने गरेको उनको गुनासो थियो । तर, ओली नै प्रधानमन्त्री भएका बेला संसद्ले २०७७ साउनदेखि एक वर्षभन्दा बढी समय कुनै पनि बिजिनेस पाएको थिएन । पहिलो पटक पुनःस्थापित प्रतिनिधिसभामा ओली एक पटक पनि उपस्थित भएनन् । सभामुखसँग परामर्शसमेत नगरी अधिवेशन अन्त्य गर्दै आएका ओलीले दुई पटक त संसद् नै विघटन गरेका थिए । राज्य सञ्चालन गर्दा अपनाउनुपर्ने संयम र अनुशासनमा आफू सधैं सजग रहेको भन्दै उनले विगत पनि कोट्याए । समृद्ध नेपाल र सुखी नेपालीको उद्देश्य लिएर हिँडेका बेला आफूमाथि निकै ठूलो प्रहार भएको उनको आरोप थियो । ममाथि गालीगलौज भयो, निकै ठूलो प्रहार भएको छ, तर त्यसले केही फरक पर्दैन, उनले भने । आफू सरकारमा हुँदा प्रतिपक्षसँग सम्मानपूर्ण व्यवहार र अभ्यास गरेको दाबी पनि उनले गरे । उनले पूर्वाग्रह, प्रतिशोध, संयमहीनता र पक्षधरता जस्ता शासकीय दुर्गुणबाट अलग राख्नुपर्छ भन्नेमा आफू दृढ रहेको समेत भने । उपयुक्त ठाउँमा उपयुक्त व्यक्तिको छनोट गर्नुपर्ने भन्ने मेरो मान्यता थियो । राज्य सञ्चालनको स्थानमा नातावाद र कृपावाद हुनुहुँदैन । काम गर्दै जाँदा प्रधानमन्त्री भएको हुँ, प्रधानमन्त्री हुन जन्मिएको पनि होइन, उनले भने, म ६४ वर्षको उमेरसम्म त प्रधानमन्त्री थिइनँ, भइयो । गत जेठ ७ गते मध्याह्न पत्रकार सम्मेलन गरेर आफ्नो समर्थनमा बहुमत सांसद नपुग्ने भएकाले नयाँ प्रधानमन्त्रीका लागि बाटो खुला गरेको बताएका ओलीले साँझ फेरि प्रधानमन्त्रीका लागि राष्ट्रपतिसमक्ष निवेदन दिएका थिए । प्रधानमन्त्रीमा रहिरहन उनले प्रतिनिधिसभा विघटन गरेपछि पनि गत जेठ २२ मा जनता सामाजवादी पार्टीका २० मध्ये १० जनालाई मन्त्री बनाएका थिए । सत्तामा छँदा प्रधानमन्त्रीमा बसिरहन पटकपटक संविधान मिचेको दोष पनि बोके । सर्वोच्च अदालतले संविधान मिचेको भन्दै उनले दुई पटक गरेको प्रतिनिधिसभा विघटन उल्ट्याएको थियो । तर, उनले प्रधानमन्त्री हुन जालझेल तिकडम र गठबन्धन नगर्ने र नगरेको दाबी गरे । उनले यो पनि भने, पहिले पनि मैले भनेको थिएँ । फेरि पनि भन्छु । सुनिराखे हुन्छ, म असाधारण जनमत लिएर मूलढोका र मूलबाटो फेरि प्रवेश गछुर्, उनले ठोकुवा गरे । एक महिना बित्दा पनि सरकारले पूर्णता पाउन नसकेको र आगामी १५ महिना पनि आँगनमा नाच्दानाच्दै जाने टिप्पणी पनि उनले गरे । बधाई खाँदाखाँदै र भोटोको फेरमा समातेर नाच्दानाच्दै जाने भयो, तपार्इंहरूको माया लाग्छ, ओलीले सत्तापक्षलाई भने ।उनले प्रतिपक्षलाई धम्क्याएर राष्ट्रिय सहमति नहुने भन्दै सरकारको न्यूनतम साझा कार्यक्रमलाई बाटोमा बाँडेको कागजको संज्ञा दिए । अहिले अस्ति सडकमा एउटा कागज वितरण गरेको देखें । त्यस कागजमा राष्ट्रिय सहमतिका जस्ता कुरा पनि लेख्नुभएछ । प्रतिपक्षलाई गाली गरेर, सत्तोसराप गरेर राष्ट्रिय सहमति हुन्छ ? उनले सोधे । सत्ता गठबन्धनले सार्वजनिक गरेको साझा कार्यक्रममा प्रतिनिधिसभा विघटनबारे उल्लेख भएको विषयप्रति उनले असन्तोष व्यक्त गरे । उक्त कार्यक्रममा विघटनलाई प्रतिगामी, अलोकतान्त्रिक, सर्वसत्तावादी भनिएको छ । यसप्रति उनले आक्रोश पोखे । प्रतिगामी भनेको त सम्माननीय प्रधानमन्त्रीज्यू यहाँले बुझाउनुभएको बेलालाई भनिन्छ । ओलीको यो भनाइमा एमालेका सांसदहरूले लामो समय टेबुल ठोकेका थिए । देउवा प्रधानमन्त्री भएका बेला १९ माघ २०६१ मा राजाले शक्ति हातमा लिएका थिए ।पूर्वप्रधानमन्त्री ओली सर्वोच्च अदालतप्रति पनि आक्रामक देखिए । अदालतले दायरा मिचेर निर्णय गरेको बताउँदै उनले भने, लोकतान्त्रिक व्यवस्थामा आआफ्नो दायरा मिच्न कसैले हुँदैन । मलाई प्रधानमन्त्रीबाट हट्नुपरेकोमा किञ्चित चिन्ता छैन । तर अदालतको यो फैसला इतिहासले गर्ने खरो मूल्यांकनबाट उम्कन सक्दैन ।"
तुइन घटना अनुसन्धानमा भारतको 'असहयोग,"धामी महाकालीमा बेपत्ता भएकै भोलिपल्ट साउन १६ मा दार्चुला प्रशासनले अनुसन्धानका लागि पिथौरागढका जिल्लाधिकारी आनन्द स्वरूपलाई पत्र पठाएको थियो । त्यही दिन घटनाको छानबिन गरी संलग्नलाई कारबाही गर्नुपर्ने भन्दै बेपत्ता व्यक्तिको परिवार र स्थानीयले प्रशासनमा ज्ञापनपत्र बुझाएका थिए । त्यसको भोलिपल्ट गृहले सहसचिव गौतमको नेतृत्वमा नेपाल प्रहरीका सुदूरपश्चिम प्रदेश प्रमुख डीआईजी पुरुषोत्तम कँडेल, राष्ट्रिय अनुसन्धान विभागका अनुसन्धान निर्देशक हुतराज थापा, सशस्त्र प्रहरीका एसएसपी सुरेशकुमार श्रेष्ठ र जिल्ला प्रशासन कार्यालय, दार्चुलाकी सहायक प्रमुख जिल्ला अधिकारी भट्ट सम्मिलित छानबिन समिति गठन गरेको थियो । समितिले साउन १९ मा खलंगा पुगेर काम थालेको थियो । समितिले साउन २१ मा तुइन भएको भारततर्फको ठाउँ गस्कुको निरीक्षण गरेको थियो । साउन २२ मा नेपालतर्फ मालाघाट पुगेको समितिले साउन २३ र २४ मा खलंगामा बसेर समीक्षा गरेको थियो । घटनाको छानबिन जारी छ, प्रमाण संकलनको काम अझै सकिएको छैन, दार्चुलाकी सहायक प्रजिअ भट्टले भनिन् । बेपत्ता धामीका परिवारले राज्यबाट उचित राहत र संरक्षण आवश्यक रहेको जनाएको छ । छानबिन समितिसमक्ष पनि यसबारे कुरा राखिएको जयसिंहका भाइ नरेन्द्रसिंह धामीले बताए ।"
लुम्बिनीमा सत्तापक्षबाटै अधिवेशन बहिष्कारको धम्की,"(रूपन्देही)  लुम्बिनी प्रदेशमा विशेष अधिवेशनबाट विपक्षी गठबन्धनले सरकार गठनको तयारी गरेपछि अप्ठ्यारोमा परेको सत्तापक्ष आन्तरिक तयारीमा जुटेको छ । प्रदेशको विशेष अधिवेशन रोक्ने एमालेको निवेदनमा सर्वोच्च अदालतले सुनुवाइ नगरेपछि सत्तापक्ष मंगलबार दिनभरि छलफलमा जुट्यो । मुख्यमन्त्री शंकर पोखरेलले अविश्वासको प्रस्तावको सामना, विशेष अधिवेशन बहिष्कार वा राजीनामा के गर्ने भन्ने विषयमा छलफल गरेका थिए । मंगलबार दिनभरि नै केन्द्र र प्रदेशका एमाले नेतासँग छलफल गरेका भए पनि निष्कर्ष निस्केन । विपक्षी गठबन्धनका ३४ प्रदेशसभा सदस्यले सरकारविरुद्ध साउन १९ गते तेस्रो पटक अविश्वास प्रस्ताव दर्ता गर्दै विशेष अधिवेशन माग गरेका हुन् । प्रदेश प्रमुख अमिक शेरचनले उक्त मागअनुसार आजका लागि विशेष अधिवेशन आह्वान गरेपछि त्यसलाई रोक्नका लागि मुख्यमन्त्री पोखरेल २२ गते काठमाडौं पुगेका थिए । विशेष अधिवेशन रोक्न माग गर्दै प्रदेशसभा सदस्य लीला गिरीमार्फत दर्ता गराइएको रिट मंगलबारका लागि पेसी तोकिएको थियो । तर सर्वोच्चले सुनुवाइ नै नगरी हेर्न नभ्याइने सूचीमा राखिदिएपछि मुख्यमन्त्री पोखरेल थप संकटमा परेका हुन् । सरकार संविधानको धारा १६८ को उपधारा १ अनुसार एकल दलको बहुमतमा गठन भएकाले मुख्यमन्त्रीविरुद्ध २ वर्षसम्म संविधानअनुसार अविश्वास प्रस्ताव ल्याउन नमिल्ने दाबी सरकारको छ । वैशाख ६ गते नेकपा माओवादी केन्द्रले समर्थन फिर्ता लिएपछि मुख्यमन्त्रीले वैशाख १९ गते बिहान राजीनामा दिएर विशेष अधिवेशन अन्त्य गरिदिएका थिए । अधिवेशन छलेर एमालेको एकल बहुमत दाबी गर्दै सोही दिन दिउँसो तत्कालीन प्रदेश प्रमुख धर्मनाथ यादवबाट मुख्यमन्त्रीमा नियुक्त हुन सफल भएका थिए । यस पटकको विशेष अधिवेशन पनि अदालतको सहाराबाट छल्ने मुख्यमन्त्रीको प्रयास सफल नभएपछि अल्पमतमा रहेका पोखरेल सत्ताबाट बाहिरिने देखिएको छ । सर्वोच्चले सत्तापक्षको रिट सुनुवाइ नगरी बाटो खोलिदिएपछि विपक्षी गठबन्धन बुधबार नै प्रदेशसभाको विशेष अधिवेशनबाट बहुमतसिद्ध गरेर सरकार गठनको प्रक्रियामा लागेको छ । तर, सत्तापक्षीय एमाले अलमलमै छ । सरकारका मन्त्री, प्रमुख सचेतक, सचेतक र संसदीय दलका उपनेतासमेत अन्योलमा छन् । सबै मुख्यमन्त्री पोखरेलकै निर्णयको पर्खाइमा छन् । एमालेका एक नेताका अनुसार मंगलबार बिहान काठमाडौंबाट बुटवल आएका मुख्यमन्त्रीले दिउँसोदेखि छलफल तीव्र पारेका थिए । प्रमुख सचेतक भूमीश्वर ढकाल, मन्त्री र एमालेका केही नेतासँग के गर्ने भन्ने छलफल गरे पनि कुनै निर्णय नलिएको र संसदीय दलकै बैठकपछि राजीनामा दिने वा विशेष अधिवेशन बहिष्कार गर्ने निर्णयमा पुग्ने एक नेताले बताए । मुख्यमन्त्रीज्यू सायद केन्द्रीय नेतासँग पनि सल्लाह लिँदै हुनुहुन्छ होला, उनले भने, अहिले नै केही भन्नुभएको छैन । मुख्यमन्त्री पोखरेलले लिने निर्णय नै अन्तिम निर्णय हुने भएकाले आफूहरूले धेरै सोधीखोजी नगरेको उनले बताए । तर बहुमत जुटाउन सक्ने सम्भावना नदेखिए राजीनामा दिनु नै उपयुक्त हुने उनको सुझाव छ । प्रमुख सचेतक ढकालले पनि विशेष अधिवेशनमा सत्तापक्ष अनुपस्थित हुने सम्भावना रहेको बताए । उनले प्रदेशसभा सचिवालयबाट अहिलेसम्म विशेष अधिवेशनबारे कुनै जानकारी नआएको दाबी गरे । हामीलाई त अहिलेसम्म विशेष अधिवेशन र त्यसको कार्यसूचीका विषयमा कुनै जानकारी छैन, उनले भने, एजेन्डा नै जानकारी नभएपछि कसरी सहभागी हुने ? नेकपा माओवादी केन्द्र, नेपाली कांग्रेस, जनता समाजवादी र राष्ट्रिय जनमोर्चाको गठबन्धन बनाएका विपक्षी दलले भने विशेष अधिवेशनबाट बहुमत जुटाएर माओवादी केन्द्रका कुलप्रसाद केसीलाई मुख्यमन्त्री बनाउने तयारीमा छन् । लुम्बिनी प्रदेशका ८७ सदस्यमध्ये कारबाही र राजीनामा प्रकरणपछि ८० सदस्य छन् । बहुमतका लागि ४१ सदस्य आवश्यक पर्नेमा विपक्षी गठबन्धनमा माओवादी केन्द्रका सभामुखसहित १९, कांग्रेसका १९, जसपाका ३ र राष्ट्रिय जनमोर्चाका १ गरी ४२ जना छन् । सत्तापक्षमा एमालेका ३८ सदस्य मात्र छन् । नेपाली कांग्रेसका मुख्य सचेतक फकरुद्दिन खानले गठबन्धनका तर्फबाट केसी मुख्यमन्त्री हुने निश्चित भएको बताए । हामीले यसअघि गरेको सहमतिअनुसार नै माओवादी केन्द्रका नेता केसी मुख्यमन्त्री बन्नुहुनेछ, उनले भने, सरकार गठनको अन्य प्रक्रियामा पनि मंगलबार छलफल भएको छ । उनले सत्तापक्ष विशेष अधिवेशनमा उपस्थित नभए पनि बहुमत सदस्य उपस्थितिका आधारमा विशेष अधिवेशनको प्रक्रिया अघि बढ्ने बताए । माओवादी केन्द्रका मुख्य सचेतक तुलाराम घर्तीले पनि विशेष अधिवेशन विपक्षीले माग गरेको र विपक्षीले नै प्रस्ताव पेस गर्ने भएकाले सत्तापक्ष उपस्थित नभए पनि केही फरक नपर्ने बताए । हामीले बहुमत सावित गर्ने हो, त्यही तयारीमा छौं, उनले भने, सरकार आउँछआउँदैन भन्ने सरोकारको विषय नै होइन । सरकार पक्ष आएर आफ्ना कुरा राख्न खोजे सभामुखले समय दिनुपर्ने उनले बताए । प्रदेशसभा सचिवालयका सचिव दुर्लभकुमार पुनले विशेष अधिवेशन आज दिउँसो १ बजेका लागि आह्वान भएकाले तोकिएकै समयमा बस्ने बताए । विशेष अधिवेशन जुन कुराका लागि माग भएर आह्वान भएको हो, त्यही मात्र विषय हुने भएकाले कार्यपरामर्श समितिले निर्णय गर्नु नपर्ने पनि उनले जनाए । सबै सदस्यलाई विशेष अधिवेशन आह्वान भएको सूचना मोबाइलमार्फत पुगेको छ, उनले भने, अन्य कार्यसूची केही छैन । सचिवालय स्रोतका अनुसार सभामुख पूर्णबहादुर घर्तीले बुधबार नै अविश्वास प्रस्तावमा छलफल गराएर सरकार गठनको प्रक्रियामा लैजाने तयारी गरेका छन् । यसैबीच, सत्तापक्षबाट विपक्षी गठबन्धनका सांसद बेपत्ता हुने वा प्रलोभनमा पर्ने त्रासले सोमबार कपिलवस्तुको राजापानी रिसोर्टमा राखिएका सांसदहरूलाई मंगलबार लुम्बिनीमा सारिएको छ । लुम्बिनीको लुम्बिनी बुद्ध गार्डेनमा गठबन्धनका ४१ जना सदस्यलाई राखिएको हो । माओवादी नेता सुदर्शन बरालले लुम्बिनी क्षेत्रको भ्रमण र छलफलका लागि सजिलो होस् भनेर सबै सदस्यलाई एकै स्थानमा राखिएको बताए । विशेष अधिवेशनका विषयमा सामूहिक छलफल र पर्यटकीय क्षेत्रको प्रवर्द्धन गर्ने उद्देश्यले सबै जना लुम्बिनीमा जुटेका हौं, उनले भने, गठबन्धनका ४१ सांसदज्यूहरू एकैढिक्का हुनुहुन्छ, तलमाथि हुने कुनै सम्भावना छैन । सत्तापक्षबाट अपहरणको जति प्रयास भए पनि गठबन्धनको संख्या तलमाथि नहुने उनको दाबी छ ।"
"४९०४ संक्रमित थपिए, ३५ को मृत्यु",काठमाडौं (कास) पछिल्लो २४ घण्टामा झन्डै ५ हजार कोरोना संक्रमित थपिएका छन् । १९ हजार १ सय २३ जनाको पीसीआर र एन्टिजेन परीक्षण गर्दा ४ हजार ९ सय ४ जनामा संक्रमण पुष्टि भएको छ । सोही अवधिमा ३५ जनाको मृत्यु र २ हजार १ सय १५ जना निको भएका छन् । नयाँ संक्रमित फेला पर्ने क्रम दिनहुँ बढिरहेको छ । सोमबार ३ हजार ६ सय ५१ र आइतबार २ हजार ५ सय ४८ जना संक्रमित थपिएका थिए । हाल सक्रिय संक्रमित ३७ हजार ३ सय ३२ अर्थात् ५१८ प्रतिशत रहेको स्वास्थ्य मन्त्रालयले जनाएको छ । आईसीयूमा ७ सय ६१ र भेन्टिलेटरमा १ सय ७६ संक्रमित उपचाररत छन् । होम आइसोलेसनमा ३३ हजार ९ सय ८५ र संस्थागत आइसोलेसनमा ३ हजार ३ सय ४७ जना छन् ।
हेलम्बुमा अझै रोकिएन बाढीको विध्वंस,"(सिन्धुपाल्चोक)  हेलम्बु गाउँपालिकाको चनौटे बजारस्थित रातो पुल मेलम्ची बाढीले बगाएयता यस क्षेत्रका स्थानीयलाई रातदिन चैन छैन । हेलम्बु गाउँपालिका१ स्थित सेमेसिदाङ हिमशृंखलाको काख भेमाथाङ चौरबाट सोहोरिएर आएको लेदोसहितको बाढीले केही समययता दिनहुँजसो घरटहरालगायतका संरचना बगाइरहेको छ । भेमाथाङको डरलाग्दो संरचना देख्दा तर्सिएका हेलम्बु१ मेलम्चीघ्याङका ६१ वर्षीय दाबा ह्योल्मो दिनभर आफ्नो गाउँबाट हिँडेर चोक्पु खोला आइपुग्दा निकै थाकेका थिए । त्यहाँको पुल र सडक बाढीले बगाएपछि सम्पर्क जोड्न हेलम्बु गाउँपालिकाले प्राविधिक अध्ययन सकेर आइतबार तुइन सञ्चालनमा ल्याए । कहिले सकिएला यो बाढीको दुःखको शृंखला ? कतिन्जेल यसरी हामी घण्टौं हिडिरहनुपर्ने हो ? सोमबार तुइनबाट खोला तरेपछि ह्योल्मोले प्रश्न गरे । हेलम्बुको चनौटे बजार जोड्ने मोटरबेल पुलसहित बाढीले तटीय भेग सबै ध्वस्त तुल्याएयता हेलम्बुसहित मेलम्ची नगर र पाँचपोखरी थाङपाल गाउँपालिकाको केही वडा नाकाबन्दीमा परेका छन् । हेलम्बुको मात्रै साबिक हेलम्बु, मेलम्चीघ्याङ, खार्चुङ, घ्याङुल, तार्केघ्याङ, सर्कथली, शेर्माथाङ, तिम्बु पाल्चोकजस्ता दुई दर्जन गाउँबस्ती सडक र सञ्चारबाट पूरै अलग्गिएका हुन् । चनौटेको रातो मोटरबेल पुल बाढीमा बगेपछि पर्यटकीय गन्तव्य हेलम्बु कर्णालीको विकट गाउँजस्तै बनेको छ, ह्योल्मोले भने । बाढीका कारण हेलम्बुका स्थानीय र मेलम्ची खानेपानी आयोजनाका कर्मचारी गरी ५ जनाले ज्यान गुमाए । अझै २० जना बेपत्ता छन् । बाढीले त्यस क्षेत्रका ४ वटा पक्की पुलसहित ७ झोलुंगे पुल बगायो भने २ हजार ५ सय परिवार घरबारविहीन बने । आफन्त बेपत्ता हुनु र गुमाउनुको पीडा त छँदै छ, आफ्नै थातथलोबाट विस्थापित हुनुपर्दा निकै दुःख लागेको छ, हेलम्बु६ चालिसे गाउँकी पार्वती भण्डारीले दुखेसो गरिन् । हेलम्बु गाउँपालिका१ का अध्यक्ष मिङमार ह्योल्मोले चनौटेको पुल बगेपछि संकट थपिएको बताए । यहाँको तटीय क्षेत्रमा बाढीले केही बाँकी राखेको छैन, उनले भने । हेलम्बु अध्यक्ष निमाग्याल्जेन शेर्पाले अस्थायी रूपमा आवतजावतका लागि चोक्पु खोलामा तुइन हालेको बताए । उनका अनुसार हेलम्बुको थापाचौर भूमेश्वरी क्षेत्र र चनौटे कार्कीटोल पाल्चोक क्षेत्रमा तुइन जोड्न प्राविधिक अध्ययन भइसकेको छ । गर्भवती, सुत्केरी, वृद्धवृद्धा र बिरामीलाई अस्पताल पुर्याउन हेलिकप्टरको विकल्प छैन्, उनले भने । हेलम्बुबाट मेलम्ची बजार र काठमाडौं जोड्न वैकल्पिक कच्ची सडक बनाइएको उनले बताए । चिसोपानी हुँदै कुटुम्साङ, घोप्टेघ्याङ पाटीभन्ज्याङ र चित्रे शेरा गरी काठमाडौ जोड्ने करिब ४० किलोमिटरका दुइटा वैकल्पिक सडक बनाइएको हो । त्यहाँबाट एम्बुलेन्समार्फत बिरामी लैजाने रुट छ । तर अन्य इमर्जेन्सी परे हेलिकप्टर नै चाहिन्छ, उनले भने ।यसैबीच, ३७ जनाको ज्यान जाने गरी जुगल गाउँपालिका२ लिदीमा खसेको पहिरोबाट विस्थापित परिवारले करिब एक वर्षपछि अस्थायी आवास पाएका छन् । विस्थापित परिवारका लागि नेपाली सेनाले जुगल१ बासखर्कमा ३१ वटा घर, ७ वटा शौचालय, हेल्थ पोस्ट, क्यान्टिन र स्नान गृह बनाइदिएको हो । आइतबार सेनाको २६ नं वाहिनी अड्डाका वाहिनीपति विष्णु राउतले पीडित परिवार, जिल्ला विपद् व्यवस्थापन समिति र स्थानीय विपद् व्यवस्थापन समितिलाई आवास हस्तान्तरण गरे । वडाध्यक्ष प्रताप लामाका अनुसार आवास निर्माणका लागि गाउँपालिकाको प्रकोप व्यवस्थापन कोषबाट ५८ लाख २ हजार ४९, विभिन्न संघसंस्था र व्यक्तिबाट २० लाख २६ हजार ६ सय ८६ रुपैयाँ सहयोग आएको छ ।"
पुनःस्थापना पर्खंदै बौद्धिक अपांगता भएकाहरू,"(काठमाडौं)  कमाइबिनाको डेरा बसाइ र दुई छोराको भरणपोषण गर्न सजिलो छैन तृष्णा थापालाई । कमाइ गर्नु पनि कसरी ? ८ वर्षका कान्छो छोरा राम्ररी हिँडडुल गर्न, बोल्न, खान, खेल्न जान्दैनन् । स्मरणशक्ति पनि कमजोर छ । उसको हेरचाह गरिदिने कोही भए काम गर्न, जेठो छोराको पढाइ र घर खर्च जोहो गर्न पाउँथें भन्ने उनलाई लागिरहन्छ । एकताका छोरालाई आवासीय सुविधासहित लालनपालन गर्ने र पढाउने विशेष विद्यालय खोजिन् पनि । तर जति खोजें पनि पाइनँ, उनले दुःखेसो पोखिन्, त्यस्तो विद्यालयबारे थाहा पाए मलाई खबर गरेर सहयोग गर्नु न है, आर्थिक कमजोरीले साह्रै गाह्रो भएको छ । तृष्णाको घर नेपालगन्ज हो । माइती ललितपुरमा बस्छन् । उनको परिवार भने १५ वर्षदेखि ललितपुरको कुसुन्तीमा कोठा भाडामा बस्दै आएको छ । यसअघि बेलाबखत नेपालगन्ज आउजाउ हुन्थ्यो । श्रीमान् पनि साथमै थिए । कान्छो छोरो जन्मिएपछि उनीहरूको सम्बन्ध चिसिँदै गयो । उनकै कारण अपांगता भएको छोरा जन्मिएको भन्दै श्रीमान्ले बारम्बार दुःख दिन्थे । ४ वर्षअघि तृष्णाका श्रीमान् दोस्रो बिहे गरेर नेपालगन्जतिरै बस्न थाले । त्यसयता आफन्त र साथीभाइको सहयोगले घर धान्दै आएकी उनको दैनिकी सहज छैन । तृष्णाको परिवारजस्ता पूर्ण अशक्त, अपांगता, अति अशक्त, अपांगता, अटिज्म, डाउनसिन्ड्रोम, बौद्धिक अपांगता भएका व्यक्तिका लागि सरकारले पन्ध्रौं योजना (आर्थिक वर्ष २०७६७७ देखि २०८०८१ सम्म) मा शिक्षा, स्वास्थ्य सुविधासहितको पुनःस्थापना सेवा उपलब्ध गराउने रणनीति तयार पारेको छ । अपांगता भएका व्यक्तिको अधिकारसम्बन्धी ऐन, २०७४ अनुसार पुनःस्थापना भन्नाले अपांगता भएका व्यक्तिलाई समाजमा सक्रिय जीवन निर्वाह गर्न सक्षम हुने गरी चिकित्सकीय सेवा, जीवनोपयोगी सीपमूलक तथा व्यावसायिक तालिम, सहायक सामग्री, औषधि उपचार, नियमित परामर्श सेवा, शैक्षिक तथा आर्थिक सहयोग र बसोबासका लागि आवास उपलब्ध गराउनु हो ।तर रणनीति बनाएको २ वर्ष बितिसक्दा पनि पुनःस्थापनाको कार्यक्रम सरकारको वार्षिक नीति तथा कार्यक्रममा समावेश नभएको बौद्धिक अपांगताका अभिभावकको महासंघ, नेपालका अध्यक्ष राजु बस्नेतले बताए । विपन्न, आर्थिक रूपमा कमजोरहरूलाई खानलाउनकै समस्या हुन्छ, उनीहरूमाथि राज्यको दायित्वबोध गराउन पन्ध्रौं योजनामा जसोतसो समावेश गरायौं तर अहिलेसम्म नीति तथा कार्यक्रममा सम्बोधन नहुँदा योजनामै सीमित छ, उनले भने । पछिल्लो जनगणनाअनुसार देशभर कुनै एक वा बढी प्रकारको अपांगता भएका व्यक्तिहरूको संख्या ५ लाख १३ हजार ९ सय ९३ जना छ । जसमध्ये बौद्धिक अपांगता भएकाहरूको संख्या १४ हजार ८ सय ८८ छ । जसमा महिला ६ हजार ६ सय ८ र पुरुष ८ हजार २ सय ८० छन् । कुल जनसंख्यामा थोरै देखिए पनि उनीहरूका समस्या र चुनौती अरूका भन्दा जटिल छन् । विपन्न र कमजोर परिवारको प्रमुख चासो र चिन्ता छोराछोरीको लालनपालन र शिक्षा हुने गरेको छ ।योजनालाई नीति तथा कार्यक्रममा समावेश गरेर कार्यान्वयनमा लैजान महिला, बालबालिका तथा ज्येष्ठ नागरिक मन्त्रालय नै जिम्मेवार हुने बताउँछन् योजना आयोगका प्रवक्ता किरण रूपाखेती । यसको सम्पूर्ण कार्यान्वयनको जिम्मा महिला मन्त्रालयलाई हुन्छ, हामीले फलोअप गर्ने हो, त्यसमा हाम्रो ध्यानाकर्षण भएको छ, उनले भने । संसद्को महिला तथा सामाजिक समितिलेप्रतिनिधिसभा विघटनलगायतका घटनाक्रमका कारण समितिका बैठकहरू नियमित नभएकाले यस विषयमा सरकारलाई निर्देशन नदिएको जनाएको छ । महिला, बालबालिका तथा ज्येष्ठ नागरिक मन्त्रालयमा अपांगता अधिकार प्रवर्द्धन शाखाकी उपसचिव जमुना मिश्रले संघीय सरकारको वार्षिक नीति तथा कार्यक्रममा नसमेटिए पनि संघसंस्थालाई अनुदान दिएर पुनःस्थापनाको कार्य गरिरहेको दाबी गरिन् ।"
नेपाल समूहको रणनीति ओलीसँग संघर्ष,"(काठमाडौं)  संस्थापन पक्षले पार्टी विधानमा एकतर्फी रूपमा व्यापक हेरफेर गरेपछि एमालेका वरिष्ठ नेता माधवकुमार नेपालले अध्यक्ष केपी शर्मा ओलीसँग सम्झौताभन्दा संघर्षमा जोड दिने नीति लिएका छन् । दुई अध्यक्ष बनाउन र समान अधिकारसहित शक्ति बाँडफाँट गर्न ओली तयार नभएपछि नेपाल राजनीतिक र सांगठनिक रूपमै संस्थापन पक्षसँग संघर्ष गर्ने निष्कर्षमा पुगेका हुन् । एमालेमा सबै ढोका बन्द भए विद्रोह गर्ने मनस्थिति उनले बनाएका छन् । नेता नेपाल तत्काललाई एमालेमै रहेर राजनीतिक र वैचारिक रूपमा ओलीका कदमको भण्डाफोर गर्ने, देशव्यापी समानान्तर संगठन निर्माण तथा गतिविधि बढाउने र अन्तिम अवस्थामा नयाँ पार्टी गठन गर्नेसम्मका योजनासहित आन्तरिक संघर्ष गर्ने तयारीमा लागेका छन् । संघर्षको बलमा ओलीलाई सम्झौतामा आउन बाध्य पार्ने र उनी सम्झौतामा नआए विद्रोह मा जाने उनको रणनीति छ । हामी राजनीतिकवैचारिक र संगठनात्मक संघर्षको बलमा एकताकै पक्षमा छौं । तर ओलीले सम्पूर्ण रूपमा ढोका बन्द गरे विद्रोहको विकल्प खुला छ । यसका लागि हामी तयार पनि छौं, नेपालनिकट एक केन्द्रीय सदस्यले भने, ओलीले आफ्नो गुटको केन्द्रीय कमिटी बैठकबाट जे निर्णय गराएका छन्, त्यसले एकताको वातावरण धेरै हदसम्म बिगार्यो, अब आफ्नो तयारीमा लाग्नुपर्छ भन्ने माधव कमरेडको प्रस्ट सन्देश छ ।मंगलबार आफूनिकट अनेरास्ववियुले गरेको कार्यक्रममा वरिष्ठ नेता नेपालले ओलीसँगको सम्बन्ध र आगामी कदमबारे पनि संकेत गरेका थिए । हामी अगाडि बढ्छौं, शिर निहुराउने छैनौं । कसैको टाङमुनि छिर्नेवाला छैनौं । अँध्यारो सुरुङमा जानेवाला छैनौं, उनले भनेका थिए, दम्भी, अहंकारी र गलत ढंगले चल्नेवालालाई चुनौती दिएर नै अगाडि बढ्ने छौं । हामी जायज र नाजायज कुराको मूल्यांकन गर्दै अगाडि बढ्छौं ।साउन २२ मा बसेको नेपाल समूहका केन्द्रीय सदस्यको बैठकले एकता प्रयास जारी राख्ने र त्यसका लागि संस्थापन पक्षले संगठनात्मक गतिविधि रोक्नुपर्ने सर्त राखेको थियो । सोमबार केन्द्रीय कमिटी बैठकबाट ओलीले विधान संशोधन मस्यौदा पारित गरेपछि नेपाल समूह भड्किएको हो । नेपाल समूहले जनसंगठन र मातहत अन्य कमिटीको गठन र भेलालाई पनि नरोक्ने भएको छ । संस्थापन पक्षले एकतर्फी काम अघि बढाइरहे सदस्यता वितरण, नवीकरणलगायतका काम पनि गर्ने नेपाल समूहको योजना छ । हामी चुप लागेर बस्ने कुरा हुँदैन । एकता कहिले हुने हो ! योबीचमा सबै कार्यकर्तालाई घर बस भन्न मिल्छ र ? नेपालनिकट उपाध्यक्ष युवराज ज्ञवालीले भने, उहाँहरूले पनि गतिविधि अगाडि बढाइरहनुभएको छ । हाम्रा साथीहरूले पनि गतिविधि अगाडि बढाउनुपर्छ, बढाइरहनुभएको छ । भोलि एकै ठाउँ हुँदा सबै समस्या हल हुन्छ । नेपाल समूहका एक केन्द्रीय सदस्यले ओलीले कुनै पनि विषयमा सहमति नगरे विद्रोह हुने बताए । एकताको पक्षधर मानिने उनले भने, दसबुँदेमा टेकेर त्यसलाई कार्यान्वयन गरौं र सकिन्छ भने शक्ति बाँडफाँट गरेर एकतामा जाऔं भन्ने हो । त्यसमा ओली तयार नभए विकल्पबारे छलफलको विषय हुन्छ । नेपाल समूहका अर्का एक केन्द्रीय सदस्यले साउन अन्तिमसम्म पर्खने आफूहरूको प्रयासलाई ओलीको कदमले निस्तेज पारेको बताए । साउनभर हेरौं भन्ने थियो तर ओली अगाडि बढिसके । आज (मंगलबार) पनि संसद्मा तथानाम बोले । यति भएपछि अब उनका कदमको कठोर भण्डाफोरबाहेक अरू विकल्प छैन, उनले भने ।नेपाल समूहले प्रतिनिधिसभा विघटनको कदम गलत थियो भनेर एकताको आधार बनाउनुपर्ने राजनीतिक अडान राख्दै आएको छ । यही मुद्दामा देशव्यापी भण्डाफोर गर्ने नेपाल समूहको योजना छ । नेपाल पक्षका केन्द्रीय सदस्य विरोध खतिवडाले ओलीले एकताको ढोका बन्द गरेकाले अब आफ्नो ढंगले अगाडि बढ्ने बताए । वरिष्ठ नेता नेपालले संविधान र लोकतन्त्रको रक्षाका लागि बृहत्तर वाम एकता र लोकतन्त्रवादी शक्तिसँग सहकार्य गर्ने कार्यसूची बनाएका छन् । नेपाल समूहका कतिपय नेता भने अझै एकताको प्रयासमै लाग्नुपर्ने पक्षमा छन् । सोमबारको निर्णयले समस्या सिर्जना गर्यो । तर यसले एकताको ढोका पूरै बन्द भयो भन्न मिल्दैन किनभने विधान संशोधन त प्रस्ताव मात्रै हो । भोलि एकता भइसकेपछि यसमा हेरफेर गर्ने ठाउँ छ, एमाले उपाध्यक्ष ज्ञवालीले भने । नेपाल समूहमा दोस्रो तहका नेताहरू एकताकै प्रयत्नमा लाग्नुपर्ने पक्षमा छन् । तेस्रो तहका नेता र सांसदले भने विकल्पमै जोडबल गरिरहेका छन् । केन्द्रीय सदस्य विरोध खतिवडाले ओलीको पछिल्लो कदमले नयाँ विकल्पमा अगाडि जानुपर्ने मत हाबी हुने बताए ।"
जलन फेरि चर्चराउँदा आक्रोश,"जनकपुर (कास) धनुषा जिल्ला अदालतको ३ नम्बर इजलासमा न्यायाधीश कृष्णमुरारी शिवाकोटीले एसिड आक्रमणको मुद्दामा प्रतिवादी कानुन व्यवसायीको पक्ष सुनिरहेकै बेला सोमबार अपराह्न पीडित आरती साह जनकपुर आइपुगेकी थिइन् । आफ्नै मुद्दामा भएको आदेशबारे उनले मंगलबार बिहान मात्र थाहा पाइन् । भाइ राजा साह र छोरी रियासँग भान्सामा रहेका बेला खबर सुनिन् । आरतीलाई एसिड विक्रेता नागेन्द्र साहले सफाइ पाएकोमा भने रत्तिभर चित्त बुझेन । श्रीमान् सञ्जीव साहले जे कुकर्म गरे, त्यसको कसुरदार ठहर भए, सजाय पाउने निश्चित भयो । तर राज्यको अनुमतिबेगरै खुलेआम् एसिड बेच्नेलाई अदालतले केकति कारणले सफाइ दियो ? आरतीलाई यही बुझ्न छटपटी लाग्यो । गत कात्तिक २९ को बिहान उनलाई छ्यापिएको एसिडले जति जलन दियो, मंगलबार बिहान पनि उनले त्यही दिनजस्तै घाउ चहर्याएको महसुस गरिन् । अदालतको आदेश चित्त बुझेन, उनले कान्तिपुरसँग भनिन् । जनकपुर७ पेठिया इलाकास्थित डेराबाट आरती सरासर अदालतमा पुगिन् । उनलाई सुरक्षाकर्मीले गेटमै रोके । आरती आक्रोशित हुँदै भनिन्, त्यो एसिड बेच्नेलाई किन छोडेको ? उनी रिसाएर अदालत पुगेको थाहा पाएर उपचार र कानुनी लडाइँमा सघाइरहेका उज्ज्वलविक्रम थापाले काठमाडौंबाट फोनमा सम्झाए । तर उनले केही सुनिनन् । श्रीमान् सञ्जीवले छ्यापेको एसिडले दायाँ आँखा नै गुमाएकी आरती केही सातादेखि उपचारका क्रममा काठमाडौंमा थिइन् । कृत्रिम आँखा हाल्न अझै केही दिन लाग्ने भएपछि उनी सोमबार जनकपुर आइपुगेकी हुन् । धनुषा जिल्ला अदालतले सोमबार एसिड प्रहार मुद्दामा उनका श्रीमान् सञ्जीवलाई कसुरदार ठहर गरे पनि एसिड विक्रेता नागेन्द्रलाई सफाइ दिएको थियो । अभियानकर्मी थापाले पनि मंगलबार काठमाडौंमा महान्यायाधिवक्ता खम्मबहादुर खातीलाई भेटेर आरतीको मुद्दामा नागेन्द्रलाई सफाइ दिएको फैसलाप्रति असहमति जनाएका छन् । सञ्जीव र नागेन्द्रका विरुद्ध अंगभंग, कुरूप र एकीकृत कसुरसहित ३ वटा मुद्दा चलाइएको थियो । तर जिल्ला अदालतले भने सञ्जीवलाई कसुरदार ठहर गर्यो भने नागेन्द्रलाई सफाइ दियो । धनुषाका जिल्ला न्यायाधिवक्ता सीताराम अर्यालका अनुसार एसिड विक्रेता नागेन्द्रलाई मतियार भनेर मुद्दा चलाइए पनि सजाय भने बराबरी मागदाबी गरिएको थियो । नागेन्द्रले सफाइ पाएकोमा हाम्रो चित्त बुझेको छैन । फैसलाको लिखित जानकारी आएपछि नागेन्द्रको हकमा मुद्दा पुनरावेदन गर्छौं, उनले भने ।"
नर्सिङ र फार्मेसीमा कोटाभन्दा थोरै उत्तीर्ण,"(काठमाडौं)  चिकित्सा शिक्षा आयोगले पहिलो पटक सञ्चालन गरेको स्नातक तहको एकीकृत प्रवेश परीक्षामा अधिकांश विषयमा माग संख्याभन्दा थोरै विद्यार्थी उत्तीर्ण भएका छन् । एमबीबीएस, बीडीएस र बीएनएसमा कोटाभन्दा धेरै विद्यार्थी उत्तीर्ण भएकामा बीएस्सी नर्सिङ, बीफार्मेसी, बीपीएचलगायत विषयमा कोटाअनुरूप विद्यार्थी नै नपुग्ने भएका छन् ।चिकित्सा शिक्षा विषयमा लिइएको प्रवेश परीक्षाको यो नतिजाले पढाइको गुणस्तरमा नै प्रश्न उठाएको विज्ञहरू बताउँछन् । शिक्षण संस्था सञ्चालकहरू भने कोटाअनुसार विद्यार्थी उत्तीर्ण नहुँदा शिक्षण संस्था नै धराशायी हुने अवस्था आएको बताउँछन् । सरकारी शिक्षण संस्थामा चिकित्सा शिक्षाको स्नातक तहको पढाइमा ७५ प्रतिशत विद्यार्थीलाई छात्रवृत्ति दिने व्यवस्था छ । पर्याप्त विद्यार्थी उत्तीर्ण नहुँदा सरकारले छुट्याएको छात्रवृत्ति कोटासमेत खेर जाने देखिएको छ । स्वदेशी लगानीको निजी शिक्षण संस्थाले १० प्रतिशत र विदेशी लगानीकाले २० प्रतिशत विद्यार्थीलाई छात्रवृत्ति दिनुपर्छ । आयोगले बीएस्सी नर्सिङका लागि शिक्षण संस्थामा यो वर्ष १ हजार २ सय ४० विद्यार्थीको कोटा तोकेको छ । प्रवेश परीक्षामा ३ हजार ४ सय ७८ जना सहभागी भएकामा ५ सय ४ जना मात्रै उत्तीर्ण भए । बीफार्मेसीमा ९ सय २ जनाको कोटा तोकिएकामा ५ सय ४७ जनाले मात्रै पढ्न पाउने भएका छन् । बीफार्मेसीको प्रवेश परीक्षामा भने ३ हजार १ सय ३८ जना सहभागी थिए । बीपीएचमा १ हजार ४ सय २० जनाको कोटा निर्धारण गरिएकामा ५ सय ६५ जना मात्रै उत्तीर्ण भए । प्रवेश परीक्षा भने २ हजार ६ सय २३ जनाले लेखेका थिए । यस्तै ७१ जनाको कोटा रहेको बीएस्सी एमआईटीमा ४५, ४ सय २५ वटा कोटा रहेको बीएस्सी एमएलटीमा १ सय १८ र १ सय ५० वटा कोटाको बीपीटीमा १ सय १४ जना मात्रै उत्तीर्ण भएका छन् । बीएएसएलपीमा भने कोटा संख्या बराबर नै ६ जना उत्तीर्ण भएका छन् । एमबीबीएसमा भने प्रवेश परीक्षा उत्तीर्ण गरेकामध्ये आधाभन्दा बढीले नेपालमा पढ्न नपाउने भएका छन् । १ हजार ८ सय ३५ वटा कोटा रहेको एमबीबीएसमा ४ हजार ३ सय ९१ जनाले प्रवेश परीक्षा पास गरेका छन् । ११ हजार ४२ परीक्षार्थी प्रवेश परीक्षामा सहभागी थिए । एकीकृत प्रवेश परीक्षा पास गरेपछि सम्बन्धित विषयमा विदेश पढ्न जाने बाटो भने खुल्छ । बीडीएसका लागि परीक्षा दिएका ४ हजार ५ सय २१ जनामध्ये १ हजार ७ सय ९४ जना मात्रै उत्तीर्ण भए । उत्तीर्णमध्ये ५ सय ६५ जनाले यहीं पढ्न पाउँछन् । बीएनएसमा १ हजार ३ सय १५ जना कोटा रहेकामा १ हजार ३ सय ८० जनाले प्रवेश परीक्षा उत्तीर्ण गरेका छन् । एकीकृत परीक्षामा २ सय पूर्णाङ्कमा १ सय नम्बर ल्याए उत्तीर्ण हुने व्यवस्था थियो ।शिक्षाविद् केदारभक्त माथेमाले प्रवेश परीक्षाको नतिजाले विद्यालय तहको पढाइ र परीक्षा प्रणालीमाथि शंका उब्जाएको बताए । चाहिने जति विद्यार्थी पास नहुनुबाट पढाइको अवस्था ठीक छैन, समस्या छ भन्ने बुझ्नुपर्छ, उनले भने । पढाइ र परीक्षाका बारेमा छलफल गरेर निष्कर्ष निकाल्नुपर्नेमा उनले जोड दिए । प्रवेश परीक्षाको तयारीमा रहेका विद्यार्थीको पढाइमा ध्यान दिनुपर्ने देखियो, चिकित्सा शिक्षा आयोगले पनि यसमा ध्यान दिनुपर्छ, विगतमा चिकित्सा शिक्षा सुधार सुझाव कार्यदलका संयोजकसमेत रहेका माथेमाले थपे, सरकारले प्रवेश परीक्षा तयारीको नीति बनाउनुपर्छ । विद्यार्थीलाई पास हुने गरी पढाउनुपर्छ । चिकित्सा शिक्षामा गुणस्तर कायम गर्न नै एकीकृत प्रवेश परीक्षाको व्यवस्था गरिएको उनले जनाए । चिकित्सा शिक्षा सिधै जनस्वास्थ्यसँग जोडिने विषय हो, उनले भने, कोटा पुगेन भनेर जबर्जस्ती विद्यार्थी भर्ना गर्नु हुँदैन । अर्कोपल्टका लागि यो समस्या समाधान गर्न अहिलेदेखि नै प्रयत्न गर्नुपर्छ ।आयोगले यस वर्ष चिकित्साशास्त्रको स्नातक तह पठनपाठनका लागि ८१ वटा शिक्षण संस्थामा कोटा तोकेको छ । बीएस्सी नर्सिङमा २ र बीफार्मेसीमा १ गरी ३ जना विदेशी विद्यार्थीले प्रवेश परीक्षा दिएकामा एक जना पनि उत्तीर्ण हुन सकेनन् । एमबीबीएसमा ३ सय ७९ जना विदेशी विद्यार्थीले प्रवेश परीक्षा दिएका थिए । ती मध्ये ९४ जना मात्रै उत्तीर्ण गरेका छन् । आयोगका उपाध्यक्ष डा श्रीकृष्ण गिरीले मापदण्डअनुसार नै परीक्षा गर्दा यस्तो नतिजा आएको प्रस्ट्याए । यसपालिलाई जति सिट संख्या तोकिएको हो, त्यतिमै पढाइ हुन्छ, उनले भने । उनले अर्को शैक्षिक सत्रका लागि कक्षा १२ को नतिजा आएपछि मात्रै प्रवेश परीक्षा हुने बताए । नेपाल मेडिकल काउन्सिलका अध्यक्ष डा भगवान कोइरालाले विद्यार्थीको विषयप्रति आकर्षण, सिट संख्या र उत्तीर्ण प्रतिशतमा तालमेल नमिलेको बताए । आयोगले नै तोकेको यति धेरै सिट खाली हुनु राष्ट्रका लागि नै गम्भीर प्रश्न हो, हामीले कहाँ गल्ती गर्यौं ? यति धेरै सिट खाली देशले थेग्न सक्छ कि सक्दैन ? यो नतिजामाथि समीक्षा र छलफल हुनु जरुरी छ, उनले भने । यसअघिको पढाइको गुणस्तर वा चिकित्सा शिक्षाको परीक्षाको मापदण्डका कारण यो अवस्था आएको हुन सक्ने उनले बताए । कि हामीले विद्यालयमा झुर पढायौं, कि आयोगको परीक्षा कडा भयो, विद्यार्थी पास हुनै सकेनन्, डा कोइरालाले भने । नतिजाको समीक्षामार्फत त्रुटि पत्ता लगाएर अब के गर्ने भन्ने दिशामा सबैले ध्यान दिनुपर्नेमा उनले जोड दिए । निजी मेडिकल कलेज एसोसिएसनले भने पुनः परीक्षाको माग गरेको छ । विषय मिलेसम्म धेरै विद्यार्थी पास भएका एमबीबीएस, बीडीएसको प्रवेश परीक्षा पास गरेकालाई नर्सिङ, फार्मेसीलगायत कोटा नपुगेका विषय पढ्न दिने व्यवस्था विकल्प हुन सक्छ, एसोसिएसनका अध्यक्ष बसरुद्दिन अन्सारीले भने । प्रवेश परीक्षाको नतिजाले पढाइको गुणस्तर खस्किनुका साथै जनशक्ति उत्पादनमा पनि ह्रास आउने उनले दाबी गरे । विद्यार्थी पढ्न इच्छुक छन् । कोटा पनि छ तर पढ्न पाउने अवस्था भएन, अन्सारीले थपे, यसको असर विद्यार्थी, अभिभावक, सरकार, शिक्षण संस्था सबैलाई पर्छ । न्यूनतम् विद्यार्थी संख्या पनि नहुँदा कलेजहरूको लगानी डुब्ने चिन्ता पनि उनले व्यक्त गरे ।"
महाधिवेशन सार्ने विषयमा मतान्तर बढ्दै,"(काठमाडौं)  कांग्रेसभित्र तोकिएको समयमै पार्टी महाधिवेशन गर्न सकिने वा नसकिने भन्नेमा मतान्तर बढ्दै गएको छ । पार्टी सभापति तथा प्रधानमन्त्री शेरबहादुर देउवाले तीन साताभित्र महाधिवेशन गर्न असम्भव भएको भन्दै सार्नका लागि कानुनी आधार खोज्न परामर्श गरिरहेका छन् । अर्कोतर्फ वरिष्ठ नेता रामचन्द्र पौडेल पक्षले भने संविधानमा उल्लेख समयसीमाभित्रै महाधिवेशन गर्न सकिने अडान र तर्क अघि सारिरहेको छ । देउवाले मंगलबार बालुवाटारमा नै महान्यायाधिवक्तासहितका कानुन व्यवसायी र फोनमार्फत निर्वाचन आयोगका पदाधिकारीसँग परामर्श गरेका छन् । महाधिवेशन गर्न नसक्नुको कारणसहित लिखित रूपमा थप समय माग गरे निर्वाचन आयोगले त्यस्तो समय उपलब्ध गराउन सक्ने आयोगका पदाधिकारीहरूले कांग्रेस नेतामार्फत प्रधानमन्त्रीलाई जवाफ दिएका छन् । थप समय दिँदा आयोगले राजनीतिक दलसम्बन्धी ऐनको जरिवानासम्बन्धी प्रावधानमा समेत प्रवेश गर्नु नपर्ने जनाउ दिएको छ । लकडाउनलाई शून्य अवधि मान्ने सर्वोच्चको आदेशलाई आधार मानेरै जान सकिने सुझाव आयोगको छ । महाधिवेशन केही महिना ढिलाइ हुँदैमा राष्ट्रिय मान्यता प्राप्त दलको दर्ता खारेज हुन नसक्ने तर्क पनि आयोग पदाधिकारीको छ । आयोगका पदाधिकारी र कानुन व्यवसायीसँगको परामर्शका आधारमा सभापति देउवाले मंसिरसम्म महाधिवेशन सार्ने गरी केन्द्रदेखि तल्लो तहसम्मका कार्यतालिका ल्याउने गृहकार्य गरेका छन् । बिहीबार सुरु हुने केन्द्रीय कार्यसमिति बैठकमा देउवाले नयाँ कार्यतालिका प्रस्ताव गर्ने तयारी छ । त्यसअघि संस्थापनइतर पक्षीय नेताहरूसँग सहमतिका लागि प्रयास गरिने भएको छ । महामन्त्री शशांक कोइराला र पूर्वमहामन्त्री कृष्णप्रसाद सिटौला भने आगामी मंसिरसम्म समय सार्न सकारात्मक छन् । पौडेल पक्षले भने यी दुवै विकल्पबाट पार्टी जोखिममा पर्ने बताउँदै आएको छ । तोकिएको समयमै महाधिवेशन गर्न नसक्दा जरिवाना तिरेर थप समय लिने कानुनी प्रावधान संविधानसँग बाझिन्छ । संविधानसँग बाझिएका कानुन अमान्य हुने भएकाले यो धारामा टेकेर समय बढाउने कुरा पार्टीलाई जोखिममा पुर्याउनु रहेको पौडेलले बताए । अहिले लिन खोजिएका दुवै आधारलाई अदालतले नमान्न सक्छ, पौडेलले कान्तिपुरसँग भने, त्यतिबेला पार्टी जोखिममा पर्यो भने कसले जिम्मेवारी लिने ? नेतृत्वले लिनुपर्छ । हामी त तोकिएकै मितिमा महाधिवेशन गर्न सकिन्छ भन्ने पक्षमा छौं । पौडेलका अनुसार भदौ १५ गतेसम्म वडाको चुनाव गर्न सकिन्छ । वडाको चुनाव गर्दा नै गाउँ र नगरको पदाधिकारीको चुनाव पनि एकसाथ हुन्छ । प्रतिनिधिसभा, प्रदेशसभा निर्वाचन क्षेत्र र जिल्लाका चुनाव पनि एकैसाथ हुन सक्छ । जिल्ला तहसम्मको अधिवेशन सकिएलगत्तै प्रदेश र केन्द्रको निर्वाचन गर्न सकिन्छ । केन्द्रीय कार्यसमिति बैठकमा पौडेल पक्षले भदौ १९ पछि संविधानतः पार्टी केन्द्रीय कार्यसमितिको वैधानिकता सकिने उल्लेख गर्दै भदौ १६१९ को मितिमै महाधिवेशन हुनुपर्ने अडान राख्ने जनाएको छ । पौडेलपक्षीय जिल्ला सभापतिहरूले समेत तोकिएकै मितिमा महाधिवेशन गर्न नेतृत्वलाई दबाब दिएका छन् । भौतिक रूपमा उपस्थित भएका ३८ र भर्चुअल रूपमा जोडिएका १२ गरी ५० जिल्लाका सभापति सहभागी मंगलबार सम्पन्न बैठकले तोकिएकै मितिमा महाधिवेशन गर्नुपर्ने निर्णय लिएको छ ।"
सार्वजनिक यातायात र कोरोनाकाल,"शिक्षा र स्वास्थ्य क्षेत्रमा सार्वजनिक लगानी बढाउनुपर्छ भन्ने बहस सधैँ चलिरहन्छ, जनजीविकासँग जोडिएको यस्तै महत्त्वपूर्ण क्षेत्र हो सार्वजनिक यातायात । सर्वसाधारणको आर्थिक, सामाजिक र सांस्कृतिक अन्तर्क्रियामा यसको ठूलो अर्थ रहन्छ । बढी काम गर्न सक्ने, आम्दानी क्षमता बढाउन सक्ने सम्भावना केही हदसम्म यसमा पनि भर पर्छ । तर नेपालमा यो क्षेत्र कहिल्यै व्यवस्थित भएन । सबा वर्षयता त कोरोना महामारीले यो क्षेत्रलाई झनै असर पुर्याएको छ । यस्तो असरलाई दुवैतर्फबाट हेर्न सकिन्छ एउटा यस क्षेत्रका श्रमिक तथा साना लगानीकर्ताहरूका तर्फबाट र अर्को यात्रुका तर्फबाट । सार्वजनिक यातायातको प्रयोग र यसलाई रोजगारिको माध्यम बनाउनेहरू प्रायः निम्न वर्गका हुन्छन्, यस अर्थमा यो क्षेत्रलाई व्यवस्थित पार्नु र सुधार्नु समानता र न्यायको दृष्टिकोणबाट पनि अपरिहार्य छ ।सार्वजनिक यातायात देशमा रोजगारीको पनि एउटा ठूलो माध्यम हो । व्यवसायीहरूका अनुसार यो क्षेत्रमा प्रत्यक्ष करिब १० लाख श्रमिक संलग्न छन् । गत वर्षको लकडाउन मा यी श्रमिकले सरकारबाट राहतको आश्वासन मात्रै पाए, यसपालि त त्यही पनि पाएनन् । न सरकारबाट उनीहरूले केही पाए, न त यातायात व्यवसायीहरूले संस्थागत रूपमा केही गरे । अहिले मुलुकमा कोरोनाको तेस्रो लहरको सम्भावना बढेको बताइन्छ । महामारी नियन्त्रणबाहिर गए, फेरि निषेधाज्ञा जारी गर्नुपर्ने हुन सक्छ । त्यसैले यातायात मजदुरहरू निकै जोखिममा छन् । उनीहरूको माग उठाउने संगठन त छ, तर तिनको आवाज खासै सुनिन्न । सार्वजनिक यातायत औपचारिक क्षेत्र हो कि अनौपचारिक भन्नेमै द्विविधा छ । अनौपचारिक भनौं, यसको सञ्चालनसम्बन्धी नियम, कानुन केही मूल्य मान्यता छन्, राज्यलाई यातायात व्यवसायीले कर पनि बुझाउँछन् तर श्रमिकको सुरक्षाको दृष्टिकोणबाट हेर्दा त्यस्तो लाग्दैन, यो हदैसम्मको अनौपचारिक क्षेत्र हो जस्तो देखिन्छ । रोजगारदाताश्रमिकबीच मौखिक सम्झौता र अनौपचारिक सम्बन्धका आधारमा यो क्षेत्र चल्छ । श्रमिकलाई न आर्थिक सुरक्षाको प्रत्याभूति छ न त सामाजिक सुरक्षाको नै । कतिसम्म भने, कतिपय लगानीकर्ताले चालकसहचालकको नाम, ठेगानालगायतका सम्पूर्ण विवरणसम्म राखेका हुँदैनन् । कोभिडका कारण लामो समय सार्वजनिक यातायात चलेन । यस अवधिमा श्रमिकहरू बेरोजगार भए । पछिल्लो निषेधाज्ञा हटेपछि पनि कति त काममा फर्कन पाएका छैनन्, खर्च घटाउने नाममा सहचालकहरूबिनै यातायत चलाउने क्रम बढ्दो छ । अप्ठ्यारोका बेला पनि मजदुरहरू कामबाट निकालिएका छन् । आज सार्वजनिक यातायातमा सरकारी लगानी छँदै छैन भन्दा पनि हुन्छ । यसको लगाम निजी व्यापारीहरूको हातमा छ । र, तिनका प्राथमिकतामा चालकसहचालकको सुरक्षा पर्दैन । देशैभर यातायात व्यवसायीहरूको आफ्नै सञ्जाल भने यति बलियो छ कि तिनले सरकारलाई हलचलै गर्न दिँदैनन्, अर्थात् सरकार उनीहरूसामु लाचार छ । बेलाबेलामा सरकारव्यवसायीबीच द्वन्द्व पनि नचल्ने होइन । व्यापारीको सिन्डिकेट हटाएर यस क्षेत्रलाई व्यवस्थित बनाउनुपर्छ भन्ने आवाज कहिलेकाहीं चर्किए पनि पछि त्यसै थाक्छ । श्रमिकव्यवसायी एक्लाएक्लै हिँडेर यो क्षेत्र सुधार्न कठिन छ, श्रमिकको सुरक्षा र सार्वजनिक यातायतलाई पर्याप्त, छरितो, सस्तो र सुरक्षित बनाउन दुवै सँगसँगै हिँड्नुपर्छ । कोरोनाका बेला सार्वजनिक यातायात प्रयोग गर्नेहरूको ठूलो हिस्सा पनि प्रभावित छ । अघिल्लो वर्ष लकडाउन खुकुलो भएसँगै मास्क, सेनिटाइजरको प्रयोग र क्षमताभन्दा आधा यात्रु राख्नुपर्ने प्रावधान जारी गरेर सार्वजनिक यातायात चलाउने निर्णय सरकारले गर्यो । तर, काठमाडौंजस्तो जोखिमयुक्त सहरमा कोरानकालअघिकै जस्तो इँटा मिलाएझैं यात्रु कोचिए, अहिले पनि हालत उस्तै छ । सरकारको ध्यान पनि खास सवालमा देखिँदैन । सरकारले हालै लामो दूरीको यातायात भाडा एकैपल्ट २८ प्रतिशतसम्म बढायो । जनजीविकालाई प्रत्यक्ष असर गर्ने यस्तो निर्णय अप्रत्याशित रूपमा आयो । यसरी व्यवसायीलाई खुसी पार्न भने पछि नपर्नेर् सरकार श्रमिकका सवालमा भने सधैं मौन छ । कोरोनाकाल कति लम्बिन्छ टुंगो छैन, यही कारण सार्वजनिक यातायातको तत्कालीन भविष्य पनि अनिश्चित छ । व्यवस्थित ढंगले स्वास्थ्य मापदण्डसहित चलाउने प्रबन्ध अनिवार्य रूपमा मिलाउन सकेमा महामारीको मारबाट सार्वजनिक यातायातलाई अलि जोगाउन सकिन्छ । चालकसहचालकको इच्छाशक्ति र सरकारको अनुगमनसित मात्र होइन, यो सवाल फेरि पनि हाम्रो सार्वजनिक यातायात प्रणालीसितै जोडिन्छ । काठमाडौंकै चर्चा गर्दा, कुनकुन रुटमा कति संख्यामा सार्वजनिक यातयातका दैनिक प्रयोगकर्ताहरू छन् भने व्यवस्थित सर्वेक्षण भएकै छैन । ती यात्रुलाई आउजाउ गर्न सार्वजनिक यातायतमा कति सिट चाहिन्छ, पत्तो छैन । यस्तो अध्ययन भएको हुन्थ्यो भने कोरोनाकालमा यातायातको सिट क्षमता र यात्रुको चापबारे मोटोमोटी हिसाब गर्न सकिन्थ्यो । अनि सरकारले यातायात व्यवसायीलाई त्यहीअनुसार गाडी व्यवस्था मिलाई स्वास्थ्य मापदण्ड अपनाएर सवारी चलाउन निर्देशन दिन सक्थ्यो, र यस्तो निर्देशन कार्यान्वयनयोग्य पनि हुन सक्थ्यो । त्यसो भएमा कोरोनाबीच पनि यातायात चलाउन सहज हुन्थ्यो, र फेरि श्रमिकहरू मारमा पर्नुपर्ने अवस्था आउँदैनथ्यो । तसर्थ, यात्रुमैत्री यातायात प्रणालीका लागि व्यवसायीसरकार मिलेरै काम गर्नुपर्छ, श्रमिकको सुरक्षा तथा यात्रुको सहजताका लागि सम्पूर्ण प्रणालीलाई नै व्यवस्थित गर्नेबारे सोच्नुपर्छ ।"
ओलम्पिक र असफलता,"कोरोना महामारीबीच ३२ औं ग्रीष्मकालीन ओलम्पिक खेल जापानमा सम्पन्न भएको छ । १६ दिनसम्मको खेल समाप्त हुँदा पदकतालिकामा अमेरिका, चीन र जापान क्रमशः पहिलो, दोस्रो र तेस्रो भएका छन् । बढी पदक कब्जा गर्नेहरू विकसित र सम्पन्न मुलुकहरू नै देखिए । खेलकुदको महाकुम्भ मानिने ओलम्पिकले लुकेर बसेका प्रतिभाहरूलाई विश्वसामु परिचित गराएको छ, मुलुकको गरिमा उचाइमा पुर्याएको छ । ओलम्पिक खेलको प्रतिस्पर्धाबीच विश्व भाइचाराको गाँठो पनि मजबुत भएको पाइन्छ । टोकियो ओलम्पिकमा सानो क्षेत्रफल र न्यून जनसंख्या भएका कतिपय देशले पदक जितेर खेलप्रेमीको मन खिचेका छन् । उदाहरणस्वरूप बर्मुढा, फिजी, कतार, जमैका, बहामास, पोर्टोरिकोलगायतलाई लिन सकिन्छ । खेलकुदको सफलताले कम चर्चामा आउने ती देशका खेलाडीले विश्वमा चिनारी बढाएका छन्, आआफ्ना देशलाई अरू उज्यालो तुल्याएका छन् । खेलकुदको महत्त्व बुझ्ने र यसको बहुआयमिक प्रभाव आकलन गर्न जान्ने मुलुकहरूले ओलम्किजस्ता प्रतिस्पर्धात्मक खेलमा हरतरहबाट बढीभन्दा बढी पदक ल्याउन कोसिस गरेको देख्न सकिन्छ । यो अभियानमा लाग्ने देश धेरै छन्, जस्तो अमेरिका र अधिकांश पश्चिम युरोपेली देशहरूले अफ्रिकीमूलका बलिया खेलाडी पालेर राख्ने गरेको र उनीहरूमार्फत विभिन्न खेलमा सफलता प्राप्त गरेको पाइन्छ । यहाँनिर एउटा सन्दर्भ पनि जोडौं, जब स्पेनले लगातार दुईवटा युरोकप र एउटा विश्वकप फुटबल जित्न सफल भयो, यसबाट स्पेन विश्वकै आकर्षक ठाउँ र पर्यटक गन्तव्य बन्न पुग्यो । यता हामी भने सुतेर बसेका छौं । सत्ताधारीमा खेलकुद विकासतर्फ कुनै चासो रहेको देखिँदैन । विदेश जान भने तँछाडमछाड चलिरहन्छ । पौडी खेलाडी गौरिका सिंहको नाम लिँदै पाँच जना खेलाडी पछि लगाएर टोकियोमा धुइरिएका दुई दर्जन प्रशिक्षक, पदाधिकारी सोको उदाहरण बनेका छन् यतिबेला । धन्न गौरिका सिंह असफल भए पनि आफ्नो समूहमा प्रथम बनेका अलेक्जेन्डर शाहले नेपालीको मन जितेका छन् । भुवनेश्वर शर्मा, चन्द्रागिरि२, काठमाडौं"
कांग्रेसको वैधानिकता !,"ढिलोचाँडो महाधिवेशन गर्नुको विकल्प नरहेको वर्तमान अवस्थामा, कांग्रेस महाधिवेशनको विकल्पको खोजीमा जानु हुँदैन । पार्टीको वडालगायत गाउँ, नगर, क्षेत्र र प्रदेशको निर्वाचनका लागि तत्काल मिति तोकिनुपर्छ । क्रियाशील सदस्यता विवाद रहेको स्थानमा केन्द्रले विवाद टुंग्याउने र त्यसपछि केन्द्रको मतदानसमेत सम्बन्धित जिल्लामा गर्दै जिल्लाबाटै मतगणना गरी त्यसको परिणाम केन्द्रमा पठाउने विकल्पलाई कांग्रेसले अघि बढाउनु जरुरी छ । वैधानिक संकटबाट बच्ने एउटै उपाय विकल्पविहीन लगनशीलता र इमानदारीको प्रदर्शन हो । अब समय नजिकिँदै गर्दा कांग्रेस अनेक विकल्पको खोजी गर्दै छ । एकातिर, निर्वाचन आयोग छ, अर्कातिर सर्वोच्च अदालत । संविधानमा उल्लिखित विषयमा भएको लापरबाहीलाई पहुँचको आधारमा निर्वाचन आयोगले स्विकार्न सक्ला ? भोलि सर्वोच्चमा मुद्दा पर्दा अदालतको आदेशको जिम्मेवारी कसले लिने ? जहाँसम्म पार्टी नेताले जिम्मेवारी लिनुपर्ने सन्दर्भ छ, अदालतले कांग्रेसको वैधानिकतामाथि प्रश्न गर्दै, कांग्रेस अस्तित्वमा नरहेको फैसला गरिदियो भने त्यसका लागि कुनै एक व्यक्तिलाई जिम्मेवार ठहर्याउँदैमा पार्टीले व्यहोर्नुपरेको क्षति कम हुन्छ र ? उत्तम पुडासैनी, जोरपाटी, काठमाडौं"
वायुसेवा निगमको विडम्बना,"तत्कालीन राजा अफ्रिका उड्दाको ५ करोड १६ वर्षदेखि बक्यौता समाचारमा भनिएझैं नेपाल वायुसेवा निगमले करोडौं बक्यौता असुल गर्न बाँकी रहेको यथार्थ सही हो । वास्तविकता अझ विकराल छ । समाचारमा उल्लेखित रकम नियमानुसार उहिल्यै असुल भइसक्नुपर्थ्यो । तर, अक्षम व्यवस्थापन र अनुचित हस्तक्षेपका कारण दुब्लाउँदै आएको निगमको आर्थिक प्रशासन चाहेजति दह्रो बन्नै पाएन । कतिपय देशीविदेशी एजेन्टहरूलाई दिनै नपर्ने रकम राजनीतिक दबाबमा विवादित लेखांकन गरी हवाई टिकटका रूपमा अपचलन गरिएका करोडौंका हिसाब के हुने, अहिलेसम्म यकिन छैन । ठूला सौदाबाजीमा मिलोमतो गरी झोले कम्पनी सामेल गराउने र स्वार्थ पुगेपछि दमपच भएका खबर बरोबर आइरहन्छन् । धमिजा, चेज एयर र त्यस्तै अरू काण्डहरूले बढाएका हानिनोक्सानी बेहिसाब छन् । राष्ट्रियअन्तर्राष्ट्रिय कहलिएकै संघसंस्थाहरूबाट समेत उधारो उठाउनु फलामको चिउरा चपाउनु जस्तै छ । उधारो पचाउनमा राजनीतिक दखलको चर्चा गर्नु नै पर्दैन । वर्षैभरिजसो मन्त्रीहरू दलबलसहित निगमका जहाज चढेका करोडौंका उधारो पच भएसरह छन् । फर्छ्योट प्रक्रिया नै सरल छैन । कार्यविधि परिपालना फितलो, संगठनात्मक प्रभावकारिता कमजोर छ । बक्यौता फर्छ्योट नगर्ने संस्थाको स्वामित्व निगमले लिने वा अरू जायजेथाबाट साँवाब्याज असुल गर्ने बाटो अप्ठ्यारो छ । अर्को कुरा, झन्डै पचास मुलुकसँगको नेपालको द्विपक्षीय हवाई सम्झौता र नवीकरणका लागि सरकारी जम्बो टोलीमा निगमका एक जना कनिष्ठ प्रतिनिधि रहन्छन् । भ्रमण खर्च र भत्ता सबै व्यहोर्छ निगमले । पचासौं राष्ट्रसँग हवाई सम्झौता गर्ने तर मात्र नौ राष्ट्रका विमान सेवा नेपाल आउने अनि नेपालले ६ राष्ट्रमा मात्र विमान सेवा दिने, प्रश्न उठ्छ, सम्झौता विमान सेवा बढाउन कि विदेश भ्रमण र भत्ता पचाउन ? खोइ त हिसाब हेरेको ? यस्ता सबै मनपरीलाई लगाम लगाउन कसैले नसकेकैले वायुसेवा निगम आज कुन हालतमा खुम्चिएको छ, सर्वविदित नै छ । माधव लोहनी, प्रबन्धक, नेपाल वायुसेवा निगम"
वञ्चितका हितेच्छुहरूको दोधारेपन,"क्षमताको कसीअंग्रेजीको मेरीटाक्रसी अवधारणाका वर्चस्ववादी समर्थकहरू सामान्यतः सक्षमतन्त्रका परिवर्तनशील मापदण्डहरूबारे घोत्लिन पनि चाहँदैनन् । गोर्खाली विजेताका लागि थरघर भएका बाहुनक्षेत्री दरबारको सेवाका लागि सबभन्दा सक्षम थिए । कुटिलता र दुस्साहसजस्ता क्षमता ले जंगबहादुर कुँवरलाई राणा शासनको संस्थापक बनायो । राज्य सञ्चालनका लागि अफसर छनोट गर्न चिनियाँ सम्राट्हरूले सम्मानित तुल्याएको प्रतिस्पर्धात्मक परीक्षाका पनि आफ्नै सीमितता छन् । मनपरी नियुक्तिमा देखिने भाइभतिजावाद एवं चाकरतन्त्रबाट प्रतिस्पर्धात्मक परीक्षा विधिले एक हदसम्म मुक्ति त दिन्छ, तर पाठ्यक्रम एवं परीक्षक वर्चस्वशाली समूहको तजबिजमा रहने भएकाले वञ्चितहरूका लागि त्यस्ता उपायहरू पनि आफ्नो पहिचान मेटाएर अनुकृति बन्ने उपक्रम मात्र बन्न पुग्ने रहेछन् । भारतमा सन् १९९० पछि गहिरिँदै गएको आरक्षणको विरोध नै त्यस पद्धतिको प्रभावकारिताको सबभन्दा सबल प्रमाण हो । र, आरक्षणका प्रावधानका बाबजुद प्रधानमन्त्री खड्गप्रसाद शर्मा ओली सरकारको सिफारिसमा जारी संवैधानिक परिषद्सम्बन्धी अध्यादेशका आधारमा गरिएका संविधानसम्मत नियुक्तिहरू ले समावेशिताको त के कुरा, सक्षमताकै मामिलामा पनि खासै उल्लेख्य उदाहरण प्रस्तुत गर्न सकेको देखिँदैन ।भारतमा जस्तै नेपालमा पनि आरक्षणका एकथरी आलोचकहरू त्यस प्रावधानको समयसीमाका बारेमा प्रश्न उठाउँछन् । भारतको संविधानमा रहेको समापक धारा (सन्सेट क्लज) संशोधनमार्फत बढाउँदै लगिनुपरेको छ । तर, पश्चात्तापकर्मको सान्दर्भिकता वर्चस्वशाली समुदायको इमानदारीमा भर पर्ने कुरा हो । पितृसत्तात्मक राज्य व्यवस्थाको इतिहास कम्तीमा ५ हजार वर्ष पुरानो छ । बौद्ध धर्मले वैदिकहरूद्वारा चलाइएको विभेदलाई हटाइसकेको भए पनि गुप्त साम्राज्यको पतन एवं त्यसपछि आदि शंकराचार्यको शुद्धीकरण पछि जाति व्यवस्थाको जालो पुनः कसिँदै गएको पनि १२ सय वर्षभन्दा बढी भएछ । सन् १७६२ मा गोर्खालीहरूले मकवानपुर कब्जा गरेपछि मधेसीको दासत्व सुरु भयो । जनजाति सम्मानको अन्त सन् १७६८ मा जयप्रकाश मल्लको पतनसँगै आरम्भ भयो । हजार वर्षभन्दा बढीको दलन एवं २५० वर्ष हाराहारीको उत्पीडन सम्बोधन गर्न ल्याइएका प्रावधानहरूसँग १२ वर्षभित्रै यस्तो विधि जलन ? नेपालीहरूको बहुप्रशंसित तन्यकता (रिजिल्यन्स) खासमा दलन र दमनमा परेका समुदायको पीडा सहने धीरतामा अडेको रहेछ ।नेपालमा पुँजीवादको साङ्लो, साम्यवादको सिक्री एवं समाजवादको जन्जिरको समान गुण के हो भने, त्यस्ता सबै वैचारिक बन्धनहरूले वञ्चितलाई बाँध्छन् र प्रकारान्तरले बाहुनवादको बन्धनीलाई अझ बलियो बनाउँछन् । बहिष्कृतको हित प्रवर्द्धन गरेर आफ्नै सन्तानको भविष्य सुरक्षित गर्न इच्छुक मूलधारका मित्रहरूले खुलेर संघीयता, समावेशिता, समानुपातिक प्रतिनिधित्व एवं धर्मनिरपेक्षताको प्रतिरक्षामा उत्रिन जरुरी छ, किनभने प्रतिगमनकारी शक्तिहरूले लुकेर र यथास्थितिका पक्षधरले ढुकेर आक्रमण गर्ने शैली अख्तियार गरेका छन् । अन्ततः वञ्चितहरूले आफ्नो संघर्ष आफैं गर्नुपर्ने त छँदै छ । अहिलेको सीमित अधिकार पनि दान वा निगाहमा पाइएको होइन, सन् २०१५ को १६बुँदे षड्यन्त्रलाई चिरेर मधेसीहरूको संघर्ष र सहादतबाट हासिल गरिएको हो । दत्तचित्त भएर शस्त्राभ्यास गर्ने जनजातिका एकलव्यले आफ्नो औंला एवं तप र जपसँगै शास्त्राभ्यास गर्ने दलित शम्बूकले आफ्नो शिर अब सशक्त प्रतिरोधबेगर गुरु वा राजन्यलाई समर्पित गर्ने छैनन् ।"
संघीयताको विकल्प संघीयता,"थोरै जनसंख्या र सानो भूगोल भएको देशमा सातसातवटा प्रदेश किन चाहियो ? संघीयता नेपालका लागि खर्चिलो भयो, धेरै सांसद र मन्त्रीहरू किन पाल्नुपर्यो ? यस्ता प्रश्नहरू अहिले पनि संघीयतासँग जोडेर उठ्ने गरेका छन् । विशेषगरी नेपालको प्रजातान्त्रिक र गणतान्त्रिकलगायतका परिवर्तनकामी आन्दोलनमा खासै सहभागी नभएकहरूले यस्ता तर्कहरू गर्ने गरेका छन् । जनतासँग राम्रोसँग नजोडिएका र अरूलाई दिग्भ्रमित पारेर दुनो सोझ्याउन उद्यत यस्ता मानिसका पछाडि केही नागरिक पनि छन् ।भारतको जनसंख्या १ अर्ब ३९ करोड छ । उत्तरप्रदेशको जनसंख्या २३ करोड छ । यसैगरी बिहार र महाराष्ट्रको १२१३ करोडजति छ । नेपालभन्दा करिब आठ गुणा बढी जनसंख्या उत्तरप्रदेशको मात्र छ । सुरुको प्रश्न भारतसँग जोडेर हेर्ने गरिएको छ । डेढ अर्ब जनसंख्या भएको भारतमा जम्मा ३६ वटा प्रान्तयुनियन टेरिटोरी छन्, नेपालमा किन सातसातवटा चाहियो ? छिमेकी मुलुक भएका कारण नेपालको सन्दर्भलाई भारतसँग जोड्नु स्वाभाविक नै हो । अलि परको मुलुक स्विट्जरल्यान्ड पनि हेरौं । सन् १८४८ मा एकात्मक राज्य संरचनाबाट संघात्मकमा प्रवेश गरेको स्विट्जरल्यान्ड पुरानो संघीय मुलुक हो । यसको भूगोल र जनसंख्या दुवै सानो छ । भूगोल हाम्रो कर्णाली प्रदेशभन्दा अलिकति ठूलो छ । जनसंख्या ८७ लाख छ । यहाँ २६ वटा प्रदेश (क्यान्टोन) छन् । यसो सोचौं त, कर्णालीजत्रो देशमा २६२६ वटा प्रदेश किन चाहियो ? यहाँ १६ हजार जनसंख्या हुने क्यान्टोन पनि छ । ५० हजारभन्दा कम जनसंख्या हुने क्यान्टोनको संख्या त पाँच छ । नेपालमा ५० हजारभन्दा बढी जनसंख्या हुने पालिकाको संख्या मात्रै ११४ छ । नेपालको सबभन्दा कम जनसंख्या हुने कर्णाली प्रदेशको जनसंख्या १५ लाख छ । स्विट्जरल्यान्डको सबभन्दा धेरै जनसंख्या हुने क्यान्टोन जुरिचको १५ लाख छ । नेपालको अहिलेको जनसंख्या ३ करोड मान्दा प्रदेशको औसत जनसंख्या करिब ४३ लाख हुन्छ । स्विट्जरल्यान्डको क्यान्टोनको औसत जनसंख्या ३ लाख ३४ हजार मात्र हुन्छ । स्विट्जरल्यान्ड मात्रै हैन, ५३ हजार मात्र जनसंख्या भएको र भूगोलमा पनि अति नै सानो (२६१ वर्गकिमि) सेन्ट किट्स र नेभिसमा १४ वटा प्रदेश छन् । प्रदेशको संख्या निर्धारणमा भूगोल र जनसंख्याले खासै अर्थ राख्दैन भन्ने पुष्टि यी तथ्यले गर्छन् । यहाँ विषय प्रदेशको संख्या धेरैथोरै हैन, राजनीतिक समस्या समाधानको होÙ जनतालाई छरितो सेवा प्रवाहको हो । विकेन्द्रीकरण र हिजोका स्थानीय निकाय (नपा, गाविस र जिविस), पाँच विकास क्षेत्र, १४ अञ्चललगायतको संरचनाले समस्या समाधान गर्थ्यो भने प्रदेशसहितको संघीयता किन चाहिन्थ्यो ?प्रदेशको संख्या देशको औचित्य तथा आवश्यकता र राजनीतिक सहमतिका आधारमा निर्क्योल हुने विषय हो । १४ वटा प्रदेशबाट ११ हुँदै सातवटामा साझा सहमति भएको हो । संघीयता कार्यान्वयन तथा प्रदेश सञ्चालनमा केही समस्या छन् भने सुधार गरेर जाने हो । तर अहिले नै विकल्प खोज्ने बेला भएको छैन । नेपाल किन संघीयतामा गयो ? वा, एकात्मक शासन व्यवस्था अँगालेका मुलुकहरू संघात्मकमा किन रूपान्तरित भए ? सुरुकै प्रश्नसँग यो प्रश्न पनि पनि जोडिएको छ । विशेषगरी आन्तरिक विद्रोह र असन्तोषलाई सम्बोधन गर्ने उद्देश्यले बीसौं शताब्दीमा थुप्रै एकात्मक देशहरू संघात्मकमा गएका हुन् । स्पेन स्वायत्त क्षेत्रहरूलाई अधिकार प्रदान गर्ने गरी संघीय राज्य संरचनामा गएको हो । लामो सशस्त्र द्वन्द्वको व्यवस्थापन गर्ने क्रममा इथियोपियाले मात्रै होइन, सुडान, कंगो र इराकले पनि संघीय ढाँचाको संविधान निर्माण गरेका हुन् । अंग्रेजहरूले प्रायः एकीकृत गरिसकेको भारत सामाजिक, सांस्कृतिक, भाषिक, भौगोलिकलगायतका आधारमा संघीयतामा प्रवेश गरेको हो । प्रारम्भमा १४ वटा प्रदेश (राज्य) रहेको भारतमा हाल २८ वटा राज्य र ८ वटा केन्द्रशासित राज्य (युनियन टेरिटोरी) छन् । स्वतन्त्र र सम्प्रभु राज्यहरूले आपसी सहमति र सम्झौताद्वारा साझा अभिरुचिका विषयहरू संघबाट सञ्चालन गर्ने अभिप्रायले सन् १७७६ मा अमेरिका संघीयतामा गएको हो । खासगरी वाणिज्य व्यापारलाई प्रवर्द्धन र राष्ट्रिय सुरक्षाको जगेर्ना गर्ने उद्देश्यका साथ स्वतन्त्र राज्यहरूको संयुक्त संरचनाका रूपमा संयुक्त राज्य अमेरिका बनेको हो । यस्तै स्थिति स्विट्जरल्यान्डको पनि हो । आआफ्ना क्यान्टोनहरूको स्वायत्तता र सांस्कृतिक विविधतालाई संरक्षण र सम्वर्द्धन गर्ने उद्देश्यका साथ स्विट्जरल्यान्ड सुरुमा परिसंघीय संरचना र पछि सन् १८४८ मा संघीयतामा प्रवेश गरेको हो । जर्मनी पनि ल्यान्डरहरूको स्वतन्त्र निर्णय र पारस्परिक सम्झौताद्वारा सन् १९४९ मा संघीय राज्य बनेको हो । संघीयताको मूलभूत पक्ष भनेको केन्द्र र अन्य संघीय एकाइहरूका बीच राज्यको शक्तिको बाँडफाँट हो । संघीय शासन प्रणालीमा संघीय एकाइहरूका बीच देशको राजनीतिक, प्रशासनिक, आर्थिक, न्यायिकलगायतका अधिकारहरूको किटान गरिन्छ । नेपालको संविधानको प्रस्तावनाअनुसार भौगोलिक, सांस्कृतिक, क्षेत्रीय, वर्गीय, जातीय, भाषिक, धार्मिक, लैंगिकलगायतका विभेद र सबै प्रकारका जातीय छुवाछुतको अन्त्य गरी आर्थिक समानता र सामाजिक न्याय सुनिश्चित एवं समानुपातिक, समावेशी र सहभागितामूलक विधिमार्फत समावेशी लोकतन्त्र निर्माण गर्नका लागि संघीयतामा गएको हो । जनसांख्यिक र भौगोलिक रूपले सानाठूला, आर्थिक रूपले धनीगरिब आदि सबै किसिमका विविधता भएका देशहरू संघीयतामा गएका छन् । नेपालसहित अहिले संसारका २९ वटा देशमा मात्र संघीय शासन छ । एकात्मक शासनप्रणाली अपनाएका देशमा विकेन्द्रीकरणलगायतका विधिमार्फत पनि धेरै विकास भएको छ । तर नेपालको एकात्मक राज्यव्यवस्थाले जनताका आवाजहरूको सुनुवाइ तथा सबै खालका विभेदको अन्त्य र विकासनिर्माणलगायतका काममा अपेक्षित उपलब्धि भएको भए सायद संघीयतामा प्रवेश हुने थिएन । विकेन्द्रीकरणको अभ्यास पनि लागू हुन सकेन । हामीले आव २०५९६० देखि नै निक्षेपणको अभ्यास शुरु गर्न खोजेका थियौं । प्राथमिक शिक्षा, प्राथमिक स्वास्थ्य, कृषि, पशु, हुलाक सेवा, स्थानीय पूर्वाधार आदिलाई स्थानीय तहमा पूर्ण रूपमा निक्षेपण गर्ने प्रयास गरिए पनि लागू हुन सकेन । नेपालले संघीय शासन प्रणाली अवलम्बन गरेपछि राज्यशक्तिलाई संविधानमा नै संघीय एकाइहरू (संघ, प्रदेश र स्थानीय तह) का बीच विभाजन गरिएको छ । संविधानले नेपालको राज्यशक्तिको प्रयोग संघ, प्रदेश र स्थानीय तहमा विभक्त गरेको छ । संघ, प्रदेश र स्थानीय तहका एकल र साझा अधिकार कार्यान्वयन गर्दा एक तहले अर्को तहका बीचमा समन्वय र सहकार्य गर्न जरुरी छ । संघीय एकाइहरू (संघ र प्रदेश, संघ र स्थानीय, प्रदेश र स्थानीय, प्रदेशप्रदेश, स्थानीयस्थानीय) बीच अधिकारको प्रयोगका सम्बन्धमा नीतिगत सामन्जस्य कायम गर्ने, विवाद हुन नदिने, विवाद भए आपसी सहमतिका आधारमा व्यवस्थापन गर्दै जाने गर्नुर्पर्छ । संघीय एकाइहरूका बीच विवाद भए निरुपणलगायतका लागि अन्तरप्रदेश परिषद्, अन्तरसरकारी वित्त परिषद्, प्रदेश समन्वय परिषद्, विषयगत समितिलागतयका अन्तरतह समन्वयकारी संस्थाहरू छन् । संघीयताको सबलीकरणका लागि यी संस्थाहरू निरन्तर क्रियाशील हुन जरुरी छ । संघीयतामा प्रवेशपश्चात् केही उपलब्धि भएका छन् । एकात्मक राज्यव्यवस्थामै उथलपुथल भएको छ । प्रदेश र स्थानीय तह चलायमान भएका छन् । संघीय लोकतान्त्रिक गणतन्त्र संस्थागत भएको छ । सार्वभौमसत्ता र राजकीयसत्ताको प्रयोग निर्वाचित जनप्रतिनिधिले गरेका छन् । लैंगिक समानता र समावेशी तथा सहभागितामूलक प्रतिनिधित्वको सुनिश्चितता संविधानले गरेको छ । गाउँनगर सभादेखि संघीय संसद्सम्मको हरेक निकायमा कम्तीमा एकतिहाइ महिलाको प्रतिनिधित्व छ । स्थानीय तहमा निर्वाचित कुल जनप्रतिनिधिमा करिब २० प्रतिशत त दलित महिला मात्र छन् । सिहंदरबारको संगठन संरचनामा परिवर्तन आएको छ । करिब १ लाख निजामती कर्मचारीमा आधाभन्दा बढी प्रदेश र स्थानीय स्तरमा समायोजन भएका छन् । मुस्किलले सदरमुकामसम्म जाने कर्मचारीहरू अहिले गाउँगाउँ पुगेका छन् । २० वर्षसम्म हुन नसकेको स्थानीय तहको चुनाव संघीयताकै कारण सम्भव भएको यथार्थ पनि बिर्सन हुँदैन । साबिकमा पाँचवटा विकास क्षेत्रमा क्षेत्रीय कार्यालयहरू थिए । सचिवको दरबन्दी थियो । तर सचिव बस्दै नबस्नेजाँदै नजाने अवस्था थियो । सहसचिवहरू पनि जान मान्दैनथे । तर अहिले करिब एक सय सचिवसहसचिव प्रदेशमा छन् । उच्चपदस्थ कर्मचारीहरू तल जानु भनेको जनताको घरदैलोसम्म सेवा पुग्नु पनि हो । यदि संघीयता नआएको भए यो सम्भव थिएन । संघीयतामा जानु भनेको केन्द्रको संरचना घट्नु हो, तल्लो तहमा बढ्नु हो । तल बढ्नु भनेको प्रतिएकाइ सेवामा बढोत्तरी हुनु हो । तर अपेक्षित रूपमा केन्द्रको संगठन संरचना जसरी कम हुनुपर्थ्यो, त्यो हुन सकेको छैन । यसको दोषी तत्कालीन ओली सरकार हो । कठिन परिस्थितिका बाबजुद प्रदेश र स्थानीय तहले केही देखिने काम गरेका छन् । जनताको सबभन्दा नजिकको सरकार स्थानीय र त्यसपछि प्रदेश हो भन्ने अनुभूति भएको छ । सिंहदरबारको सरकारमा नागरिकको सजिलै पहुच हुँदैन तर स्थानीय र प्रदेशमा हुन्छ । हिजो सिंगो स्थानीय निकाय (गाविस, जिविस र नपा) को आन्तरिक आय १० अर्ब पनि थिएन । अहिले करिब ४० अर्ब रुपैयाँजतिको आन्तरिक राजस्व परिचालन गर्ने स्थितिमा स्थानीय तह पुगेका छन् । मुस्किलले ३० लाखको बजेट पनि बनाउन नसक्ने स्थानीय तहहरू अहिले १ अर्बभन्दा बढीको बजेट बनाउने हैसियतमा पुगेका छन् । यसैगरी शून्य आन्तरिक कर राजस्वबाट काम प्रारम्भ गरेका प्रदेश ५० अर्ब बराबरको कर राजस्व परिचालन गर्न सक्ने अवस्थामा छन् । सातै प्रदेशले ११ अर्बबाट बजेट सुरु गरेका थिए, हाल सबै प्रदेशको कुल बजेट २ सय ६२ अर्ब छ । आन्तरिक स्रोत र बजेटको साइज बढ्नु भनेको विकासनिर्माण र सेवा प्रवाहमा पनि गुणात्मक फड्को मार्नु हो । केन्द्रीकृत राज्यको स्रोत संघीयताका कारण संवैधानिक रूपमै विकेन्द्रीकृत भएको छ । हिजो द्वन्द्वको समयमा मानिसहरू आफ्नो थातथलो छाडेर सहर पसे । द्वन्द्वका कारण राज्यका अधिकांश अंग गाउँसम्म जान हिम्मत गर्न सक्ने अवस्थासमेत थिएन । मधेस आन्दोलनका समयमा पनि सयौं नागरिक विस्थापित भएका थिए । ग्रामीण क्षेत्र सुनसानजस्तै थियो । गाउँका जग्गाजमिन बाँझै रहे । तर संघीयतासँगै मुलुकमा शान्ति छाएको छ । मानिस थातथलो फर्केका छन् । शिक्षा, स्वास्थ्य, कृषिलगायत पूर्वाधार विकासमा परिवर्तन आएको छ । उत्पादन बढेको छ । मानिस आत्मनिर्भर भएका छन् । सानोतिनो काम र समस्याका पोको बोकेर मानिसलाई सदरमुकाम र राजधानी धाउनुपर्ने स्थिति थियो, जसको अहिले अन्त्य भएको छ । गाउँका समस्याहरू पालिका र प्रदेशस्तरका प्रदेश सरकारतिर तेर्सिएका छन् । सायद, मुलुकको शासनसत्तामा परिवर्तन नभएको भए स्थानीय तहहरू अहिले पनि जनप्रतिनिधिविहीनकै स्थितिमा हुने थिए । संघीयतालाई निरपेक्ष रूपमा हेर्नु हुँदैन । यदि मुलुकमा संघीयता र गणतन्त्र नआएको भए स्थानीय तह हिजोकै अवस्थामा हुने थिए । सुदूरपूर्व र सुदूरपश्चिमलगायतका नागरिकहरूको विकासनिर्माण र सेवाप्रवाह आदिसँग सम्बन्धित निर्णयहरू काठमाडौंका तारे होटलहरूमा बसेर गरिन्थे । शासन व्यवस्थामा खास जाति, समुदाय र वर्गको बाहुल्य थियो । यो सबैमा सुधार भएको छ । परिवर्तन आएको छ । यति मात्र हैन, अहिले स्थानीयस्थानीय र प्रदेशप्रदेशका बीच विकासनिर्माण र सेवा प्रवाहलगायतका क्षेत्रमा प्रतिस्पर्धासमेत छ । संघीयताले दिएको ठूलो उपलब्धि शान्ति नै हो । मुलुकमा जताततै शान्ति छाएको छ । यसो कल्पना गरौं त, कति ठूलो द्वन्द्वबाट हामी यहाँसम्म आइपुगेका हौं ! अहिले स्थिति कस्तो छ ! काठमाडौंमा समेत अमनचैन थिएन, निद्रा थिएन । शान्तिलाई संघीयताको खर्चसँग तुलना गरौं । काठमाडौंको अधिकार प्रदेश र स्थानीय तहसम्म पुगेको छ । सदरमुकामको अधिकार गाउँसम्म पुगेको छ । जनताको नजिक सेवाकेन्द्रहरू पुगेका छन् । गाउँबाट सदरमुकाम र राजधानी पुग्न पहिले कति खर्च लाग्थ्यो र अहिले कति लाग्छ ? सेवा प्रवाहसँग पनि संघीयताको खर्चको हिसाब गरौं । संविधान र शासन व्यवस्था राम्रो भएर मात्र हुँदैन । नेतृत्वकर्ताहरू खराब भए भने समस्या पैदा हुन्छ । ओलीजस्ता खराब नेताका कारण छोटो समयमै हाम्रो संघीय शासन व्यवस्थामा प्रश्नचिह्न लाग्ने जुन परिस्थिति सिर्जना भयो, यो दुर्भाग्यपूर्ण छ । संघीयताको विकल्प केन्द्रीयता वा राजतन्त्र हुन सक्दैन । यसको विकल्प संघीयता नै हो । तर सुधारका गुन्जाइस प्रशस्तै छन् । हामीले राणाशासन, निरंकुश राजतन्त्र, संवैधानिक राजतन्त्रलगायतका शासन व्यवस्थाको अनुभव गरेका छौं । सबै खालका शासन व्यवस्थाको अनुभवका कारण नेपाल संघीयतमा प्रवेश गरेको हो । असल अभिभावकत्व नभएका कारण संघीयताले अपेक्षित परिणाम दिन नसकेको सत्य हो । कर्मचारी व्यवस्थापन, कानुन र संस्थागत संरचनाको निर्माण, क्षमता अभिवृद्धि, वित्तीय स्रोत र साधनको वैज्ञानिक बाँडफाँट र प्रयोग आदिलगायतका क्षेत्रमा समन्वयात्मक किसिमले अगाडि बढ्नुपर्छ । संघीयतासँग तेर्सिएका सबै खालका समस्याहरूसँग जुध्दै यसलार्ई मजबुत र सबलीकरण गर्नुको विकल्प अब हामीसँग छैन ।"
"बर्सेनि खाद्यको मापदण्ड बन्छ, कार्यान्वयन हुँदैन","विभागका महानिर्देशक उपेन्द्र राय भने मापदण्ड तोकेपछि अनुगमनसँगै ल्याब परीक्षण पनि भइरहेको दाबी गर्छन् । कैफियत देखिए खाद्य ऐनअनुसार मुद्दा दायर गरिएको र केही प्रक्रियामा रहेको उनले बताए । जुसको हकमा विगतमा पनि मापदण्ड निर्धारण गरिएको थियो । तर, प्रस्ट थिएन । अहिले कोडेक्सको मापदण्डअनुसार परिभाषा गरेर मापदण्ड तोकेका छौं, उनले भने, मापदण्ड निर्धारण भएपछि अनुगमन पनि भएको छ । कार्यान्वयन नहुने भन्ने कुरा हुँदैन । जुस, तरकारी लगायतको नमुना परीक्षण गरेका छौं । परीक्षणमा फरक देखिए मुद्दा चलाउँछौं । सोमबार प्रकाशित राजपत्रअनुसार फलफूलको रस भनेको ताजा, पाकेको तथा फर्मेन्ट नभएको स्वस्थ फलबाट रस निकाली उपयुक्त विधिबाट प्रशोधित तयारी पेय पदार्थ हो । यस्तो पेय बनाउँदा पानी थप्न पाइँदैन । फलफूलको रसमा सम्बन्धित फलफूलको प्राकृतिक चारित्रिक गुण कायम हुनुपर्छ । एक पटक उत्पादन भइसकेको फलफूलको रसलाई पुनः प्रशोधन गरी रस नै उत्पादन गर्न पाइँदैन । यसको उत्पादन, प्रशोधन, प्याकेजिङ, भण्डारण, ढुवानी गर्दा स्वच्छतासम्बन्धी मापदण्ड मन्त्रालयले तोकेबमोजिम हुनुपर्ने राजपत्रमा उल्लेख छ ।"
"आईटी पार्कको प्रयोजन एउटा, प्रयोग अर्कै काममा","(काभ्रे)  दुई दशकअघि सूचना प्रविधिको क्षेत्रमा नेपाललाई दक्षिण एसियाकै गन्तव्य बनाउने लक्ष्यसहित सरकारले काभ्रेमा सूचना प्रविधि (आईटी) पार्क बनाउन सुरु गरेको थियो । पार्क बनेपछि नयाँनयाँ प्रविधिमार्फत विदेशी लगानी भित्र्याउन र रोजगारीका अवसर सिर्जना गर्न सकिने सरकारले जनाएको थियो । तर निर्माण भएको लामो समयसम्म प्रयोगविहीन भएपछि पार्कमा अहिले सुरक्षण मुद्रण केन्द्र स्थापना भएको छ । २०५७ मा सुरु भएर २०६१ सालमा प्रथम चरण निर्माण भएको उक्त पार्कमा अब राहदानी, चेकबुक, स्मार्टकार्ड, हुलाक टिकट, बैंक नोट र अन्तःशुल्क स्टिकर आदि छपाइ गर्ने सरकारको तयारी छ । यसअघिको सरकारले पार्कमा मुद्रण केन्द्र सञ्चालन गर्ने निर्णय गरेको हो । सूचना प्रविधि पार्कका लागि तयार भएका संरचना मर्मतसम्भार गरेर केन्द्रको काम भइरहेको छ, केन्द्रका कार्यकारी निर्देशक विकल पौडेलले भने, मेसिन आइपुगेको छ, सिभिल वर्क केही बाँकी छ । आर्थिक वर्ष २०७६७७ मा विनियोजित १ अर्ब ९ करोडमध्येबाट भौतिक पूर्वाधार निर्माण, सामग्री खरिद, मर्मत सम्भारलगायतका काम भइरहेको उनले जानकारी दिए । चालु आर्थिक वर्षका लागि पनि १ अर्ब ३ करोड विनियोजन भएको छ । पार्कको उचित प्रयोगका लागि केन्द्र स्थापना गर्ने निर्णय गरिएको यसअघिको सरकारमा सूचना सञ्चार तथा प्रविधिमन्त्री रहेका गोकुलप्रसाद बाँस्कोटा बताउँछन् । काभ्रेमा मुद्रण केन्द्र बन्नु जिल्लाका लागि गौरवको विषय हो, उनले भने, पार्कको तुलनामा केन्द्रबाट थप लाभान्वित हुन सकिनेछ । केन्द्रमा ३ हजार जनशक्तिले प्रत्यक्ष र अन्यले अप्रत्यक्ष रोजगारी पाउने उनको भनाइ छ ।२०५७ मा पनौती र बनेपा नगरपालिकामा पर्ने जग्गा बनेपाले खरिद गरी पार्क निर्माण थालिएको थियो । विकास बजेट कटाएर खरिद गरिएको जग्गामा बनेको पार्कबाट नगरपालिकाको आम्दानी बढ्ने र स्थानीयले रोजगारी पाउने अपेक्षा थियो । तर उद्देश्यअनुसार काम हुन नसक्दा नगरपालिकाले प्रतिफल नपाएको बनेपाका उपप्रमुख एवं पूर्वउद्योग राज्यमन्त्री कञ्चनचन्द्र बादे बताउँछन् । उनका अनुसार गुरुयोजनाअनुरूप चीन सरकारको सहयोगमा बनेको बनेपा बहुप्राविधिक महाविद्यालयबाट निस्किएका आईटीका जनशक्ति सूचना प्रविधि पार्कमा प्रयोग गर्ने योजना थियो ।पार्क सञ्चालनका लागि आफूहरूले पहल गरे पनि तत्कालीन सरकारको निर्णयपछि प्रयास निरर्थक बनेको कम्प्युटर एसोसिएसन अफ नेपाल (क्यान) काभ्रेका अध्यक्ष विकास पन्तको भनाइ छ । अब राष्ट्रिय ज्ञान पार्कको अवधारणामा काम हुने र खुमलटारस्थित रेडियो नेपालको जग्गाामा संरचना बनाउने गरी काम भइरहेको पार्क हेर्ने सूचना तथा प्रविधि विभागको पूर्वाधार विकास, अनुसन्धान, सुरक्षण तथा नियमन शाखाका निर्देशक शिवजी शाह रौनियारले बताए । २ सय ५७ रोपनी क्षेत्रफलमा फैलिएको पार्कमा पहिलो चरणमा ३० करोडको लगानीमा पूर्वाधार बनेका छन् । २०६३ मा नेदरल्यान्ड्सको जाभ्रा नामक कम्पनीले ६ महिना काम सञ्चालन गरेको थियो । इन्टरनेटको समस्या र काठमाडौंदेखि पार्कसम्म पुग्ने सडक व्यवस्थित नभएको भन्दै कम्पनीले काम छाडेको थियो । २०६५ मा आईटीसम्बन्धी अमेरिकी कम्पनी आईबीएमले काम थाले पनि टिक्न सकेन । २०७२ चैतमा पार्क सञ्चालनमा आए पनि लामो समयसम्म चल्न सकेन । पार्क सञ्चालनमा आउन नसकेपछि राजनीतिक दल र सामाजिक संघसंस्थाको कार्यक्रम गर्ने थलो पनि बन्यो । २०६७ मा काभ्रे उद्योग वाणिज्य संघले मध्यमाञ्चल महोत्सव गरेको थियो भने नेपाली कांग्रेसको जिल्ला सम्मेलन पनि यही पार्कमा नै भयो । पार्क सञ्चालनका लागि स्पष्ट संरचना नभएका कारण पनि बेवास्ता हुँदै आएको छ । पार्क सञ्चालनका लागि कुनै विकास समिति छैन । संघ सरकारको सूचना तथा प्रविधि विभागको एउटा शाखाअन्तर्गत काम भइरहेको छ । पहिला सूचना प्रविधि उच्चस्तरीय आयोगको मातहतमा रहेको पार्क आयोग विघटनसँगै मन्त्रालयको एउटा शाखामा सीमित रहँदै आएको हो ।"
दुबई उडान अनिश्चित,"काठमाडौं (कास) त्रिभुवन अन्तर्राष्ट्रिय विमानस्थलमा सरकारले र्यापिड पीसीआर टेस्ट सेवा सञ्चालन नगरेका कारण नेपालबाट दुबई जाने कामदारको यात्रा सोमबारदेखि अनिश्चितकालका लागि स्थगन भएको छ । दुबईले सोमबार नेपाली वायुसेवा कम्पनीहरू हिमालय एयरलाइन्स र नेपाल वायुसेवा निगमलाई विमानस्थल परिसरमा उडान समयअगावै चार घण्टाभित्रको र्यापिड पीसीआर टेस्टको रिपोर्ट अनिवार्य गर्न पत्र पठाएपछि हिमालय एयरलाइन्सबाट ८० र नेपाल वायुसेवा निगमबाट ३७ जना यात्रु सोमबार राति दुबई जान विमानस्थल पुगेर फर्किएका थिए । दुवै वायुसेवा कम्पनीका विमान दुबईका यात्रु ल्याउन काठमाडौंबाट रित्तै उडेका थिए । अन्तिम समयमा दुबईबाट जानकारी आएकाले ८० जना यात्रुलाई नलगी विमान रित्तै दुबई उडाउनुपरेको हिमालय एयरलाइन्सका उपाध्यक्ष विजय श्रेष्ठले बताए । यताका यात्रुमध्ये राति ५१ जनालाई होटलमा राख्यौं, बाँकी २५ जनालाई उनीहरूकै गाउँ लगिदियौं, उनले भने । निगमको उडानबाट जान नपाएका ३७ जना यात्रुले मंगलबार न्युरोडस्थित मुख्यालयमा नाराबाजी गरेका थिए । एक महिनादेखि निगममा आन्दोलन गरिरहेका ट्रेड युनियनका नेताहरूले आन्दोलनमा कर्मचारीको सहभागिता न्यून भएपछि मुख्य गेटमा तालाबन्दी गरेका थिए । त्यही बेला निगम पुगेका यात्रु, ट्रेड युनियनकर्मी र अन्तर्राष्ट्रिय टिकट बिक्री शाखाका कर्मचारीहरूबीच चर्काचर्की परेको आन्दोलनरत नेकपा निकट ट्रेड युनियनका एक कर्मचारी नेताले बताए ।निगमले आक्रोशित यात्रुलाई अर्को उडान हुनेबित्तिकै प्राथमिकता दिने बताएपछि उनीहरू होटल फर्किएका थिए । निगमले आफ्ना यात्रुलाई सोमबार र मंगलबारका लागि होटलमा राखेको छ । उनीहरू बुधबार घर फर्किनेछन् । हाल निगमले सातामा दुई र हिमालयले सातामा तीनवटा काठमाडौंदुबईकाठमाडौं उडान गर्दै आएका छन् । तर विमानस्थलमा र्यापिड पीसीआर टेस्ट सेवा सञ्चालन नभएसम्म नेपाल र दुबई उडान अनिश्चित भएको छ । दुवै वायुसेवा कम्पनीले विमानस्थलमा कम्तीमा पनि १० वटा र्यापिड पीसीआर टेस्ट मेसिन आवश्यक पर्ने जनाएका छन् ।"
"चेम्बरले गठन गर्यो कर, राजस्व तथा भन्सार समिति","काठमाडौं (कास) नेपाल चेम्बर अफ कमर्समा कर, राजस्व तथा भन्सार समिति गठन भएको छ । चेम्बर कार्यसमिति सदस्य पर्शुराम दाहालको सभापतित्वमा समिति गठन भएको हो । कर, राजस्व तथा भन्सार क्षेत्रसँग आबद्ध सबै निकाय लाग्नुपर्नेमा चेम्बर अध्यक्ष राजेन्द्र मल्लले जोड दिए । देशको कर, राजस्व तथा भन्सार क्षेत्रमा अनुभवीहरूको प्रतिनिधित्व भएकाले समितिले नीति निर्माण तहमा महत्त्वपूर्ण भूमिका निर्वाह गर्ने अपेक्षा राखे ।"
नाडाको साधारणसभा स्थगित,काठमाडौं (कास) नाडा अटोमोबाइल्स एसोसिएसन अफ नेपालको ४५औं वार्षिक साधारणसभा तथा निर्वाचन स्थगन भएको छ । साउन १५ मा बसेको केन्द्रीय कार्यसमिति बैठकले नाडाको साधारणसभा र निर्वाचन भदौ २५ मा गर्ने निर्णय गरेको थियो । तर कोभिडको संक्रमण दर बढेको र सभासम्मेलन आदि गर्न नपाउने विषयमा काठमाडौं जिल्ला प्रशासन कार्यालयले सार्वजनिक सूचना जारी गरेपछि नाडाले साधारणसभा तथा निर्वाचन स्थगन गरेको हो ।
आरबीबीको क्रेडिड कार्ड,काठमाडौं (कास) राष्ट्रिय वाणिज्य बैंक (आरबीबी) ले मंगलबार क्रेडिट कार्ड सेवा सुरु गरेको छ । बैंक सञ्चालक समिति अध्यक्ष रामशरण पुडासैनीले बैंकका ग्राहक तथा एसियन लाइफ इन्स्योरेन्स कम्पनीका अध्यक्ष दीपककुमार श्रेष्ठलाई एक कार्यक्रमबीच क्रेडिट कार्ड हस्तान्तरण गर्दै उक्त सेवा सुरु गरे । क्रेडिट कार्ड ग्राहकको आयस्रोत एवं भुक्तानी क्षमताका आधारमा २० हजारदेखि पाँच लाख रुपैयाँसम्म प्रदान गरिने बैंकका उपकार्यकारी अधिकृत देवेशप्रसाद लोहनीले जानकारी दिए ।
नेपाल बैंकको ऋणपत्र सूचीकृत,काठमाडौं (कास) नेपाल बैंकको ८५० प्रतिशत नेपाल बैंक ऋणपत्र २०८७ नेपाल स्टक एक्सचेन्ज (नेप्से) मा सूचीकृत भएको छ । राष्ट्र बैंकको निर्देशनअनुसार नेपाल बैंकले जारी गरेको ३ अर्ब ५० करोड रुपैयाँको एक हजार रुपैयाँ अंकित दरको ३५ लाख कित्ता ऋणपत्र नेप्सेमा सूचीकृत भएको हो । नेप्सेका प्रमुख कार्यकारी अधिकृत चन्द्रसिं साउद र बैंकका प्रमुख कार्यकारी अधिकृत कृष्णबहादुर अधिकारीले धितोपत्र सूचीकरणसम्बन्धी सम्झौतापत्रमा हस्ताक्षर गरे । सूचीकरण भएको ऋणपत्र धितोपत्र सम्झौता सम्पन्न भएको दोस्रो दिनबाट नेप्सेमा कारोबार सुरु हुने बैंकले जानकारी दिएको छ ।
"ठूला प्लान्ट आफ्नै, बाहिरबाट अक्सिजन किन्दै","(सुनसरी)  कोरोना महामारी दोस्रो पटक बढेयता सरकारले सय शय्या र त्यसभन्दा बढी क्षमताका अस्पतालहरूलाई आफ्नै अक्सिजन प्लान्ट राख्न निर्देशन दिएको छ । तर प्लान्ट खरिद र जडान गरेरमात्र हुँदैन, त्यसलाई व्यवस्थापन सुदृढ हुनुपर्छ भन्ने पुष्टि धरानको बीपी कोइराला स्वास्थ्य विज्ञान प्रतिष्ठानले गरेको छ । प्रतिमिनेट १६ सय लिटर उत्पादन क्षमताको आफ्नै प्लान्ट भएको प्रतिष्ठान बाहिरबाट अक्सिजन खरिद गरिरहेको छ । क्षमताका हिसाबले प्रतिष्ठानको प्लान्ट मुलुकमै सबैभन्दा ठूलो हो । उत्पादन प्लान्टसँगै अक्सिजन भण्डारणका लागि २० हजार लिटर क्षमताको अक्सिजन ट्यांकी पनि छ । पछिल्लो समयमा विदेश बस्ने नेपालीले पनि अक्सिजन कन्सन्ट्रेटरहरू प्रतिष्ठानलाई दिएका छन् । तर, प्रतिष्ठानले अक्सिजन बाहिरबाट खरिद गर्न नछाड्नुको कारण हो प्लान्ट बिग्रिरहनु । प्लान्ट राख्न प्रतिष्ठानले आह्वान गरेको पहिलो पटकको टेन्डर रद्द भयो । दोस्रो पटकमा भारतीय कम्पनी युनिषी इन्डिया र नेपालको डाइग्नोकेन इन्टरनेसनलले ०७३ असार २९ मा ३ करोड २४ लाख रुपैयाँको ठेक्का पाए । उक्त ठेक्काअनुसार प्रतिष्ठानमा जडान गरिएको प्लान्ट हालसम्म ६ पटकभन्दा बढी बिग्रिएको छ । प्रतिष्ठान स्रोतका अनुसार करिब ८० लाख रुपैयाँ त मर्मतसम्भारमै खर्च भइसकेको छ । तर अझै पनि साना सिलिन्डरमा अक्सिजन भने बुस्टर बनेको छैन । तीन महिनाअघि दोस्रो पटक बिग्रेको बुस्टर अझै बनाइएको छैन । पाइपलाइन नपुगेका वार्डमा बिरामीलाई साना सिलिन्डरबाट अक्सिजन दिनुपर्छ । आफ्नै प्लान्टले असिजन उत्पादन गरे पनि प्रतिष्ठानले बुस्टरले काम नगर्दा कोभिड अस्पतालका बेड, आईसीयू, एचडीयू बेडमा चाहिने सानो सिलिन्डरमा भर्न पाएको छैन । साना सिलिन्डर अक्सिजन बाहिरबाट आपूर्ति हुने गरेको छ । बुस्टरको ५ लाख रुपैयाँ हाराहारी मात्रै पर्छ । सानो लागतको भएकाले पदाधिकारीहरू कमिसन नआउने भएपछि खरिद गर्ने कि मर्मतसम्भार गर्ने भन्नेमै अलमलिए, स्रोतले भन्यो, त्यसैले नबनाइएको हो । प्रतिष्ठानमा बिग्रेर थन्क्याइएको बुस्टरको क्षमता २४ घन्टामा एक हजारवटा साना सिलिन्डर भर्ने थियो । ठूलो प्लान्टकै ठेक्कामा पनि प्रतिष्ठानमा निकै चलखेल भएको दाबीभित्रैका स्वास्थ्यकर्मीको छ । ४ करोड ९६ लाख रुपैयाँ लागत अनुमान गरी ०७२ चैत ११ मा इटेन्डर आह्वान गर्दा पाँचवटा फर्मले बोलपत्र पेस गरेका थिए । त्यसबेला विज्ञान अर्यालको डाइग्नोकेम इन्टरनेसनलले ठेक्का पाएको थियो । डाइग्नोकेमले प्लान्ट आपूर्ति गर्न विदेशी कम्पनी युनिषी इन्डिया, केइसर, एमडीको नाममा ३ करोड ८ हजार ५ सय १७ रुपैयाको प्रतीतपत्र खोल्यो । सम्झौताअनुसार ०७३ कात्तिक १३ सम्ममा प्लान्ट आपूर्ति, जडान, परीक्षण र सञ्चालन गरिसक्नुपर्ने थियो । तर करिब ६ महिनापछि मात्र प्लान्ट प्रतिष्ठान परिसरमा ल्यायो, थप ६ महिना त्यत्तिकै चौरमा डम्प गरेर राख्यो । प्रतिष्ठानसँग भएको पुरानो सानो प्लान्ट बिग्रेका बेला ठूलो प्लान्ट चलाउने भनेर खरिद प्रक्रिया अघि बढाइएको थिये । नयाँ प्लान्ट सञ्चालनमा ल्याउन ढिलाइ हुँदा ०७४ असोजदेखि १३ महिनासम्ममा ६४ लाख ३९ हजार ६ सय ४० रुपैया त अक्सिजन खरिदमै खर्च भएको ०७५ कात्तिकमा गठित एक कार्यदलले आफ्नो प्रतिवेदनमै उल्लेख गरेको छ । प्लान्ट ल्याउने ठेक्का पाएको डाइग्नोकेमले करिब २८ महिनापछि २०७६ माघ २४ मा मात्र जडान गर्यो । प्लान्ट पहिलो दिन चल्यो, भोलिपल्टै बिग्रियो । त्यसपछि बनाउन तीन महिना लाग्यो । प्लान्ट मर्मत गरे पनि कहिले तारै चुँडिएको भेटिने, कहिले जिओलाइट धुलिने, जेनेरेटर, कन्सन्ट्रेटर, ड्रायर मेसिन बिग्रने र बनाउने क्रम जारी रहयो । हुँदाहुँदा भोल्टेज स्टेबलाइजरदेखि कम्प्रेसर, बुस्टर पनि एकपछि अर्को गर्दै बिग्रेपछि महँगोमा खरिद गरेको अक्सिजन प्लान्ट भर पर्न नसकिने भएको छ । प्लान्टको पालैपालो सबै मेसिन बिग्रेकाले मर्मत गर्नमात्र पनि हालसम्ममा कम्तीमा ८० लाख रुपैयाँ अतिरिक्त खर्च भइसकेको छ । अहिले जसोतसो चलिरहेको छ तर कति अक्सिजन उत्पादन हुँदै छ भन्ने कुरा भने थाहा लाग्न सकेको छैन, इलेक्ट्रोमेड शाखाका एक प्राविधिकले भने, कम्पनीले प्रतिमिनेट १६ सय लिटर अक्सिजन उत्पादन क्षमता भनेको छ । त्यसका लागि फ्लोमिटर जडान नगरेसम्म यति नै उत्पादन हुँदै छ भन्ने थाहा हुँदैन । प्लान्टमा फ्लोमिटर नै नभएकाले आपूर्तिकर्ता कम्पनीले भनेकोलाई पत्याउनुपरेको उनले बताए ।ती प्राविधिकका अनुसार मेडिकल उपकरणको स्पेसिफिकेसन बायोमेडिकल इन्जिनियरले हेर्नुपर्छ । त्यसका लागि जनशक्ति भए पनि प्रतिष्ठानले जिम्मेवारी इलेक्ट्रोनिकल इन्जिनियर राहुल मिश्रलाई दिएको छ । पंखा, फ्रिज, टेलिभिजन, एसी मर्मत सम्भार हेर्नेलाई मेडिकल इक्विपमेन्ट हेर्ने जिम्मेवारी दिनु बदमासी लुकाउने कोसिस हो, उनले भने । यसबारेमा प्रधानमन्त्री कार्यालयका सहसचिव वैकुण्ठ अर्यालको संयोजकत्वमा गठित बीपी प्रतिष्ठानको समस्या पहिचान तथा छानबिन कार्यदलले तयार गरेर हालै सार्वजनिक गरेको प्रतिवेदनमा पनि उल्लेख छ । अक्सिजन प्लान्टको पाँचवर्षे वारेन्टीग्यारेन्टीको अवधि अझै सकिएको छैन । तर बिग्रिरहने पार्टपुर्जा प्रतिष्ठानले आफैं खरिद गरिरहनुले प्लान्ट आफैं कसरी बिग्रन्छ भन्नेमा शंका गर्नुपर्ने अवस्था रहेको कर्मचारी बताउँछन् । तोकिएको समयमा प्लान्ट नल्याउने, ६ महिना ढिला ल्याएर चौरमा सामान राखेर ६ महिना सम्पर्कविहीन हुने र बल्लतल्ल आएर जडान गरे पनि बिग्रिरहने उपकरण आपूर्ति गर्ने कम्पनीलाई प्रतिष्ठानले कालोसूचीमा राखेर कारबाही गर्नुपर्ने थियो । सार्वजनिक खरिद नियमावली, २०६४ को नियम १२१ अनुसार प्रतिदिन ००५ प्रतिशतको दरले क्षतिपूर्ति असुलउपर गर्नुपर्नेमा ऐनविपरीत डाइग्नोकेमका सञ्चालक अर्याललाई नै बोलाएर उपकुलपति डा ज्ञानेन्द्र गिरीले मर्मतसम्भारबापतको ३० लाख रुपैयाँ भुक्तानी गरेका छन् । जबकि महालेखा परीक्षकको कार्यालय, कानुनी सल्लाहकार र प्रतिष्ठानकै खरिद प्रशासनले ३२ लाख ४० हजार रुपैयाँभन्दा बढी जरिवाना तिराउनुपर्ने राय गत वैशाख ९ को अक्सिजन प्लान्ट सर्भिसिङको सम्बन्धमा टिप्पणी पत्रमा उल्लेख गरेका थिए । कालोसूचीमा राखेर हर्जाना तिराउनुपर्ने कम्पनीलाई डा गिरीले प्रतिष्ठानको डायलसिस कक्षमा अक्सिजन पाइपलाइन विस्तारको ३० लाखको ठेक्का दिएका थिए । ४५ दिनमा काम गर्नुपर्ने ठेक्काको म्याद थियो । तर म्याद गुज्रेको एक साता बितिसक्दा पनि हालसम्म काम सुरु भएको छैन । प्रतिष्ठानमा गत साता मात्र एउटा अर्को अक्सिजन प्लान्ट जडान भएको छ । भारत सरकारले अनुदानमा दिएको उक्त प्लान्टको मूल्य करिब १ करोड ५० लाख रुपैयाँ पर्छ । प्रतिमिनेट १ हजार लिटर उत्पादन क्षमता भएको बताइएको उक्त प्लान्ट सञ्चालनमा आइसकेको छैन । एक महिनाअघि मात्र नेपाल सरकारको बजेटबाट २० हजार लिटर क्षमताको लिक्विड अक्सिजन ट्यांकी पनि जडान गरिएको छ । उक्त ट्याङ्कीमा राख्ने अक्सिजन भने प्रतिष्ठानको प्लान्टले उत्पादन गर्दैन, भारतबाटै आपूर्ति गर्नुपर्छ । हालसम्म तीनपटक लिक्विड अक्सिजन भरिएको छ । मुलुककै सवैभन्दा बढी क्षमताको प्लान्ट, लिक्विड अक्सिजन ट्यांकी र दाताले दिएका कन्सन्ट्रेटर भए पनि प्रतिष्ठानले लिक्विड अक्सिजनका लागि भारतको र साना सिलिन्डर भर्नका लागि बाहिरका उद्योगको भर पर्नु चरम लापरबाही भएको धरान नागरिक दबाब सञ्जालका संयोजक डा राजेन्द्र शर्माले बताए । प्रतिष्ठान परिसरको कोभिड अस्पतालमा अधिकांश बिरामीलाई अक्सिजन नै चाहिन्छ । प्लान्टबाट पाइपलाइन विस्तार गरिएको छ । तर प्रतिष्ठानको प्लान्टबाट पाइपलाइनमा आउने अक्सिजनको प्रेसर नै कम हुन्छ । दैनिक ५ पटक बढी बीच बीचमा आपूर्ति रोकिँदा आईसीयू र एचडीयूमा भर्ना भएका बिरामीलाई गाह्रो पर्ने गरेको छ । प्रतिष्ठानमा १० भेन्टिलेटरमध्ये २ वटा त कामै नलाग्ने छन् । प्रतिष्ठानका प्रवक्ता डा चूडामणि पोखरेलले केही दिनअघि लिक्विड अक्सिजनको बुलेट भारतबाट ल्याउँदा भन्सारले रोकेर दुई दिन राखिदिँदा ठूला सिलिन्डरमा अक्सिजन खरिद गर्नुपरेको बताए । हामीकहाँ जडान गरिएको लिक्विड अक्सिजन ट्यांकीमा भर्नका लागि नेपालमा प्रविधि छैन, त्यसैले भारतबाटै अक्सिजन बुलेट ल्याउनुपरेको हो, उनले भने, पाइपलाइन पुगेका वार्डमा सानो सिलिन्डरबाट अक्सिजन सप्लाई भइरहेको छ । तर बुस्टर बिग्रेकाले साना सिलिन्डरमा भर्न नसक्दा खरिद गर्नुपरेको छ । बुस्टर मर्मत गर्नका लागि प्रक्रिया सुरु गरिसकेको बताए ।"
तिलौराकोटलाई विश्व सम्पदामा सूचीकृत गर्न पहल,"(कपिलवस्तु)  ऐतिहासिक तथा पुरातात्त्विक स्थल तिलौराकोट (प्राचीन कपिलवस्तु) लाई विश्व सम्पदामा सूचीकृत गर्न २५ वर्षपछि फेरि प्रक्रिया अघि बढाइएको छ । पुरातत्त्व विभाग र लुम्बिनी विकास कोषले युनेस्कोका अन्तर्राष्ट्रिय सम्पदाविज्ञ काई वाइजेको नेतृत्वमा ३ सदस्यीय टोलीलाई यसबारे प्रारम्भिक चरणको काम जिम्मा लगाएको हो । कन्जर्भेसन आर्किटेक्टद्वय एनी जोशी र क्रिस्टिना श्रेष्ठ सदस्य छन् । टोलीले चारपाँच महिनायता काम गरेर युनेस्कोको विश्व सम्पदा सेन्टर पेरिसलाई बुझाउने वर्ड हेरिटेज नोमिनेसन डोसियर (दस्ताबेज) को प्रारम्भिक चरणको प्रतिवेदन बनाएको छ । प्रतिवेदनबारे जानकारी दिन मंगलबार सरोकारवालासँग तौलिहवामा छलफल गरेको हो । स्थानीयलाई प्रारम्भिक प्रतिवेदनबारे जानकारी दिइयो, लुम्बिनी विकास कोषका वरिष्ठ प्रशासकीय अधिकृत ज्ञानिन राईले भने, उहाँहरूबाट पनि सुझाव लियौं । विश्व सम्पदामा सूचीकृत भएपछि यस क्षेत्रको पर्यटन प्रवर्द्धनमा टेवा पुग्ने उनको दाबी छ । स्थानीयस्तरमा पर्यटन, कृषि र दिगो विकासलाई प्राथमिकता दिई वर्ल्ड हेरिटेज साइटमा सूचीकृत गर्नुपर्ने पूर्वमन्त्री दीपकुमार उपाध्यायले बताए । त्यस्तै, स्थानीयको पहिचान, कला, संस्कृति र धरोहरको संरक्षणमा ध्यान दिनुपर्ने राष्ट्रिय सभा सदस्य दृगनारायण पाण्डेले बताए । स्थानीयले आफ्नो जग्गा जमिन तिलौराकोटलाई दिए, उनले भने, उनीहरूको भावनालाई समेटर काम गर्नुपर्छ । तिलौराकोट विश्व सम्पदामा सूचीकृत गर्न सन् १९९५ मा पहिलोपटक काम थालिएको थियो । उक्त क्षेत्र सन् १९९६ मा नै विश्व सम्पदाको प्रारम्भिक सूचीमा परेको थियो । तर, तिलौराकोटको अध्ययन अनुसन्धान हुन नसकेपछि सूचीकृत गर्न प्रक्रिया अघि बढाइएन । सन् २०१४ देखि ९ वर्षसम्मका लागि बेलायतको डुह्राम विश्वविद्यालय र युनेस्कोले तिलौराकोटको अध्ययन अन्वेषण गर्दै आएका छन् । तिलौराकोटभित्र बुद्धकाल आसपासका बाटो, नाली, सुरक्षा किल्ला पर्खाल र मानव बस्ती फेला परेका छन्, अध्ययनमा संलग्न पुरातत्त्व विभागका प्रमुख पुरातत्व अधिकृत रामबहादुर कुँवरले भने, ठाउँठाउँमा ठूल्ठूला भवनका संरचना, इनार र पोखरी पनि पाइएका छन् । पाँचौं शताब्दीमा आएका चिनियाँ यात्री फायहान र सातौं शताब्दीमा आएका ह्वेङसाङले आफ्नो यात्रा विवरणमा उल्लेख गरेका तथ्य भेटिएका छन् । बेलायती प्रयोगशालामा माटो तथा कार्बन डेटिङ परीक्षण गर्दा प्राचीनतम भएको विवरण आएको हो । त्यस्तै, गौतम बुद्धको बाल्यकाल र युवावस्था बितेको तिलौराकोटमा गाउँको स्वरूपमा मानवीय चहलपहल बढेर बस्ती बसेको पुष्टि भएको पुरातत्त्वविद् बताउँछन् । समितिले वर्ल्ड हेरिटेज नोमिनेसन डोसियर प्रारम्भिक प्रतिवेदन तयार गर्छ । त्यसपछि राष्ट्रिय तथा अन्तर्राष्ट्रिय विशेषज्ञहरू राखेर एकीकृत व्यवस्थापन योजना, पुरातात्त्विक क्षेत्र योजना र क्षेत्रीय योजना बनाएर पेस गर्नुपर्ने हुन्छ । विश्वमा धेरै वर्ल्ड हेरिटेज नोमिनेसन डोसियर लेखेर सूचीकृत गराउनु भएका डंकन मार्सलसँग कुराकानी भइरहेको छ, लुम्बिनी विकास कोषका उपाध्यक्ष अवधेशकुमार त्रिपाठीले भने, उहाँ यहाँ आउन सकारात्मक हुनुहुन्छ ।सुरुमा फ्रान्सको पेरिसमा युनेस्को मुख्यालय वर्ल्ड हेरिटेज नोमिनेसन डोसियर प्रतिवेदन पेस गरिनेछ । त्यसबारे उठेका प्रश्नको जवाफ पठाउनुपर्छ । लेखाइ निकै चुस्तदुरुस्त हुनुपर्छ, पुरातत्त्वविद् वसन्त बिडारीले भने, उनीहरूले जे खोजे, त्यो बुझिने किसिमको हुनुपर्छ । त्यसपछि विज्ञहरू स्थलगत अनुगमनमा आउँछन् । प्रतिवेदनमा उल्लेख भएका कुरा सही भएनभएको र स्थानीयसँग विभिन्न कुराहरू बुझेपछि निर्णय लिन्छन् । नेपालले सन् २०२२ को सेप्टेम्बरमा ड्राफ्ट प्रतिवेदन बुझाउने तालिका छ । त्यसपछि २०२३ को जनवरीमा अन्तिम प्रतिवेदन पेस गरिनेछ । २०२४ मा पेरिसमा हुने विश्व सम्पदा सेन्टरको बैठकलाई मध्यनजर गरेर अहिलेदेखि नै काम थालिएको हो ।"
सुगाले भने 'धन्यवाद जनता,"टोकियो (एपी) जापानका प्रधानमन्त्रीले कोरोना भाइरस महामारीको कठिनाइबीच देशमा सुरक्षित तबरबाट ओलम्पिक आयोजना गर्न सहयोग गर्ने आफ्ना नागरिकलाई धन्यवाद दिएका छन् ।महामारीकै कारण खेलकुद महामेला आयोजना एक वर्ष सारिएको र केही प्रतिबन्धको व्यवस्था गरी प्रतियोगिता आयोजना गर्नुपरेको उल्लेख गरे । तर आयोजक राष्ट्रको हैसियतमा हामी हाम्रो जिम्मेबारी पूरा गर्न सक्षम रह्यौं, प्रधानमन्त्री योसिहिदे सुगाले जनतालाई सहयोग र बुझाइका लागि धन्यबाद दिए । १७ दिन चलेको ३२ औं ग्रीष्मकालीन ओलम्पिक लगभग दर्शकरहित आयोजना भएको थियो । खेलाडीहरू आइसोलेसन बबल मा रहन बाध्य थिए । उनीहरूले प्रतियोगितामा आफ्नो खेलका क्रममा मात्र मास्क खोल्न पाउँथे भने आफ्नो स्पर्धा सकिएपछि तुरुन्तै जापान छाड्नुपर्ने हुन्थ्यो ।तर खेलहरू दृढतापूर्वक सम्पन्न भयो । महामारीबीच भएको प्रतियोगिताले खेलाडीमात्र होइन समग्र विश्व खेलजगत नै अनुग्रहित रह्यो । प्रधानमन्त्री सुगाले देशका खेलाडीले कीर्तिमानी ५८ पदक जितेकामा प्रशंसा गर्दै भने, केहीले पदक जिते, केहीले सकेनन् । तर उनीहरू सबैले आफ्नो प्रदर्शनमा कुनै कमी राखेका थिएनन् ।जापानी सहर नागासाकीमा अमेरिकी परमाणु बमबारीको ७६ औं वर्षगाँठको कार्यक्रममा सोमबार पनि सुगाले ओलम्पिकबारे कुराकानी गरेका थिए । महामारीका क्रममा ओलम्पिक आयोजना गराएको भन्दै सुगाको आलोचना भएको थियो । जापानी जनता यो समयमा प्रतियोगिता आयोजना नहोस् भन्ने चाहन्थे । उता वासिङ्टनबाट अमेरिकी राष्ट्रपति जो बाइडेनले जापानको सफल आतिथ्यताका लागि सुगाको सराहना गरे । ह्वाइटहाउसका अनुसार बाइडेनले जापानी प्रधानमन्त्री सुगासँगको टेलिफोन संवादमा आसन्न पाराओलम्पिक आयोजनाका लागि शुभकामना व्यक्त गरेका छन् । ओलम्पिककै जस्तै स्वास्थ्य सुरक्षा मापदण्ड पालना गरी पाराओलम्पिक खेलकुद अगस्ट २४ देखि टोकियोमा सुरु हुँदै छ । कोरोना संक्रमणबाट जापानमा अहिलेसम्म १० लाखभन्दा बढी संक्रमित भएका छन् भने १५ हजार ७ सयभन्दा बढीको मृत्यु भइसकेको छ । अन्य देशको तुलनामा यो आँकडा कम भए पनि पछिल्लो संक्रामक डेल्टा भेरियन्टले संक्रमण तीव्र रूपमा फैलाइरहेको छ । ओलम्पिकको समयमा जापानमा कोरोना संक्रमणको संख्या अन्य समयभन्दा झन्डै दोब्बर बढिरहेको थियो । सोमबारमात्र २ हजार ८ सय ८४ नयाँ संक्रमित देखिएका थिए । टोकियोका अस्पतालमा गम्भीर बिरामीको संख्या बढ्न थालेको छ । १८ हजारभन्दा बढी जनता घरमै आइसोलेसनमा रहेको त्यहाँको स्वास्थ्य मन्त्रालयले जानकारी गराएको छ ।"
देश फर्किएको भए जेल पुग्थें,"वार्सा (एएफपी) पोल्यान्डमा शरण लिएकी बेलारुसी ओलम्पियन क्रिस्टिना सिमानोस्कायाले आफ्ना देशका नागरिकलाई तानाशाहविरुद्ध बोल्न अपिल गरेकी छन् । फरक विधामा समावेश गरिएकोप्रति विरोध गर्दा उनलाई ओलम्पिकबाट जबर्जस्ती घर फर्काउन लागिएको थियो । उनले विमानस्थलबाट गरेको अपिल स्विकार्दै पोल्यान्डले शरण दिएको थियो ।क्रिस्टिनाले बेलारुसमा आफू सुरक्षित नहुने बताउँदै आएकी छन् । एएफसीसँगको अन्तर्वार्ताका क्रममा उनले भनिन्, बेलारुस आफ्नै नागरिकका लागि पनि सुरक्षित देश रहेन । बेलारुसी स्पोर्टस सोलिडारिटी फाउन्डेसन (बीएसएसएफ) को वार्सास्थित कार्यालयमा शान्त तर तनावमा देखिएकी २४ वर्षीया क्रिस्टिनाले जीवनभर जेलमा कोचिदिने भयका कारण बेलारुसी जनता क्रूर सरकारको विपक्षमा बोल्न डराउने गरेको बताइन् ।कुराकानीका क्रममा भावुक बनेकी क्रिस्टिनाले आफू आफ्नै देश फर्कन र परिवारसँग भेट्न चाहेको बताइन् । तर आफ्नो सुरक्षाको पूर्ण ग्यारेन्टीपछि मात्र देश फर्कने उनको भनाइ थियो । तपाईको आशय अलेक्जान्डर लुकासेन्को सत्ताच्युत हुनुपर्छ भन्ने हो ? प्रश्नमा उनले भनिन्, सायद, किनभने लुकासेन्कोको पतनबिना मुक्ति सम्भव छैन । बेलारुसका लागि १०० र २०० मिटर दौडमा प्रतिस्पर्धा गर्न गएकी उनलाई ४ गुणा १ सय मिटर रिलेमा समावेश गरिएपछि विरोध सुरु भएको थियो । आफ्नै प्रशिक्षकको विरोध गरेपछि उनलाई जबर्जस्ती अगस्ट १ मा जापानबाट फर्काउन लागिएको थियो । विमानस्थलमा जापानी प्रहरीको सहयोगमार्फत मानवीय भिसाका लागि आह्वान गरेपछि उनलाई पोल्यान्डले शरण दिने जनाएको थियो । पोल्यान्डले उनलाई एकदिन टोकियोस्थित आफ्नो दूतावासमा राखेर भोलिपल्ट वार्सा ल्याएको थियो ।क्रिस्टिनाका अनुसार टोकियो एयरपोर्ट आउने क्रममा बेलारुसस्थित हजुरआमासँग कुरा गरेपछि मात्रै पुलिसको सहयोग लिनेबारे निर्णय गरेकी थिइन् । हजुरआमाले मलाई फोन गरेर बेलारुस नफर्किन भन्नुभयो । घर नफर्कन जे गर्न सक्छौं त्यही गरे भन्नुभयो, उनले स्मरण गरिन्, यदि देश फर्किएको भए मलाई कि मानसिक अस्पतालमा पुर्याउँथे कि त जेलमा कोच्थे ।सोमबार पत्रकार सम्मेलनमा राष्ट्रपति लुकासेन्कोले बेलारुसी खेलाडीलाई वार्साले नियन्त्रणमा राखेको आरोप लगाए । राष्ट्रपतिको आरोपलाई क्रिस्टिनाले शतप्रतिशत असत्य भन्दै खारेज गरिदिएकी छन् । अन्तिम समयमा म आफैंले यहाँ सहयोग मागेकी थिएँ । यो घटनापछि अन्तर्राष्ट्रिय ओलम्पिक कमिटी (आईओसी) ले बेलारुसका दुई प्रशिक्षकको एक्रिडिएसन कार्ड खारेज गरिदिएको छ । आईओसीले यो घटनाको निष्पक्ष छानबिन भइरहेको जनाएको छ ।बीएसएसएफका अनुसार सात बेलारुसी व्यावसायिक खेलाडीलाई राजनीतिक बन्दी बनाएर राखिएको छ भने ३६ जनालाई उनीहरूको अभिव्यक्तिकै कारण राष्ट्रिय टोलीबाट बर्खास्त गरिएको छ । यी खेलाडीलाई सहयोगका लागि क्रिस्टिनाले सन् २०१९ को मिन्स्क युरोपियन च्याम्पियनसिपमा जितेको रजत पदक लिलामीमा राखेकी छन् । सोमबार साँझसम्म उनको पदकमा २० हजार डलरको बोली लागेको छ ।आफ्नो भविष्यबारेको प्रश्नमा उनले केही निश्चित नभएको बताएकी छन् । तर पोल्यान्डका अधिकारीहरूले सहयोग गरिरहेको र फरक राष्ट्रियताबाट दौडिने अनुमति पाउनसक्ने अपेक्षा गरेकी छन् । मैले अर्को ओलम्पिक देखिरहेको छु । म त्यसमा सहभागी हुन चाहन्छु, उनले भनिन् ।"

शीर्षक,विवरण
कालीगण्डकी डाइभर्सनले दुई प्रदेशबीच कलह,"गण्डकी प्रदेशसँग कुनै सरोकार नै नराखी आयोजना कार्यालय उद्घाटन भएपछि प्रदेशवासीलाई झस्काएको छ, वक्तव्यमा भनिएको छ, एकतर्फी ढंगले डाइभर्सन आयोजना अघि बढाएर सरकारले प्रदेशप्रदेशबीच द्वन्द्व निम्त्याउने काम गरेको छ । मुख्यमन्त्री कृष्णचन्द्र नेपालीले एकाएक कार्यालय खोलेपछि मात्रै गण्डकी प्रदेशलाई थाहा हुनुले पनि यो संघीयताविरोधी कदम भएको बताए । प्रदेशप्रदेशबीचको सहकार्यलाई बेवास्ता गर्दै फुटाउ र शासन गर भन्ने केन्द्र सरकारको नीतिले यहाँ पनि निरन्तरता पायो, उनले भने, हामी द्वन्द्वमा जान चाहँदैनौं । तर यो आयोजनाको विरोधमा सशक्त रूपमा उत्रिन्छौं । त्रिवेणीदेवघाट हुँदै मुक्तिनाथ जोड्ने कालीगण्डकी करिडोर धार्मिक, सांस्कृतिक, आर्थिक र पर्यावरणीय हिसाबले प्रदेशको प्राण भएको उनी बताउँछन् । प्रदेशवासीको आस्थामा ठेस लाग्ने गरी आयोजना अघि बढाउन कुनै पनि हालतमा दिँदैनौं, उनले भने, यो हाम्रो भावनामाथिको प्रहार हो । सहन सकिँदैन । कपिलवस्तु र रूपन्देहीमा सिँचाइका लागि राप्तीको पानी प्रयोग गर्ने विकल्प उनले प्रस्तुत गरे । उनले थपे, लुम्बिनी प्रदेशलाई बिजुली आवश्यक भए हामी दिन्छौं । मुख्यमन्त्री नेपालीले सोमबार सर्वपक्षीय भेला डाकेका छन् । प्रदेशको भावनाविपरीत जाने प्रयास भए सहेर नबस्ने र गण्डकीका सम्पूर्ण नागरिकलाई उतारेर भए पनि आयोजना सफल हुन नदिने उनले बताएका छन् । कांग्रेस नेता गोपालमान श्रेष्ठले सुरुदेखि नै आयोजनाको विरोध गर्दै आएका छन् । कालीगण्डकी नदी गण्डकी प्रदेशको सम्पत्ति भएकाले आयोजना बन्न दिने पक्षमा कांग्रेस नरहेको उनले बताए । संघ सरकारले जबर्जस्ती आयोजनाको कार्यालय स्थापना गरेको भन्दै उनले विरोध गरे । सहमति नगरी काम गर्दा प्रत्युत्पादक हुन्छ, उनले भने, कुनै हालतमा कालीगण्डकीको सभ्यता क्षय हुन दिँदैनौं । माओवादी केन्द्रका प्रदेश इन्चार्ज हितराज पाण्डे संविधानले प्रदेशलाई दिएको अधिकार क्षेत्र हनन हुने गरी संघ सरकारले काम गरेको बताउँछन् । आयोजना बन्न नदिने आफ्नो पार्टीको स्पष्ट धारणा रहेको उनको भनाइ छ । प्राकृतिक न्यायको सिद्धान्तले पनि नदी जुन बाटोबाट बगेको हो, त्यसैमा बग्न दिनुपर्छ, उनले भने, प्रदेश सरकारसँग सरोकार नै नराखी अघि बढ्नु संघीय व्यवस्थाविरोधी कार्य हो । दुई वर्षअघि नै उक्त आयोजनाको विरोधमा गण्डकी प्रदेशसभामा दलहरू एकढिक्का भएका थिए ।स्थानीयको पनि विरोधसंघीय सरकारले अघि बढाएको कालीगण्डकीतिनाउ डाइभर्सन बहुउद्देश्यीय आयोजनाको विभिन्न क्षेत्रबाट विरोध भएको छ । लामो समयदेखि डाइभर्सनमा चासो राखिरहेका कालीगण्डकी एकीकृत विकास केन्द्रका अध्यक्ष बुद्धिमान श्रेष्ठले विज्ञप्तिमार्फत विरोध जनाएका छन् । जनताको भावनाविपरीत सरकारले आयोजना अगाडि बढाउन सक्दैन, उनले भने, पहिले विरोध भएपछि काम रोकिएको थियो । अहिले फेरि अघि बढाउन खोजिँदै छ । श्रेष्ठले स्थानीयसँग छलफल र समन्वय नगरी आयोजना अगाडि बढाएको भन्दै आपत्ति जनाए । नदी हाम्रो सभ्यता हो । डाइभर्सन गरिए फाँट उजाड हुन्छ । तापक्रम बढ्छ । तापक्रमको असर मानवलाई मात्र होइन, पशुपन्छी र चराचुरुंगीमा पनि पर्छ । त्यही नदीको पानी तानेर खाएका छौं, उनले भने । उनले डाइभर्सनसँगै स्याङ्जाको तल्लो क्षेत्रका बासिन्दालाई खानेपानीको हाहाकार हुने बताए । स्याङ्जाको गल्याङ नगर प्रमुख भूपराज अधिकारीले आफ्नो क्षेत्रलाई सुक्खा बनाएर नदी डाइभर्सन गर्न नसकिने बताए । लोकसंस्कृतिका अभियन्ता तुलसी प्रवासले डाइभर्सनविरुद्ध स्याङ्जाली जनता सडकमा उत्रिने बताए । उनले भने, हाम्रो कुरा सुनिएन, भावना कदर गरिएन भने सरकारविरुद्ध सडकमा उत्रिन्छौं ।आयोजना सञ्चालनमा आए कालीगण्डकीको सभ्यता र संस्कृतिमा खलल पुग्ने भन्दै तनहुँका जनप्रतिनिधिले पनि विरोध गरेका छन् । धार्मिक, सांस्कृतिक र ऐतिहासिक महत्त्वको कालीगण्डकीलाई डाइभर्सन गर्दा कालीगण्डकी सभ्यतामा खलल पुग्ने देवघाट गाउँपालिका अध्यक्ष दुर्गाबहादुर थापाले बताए । धार्मिक पर्यटकीय स्थल देवघाटधाम हुँदै बग्ने कालीगण्डकीको प्राकृतिक बहावलाई परिवर्तन गर्नु गलत हो, उनले भने, जिल्लाको घिरिङदेखि देवघाटसम्म कालीगण्डकीमा आधारित अर्थतन्त्र छ । डाइभर्सनले देवघाटधामको धार्मिक आस्थामा आँच आउँछ । यहाँको सांस्कृतिक र आर्थिक पाटोमा समेत ठुलो चोट पुग्छ ।घिरिङ गाउँपालिका१ र ४ वडाको करिब २५ किलोमिटर दूरी कालीगण्डकी नदीको तटीय क्षेत्रमा जोडिएको छ । खेतीयोग्य जमिन कालीगण्डकीबाट सिञ्चित छ । गाउँपालिकाले पनि नदीमार्फत आर्थिक उपार्जनको योजना बनाएको छ, गाउँपालिका अध्यक्ष रनबहादुर रानाले भने, सभ्यतामाथि बलमिच्याइँ र प्रकृतिको नियममा खेलबाड गर्न पाइँदैन । आयोजनाविरुद्ध जस्तोसुकै कदम उठाउन पनि तयार छौं । विघटित प्रतिनिधिसभा सदस्य केदार सिग्देलले नदीको प्राकृतिक बहावमा खेलबाड गर्न नहुने बताए । यो विषयमा राम्रोसँग वातावरणीय अध्ययन, स्थानीयसँगको परामर्श, छलफल र विश्लेषण गरेर मात्रै अगाडि बढ्नु उपयुक्त हुन्छ, उनले भने, यसले गण्डकी प्रदेशका तनहुँ, स्याङ्जा, पूर्वी नवलपरासीमात्र नभई लुम्बिनी प्रदेशको पाल्पासहितलाई प्रत्यक्ष असर गर्छ । कालीगण्डकीलाई अन्त मोडे रामपुर, साँखाकोट, साँखर, पुटटार, बैदी, खाल्टे, कालिकाटारका फाँट बाँझिने गण्डकी प्रदेशका पूर्व आर्थिक मामिलमन्त्री किरण गुरुङले बताए । विस्तृत अध्ययन, छलफल र अनुसन्धानबिना भारतीय शासकको स्वार्थ अनुरूप संघीय शासन प्रणालीको भावना, मूल्य र मान्यताविपरीत गण्डकी प्रदेश र यसको जलाधार क्षेत्रमाथि बलमिच्याइँ गर्न लागिएको छ, उनले भने, राम्दीदेखि देवघाटसम्मका लाखौं बासिन्दा तथा विश्वकै प्राचीन मानव सभ्यताको भावनाविपरीत आयोजना अघि बढाइदा नदी जलाधार क्षेत्रवासीलाई नराम्ररी झस्काएको छ ।"
पूर्वलडाकु बने 'शान्तिका नायक,"(काठमाडौं)  राज्य पुनःसंरचनाका लागि भएको सशस्त्र द्वन्द्वमा होमिएका धेरै जनामध्येका उनीहरू पनि थिए । २०५२ सालदेखि १० वर्षसम्म चलेको द्वन्द्वमा दुई जोडी राजाराम पण्डितकविता रिजाल तथा रमेश पराजुलीमेनुका सिलवाल पनि परिआए मार्ने र मर्ने संकल्पसहित राज्यविरुद्ध लडेका थिए । उनीहरूलाई त्यस बेला नेपाल सरकारले मात्र होइन, अमेरिकालगायतले आतंककारी को सूचीमा राखेका थिए । त्यस्तो ट्याग लागेमध्येका यिनै दुई जोडीले शान्ति पदक पाएका छन् । शान्ति प्रक्रियामा आएको डेढ दशकपछि नेपाली सेनामार्फत दक्षिण सुडानमा खटिएका उनीहरूलाई विश्वशान्ति स्थापना मा महत्त्वपूर्ण जिम्मेवारी बहन गरेको भन्दै संयुक्त राष्ट्रसंघ (यूएन) ले पदक प्रदान गरेको हो । राष्ट्रसंघको आह्वानमा दक्षिण सुडानस्थित शान्ति स्थापनार्थ मिसनमा तैनाथ कालीध्वज गण १० औं डफ्फाका यी दुई जोडीलाई असार ३ गते नेपालका अन्य सैनिकसँगै पदक दिएर सम्मान गरिएको नेपाली सेनाले जनाएको छ । राजाराम पण्डित सहसेनानी र कविता रिजाल अमल्दार हुन् । रमेश पराजुली गुल्म कार्य हुद्दा र मेनुका सिलवाल हुद्दा हुन् । अवकाश प्राप्त उपरथी विनोज बस्न्यात यो घटनालाई शान्ति प्रक्रियाको एउटा महत्त्वपूर्ण भागको रूपमा लिन सकिने मान्छन् । पहिला उनीहरू माओवादीमा लागे पनि नेपाली सेनामा छिरेपछि विगतलाई बिर्सिए । सेनामा छिरेपछि त्यहाँको मूल्यमान्यता र अन्तर्राष्ट्रिय छवि छ । त्यसैलाई उनीहरूले आत्मसात गरेका छन्, उनले भने, यी पूर्वलडाकुहरू सैद्धान्तिक रूपमा भन्दा पनि तत्कालीन अवस्थामा परिवार र अन्य अवस्थाले माओवादीमा लागेको देखिन्छ । सेनामा छिरेपछि उनीहरू त्यहीअनुसार चल्न थाले । सिद्धान्तअनुसार लागेका माओवादीहरू भने सेना समायोजनमा नबसेको पनि उनले बताए । नेपाली सेनाको अन्तर्राष्ट्रिय छविका कारण उनीहरूले यस्तो मौका पाएको बस्न्यातको भनाइ छ ।सरकारमाओवादी दुवै पक्षले माओवादीका पूर्वलडाकुहरूलाई नेपाली सेनामा समायोजन गर्ने र स्वैच्छिक अवकाश लिने प्रस्ताव ल्याएका थिए । २०६३ मंसिरमा सरकार र माओवादीबीच विस्तृत शान्ति सम्झौता भयो । नेपालका लागि संयुक्त राष्ट्रसंघीय मिसन (अनमिन) को नेपाल आगमन र बिदाइ तथा त्यसपछि लामो रस्साकसीपछि २०६९ सालमा आएर मात्र सेना समायोजनको काम पूरा भएको थियो । २०६९ भदौ २१ गते सुरु भएको समायोजन छनोट प्रक्रियामा अधिकृतका लागि ७५ सहित पदिक, अन्य दर्जाका लागि जम्मा १४ सय ६० जना पूर्व माओवादी लडाकुले सेनामा समायोजन रोजेका थिए । सेनामा समायोजन भएका अधिकांशले यूएनको विश्व शान्ति मिसनमा गरेर काम गरिसकेको सैनिक स्रोतको भनाइ छ । तत्कालीन माओवादी लडाकु सेनामा समायोजनमा भएपछि यमबहादुर अधिकारी अहिले सहायक रथी भइसकेका छन् । उनी माओवादी लडाकुबाट सेनामा समायोजन भएर सबैभन्दा माथिल्लो पदमा पुग्ने व्यक्ति हुन् ।दक्षिण सुडानमा पदक सम्मान पाउनेमा माओवादी लडाकुबाट सेनामा समायोजन भएर शान्ति स्थापना गर्न गएका दुई जोडीसँगै अर्को एक जोडी सहसेनानी प्रमोद राउल (श्रीमान्) र सहसेनानी ऋतु पाण्डे (श्रीमती) पनि रहेका छन् । यसपटक पदक पाउनेमा अर्को संयोग थियो, सेक्टर इस्टका कमान्डर तथा सिनियर नेसनल अधिकृत सहायक रथी दीपककुमार बानियाँ (बाबु) र मेडिकल अधिकृतमा कार्यरत प्राविधिक उपसेनानी डा दिव्यप्रताप बानियाँ (छोरा) । उनीहरू दुवैले पदक पाएका हुन् । हुद्दाहरू रामकुमार खड्का र लक्ष्मण खड्का (जुम्ल्याहा दाजुभाइ) ले पनि एकैपटक पदक पाए । यसपालि एक हिसाबले पदक पाउनेमा संयोग नै पर्यो, सैनिक प्रवक्ता सन्तोषबल्लभ पौडेलले भने ।"
डाइभर्सन चर्चाले किसान उत्साहित,"(रूपन्देही)  कालीगण्डकीतिनाउ डाइभर्सन आयोजनाको काम अघि बढ्ने चर्चाले रूपन्देही र कपिलवस्तुका किसान उत्साहित भएका बेला राजनीति भने तरंगित बनेको छ । लुम्बिनी प्रदेशका विपक्षीले यसलाई चुनावको बेला बजेटबिनाको चर्चा मात्र भनेर टिप्पणी गरेका छन् । बुटवल र आसपासको खाली जमिनमा घर भरिँदै गएपछि भूमिगत जलस्रोतमा असर परेको छ । चुरे क्षेत्रमा भएको जथाभावी दोहनले तिनाउ नदीमा पानीको सतह बर्सेनि घट्दो छ । दशकौं पुरानो १६३६ सिँचाइ र चार तपाहा कुलोमा पानी सुक्दा हजारौं हेक्टर जमिन बाँझो बन्दै गएको छ । डाइभर्सनबाट आउने पानी विद्युत् उत्पादनपछि सिँचाइ नहरमार्फत खेतसम्म पुग्ने र तिनाउ नदीमा समेत पुनः सञ्चितीकरण भई पानीको सतह बढ्ने चर्चाले किसान उत्साहित भएका हुन् । तर यही विषयलाई लिएर राजनीतिक खिचातानी र जस लिने होड पनि देखिएको छ । डाइभर्सन कार्यालयका अनुसार पाल्पाको रम्भादेवी गाउँपालिका३ पीपलडाँडामा बाँध बाँधेर २७ किलोमिटर सुरुङमार्फत तिनाउ नदीको दोभान क्षेत्रमा पानी खसाल्ने र त्यहाँबाट ५४ मेगावाट विद्युत् उत्पादन गर्ने योजना छ । त्यहाँबाट प्रतिसेकेन्ड १० घनमिटर पानी तिनाउ पुनर्भरणका लागि छोडिनेछ । बाँकी पानीलाई पुनः सात किलोमिटर सुरुङमार्फत बुटवल१३ बेलबासमा पुर्याइनेछ । बेलबासमा बन्ने दोस्रो पावर हाउसबाट ७२ मेगावाट विद्युत् उत्पादन हुनेछ । दोस्रो पावर हाउसबाट बाहिरिएको पानीलाई ३८ किलोमिटर नहर निर्माण गरी कपिलवस्तुको ५४ हजार हेक्टर खेतीयोग्य जमिनलाई सिँचाइ सुविधा पुर्याउने आयोजनाको लक्ष्य छ । तिनाउको पानीबाट १६३६ नहरमार्फत ५३ हजार हेक्टर क्षेत्रफलमा सिँचाइ उपलब्ध गराइने आयोजना कार्यालयका प्रमुख सन्तोष कैनीले बताए । अहिलेसम्म विद्युत् उत्पादनको सम्भाव्यता अध्ययन मात्र भएको छ, उनले भने, आउने वर्षदेखि सिँचाइ क्षेत्रको सम्भाव्यता अध्ययन सुरु हुन्छ । अहिले निकालिएको तथ्यांकअनुसार दुवै जिल्लाको १ सय ७ हेक्टर क्षेत्रफल जमिनमा सिँचाइ गर्न पर्याप्त पानी पुग्ने उनले बताए । सिँचाइ हुने जमिनको क्षेत्रफल अझै बढ्ने कार्यालयको दाबी छ ।जल तथा सिँचाइ विभागको तथ्यांकअनुसार तिनाउमा अघिल्लो वर्ष बाढी आउँदा प्रतिसेकेन्ड ८० घनमिटर पानी मात्र बगेको थियो । सुक्खा समयमा तिनाउ सुक्खा नै हुने गरे पनि विभागको तथ्यांकमा १ देखि २ घनमिटरसम्म पानी बगेको उल्लेख छ । सन् १९८८ मा वर्षात्को समयमा प्रतिसेकेन्ड ४ सय ६५ र सुक्खा समयमा १ सय ४ घनमिटर पानी बग्ने गरेको रेकर्ड थियो । तिनाउ नदीमा पानीको सतह घट्दै गएपछि रूपन्देहीको तिनाउ नगरपालिका, ओमसतिया गाउँपालिकाका झन्डै ५० हजार किसान सिँचाइ सुविधाबाटै वञ्चित छन् । सरकारले ४७ करोड खर्च गरेर ३६ मौजा सिँचाइ प्रणाली व्यवस्थित गरे पनि बाँधमै पानीको सतह घट्दा झन्डै ४ हजार हेक्टर खेतीयोग्य जमिन बाँझोमा परिणत भएको छ । कालीगण्डकीतिनाउ डाइभर्सनले जमिन बाँझो राख्न बाध्य भएका किसानमा उत्साह थपिएको ३६ मौजा सिँचाइ प्रणालीका अध्यक्ष यज्ञ गैरेले बताए । किसानले ३६ मौजाबाट चाहिएजति पानी बग्न थालेको सपना देख्न थालिसकेका छन्, उनले भने, यो किसानका लागि पनि सपनाको आयोजना थियो, अब बन्ने आशा पलायो । तिनाउमा डाइभर्सनको पानी बग्दा किसानको मनमा खुसी बग्ने उनले बताए । कपिलवस्तुमा पनि हजारौं हेक्टर खेतीयोग्य जमिन आकाशे पानीमा निर्भर छ । वाणगंगा सिँचाइ आयोजनाले सिञ्चित गर्न नसकेको जमिनमा कालीगण्डकीतिनाउ डाइभर्सनबाट सिँचाइ पुर्याउने कार्यालयको लक्ष्य छ ।चुनावी फन्डा मात्र ः विपक्षी दलकालीगण्डकीतिनाउ डाइभर्सन आयोजनाको शनिबार बुटवलमा कार्यालय खुलेपछि विपक्षी दलले त्यसलाई चुनावी फन्डाको संज्ञा दिएका छन् । बजेट व्यवस्थापन नगरी कार्यालय उद्घाटन गर्नु चुनावी चर्चाका लागि मात्र भएको नेपाली कांग्रेस रूपन्देहीका सचिव रामकृष्ण खाँडले बताए । बजेट शून्य छ, योजना केही छैन, कार्यालयले मात्र के गर्छ र ? उनले भने, आयोजना यस क्षेत्रका लागि आवश्यक भए पनि अहिले त्यो पूरा गर्ने उद्देश्यका साथ आएको होइन, मात्र चुनावी फन्डा हो । आयोजना सम्पन्न गर्न सके यस क्षेत्रका किसानका लागि ठूलो राहत हुने उनले बताए ।माओवादी केन्द्रका जिल्ला सचिव निर्मल जीसीले प्रधानमन्त्रीले पानीजहाज चलाउँछु भन्नु र अर्थमन्त्री पौडेलले कालीगण्डकी डाइभर्सन कार्यालय खोल्नु उस्तै उस्तै भएको बताए । यो त जनताको आँखामा छारो हाल्ने र चुनावमा भ्रम छर्ने काम मात्र हो, उनले भने, साँच्चिकै कार्यान्वयन गर्ने गरी आएको भए त उहाँ आफैंले ल्याएको बजेटमा रकम पनि त उल्लेख हुन्थ्यो होला नि ? १ खर्ब ३८ अर्बको आयोजनालाई लाखमा पनि बजेट व्यवस्था नभएपछि काम हुन्छ भनेर विश्वास गर्न नसकिने उनले बताए ।"
सतर्कतासहित सार्वजनिक यातायात खुलाउन गृहकार्य,"काठमाडौं (कास) उपत्यकाका प्रशासनले सार्वजनिक यातायात र फास्टफुड पसल सर्तसहित खुलाउन दिने गरी निषेधाज्ञा थप एक साता बढाउने भएका छन् । काठमाडौं, भक्तपुर र ललितपुरका प्रमुख जिल्ला अधिकारीले आइतबार स्वरूप हेरफेर गरेर निषेधाज्ञा बढाउनेबारे आन्तरिक समीक्षा गरेका थिए । तर, सार्वजनिक सवारी कुन मोडालिटी र कस्ता सवारीलाई सञ्चालन गर्न दिने भन्नेमा निर्णय हुन सकेन । गत साता लगाइएको निषेधाज्ञा अवधि सोमबार राति सकिँदै छ । निषेधाज्ञासम्बन्धी निर्णय गर्न अर्को बैठक सोमबार बिहान जिल्ला प्रशासन कार्यालय काठमाडौंमा राखिएको छ ।ललितपुरका प्रमुख जिल्ला अधिकारी ढुण्डीप्रसाद निरौलाले सार्वजनिक यातायातमा लगाइएको निषेधाज्ञा हटाउँदा त्यसले पार्ने असर र जोखिममाथि छलफल भएको तर निर्णय हुन बाँकी रहेको बताए । उनले केही क्षेत्रलाई सर्तसहित खुलाउन दिएर एक साता निषेधाज्ञा बढाउन लागिएको स्पष्ट पारे ।काठमाडौं उपत्यकामा जोरबिजोर प्रणालीमार्फत सार्वजनिक सवारी सञ्चालन गर्नेबारे आइतबारको बैठकमा छलफल भएको थियो । अन्य केकस्ता मापदण्ड लागू गर्ने भन्नेमा अझै निर्णय भइनसकेको काठमाडौंका प्रमुख जिल्ला अधिकारी कालीप्रसाद पराजुलीले बताए । जोरबिजोर प्रणालीमा सार्वजनिक सवारी चलाउन दिने कि भन्नेबारे छलफल भएको हो, उनले भने, तर कसलाई दिने, कसलाई नदिने भन्नेबारे कुनै निर्णय भइसकेको छैन, सोमबार आदेश जारी भएपछि मात्र यसबारे थाहा हुनेछ ।सिट क्षमताका हिसाबले ठूला तथा मध्यमस्तरका सवारी खुलाउनेबारे कुराकानी भएको तर माइक्रो र टेम्पोजस्ता सार्वजनिक सवारी सञ्चालन गर्नेबारे भने कुनै छलफल नभएको ललितपुरका प्रमुख जिल्ला अधिकारी निरौलाले बताए । ठूला सार्वजनिक सवारी अधिकतम आधा यात्रु राख्ने गरी सञ्चालन गर्न र फास्टफुडजन्य सेवालाई पनि प्याकिङ र होम डेलिभरीबाट खुलाउनेबारे आइतबार दिनभर तीनवटै प्रशासनबीच छलफल भए पनि निर्णय हुन सकेन, उनले भने, जोखिम र जनभावनालाई ख्याल गर्दै सोमबार बैठक राखेर यस विषयमा उचित निर्णय लिइनेछ ।यातायात व्यवसायीले भने सरकारी तयारीप्रति असुन्तष्टि जनाएका छन् । नेपाल यातायात व्यवसायी राष्ट्रिय महासंघका महासचिव सरोज सिटौलाले जोरबिजोर प्रणालीमार्फत गाडी चलाउँदा यात्रुको चाप बढेर कोरोना संक्रमण झन् फैलिए त्यसको जिम्मेवार आफूहरू नहुने बताए । प्रशासनबाट अहिलेसम्म निर्णय भएर कुनै आधिकारिक जानकारी आएको छैन तर उहाँहरूबीच छलफल भएको थाहा पाएका मात्र हौं, उनले भने, निजी गाडीमा जोरबिजोर प्रणाली ठीक होला तर सार्वजनिक सवारीमा यो प्रणाली उपयुक्त हुँदैन । कोरोना महामारी रोकथाम तथा नियन्त्रणका लागि उपत्यकामा वैशाख १६ यता सार्वजनिक यातायात सञ्चालन भएका छैनन् । गत साता तीनवटै प्रशासनको संयुक्त बैठकले निजी सवारीसाधन जोरबिजोरबाट सञ्चालन गर्न दिने निर्णय गरेको थियो । त्यस्तै होटलरेस्टुराँबाट अनलाइन, होम डेलिभरी र टेकअवे सेवा, फेन्सीसपिङ मल, विद्युतीय सामग्री, गरगहनालगायतका पसल समय तोकेर खुलिसकेका छन् ।"
"१९२० संक्रमित थपिए, ३४ को मृत्यु",काठमाडौं (कास) पछिल्लो २४ घण्टामा ९ हजार ८ सय ३६ जनाको परीक्षण गर्दा १ हजार ९ सय २० जनामा कोरोना संक्रमण पुष्टि भएको छ । सोही अवधिमा ३४ जनाको मृत्यु र ३ हजार ७ जना निको भएका छन् । हाल सक्रिय संक्रमित ४० हजार ३ सय ३६ अर्थात् ६३७ प्रतिशत रहेको स्वास्थ्य मन्त्रालयले जनाएको छ ।
प्रतिनिधिसभा विघटन मुद्दाको बहसमा चार दाबी,दाबी नगरिएको विषय ः उपधारा ४प्रधानमन्त्री ओलीले गत जेठ ६ गते प्रतिनिधिसभाबाट विश्वासको मत लिन नसक्ने भन्दै संविधानको धारा ७६ को उपधारा ५ अनुसारको सरकार गठन प्रक्रिया अघि सार्न राष्ट्रपतिलाई सिफारिस गरे । प्रधानमन्त्रीले धारा ७६ को उपधारा ५ अनुसार सरकार गठनका लागि सिफारिस गर्ने प्रावधान संविधानमा छैन । प्रधानमन्त्री ओलीले उपधारा ४ अनुसार विश्वासको प्रस्तावको सामना वा पदबाट राजीनामा पनि गरेका थिएनन् । अरू सार्वजनिक सरोकारका रिटमा यो विषय उठाइए पनि देउवाको मुद्दामा भने यो पाटो मौन छ । किनभने उपधारा ५ अनुसारको प्रक्रिया स्वीकारेरै देउवाले प्रधानमन्त्री पदमा दाबी गरेका थिए । उनले आफ्नो क्रियाकलाप द्वारा नै उपधारा ४ को प्रक्रिया (विश्वासको मत लिने) नाघेर ओलीको कदम स्वीकारेकाले मुद्दामा पनि मागदाबी नलिएका हुन् । संवैधानिक प्रक्रिया नाघेको विषयमा इजलासबाट जिज्ञासा पनि राखिएको थियो तर देउवाका कानुन व्यवसायीले उपधारा ५ को प्रक्रिया अघि बढाउने क्रममा नै राष्ट्रपतिले असंवैधानिक काम गरेको भन्ने आरोपमा ज्यादा प्रश्न उठाए ।
ह्वीपको त्रास देखाउनु गलत,"काठमाडौं (कास) कानुन व्यवसायीहरूले ह्वीप उल्लंघनको अनुमान गरेर सांसदहरूको मतलाई निस्तेज बनाउन नहुने जिकिर गरेका छन् । प्रतिनिधिसभा विघटनसम्बन्धी मुद्दामा आइतबार बहस गर्दै उनीहरूले ह्वीप उल्लंघनमा कारबाही नै हुने अवस्था भए पनि सांसदहरूको मत खेर नजाने दाबी गरेका छन् । जहाँजहाँ ह्वीपको व्यवस्था छ, त्यहाँ ह्वीप उल्लंघन भए पनि मत नै बदर हुन्छ भन्ने व्यवस्था संसारमा कहीं छैन, वरिष्ठ अधिवक्ता सतीशकृष्ण खरेलले भने, त्यस्तो अवस्थामा मतले मान्यता पाउँछ । दलले कारबाही गर्नेनगर्ने छुट्टै विषय हो । वरिष्ठ अधिवक्ता खरेलले सांसदहरूले कतिपय अवस्थामा दलीय नीति र मान्यताभन्दा माथि उठेर मुलुकको हितका लागि सोच्न सक्ने उल्लेख गर्दै बहुदलीय व्यवस्थामा उनीहरूलाई दलको बधुवा मजदुर को व्यवहार गर्न नहुने तर्क गरे । वरिष्ठ अधिवक्ता सविता भण्डारी बरालले संविधानको धारा ७६ को उपधारा ५ को व्यवस्था विशुद्ध सांसदका लागि भएको बताइन् । दलहरू सरकार गठन गर्न असफल भए अन्तिम प्रयासस्वरूप सांसदहरूले सरकार गठनको पहल गर्न सक्ने भएकाले उपधारा ५ को व्यवस्था गरिएको तर्क उनले गरिन् । अधिवक्ता भीमार्जुन आचार्यले प्रधानमन्त्री पद रिक्त नहुँदै नयाँ प्रधानमन्त्री चयन प्रक्रिया थालिएको भन्दै जेठ ६ गतेको प्रक्रियामाथि नै प्रश्न गरे । प्रधानमन्त्रीले विश्वासको मत नपाए वा राजीनामा दिए पद रिक्त हुने भन्दै उनले बारम्बार उही व्यक्तिले पद दाबी गर्नु पनि उचित नभएको बताए । उनले भने, एउटै कार्यकालमा संविधानको धारा ७६ का सारा उपधाराबमोजिम प्रधानमन्त्री हुन्छु भन्न मिल्छ ?देउवाको पक्षमा रहेका अरू कानुन व्यवसायीले पनि आइतबार बहस गरेका थिए । अधिकांश कानुन व्यवसायीले ५ मिनेटका दरले समय पाए । निवेदकका कानुन व्यवसायीहरूको समय सकिएपछि महान्यायाधिवक्ता रमेश बडालले सभामुखले निवेदकको पक्षपोषण गरेकाले आफूहरूले एक घण्टाभन्दा बढी समय दिन नसक्ने दाबी गरे । समय व्यवस्थापनमा विवाद हुन थालेपछि इजलासले सभामुख पक्षलाई थप आधा घण्टा समय दिन सकिने बताएको थियो । सोमबारदेखि सरकारी पक्षको बहस हुनेछ । उनीहरूले १५ घण्टा समय पाएका छन् ।"
कांग्रेसमा क्रियाशील सदस्यतामै रस्साकसी,"(काठमाडौं)  महाधिवेशनको मुखमा कांग्रेसभित्र क्रियाशील सदस्यताको किचलो सुरु भएको छ । प्रक्रियाविपरीत वितरित सदस्यतालाई आफ्नो हितका लागि संस्थापन पक्षले मान्यता दिन खोजेको आशंका संस्थापनइतर पक्षले गरेको छ । कांग्रेसको आइतबार बसेको पदाधिकारी बैठकमै वरिष्ठ नेता रामचन्द्र पौडेल पक्षले प्रक्रिया मिचेर बाँडिएको क्रियाशील सदस्यतालाई मान्यता नदिन अडान राखेको छ । सदस्यता छानबिन समितिका संयोजक र सदस्यहरूसहित बसेको पार्टी पदाधिकारी बैठकमा सभापति शेरबहादुर देउवाले भने आफूमाथि आशंका नगर्न आग्रह गर्दै पौडेल पक्षको सुझाव मान्न तयार भएको बताएका थिए । प्रक्रियाविपरीत सदस्यता आएको रहेछ भने नाम दिनुहोस्, त्यस्तोलाई मै कटाइदिन्छु देउवाको भनाइ उद्धृत गर्दै सहमहामन्त्री प्रकाशशरण महतले भने । बैठकपछि पौडेलले पनि आफूहरूले दिएको सुझावलाई मान्ने कुराकानी भएको बताए । पार्टीको विधान, केन्द्रीय कार्यसमितिले बनाएका मापदण्डका आधारमा छानबिन गर्दा ठूलो समस्या हुँदैन । आजको बैठकमा धेरै कुरामा समझदारी बनेको छ, उनले भने । चार जिल्लाबाहेकबाट ८ लाख २० हजार क्रियाशील सदस्य केन्द्रमा सूचीकृत भइसकेका छन् । तीमध्ये केहीले प्रक्रियाविपरीत सदस्यता पाएको दाबी गर्दै पौडेल पक्षले तिनलाई केन्द्रीय छानबिन समितिले मान्यता दिन नहुने अडान राख्दै आएको छ । पार्टीको केन्द्रीय नेतृत्व चयनलाई क्रियाशील सदस्यताले ठूलो प्रभाव पार्छ । क्रियाशील सदस्यता गाउँनगर वडाका सुरु मतदाता हुन् । उनीहरूबाट क्षेत्रीय प्रतिनिधि चयन हुन्छन् । तीनै क्षेत्रीय प्रतिनिधिबाट केन्द्रीय महाधिवेशनमा भाग लिने मतदाता अर्थात् महाधिवेशन प्रतिनिधिको चयन हुन्छ । सभापति देउवाले आफूलाई लाभ पुग्ने गरी योजनाबद्ध रूपमा क्रियाशील सदस्यतामा धाँधली गर्न खोजेको आरोप पौडेल पक्षले लगाउँदै आएको छ । कांग्रेसमा देउवा, पौडेलसहित आधा दर्जनजति सभापतिका आकांक्षी छन् । सहमहामन्त्री महतले क्रियाशील सदस्यता दुरुपयोग नभएको बताए । प्रक्रियाविपरीत दिइएको आशंका भए त्यसलाई मेटाएर विश्वासको वातावरण बनाउन सभापतिजी तयार नै हुनुहुन्छ, उनले भने, अब कुनै धाँधलीको कुरा छैन । कांग्रेसमा पुराना ४ लाख ७० हजार सदस्यमध्ये ३ लाख ९० हजारले मात्रै सदस्यता नवीकरण गरेका छन् । कांग्रेसले यसपटक शतप्रतिशत सदस्यता वृद्धि गर्ने नीति बनाएको थियो । सप्तरी, बर्दिया, बारा र सिन्धुपालञ्चोकमा विवादका कारण सदस्यता टुंगो लागिसकेको छैन । ती चार जिल्लाबाहेक नै सदस्यता संख्या ४ लाख ३० हजार बढिसकेको छ । चार जिल्लाको थपिँदा ८ लाख ५० हजार सदस्य पुग्ने अनुमान छ । पार्टी केन्द्रीय कार्यसमितिबाट गठित रमेश लेखक संयोजक रहेको समितिले क्रियाशील सदस्यतासम्बन्धी विवादमा छानबिन गरिरहेको छ । पुराना सदस्यता नवीकरणमा खासै विवाद छैन । नयाँ वितरण र अन्य पार्टीबाट आएका नेता तथा कार्यकर्ताको समायोजनका लागि वितरण गरिएका सदस्यताप्रति बढी विवाद देखिएको हो । २०७४ को आमनिर्वाचनअघि विजयकुमार गच्छदार नेतृत्वको नेपाल लोकतान्त्रिक फोरम कांग्रेसमा एकीकृत भएको थियो । गच्छदार समूहलाई २५ हजारभन्दा बढी क्रियाशील सदस्यता दिइएको छ । गच्छदार नेतृत्वको पार्टीमा रहेका नेता तथा कार्यकर्ताको ठूलो समूह कांग्रेस पृष्ठभूमिकै भएकाले वडा तहबाटै उनीहरूको समायोजन गर्न खासै ठूलो समस्या देखिएन । सुनीलबहादुर थापासहित राप्रपाबाट आएका नेता तथा कार्यकर्ता र २०७४ को निर्वाचनअघि माओवादी केन्द्र, एमाले, तत्कालीन समाजवादी पार्टी, राजपा, जनशक्ति पार्टी र अखण्ड नेपालबाट प्रवेश गरेकाहरूको हकमा बढी समस्या देखिएको छ । उपसभापति गच्छदार संस्थापन पक्षमै छन् । राप्रपा र अन्य राजनीतिक दलबाट प्रवेश गरेका नेताहरूले पनि सभापति देउवासँगै निकटता बढाएका छन् । देउवापट्टि लाग्दा नै पार्टीभित्र आफूहरू सुरक्षित हुन सकिने बुझाइ उनीहरूमा देखिन्छ । देउवाले यसैको लाभ उठाउँदै अन्य राजनीतिक दलबाट आएका नेताकार्यकर्ता समायोजनका नाममा ठूलो संख्यामा क्रियाशील सदस्यतामा चलखेल गरेको आरोप पौडेल पक्षको छ । २०७४ को चुनावताका सर्लाहीका जंगीलाल राय र शम्भुलाल श्रेष्ठ, कैलालीका मोहनसिंह राठौर, कपिलवस्तुका अभिषेकप्रताप शाह, डोल्पाका कर्णबहादुर बुढा, डडेलधुराका जनकलाल कलौनी कांग्रेस प्रवेश गरेका थिए । उनीहरू केन्द्रीयस्तरका नेता हुन् । उनीहरूसँग जोडिएका कार्यकर्तालाई प्रक्रियाविपरीत सदस्यता दिइएको पौडेल पक्षको आरोप छ । महाधिवेशनलाई आफ्नो रणनीतिक योजनाअनुसार अघि बढाउन क्रियाशील सदस्यता वितरणलाई प्राथमिकता दिएपछि समस्या देखिएको छ, क्रियाशील सदस्यता छानबिन समितिका एक सदस्यले भने, अहिलेको सदस्यता वितरण प्रणालीमा विधानको व्यवस्था एकातिर छ भने नेताहरूको मनस्थिति महाधिवेशनमा कसरी जित्न सकिन्छ भन्नेतिरै मात्रै देखिन्छ ।विधानले महाधिवेशन आउनु ६ महिनाअघिबाटै सदस्यता वितरण गर्न नपाइने व्यवस्था गरेको छ । तर हरेक महाधिवेशनमा विधानको यस्तो व्यवस्था निलम्बन गर्दै सदस्यता वितरण गर्ने गरिएको छ । यसपटक दुई वर्षअघि नै क्रियाशील सदस्यता वितरण सुरु भएको हो । नेतृत्व तहको विवाद र कोरोना महामारीका समस्याले अहिलेसम्म सदस्यता वितरण टुंगो लाग्न सकेको छैन । सदस्यतालाई लिएर विवाद बढ्दै गए आगामी भदौ १६१९ मा हुने भनिएको महाधिवेशन नै अन्योल हुने चिन्ता एकथरी नेतामा देखिएको छ । उक्त मितिभित्रै महाधिवेशन गर्नुपर्ने संवैधानिक बाध्यतामा कांग्रेस छ । केन्द्रीय कार्यसमितिले छानबिन समितिलाई सदस्यताको अन्तिम टुंगो लगाउन असारभित्रको समय दिएको छ । साउनदेखि भदौ पहिलो सातासम्ममा स्थानीय तहका अधिवेशनहरू सक्ने तालिका छ । नेतृत्व तहको विवादले क्रियाशील सदस्यताको टुंगो नै लागेन भने साउनदेखि हुने भनिएका अधिवेशनहरू प्रभावित हुन्छन्, संस्थापनपक्षीय एक नेताले भने, तालिका तलमाथि गर्न सक्ने सुविधा पनि अब हामीसँग छैन । महाधिवेशनलाई अन्योलमा धकेल्ने गरी विवाद झिक्ने काम अब गर्न हुन्न । पार्टीको क्रियाशील सदस्यताको वितरणमा चार तहका प्रक्रिया पूरा गर्नुपर्ने व्यवस्था विधानमा छ । वडा हुँदै प्रदेश क्षेत्रीय, प्रतिनिधिसभा क्षेत्रीय र जिल्ला कार्यसमितिले सिफारिस गरेपछि मात्रै सदस्यता पाउने व्यवस्था विधानमा छ । पदाधिकारी बैठकमा पौडेलले विधानअनुसार चारै तहबाट सिफारिस नगरिएका सदस्यतालाई १४ औं महाधिवेशनमा मान्यता दिन नहुने अडान राखेका छन् । सभापति देउवाले भने त्यसो गर्दा अन्य राजनीतिक दलबाट कांग्रेस प्रवेश गर्न चाहनेहरू आकर्षित नहुने भन्ने गरेका छन् ।"
एमालेमा पुरानै कमिटी ब्युँताउने तयारी,भुसालले मागे स्वतन्त्र सांसदको हैसियतएमाले नेता वेदुराम भुसालले आफूलाई स्वतन्त्र सांसदको हैसियत प्रदान गर्न संसद् सचिवालयमा पत्राचार गरेका छन् । राष्ट्रिय सभामा तत्कालीन नेकपाबाट निर्वाचित भुसालले आफू स्वतन्त्र सांसद रहेको उल्लेख गरेका हुन् । उनी एमालेमा माधव नेपालनिकट नेता हुन् ।भुसालले आफू तत्कालीन नेकपाको हैसियतमा निर्वाचित भएको र त्यहीअनुसार आफू स्वतन्त्र रहने गरी संसद् सचिवालयमा पत्राचार गरेको बताए । उनले पत्रमा सर्वोच्च अदालतले नेकपा भंग गरेपछि आफू दलविहीन भएको दाबी गरेका छन् ।
सीमामा मनपरी : चुपचाप नबसौं,"भारतले सीमावर्ती क्षेत्रका नेपाली भूमि डुबानमा पर्नेगरी एकतर्फी रूपमा बाँध, तटबन्ध र सडकजस्ता पूर्वाधारहरू बनाउने क्रम अझै रोकेको छैन । वर्षायाममा समेत दशगजा आसपास बिनाहिच्किचावट यस्ता संरचना निर्माण गरिँदै छन् । अन्तर्राष्ट्रिय सन्धिसम्झौता मिचेर यसरी सीमावर्ती क्षेत्रमा मनलाग्दी पूर्वाधार बनाउँदा नेपाली भूमि बर्सेनि डुबानमा पर्ने गरेको छ । विगतमा भन्दा बढी पानी पर्ने अनुमान गरिएको यो वर्षामा पनि यस्तो जोखिम त्यत्तिकै छ । त्यसैले यो विषयमा नेपाल सरकारको गम्भीर ध्यानाकर्षण हुनुपर्छ, र कूटनीतिक माध्यमबाट भारतलाई आफ्नो कदमबाट पछाडि हट्न लगाउनुपर्छ । भारतीय संरचनाकै कारण नेपाली भूमि डुबानमा परेर धनजनको क्षति हुन थालेको आजबाट होइन । यस्ता संरचनाका कारण बर्सेनि नेपालका आठ हजारभन्दा बढी हेक्टर जमिन डुबान हुने गरेको छ । यसबाट बालीनाली मात्रै नष्ट हुँदैन, कतिको उठीबाससमेत लाग्छ । यही भयले कति नेपाली वर्षा लागेसँगै बाढीले डुबाउला कि भनेर अनिदोमै रात कटाउन विवश छन् । आफ्नो भूमि र जनताको रक्षाका खातिर भारतीय पक्षले अर्काको भूमि डुबाइदिन र जनधनलाई यसरी जोखिममा धकेल्न मिल्दैन । यति सरल यथार्थ पनि नबुझेजस्तो गरी नयाँदिल्लीले परपीडक व्यवहार प्रदर्शन गरिरहनु भर्त्सनायोग्य मात्रै होइन, अक्षम्य नै छ ।नेपालले भारतसित दयाको याचना गर्नुपर्ने मामिला होइन यो । दशगजा आसपासमा भारतले एकतर्फी रूपमा पूर्वाधार बनाउन अन्तर्राष्ट्रिय कानुनअनुसार नै पाउँदैन । सीमासम्बन्धी अन्तर्राष्ट्रिय सन्धिसम्झौताहरूअनुसार नदीखोला तथा प्राकृतिक रूपमा सृजित पानीको बहावलाई कुनै पनि हालतमा रोक्न मिल्दैन । नदीखोलाको तटीय क्षेत्रबाट दुवैतर्फ कम्तीमा ८८ किलोमिटर क्षेत्रमा बहावलाई रोकिने संरचना बनाउन पाइँदैन । सीमावर्ती क्षेत्रमा काम गर्दा नेपाललाई असर पर्ने भए समयमै जानकारी गराएर सहमति लिनु भारतको कानुनी दायित्व हो । आफूलाई विश्वकै ठूलो लोकतान्त्रिक मुलुक भनेर चिनाउन रुचाउने भारतले यति तथ्य त पक्कै बुझेको छ द्विपक्षीय मामिलामा यस्तो ज्यादती बाहुबली चरित्रको प्रदर्शन हो, सुझबुझपूर्ण कूटनीति हुँदै होइन । नेपाली भूमिमा सामान्य गोरेटो निर्माण गर्दासमेत आफूले अवरोध गरेका दृष्टान्त भारतले यहाँनेर सम्झनुपर्छ । तसर्थ, आफ्नो मिचाहा व्यवहार सुधार्दै सीमावर्ती क्षेत्रमा बनाइएका अनधिकृत भौतिक संरचना हटाउन भारत तयार हुनुपर्छ र थप संरचना बनाउनु हुँदैन । अनि मात्रै अन्तर्राष्ट्रिय नियमको पालना हुन्छ र मित्रवत् छिमेकीको उदाहरण झल्किन्छ । यसो गर्न त्यति धेरै मुस्किल पनि छैन, खालि आफ्नो अनुचित अहम्को उचाइबाट ओर्लिए पुग्छ । केही स्थानमा जिल्ला प्रशासन कार्यालय र सशस्त्र प्रहरी बल (एपीएफ) को पहलमा भारतका यस्ता गतिविधि रोकिएका पनि छन् । तैपनि दीर्घकालीन असर पार्ने पर्खाल, सडक, बाँध, तटबन्ध निर्माणका कति काम भारतले धमाधम अघि बढाइरहेकै छ । त्यसैले यसबारे मुलुकको कूटनीतिक संयन्त्रबाटै दीर्घकालीन हल खोज्नुपर्छ । यस वर्षको मनसुनजन्य प्रतिकार्ययोजना बनाउने क्रममा तराईमधेसका २२ जिल्लाका प्रमुख जिल्ला अधिकारीले सीमावर्ती क्षेत्रमा भारतीय पक्षबाट हुने गरेका अनधिकृत संरचनाबाट निम्तिने जोखिम रोक्न ठोस पहल गर्नुपर्ने सुझाव दिएका थिए । तापनि संघीय सरकारले कूटनीतिक पहल नथाल्नु ताजुबलाग्दो छ । यस्ता संरचनाहरू पछि भत्काउन अनुरोध गर्नुभन्दा निर्माणको क्रममै रोक्न बढी सजिलो हुने तथ्य सरकारले हेक्का राख्नुपर्छ । यसका निम्ति नेपालतर्फबाट सीमाको नियमित अनुगमन पनि गर्नुपर्छ । र, नेपालको अहित हुने गरी भारतबाट कुनै गतिविधि सुरु गर्न लागेको भेटिनेबित्तिकै त्यसलाई रोक्न आवश्यक पहल लिनुपर्छ । दुई देशबीचको स्थायी संयन्त्रका रूपमा सन् २००९ मा नेपालभारत डुबान तथा बाढी व्यवस्थापन संयुक्त समिति गठन गरिएको छ । यो समितिले आफ्नो प्रतिवेदन पनि दिएको छ । उच्चस्तरीय बैठक तथा भेटवार्ताहरूमा पनि यो विषय समेटिने गरेको छ । चार वर्षअघि तत्कालीन प्रधानमन्त्री शेरबहादुर देउवा भारत भ्रमणमा जाँदा दुई देशको संयुक्त वक्तव्यमा सीमा क्षेत्रको डुबान तथा बाढी व्यवस्थापन सम्बन्धमा स्थायी समाधानका निम्ति आपसी परामर्श र समन्वयलाई सुदृढ गरिने भनिएको थियो । अर्को वर्ष भारतीय प्रधानमन्त्री नरेन्द्र मोदी नेपाल आउँदा पनि दुई देशको संयुक्त वक्तव्यमा यो विषयलाई पारियो । दुई वर्षअघि भारतीय विदेशमन्त्री एस जयशंकर मन्त्रीस्तरीय संयन्त्र बैठकमा सहभागी हुन काठमाडौं आउँदा पनि यसबारे कुरा उठेको थियो । तापनि व्यवहारमा अझसम्म ठोस प्रगति देखिएको छैन । त्यसैले औपचारिकताका निम्ति मात्र नभएर भारतीय पक्षलाई आफ्ना कामकारबाहीमा पुनर्विचार गर्न बाध्य तुल्याउने गरी नै पीडित राष्ट्र नेपालले यसबारे ठोस कूटनीतिक पहल गर्नुपर्छ । रोटीबेटी र शताब्दीयौंदेखिको विशेष सम्बन्ध जस्ता शब्दाडम्बरको निरन्तर पुनरुक्तिले मात्र दुई देशबीचको नाता न्यायो बनिरहन सक्दैन भन्ने तथ्य भारतलाई बोध गराउन सक्नुपर्छ । खासमा बाढी र डुबान नेपालभारतको साझा समस्या हो, दुवै देशले परस्पर सहयोगका आधारमा यसको समाधान खोज्नुपर्छ । दुवैतिरका बासिन्दा चपेटामा पर्ने विषयको समाधान पनि मिलेरै गर्नुपर्छ । भारतले निरन्तर आफू मात्र जोगिने सामन्ती चरित्र प्रदर्शन गरिरहनु हुँदैन । यसबाट व्यर्थै नेपालका सीमाञ्चलवासीमा भारतप्रति अनावश्यक द्वेष फैलिन सक्छ, यो पाटोप्रति पनि नयाँदिल्लीले हेक्का राख्नुपर्छ ।"
वैदेशिक ऋणको विडम्बना,"सरकारले बजेट घाटा पूर्तिका लागि सार्वजनिक ऋण लिने गरेको छ । ऋणको स्रोत आन्तरिक र बाह्य दुवै छन् । ऋणको भार विगत केही वर्षयता अत्यधिक बढेको छ । तिर्न बाँकी ऋण २०७४ फागुनमा ८ खर्ब ४३ अर्ब रुपैयाँ रहेकोमा यो २०७७ फागुनमा १५ खर्ब ८९ अर्ब ४६ करोड पुग्यो । सस्तो ब्याजदर र लामो अवधिमा तिरे हुने ऋण लिई अनुत्पादक क्षेत्रमा खर्च गरी दुरुपयोग गरेको पाइन्छ । ऋण लिएर पनि घिउ पिउने प्रवृत्तिले मुलुक ऋणको पासो मा पर्न सक्नेछ ।ऋणको स्रोतमा अधिक निर्भर बजेट विनियोजन गर्दा पुँजी निर्माण यातायात, विद्युत्, सञ्चारजस्ता पूर्वाधार विकासका क्षेत्रमा लगानी गर्न प्राथमिकता दिनुपर्ने हो । साथै, नागरिकको जीवनस्तरमा तत्काल सार्थक सुधार देखिने कार्यक्रम, मौलिक हक प्रत्याभूत गरिएका माध्यमिक तहसम्मको शिक्षा तथा आधारभूत स्वास्थ्य सेवा निःशुल्क उपलब्ध गराउन यी क्षेत्रमा सुधारका लागि अधिक बजेट अपेक्षित छ । रोजगारी सृजना, कृषि क्षेत्रको आधुनिकीकरण र उत्पादकत्व वृद्धि, शीघ्र प्रतिफल दिने, लागतलाभको आधारपूर्ण विश्लेषणपश्चात् सम्भाव्य ठहरिएका आयोजनाहरूमा मात्र लगानी गर्नुपर्ने पक्षमा पर्याप्त दृष्टि दिएको देखिन्न । महालेखापरीक्षकले पेस गरेका प्रतिवेदनहरूमा खर्चको अनियमितता दर्साई बेरुजु लेखिएका विवरण भयावह छ । सार्वजनिक खर्च पुनरवलोकन आयोगले खर्च कटौती गर्नुपर्ने क्षेत्र देखाइदिएर दिएका सुझाव कार्यान्वयन गरिएन । प्रदेश र स्थानीय सरकारले गरेका प्रशानिक खर्च, जननिर्वाचित प्रतिनिधिहरूले सेवा, सुविधाबापत गरेका ब्रह्मलुट धान्नै नसकिने छ । प्रतिफल शून्य आयोजनाहरू, समृद्धि हासिलपश्चात् बनाए हुने धरहरा, विशाल सभाहल, भ्यु टावर र पार्क, उच्च पदाधिकारीहरूका लागि सुविधासम्पन्न भवनलगायत निर्माण गर्न हतार छ । सामान्य मर्मत गराएर प्रयोग गर्न सकिनेमा नयाँ महँगा गाडीहरू प्रशस्त खरिद गरेका छन् । आर्थिक अनुशासन पालनाप्रति जिम्मेवार पदाधिकारीहरू नै उदासीन छन् । सरकारले आर्थिक स्रोतको परिचालनमा दीर्घकालीन सोच नराखेर तत्काल लोकप्रियता प्रदर्शन गर्न फजुल काममा सिध्याउने हो भने मुलुकमा गम्भीर आर्थिक संकट नआउला भन्न सकिन्न । कसले ध्यान दिने ? विदुर केसी, नागार्जुन नपा१०, काठमाडौं"
प्रधानमन्त्रीको दुःख,"राष्ट्रपतिमाथि टिप्पणी गणतन्त्रप्रतिको वैरभाव समाचार पढेपछि जो कोहीलाई प्रधानमन्त्रीका असंवैधानिक कदम र प्रत्येक कार्यमा राष्ट्रपतिको समर्थन प्रकरण अरू गिजोलिँदै गएको भान हुन्छ । आफ्ना ससाना गल्तीमाथि कसैले टिप्पणी गर्दा जाइलाग्न पछि नपर्ने प्रधानमन्त्रीले राष्ट्रपति विद्यादेवी भण्डारीको आडमा गल्तीमाथि गल्ती दोहोर्याउँदै गएको यथार्थ थाहा नपाउने नेपाली कोही छैन । उता संविधान एवं कानुनविद्हरूले राष्ट्रपतिको हैसियतमाथि सवाल खडा गरेर मिलेमतोमा भएका असंवैधानिक कदमको भर्त्सना गरिरहेका छन् । हुन त, राष्ट्रपतिको निर्णय पुनरवलोकन गर्न नमिल्ने भन्ने दाबी केपी ओली पक्षको छ भने लोकतन्त्रमा संविधानभन्दा माथि कोही नहुने हुँदा राष्ट्रपतिको सवालमा सर्वोच्चको अहम् भूमिका हुनुपर्ने विषय बारम्बार उठिरहेको छ । कतिपय व्यक्तिले राष्ट्रपतिलाई श्री ५ भन्दा माथि श्री ७ मा पुगेको भन्दै उपहास गर्न थालेका छन् । पूर्वप्रधानमन्त्री पुष्पकमल दाहालले राष्ट्रपतिको मान विगतका राजाको भन्दा तल झरेको भनी आलोचना गरेपछि प्रधानमन्त्री ओलीको कन्पारो तातेको छ । यावत् राजनीतिक विसंगतिमाझ संवैधानिक इजलासमा वरिष्ठ अधिवक्ताहरूले राष्ट्रपतिमाथि प्रश्नको वर्षा गरिरहँदा कतिपय कानुन व्यवसायीले दुराशय ठहर भएपछि राजीनामा दिनुपर्ने तर्क पेस गरेका छन् । पटकपटक व्यवस्थापिकासंसद् विघटन गरेर पदमा टिकिरहने दाउमा रहेका प्रधानमन्त्री १९ दिने र ७ दिने मन्त्रीहरूलाई सर्वोच्चले उछिट्याइदिँदा अरू क्रोधित देखिएका छन् । फेरि नौवटा रिट सर्वोच्चमा विचाराधीन रहेको बेला राष्ट्रपतिले अध्यादेशको बलबाट विभिन्न ११ संवैधानिक आयोगहरूमा २० पदाधिकारी नियुक्त गरेपछि संवैधानिक इजलासको आगोमा घ्यू थपेजस्तो भएको छ । भुवनेश्वर शर्मा, चन्द्रागिरि२, काठमाडौं"
मिनेटभरमै बदलिने राजनीति,"हाम्रो राजनीतिमा छोटो समयमै ठूलाठूला उतारचढाव आइरहेका छन्, कतिसम्म भने मिनेटभरमै हेलिकप्टरमा उड्दाउड्दैको मन्त्रीको पद खुस्किरहेको छ । यो सब असंवैधानिक कदमको परिमाण हो । ठाउँमा पुगेको एउटा व्यक्ति असल भएमा त्यसले देश र जनताको भलो गर्छ । यदि सो व्यक्तिको नियत खराब रहेछ भने त्यसले देशलाई उल्टो बाटोतर्फ डोर्याउँछ । अझ उक्त व्यक्तिलाई बाटो देखाउने जिम्मा लिएकाहरूले उसले गलत काम गर्दा पनि सही नै छस् भनेर हौसला थप्दै गएमा के होला ? अहिले हामीले यही भोगिरहेका छौं । प्रधानमन्त्री केपी शर्मा ओली र राष्ट्रिपति विद्यादेवी भण्डारीका पछिल्ला कदमहरूले जनतालाई निराश बनाएको छ । स्थिर सरकारका लागि जनताले कम्युनिस्ट गठबन्धनलाई अत्यधिक बहुमतसहित जिताए । तर, पहिलेका नौमहिने सरकारभन्दा बढी देश अस्थिर रह्यो । धेरै पटक मन्त्रिमण्डल हेरफेर भयो । संविधानले देखाएको बाटो नहिँड्दा भद्रगोल भयो । संविधानमा लेखिएका अक्षरलाई अध्यादेशले मेट्न खोजियो । ओलीले थुप्रै अध्यादेश ल्याएर सरकार टिकाउन अनेक तिकडम गरे पनि सरकारले पूर्ण कार्यकाल काम गर्न नसक्ने देखिन्छ । सत्तालाई प्राथमिकतामा राख्दा ओलीले संविधान र पार्टी तहसनहस पारे । आफ्नो कुर्सी जोगाउनकै लागि अन्य पार्टीलाई पनि भत्काए । संविधानमै राष्ट्रिय दल हुनका लागि निश्चित मापदण्ड तोकिएपछि दलहरू एकआपसमा जोडिएर बलियो बनेका थिए । पछिल्लो पटक दुई मधेसकेन्द्रित दल मिलेर जसपा बनेको थियो । उक्त दलको महन्थराजेन्द्र समूहले जुनजुन मुद्दा उठाएर ओलीसँग बार्गेनिङ गरिरह्यो, ती मुद्दालाई ओलीले पूरा पनि गरे । यसैको आधारमा उक्त समूह सरकारमा आए । अहिले त्यतिबेला गरिएको सम्झौतालाई अदालतले खारेज गरिदिएको छ । ओलीको राजनीति बुझ्न नसक्दा एकातिर एकीकरणको वर्षदिन पनि नपुग्दै जसपा विभाजनको डिलमा पुगेको छ, अर्कातिर सर्वोच्चले मन्त्रीबाट पनि हटाइदियो । सुजन देवकोटा, पालुङ्टार४, गोरखा राष्ट्रपति विद्यादेवी भण्डारी र प्रधानमन्त्री केपी शर्मा ओलीले संवैधानिक प्रावधानअनुसार काम नगर्दा एकै पटक २० मन्त्रीको जागिर गुम्यो । उनीहरूले संविधानअनुसार नहिँडी संविधानलाई नै हिँडाउने असफल कोसिस गरेका हुँदा नै आज दर्जनौं सरकारी निर्णयहरू अदालतको कठघराबाट दण्डित भएका छन्, र पनि चेत खुलेको छैन । ओलीका नेताहरू अदालतले राजनीतिक मुद्दामा हात हालेर गल्ती गरेको बताइरहेका छन् । तर, कानुनविदहरू देशभित्र विधिविधान, कानुन र संविधान जीवित नै रहेको र अदालतले कानुन र संविधानसँग जोडिएको मुद्दा मात्र हेरिरहेको बताउँछन् । सर्वोच्च अदालतले २० मन्त्रीलाई एकै पटक हटाउने आदेश दिएर नेपालमा स्वच्छाचारीतन्त्र होइन, लोकतन्त्र र कानुनको शासन मात्र ग्राह्य हुन्छ भन्ने गतिलो सन्देश दिएको छ । आफ्नो सत्ता बचाउन ओलीले जस्तोसुकै हर्कत र सम्झौचा गर्दै हिँडेका छन् । तीन वर्षसम्म नागरिकता विधेयक संसद्बाट पास नगर्ने र सत्ता जाने भएपछि हतारहतार अध्यादेशबाट नागरिकता दिने चोर बाटो प्रयोग गर्ने, विदेशीलाइ रिझाउन देशको गिट्टी, बालुवा निकासी गर्नेर्,े आफ्नो व्यापारिक साझेदार यती ग्रुपलाई खुसी पार्न निकुन्जभित्र जलविद्युत् योजना बनाउन दिने, सत्ताकै लागि कालापानी अतिक्रमणमा मौन बस्ने, कामचलाउ हुँदा पनि २२ पटक मन्त्रिमण्डल विस्तार गर्ने र एक पटक अदालतले संसद् विघटन गरेको ठीक भएन है भन्दा पनि पुनः त्यही गल्ती दोहोर्याउने ओली चरित्र कुनै तानाशाहको भन्दा कम छैन । यस्तालाई तह लगाउन नै शक्तिशाली न्यायालय, जुझारु नागरिक समाज र सक्रिय चौथो अंगको परिकल्पना गरिएको हो । गोपाल देवकोटा, गौरीनगर, कामनपा७"
स्विस बैंकमा शंकास्पद धन,"स्विस बैंकमा नेपालीको पैसा वर्षमै दोब्बर समाचारले कालो धन थुपार्नेहरू नेपालमा ह्वात्तै बढेको देखाउँछ । विदेशी बैंकमा पैसा बचत गर्ने ल्याकत कमै नेपालीको हुन्छ । राज्यसत्तामा राम्रै चलखेल भएका व्यक्तिहरूले नै स्विस बैंकमा कालोधन थुपारेका हुन सक्छन् । सन् २०१९ मा २२ अर्ब ७३ करोड नेपाली रुपैयाँ रहेकामा सन् २०२० मा ४६ अर्ब ६४ करोड पुग्नु असामान्य र आश्चर्यजनक देखिन्छ ।पञ्चायतकालमा पम्फादेवीलगायत दरबारियाहरूसम्मका नाममा स्विस बैंकमा पैसा राखिएको हल्ला सुनिन्थ्यो । पञ्चायत र राजसंस्थाको अवसानसँगै प्रजातन्त्र, लोकतन्त्र हुँदै गणतन्त्रसम्म आइपुग्दा भ्रष्टाचार झनै दिन दुई गुना, रात चौगुना भएको स्पष्ट छ । देशको सम्पत्ति विदेशमा राख्नेलाई छोड्दैनौं भन्दै त्यसबेला टुँडिखेलमा कुर्लिनेहरू, जो पटकपटक सत्ताको केन्द्रमा पुगे पनि, यस मामिलामा मौन बस्नुले पनि कतै उनीहरूकै संलग्नता छ कि भन्ने आशंका उब्जाएको छ । जीवनजल र सिटामोलको अभावमा मृत्यु हुने साथै रातदिन काम गर्दा दुई छाक खान र एकसरो लाउन सकस हुने नागरिकहरू रहने मुलुकको यति धेरै रकम बाहिरिनु राम्रो संकेत होइन । यति ठूलो रकम नेपालमै उपयोग गर्न पाए धेरैले रोजगारी पाउनुका साथै विकासमा केही टेवा पुग्ने थियो । औषधि, खोप र नुनदेखि सुनसम्म भ्रष्टाचार र कमिसनमा जेलिएका कारण पनि गैरकानुनी रूपमा आर्जित धन सुरक्षाका लागि बिदेसिने गरेको छ ।हाम्रोजस्तो गरिब र परनिर्भर राष्ट्रका लागि यो रकम सानो होइन । १६ खर्बको बजेट प्रस्तुत गरेको राज्यले केही अर्बको कोरोना खोप किन्न भने एडीबी, विश्व बैंक र विश्व स्वास्थ्य संगठन आदिसँग अनुदानका लागि हारगुहार गरिरहेको छ । मगन्ते देशका धनाढ्य लुटेराहरूको अकुत कालो धन विदेशी बैंकमा देखेर आमनागरिक साथै दातृ निकाय पनि तीनछक परिरहेका छन् । सरकारले यसको छानबिन गरी कारबाहीको प्रक्रिया अघि नबढाएर टुलुटुलु हेरिरहने हो भने देश कंगाल हुन धेरै समय लाग्दैन । यस्तो कार्यलाई रोक्न सरकारले कडा कदम चाल्न जरुरी छ । सरकार इमानदार र यथार्थमा भ्रष्टाचारविरोधी हो भने छानीछानी दोषीहरूलाई कानुनी दायरामा ल्याएर स्विस बैंकका साथै अन्य देशमा लुकाएको पैसा अविलम्ब फिर्ता गर्न दृढ संकल्पसाथ अघि बढ्नुपर्छ । रोशन भट्टराई, इनरूवा३, सुनसरी"
के हो सरकारपार्टीबीचको लक्ष्मणरेखा ?,"विधि र नेतृत्वनागरिकहरूको आर्थिक, सामाजिक र नैसर्गिक स्वतन्त्रताहरूको प्रवर्द्धन विधिहरूको कोरा प्रयोगले मात्र हुन कदापि सम्भव छैन । यसमा राजनीतिक नेतृत्वको गुणवत्ता उत्तिकै र अक्सर अझ बढी महत्त्वको आवश्यकता हो । पार्टीसरकारसमाजनागरिक सम्बन्ध र सहकार्यको मूल निर्धारक पनि विधिभन्दा बढी नेतृत्व नै हो । युगका रूपान्तरणकारी क्षमतावान् र गुणवान् नेतृत्वलाई अक्सर विधि र संविधानले चिनेको पाइँदैन । महात्मा गान्धी, गणेशमान सिंह वा औपचारिक पद लिनुभन्दा अघिका नेल्सन मण्डेला आदि कुनै संविधानको सीमातीत थिए । तर उनीहरूको नेतृत्व आआफ्ना मुलुकमा लोकतान्त्रिक प्रणाली स्थापनामा निर्णायक रह्यो नै । उनीहरू स्वतन्त्रताको कोरिडोर लाई फराकिलो बनाउने विश्वका मानक बने । तर नेपालको हकमा, सामान्यतः सबै रङको राजनीतिक नेतृत्व, विशेष गरी अहिलेको एमालेको सत्तारूढ गुटको, संविधान र कानुनका प्रावधानहरूको सम्मान गर्ने होइन, तिनको छिद्र खोजेर तुच्छ सत्तास्वार्थ र लाभका लागि हदसम्म दोहन गर्ने प्रवृत्ति चरम देखियो । स्वतन्त्रताको कोरिडोर माथि हस्तक्षेप नगर्ने र यसलाई यथासम्भव फराकिलो बनाउने नियत कतै देखिएन । त्यसैले राजनीतिक विवादहरू कुरूप र असभ्य तहमा ओर्लंदा पनि सार्थक सहकार्यका लागि स्पेस बाँकी रहेन ।वास्तवमा, विधि र गणितको प्राधान्यले राष्ट्रिय बहसलाई खर्लप्पै निलिदिएकाले राजनीतिक नेतृत्वको गुणवत्तामाथिको बहस पूर्णतः छायामा परेको छ । नेतृत्वको स्वच्छ विगत, नैतिकता, इमानदारी, निष्ठा, योगदान आदि पक्षमा त अचेल कुनै बौद्धिक मञ्च वा मिडियामा उल्लेख नै हुँदैन । मानौं, ती महत्त्वका मुद्दा नै होइनन् । औपचारिक शिक्षा र ज्ञानको स्तरबारे समेत पनि कुरै उठाउन नसकिने जडवत् र भयाक्रान्न्त वातावरण अहिले निर्माण भएको छ । यसले दल र सरकारबीचको मात्र होइन, राजनीति र सिङ्गो समाजबीचको सम्बन्धलाई थप अलगथलग बनाएको छ । मुलुकको भविष्यका लागि अहम् सम्बन्धहरूलाई सधैं यसरी अपरिभाषित र शक्तिशालीहरूको सुविधाको व्याख्याका लागि खुला छोड्नु हुँदैन ।"
कामवासना र व्यक्तित्व : स्वीकारोक्तिदेखि ढाकछोपसम्म,"सन् १७८९ । इस्वी संवत्को यो साल भन्नेबित्तिकै विश्वइतिहासमा जानकारी राख्ने जोकोहीलाई फ्रेन्च क्रान्तिको याद आउनु स्वाभाविक हो । फ्रेन्च क्रान्तिको महिमा र महत्ता यस्तो छ कि, यसको अध्ययनअनुसन्धानबिना दुनियाँको कुनै पनि क्रान्तिको अध्ययन अधुरोअपुरो हुन जान्छ । सन् १७८९ मा एटलान्टिक महासागरवरिपरि केके घटना भएका थिए भन्नेबारे बाह्र विद्वान्ले हालै गरेको एक अध्ययनलाई १७८९ ः ट्वेल्भ अथर्स एक्सप्लोर अ एअर अफ रिबेल्यन, रिभोलुसन एन्ड चेन्ज (२०२०) शीर्षकमा मार्क आरोन्सन र सुसान क्याम्पबेल बर्टोलेट्टीले सम्पादन गरेर छापेका छन् । यस पुस्तकमा मार्क आरोन्सनले थोमस जेफर्सनकी दास प्रेमिका शेली हेम्मिङ्सको प्रसंग पनि समाहित गरेकी छन् । कारण, १७८९ मा ती दासी आफ्नो भावी जीवनबारे अलमलका बीच कठोर निर्णय गर्दै थिइन् ।थोमस जेफर्सन संयुक्त राज्य अमेरिकाका तेस्रो राष्ट्रपति थिए । त्यसो त उनले आफ्नो मृत्युपछि स्थापना गरिने इपिटाफ अर्थात् समाधिलेखमा आफूलाई तेस्रो अमेरिकी राष्ट्रपतिभन्दा पनि अथर अफ द डेक्लारेसन अफ अमेरिकन इन्डेपेन्डेन्स, अफ द स्टाच्युट अफ भर्जिनिया फर रिलिजियस फ्रिडम एन्ड फादर अफ द युनिभर्सिटी अफ भर्जिनिया यिनै तीन कार्य म बाँचेको दसीप्रमाण हुन्, जसका लागि मलाई सम्झिइयोस्, लेख्नू भनेर इच्छापत्रमा उल्लेख गरेका थिए ।जहाँजहाँ मानिसहरू स्वतन्त्रताका लागि लडेका छन्, ती सबैले प्रेरणा लिने दुई विख्यात घोषणापत्र द डेक्लारेसन अफ अमेरिकन इन्डेपेन्डेन्स (१७७४) र डिक्लारेसन अफ द राइट्स अफ म्यान (१७८९) दुवैको लेखनीमा जेफर्सनको विशेष भूमिका थियो । एउटामा मूल लेखकका रूपमा र अर्कोमा सल्लाहकारपरिमार्जनकर्ताका रूपमा । अमेरिकाको स्वतन्त्रता संग्रामलाई फ्रान्सले सघाएको थियो । कारण, फ्रान्स र बेलायत जानी दुस्मन थिए । तर, चतुर अमेरिकी कूटनीतिज्ञहरूले पेरिस र लन्डन दुवै राजधानीबाट आफ्नो देशको हितमा स्वतन्त्रता संग्रामपछि समेत कार्य गराइरहेका थिए । अमेरिकी स्वतन्त्रता संग्रामको घोषणापत्रका लेखकका रूपमा जेफर्सनको ख्याति युरोपमा फैलिसकेको थियो । विशेष गरी उनले लेखेको वाक्य हामी हरेक मनुष्यलाई विधाताले समान दृष्टिले सृष्टि गरेका हुन्छन् भन्ने कुरालाई स्वतः सिद्ध प्रमाणित मान्छौं किनभने उनीहरूलाई विधाताले सुम्पेको अहरणीय अधिकारका रूपमा जीवन, स्वतन्त्रता र सुखको खोजीलाई कसैले पनि निषिद्ध गर्न सक्दैन पढ्दा अहिले पनि जोकोही पाठक रोमाञ्चित हुन्छन् । थोमस जेफर्सन सन् १७८५ मा फ्रान्सका लागि अमेरिकी राजदूतका रूपमा पेरिस पुगेका थिए, जति बेला उनी चार सन्तानका पिता भइसकेका थिए । उनको परिवारसँगै शेली हेम्मिङ्स र उनका दाजु जोन बस्थे । शेली हेम्मिङ्स चौधवर्षे नवयौवना थिइन् भने थोमस जेफर्सन चौवालीस वर्षका अधबैंसे । जेफर्सनकी पत्नी मार्था असह्य रोगले मृत्युको मुखमा थिइन् । आफ्ना पतिलाई सन्तानसामु राखेर उनले आजीवन बिहे गर्नेछैनन् भनी वाचा गर्न लगाएकी थिइन्, अर्थात् उनका सन्तानहरूले सौतेनी आमाको मातहतमा रहनुपर्ने छैन । जेफर्सनपत्नी मार्थाले उक्त किरिया गराउँदा उनको परिवारमा दासी भए पनि कामदारको हैसियतमा रहेकी शेली संयोगले त्यस घटनाको प्रत्यक्षदर्शी बन्न पुगेकी थिइन् । फलतः जेफर्सनले आजीवन दोस्रो बिहे गरेनन् र उनी पत्नीको वचनप्रति प्रतिबद्ध भए । के जेफर्सनको जीवनमा शेलीको उपस्थितिबेगर यो सम्भव थियो ? लामो समय इतिहास जेफर्सनको पक्षबाट लेखिए पनि पुलिट्जर पुरस्कार विजेता प्राध्यापक आनेते गोर्दोन रिडले द हेम्मिङ्सेस अफ मन्टिसेलो ः एन अमेरिकन फ्यामिली (२००८) पुस्तकमा शेलीका आँखाबाट जेफर्सनलाई हेर्ने कोसिस गरेकी छन् । प्राध्यापक रिडका अनुसार, जेफर्सनको परिवारसँगै पेरिस पुगेकी शेलीलाई पेरिसमै रहने र जेफर्सनको परिवारबाट मुक्त हुने विकल्प पनि थियो, तर किन उनका दाइ र उनले जेफर्सनको परिवारबाट मुक्ति चाहेनन् ? किन उनी पेरिसको स्वतन्त्र जीवन त्यागेर जेफर्सनसँगै उनको गृहनगर मन्टिसेल्लो, अमेरिका प्रस्थान गर्नका लागि राजी भइन् ? शेलीकी आमा मार्थाको बाबुबाट गर्भवती भएका कारण मार्था शेलीकी विमातृ अर्थात् सौतेनी दिदी थिइन् । शेलीका पूर्वज अफ्रिकीअश्वेत भएकाले जेफर्सनले त्यो सम्बन्धलाई विवाहमा परिणत गरेनन् भन्ने पनि छ । जे होस्, जेफर्सनले उनलाई परिवारमा औपचारिक रूपमा श्रीमतीको स्थान नदिए पनि बाँकी सम्पूर्ण इज्जत र मर्यादा दिए अनि त्यो मान्यता उनीहरूबाट हुन गएका सन्तानहरूको हकमा पनि लागू भयो । रिडका अनुसार, जेफर्सन यति उदार थिए कि उनले शेलीलाई कहिल्यै दासीका रूपमा व्यवहार गरेनन् । उनका भाइ जेम्सले भान्से र शेलीले जेफर्सनकी छोरीको कुरुवाका रूपमा फ्रान्समा त्यति बेलाको चल्तीको भन्दा बढी ज्याला पाउँथे । फ्रेन्च क्रान्तिको सफलतालगत्तै फ्रान्समा दास प्रथाको अन्त्य गरिएको थियो । फ्रान्समै बस्न चाहेकी भए शेली दासबाट मुक्त वा स्वतन्त्र मानिसको दर्जामा रहन सक्ने थिइन् । तर, अमेरिका फर्केर जाँदा उनीहरू दुवैको हैसियत दासका रूपमा रहे पनि जेफर्सनको परिवारभित्र उनीहरूको शानसौकत भने यथास्थान रहने देखेर उनले त्यो विकल्प रोजिन् भन्ने छ । जेफर्सनले प्रेम र सपना देखे भने शेलीले प्रेम र कानुन देखिन् भन्ने रिडको मत छ । यसरी आजभन्दा झन्डै दुई शताब्दीअघि भएको र मानव इतिहासको स्वतन्त्रता संग्रामका दुई सर्वाधिक महत्त्वपूर्ण दस्तावेजसँग प्रत्यक्ष सम्बद्ध व्यक्ति थोमस जेफर्सनको निजी जीवनका घटनालाई इतिहासकारहरूले अहिले पनि उत्खनन गरिरहेका छन् । सार्वजनिक जीवनमा स्वतन्त्रताका पक्षधर भए पनि जेफर्सन निजी जीवनमा कति उदात्त थिए भनेर उनको परख भइरहेको छ । नेपालको सार्वजनिक वृत्तमा हालै लेखक सरिता तिवारीले कार्ल मार्क्सको जीवनको निजी पक्षका केही कुरा कान्तिपुर को नियमित स्तम्भमार्फत सार्वजनिक गरिन् । कार्ल मार्क्स र उनकी घरेलु सहयोगीसँगको सम्बन्धबाट सन्तान जन्मेको सत्यतथ्यका आधारमा र त्यसरी जन्मेको सन्तानलाई मार्क्सले अभिभावकत्व दिन इन्कार गरेको विषयलाई टेकेर सरिताले मार्क्सलाई बलात्कारी को आरोप लगाएकी छन् । मार्क्सलाई देउताभन्दा माथि राख्ने नेपाली कम्युनिस्टलाई त्यो कुरा चित्त बुझेन । कम्युनिस्टहरूका देउता मार्क्सलाई बलात्कारीको आरोप लाग्नुलगाइनु कथित शुद्धतावादी मार्क्सवादीहरूलाई पाच्य हुने विषय थिएन । उनीहरूले सरिता तिवारीमाथि विभिन्न शैलीबाट प्रहार गर्ने कोसिस पनि गरे । त्यो लहरको अग्रमोर्चामा आफूलाई वैज्ञानिक समाजवादी भन्न रुचाउने अर्का चिन्तक लेखक आहुति पनि कान्तिपुर कै नियमित स्तम्भमै सामेल भए । आहुतिले त मार्क्सकी सेविकाले इतिहासको महान् सर्वहारा क्रान्तिमा बलिदान दिएको भनेर गलत कार्यको महिमामण्डन नै गरे । इतिहासमा जोसुकैले गल्ती गरेको किन नहोस्, त्यो गल्ती गल्ती नै हुन्छ । मार्क्स एउटा मानिस थिए र मानिसका रूपमा उनका पनि सीमितताकमजोरीहरू थिए । मार्क्सको निधनको धेरै वर्षपछि सार्वजनिक भएको यो तथ्यलाई मार्क्स पैदा भएको समाजले उनको मानवीय कमजोरीलाई सहजतापूर्वक सार्वजनिक बहसको विषय बनायो । नेपाली कम्युनिस्टलाई त्यही विषय एउटा सानो लिखतमा चर्चा गर्दा स्विकार्न मुस्किल भयो र उनीहरूले नाङ्गो बचाउमा उत्रेर आफ्नो बौद्धिक संकीर्णता प्रदर्शन गरे । महात्मा गान्धीका अन्यत्रका विरोधीजस्तै केही नेपाली कम्युनिस्ट गान्धीको आलोचना गर्नुपर्यो भने उनकी नातिनीभतिजी मनु बेनसँगको सम्बन्धलाई लिएर आलोचना गर्छन् । गान्धीको मनुसँगको कुनै त्यस्तो अस्वस्थ सम्बन्ध थिएन । उनले आजीवन अनेक विषयको परीक्षण गरिरहे राजनीति, आहारविहार, औखतीमुलोलगायत यावत् विषयमा । उनको आत्मकथाको शीर्षक नै सत्यको प्रयोग त्यही कारण राखिएको हो । मनु गान्धीपत्नी कस्तूरबा जीवित हुँदै गान्धीको परिवारमा समाहित भएकी थिइन् । कस्तूरबाको मृत्युपश्चात् मनुको आमा बन्ने अभिभारा गान्धीले सम्हाले । आफ्ना निजी सहयोगी प्यारेलाल मनुसँग लहसिएको सुइँको गान्धीले पाएका थिए । चालीस वर्षको उमेरदेखि ब्रह्मचर्यको अभ्यास गरेका गान्धीलाई करिब तीन दशकपछि आफ्नो ब्रह्मचर्यको परीक्षण गर्ने भूत सवार भयो । मनुलाई रुचि नै नभएको अनावश्यक विषयमा गान्धीले विवादमा ल्याए । गान्धीको मनुसँगको सम्बन्ध अरू कसैले सार्वजनिक नगरेर गान्धी स्वयंले गरेका थिए, त्यो पनि घटना भएकै हप्ता । आफूले गरेको परीक्षणमा अनुत्तीर्ण भएको बताउँदै गान्धीले आफूमा अझै हिंसाको अंश रहेको स्विकारे । त्यो गान्धीको इमानदार स्पष्टोक्ति थियो । कसैले लगाएको आरोपको खण्डन उनले गरेका थिएनन् । त्यसबारे गान्धीको जीवनका गाथाकारहरूले कलम चलाएका छन् र स्वयं मनुले लेखेका डायरी र पुस्तक बापु माई मदर (१९४९) प्रकाशित छन् । गान्धीसँग नजिकबाट जोडिएका नारीहरूले र नारीहरूबारे गान्धी जीवित हुँदै र मृत्युपश्चात् पनि अनेकन् पुस्तक प्रकाशन गरेकाभएका छन् । यो क्रम रोकिएको छैन । तैपनि गान्धीले नेतृत्व गरेको आन्दोलनमा जति महिलाको अग्रमोर्चामा सहभागिता हुन्थ्यो, त्यति दुनियाँको कुनै आन्दोलनमा नभएको अध्ययनले देखाएका छन् । सत्य, अहिंसा, शान्ति र सत्याग्रहका माध्यमबाट गान्धीले विश्वलाई दिएको सन्देशलाई न्यूनीकरण गर्न उनका विरोधीहरू निजी विषयमा टेको लिएर बारम्बार प्रहार गर्न खोज्छन् । गान्धीले यस्तो प्रहारको सामना जीवनकालमै गरेका थिए । तर, त्यो कुराले गान्धीले गरेका महत्त्वपूर्ण कार्य ओझेलमा परेको छैन । त्यसैगरी कार्ल मार्क्सको व्यक्तित्व उनले गरेको विद्वत् कार्यको जगमा अडिएको छ । कम्युनिस्ट मेनिफेस्टो, दास क्यापिटल लगायतका पुस्तक त्यसका अनुपम उदाहरण हुन् । मार्क्सको कोसँग कस्तो सम्बन्ध थियो भन्ने विषयले उनको बौद्धिक कार्यलाई ओझेल पार्ने सामर्थ्य नराखे पनि उनको सार्वजनिक र निजी जीवनबीचको संगतिअसंगतिबारे परिचर्चा निषेध गर्न सकिने र गर्नुपर्ने विषय होइन ।सन् १८५१ मा मार्क्सपत्नी जेनी र घरेलु कामदार लेन्चेन डेमुथ निम्स बाट केही महिनाको अन्तरालमा सन्तान पैदा भएका थिए । मेरी ग्याब्रिएल लिखित लभ एन्ड क्यापिटल ः कार्ल एन्ड जेनी मार्क्स एन्ड द बर्थ अफ अ रिभोलुसन (२०११) मा परिवारिक खर्च जोहो गर्न जेनी अन्तै गएका बेला मार्क्स भने लेन्चेनसँग अनुचित कार्यमा लिप्त रहेको उल्लेख छ । १८४८ मा कम्युनिस्ट मेनिफस्टो सार्वजनिक गरेर संसारभरिका उत्पीडित सर्वहारा मजदुरको मुक्तिको कामना र आह्वान गरेका मार्क्स आफूबाट पैदा भएको सन्तानको बाप्टैजेसननामकरणमा सहभागी भएनन् । यो सबै कार्यको ढाकछोप गर्ने तारतम्य मिलाउन उनका अन्यतम सहयोगी एंगेल्स सरिक भए । जन्मदर्तामा बाबुको नाम खाली राखियो र एंगेल्स नक्कली अभिभावक बने । फ्रेडरिक नाम गरेका ती बालक नारकीय बाल्यकाल बिताउन बाध्य भए । यो कुराको वर्णन बेलायतको लेबर पार्टीका नेता एवं छाया सरकारका मन्त्रीसमेत रहेका टिरिस्ट्रम हन्टले मार्क्स जेनेरल ः द रिभोलुसनरी लाइफ अफ फ्रेडरिक एंगेल्स (२००९) मा विस्तारमा लेखेका छन् । मार्क्सको बौद्धिक र सार्वजनिक व्यक्तित्वमा कुनै ह्रास नपुगोस् भनेर एंगेल्सले यस प्रकरणलाई विलुप्त पार्ने सचेत कोसिस गरेका थिए ।झन्डै चार दशक मार्क्सको परिवारको भरणपोषण गरेका एंगेल्सले त्यो बच्चालाई देखिसहेनन्, उनी अरू सबैप्रति उदार थिए, तर फ्रेडरिकप्रति अनुदार नै रहे । मार्क्स र एंगेल्सको यस्तो कृत्यले उनीहरूमा विद्यमान ढोंगी चरित्रलाई राम्रोसँग उजागर गरेको छ । मार्क्सको कृत्य सार्वजनिक नहोस् भनेर लेन्चेनलाई मार्क्स जीवित रहुन्जेल उनकै सुसारेका रूपमा राख्ने प्रबन्ध एंगेल्सले गरे । मार्क्सको देहान्तपश्चात् एंगेल्सले लेन्चेनलाई आफ्नो गृहस्थीमा जोडे । एंगेल्सको घरमा फ्रेडरिक आफ्नी आमा लेन्चेनलाई भेट्न सहजतापूर्वक पाउँदैनथे । एंगेल्सले यो कुरा आफ्नो मृत्यु हुने बेला आफ्नी अन्तिम सेविकासंगी लुसी र मार्क्सकी छोरी इलेअनोरसामुन्ने बकेको प्रमाण १८९८ मा लुसीले लेखेको पत्र इन्टरनेसनल इन्स्टिच्युट फर सोसियल हिस्ट्री, आमस्टरडममा सुरक्षित छ । मार्क्सको सम्पूर्ण व्यक्तित्व नबुझी उनीबाट प्रेरित एक महिला अधिकारकर्मीले यो तथ्य थाहा पाएपछि उनी विचलित हुनु अन्यथा होइन । पश्चिमा संसारमा सिग्मन्ड फ्रायडको प्रादुर्भाव भएसँगै व्यक्तित्वको अध्ययनमा यौन मनोविज्ञानले प्रश्रय पायो र त्यसयता इतिहासका महत्त्वपूर्ण मानिने मानिसको यौनजीवनका माध्यमबाट उनीहरूको व्यक्तित्वलाई हेर्ने कोसिस थालियो । फ्रायडको पद्धतिबाट मिथकीय, प्राचीन र आधुनिक पात्रहरू कोही बचेका छैनन्Ù फ्रायड स्वयं पनि यो अध्ययन पद्धतिको अपवाद बन्न सकेनन् । फ्रायडले आफ्नो उत्तराधिकारी (!) घोषणा गरेका मनोवेत्ता कार्ल गुस्ताभ युङले नै फ्रायडको निजी जीवन खोतल्दा उनीहरूबीच असमझदारी बढ्न पुगेको थियो । जोसेफ क्याम्पबेलद्वारा सम्पादित द पोर्टेबल युङ (१९७१) का अनुसार, खासमा फ्रायडको आफ्नी सालीसँगको सम्बन्धलाई लिएर युङले चासो राखेका थिए । फ्रायडले श्रीमती र साली दुवैलाई सपनामा बरोबर देख्ने गरेकाले त्यो त्रिकोणीय सम्बन्धबारे युङ उचित निष्कर्षमा पुग्न चाहन्थे । फ्रायडले यसबारे युङलाई दिएको प्रत्युत्तर म तिमीलाई यसबारे भन्न त सक्छु, तर मेरो प्राधिकारलाई विवादमा पार्न चाहन्नँ ले धेरै कुरा भन्छ । युङ भन्छन्, फ्रायडले यो त्रिकोणीय सम्बन्धलाई राम्रोसँग केलाउन सकेका भए, उनी थप परिष्कृत हुने थिए ।विद्वान्हरूको तत्त्वअन्वेषणमा मिथकीय देवताहरू त भाग्न पाउँदैनन् भने मार्क्स, गान्धी वा बीपी वा अन्यलाई उक्त फ्रेमबाट हेरिनु स्वाभाविक हो । पुरुष सत्ताको भारले थिचिने परम्परागत इतिहास लेखन शैलीलाई पुनर्लेखन गर्ने न्यु हिस्टरिसिजिम ले इतिहास अध्ययनमा थप रोचकता प्रदान गरिरहेको छ । जगदीश घिमिरेले आफ्नो उपन्यास सकस मा पृथ्वीनारायण शाह समलिंगी भएको प्रसंग उल्लेख गरेका छन् । बीपीले आफ्नो जीवनका आखिरी वर्षहरूमा भोला चटर्जीसँगको अन्तर्वार्तामा आफू श्रीमतीप्रति इमानदार हुन नसकेको स्वीकार गरेका छन् । यही कारण बीपीको व्यक्तिगत तवरमा श्रीमती सुशीलासँग कति मनमुटाव भयो या भएन, त्यसबारे केही कुरा बाहिर आएका छैनन् । न त बीपीले सम्बन्ध राखेका महिलाहरूका पक्षबाट ती कुरा बाहिर आएका छन् । तैपनि बीपीले भावी पुस्तालाई आफू सामान्य मानिसजस्तै थिएँ भन्नका लागि आफ्ना कमजोरी इमानदारीपूर्वक बताएर गएका छन् ।कुनै पनि व्यक्तिको इमानदारी वा सच्चाइको मापन उसको समाज, परिवार र आफ्नाप्रति ऊ कति इमानदार हुन सक्यो र यी तीन तत्त्वबीच उसले कति सन्तुलन कायम गर्न सक्यो भन्ने कुराले निर्धारण गर्छ । थोमस जेफर्सनले शेलीलाई श्रीमतीको दर्जा नदिए पनि अपेक्षाकृत अधिकार र आडभरोसा दिए । तेइस वर्ष पार गरेपछि उनीहरूका सन्तानले दासको हैसियतबाट कानुनी रूपमै छुट्कारा पाएका थिए । अमेरिकामा उक्त घटना भएको आधा शताब्दीपछि कार्ल मार्क्सले आफ्नी सेविकालाई त्यो तहको आत्मीयता प्रदान गर्न सकेनन् । मार्क्सका जनरल मानिने एंगेल्सले फ्रेडरिकको नक्कली बाबु बनेर मार्क्सको इज्जत धेरै वर्षसम्म छोपिदिए । तर, उनको परस्त्रीगमनबाट जन्मेको सन्तानको आलोकबाट हेर्दा मी टु जेनेरेसन को कुनै नारीवादी चेत भएको लेखकले त्यो मानेमा मार्क्सलाई बलात्कारी भन्नु कुनै आश्चर्य होइन । तथ्यको बेवास्ता गर्दै मार्क्सले कुनै गल्ती गरेकै थिएनन् भनेर एकोहोरो प्रलाप गर्न उद्यत हुनुले बुद्धिमत्ता झल्काउँदैन । खासमा सरिताजीको आशय मार्क्सले गरेको गल्ती त इतिहासमा लुकेन भने, आफ्ना अगुवा र समकालीन सामजिकराजनीतिकसांस्कृतिक अभियन्तालाई संकेत गरेर, आन्दोलनका सहयात्रीसँग गर्ने निन्दनीय र घृणित व्यवहार बदल्न र सच्याउन चेतावनीपूर्वक आग्रह गर्नु रहेको देखिन्छ । कुनै पनि लेखक वा ऐतिहासिक पात्र लेखकीयऐतिहासिक सामर्थ्यले प्रसिद्धिको भागी हुन सक्छ । कुनै पनि आन्दोलनको आयतन त्यसले समाजमा पार्ने प्रभावका आधारमा बढ्छ, न कि त्यस आन्दोलनका दर्म्यान भएका कमजोरीलाई छोपेर वा लेखकको व्यक्तित्वका कमजोरीलाई ढाकछोप गरेर । सबै खाले व्यक्तित्व अध्ययनको साझा निष्कर्ष ती व्यक्तिको सार्वजनिकनिजी वृत्तबीच कति तादात्म्य थियो भन्ने नै हो । गान्धीको भाषामा भन्नुपर्दा, उनीहरूको कथनी र करनीबीचको अन्तर कति थियो भन्ने नै हो । यो प्रतिमानबाट मार्क्स निःसन्देह कमसल साबित भएकै हुन् ।खुला समाजमा स्वस्थ बौद्धिक विमर्श भइरहनुपर्छ । ती विमर्शको जग भने मनगढन्ते आरोप, बचाउभन्दा तथ्य र प्रमाणको सत्यापनमा आधारित भने हुनैपर्छ ।"
दहीचिउरा कि बेबी सावर ?,"प्राणी जगत्को निरन्तरताका लागि गर्भधारण जरुरी हुन्छ । यसबारे गर्भावस्था र सुत्केरीका विभिन्न कालखण्डमा विभिन्न ढंगबाट व्याख्या भएको छ । एक समय यस्तो पनि थियो, सन्तान जंगल र गुफामा जन्माइन्थे र सामूहिक तरिकाले हुर्काइन्थे । तर मानव सभ्यताको विकाससँगै परिवार संस्थाको जरुरी भयो अनि विभिन्न परिधि र सीमारेखाहरू कोरिन थाले । सम्पत्ति आदि लुटिँदा महिलामाथि पनि आक्रमण हुन थाल्यो, बलात्कार सुरु हुन थाल्यो । अनि यस्तो कालखण्ड पनि आयो, जहाँ महिलाहरूलाई सम्भावित आक्रमणबाट जोगाउन अन्नसँगसँगै जमिनमुनि लुकाउन थालियो । विशेष गरी गर्भवती महिलाहरूलाई सुरक्षित राख्ने निहुँले लुकाउन थालियो । सायद यही कारण गर्भधारणसँग कतै न कतै लज्जा जोडिएको छ । अनि गर्भको प्रक्रिया र धारणलाई सरमको आवरण पहिर्याउने प्रथाको पनि थालनी भयो । समय बित्दै गएपछि हरेक समुदायमा महिला गर्भधारण र अधिकारलाई लिएर विभिन्न सामाजिक, आर्थिक, धार्मिक, सांस्कृतिक र राजनीतिक धारणा र नियमहरू बन्न थाले । मानव जंगलबासबाट अहिलेको आधुनिक युगसम्म आइपुग्दा गर्भधारण र गर्भावस्थाले धेरै रूपान्तरण भोग्नुपरेकामा दुईमत नहोला । हाम्रो समाजमा आज पनि अविवाहिताले गर्भधारण गरे त्यसलाई लज्जाजनक विषयका रूपमा हेरिन्छ । तर कतिपय ठाउँमा त गर्भ रहेपछि महिलालाई जन्मघरबाट बिदाइ गर्ने चलन छ । नेपाल र भारतमा पनि महिलावादी आन्दोलन आफ्नो शरीरमाथि आफ्नै अधिकार हुन्छ र गर्भधारण लज्जा होइन गर्वको विषय हो भनेर स्थापित गर्न सफल भएको छ । तैपनि संसारभरि रङ, लिंग, जात, शारीरिक बनोट आदिमा आधारित विभेद र त्योसँगै जोडिएका गर्भावस्थासम्बन्धी अनेक कुरीति, नियम र अत्याचार अझै धेरै छन् । जस्तै अविवाहिताएकल महिलाले कतै अझै विभेद सहनुपरिरहेको छ भने गर्भधारण गरेपछि केहिले त्यसलाई खुला प्रदर्शन गर्न थालेका छन् । गर्भधारणपछि फोटो खिचाउने विदेशको चलन नेपालमा पनि भित्रिएको छ । एकचोटि हामीलाई पश्चिमको एउटा गाउँमा एक परिवारले विशेष कार्यक्रम छ, आउनुपर्छ भनेर आग्रह गर्यो । उक्त परिवारलाई हामीले चिनेको दस वर्ष भएको थियो । कठोर मिहिनेत गरेर गरिबीबाट उक्सिन दस जनाको त्यो परिवारमा सबैले योगदान गरेका थिए । हामी खुसीसाथ त्यहाँ पुग्यौं । ढोकैमा लेखिएको रहेछ बेबी सावर । के रहेछ यो भनेर गम्दै भित्र पसेपछि हामी छक्क पर्यौं । घरकी जेठी बुहारी पाँच महिनाकी गर्भवती रहिछन् । उनका वरिपरि जम्मा भएका मानिसहरू गर्भवतीको पेट देखाउँदै, हाँस्दै, रमाउँदै फोटा खिचाउँदै रहेछन् । सत्तरी वर्ष नाघेका सासूससुरा पनि संकोच मान्दै बुहारीको उत्साह हेर्दै त्यस माहोलमा रमाउन खोज्दै रहेछन् । बेबी सावर विदेशमा प्रायः गर्भस्थ बच्चाको लिंग के छ भन्ने थाहा पाएपछि गरिन्छ । केवल महिलाहरू जम्मा हुन्छन्, गर्भवतीलाई उपहार दिन्छन्, भ्रूण छोरा वा छोरी जे हो त्योअनुसारको नीलो वा गुलाबी लुगा आदि दिने र रमाइलो गर्ने गर्छन् । त्यसैले नेपालमा बेबी सावर मनाउनुको तुक छैन । किनभने नेपालमा भ्रूणको लिंग पहिचान गर्नु कानुनी अपराध हो । नेपाली समाजले भ्रूण पहिचान गरेर, अपराध गरेर, रमाइलो गर्न थालेको हो कि भन्ने प्रश्न मनमा आउँछ । हामी विदेशका राम्रा बानी, अनुशासन, सरसफाइ, समयको वास्ता गर्ने र किताब पढ्ने बानी, आफ्ना सांस्कृतिक महत्त्वका वस्तुहरूको वास्ता गर्ने, स्वस्थ खाना खाने आदिको चाहिँ वास्ता गर्दैनौं । हाम्रो संस्कृति र कानुनसँग नमिल्ने बेबी सावर चाहिँ धुमधामसँग मनाउने प्रयत्न गर्छौं । केक काट्छौं । जबकि केकले गर्भवती महिलालाई बेफाइदा गर्न सक्छ, शरीरमा चिनीको मात्रा बढाउँछ, भ्रूणलाई खराबी गर्न सक्छ । कामकुरा एकातिर, कुम्लो बोकी ठिमीतिर भनेको सायद यही होला ।हाम्रो संस्कृतिमा हरेक समुदायका महिलाहरू गर्भवती भएपछि सुरक्षा दिन, उनको स्वास्थ्यको ख्याल राख्न अनेक चलन छन् । गर्भवतीलाई दहीचिउरा खुवाउनु त्यस्तै एउटा चलन हो । दहीचिउरा खान दिने भनेर अनेकथरीका स्वास्थ्यकर भोजन पनि दिइन्छ । घरमा खाना भाग लगाउँदा दोजिया अर्थात् दुई जीउकी का लागि भनेर भोजनको केही बढी भाग दिइन्छ । नेवार समुदायमा पनि गर्भवतीका लागि विशेष खाना बनाइन्छ । तर, भुँडी देखाएर फोटो खिच्नेखिचाउने चलन छैन ।बेबी सावर जस्तो चलनले गर्भवती महिलालाई फाइदा गर्दैन । गर्भको व्यापारीकरण भयो । नेपालका सिने नायिकाहरूले गर्भावस्थाको फोटो खिचाएर राखेपछि सहरका नेपाली गर्भवती महिलाहरूलाई पनि भुँडी देखाएर फोटो खिचेर राख्ने इच्छा बढ्न सक्छ, बढिरहेको छ । बेबी सावर का नाममा अनेक महिलापुरुष जम्मा भई भुँडीको फोटो खिचेर सामाजिक सञ्जालहरूमा राखेको देखिन्छ । तर वास्तवमा वेबी सावर को अर्थै नबुझी, यस्तो ठाउँमा कोको जम्मा हुन्छन् भन्ने नबुझी, त्यसको प्रतीकात्मक अर्थ नबुझी नक्कल गर्दा, अनेक फोटा राख्दा विदेशीहरू कति हाँस्दा होलान् ! नेपालमा पहिलेपहिले गर्भवती महिलाहरू आफ्नो बढेको पेट लुकाएर हिँड्थे, गर्भ रहेको कुरा गर्न लाज मान्थे । पुरुषले आफू बाबु बन्न लागेको कुरा कसैलाई भन्दैनथे, लाज हुन्छ भनेर । त्यस्तो गर्नुपर्ने अवस्था अहिले जरुरी छैन । बिस्तारै महिलावादी आन्दोलन र शिक्षाले गर्भावस्था लज्जाको विषय रहेन, तर यसको अर्थ कुरै नबुझी विदेशीहरूको नक्कल गर्नु होइन । धेरैजसो नेपाली महिलालाई गर्भावस्थामा योगासन गर्नुपर्छ भन्नेबारे थाहा छैन, स्वास्थ्यकर खानेकुरा खानुपर्ने कुरा वास्ता गरिन्न, गाउँघरका महिलाहरूलाई कामको बोझले गर्भावस्थामा गाह्रो भएको वास्ता गरिन्न, तर नक्कल गरेर बेबी सावर गर्नचाहिँ हामी खप्पिस हुँदै गएका छौं । नेपाली बेबी सावर मा पुरुषहरू आफ्ना गर्भवती बुहारी, भान्जी, भतिजीको पेटमा हात राखेर फोटो खिच्छन् र सामाजिक सञ्जालमा राख्छन् । यी सबै पुरुषलाई हाम्रो प्रश्न गर्भवती बुहारीको भुँडीसँग फोटो त खिचाउनुभयो, तर नातिनी जन्मी भने उसको अधिकारको पैतृक सम्पत्ति नातिलाई जत्तिकै दिने कि नदिने ? कि सदियौंदेखि छोरी जन्मनेबित्तिकै ऊ अरूको नासो हो भनी धनी घरको छोरो खोजी बिहे गर्नुपर्छ भन्ने ?"
ललितपुरको बजेटमा अझै किचलो,"(काठमाडौं)  राजनीतिक खिचातानीका कारण ललितपुर महानगरपालिकाले अझै बजेट र नीति तथा कार्यक्रम ल्याउन सकेको छैन । स्थानीय सरकार सञ्चालन ऐन, २०७४ अनुसार स्थानीय तहहरूले असार १० भित्र आगामी आर्थिक वर्षको बजेट र नीति तथा कार्यक्रम गाउँ वा नगरसभामा प्रस्तुत गर्नुपर्छ । तर ललितपुरले आइतबारसम्म पनि त्यसका लागि मिति तोक्न सकेको छैन । यसअघि वडामा बजेट सिलिङ पठाउन नसक्दा समयमै योजना संकलन हुन सकेन । विवादकै कारण बिहीबार र शनिबार डाकिएको नगरसभा स्थगन भयो । दुवै पटकको सभा एमाले र माओवादी केन्द्रबाट निर्वाचित जनप्रतिनिधिले बहिष्कार गरेपछि गणपूरक संख्या नपुग्ने भएपछि बस्न नसकेको हो । महानगरमा १ सय ३१ जना नगरसभा सदस्यमध्ये ९२ जना एमाले र माओवादी केन्द्रबाट निर्वाचित छन् । यो समय मुख्य गरी विधेयक, ऐनकानुन बनाउने बेला हो, महानगरका सल्लाहकार दिलेन्द्रराज श्रेष्ठ भन्छन्, जनप्रतिनिधिको पहिलो कार्यकाल निकै कठिनाइ र चुनौतीपूर्ण हुन्छ । यस अर्थले जनप्रतिनिधिबीच घनिष्ठ सम्बन्ध राखेर काम गर्नुपर्छ । जनप्रतिनिधिले यसतर्फ ध्यान दिनु जरुरी छ । गत वर्ष पनि यस्तै विवादका कारण असार २५ मा मात्रै नीति तथा कार्यक्रम पारित भएको थियो । एमाले र माओवादी केन्द्रबाट निर्वाचित जनप्रतिनिधिहरूले महानगर प्रमुख चिरीबाबु महर्जनले चालु आर्थिक वर्षको नीति तथा कार्यक्रममाथि समीक्षा नगरीकन, आगामी आवको पनि कार्यपालिकामा छलफलकै क्रममा रहेको र बैठकबाट पारित हुन बाँकी रहेकै अवस्थामा एकलौटी ढंगबाट सभा बोलाएर सार्वजनिक गर्न खोजेको भन्दै आपत्ति जनाएका हुन् । ललितपुर३ का अध्यक्ष श्रीगोपाल महर्जनले ठूलो पदमा बसेकाले सानोलाई नटेर्ने प्रवृत्ति दोहोरिएको आरोप लगाए । यही हो त लोकतन्त्र भनेको ?, उनले प्रश्न गरे, विगतको समीक्षा नगरीकन, भविष्यको नीतिबारे कसरी बोल्ने ? प्रमुख महर्जनले भने असार ४ मै बैठकका लागि पत्र पठाएको तर उनीहरू (असन्तुष्ट जनप्रतिनिधि) अनुपस्थित भएकाले अहिले आएर समस्या निम्तिएको बताए । असार ६ मा पनि नीति तथा कार्यक्रमबारे छलफलका लागि बोर्डमा लगिएको हो । छलफल हुँदाहुँदै अलिकति ढिला मात्र भएको हो, उनले भने, कोभिड१९ ले गर्दा पनि बैठक बोलाउन अलि ढिला भयो तर यसैलाई इस्यु बनाउनु हुँदैन्थ्यो ।आगामी वर्षको नीति तथा कार्यक्रमको प्रस्ताव तयार, प्राथमिकीकरण र कार्यपालिकामा पेस गर्ने बजेट तथा कार्यक्रम तर्जुमा समिति को संयोजक उपप्रमुख रहने व्यवस्था छ । स्थानीय सरकार सञ्चालन ऐन, २०७४ को दफा ६५ अनुसार पनि बजेट र योजना तर्जुमा गर्न उपप्रमुखकै संयोजकत्वमा गठित ७ जनाको राजस्व परामर्श समितिको भूमिका हुन्छ । उक्त समितिले चैत १५ भित्र आगामी आवमा प्राप्त हुन सक्ने राजस्वको अनुमान गर्छ र त्यसउपर छलफल गर्छ । यसैगरी महानगर प्रमुख महर्जनको अध्यक्षतामा गठित ७ जनाको स्रोत अनुमान तथा बजेट सीमा निर्धारण समिति पनि छ । यसले आन्तरिक आय, राजस्व बाँडफाँटबाट प्राप्त रकम, अनुदान, ऋण र अन्य आयको प्रक्षेपण, सन्तुलित वितरणको खाका तथा बजेट सीमा निर्धारण गर्छ । बजेटको सन्तुलित वितरणको खाका तय गर्ने, केन्द्र र प्रदेश सरकारबाट प्राप्त मार्गदर्शन र आन्तरिक आयको अवस्थाका आधारमा बजेट तर्जुमा गर्छ । तर दुवै समितिले समयमा काम नगरेको प्रतिपक्षी दलका जनप्रतिनिधिको गुनासो छ ।"
सदनलाई 'बिजनेस दिन सरकार असफल,"(मकवानपुर)  सरकार गठन भएको दुई वर्षभित्र कानुन निर्माण गरिसक्ने घोषणा गरेको डोरमणि पौडेल नेतृत्वको वाग्मती प्रदेश सरकार सदनलाई बिजनेस दिन असफल देखिएको छ । प्रदेश सरकारले ९९ वटा कानुन पहिचान गरी निर्माण सुरु गरेको तीन वर्षभन्दा बढी समय भइसक्दा हालसम्म ५९ वटा मात्रै बनेका छन् । ती कानुन पूर्णरूपमा कार्यान्वयनका लागि आवश्यक संरचना, नियमावली तथा कार्यविधिहरू अझै निर्माण भइसकेको छैन ।प्रदेशसभा सचिवालयमा हाल दुई वटा मात्र नयाँ विधेयक रहेका छन् । गत फागुन २ मा प्रदेश पर्यटनसम्बन्धी विधेयक र जेठ २ मा प्रदेश उच्च शिक्षासम्बन्धी विधेयक प्रदेशसभा सचिवालयमा दर्ता भएका सूचना अधिकारी विनोद अमात्यले जानकारी दिए । सरकारविरुद्ध अविश्वासको प्रस्ताव दर्ता भएसँगै प्रदेशसभामा सातौं अधिवेशनमा कुनै पनि विधेयकमाथि छलफल नै भएन । आठौं अधिवेशनको सुरुवातमा सरकारले नीति तथा कार्यक्रम र बजेट ल्याए पनि नयाँ विधेयक भने सदनमा ल्याउन सकेको छैन । सरकारको ध्यान पूर्ण रूपमा बजेट पास गराउनेतर्फ केन्द्रित रहँदा नयाँ विधेयक निर्माण र छलफलमा चासो दिइएको छैन ।प्रदेशका सात वटै मन्त्रालयले कानुन निर्माणका लागि यसअघि नै आवश्यक सैद्धान्तिक सहमति लिएको भए पनि प्रदेशसभामा नयाँ विधेयक दर्ता गराउन नसक्नुलाई सरकारको असक्षमताको रूपमा बुझ्न जरुरी रहेको सांसदहरूले आरोप लगाइरहेका छन् । तर सरकार उक्त कुरा मान्न तयार छैन । मन्त्रिपरिषद्को बैठकमा कानुन निर्माणका लागि सैद्धान्तिक सहमति मन्त्रालयहरूले लिएका छन् । तत्काल नयाँ विधेयक दर्ता नभएको भए पनि मन्त्रालयहरूमा आवश्यक परामर्श तथा कामहरू भइरहेका छन्, भौतिक पूर्वाधारमन्त्री रामेश्वर फुँयालले भने । उनले सरकारको बचाउ गर्दै कोरोना भाइरसका कारण लामो समयसम्म काम गर्न नसकिएपछि त्यसको असर प्रदेशसभामा परेको दाबी गरे । प्रदेशसभामा नयाँ विधेयक दर्ता नभएपछि त्यसको पूर्ण असर प्रदेशसभाअन्तर्गतका विभिन्न समितिहरूमा परेको छ । प्रदेशसभाअन्तर्गत पाँच वटा समिति छन् । प्रदेशसभामा प्रतिनिधित्व गर्ने एक सय १० जना सांसदहरू समितिका सदस्य छन् ।प्रमुख प्रतिपक्षी दल माओवादी केन्द्र संसदीय दलका नेता शालिकराम जम्मकट्टेल लामो समयदेखि प्रदेशसभामा सरकारको छायाका रूपमा देखिएको र हालको दिनमा बिजनेस दिन नसक्दा प्रदेशसभा सदस्यहरू बेरोजगार भएर बस्नुपरेको बताए । उनले सरकार ऐन बनाउनुभन्दा पनि आफ्नो कुर्सी जोगाउनतर्फ लाग्दा समस्या भएको बताए । आफूलाई आवश्यक कानुन बनाएर सरकार जनचाहनाअनुसार अगाडि बढ्नुपर्ने हुन्थ्यो तर त्यसो भएन, उनले भने । कांग्रेस सचेतक छिरिङदोर्जे लामाले प्रदेश सरकार सांसदहरूलाई बिजनेस दिनबाट पूर्ण रूपमा असफल भएको ठोकुवा गरे । सरकार कानुन निर्माण गर्न मात्र होइन, हरेक क्षेत्रमा असफल सावित भइरहेको छ । विवकेशील साझाका सांसद् रमेश पौड्यालले जनताको समस्याको विषयमा आवाज उठाउन नपाएको बताए ।"
अस्पतालभित्रै चिकित्सक र कर्मचारी कुटिए,"दोलखा (कास) तामाकोसी गाउँपालिकामा सञ्चालित कोभिड अस्पतालका चिकित्सक र कर्मचारीमाथि हातपात भएको छ । शनिबार राति चार जनाको समूहमा आएका युवाहरूले अस्पतालका मेडिकल अधिकृत डा रोबिस कार्की र कार्यालय सहयोगी टोपबहादुर मिजारमाथि हातपात गरेका हुन् । खुट्टाको समस्या लिएर आउनुभएको रहेछ । अस्पतालभित्र कोभिडका बिरामी भएकाले मैलै बाहिर आएर हेर्छु भनें, डा कार्कीले भने, हामीले बनाएको अस्पतालमा भित्र छिर्न नपाइने भन्दै हातपात गरे । उक्त समूह हातपातमा उत्रिएपछि आफूहरू गेट बन्द गरेर छतमा गएर लुकेको डा कार्कीले बताए । अस्पतालमा आगो लगाइदिने र ज्यान मार्ने धम्की दिएपछि आफूहरू मुख्य गेट बन्द गरेर ज्यान जोगाउन छतमा गयौं, कार्कीले भने, प्रहरी र पालिकामा फोन गरेर सहयोग माग्यौं । उनीहरूले पर्खाल नाघेर अस्पताल परिसर प्रवेश गरी कार्की र मिजारलाई कुटपिट गरेको अस्पतालले जनाएको छ ।कुटपिटमा संलग्न तामाकोसी गाउँपालिका४ मालुका गोपाल तिमल्सिना, रोशन पोखरेल, बिजुली नेपाली र कुमार श्रेष्ठविरुद्ध डा कार्कीले प्रहरीमा किटानी जाहेरी दिएका छन् । स्वास्थ्यकर्मी तथा स्वास्थ्य संस्थाको सुरक्षासम्बन्धी अध्यादेश २०७८ अनुसार कारबाहीको माग गर्दै जाहेरी दिएको डा कार्कीले बताए । आक्रमण गर्नेमध्ये ३ जनालाई आइतबार बिहानै पक्राउ गरिएको प्रहरी नायब उपरीक्षक भेषराज रिजालले बताए । उनका अनुसार श्रेष्ठ फरार छन् ।गाउँपालिकाले चिकित्सक र कर्मचारीमाथि आक्रमण गर्नेलाई प्रचलित कानुनअनुसार कारबाही गर्न माग गरेको छ । पाँच शय्याको कोभिड अस्पतालमा एक चिकित्सकसहित ७ जना स्वास्थ्यकर्मी कार्यरत छन् ।"
बगर हेर्दै भक्कानिन्छन् किसान,"(सिन्धुली)  कमलाखोंचको फाँटमा सुरु भएको रोपाइँ देख्दा दुधौली नगरपालिका९ का किसान रामप्रसाद दनुवारलाई ईर्ष्या जागेर आउँछ । कुनै बेला उनको खेतमा पनि यसैगरी रोपाइँ हुन्थ्यो । नाचगान गरेर रोपाइँ गरिन्थ्यो, उनले भने, पर्म आउने र खेतालालाई घुंगीसहितको खाजाको व्यवस्था गर्दा कम्ती रमाइलो हुँदैनथ्यो ।दुधौली र कमलामाई नगरपालिकाको केही वडा कमलाखोंच क्षेत्रभरिमै धान उत्पादनमा अब्बल मानिन्छ । तर कमला नदीको बाढीले सालिन्दा उर्वरभूमि कटान गरेपछि सयौं भूमिपति किसान अहिले सुकुम्बासी जीवन बिताइरहेका छन् । जोगिएको केही अंश खेत पनि कटानको चपेटामा छ । किसान दनुवारलाई कमलाको कटानले नै भूमिपतिबाट मजदुरमा परिणत गरिदिएको हो । उनको दुई बिघा फाँट खेत बगर बनेको छ । कमलाको कटानबाट दुधौलीको हत्पते, रानीवास, निपाने, हर्षाही, टाँडी, सिर्थौली, लदाभिर र कमलामाई८, ९ र १० का किसानहरू प्रभावित हुँदै आएका छन् ।उनीहरूका अनुसार कमला नदीको कटान समस्या बढेको चार दशक हुन लाग्यो । नियन्त्रणको काम प्रभावकारी हुन नसकेको किसानको गुनासो छ । २०४१ र २०५० मा आएको बाढीपहिरोले कमलाखोंच क्षेत्रमा बढी क्षति हुनेगरी खेतीयोग्य जमीन कटान भएको थियो । २०५० कै बाढीले भएभरको जमिन कटान गर्दा सुकुम्बासीमा दर्ज भएका दनुवारको १२ जनाको परिवार मजदुरी गरेर पालिँदै आएको छ । उनी त्यही बगरलाई खेत बनाउन लागिपरेका छन् । तर फेरि ठूलो बाढी आउने हो कि भन्ने चिन्ता पनि छ । भन्छन्, तटबन्ध छैन, कुन बेला उर्लिने हो, नङ्ग्रा खियाएर बगरलाई यसो आठापाँचा उब्जनीयोग्य बनाएको छु । त्यसबाट धेरथोर गुजारा चलेको छ ।कमला नदीले हालसम्म दुधौलीवासी करिब दुई सय परिवारको चार सय बिघाजति खेत बगाएर बगर बनाएको छ । दुधौली२ का किसान बुधे कुमरको पीडा पनि उस्तै छ । उनी ३ वर्षअघि मात्रै सुकुम्बासी बनेका हुन् । कमला नदीमा आएको बाढीले १० कट्ठा खेत बगाएपछि अहिले दैनिक मजदुरी नगरे चुलोमा आगो नबल्ने पीडा उनले सुनाए । भएको खेतको आम्दानीले मजासँग परिवारको गुजारा गर्दै आएका उनी अहिले बगर बनेको खेत हेरेर भक्कानिन्छन् । वडा६ हर्षाहीका किसान दुर्गाबहादुर घिसिङ गत वर्ष मात्रै कमला नदीमा आएको बाढीले सात कट्ठा खेत बगाएपछि खानका लागि अन्न किन्नुपर्ने अवस्था आएको बताउँछन् । भन्छन्, कमलाको कटानले कुन वर्ष कुन किसान सुकुम्बासी हुने हो पत्तै हुँदैन ।दुधौली नगरपालिकाले चालु आवमा करिडोर सडकसहितको तटबन्ध निर्माण थालनी गरेकाले स्थानीय र किसानमा केही आशा पलाएको छ । नगर प्रमुख घनश्याम राउत गुरुयोजना बनाएर करिडोर निर्माण सुरु भएकाले अब नदी नियन्त्रण हुने विश्वास दिलाउँछन् ।"
"स्वास्थ्य सेवा, साना जलविद्युत्लाई ३ प्रतिशत ब्याजमा कर्जा","(काठमाडौं)  स्वास्थ्य सेवा, अक्सिजन उत्पादन तथा साना जलविद्युत् आयोजनाले ३ प्रतिशत ब्याजदरमा कर्जा पाउने भएका छन् । राष्ट्र बैंकले पुनर्कर्जा कार्यविधि परिमार्जन गरी स्वास्थ्य सेवा, अक्सिजन उत्पादन तथा साना जलविद्युत् आयोजनाले पनि विशेष पुनर्कर्जा पाउने व्यवस्था गरेपछि ती क्षेत्रले ३ प्रतिशत ब्याजदरमा सस्तो कर्जा पाउने भएका हुन् । स्वास्थ्य सेवा प्रदायक संस्था, अस्पताल वा उद्योगलाई लिक्विड अक्सिजन प्लान्ट तथा अक्सिजन प्लान्ट स्थापना गर्न तथा १० मेगावाटभन्दा साना जलविद्युत् आयोजनामा प्रदान गरिएको कर्जालाई विशेष पुनर्कर्जा मानिनेछ, संशोधित पुनर्कर्जा कार्यविधिमा भनिएको छ । यसअघि यी क्षेत्रले विशेष पुनर्कर्जा नपाउने व्यवस्था थियो । राष्ट्र बैंकले प्रदान गर्ने ग्राहक ऋणअन्तर्गत ती क्षेत्रलाई पुनर्कर्जा प्रदान गरिनेछ । उक्त कर्जा परिपक्क हुने अवधि १ वर्षको हुने प्रावधान छ । लिक्विड अक्सिजन प्लान्ट तथा अक्सिजन प्लान्ट स्थापना गर्न स्वास्थ्य सेवा प्रदायक संस्था, अस्पताल वा उद्योगलाई र निजी क्षेत्रबाट सञ्चालन भएका आर्थिक रुपले संकटग्रस्त जलविद्युत् आयोजनाका समस्या सम्बन्धमा अध्ययन गर्न गठित समितिको प्रतिवेदनले पहिचान गरेका १० मेगावाटभन्दा साना जलविद्युत् आयोजनालाई प्रवाह भएको कर्जाको परिपक्क हुने अवधि बढीमा एक वर्ष हुनेछ, कार्यविधिमा उल्लेख छ । कोभिड१९ बाट प्रभावित मध्यम तथा न्यून प्रभावित क्षेत्रका ऋणीलाई प्रभावित पुनर्कर्जाको परिपक्क हुने अवधि ६ महिनाको हुन्छ । यस्तै, स्वास्थ्य सेवा प्रदायक संस्था, अस्पताल वा उद्योगलाई लिक्विड अक्सिजन प्लान्टका लागि प्रतिव्यक्ति कर्जा सीमा पनि ५० करोड रुपैयाँ तोकिएको छ । स्वास्थ्य सेवा प्रदायक संस्था, अस्पताल वा उद्योगलाई लिक्विड अक्सिजन प्लान्ट स्थापना गर्न प्रदान गरिने कर्जाको हकमा प्रतिग्राहक ऋणी ५० करोड रुपैयाँसम्म पुनर्कर्जा प्रदान गर्न यस व्यवस्थाले बाधा पुगेको मानिने छैन, कार्यविधिमा भनिएको छ । बैंक तथा वित्तीय संस्थाले एकमुष्ट रूपमा प्रदान गर्ने पुनर्कर्जामा प्रतिऋणी बढीमा ५ करोड र राष्ट्र बैंकले प्रदान गर्ने कर्जामा प्रतिऋणी २० करोड रुपैयाँसम्म सीमा तोकिएको छ ।राष्ट्र बैंकले आव २०१९२० देखि नै सहुलियतपूर्ण कर्जा (पुनर्कर्जा) सुविधा कार्यान्वयनमा ल्याएको हो । समय समयमा कार्यविधि परिमार्जन गरी पुनर्कर्जा व्यवस्थित गर्दै आएको छ । सोही क्रममा अहिले कार्यविधिको दोस्रो संशोधनमार्फत स्वास्थ्य सेवा प्रदायक, अक्सिजन उत्पादन र १० मेगावाटभन्दा साना जलविद्युत् आयोजनालाई विशेष पुनर्कर्जा दिने व्यवस्था गरिएको हो । हालको व्यवस्थाअनुसार साना तथा मझौला उद्योग, पर्यटन र कोभिड१९ को प्रभाव अत्यधिक परेका क्षेत्रमा प्रादेशिक सन्तुलनसमेत कायम हुने गरी पुनर्कर्जा प्रवाह हुने राष्ट्र बैंकले दाबी गरेको छ । हाल पुनर्कर्जाको कोषको रकम लघु, घरेलु तथा साना उद्यम, विशेष र साधारण पुनर्कर्जा गरी वर्गीकरण गरिएको छ । जसमध्ये बैंक तथा वित्तीय संस्थाले प्रवाह गरेको लघु, घरेलु तथा साना उद्यम कर्जामा ग्राहकलाई ५ प्रतिशतमा ऋण दिनुपर्नेछ । बैंकले भने सो रकममा राष्ट्र बैंकलाई २ प्रतिशत मात्र कर्जा तिर्नुपर्नेछ । विशेष पुनर्कर्जाको हकमा बैंकले राष्ट्र बैंकलाई १ प्रतिशत मात्र ब्याज तिर्नुपर्नेछ भने ग्राहकबाट ३ प्रतिशतभन्दा बढी उठाउन पाइने छैन । साधारण पुनर्कर्जामा भने बैंकले राष्ट्र बैंकलाई ३ प्रतिशत ब्याज तिर्नुपर्नेछ । सो कर्जाबापत ग्राहकसँग बढीमा ५ प्रतिशत मात्र कर्जा प्रवाह गर्नुपर्छ । यसको अर्थ पुनर्कर्जा सुविधा पाउने ऋणीले ५, ३ र ५ प्रतिशत ब्याजदरमा कर्जा पाउँछन् भन्ने हो । यो ब्याजदर हालकै व्यवस्थाअनुसार हो । कुनै उद्यमका लागि नभई व्यक्तिगत प्रयोजनका लागि प्रवाह भएको ओभरड्राफ्ट कर्जा, घर जग्गा कर्जा, सवारी कर्जा, घरायसी सामग्री कर्जा, मार्जिन कर्जा, सुनचाँदी कर्जा, सामाजिक कर्जा तथा व्यक्तिगत नाममा वा व्यक्तिगत उपभोगका लागि लिइएका कर्जाले पुनर्कर्जा सुविधा पाउँदैनन् । ब्याज अनुदानप्राप्त सहुलियतपूर्ण कर्जालगायतका अन्य अनुदान प्राप्त कर्जा पाएका ऋणीले पनि यो सुविधा पाउँदैनन् । यस्तै, उद्योगको सञ्चालन अवस्था राम्रो रहेको वा विगत ३ वर्षको मुनाफा हेर्दा औसत प्रतिवर्ष पुँजीमा प्रतिफल २० प्रतिशत वा सोभन्दा बढी रहेको उद्योग व्यवसायले प्रवाहित कर्जामा पनि पुनर्कर्जा सुविधा पाउने छैनन् । चुरोट, बिँडी, सिगार, सुर्ती, खैनी, गुट्खालगायतका सुर्तीजन्य उद्योगव्यवसाय र मदिरा तथा मदिराजन्य उद्योगव्यवसायलाई प्रवाह भएका कर्जाको हकमा पनि यो सुविधा नपाउने व्यवस्था कार्यविधिमा छ । २०७८ वैशाखसम्म १ सय २८ अर्ब ४४ करोड पुनर्कर्जा लगानीमा छ । यसबाहेक करिब २० अर्ब पुनर्कर्जा स्वीकृत भई लगानीको क्रममा रहेको राष्ट्र बैंकले जनाएको छ ।"
आन्दोलनरत इन्जिनियर काममा फर्किने,"काठमाडौं (कास) राष्ट्रिय पुनर्निर्माण प्राधिकरण केन्द्रीय आयोजना कार्यान्वयन इकाइ (भवन) अन्तर्गतका प्राविधिक तत्काल कार्यक्षेत्रमा फर्केर पुनर्निर्माणमा क्रियाशील हुने भएका छन् । आइतबार प्राधिकरणमा भएको वार्ता र छलफलपश्चात् इन्जिनियरहरूले पाउने सञ्चार, यातायात तथा स्थानीय भत्ता उपलब्ध गराउने, प्राविधिकलाई आवश्यक पर्ने तालिमका साथै विभिन्न निकायमा व्यवस्थापनको पहल गर्ने लगायत सहमति भएको छ । प्राधिकरणका प्रमुख कार्यकारी अधिकृत सुशील ज्ञवालीको उपस्थितिमा इकाइका आयोजना निर्देशक श्यामकिशोर सिंह र आन्दोलनरत प्राविधिकका तर्फबाट अविनाश अमरले सहमतिपत्रमा हस्ताक्षर गरेका हुन् ।"
६ अर्ब बक्यौता तिर्न स्मार्टले फेरि माग्यो १ वर्ष म्याद,"(काठमाडौं)  सरकारलाई विभिन्न शीर्षकमा ६ अर्ब बक्यौता तिर्न बाँकी रहेको स्मार्ट टेलिकमले यसका लागि फेरि एक वर्षको म्याद थप गरिदिन माग गरेको छ । स्मार्टले बुधबार सञ्चार तथा सूचना प्रविधि मन्त्रालयमा एक वर्ष म्याद थप्न माग गर्दै निवेदन दिएको हो । स्मार्टले उक्त निवेदनको बोधार्थ नेपाल दूरसञ्चार प्राधिकरणलाई पनि बुझाएको छ । यसअघि नै मन्त्रिपरिषद्ले स्मार्टलाई बक्यौता तिर्नको लागि पटकपटक म्याद थप गरिदिइसकेको छ । गत वर्ष भदौ २९ मा बसेको मन्त्रिपरिषद् बैठकले स्मार्टलाई बक्यौता तिर्नका लागि अन्तिम पटक ६ महिनाको म्याद थप गर्ने निर्णय गरेको थियो । मन्त्रिपरिषद्को निर्णय भन्दै सञ्चार तथा सूचना प्रविधि मन्त्रालयले प्राधिकरणलाई दिएको तीन बुँदे निर्देशनमा गत वर्ष फागुनसम्म पनि स्मार्टले बक्यौता तिर्न नसके अनुमतिपत्र खारेजी र सम्पत्ति व्यवस्थापनसम्बन्धी कानुन तयार पारी प्रक्रिया अघि बढाउन भनिएको थियो । निर्देशनअनुसार प्राधिकरणले बक्यौता नतिर्ने र अनुमतिपत्र खारेज हुने दूरसञ्चार सेवा प्रदायकको सम्पत्ति व्यवस्थापनको निर्देशिका जारी गरी मन्त्रालयमा पठाइसकेको छ । तर गत फागुनसम्म पनि बक्यौता तिर्न नसकेको स्मार्टलाई मन्त्रिपरिषद्ले फेरि अन्तिम पटक भन्दै चालु आर्थिक वर्षको अन्त्यसम्ममा बक्यौता तिर्नु म्याद थपेको थियो । दुई वर्षअघि नै बक्यौता नतिरेको भन्दै प्राधिकरण सञ्चालक समितिले स्मार्टको अनुमतिपत्र खारेज गर्ने निर्णय गरेको थियो तर मन्त्रिपरिषद्ले स्मार्टलाई ५ किस्तामा तिर्ने सुविधा दिएको थियो । सरकारले किस्तामा तिर्ने सुविधा दिए पनि स्मार्टले सोबापतको रकम तिरेको छैन । फ्रिक्वेन्सी दस्तुरबापत स्मार्टले पहिलो किस्तामा ५९ करोड ८८ लाख ६८ हजार रुपैयाँ बुझाउनुपर्ने थियो । दोस्रो किस्तामा ८३ करोड २३ लाख, तेस्रो किस्तामा ७७ करोड ४० लाख, चौथो किस्तामा ७१ करोड ५६ लाख र पाँचौं किस्तामा ६५ करोड ७२ लाख रुपैयाँ बुझाउनुपर्ने गरी प्राधिकरणले किस्ता निर्धारण गरेको थियो । ५ किस्तामा स्मार्टले सरकारलाई ३ अर्ब ५७ करोड ८१ लाख रुपैयाँ बुझाउनुपर्छ । योसहित स्मार्टले लाइसेन्स नवीकरण दस्तुरको आठौं किस्ताबापत १ अर्ब २५ करोड रुपैयाँ बक्यौता बुझाउन बाँकी छ । बक्यौता नबुझाएको भन्दै प्राधिकरणले २०७६ साउन १३ मा स्मार्टको लाइसेन्स रद्द गर्ने निर्णय गरेको थियो । उक्त निर्णयसँगै स्मार्टले दूरसञ्चार ऐनले दिएको सुविधा उपभोग गर्दै प्राधिकरणको निर्णय पुनरावलोकनका लागि मन्त्रालयमा निवेदन दिएको थियो । स्मार्टले दिएको निवेदनका आधारमा मन्त्रिपरिषद्ले स्मार्टलाई ५ किस्तामा तिर्ने सुविधा दिएको हो । तोकिएको अवधिमा बाँकी बुझाउनुपर्ने रकम भुक्तान नगरे सो कम्पनीको लाइसेन्स खारेजीका सम्बन्धमा आवश्यक कानुनी प्रक्रिया अपनाउन तथा उक्त कम्पनीका ग्राहकको सेवाको निरन्तरता, सम्पत्ति तथा दायित्व व्यवस्था गर्ने सम्बन्धमा उपयुक्त व्यवस्था गर्न निर्देशन दिने, मन्त्रालयले प्राधिकरणलाई पठाएको पत्रमा भनिएको छ ।स्मार्टसँग बक्यौता उठाउन गरिएको ताकेता करिब चार वर्षदेखि निरन्तर छ । स्मार्टसहित बक्यौता नतिर्ने दूरसञ्चार कम्पनीहरूबाट बक्यौता उठाउन संसद्को अर्थ समितिले २०७५ माघ २७ मा प्राधिकरणलाई निर्देशन दिएको थियो । अर्थ समितिले एक महिनाभित्र बक्यौता तिर्न र नतिरे अनुमतिपत्र खारेजीको प्रक्रियामा जान प्राधिकरणलाई भनेको थियो । जसअनुसार प्राधिकरणले बक्यौता उठाउन स्मार्टसहितका दूरसञ्चार कम्पनीलाई ताकेता गरेको थियो । पटकपटक म्याद दिएर बक्यौता तिर्न ताकेता गर्दा पनि नतिरेपछि प्राधिकरणको सञ्चालक समितिले स्मार्ट टेलिकमलाई २०७६ साउन १ मा बक्यौता नतिर्नुको कारण माग गर्दै स्पष्टीकरण सोधेको थियो । स्पष्टीकरणको जवाफ दिँदै स्मार्टले तत्काल ३० करोड रुपैयाँ दाखिला गर्ने र बाँकी रकम ३ महिनाभित्र बुझाउने भन्दै प्राधिकरणलाई पत्र पठाएको थियो । स्मार्टले दिएको पत्रका आधारमा प्राधिकरणको सञ्चालक समितिले २०७६ साउन १३ मा १५ दिनभित्र ३० करोड बक्यौता बुझाउन र बाँकी रकम ३ महिनाभित्र बुझाउन स्मार्टलाई निर्देशन दिएको थियो । तीन महिनाभित्र बक्यौता नबुझाए स्मार्टको अनुमतिपत्र स्वतः रद्द हुने प्राधिकरणको निर्णयमा उल्लेख थियो ।तर प्राधिकरणले दिएको समयमा बक्यौता बुझाउन नसकेको स्मार्टले सञ्चार तथा सूचना प्रविधि मन्त्रालयमा निवेदन दिँदै किस्ताको सुविधा उपलब्ध गराउन माग गरेको थियो ।"
चेकसँग डच स्तब्ध,"बुडापेस्ट (एएफपी) नेदरल्यान्ड्सलाई स्तब्ध पार्दै चेक गणतन्त्र युरो २०२० को क्वाटरफाइनल प्रवेश गरेको छ । चेकले हंगेरीको बुडापेस्टस्थित पुस्कास एरिनामा १० खेलाडीमा समेटिएको नेदरल्यान्ड्सलाई २० ले पराजित गरेको हो । चेकले नेदरल्यान्ड्समाथि लगातार चौथो खेल जितेको छ ।चेकले सेमिफाइनलमा स्थान बनाउन डेनमार्कसँग शनिबार बाकुमा खेल्नेछ । डेनमार्कले अघिल्लो दिन वेल्सलाई ४० ले पराजित गरेको थियो । सन् २००४ को युरो क्वाटरफाइनलमा चेकले डेनमार्कलाई ३० ले पराजित गरेको इतिहास छ । समूह चरणका तीनै खेल जितेर दाबेदारिता पस्केको नेदरल्यान्ड्सले चेकको पोस्टमा एउटै गतिलो आक्रामण गर्न सकेन ।दोस्रो हाफको १० औं मिनेटमा भएको एक क्षणमा खेलको नतिजामा ठूलो उतारचढाव आयो । डोनेल मालन वाल पासमा चेकका दुई रक्षक काटेर अघि बढे पनि किपर समेत काट्न खोज्दा गोल गर्न असमर्थ रहे । त्यसैमा काउन्टर एट्याकमा चेकले अगाडि बढाएको बलमा प्याट्रिक सिकलाई रोक्न खोज्दा म्याथ्युज डी लिग्ट बिट भएर आफैं चिप्लिन पुगे । गोल गर्न तम्सिएका सिकले बल पाउनुअघि डी लिग्टले बल हातले तानेर फर्काइदिए ।रेफ्रीले पहिला डी लिग्टलाई पहेँलो कार्ड देखाए पनि भारको सहयोगमा रातो कार्ड देखाइएपछि नेदरल्यान्ड्स ५५ औं मिनेटमा १० खेलाडीमा झरेको थियो । त्यसको १३ मिनेटपछि टोमस होल्सले कर्नरमा आएको बलमा हेडमा गोल गरी चेकलाई महत्त्वपूर्ण अग्रता दिलाए । सिकले ८० औं मिनेटमा दोस्रो गोल गरे । प्रतियोगितामा सिकको यो चौथो गोल हो । सर्वाधिक गोल गर्नेमा उनी पोर्चुगलका क्रिस्टियानो रोनाल्डोभन्दा एक गोलले मात्र पछाडि छन् ।सिकको नजर मिलान बारोसको कीर्तिमानतिर हुनेछ । बारोसले युरो २००४ मा चेकका लागि ५ गोल गरेका थिए, जुन एकै युरोपियन च्याम्पियनसिपमा चेक खेलाडीले बनाएको सर्वाधिक गोलको कीर्तिमान हो ।"
जुडो नै एकमात्र खुसी,"नेपाली जुडो एउटा परिवारनेपाली जुडोको एउटा ठूलो विशेषता हो । यससँग आबद्ध खेलाडी, प्रशिक्षक र पदाधिकारी भावनात्मक रूपमा निकै नजिक छन् । पाका खेलाडीका रूपमा सोनियालाई मनपर्ने दिदीदाइ खेलाडी धेरै छन् । तर ओलम्पिक खेल्ने वाइल्ड कार्ड उनलाई नै प्राप्त भयो । उनी भन्छिन्, म सबै नेपाली जुडो खेलाडीको ओलम्पिक खेल्ने सपना प्रतिनिधित्व गरेर जापान जानेछु । मेरो दिदीदाइ सबै खेलाडीप्रति मेरो ठूलो सम्मान र माया छ । मलाई उहाँहरू सबैको आशीर्वाद चाहिन्छ ।नेपालमा भर्खर जुडो खेल्न सुरु गर्दा उनको सुरुआती प्रशिक्षक थिए, दलबहादुर गुरुङ । सोनिया यी सबैका दले गुरु प्रति नतमस्तक छन् । अहिलेकी प्रशिक्षक देवु थापा भनेपछि त उनी हुरुक्कै हुन्छिन् । सोनिया भन्छिन्, मेरो त कामना नै छ, देवु गुरु जस्तो हुन पाउँ भनेर । प्रशिक्षक थापा जुडोका लागि मात्र होइन, समग्र नेपाली खेलकुदकै लागि पनि प्रेरणा हुन् । सन् २०१० मा ढाकामा भएको दक्षिण एसियाली खेलकुदका क्रममा उनी लिफ्टबाट खसेर नराम्रोसँग घाइते भएकी थिइन् । तर उनले हरेश खाइनन् । चोट बोक्दै नेपालका लागि खेलिन् । त्यो अदम्य साहसको कथा थियो । सोनियालाई यो कथाले खुबै प्रेरित गर्ने गर्छ । जुडोमै उनको सबैभन्दा नजिकको मिल्ने साथी छ । उनको नाम हो, रेखा सुनार । सोनिया र रेखाले एकै दिन जुडो खेल्न सुरु गरेका थिए । उनीहरू टोलमा सँगै हुर्केका साथी हुन् । सातौं राष्ट्रिय खेलकुदमा उनी आफ्नै साथीलाई हराएर विजेता बनेकी थिइन् । त्यतिबेला रेखाले खुसी हुँदै सोनियालाई अँगालो हालिन् र भनेकी रहेछन्, तिम्रो जित त मेरो पनि हो ।खेलकुदले कसैलाई सिकाउने अमूल्य शिक्षा भनेको यस्तै हो । सोनिया आफैं पनि उत्तिकै भलाद्मी छन् । आफूलाई कुनै न कुनै मोडमा सहयोग गर्ने सबैप्रति आभारी छन् । उनी भन्छिन्, म यहाँसम्म पुग्नुमा धेरैको हात छ । ती सबैप्रति मेरो आभार छ । म सबै जुडो खेलाडी र प्रशिक्षकलाई धन्यवाद दिन चाहन्छुं । नेपाल जुडो संघ र नेपाल ओलम्पिक कमिटीले पनि मलाई वाइल्ड कार्ड दिलाउन जति सहयोग गरेको छ, त्यो गुण म बिर्सन चाहन्न ।"
फ्रान्सको नजर अझ अगाडि,"स्पेनविरुद्ध क्रोएसियाकोपनहेगन स्पेनले युरो २०२० को अन्तिम १६ मा सोमबार क्रोएसियाको सामना गर्दा डानी ओल्मोका लागि सबै विपक्षी खेलाडी परिचित नै रहनेछ । खासमा यस प्रतियोगितामै उनले स्पेनका लागि नभएर क्रोएसियाका लागि पनि खेल्न सक्थे । डिनामो जाग्रेभबाट १६ वर्षको उमेरमा उनी बार्सिलोनाको एकेडेमी पुगेका थिए । उनले माथिल्लो स्तरमा स्पेनी क्लबका लागि भने खेलेनन्, जर्मनीको आरबी लाइप्जिगमा आबद्ध भए । तर उनलाई स्पेनका लागि खेल्ने निर्णयमा कुनै अपसोच छैन । यी २३ वर्षीय खेलाडी प्रशिक्षक लुइस एनरिकेको नयाँ स्वरूपको स्पेनी टिमका मुख्य खेलाडीमध्ये एक हुन् । क्रोएसियाको सामना गर्दा उनको एउटा थप भूमिका हुनेछ, आफ्नो प्रशिक्षकलाई विपक्षी टिमको गोप्य तथ्य जानकारी गराउने । क्रोएसियाका लागि अर्को एउटा ठूलो समस्या रहेको छ । त्यो हो, स्पेनविरुद्ध इभान पेरिसिचको अनुपस्थिति । उनी कोभिड१९ को संक्रमणबाट ग्रस्त भएपछि १० दिनको आइसोलेसनमा छन् । उनले समूह चरणमा २ गोल गरेका थिए । स्पेन र क्रोएसियाले समूह चरणको अन्तिम तथा निर्णायक क्षणमा लय समातेका हुन् । आफ्नो अन्तिम खेलमा स्पेनले स्लोभाकियालाई ५० ले हराएको थियो । क्रोएसियाले पनि स्कटल्यान्डमाथि अन्तिम खेलमा ३१ ले नतिजा निकालेको थियो । क्रोएसियाले तीन वर्षअगाडि विश्वकपको फाइनल यात्रा तय गरेको थियो । त्यतिबेलाका १३ खेलाडी अहिलेको क्रोएसियाली टिममा छन् । सन् २००८ देखि २०१२ बीच तीन ठूला उपाधि जितेको स्पेनको खेल भने पछिल्लो समय केही खस्केको मानिन्छ ।"
इटालीको बलियो कीर्तिमान,"लन्डन (एएफपी) इटालीले पछिल्लो ११ खेलमा कुनै गोल खर्चेको थिएन । अस्ट्रियाका सासा कालाज्डजिचले इटालीको यो गर्विलो कीर्तिमानमा पूर्णविराम लगाइदिए । तर इटालीले वेम्बलीमा भएको खेल २१ ले आफ्नो पक्षमा पार्दै युरो २०२० को क्वाटरफाइनल स्थान सुरक्षित गरेको छ । १२ खेलमा पहिलो गोल खर्चिए पनि इटालीले जितमा अर्को कीर्तिमान बनायो । इटालीले अपराजित यात्रा ३१ खेलमा पुर्याउँदै राष्ट्रिय कीर्तिमान अझ बलियो बनाएको छ । इटालीले सेमिफाइनलमा स्थान पाउन बेल्जियम र पोर्चुगलको विजेतासँग आइतबार खेल्ने छ । युरोपियन प्रतियोगिताको नकआउट चरणमा पहिलो पटक खेलिरहेको अस्ट्रियाले थकितरहित खेल प्रदर्शन गरेर बलियो मानिएको इटालीलाई आच्छुआच्छु परेको थियो । अस्ट्रियाका स्ट्राइकर मार्को अर्नाउटोभिचले दोस्रो हाफमा गरेको हेड गोलले मान्यता पाएको भए खेलको कथा अर्कै हुनसक्थ्यो, जतिखेर खेल गोलरहित बराबरी अवस्थामा थियो । निर्धारित ९० मिनेटसम्म कुनै गोल भएन । त्यसअघि नै इटालीका प्रशिक्षक रोबर्टो मान्चिनीले गरेको दुई निर्णयले खेल नै परिवर्तन गर्यो । मान्चिनीले ८४ औं मिनेटमा फेडेरिको किइसा र ६७ औं मिनेटमा माटिओ पेसिनालाई मैदानमा छिराएका थिए । थप ३० मिनेट खेलको पाँचौं मिनेटमा किइसाले र १५ औं मिनेटमा पेसिनाले गोल गर्दै इटालीको जित निश्चित गरे । कालाज्डजिच पनि वैकल्पिक खेलाडीकै रूपमा मैदानमा प्रवेश गरेका थिए । उनले २४ औं मिनेटमा गोल गरे पनि अस्ट्रियाको नतिजा उल्टाउन सकेनन् ।"

शीर्षक,विवरण
छुटका नाममा सास्ती,"यसमा एसटीसी ग्यासको हिस्सा करिब १ देखि १३ प्रतिशत मात्रै हो । एसटीसी ब्रान्डले उपत्यकामा मात्रै ग्यास बिक्री गरिरहेको छ । एसटीसी ब्रान्डमा मात्रै छुट हुँदा ९९ प्रतिशत सर्वसाधारण बेवास्तामा परेको भण्डारी बताउँछन् ।ग्यासमा सहुलियत दिनु राम्रो हो तर गाडी चलेका छैनन् । सिलिन्डर बोकेर लाइन लगाउने काम गलत हो, उनले भने । संघका अनुसार ग्यास प्रयोगकर्तालाई छुट दिन सरकारले आयल निगमले जारी गर्ने प्रोडक्ट डेलिभरी अर्डर (पीडीओ) मा छुट दिँदा सबैले छुट पाउँथे । पीडीओमै छुटस्रोतमै छुट हुँदा स्वतः सबै उपभोक्ताले राहत पाउथे, अध्यक्ष भण्डारीले भने । बजेट वक्तव्यमार्फत गरेको छुटको घोषणालाई सरकारले एक साता ढिला कार्यान्वयन गरेको थियो । खाद्य व्यवस्था तथा व्यापार कम्पनीका बिक्री वितरण विभागीय प्रमुख भीम थापाका अनुसार बिक्री केन्द्रबाट बेच्ने खाद्यान्नमा बिहानको ७ देखि ९ बजेसम्म इन्ट्री गर्नुपर्छ । ९ बजेसम्म गेटभित्र प्रवेश गर्ने सर्वसाधारणलाई इन्ट्री भएको टोकन दिइन्छ । प्रशासनले ९ बजेसम्म तोकेकाले ९ बजेसम्म इन्ट्री भएकालाई खाद्यान्न दिएका छौं । ग्राहक गेटभित्र प्रवेश गरेर बिल काटेको अवस्थामा १०११ बजेसम्म वितरण गरिरहेका छौं, उनले भने ।साल्ट ट्रेडिङले बिहान १० देखि ३ बजेसम्म बिक्री कक्ष खुला राख्थ्यो । मंगलबारदेखि खुला रहने समय २ घण्टा भएको छ । छुटका लागि धेरै भीड देखियो । लामो लाइन हुन थालेपछि कोभिड सार्ने जोखिम भयो भने स्थानीयले जिल्ला प्रशासनमा गुनासो गरेछन्, साल्टका एक उच्च अधिकारीले भने, त्यसलगत्तै प्रशासनबाट निषेधाज्ञा उल्लंघन गरेको भनेर फोन आयो । बिक्री रोक्न भनियो, त्यसैले खुला राख्ने समय घटेको हो । वाणिज्य तथा आपूर्ति सचिव दिनेश भट्टराईले उपलब्ध बिक्री केन्द्रबाट जनतालाई सेवा दिइरहेको दाबी गरे । सर्वसाधारणको मागका आधारमा मोबाइल भ्यान र घुम्ती सेवाबाट खाद्यान्न बिक्री भइरहेको बताए । जति बिक्री केन्द्र छन, त्यतिबाटै गर्ने हो । त्यसलाई व्यवस्थित गरेर छुटमा बिक्री गरिरहेका छौ, उनले भने, सँगसँगै निषेधाज्ञाको पनि पालना गर्नुपर्ने चुनौती छ । खाद्य र साल्ट ट्रेडिङले घुम्ती सेवा र होम डेलिभरीबाट पनि खाद्यवस्तु बेच्ने गरेका छन । त्यसरी गरिने बिक्रीमा भने सरकारद्वारा घोषित छुट दिइँदैन । सरकारले घोषणा गरेको २० प्रतिशत छुटमध्ये ८० प्रतिशत अर्थ मन्त्रालय र २० प्रतिशत सम्बन्धित कम्पनीले नै व्यहोर्नुपर्ने भएपछि होम डेलिभरीमा छुट दिन खाद्य र साल्ट ट्रेडिङ अनिच्छुक भएका हुन । साल्टका नायब कार्यकारी निर्देशक कुमार राजभण्डारीले भने, होम डेलिभरी र घुम्ती सेवामा उत्तम हो तर त्यसमा छुट दिन सक्ने अवस्थामा छैनौं ।"
परीक्षण नहुँदा गाउँमा झनै जोखिम,"माधव अर्याल (पाल्पा), ठाकुरसिंह थारू (नेपालगन्ज), दुर्गालाल केसी (दाङ), मनोज पौडेल (कपिलवस्तु) र सन्जु पौडेल (रूपन्देही)"
"अरूमा संक्रमण दर घट्यो, ५ वर्षमुनिकामा उस्तै","(काठमाडौं)  पछिल्लो एक साताको पीसीआर र एन्टिजेन परीक्षणमा कोरोना संक्रमितको संख्या ओरालो लागेको देखिए पनि कम उमेर समूहका बालबालिका संक्रमित हुने दर घटेको छैन । १८ वर्षमुनिका संक्रमित बालबालिकामध्ये ५ वर्षमुनिका बालबालिकाको हिस्सा उच्च देखिन्छ । मंगलबार संक्रमण पुष्टि भएका ५ हजार १ सय ५३ मध्ये १८ वर्षमुनिका ५ प्रतिशत अर्थात् २ सय ९३ जना छन् । संक्रमित बालबालिकामध्ये ५ वर्षमुनिकाको संख्या भने झन्डै १४ प्रतिशत छ । सोमबार ४ हजार ४ सय ७२ संक्रमित हुँदा १८ वर्षमुनिकाको संख्या ७ प्रतिशत थियो । ३ सय १२ जना बालबालिकामा संक्रमण पुष्टि भएकामा ५ वर्षमुनिका ५६ जना थिए । यो कुल संक्रमितको १ दशमलव २५ प्रतिशत हो । संक्रमित बालबालिकामा ५ वर्षमुनिका झन्डै १८ प्रतिशत छन् । यस्तै, आइतबार ३ हजार ४ सय ७९ जनामा संक्रमण पुष्टि हुँदा १८ वर्षमुनिका ६ प्रतिशत अर्थात् २ सय ३४ जना थिए । कुल संक्रमितमध्ये ५ वर्षमुनिका बालबालिकाको संख्या ३९ अर्थात् ११२ प्रतिशत थियो । आइतबार १८ वर्षमुनिका कुल संक्रमित बालबालिकामा ५ वर्षमुनिकाको संख्या १६६६ प्रतिशत थियो । शनिबार कुल संक्रमितको संख्या ५ हजार ४२ थियो । जसमा १८ वर्षमुनिका ६ प्रतिशत अर्थात् ३ सय १७ बालबालिका संक्रमित भए । जसमा ५ वर्षमुनिका संक्रमित बालबालिकाको संख्या ४८ जना अर्थात् कुल संक्रमितको ०९५ प्रतिशत थियो । शनिबार कुल संक्रमित बालबालिकामा ५ वर्षमुनिका १५१४ प्रतिशत थिए । गत बुधबारयताको तथ्यांकले ५ वर्षमुनिका बालबालिकामा संक्रमण दर घटेको देखाउँदैन । कुल संक्रमितको संख्यासँगै १८ वर्षमुनिका बालबालिकाको संक्रमण दर पनि ओरालो लागिरहँदा पनि ५ वर्षमुनिका बालबालिकाको संक्रमण दर भने उस्तै देखिन्छ । मंगलबार कुल संक्रमित बालबालिकामा ५ वर्षमुनिकाको संख्या कम देखिए पनि १८ वर्षमुनिका बालबालिकामध्ये यो उमेर समूहको संक्रमित बालबालिकाको हिस्सा उल्लेख्य रूपमा घटेको देखिँदैन । बालबालिकासम्बन्धी ऐनले १८ वर्ष उमेर पूरा नभएको व्यक्तिलाई बालबालिका भनेको छ । स्वास्थ्य तथा जनसंख्या मन्त्रालयले गत शुक्रबार विज्ञप्ति निकालेर कोरोना महामारीको दोस्रो लहरजस्तै तेस्रो र चौथो लहर आउने सक्ने र त्यतिबेला बालबालिका बढी मात्रामा प्रभावित हुने जनाएको छ । मन्त्रालयले विज्ञप्तिमा त्यति बेला बालबालिकाको संक्रमणको दर बढ्न सक्ने हुनाले अस्पतालहरूले स्वीकृत शय्यामा कम्तीमा २० प्रतिशत कोभिड संक्रमित बालबालिकाको उपचारका निम्ति प्रयोग हुने गरी तयारी अवस्थामा राख्न अनुरोध गरेको छ । अन्य देशको तुलनामा पनि बालबालिका संक्रमित हुने दर नेपालमा उच्च देखिन्छ । अमेरिकन एकेडेमी अफ पेडियाट्रिक एन्ड त चिल्ड्रेन्स हस्पिटल एसोसिएसनका अनुसार अमेरिकामा कुल संक्रमितमध्ये बालबालिका १३ प्रतिशत हाराहारी छन् । जबकि नेपालमा पछिल्लो एक साता कुल संक्रमितमध्ये बालबालिका १५ प्रतिशतभन्दा धेरै छन् । कान्ति बाल अस्पतालका निर्देशक डा आरपी बिच्छाले कोभिडको पहिलो लहरमा कुल संक्रमितमध्ये २ देखि ३ प्रतिशत मात्रै बालबालिका देखिएकामा पछिल्लो लहरमा उल्लेख्य वृद्धि भएको बताए । एक सातायता संक्रमणको दर स्थिर देखिए पनि बालबालिकाको हिस्सामा उल्लेख्य कमी आएको देखिँदैन, उनले भने, बरु संक्रमित भएर निको भइसकेका बालबालिकामा मल्टिसिस्टम इनल्यामेटरी सिन्ड्रोम (एमआईएससी) देखिने गरेको बताए । डा बिच्छाका अनुसार कोभिड संक्रमणमुक्त भएको एक देखि डेढ सातापछि बालबालिकामा शरीरका दुई वा दुईभन्दा धेरै अंग संक्रमित हुने जोखिम देखिएको छ । हार्वर्ड मेडिकल स्कुलका अनुसार दुई दिनभन्दा बढी लगातार उच्च ज्वरो आउनु, आँखाको सेतो भाग रातो देखिनु, पेट दुख्नु, बान्ता वा पखाला चल्नु, घाँटी दुख्नु, जिब्रो अस्वाभाविक रातो देखिनु, निन्द्रा राम्रो नपर्नु र मांसपेशी दुख्नु जस्ता समस्या एमआईएससीमा देखिने गर्छ । प्रसिद्ध जर्नल ल्यानसेट चाइल्ड एन्ड एडोलेसेन्ट मा गत वर्ष अप्रिलदेखि सेप्टेम्बरसम्ममा गरेको अध्ययन प्रतिवेदनअनुसार एमआईएससीको उपचार सकिएको ६ महिनापछि पनि एक तिहाइ बालबालिकामा लगातार मांसपेशी कमजोर हुने, थकान लाग्ने र मानसिक स्वास्थ्यसम्बन्धी अप्ठ्यारा देखा पर्ने गरेको पाइएको थियो । डा बिच्छाका अनुसार संक्रमण दर उच्च भएर ओरालो लाग्न थालेको साता दिनपछि एमआईएससीका लक्षण भएका बालबालिका अस्पतालमा भर्ना हुने दर बढ्ने देखिन्छ । उनले अघिल्लो लहरमा पनि संक्रमण उच्च भएको एक सातापछि यस्ता बिरामीको संख्या अस्पतालमा बढेको सुनाए । सोमबार मात्रै अस्पतालमा एमआईएससी भएका तीन र मंगलबार दुई बालबालिका भर्ना भए, उनले भने । कान्ति बाल अस्पतालमा अहिले १६ जना संक्रमित बालबालिका उपचाररत छन् । भर्ना भएकामध्ये ९० प्रतिशतभन्दा धेरै बालबालिकामा संक्रमणको सामान्य लक्षण मात्रै देखिएको छ, उनले भने, अभिभावकले जनस्वास्थ्यको नियम पालना गरेनन् भने बालबालिका संक्रमण हुने दर बढ्छ ।"
राष्ट्रपतिको 'खोपकूटनीति अझै आएन पत्रको जवाफ,"(काठमाडौं)  राष्ट्रपति विद्यादेवी भण्डारीले खोप कूटनीति लाई निरन्तरता दिँदै चार मुलुकका उच्च तहका व्यक्तिहरूलाई पत्राचार गरे पनि दुई साताको अवधि हुन लाग्दासमेत जवाफ आएको छैन ।कोरोना भाइरसका कारण नेपाली जनता समस्या परेको भन्दै राष्ट्रपति भण्डारीले भारतका राष्ट्रपति रामनाथ कोविन्द, अमेरिकाका राष्ट्रपति जो बाइडेन, रुसी राष्ट्रपति भ्यादिमिर पुटिन र बेलायतकी महारानी एलिजाबेथ द्वितीयलाई खोप खरिदका लागि सहजीकरण गरिदिन पत्राचार गरेकी थिइन् । जेठ १६ गतेसम्म नेपालको परराष्ट्र मन्त्रालयमार्फत सम्बन्धित मुलुकका विदेश मन्त्रालयमा राष्ट्रपति भण्डारीको अनुरोधको पत्र बुझाइएको थियो । सम्बन्धित मुलुकबाट पत्र ग्रहण गर्दै नेपालको संकटलाई लिएर सहयोग गर्ने प्रतिबद्धता व्यक्त पनि भएका छन् तर खोप सहयोगको विषयमा कुनै पनि मुलुकले अहिलेसम्म प्रस्ट रूपमा नेपाललाई जवाफ पठाइसकेको छैन । सम्बन्धित मुलुकले सम्माननीय राष्ट्रपतिज्यूले पठाएको पत्र पाइसकेको जानकारी हामीलाई प्राप्त भइसकेको छ तर लिखित रूपमा उहाँले गरेको पत्राचारको जवाफ भने आउन बाँकी छ, राष्ट्रपति भण्डारीका प्रेसविज्ञ टीका ढकालले कान्तिपुरसँग भने । उनले कूटनीतिक माध्यममार्फत हुने यस्तो पत्राचारमा केही समय लाग्न सक्ने उल्लेख गर्दै परराष्ट्र मन्त्रालयसँग अन्य मुलुकका कूटनीतिक अधिकारीहरू सम्पर्कमै रहेको बताए ।राष्ट्रपति भण्डारीले खोप खरिदका लागि सहजीकरण गरिदिन रुसी राष्ट्रपति पुटिनलाई जेठ १४ गते पत्र पठाएकी थिइन् । उक्त पत्र रुसी सरकारलाई मस्कोस्थित नेपाली दूतावासले जेठ १६ गते रुसी विदेश मन्त्रालयमा हस्तान्तरण गरेको थियो । राष्ट्रपति भण्डारीले जेठ १६ गते नै परराष्ट्र मन्त्रालयमार्फत नेपालस्थित बेलायती दूतावासमार्फत बेलायती महारानी एलिजाबेथ द्वितीयलाई पनि खोप खरिदमा सहजीकरण गरिदिन अनुरोध गर्दै पत्र पठाएकी थिइन् । कोरोना भाइरसको दोस्रो लहर बढेपछि नेपालमा संक्रमण रोक्नका लागि खोपको अनिवार्य आवश्यकता रहेको पृष्ठभूमिमा राष्ट्रपति भण्डारीले सुरुआतमा जेठ १२ गते भारतका राष्ट्रपति रामनाथ कोविन्दलाई पत्राचार गरेकी थिइन् । उनले कोविन्दसँग यसअघि नै नेपालले खरिद गरेको १० लाख मात्रा खोप उपलब्ध गराउन तथा थप खोप सहयोगका लागि सहजीकरण गरिदिन आग्रह गरेकी थिइन् । बेलायतकी महारानी र भारतका राष्ट्रपति आलंकारिक हुन् ।राष्ट्रपति भण्डारीले जेठ १३ गते नै अमेरिकी राष्ट्रपति बाइडेनलाई पत्र पठाएर नेपाललाई खोप सहयोगका लागि अनुरोध गरेकी थिइन् । दुई दिनपछि उक्त पत्र अमेरिकाका लागि नेपाली राजदूत युवराज खतिवडाले परराष्ट्र मन्त्रालयका वरिष्ठ सल्लाहकार इर्भिन मसिन्गालाई हस्तान्तरण गरेका थिए । अमेरिकाले एसियाली देशहरूलाई गर्ने सहयोगको सूचीमा नेपाललाई पनि पारेको घोषणा गरेको छ तर नेपालको तर्फबाट गरिएको छुट्टै आग्रहको बारेमा भने जवाफ दिएको छैन । उनीहरूले केही न केही जवाफ त पठाइहाल्छन् तर उनीहरूको पनि आफ्नो प्रक्रिया हुन्छ, परराष्ट्र मन्त्रालयका पूर्वसचिव मदन भट्टराईले भने, राष्ट्रपतिज्यूले गर्नुभएको पत्राचारको जवाफ परराष्ट्र मन्त्रालयमार्फत नै आउने हो । विदेशमा पनि यसको काम विदेश मन्त्रालयबाटै हुन्छ । त्यही रुटअनुसार हुनेछ । परराष्ट्र मन्त्रालयकी प्रवक्ता सेवा लम्सालले राष्ट्रपतिको पत्राचारमा अहिलेसम्म कुनै पनि मुलुकबाट जवाफ नआएको जानकारी दिइन् । खोप कूटनीतिलाई अघि बढाउने क्रममा राष्ट्रपति भण्डारीले जेठ १३ गते चिनियाँ राष्ट्रपति सी चिनफिङसँग खोप खरिदमा सहजीकरण गरिदिन अनुरोध गरेकी थिइन् । उनले सीसँगको टेलिफोन संवादमा उक्त आग्रह गरेका हुन् । सीले भने संवादकै दौरान नेपाललाई १० लाख खोप सहयोग गर्ने र खरिदमा सहजीकरण गरिदिने प्रतिबद्धता व्यक्त पनि गरेका थिए । सीले दिने प्रतिबद्धता गरेको खोप काठमाडौंमा आइपुगिसकेको छ ।"
यूएनको दोस्रो समितिमा पहिलो पटक महिलामात्रै,"काठमाडौं (कास) संयुक्त राष्ट्रसंघ (यूएन) को इतिहासमै दोस्रो समितिको सम्पूर्ण ब्युरोमा महिलामात्र हुने भएका छन् । यूएनलाई सञ्चालन गर्न आवश्यक ६ समितिमध्ये दोस्रो समिति आर्थिक र वित्तीय समिति मा अल वुमन ब्युरो अफ सेकेन्ड कमिटी बनेको हो । उक्त समितिले अगामी सेप्टेम्बरमा हुने यूएनको ७६ औं महासभापछि कामको थालनी गर्नेछ । अर्थतन्त्र, विकास, दिगो विकास, मानव पुनर्वास, खाद्य, कुपोषण, विश्वव्यापीकरण, गरिबीलगायत क्षेत्रमा समितिले काम गर्नेछ । अहिले भइरहेको निर्वाचनमा उक्त समितिको अध्यक्षमा यूएनका लागि माल्टाकी आवासीय राजदूत निर्वाचित भएकी छन् । यस्तै, डोमिनिक गणतन्त्र, इरिट्रिया र पोल्यान्ड समितिमा छन् । उक्त तीनै मुलुकुबाट यस पटक महिला प्रतिनिधि हुने न्युयोर्कस्थित यूएनका लागि नेपालको स्थायी नियोगले जनाएको छ । समितिमा नियोगमा रहेकी प्रथमा उप्रेतीले रापोटरको भूमिका पाएकी छन् । उनले एसियाप्रशान्त क्षेत्रको प्रतिनिधित्व गर्नेछिन् । यूएनको ७५ औं महासभायता यूएनका लागि नेपालका आवासीय राजदूत अमृतकुमार राईले उक्त समितिको नेतृत्व गरिरहेका छन् । हरेक एक वर्षमा समिति परिवर्तन हुन्छ । अब त्यही समितिमा सबै सदस्य र रापोटर महिला हुनेछन् । यो यूएनकै इतिहासमा पहिलो पटक भएको हो, परराष्ट्र मन्त्रालयको यूएन अन्तर्राष्ट्रिय संस्थाहरू तथा अन्तर्राष्ट्रिय कानुन महाशाखाकी प्रमुख तथा प्रवक्ता सेवा लम्सालले भनिन्, यसअघि दोस्रो तहका समितिमा महिलाको सहभागिता भए पनि यसरी सबै महिला सदस्य भने थिएनन् ।"
अस्पतालमा चाप कम,"रूपन्देहीमा भने संक्रमण दर घटेपछि अस्पतालमा चाप कम छ । जिल्ला स्वास्थ्य कार्यालयका अनुसार मंगलबारसम्म ४ सय ८८ संक्रमित थपिएका छन् । निषेधाज्ञाको कडाइ र निको हुने दर बढी भएकाले संक्रमण दर घट्दै गएको स्वास्थ्य कार्यालय प्रमुख डा राजेन्द्र गिरीले बताए । एक साताको अवधिमा गत जेठ २० गते जिल्लामा १ सय ४७ नयाँ संक्रमित थपिएकामा मंगलबार ६५ जनामा मात्र संक्रमण पुष्टि भयो । जिल्लामा कुल १६ हजार ६ सय ६७ जनामा कोरोना संक्रमण देखिएकामा अहिले सक्रिय संक्रमित १ हजार ६२ जना छन् ।जिल्लामा संक्रमितको उपचार गर्ने ६ अस्पतालमा ७१ जना मात्रै रहेको प्रमुख जिल्ला अधिकारी अस्मान तामाङले बताए । ८ जना भेन्टिलेटर र २४ जना आईसीयूमा छन् । अर्को सातासम्म ५ सयमा पुर्याउँछौं, उनले भने, सहरी क्षेत्रका समुदायमा एन्टिजेन परीक्षण गर्दासमेत संक्रमण दर बढेको पाइएन । समुदायमा अहिले दैनिक ४ हजारभन्दा बढीको एन्टिजेन परीक्षण भइरहेको उनले बताए । लुम्बिनी प्रादेशिक अस्पताल र निजी ल्याबमा पीसीआर परीक्षण गर्ने लक्षणसहितका व्यक्तिको तथ्यांकले पनि संक्रमण संख्या घटेको पाइएको कोरोना विशेष अस्पताल बुटवलका फोकल पर्सन डा नन्दु पाठकले बताए । लक्षण देखिएका व्यक्ति मात्रै अहिले अस्पताल आउने गरेको उनले सुनाए ।"
के व्यवस्था विघटनको खतरा छ ?,"(काठमाडौं)  गृहजिल्ला गोरखा पुगेर जनता समाजवादी पार्टीका संघीय परिषद् अध्यक्ष बाबुराम भट्टराईले सोमबार संसद् मात्रै होइन मुलुकको व्यवस्था नै विघटनतर्फ लैजाने प्रयत्न भइरहेको बताए । छिमेकी भारततर्फ संकेत गर्दै उनले व्यवस्था विघटन गर्न अदृश्य शक्तिसँग अस्वाभाविक साँठगाँठ भइरहेको र त्यसको नेतृत्व प्रधानमन्त्री केपी शर्मा ओलीले गरिरहेको आक्षेप लगाए । एमाले उपमहासचिव घनश्याम भुसालले जेठ १५ गते फेसबुकमा स्टाटस लेख्दै मुलुक संवैधानिक शून्यतातिर अघि बढ्न उद्यत रहेको संकेत गरे । उनले नयाँ संविधानको कोर्समा मुलुकलार्ई धकेलिने संकेत २०७७ वैशाखमै पाएको उल्लेख गरे । केहीअघि कान्तिपुरसित माओवादी केन्द्रका अध्यक्ष पुष्पकमल दाहालले गणतन्त्र र संघीयता मास्ने गरी षड्यन्त्र भइरहेको जनाउँदै प्रतिनिधिसभा बिघटन गर्ने र चुनाव पनि हुन नदिने शक्ति सल्बलाइरहेको बताएका थिए । उनले पहिलोपटक प्रतिनिधिसभा बिघटन गरिँदा भृकुटीमण्डपमा आयोजित विरोधसभामा पनि शान्तिप्रक्रिया र गणतन्त्र डिरेल हुने खतरा बढेको बताएका थिए ।राजनीतिक दलका अरू नेता, नागरिक समाज, पूर्वप्रधानन्यायाधीश र पूर्वप्रमुख निर्वाचन आयुक्तहरूद्वारा जारी वक्तव्यमा पनि यस्ता आशंका भेन्छिन् । स्वयं प्रधानमन्त्री ओली र सत्तापक्षीय एमालेका नेता पनि बेलाबेला लोकतान्त्रिक गणतन्त्रको उपलब्धि मास्न आफूबाहेकका नेता र दलहरू लागिरहेको बताउँछन् । कांग्रेस नेता डिला संग्रौला पछिल्लो घटनाक्रम देख्दा लोकतन्त्र, गणतन्त्र र संविधान खतरामा रहेको बताउँछिन् । यसका ज्वलन्त उदाहरण, प्रतिनिधिसभा दुईपटक भंग, असंवैधानिक सरकार विस्तारको सिलसिला र नवनियुक्त उपप्रधानमन्त्रीले दिएको संविधानविरोधी अभिव्यक्ति हुन्, उनले भनिन्, संरक्षक भनिएको राष्ट्रपतिबाटै पनि संविधानमाथि बारम्बार हमला भइरहेको छ, संविधान नै नरहे व्यवस्था बच्दैन । यो व्यवस्था ल्याउन लडेका शक्ति एकै ठाउँ उभिनुपर्छ । तर विघटन हुन्छ भनेर दलहरूले चिन्ता गरेको व्यवस्थाभित्र केके पर्छन् र विघटनको असर के हुन्छ भन्नेचाहिँ कसैले खुलाएका छैनन् । सबैले चिन्ता व्यक्त गरेको व्यवस्थाको विघटन भनेको हो त ? संविधानको प्रस्तावनामा मुलुकलाई जुन रूपमा व्याख्या गरेका छौं, ती हाम्रा उपलब्धि हुन्, तिनै उपलब्धि गुम्नु नै अहिलेको व्यवस्थाको विघटन हो, पूर्वप्रमुख निर्वाचन आयुक्त भोजराज पोखरेलले भने, तर व्यवस्था विघटन हुन्छ भन्नेहरूको कुरा अमूर्त छ । उनको भनाइका आधारमा संघीय लोकतान्त्रिक गणतन्त्र, संघीयता, धर्मनिरपेक्षता, समावेशीकरण, बहुदलीय व्यवस्था, लोकतन्त्रिक शासन प्रणाली, नागरिक स्वतन्त्रता, लोकतान्त्रिक र सक्षम न्यायपालिका, आवधिक निर्वाचनजस्ता कुरा हाम्रा पछिल्ला उपलब्धि हुन् । अहिलेको शासकीय शैलीका कारण कतिपय उपलब्धि खतरामा परेको विश्लेषकहरू बताउँछन् । व्यवस्था नै विघटन हुने तर्कमा भने उनीहरूको मत बाझिएको छ । प्राध्यापक चैतन्य मिश्र दलहरूको व्यवहारका कारण शंका गर्ने ठाउँ भए पनि जनताले ल्याएको व्यवस्था जनताबाहेक अरूले परिवर्तन गर्न नसक्ने धारणा राख्छन् । अहिले मुलुकमा जे भइरहेको छ, त्यसले बेलाबेला हिच्की नआउने होइन तर लोकतान्त्रिक व्यवस्था खतरामा छ भन्ने मलाई लाग्दैन, उनले भने, खतरामा परेको संकेत हुनेबित्तिकै जनता जाग्छन्, व्यवस्थाको माया जनताजति अरूलाई छैन । माओवादीको १० वर्षीय सशस्त्र आन्दोलन र २०६२६३ को जनआन्दोलनको सफलताले नै यो संविधान बनाउने आधार तयार पारेको हो र यही संविधानले गणतन्त्रदेखि धर्मनिरपेक्षतासम्म सुनिश्चित गरेको छ । तर दुईवटा संविधानसभामा छलफल भएर २०७२ मा जारी हुँदै गर्दा संविधान सर्वसम्मत हुन सकेन । कट्टर राजावादीले सुरुदेखि नै संविधानले राजसंस्थामाथि अन्याय गर्यो भनिरहेका छन्, लोकतन्त्रका आधार धर्मराउँदै जाँदा राजावादीको आवाज बलियो बन्दै गएको छ । नेपाल हिन्दुराज्य हुनुपर्छ भन्ने समूह सबै राजनीतिक दलमा छ । पछिल्लोपटक प्रधानमन्त्री ओलीमा हिन्दु धर्मप्रति अतिरिक्त मोह देखिन्छ, त्यसलाई भारतको चाहनासँग पनि जोडेर हेर्ने गरिएको छ । जसपाको महन्थ ठाकुरराजेन्द्र महतो समूहले संविधानलाई ससर्त स्वीकार गरेको छ । प्रधानमन्त्री ओलीसँगै सम्झौता गरेर भूमिगत राजनीति त्यागेको नेत्रविक्रम चन्द समूह संविधानको सन्दर्भमा जनमत संग्रह गर्नुपर्छ भन्ने लाइनमा छ । प्रधानमन्त्री ओलीले पहिलोपटक प्रतिनिधिसभा विघटन गरेपछि संविधानको सख्त विरोध गर्नेहरूको आवाज उचो भएको छ । आफ्नै तदारुकतामा ६ वर्षअघि मुलुकको गणतान्त्रिक संविधान जारी गरेका प्रधानमन्त्री ओली अहिले सबैभन्दा धेरै संविधानविरोधीबाटै घेरिएका छन् । वर्ष दिनअघिसम्म कसैले भन्दैमा संविधान संशोधन हुन नसक्ने अभिव्यक्ति दिने गरेका ओली संविधान संशोधनका लागि कार्यदल बनाउन सहमत भएका छन् । उनको वरिपरि हुनेहरूले पनि संविधानको समीक्षा र पुनर्लेखनको कुरा उठाउन थालेका छन् । माओवादी केन्द्रबाट एमालेमा गएका पूर्वसहरी विकासमन्त्री प्रभु साहले संविधानकै गम्भीर समीक्षा गर्नुपर्ने बेला आएको बताए । संविधानका गलत प्रावधानलाई सुधार गर्न गम्भीर समीक्षा गर्नुको सट्टा अदृश्य शक्तिको चलखेलमा व्यवस्था संकटमा परेको हौवा पिट्नु भनेको देशलाई संकटको लामो सुरुङमा धकेल्नु हो, उनले भने, संविधान निर्माणका तक्माधारीहरू आत्मा आलोचित हुनुपर्छ, देश र जनताको दिगो हितलाई केद्रमा राखेर संविधानको पुनर्लेखन गरिनुपर्छ । संविधानप्रति मधेसमा देखिएको असन्तुष्टि साहले अभिव्यक्त गरेका हुन् । अर्कातिर २०७२ मा संविधान जारी गर्दा नेपालको उपलब्धिलाई नोट मात्रै गरेको भारतको सल्बलाहट पोहोर कात्तिकयता व्यापक छ । एकातिर परिवर्तनलाई स्वीकार नगरेकाहरू एकाएक अगाडि सर्ने र अर्कातिर मुलुकलाई व्यवस्थित बनाउने संवैधानिक संयन्त्रमाथि प्रधानमन्त्रीले नै धावा बोल्नाले व्यवस्था विघटन हने शंका बढेको लेखक एवं विश्लेषक हरि शर्माको भनाइ छ । हामी हल्लाको पछि लागिरहेका छौं । संवैधानिक आयोगहरूलाई भर्तीकेन्द्र बनाउने, राज्यका अरू सिस्टम कमजोर बनाएर आफू बलियो बन्न खोज्ने, आफू कमजोर हुने अवस्था आउँदा प्रतिनिधिसभा नै भंग गरिदिने यो त संकेत हो नि, उनले भने, जसपाको एउटा समूहसँग भएको सम्झौताअनुसार संविधान संशोधनका लागि बन्ने कार्यदलले कतै छलफल त गर्छ होला । केही नभए पनि संविधान यस्तो हुनुपर्छ उस्तो हुनुपर्छ भनेर संविधानविरोधीहरूको आवाज बलियो बन्दै जान सक्ला । परिवर्तित व्यवस्था स्थापित नहुँदै विवादित हुँदा फाइदा कसलाई हुन्छ ?गत वैशाख २७ गते विश्वासको मत नपाएका प्रधानमन्त्री ओली ३० गते संसद्को ठूलो दलको नेताका रूपमा पुनः प्रधानमन्त्रीमा नियुक्त भए । संविधानको सिधा बाटोबाट गएको भए ओलीले फेरि विश्वासको मत लिनुपर्थ्यो या राजीनामा दिएर सरकार निर्माणको ढोका खोलिदिनुपर्थ्यो । प्रधानमन्त्री चयनको अर्को प्रक्रियामा जाने उनको निर्णय राष्ट्रपति विद्यादेवी भण्डारी अनुमोदन गरिदिइन् तर त्यसपछि सरकार बनाउनेबदल्ने संसदीय अभ्यास गर्न दिइएन, बरु प्रतिनिधिसभा विघटन भयो । त्यससम्बन्धी रिट पुग्दा सर्वोच्च अदालत पनि विवादरहित छैन । अख्तियार दुरुपयोग अनुसन्धान आयोगमा आफूनिकटलाई नियुक्ति दिने र विरोधीलाई तर्साउने गरेका प्रधानमन्त्रीले निर्वाचन आयोगमाथि गरेको हस्तक्षेप छिपेको छैन । मानवअधिकार आयोगमा भएको नियुक्तिबारे अन्तर्राष्ट्रियस्तरमै प्रश्न उठिरहेको छ । हिजो हामीले बलियो सरकार पनि लोकतन्त्रका लागि खतरा हुने रैछ भनेर कराएका थियौं, अहिले बलियो सरकारको हैसियत कमजोर छ, यसले झन् बिगारेको छ, पोखरेलले भने, सबै संस्था कमजोर भएका छन् । अदालतमाथि विश्वास नै छैन, संसद्प्रतिको आस्था घटेको छ । निर्वाचन आयोग, अख्तियार, मानवअधिकार आयोगमाथि प्रश्न उठ्दा शक्तिको चेक एन्ड ब्यालेन्स गर्ने प्रजातन्त्रका यी खम्बाहरूमा धमिरा लागेको छ । प्रधानमन्त्री ओली बलिया भएका बेला मन्त्रिपरिषद् बैठकमा मन्त्रीहरूले प्रश्न गर्ने र विभागीय निर्णय गर्ने अधिकारसम्म पाएनन् । पार्टी र सरकारका ससाना गतिविधिले ओलीको मनोबल झन् बढ्यो, उनी स्वेच्छाचारी बन्दै गए । उनले चौतर्फी घेराबन्दीमा परेर कमजोर हुँदा पनि संविधान र विधिको ट्र्याकबाहिरै रहेर काम गरेको लेखक शर्मा बताउँछन् । अहिले शासकहरूको गतिविधि हेर्दा व्यवस्था भत्क्यो भत्क्यो भन्दाभन्दै भत्किइहाल्ने संकेत देखिन्छ, उनले भने, विश्वासको संकट नेपाली समाजमा छ, विश्वास उठेपछि फेरि ल्याउन गाह्रो हुन्छ । सरकारप्रमुख र राष्ट्रप्रमुखले संविधानबाहिर गएर गरेका कतिपय निर्णयले संविधानलाई निरीह बनाएको छ । शक्ति सन्तुलन गर्ने संवैधानिक निकायसमेत प्रधानमन्त्रीको नियन्त्रणबाहिर नहुँदा व्यवस्था धरमर हुन् शंका बढेको हो । यस्तो बेला दृश्यअदृश्य शक्तिले टाउको उठाउँदा शासक स्वेच्छाचारी र विपक्षी निरीह बनेको विश्लेषण संविधानविद् विपिन अधिकारीको पनि छ । तर यी समस्या नेताहरूकै नियतले सिर्जना भएको उनी बताउँछन् । हाम्रो व्यवस्थामा जुन खालको प्रयोग भएको छ, त्यसमा टिप्पणी गर्नुपर्ने धेरै ठाउँ छन्, संविधानमा लेखेको कुरा अक्षरशः पालना गर्ने तत्परता न सत्तापक्षमा छ, न त प्रतिपक्षमा नै, अधिकारीले भने, तर यती नै कारणले हाम्रो व्यवस्था कसरी उल्टिन्छ ? त्यो उल्ट्याउन धेरै ताकत चाहिन्छ, धेरै निर्वाचनमा जनताले अधिकार प्रयोग गरेर यो व्यवस्था ल्याएका हुन् । कि यो व्यवस्था काम छैन भनेर सेना नै अघि आउनुपर्यो, त्यो सम्भव छैन । सेना लोकतन्त्रको दायराभित्रै छ ।"
सुदूरपश्चिमका मुख्यमन्त्रीलाई विश्वासको मत,"(धनगढी)  सुदूरपश्चिम प्रदेशका मुख्यमन्त्री त्रिलोचन भट्टले मंगलबार विश्वासको मत लिएका छन् । भट्टले राखेको विश्वासको प्रस्तावमा मतदान हुँदा पक्षमा ३० र विपक्षमा ९ मत खसेको थियो । ५२ सदस्यीय प्रदेशसभामा २७ मत भए बहुमत पुग्छ ।आफूले विश्वासको मत लिन चाहेको उल्लेख गर्दै भट्टले आइतबार प्रदेशसभा सचिवालयमा पत्र दर्ता गराएका थिए । त्यसअघि प्रदेशसभाको शुक्रबारको बैठकमा एमाले सांसद पठानसिंह बोहराले मुख्यमन्त्री भट्टलाई रहेको समर्थन पार्टीले फिर्ता लिने निर्णय गरिसकेको बताएका थिए । कांग्रेस संसदीय दलका नेता रणबहादुर रावलले पनि जुगाडको भनी टिप्पणी गरेका थिए ।आफ्नै दलका १३ र एमालेका माधव नेपाल पक्षधर १७ सांसदको समर्थन पाएपछि मुख्यमन्त्री भट्टको पद जोगिएको हो । विधि र प्रणालीको जित भयो, विश्वासको मत प्राप्त गरिसकेपछि भट्टले भने, विगतमा भएका कमीकमजोरीको समीक्षा गर्दै सुदूरपश्चिमको विकासमा हामी सबै एकताबद्ध भएर अघि बढ्नुपर्छ । जनता समाजवादी पार्टीका दुई र एमालेका केपी शर्मा ओलीपक्षीय सात सांसदले विपक्षमा मतदान गरेका थिए । आफूहरूको मतको आवश्यकता नपर्ने देखिएपछि कांग्रेसका १२ सांसद मतदानमा सहभागी भएनन् ।जेठ १० गते एमाले स्थायी कमिटी बैठकले सुदूरपश्चिममा माओवादी नेतृत्वको सरकारलाई दिएको समर्थन फिर्ता लिएर सहभागी तीन जना मन्त्रीलाई फिर्ता हुन निर्देशन दिएको थियो । तर, १२ गते बसेको प्रदेश संसदीय दलको बैठकले स्थायी कमिटीको निर्देशनविपरीत सरकारलाई समर्थन कायम राख्ने निर्णय गर्यो । त्यसपछि एमाले प्रदेश कमिटीले मन्त्री रहेका कृष्णराज सुवेदी र माया भट्टलाई पार्टीबाट निष्कासन गरिएको सार्वजनिक गर्यो । संसदीय दलका नेता प्रकाशबहादुर शाहलाई अध्यक्ष ओलीले नै ४८ घण्टे स्पष्टीकरण सोधे । यता, संसदीय दलका नेता शाहले पनि ओली पक्षका सांसद तथा पूर्वमन्त्री पठानसिंह बोहरालाई स्पष्टीकरण सोधेर नसिहत पत्र पठाए । मुख्यमन्त्रीलाई विश्वासको मत दिने र नदिने पक्षमा एमाले सांसदहरूले अलगअलग मतदान गरेपछि पार्टीको स्थायी कमिटी निर्णयको निर्देशन प्रमुख हुने वा संसदीय दलको निर्णय प्रमुख हुने भन्नेमा फरकफरक जिकिर हुन थालेका छन् । एमाले प्रदेश कमिटीले विपक्षमा मतदान गर्न निर्देशन दिएको थियो भने संसदीय दलले पक्षमा मतदान गर्न ह्वीप जारी गरेको थियो । ओलीपक्षीय सात सांसद पार्टीको निर्देशन मुख्य भएको बुझाइमा छन् । पार्टीको निर्देशन नै प्रधान कुरा हो, सांसद लीलाधर भट्ट भन्छन्, पार्टीको निर्देशन नमान्नेका हकमा पार्टीले विचार गर्ला ।यता पक्षमा मतदान गर्ने १७ जना सांसद संसदीय दलको निर्णय नै प्रमुख हुने र दलको ह्वीप उल्लंघन गर्नेहरू स्वतः कारबाहीमा पर्ने बताइरहेका छन् । ह्वीप जारी गर्ने अधिकार संसदीय दललाई मात्रै छ, प्रमुख सचेतक दुर्गाकुमारी कामीले भनिन्, ह्वीप उल्लंघन गर्ने सांसदमाथि कारबाही प्रक्रिया सुरु हुने नै भयो । संसदीय दलको ह्वीप उल्लंघन गरेको आरोपमा दलका नेता शाहले सात जनालाई मंगलबारै २४ घण्टे स्पष्टीकरण पत्र पठाइसकेका छन् ।"
'होम डेलिभरी सेवालाई सहजीकरण गर,"कोभिड संक्रमण फैलिने जोखिम खासै नहुने र निषेधाज्ञाकालमा मानिसहरू आधारभूत आवश्यकताबाट वञ्चित पनि हुनु नपर्ने एउटा सरल उपाय होम डेलिभरी सेवा हो । यसका निम्ति स्वास्थ्य मापदण्ड पालना गर्न कठिन तथा असम्भव पनि छैन । र, पछिल्लो समय यो सेवा लोकप्रिय पनि बन्दै छ । तर पनि प्रमुख जिल्ला अधिकारीहरूले जारी निषेधाज्ञाका क्रममा यो सेवालाई अविच्छिन्न रूपमा निरन्तरता दिन चाहेनन् । काठमाडौं उपत्यकासहित देशभरका प्रमुख सहरमा वैशाख १६ देखि लागू गरिएको निषेधाज्ञामा यस्तो सेवालाई समेत ९ बजेसम्म मात्रै सञ्चालन गर्न दिइयो । धन्न, यसविरुद्ध रिट परेपछि सर्वोच्च अदालतले सोमबार यो सेवा सुचारु गर्न आदेश दिएको छ । अब न्यायालयको आदेशअनुसार गत वर्ष जिल्ला प्रशासन कार्यालय काठमाडौंले तयार पारेको मापदण्ड पछ्याएर सरकारले यो सेवा सञ्चालनमा सहजीकरण गर्नुपर्छ । वास्तवमा, हाम्रा प्रशासकहरूले नीति निर्णय गर्ने क्रममा सृजनशील उपाय लगाएको भए सर्वोच्चले यसरी अत्यावश्यक वस्तुको होम डेलिभरी सेवा नरोक्न आदेश दिइराख्नु नै पर्दैनथ्यो । प्रशासकहरूले निषेधाज्ञाको प्रयोग केवल यान्त्रिक रूपमा गरेकैले सर्वोच्चले यस्तो आदेश दिनुपरेको हो । मानिसहरूले घरमै समान मगाउँदा पसलमा अनावश्यक भीड नलाग्ने भएकाले प्रशासकहरूले त अहिले यस्तो सेवालाई अझ बढी जोड दिनुपर्छ । न्यायालयको आदेशको आलोकमा भए पनि जिम्मेवार अधिकारीहरूले मापदण्दबमोजिम यस्तो सेवालाई प्रोत्साहन गर्नुपर्छ । यो सेवामार्फत उपभोक्ताले घरमै बसेर आफूलाई चाहिएको सामान मगाउँदा पसलको भीड कम हुने तथ्य उनीहरूले हेक्का राख्नुपर्छ ।सर्वोच्चले सरकारलाई कोभिड संकट व्यवस्थापनका लागि बनेको अध्यादेशले समेत अत्यावश्यकबाहेकका सेवालाई मात्रै नियन्त्रण गर्ने उद्देश्य राखेको स्मरण गराएको छ । उसले बजारमा भीडभाड कम गरी सकेसम्म नागरिकलाई घरबाहिर जानु नपर्ने स्थिति सृजना गर्न स्वास्थ्य सुरक्षाको सम्पूर्ण उपायलगायतका साधनको अवलम्बन गरी अनलाइन माध्यमबाट खरिद, बिक्री तथा होम डेलिभरीको सेवालाई नरोक्न भनेको छ । त्यसैले कसरी हुन्छ सरकारले आफैंले ल्याएको अध्यादेश र गत वर्षको मापदण्डबमोजिम यस्तो सेवालाई बढी प्रभावकारी बनाउने पहल गर्नुपर्छ । संक्रमण कम गर्ने जुन उद्देश्यले निषेधाज्ञा गरिएको हो, त्यसैलाई सघाउन मद्दत पुग्ने होम डेलिभरी सेवालाई कुनै पनि हिसाबले संकुचित तुल्याउनु हुन्न । जारी महामारीका क्रममा मानिसहरूको आनीबानीमा विश्वभर नै परिवर्तन आएको छ । होम डेलिभरी सेवामा आएको बढोत्तरी पनि तिनैमध्ये एक हो । अहिले कति देशहरूले घरबाहिर निस्कँदा भीडभाड र जोखिम बढी हुने भएकाले अनलाइन डेलिभरी मा जोड दिइरहेका छन् । यो बेला हामीचाहिँ उल्टो बाटो हिँड्नु हुँदैन । अत्यावश्यकीय वस्तुहरू घरमै पुर्याइदिने सेवाप्रति वक्रदृष्टि राख्नुको कुनै तुक छैन । यस्तो सेवालाई दैनिक दुई घण्टा मात्रै चल्न दिएर पनि पुग्दैन । यसबाट केवल प्रशासकहरूमा रहेको सृजनशील र समयानुकूल सोचको अभाव मात्रै झल्किन्छ । राज्य प्रशासन सञ्चालनको जिम्मेवारीमा रहेकाहरूले समयको मागबमोजिमको नवप्रवर्तनशील उद्यमलाई प्रोत्साहन गरेर खुलाउनुको विकल्प छैन । बरु उनीहरूले सेवा प्रदायकहरूका तर्फबाट मापदण्डका सर्तहरू पालना भएनभएकोमा विशेष ध्यान दिनुपर्छ । यस्तो सेवामा संलग्न हुनेहरूले पनि मापदण्डबमोजिम अनिवार्य रूपमा मास्क प्रयोग गर्नुपर्ने, साबुनपानीले नियमित हात धुने वा सेनिटाइजरले हात सफा गर्नुपर्ने, सेवाग्राहीको मागबमोजिमको गुणस्तर कायम नभए सामान फिर्ता लैजानुपर्ने, डेलिभरीमा संलग्न जनशक्ति र सवारीसाधनको विवरण जिल्ला प्रशासन कार्यालय, वाणिज्य तथा आपूर्ति तथा उपभोक्ता संरक्षण विभाग र ट्राफिक प्रहरीलाई बुझाउनुपर्ने नियमको अनिवार्य पालना गर्नुपर्छ । स्थानीय प्रशासन आफैंले वा अन्य निकायमार्फत होम डेलिभरी गर्ने कम्पनीको स्टोर, भान्सा र डेलिभरीको आकस्मिक अनुगमन गर्न सक्ने व्यवस्था कार्यान्वयनका क्रममा व्यवसायीहरूले सघाउनुपर्छ । अनि, कसैले लापरबाही गरेको छ र जस्तोसुकै सामान पनि भिडाइरहेको छ या सुरक्षा सावधानी अपनाएको छैन भने सरकारले त्यहीअनुसार चेतावनी तथा कारबाही गर्नुपर्छ ।परन्तु कुनै पनि बहानामा सरकारले यो सेवा रोक्नु हुँदैन । यस्तो सेवा संकुचित हुँदा सबभन्दा बढी मार संक्रमित भएर वा शंका लागेर घरमा अलग्गै वा एक्लै बसेकाहरूलाई पर्छ । यिनका लागि अत्यावश्यक सामग्री खरिद गर्ने एक मात्र जोखिमरहित विकल्प अनलाइन सपिङ हो । त्यसैले नागरिकलाई घरभित्रै बस्न अनुरोध गर्ने सरकारले घरबाट निस्कन नचाहनेहरूलाई पनि सामान किन्न पसलमै जान बाध्य पार्नु हुँदैन । हरेक दिन ९ बजेसम्म मात्रै सामान किन्न दिने वर्तमान व्यवस्थाले खाद्यान्न, तरकारी तथा फलफूल र डेरी पसलहरूमा अत्यधिक भीडभाड देखिएको छ । त्यसैले पनि होम डेलिभरी सेवालाई निरुत्साहित गर्ने कदमबाट पछाडि हटेर सरकारले यसको सक्दो प्रवर्द्धन गर्नुपर्छ ।"
नयाँ स्टक एक्सचेन्ज चाहिन्न,"अहिले सेयर बजारमा आमनागरिकको झुकाउ बढ्दै गइरहेको छ । परिसूचक बढ्नुको साथै बजारको आकारमा वृद्धि हुनु सकारात्मक हो । अनलाइनबाट कारोबार गर्दा सजिलो हुने भएकाले सबैको चासोको विषय भएको छ, सेयर बजार । बैंकमा डिम्याट खाता खोल्नेको लर्कै लागेको छ । तर, दोस्रो बजारलाई व्यवस्थित गरी आमलगानीकर्तालाई कारोबार गर्न सजिलो बनाउनुको सट्टा नेपाल धितोपत्र बोर्डले निजी क्षेत्रको लगानीमा नयाँ स्टक एक्सचेन्जको अवधारणा ल्याउनु फलदायी देखिँदैन । कारोबार गर्दा सजिलो तथा राफसाफ चाँडै हुने नियमलाई व्यवहारमा उतार्न सकेमा दोस्रो बजारमा लगानीकर्ता झुम्मिनेछन् । ब्रोकरले बारम्बार लगानीकर्तालाई दुःख दिने, सेयर बिक्री गरेपछि रकम बैंक खातामा हाल्न पटकपटक फोन गर्नुपर्नेजस्ता कारण लगानीकर्तामा निराशा छाएको छ । अझ टीएमएस प्रणालीजस्ता संवेदनशील सफ्टवेयर पनि ब्रोकरले आफ्नै सञ्चालन गर्न धितोपत्र बोर्डमा निवेदन दिएको देख्दा सेयर कारोबारलाई उनीहरूले आफ्नो अधिकारभित्र राख्न खोजेजस्तो देखिन्छ । दोस्रो बजारलाई व्यवस्थित र प्रतिस्पर्धी बनाउने हो भने, ब्रोकरलेस कारोबार वा बैंकलाई समेत ब्रोकरको लाइसेन्स दिने व्यवस्था ल्याउनुपर्छ । यस्तो गर्नाले सेयर बजारमा आमनागरिकको पहुँच हुनुको साथै बजारको आकार पनि बढ्छ र यहाँ हुने चलखेल तथा गलत नियतलाई पनि केही हदसम्म रोक्न सकिन्छ । त्यसकारण, नयाँ स्टक एक्सचेन्ज अहिले आवश्यक छैन । प्रमोद पौडेल, पेप्सीकोला, काठमाडौं"
नियुक्ति बुझ्नेहरूको दिनचर्या,"यसअघि पनि राजनीतिक नियुक्ति पाउनेहरू प्रायः सबै दलबहादुर नै हुन्थे । तर, नियुक्त भइसकेपछि कम्तीमा तिनले आफ्नो कार्यक्षेत्रबाहिर गएर राजनीतिक अभिव्यक्ति दिएको देख्न पाइन्नथ्यो । सबैको हुन नसके पनि ती देखिने गरी कुनै पार्टी या समूहका मात्रै हुन्जस्ता लाग्दैनथे । आजभोलि नैतिकता र मर्यादाको त्यो झिनो पर्दा पूरै च्यातिएको देखिन्छ । संवैधानिक नियुक्ति होस् या रेलवेदेखि भूमि आयोग होस्, नियुक्ति बुझ्नेहरूको काम नियुक्तिकर्ताको निरन्तर भक्ति र चाकरी गर्नु मात्रै होजस्तो देखिन्छ । तिनले आफ्नो विभागको काम र प्रगतिबारे त बोलेको सुनिन्न तर फुलटाइम कार्यकर्ताभन्दा बढी आक्रामक र तुच्छ शब्दमा राजनीतिक गालीगलौज गरेको चाहिँ दिनहुँ देख्न पाइन्छ । यसरी अहोरात्र व्यक्तिको सार्वजनिक स्तुति गरे मात्र सार्वजनिक पदमा बसिरहन पाइने दृश्य उदेकलाग्दो देखिन्छ । अदालतदेखि अख्तियारसम्म र दूतावासदेखि आयोगहरूसम्म योग्यता र स्थापित प्रोटोकलसमेत लत्याएर चाकरीबाजहरू भर्ने, तिनलाई खुलेआम राजनीति गर्ने छुट दिने संस्कारले वर्तमान मात्रै होइन, भविष्य पनि बर्बाद पारिरहेको छ । अन्य नियुक्तिहरू त के कुरा भो र, महिनैजसो फेरिइरहने मन्त्रिमण्डल हेर्नुभो भने पनि थाहा हुन्छ, जसको जति खराब छवि र इतिहास छ, उति नै बढी प्राथमिकता र ठूलो प्रोफाइलका साथ ऊ मन्त्री पदमा छानिइरहेछ ! तुलनात्मक रूपमा सोझो र इमानदार देखियो भने अर्को पटकको विस्तारमा त्यो रहन्न भन्ने भविष्यवाणी सजिलै गर्न सकिन्छ । हामी इतिहासकै नैतिकता र मर्यादाहीन राजनीतिको साक्षी बन्न पाएका छौं ! नारायण गाउँले, बेलायत"
आर्यघाटमा आतंक,"कोरोनाबाट मृत्यु हुनेको संख्या आज पनि दैनिक १०० को हाराहारीमा छ, यो सरकारी तथ्यांक हो । कोरोना लागेको पत्तै नपाई ज्यान गुमाउनेहरूको संख्या पनि सोचेभन्दा धेरै हुन सक्छ । जति धेरै परीक्षण हुन्छ, त्यति नै संख्यामा संक्रमित पनि भेटिन्छन् । कोरोना कहरले नेपाललाई मात्र होइन, संसारलाई नै आतंकित तुल्याएको छ । कोरोनाका सुरुका दिनहरूमा त मानवतालाई नै बन्धक बनाएर टोलटोलमा प्रवेश निषेधको उर्दी जारी गरिएको थियो र बाटोहरू अवरुद्ध बनाइएका थिए । सामाजिक सम्बन्ध, पारिवारिक नाता र व्यक्तिगत निकटता कोरोना कहरका कारण अस्तव्यस्त बन्न पुग्यो । समयको बहावसँगै जनजीवन सहज बन्दै छ, कोरोनाबाट सुरक्षित रहन अनेक उपाय अवलम्बन गरेरै भए पनि सामाजिक संरचनालाई कायम राख्ने प्रयास भएका छन् । हाम्रा आफ्नै धार्मिक, सामाजिक मूल्य र मान्यता छन् । मृत्युपछि अन्तिम पटक मुख हेर्ने तथा अन्तिम संस्कारअघि गर्नुपर्ने कर्महरूको आफ्नै महत्त्व हुन्छ । कोरोनाबाट मृत्युवरण गर्नेहरूका लागि यी सबै धार्मिक, सांस्कृतिक कर्महरू वञ्चित गरिएको छ । जीवनभरि समीपमा रहेका आफन्तहरूको शव छुन त परै जाओस्, हेर्न पनि दिइँदैन । अन्तिम संस्कार अघि गर्नुपर्ने कर्महरू अवरुद्ध गरिएका छन् । चिकित्सकहरूले मृत मान्छेको निकट रहँदा कोरोना नसर्ने स्पष्ट पारिसक्दा पनि कोरोनाका कारण मृत्यु भएकाहरूको अन्तिम संस्कारको जिम्मेवारी सेनालाई दिइएको छ । यद्यपि घरमै मृत्युवरण गरेकाहरूका सन्दर्भमा, शवलाई प्लास्टिकमा पोको पार्नेदेखि घरबाट बाहिर निकाल्नेसम्मको काम आफन्तले गर्नुपर्ने हुन्छ । तत्पश्चात् सेनाको शववाहनमा हालेपछि त्यहाँ आफन्तको कुनै भूमिका रहँदैन । जबकि शवबाट कोरोना संक्रमण हुँदैन भनेपछि हाम्रा धार्मिक, सांस्कृतिक र परम्परागत मान्यतामाथि कोरोनाको बहानामा किन अतिक्रम गरिँदै छ ? निश्चित मापदण्ड अवलम्बन गरेर आफैं शव व्यवस्थापन गर्न चाहनेहरूका लागि बाटो खुला गर्दा हुँदैन र ? आर्यघाटमा शव व्यवस्थापनमा हम्मे हम्मे परेको र अन्तिम संस्कारका लागि कतिपय शवले तीन दिनसम्म कुर्नुपरेको यथार्थ र आफन्तहरूको पीडामाझ आर्यघाटको आतंक व्यवस्थापनका लागि समेत विशेष सुरक्षा अपनाएर आफन्तले नै शव दहन गर्ने व्यवस्था मिलाउनु ज्यादा श्रेयस्कर होला कि ? उत्तम पुडासैनी, जोरपाटी, काठमाडौं"
माफियाको मतियार सरकार,"प्रधानमन्त्री केपी शर्मा ओलीको दिनप्रतिदिनको कदम नियाल्ने हो भने, उनी सत्ताकेन्द्रित बन्न पुगेको सहजै भन्न सकिन्छ । जनभावना, लोकतान्त्रिक पद्धति, संविधान, ऐन, कानुन सरकारका लागि दन्त्यकथा साबित भएको छ । कोरोनाको दोस्रो लहरले जनतालाई आक्रान्त परिरहेको छ, निम्न वर्गको रोजगारी खोसिँदा उनीहरूको दैनिकी कष्टकर बनिरहेको छ । यदि जनभावनाको कदर ओलीले गर्थे भने महामारीले चार हजारभन्दा बढी ज्यान लगिसक्दा पनि यस्तो विकराल अवस्थामा अनावश्यक चुनावको घोषणा गर्दैनन् थिए होला । सरकारलाई हुँदाखाँदाको प्रतिनिधिसभा भत्काएर चुनाव किन र केका लागि गर्नुपर्यो ? नागरिकको जीवन रक्षा गर्नेतर्फ सरकार क्रियाशील हुनुपर्ने बेलामा ओली विवेकहीन भइरहेका छन् । योभन्दा दुःखद जनताका लागि के हुन सक्छ ? हुकुमी शैलीमा सरकार चलाएर आफ्नो कुर्सी मात्र जोगाउन खोज्ने ओलीलाई भोलिका दिनमा राजनीति गर्नु पर्दैन ? सत्ता जोगाउन जे पनि गर्दिंदा जनताले उनका बारे के सोचिरहेका छन् भनेर विचार गर्नु पर्दैन ? यसबखत ओली सरकार माफियाको मतियार बनेको छ । बजेटमा व्यपार घाटा कम गर्ने वातावरण मास्ने नीति लिनुले पनि यो कुरा प्रस्ट पारेको छ । प्रकृति विनाश गरेर कसरी हुन्छ नाफा ? महामारीका बेला जनताको सामान्य उपचार गर्न पनि ओली सरकार पूर्ण रूपमा असफल भैसकेको छ । यो सरकारले जिम्मेवारी, नैतिकता सबै भुलिसकेको छ । यस्तै भइरहने हो भने जनताको जीवन झनै कठिन हुनेछ । रामकृष्ण बराल, जोरपाटी५, काठमाडौं"
मजदुरहरूलाई न राहत न काम,"कोही भोको पर्दैन, कोही भोकले मर्दैन भन्ने सरकारी वाणीलाई यतिबेला अभावग्रस्त मजदुर परिवारहरूको आँसुले गिज्याइरहेको छ । कोरोनाको दोस्रो लहर देखिएसँगै सुरु गरिएको निषेधाज्ञा महिना दिन नाघिसक्यो । दैनिक ज्यालादारी गरेर मुखमा माड लाउनेहरूलाई कामविहीन हुनुपर्दा जीवन धान्न मुस्किल परिरहेको छ । बस, टेम्पो चलाउनेदेखि ठेलागाडीमा तरकारी, फलफूलको व्यवसाय गरेर जीवन गुजार्नेहरू र अन्य क्षेत्रमा मजदुरी गरी जीविकोपार्जन धानिरहेकाहरूको बिचल्ली र पीडा असह्य छ । गत वर्ष लकडाउनको मारमा परेकाहरूलाई केही वडा कार्यालयमार्फत खानाको व्यवस्था गरिएको थियो, आम्दानीविहीनहरूलाई थोरै भए पनि राहत मिलेको थियो । यसपालि पनि यस्तो मानवीय कार्यलाई निरन्तरता दिएको भए, कसैले भोकै बस्नुपर्ने थिएन । सरकारी स्तरबाट निषेधाज्ञाभरि दुई छाक खानाको व्यवस्थापन गरिदिएको भए, सरकारी कथन जायज हुने थियो । भोको पेट बस्नुपर्दा आमाहरूले दूधे बच्चालाई प्रशस्त दूध पिलाउन नसकेको अवस्था छ, जसले कुपोषण निम्त्याएको छ र भविष्यका नक्षत्र समयअगावै अस्ताउने खतरा पनि । केही संघसंस्था र दयालु व्यक्तिहरूले राज्यले गर्नुपर्ने जिम्मेवारी वहन गरिरहेका छन् । यसमा राज्यको सहयोग हुनुपर्नेमा गैरजिम्मेवारी प्रदर्शन भैरहेको छ ! सेवाभावले खाना पकाउँदै र बाँड्दै गरेका स्थानमा गई प्रहरीहरूले खाना फालिदिने गरेका छन् । यो देख्दा आमनेपालीको मन कुँडिन्छ । टेलिभिजन, मोबाइल रिङटोनदेखि मिडियासम्ममा भनिएको हुन्छ मास्क लगाउने, बेलाबेलामा हात धुने र सामाजिक दूरी कायम गरेमा कोरोनाबाट बच्न सकिन्छ । यति जान्दाजान्दै पनि निषेधाज्ञा तन्काएर गरिब मजदुरहरूलाई सास्ती दिनु कति सान्दर्भिक छ ? उपत्यकाका प्रमुख जिल्ला अधिकारीहरूले दसैंसम्म निषेधाज्ञा जारी राख्नुपर्ने उद्घोष गरेर सरकारलाई गलत कार्यका लागि उक्साइरहेका छन्, जुन अति नै निन्दनीय छ । जनताको करबाट महिनैपिच्छे तलब थपकथपक खातामा पाउनेहरूले निषेधाज्ञाको मारमा चिच्याइरहेकाहरूको व्यथा बुझ्न सक्दैनन् भन्ने ज्वलन्त उदाहरण हो, यो । बजेट भाषणसँगै नयाँ आर्थिक वर्ष पनि सुरु भैसकेको छ । अब बैंकको ब्याजदेखि सरकारलाई कर धमाधम बुझाउनुपर्ने हुन्छ । बजार चलायमान नगरी कसरी सम्भव छ ? कि त, राज्यले बैंक, कर साथै घरभाडा छुट गराउन सक्नुपर्यो ? मेला, जुलुस, कन्सर्ट, स्कुलकलेज र सिनेमाहल आदि भीडभाडजन्य ठाउँलाई केही दिन थाती राख्दै निषेधाज्ञा सहज नबनाउने हो भने कोरानाले भन्दा खान नपाएर नागरिकहरू मर्ने अवस्था आउन सक्छ । रोशन भट्टराई, इनरुवा३, सुनसरी"
"मुखमा खोप, मनमा सत्ता","नेपालीजन यो बेला आशा र निराशाकै बीच खोप कुर्न बाध्य छन् । दोस्रो डोजको पर्खाइमा हप्ता गनिरहेका १४ जिल्लाका साढे १३ लाख नागरिकको निराशा अरू थपिएको छ । दोस्रो डोजको समयसीमा भिड्किँदा पनि सरकार खोप ल्याउन असफल भएपछि निराशा थपिनु स्वाभाविकै हो । चिकित्सकले भनेबमोजिम, तिनले ९ देखि १२ हप्ताभित्र अर्को डोज लगाइसक्नुपर्थ्यो । पहिलो डोजको पर्खाइमा बसेका केही लाख भाग्यमानी का लागि चाहिँ खुसीको खबर छ । चीन सरकारले अनुदानमा दिएको १० लाख खोप जेठ १८ मा भित्रिएसँगै ६०६४ वर्ष उमेर समूहका नागरिकलाई लगाउन थालिएको छ । जेठ २० मा अमेरिका सरकारले पनि खोप सहयोगको घोषणा गरेको छ । तर, यो परिमाण मरुभूमिमा तिर्खाएर छटपटिएको मानव हूलअघिल्तिर पानी भरिएको सानो गाग्री राखेजस्तै हो । खोपको तिर्खा मेटेर सुरक्षित रहने आशामा ठूलो जनसंख्या छ । डेढ वर्ष नाघिसक्यो, विश्व मानव समाज कोरोना महामारीमा परिरहेकै छ । प्रविधिको चरम विकासतिर बढिरहेको विश्व कोरोनाले निम्त्याएको संकटको पूर्ण निदान खोज्न असफल छ । स्वास्थ्य क्षेत्रमा ठूलठूला उपलब्धि हासिल गरेका देशहरूका नागरिकको जीवन पनि भगवान् भरोसे नै छ । जीवनमरणको त्रासदीपूर्ण यो घडीमा खोपले झिनो आशा जगाएको छ । खोपले भाइरसलाई पूर्ण परास्त गर्न नसके पनि ज्यानै जाने जोखिम टार्न सक्ने निर्क्योल विज्ञहरूले निकालेपछि मानव जीवन रक्षाको यो अस्थायी साधन को माग सबैतिर बढेको छ । सबैजसो देश आफ्ना नागरिकको जीवनरक्षालाई प्रमुख प्राथमिकतामा राखेर खोप जुटाउन लागिपरेका छन् । केपी ओली सरकारले पनि खोपलाई उच्च प्राथमिकतामा राखेको दाबी गरेको छ । यद्यपि यो उसको पहिलो प्राथमिकता हो कि होइन, शंका छ । ओली मुखमा रामराम, बगलीमा छुरा राख्ने प्रवृत्तिका नेता हुन् । सार्वजनिक खपतका लागि अनेक आश्वासन बाँडे पनि मुखमा खोप, मनमा सत्ता जप्ने उनको यही प्रवृत्ति पर्याप्त खोप भित्र्याउनमा बाधक बनेको छ । तर, ओली आफ्ना कमजोरी देख्दैनन् । ढाकछोप गर्ने अनेक तर्क खोजिबस्छन् । उनको दाबी छ खोप समयमै नआउनुको कारक उत्पादक देशहरूको असमान वितरण प्रणाली हो । उत्पादन हामीले गर्न सक्ने कुरा भएन । उत्पादक कम्पनीहरूले पर्याप्त उत्पादन गर्न सकेका छैनन् । त्यसमाथि वितरणमा असमानता छ, हालैको एक सम्बोधनमा उनले भने, साना र गरिब मुलुक खोप पाउनबाट वञ्चित छन् ।अवश्य पनि खोप राजनीतिको मारमा विकासशील राष्ट्रहरू परेका छन् । धनी र गरिबबीचको खाडल खोपले अझ गहिर्याइदिएको छ । खोपमा पहुँच भएका राष्ट्र र आश्रितहरूका भिन्नभिन्न वर्ग खडा भएका छन् । यद्यपि यो तर्कको आडमा ओली सरकारको अक्षमता छोपिँदैन । महामारीबाट नागरिकलाई जोगाउने दायित्व बोकेको सरकारले यसका लागि केकति इमानदार प्रयास गर्यो ? उसले गरेका औपचारिक पहलहरू सार्वजनिक खपतका लागि मात्रै थिए कि नागरिकप्रतिको संवेदनशीलताबाट निर्देशित थिए ? समीक्षा हुनुपर्छ । ओलीले जस्तै सोच राखेको भए के पाकिस्तानले खोप बनाउन सक्थ्यो ? चीनसँगको सहकार्यमा उसले खोप उत्पादन गरेर सकिन्छ भन्ने सन्देश दिएको छ । तर, हाम्रो सरकार कहाँ छ ? के गर्दै छ ? त्यो जगजाहेर छ । ओलीको मूल ध्याउन्न जे, जसरी, जस्ता सम्झौता गरेर भए पनि सत्ता टिकाउनमै केन्द्रित छ । खोपको ओठे प्रतिबद्धता जनाए पनि उनका लागि सत्ताबाहेक सब थोक भ्रम हुन् । सरकारले तेस्रो र चौथो लहरको जोखिमका सूचना प्रेषित गर्दै गर्दा खोपलगायत तयारीका प्रबन्धमा विश्वसनीय आधार खडा गर्न सकेको छैन । समयमै पर्याप्त खोप ल्याउन नसक्नुका केही कारण छन् । यो लेख त्यसैमा केन्द्रित रहनेछ । १ भारतनिर्भरता ः पर्याप्त खोप नआउनुको एउटा मुख्य कारण चीनसँग किन्न नखोज्नु र भारततिर बढी निर्भर हुनु हो । घटनाक्रमले यही पुष्टि गर्छ । २०७७ माघको पहिलो साता भारतले १० लाख कोभिसिल्ड खोप अनुदान दिएलगत्तै सरकारले भारतीय कम्पनी सेरमसँग अरू २० लाख डोज किन्यो । माघ १४ देखि खोप लगाउन थालियो । ओलीले तीन महिनामा सबै नेपालीलाई खोप लगाइसक्ने सगर्व घोषणा गरे । उनलाई लाग्यो, आवश्यक खोप दक्षिणले दिइहाल्छ । तर, भुक्तानी भएकै २० लाखमध्ये १० लाख डोज अझै आएको छैन । भारतमै माग बढी भएको, त्यहाँको अदालतको फैसला आदिका कारण पटकपटक ताकेता गर्दा पनि खोप आउन सकेन । यद्यपि सरकार अरू विकल्प खोज्नेतिर गम्भीर देखिएन । भारतीय प्रधानमन्त्री मोदीसँग अरू विषयमा टेलिफोन बातचित गरिरहने ओलीले खोपमा त्यस्तो तत्परता देखाएनन् । चीनबाट खोप ल्याउनमा त उनी उदासीन नै थिए । भारतले खोप अनुदान दिएको केही सातापछि चीनले पनि ८ लाख भेरोसेल सहयोग गर्यो । चीन थप सहयोगका लागि इच्छुक थियो । सरकारले चीनतिरबाट खोप किन्ने पहल थालिहाल्नुपर्थ्यो । तर, चिनियाँ खोप उत्पादक कम्पनी सिनोफार्मको ठेगाना नभेटिएको हास्यास्पद अभिव्यक्तिबाटै उसको पोजिसन देखियो । ठेगाना नभेटिएको बताउने सरकारले अब चीनले मूल्य नतोकेकाले किन्न ढिलाइ भएको दाबी गरेको छ । तर, चीन फास्ट ट्र्याक मा खोप सहयोग गर्न चाहन्छ भन्ने यो पछिल्लो उदाहरणले पुष्टि गर्छ । जेठ १२ मा राष्ट्रपति विद्या भण्डारीसँगको टेलिफोन वार्तापछि चिनियाँ समकक्षी सी चिनफिङले थप १० लाख खोप (भेरोसेल) अनुदानमा दिने घोषणा गरे । जेठ १८ मा अनुदानको दोस्रो खोप भित्रियो र जेठ २५ देखि त नागरिकले लगाउनै पाए । चीनले खोपमा सघाउन फेरि तयार भएको सन्देश दियो । सरकारले त्यो सन्देशको फेरि पनि बेवास्ता गरेको छ । एकातिर खोप आउने निश्चितता छैन, अर्कातिर आउने प्रशस्त सम्भावना भए पनि किन्ने तदारुकता देखाइँदैन, सत्ता राजनीतिको लाभहानि हेरिन्छ, निहित स्वार्थको पक्षधरताको बन्धक बनिन्छ । के यो आम नागरिकमाथिको अपराध होइन ? यो अवस्थामा मानवीय क्षति कम गरेर नागरिकको जीवनरक्षा जुनै सरकारको पहिलो कार्यसूची हो । जहाँबाट छिटो र भरपर्दो खोप उपलब्ध हुन सक्छ, त्यो ल्याउनेतिर उसका पाइला बढ्नुपर्छ । तर, सत्ता राजनीतिमा दक्षिणी टेको पाइरहेका ओलीले खोपमा पनि त्यतैतिर आश्रित भइरहन खोज्दाको परिणाम नागरिकले भोग्दै छन् । २ कमजोर ॅकोभिड कूटनीति ः खोपलाई लिएर चर्को आलोचना हुन थालेपछि सरकारले एकडेढ महिनायता विभिन्न औपचारिक पहल थालेको छ । ओलीले वैशाख २८ गते स्वास्थ्य सामग्रीलगायत खोपका लागि अन्तर्राष्ट्रिय समुदायलाई अपिल गरे । जेठ ६ मा नेपालस्थित बेलायती राजदूतलाई भेटेर सहयोग मागे । जेठ २२ मा बीबीसीको अन्तर्वार्तामा उनले बेलायत र भारतका प्रधानमन्त्रीलाई सहयोग गर्न आग्रह गरे । राष्ट्रपति विद्या भण्डारी स्वयं अग्रसर भइन् । चीनका राष्ट्रपतिसँग टेलिफोन वार्ता गरेर १० लाख खोप सहयोग ल्याउन सकेकी उनले भारत, अमेरिका, बेलायत सबैसँग हारगुहार गरिन् । कार्यकारी प्रमुखले गर्नुपर्ने काममा राष्ट्रपतिले अग्रसरता देखाएपछि खोप कूटनीति आलोचित भयो । सायद ओलीको हरेक अलोकतान्त्रिक कदममा साथ दिँदा धूमिल भएको छवि सुधार्ने अवसरका रूपमा यसलाई उनी उपयोग गर्न चाहन्थिन् । कारण जे भए पनि केही नहुनुभन्दा यी कदम सकारात्मक नै मानिए । हामीलाई औपचारिकता र प्रचारबाजी होइन, खोप चाहिएको हो । किनेर ल्याउनेभन्दा मागेर जोहो गर्ने र त्यसको प्रचारमा रमाउने प्रवृत्ति सरकारमा देखियो । राष्ट्रपति र प्रधानमन्त्रीका सल्लाहकारहरूको ट्वीट प्रकरण यसको एउटा उदाहरण हो । दुवै सल्लाहकारले विस्तृत नबुझी अमेरिकी खोप सहयोगबारे जुन ट्वीट गरे र पछि हटाए, त्यसबाट सरकार सूचना दिनभन्दा प्रचार गर्न हतारिएको देखिन्छ । २३ जनवरी २०२० मा वुहानमा लकडाउन हुँदै गर्दा औषधि विज्ञान अनुसन्धानका क्षेत्रमा भाइरसको खोपबारे विमर्श चलिसकेको थियो । खोपको विकास गर्न विकसित देश र ठूलठूला कम्पनी लागिसकेका थिए । त्यही वर्ष जुनतिर विभिन्न खोपको चरणचरणमा परीक्षण भइरहेका समाचारहरू आइरहेका थिए । कैयौं देशले त खोपको बुकिङ गर्न थालिसकेका थिए । यता हाम्रा प्रधानमन्त्रीचाहिँ बेसार र अम्बाका पातको टिप्स बाँड्नमै व्यस्त देखिए । महामारी फैलिएको डेढ वर्षपछि उनले स्विकारे, नेपालीको प्रतिरोधात्मक क्षमता बढी भएकाले यस रूपमा कोभिड बढ्छ भन्ने ठानेको थिइनँ । यो आत्मस्वीकृतिपछि पनि जुन गम्भीरतासाथ उच्चस्तरीय कूटनीतिक पहल थाल्नुपर्थ्यो, त्यो नगर्दा खोप हाम्रा लागि आकाशको फल भइदिएको छ । ३ मौकापरस्त प्रवृत्ति ः खोपलगायत स्वास्थ्य सामग्रीको चरम अभाव हुनुमा अर्को कारक बिचौलिया चलखेल हो । यो निष्कर्ष निवर्तमान स्वास्थ्यमन्त्री हृदयेश त्रिपाठीको हो । भुक्तानी भएको कोभिसिल्ड खोप समयमै नआउनुमा कमिसनको खेल लुकेको उनले बताएका थिए । तर, विपत्मा मानवताविरोधी हर्कत गर्नेहरूविरुद्ध सरकारले कुनै छानबिन या कारबाही गरेन । बरु, त्रिपाठी सरकारबाट बाहिरिए । प्रकोपको सुरुआती दिनमा पीपीईलगायतका स्वास्थ्य सामग्रीको चरम अभाव थियो । २०७६ चैत १२ मा स्वास्थ्य मन्त्रालयले स्वास्थ्य सामग्री खरिद गर्न विज्ञ समिति बनायो, जसले ओम्नी समूहको नाम सिफारिस गर्यो । खरिद ऐनमा व्यवस्था भएको मूल्यांकन समितिलाई बाइपास गरेर ओम्नीले सामग्री खरिद गरेपछि अनियमितताको पोल खुलेको थियो । महामारीका बहानामा कमिसनको खेल त्यहीँबाट सुरु भयो, जसको कानुनी निरूपण अझै भएको छैन । त्यसयता भेन्टिलेटर ल्याउँदा होस् वा पीसीआर परीक्षणकै सन्दर्भमा, ब्रह्मलुटै गरियो, तर कोही पनि न छानबिनको दायरामा आएका छन्, न त कुनै कारबाही नै भएको छ । ४ व्यवस्थापकीय अक्षमता ः आम मानिसको जनस्वास्थ्य प्रमुख मुद्दा भएका बेला ओलीले स्वास्थ्य मन्त्रालयको नेतृत्व तीन पटक फेरे । मन्त्रालयका नयाँ सारथि शेरबहादुर तामाङ भएका छन् । यसअघिका भानुभक्त ढकाल र त्रिपाठी दुवै यो संकटको नेतृत्व गर्न चुके । मन्त्रालयसीसीएमसी द्वन्द्वले व्यवस्थापकीय अक्षमता देखियो । मन्त्रालय सीसीएमसीले अधिकार मिचेको ठान्ने, सीसीएमसी मन्त्रालयको नेतृत्व अक्षम देख्नेÙ सीसीएमसी पीसीआरमा जोड दिने, मन्त्रालय आरटीडीमाÙ मन्त्रालय सेना हावी भएको गुनासो गर्ने आदि यस्ता अनेक द्वन्द्व र व्यवस्थापकीय कमजोरीको असर कोभिड नियन्त्रणका सबै खाले प्रबन्धमा परेको छ । यो बेला खोपको प्रबन्ध मुख्य कार्यसूची हो । विभिन्न सहयोगबाट ४० लाख डोज खोप हामीले प्राप्त गरेका छौं । सवा २ करोड जनसंख्यालाई लगाउन ४ करोडभन्दा बढी डोज खोप चाहिन्छ । अर्थात्, प्राप्त भएको दस गुणा खोपको अझै आवश्यकता छ । यो अवस्थामा सत्ताको खेल होइन, खोफको बन्दोबस्ती र न्यायोचित वितरण सरकारको मुख्य दायित्व बनोस् ।"
हरि रोकाको आक्षेपप्रति मेरो प्रतिवाद,"आफ्नो प्रतिरक्षा आफैंउदेकलाग्दो कुरा, तर नेपाली समाजमा कुनै आरोपसामु आफ्नो प्रतिरक्षा आफैं गर्नुलाई कमजोरी मानिन्छ । धेरैको सल्लाह रह्यो यस्तो वस्तु नचलाऊ भन्ने, बिर्सिदिनु नै बेस । यसमा मेरो प्रतिक्रिया रह्यो ः यो कुनै चानचुने पत्रिका या अनलाइनमा छापिएको लेख होइन, यो त दशकौंको प्रकाशनद्वारा विश्वसनीयता कमाएको कान्तिपुरमा छापिएको सामग्री हो । हजारौंको मनमस्तिष्कमा हरि रोकाले लेखेको कुरा दर्ज हुन जान्छ र कतिको मनमा मेरोबारे अनाहकमा घृणा जाग्छ । मेरो चरित्रबारे प्रश्न उब्जनेछ । यस्तो आरोप अभिलेखीकरण हुँदा दशकौंपछि अनुसन्धानकर्ताले कस्तो सामग्री फेला पार्नेछन् भन्नेमा म सचेत छु । यस्तो दीर्घकालीन अन्याय मलाई सह्य हुन्थ्यो भने यो प्रतिवाद लेख्दिन थिएँ । आफ्नो प्रतिरक्षा नगर्ने चलन नेपालमा बस्न गएको मुख्य कारण हाम्रो समाजमा नमेटिएको गहिरो सामन्ती चरित्र नै हो । यहाँ गलत कुरा खण्डन गर्दा पनि आफूले आफैंलाई गिराएको ठानिन्छ । मानौं त्यो मानिस प्रभावशाली हुनै सक्दैन, जसले आरोप खण्डन गर्दै हिँड्न आवश्यक ठान्छ । म आफूलाई एक पत्रकार, कलमजीवी नागरिक ठान्छु, जसको मानवअधिकार, सार्वजनिक यातायात, सम्पदा संरक्षणजस्ता विषयमा पनि अलिकति चासो छ । त्यसैले रोकाको लेख पढेपछि म खण्डन, प्रतिवाद र प्रतिरक्षामा उत्रिएको छु ।राजनीतिकर्मीदेखि नागरिक अगुवा, व्यवसायी, बुद्धिजीवी सबैलाई अहिले मिडिया र सोसल मिडियाले बिलखबन्दमा पारेको छ । बोलिहाले, आफ्नो प्रतिरक्षा गर्न खोजे त्यसको पाँच गुणा बढी प्रतिक्रियाको सुनामी आउने डर छ । यस्तो अवस्थाले सामाजिक डिस्कोर्स र अन्तरसम्बन्ध मात्र होइन, राजनीति र पत्रकारितालाई समेत असर पारेको छ र जत्तिकै प्रविधि थपिए पनि खुलाभन्दा बन्द समाजतर्फ उन्मुख छौं हामी । त्यसैले पनि प्रभावशाली मिडिया गृहहरू थप संवेदनशील र सचेत हुन जरुरी छ । यस्तै वातावरणमाझ पिल्सिएर मौन रहनुभन्दा प्रतिवादको बाटो रोजेको हुँ मैले । हरि रोकाले जुन अखबारको विचार पृष्ठमा लेख छापे, त्यहीँ प्रतिवाद गर्ने स्वाभाविक तरिका मेरो रोजाइ भयो । र, यस क्रममा पत्रकारिताको सिद्धान्त, लेखकको जिम्मेवारी, नेपालभारत सम्बन्ध, नेपालको भूराजनीतिक स्वाभिमान र सम्पादकीय जिम्मेवारी विभिन्न विषयमा केही भन्ने मौका जुराएँ पनि । रोकाको लेखले नेपाललाई मात्र भारतको इसारामा चल्ने देश हो भन्ने मिथ्या साबित गर्न खोजेको छ । राज्य र सरकार छुट्याउन नसक्ने धेरै विश्लेषक र बौद्धिकहरूको कमजोरी रोकामा पनि देखियो । काठमाडौंका विश्लेषकले आफूलाई मन नपरेको नेता वा सरकारमाथि अन्धाधुन्द प्रहार गर्दा पूरै राज्यराष्ट्रको स्वाभिमानमा हिर्काएको अक्सर हेक्का राख्दैनन् ।नेपालको उतारचढावमा मुख्यतः नेपालभित्रकै राजनीतिक खिचातानीको भूमिका रहने गर्छ । तर यहाँ सबै चीज भारतपरस्त भैकन अगाडि बढ्छ भन्ने न्यारेटिभ रोकाले निर्माण गर्न चाहेको देखियो । एकातर्फ भारतको गुप्तचर र कूटनीतिक दबाबबाट नेपाल छुटकारा पाउन खोज्दै छ भने अर्कोतर्फ हाम्रै तथाकथित बौद्धिकले भारतपरस्त छौं भनी ठोकुवा गर्दै काल्पनिक प्रमाण पेस गर्छन् । नेपाल भारतको इसारामा चल्छ भन्ने न्यारेटिभ निर्माण रोका केका लागि गर्दै छन्, या यो उनको विश्लेषणात्मक कमजोरीको उपज मात्र हो ? कुनै अखबारको विश्वसनीयता सुरुआतदेखि वर्तमानसम्मका सम्पादक, संवाददाता, लेखक, स्तम्भकार र अन्यको लगानी र पसिनाको उपज भएकाले हरेक मिडिया गृहले आफ्नो विरासतबारे ख्याल राख्न जरुरी हुन्छ । मेरो आग्रह छ मलाई घात गर्ने रोकाको लेखबारे कान्तिपुरले आफ्नो त्रुटि स्विकारोस्, आफ्नो छापा र अनलाइनमा मेरो यो लेख सार्वजनिक गरिदिओस् । यसो गर्दैमा एक नागरिकमा परेको चोट त मेटिँदैन होला, तर अलिकति मल्हम भने अवश्य लाग्छ । (हाम्रो दृष्टिकोण पृष्ठमा लेख्ने लेखक एवम् स्तम्भकारहरू आआफ्ना विचार राख्न र तथ्यपूर्ण विश्लेषण गर्न स्वतन्त्र छन् । त्यसप्रति कान्तिपुर सम्पादक मण्डलको सहमति वा विमति नरहन सक्छ । हामी सार्वजनिक सरोकारका विषयवस्तु र सार्वजनिक व्यक्तित्वहरूको भूमिकामा केन्द्रित रहेर गरिने स्वस्थ बहसलाई सदैव स्वागत गर्छौं । रोका र दीक्षितका लेखले यही मान्यताअनुरूप स्थान पाएका हुन् । प्रधान सम्पादक)"
सगरमाथा चुचुरोमा विभाजक रेखा !,"निचोडकेही अध्येताले चीनले चुचुरोलाई आधाआधा पारी रेखा खिच्ने मनसायले अहिले विभाजक रेखाको परिकल्पना गरेकाले सञ्चारमाध्यममा आएको हुनुपर्छ भन्ने गरेका छन् । राजनीतिक हिसाबले चीनले नेपाललाई फकाएर शिखर आधा भाग लगाउन खोज्यो भन्ने शंका नेपालको सीमित राजनीतिक वृत्तमा परेको यदाकदा सुनिएको छ । तर यो सम्भावना छैन । चाउ एनलाईको भनाइ अहिलेसम्म अडिग छ । सगरमाथाका सम्बन्धमा दुवै देशले मिलेर काम गर्छन् भनी सगरमाथाको नयाँ उचाइ ८८४८८६ मिटर संयुक्त रूपले २०७७ मंसिर २३ मा भएको घोषणाबाटै स्पष्ट हुन्छ ।चीनले अहिले लाइन अफ सेपरेसन खिच्ने नै भए पनि छुराको धारजस्तो पानीढलो सीमाको नेपालतिर पर्ने २ मिटर लाम्चो चुचुराको आधा भागमा खिच्नुपर्ने हुन्छ । यसअनुसारको सीमारेखा मान्ने हो भने सगरमाथा चुचुरो आधाआधा भन्ने भान पर्न सक्छ । त्यसैले यो लाइन खिच्ने आवश्यकतै पर्दैन । चुचुरोको ठीक उत्तर प्राकृतिक पानीढलो सीमारेखा कायम छँदै छ । दोस्रो कुरा, विभाजक रेखा खिचेर चीन र नेपालतर्फबाट सफल आरोहण गर्नेहरूलाई एकआपसमा मिसिन नदिने मनसाय चीनको देखिन्छ । यथार्थतः आरोहीहरू त्यहाँ लामो समय संसर्गमा आउँदैनन् । सफल आरोहण गरेपछि फोटोभिडियो खिचेर फर्कनै हतार हुन्छ । तेस्रो, आरोहीहरू स्वयम् अक्सिजन मास्कमा हुनाले र बाक्लो पोसाकले पीपीईको काम गर्ने भएकाले कोरोना भाइरस सार्ने गुन्जायस नै रहँदैन । चौथो, कोरोना भाइरस संक्रमित आरोहीलाई चुचुरो पुग्न स्वास्थ्यले नै दिँदैन । पाँचौं, शिखरमा एक पटकमा छसात जनाभन्दा बढी आरोही उभिने ठाँवै छैन । धेरै संख्यामा एकै पटक शिखरमा पुगेका आरोहीहरू छसात जनाको खेपमा आलोपालो गरी फोटो खिच्नुपर्ने हुन्छ । त्यसैले कोरोना भाइरस संक्रमणको अत्तो थापेर चुचुरोमा विभाजक रेखा सृजना गर्न प्राविधिक दृष्टिले आवश्यक पर्दैन । अहिले आएर चीनले आरोहण रद्द गरे पनि एकतर्फी तरिकाले रेखा खिचिए यसले नेपाल र चीनको सम्बन्धमा नकारात्मक असर पार्न सक्छ ।"
केमिकल नहुँदा रोकियो रगत परीक्षण,"(काठमाडौं)  पाटन अस्पतालमा केमिकल नहुँदा एबीजी रगत जाँच दुई सातायता बन्द छ । बिरामीका आफन्तहरू चर्को मूल्य तिरेर निजीमा धाउन बाध्य छन् । एबीजी जाँच विशेष गरी आईसीयूमा उपचार गर्नुपर्ने बिरामीको गरिन्छ । बिरामीको रगतको नमुना लिएर त्यसमा अक्सिजन, कार्बनडाइअक्साइड, सोडियम, पोटासियमलगायतको मात्रा जाँच गरिन्छ ।ललितपुरकी रत्नदेवी महर्जन एक्कासि पेट दुखेपछि पाटन अस्पताल भर्ना भइन् । उनको अवस्था असामान्य बन्दै गएपछि आईसीयूमा सारियो । चिकित्सकले तत्काल सीबीसी, आरएफटी, एलएफटी र एबीजी जाँच गर्न भने । आफन्तले सबै जाँच गराउन २ हजार ५ सय २८ रुपैयाँ तिरे । तर, अस्पतालको ल्याबमा जाँदा एबीजी अन्त गराउन भनियो । पुल्चोकको अल्कामा पुगेर जाँच गराउँदा १ हजार ८ सय ५० रुपैयाँ तिर्नुपर्यो । पाटनमा भए त्यसको १ हजार १ सय रुपैयाँ तिरे पुग्थ्यो ।दोलखाबाट आएर आईसीयूमा उपचार गराइरहेका सुवास केसीका आफन्तले पनि सुमेरु अस्पतालमा एबीजी जाँच गराए । केमिकल अभाव त निजीमा पनि हुनुपर्ने हो सुवासका दाइ सुनीलले दुःख व्यक्त गरे । उनीहरू जस्तै एबीजी रगत जाँच गर्न केमिकल नहुँदा निजीमा धाउने थुप्रै छन् । अस्पताल प्रशासनले भने निषेधाज्ञाका कारणले केमिकल बजारमा अभाव भएको दाबी गरेको छ । एबीजी चेक गर्न केमिकल बेलायत, अमेरिकालगायत मुलुकबाट झिकाउनुपर्छ । अन्तर्राष्ट्रिय उडान बन्द भएका कारणले ल्याउन नसकेको हो, पाटन अस्पतालका निर्देशक डा रवि शाक्यले भने ।अस्पतालमा खोकीको औषधिको उत्पादन पनि सातायता ठप्प छ । अस्पतालबाट उत्पादन गरिने यो औषधि प्राइभेट फार्मेसीको भन्दा आधा सस्तो छ । भरपर्दो मानेर अस्पतालमै पुगेर खरिद गर्ने बिरामी धमाधम फर्किरहेका छन् । नुवाकोटका रामकुमार ढुंगानाको पिसाब थैलीको क्यान्सरका कारण अप्रेसन भयो । चार वर्षयता उनी कृत्रिम पिसाब थैलीलगायत औषधि अस्पतालबाट लिँदै आएका छन् । रामकुमारका छोरा नवराजले पिसाब थैली सात पिस मागेकामा दुई वटा मात्र पाए । पेटमा झुन्ड्याउने यो ब्याग अस्पतालबाहिर फार्मेसीमा पाइँदैन । कुनै डेढदुई महिना पनि टिक्दैनन् । अभाव भएको भन्दै मागेजति दिएनन्, उनले भने ।शान्त भवनका रूपमा परिचित पाटन अस्पताल स्थापनाको ६९ वर्ष बित्यो । युनाइटेड मिसनले सरकारलाई हस्तान्तरण गरेकै १५ वर्ष बित्यो । पाटन स्वास्थ्य विज्ञान प्रतिष्ठानका रूपमा चलेको १३ वर्ष बित्यो । मुलुकको केन्द्रीय अस्पताल भए पनि अझै यहाँ जनरलबाहेक विशिष्ट उपचारको सुविधा छैन । सस्तो र सुलभ भएकाले मुलुकभरबाट सर्वसाधारण उपचार गर्न पाटन आइपुग्नेको घुइँचो लाग्ने गर्छ । तर, यहाँ नसा, न्युरो, रक्तनली, क्यान्सरजस्ता रोगसम्बन्धी विशषेज्ञ छैनन् । प्लास्टिक र बर्न सर्जरी हुँदैन । यी रोग लागेका बिरामी महँगो शुल्क तिरेर निजीमा उपचार गराउन बाध्य छन् ।सबै स्रोतसाधनले सम्पन्न मानिएको अस्पतालमा मुटु रोग विशेष सेवा छैन । आँखासम्बन्धी हेर्ने विभाग छ तर अप्रेसनको व्यवस्था छैन । ६० बेडको अप्रेसन वार्ड पनि अपुग छ । यहाँ नाक, कान, घाँटी र पेटको उपचार भने राम्रो मानिन्छ । नसाको उपचारका लागि युनिट खडा गरी १० देखि १५ करोड लगानीमा अप्रेसन थिएटर खोल्न सकिन्छ । यसका लागि ठाउँ पनि पुग्छ । लगानी उठ्न एक वर्ष पनि लाग्दैन । बिरामीलाई फर्काउनुपर्दा अस्पताललाई उल्टो घाटा भइरहेको छ, एक चिकित्सकले भने, अन्य रोगका विभागहरू पनि ८ देखि १० करोड लगानीमा सुरु गर्न सकिन्छ । तर, यसप्रति कसैको ध्यान जान सकेको छैन ।"
निषेधाज्ञामा एकीकृत बस्ती धमाधम,"(हेटौंडा)  निषेधाज्ञाको समयमा पनि मकवानपुरका दुई स्थानमा निर्माणाधीन एकीकृत बस्तीको काम रोकिएको छैन । स्वास्थ्य सावधानी अपनाउँदै एकीकृत बस्तीका भवनहरू निर्माण गरिरहेका छन् । रुघाखोकी लागेका, ज्वरो आएका अर्थात् कोरोनाको जस्तो लक्षण देखिएकाहरू बस्तीका भवन निर्माणमा आउँदैनन् ।कोरोना निको भएर २ जना बस्तीको भवन निर्माणमा जुटिरहेका छन् । कोरोना नियन्त्रण गर्न स्थानीय प्रशासनले निषेधाज्ञा जारी गरे पनि एकीकृत बस्तीको निर्माणको कार्य नरोकिएको भूकम्प पुनर्निर्माण प्राधिकरण जिल्ला आयोजना कार्यान्वयन इकाइ (भवन) मकवानपुरका इन्जिनियर रवीन पाठकले बताए । तोकिएको समयमा नै एकीकृत बस्तीका भवनहरू तयार हुनेछ, उनले भने । मकवानपुरको कैलाश गाउँपालिका र मनहरी गाउँपालिकामा एकीकृत बस्ती निर्माण भइरहेको छ । कैलाश गाउँपालिका१० बलमटारमा १० घर एकीकृत बस्ती निर्माण भइरहेको हो । भूकम्प पुनर्निर्माण प्राधिकरण जिल्ला आयोजना कार्यान्वयन इकाइ (भवन) मकवानपुरले कैलाश गाउँपालिका१० म्यानसेदुङको १० घरपरिवारलाई स्थानान्तरण गरेर राख्नका लागि बलमटारमा एकीकृत बस्ती निर्माण गरेको इन्जिनियर रवीन पाठकले बताए ।म्यानसेदुङका बस्तीमा दुवैतिर पहिरोको जोखिम र वर्षायाममा खोला तरेर बस्तीमा जान पनि समस्या भएकाले उक्त बस्तीका १० घरलाई बलमटारमा स्थानान्तरण गर्न लागेको गाउँपालिकाका अध्यक्ष टंकबहादुर मोक्तानले बताए । स्थानान्तरण हुने अधिकांश परिवार चेपाङ समुदायका छन् । यसैगरी मनहरी गाउँपालिका६ जोगीतालमा पनि एकीकृत बस्तीको निर्माण कार्य भइरहेको छ । उक्त स्थानमा पनि १० वटा घर निर्माणाधीन अवस्थामा छन् । भूकम्पले गर्दा बस्न जोखिम क्षेत्रका राक्सिराङ गाउँपालिकाका १० घरलाई उक्त स्थानमा स्थानान्तरण गर्न लागेको हो ।कैलाश र मनहरी गाउँपालिकामा निर्माणाधीन एकीकृत बस्तीको काम पनि अन्तिम चरणमा पुगेको इन्जिनियर पाठकले बताए । असार मसान्तसम्म एकीकृत बस्तीका सबै काम सम्पन्न भएर लाभग्राहीहरूलाई घर हस्तान्तरण गर्ने लक्ष्य लिएका छौं उनले भने । एकीकृत बस्तीका लागि सरकारले जग्गा खरिद गर्न प्रतिघरलाई २ लाख र घर निर्माण गर्न ३ लाख रुपैयाँ उपलब्ध गराएको छ । कैलाशको र मनहरीको एकीकृत बस्तीको पूर्वाधार विकासका लागि ४०४० लाख रुपैयाँ भूकम्प पुनर्निर्माण प्राधिकरण जिल्ला आयोजना कार्यान्वयन इकाइ (भवन) मकवानपुरले उपलब्ध गराएको इन्जिनियर रवीन पाठकले बताए । उक्त रकमबाट बस्तीमा खानेपानी, बिजुली, पर्खाल, बगैंचा, सामुदायिक भवन र हरित क्षेत्र बनाइने जनाएको छ । २०७२ मा गएको भूकम्पले पीडित र बसोबासका लागि जमिन असुरक्षित भएसँगै उनीहरूलाई सुरक्षित बस्ती स्थानान्तरण गर्न लागिएको हो । एकीकृत बस्ती निर्माणमा बस्नेहरू भने अहिले भाडाको घरमा र केही पुरानै जोखिमयुक्त घरमा बसोबास गर्दै आएका छन् ।"
भूकम्पपीडितले रुचाएनन् 'नमुना बस्ती,"(चितवन)  भूकम्पपीडितका लागि बनाएको नमुना बस्ती मा घर तयार छन् तर कोही बसेका छैनन् । चितवनको उत्तरी पहाडी बस्ती राप्ती नगरपालिका१३ को चेपाङ गाउँ लोथरको यासिकाईमा २०७२ को भूकम्पले बस्नै नमिल्ने गरेर जमिन चिरा पारेको थियो । त्यहाँ रहेका १३ घरपरिवारलाई सुरक्षित ठाउँमा राख्न राप्ती१३ कै कालीटारमा जमिन किनेर घर बनाइए पनि यासिकाईका बासिन्दा ती घरमा भेटिँदैनन् ।टाढाबाट हेर्दा विद्यालय भवनजस्तो देखिने नमुना बस्ती नजिक गएर हेर्दा अधुरै देखिन्छन् । जस्ताको छानो राखिएको छ तर झ्यालढोका ह्वाङ्गै छन् । घर अगाडि बालुवा र काठ असरल्ल छन् । कुनै घरभित्र एक मान्छे बराबरको गहिरो खाल्डो छ । घरहरू बने तर केही काम अधुरै छ । मान्छेहरू आएर बसे त हुने हो । तर खोइ किन हो आएका छैनन् आडैमा घर भएका शिवलाल चेपाङले भने । यासिकाईका सबै १३ घर भूकम्पले भत्काएको थियो । एक जनाको ज्यान नै गएको थियो । राष्ट्रिय पुनर्निर्माण प्राधिकरणका प्राविधिकहरूले त्यो ठाउँलाई जोखिममा परेको बस्ती निर्क्योल गरेका थिए । त्यस्तो ठाउँमा घर बनाएर बस्न मिल्दैन । उनीहरूलाई राख्न सुरक्षित ठाउँ खोजी हुँदा कालीटारमा जग्गा फेला परेको थियो । एउटा घरका लागि १० धुरका दरले जग्गा उपलब्ध गराइएको छ । दुई लाख रुपैयाँका दरले जग्गा खरिद भएको हो ।यसका लागि २६ लाख रुपैयाँ राष्ट्रिय पुनर्निर्माण प्राधिकरणले उपलब्ध गराएको हो । तीन वर्षअघि २०७५ वैशाख १३ गते जग्गाको लालपुर्जा वितरण गरिएको थियो । त्यो बेला बोल्दै राष्ट्रिय पुनर्निर्माण प्राधिकरण जिल्ला आयोजना कार्यान्वयन इकाइ चितवन कार्यालयका तत्कालीन शाखा प्रमुख राजेन्द्र कार्कीले पाँच महिनाभित्र त्यो जग्गामा घरहरू बनेर मान्छे बस्न सुरु हुने बताएका थिए । तर घरहरू बन्नै समय लाग्यो । घरहरू बनेको एक साल भयो । तर उहाँहरूको माग पाली बनाइदिन पर्यो, प्लास्टर गर्दिन पर्यो भन्ने छ । राप्ती नगरपालिका१३ का वडाध्यक्ष सूर्यबहादर चेपाङले भने ।यासिकाई लोथरको लेकमा भएको बस्ती हो । त्यहाँबाट झन्डै तीन घण्टा पैदल दूरीमा रहेको खोला आडको कालीटारमा उनीहरूलाई राख्न जग्गा किनेर घर बनाइएको हो । खेती गर्न मिल्ने ठाउँ छैन । पुरानो ठाउँमा खेती गरे आउजाउमै दिन कट्छ । त्यसैले त्यहाँका मान्छे तल झर्न इच्छुक नभएका हुन् कि भन्ने वडाध्यक्ष सूर्यबहादुर चेपाङलाई लागेको छ । घर बनाउन राष्ट्रिय पुनर्निर्माण प्राधिकरणले तीन लाख रुपैयाँ उपलब्ध गराएको थियो । जग्गा किनेपछि त्यो जग्गामा सम्बन्धित लाभग्राहीले नै घर बनाउनुपर्ने हुन्छ । यसका लागि प्राधिकरणले अरूलाई जसरी तीन लाख रुपैयाँ उपलब्ध गराउँछ राष्ट्रिय पुनर्निर्माण प्राधिकरणको जिल्ला आयोजना कार्यान्वयन इकाइ चितवन शाखाका इन्जिनियर सुजन नेपालले भने । प्राधिकरणले काम सुरु गर्न ५० हजार रुपैयाँ दिन्छ । त्यसपछि १ लाख ५० हजार रुपैयाँ र काम सम्पन्न भएपछि अन्तिममा एक लाख रुपैयाँ भुक्तानी दिन्छ ।"
महामारीमा स्वरोजगार,"(काठमाडौं)  चाबहिल चोकस्थित एउटा फ्ल्याटमा जापानिज भाषाको कन्सल्टेन्सी छ । भाषा सिक्ने र जापान जाने रहर बोकेका युवायुवतीले सधैंजसो खचाखच भरिएका हुन्थ्यो । व्यवस्थापक दर्शन लिम्बू कार्यालयको सम्पूर्ण व्यवस्थापनमा दिनरात खटिन्थे । छिमेकी देश चीनमा कोरोना महामारी फैलिसकेको थियो । यसको प्रभाव कन्सल्टेन्सीमा सेवाग्राही दिनानुदिन घट्दै थिए । नेपालमा संक्रमण देखिन थालेपछि सरकारले चैत्र ११ देखि देशव्यापी लकडाउन घोषणा गर्यो । लिम्बू कार्यरत कन्सल्टेन्सी पनि बन्द भयो । कोरोनाले रोजगारी मात्रै खोसिएन, गुजारा चलाउनै हम्मे पर्न थाल्यो । सबै व्यवसाय ठप्प भएका बेला खेतीपाती, कृषि व्यवसाय नियमित चलिरहेको देखे । केही गरौं भन्ने ऊर्जा र जोस भएका २५ वर्षीय दर्शनले बुढानीलकण्ठको चुनिखेलमा जग्गा भाडामा लिएर कुखुरा र माछापालन विस्तार गरे । ६ रोपनी जग्गा भाडामा लिएका छन् । प्रतिरोपनी वार्षिक भाडा ४० हजार छ । उनले लकडाउन हुनु केही समयअघि मात्रै खोलेको दर्शन मल्टी एग्रो फार्मलाई व्यावसायिक बनाउन महामारी अवसर बनिदियो । फार्ममा लोकल, ब्रोइलर, कालो कुखुरा, हाँस, बट्टाई, टर्की र माछापालन गरेका छन् । पाँच लाखबाट सुरुवात गरेको फार्म एक वर्षमा २० लाख बराबरको भइसक्यो । एक हजार कुखुरा र एक हजार माछा कहिल्यै टुट्दैनन् । निषेधाज्ञाले गर्दा अधिकांश मानिस घरैमा उकुसमुकुस भएर बसेका छन् । उनलाई एकैछिन फुर्सद छैन । बिहान उठेर कुखुरा र माछालाई दानापानी खुवाउँछन् । दिउँसो खाना खाएर एकछिन आराम गर्छन् । आफूलाई खानका लागि करेसाबारीमा रोपेका तरकारी बाली स्याहार्छन् । कुखुरा र माछालाई फेरि दानापानी खुवाउँछन् । दिन बितेको पत्तै पाउँदैनन् । यतिबेला उनलाई लाग्छ, दिनभरको थकानले लखतरान परेको ज्यानलाई राति निन्द्राले साथ दिँदाजति सन्तुष्टि अरू केही छैन ।दोस्रो लहरको कोरोना महामारी फैलिनुअघि एयरपोर्टनेर आफ्नै मासुपसल दर्शन मिटमार्ट खोलेका थिए । वैशाख १६ देखि जारी निषेधाज्ञाले मासुपसल खोल्न नपाए पनि व्यवसाय रोकिएको छैन । होम डेलिभरी गरेर फार्म चलिरहेको छ । बन्दाबन्दी नभइदिएको भए राम्रै फाइदा भइसक्थ्यो, तैपनि घाटा छैन, उनले भने, स्वरोजगार हुन सकिएको छ, गर्दा नहुने भन्ने केही रहेनछ, बन्दाबन्दी भनेर थन्को लाग्नुपरेको छैन । उनले अरू तीन युवालाई पनि रोजगारी दिलाएका छन् । पूर्वी पहाडी जिल्ला ताप्लेजुङको मिक्वाखोला गाउँपालिका वडा नं ३, लिवाङका उनी पढाइ र रोजगारी खोज्दै आठ वर्षअघि काठमाडौं छिरेका थिए । कन्सल्टेन्सीमा काम गर्दागर्दै युरोप जाने सोच पनि बनाएका थिए । महामारीले स्वदेशमै कृषि व्यवसायमा लगानी र उत्पादनलाई वृद्धि गर्ने सोच बदलिदियो । गाउँमा पनि खेतीपातीमै निर्भर छौं, त्यो सीप अहिले व्यावसायिक बनाउन पाउँदा देशभित्रै सम्भावना र आशा पलाएको छ, मंगलबार बिहान फार्ममा कुखुरालाई दाना खुवाउँदै भेटिएका उनले खुसी साटे । उनको लोभलाग्दो व्यवसाय साथीभाइका लागि उदाहरणीय बनेको छ । गाउँमा छिमेकी दुई युवाहरू साथीहरू गणेश लिम्बू र दावा शेर्पाले दर्शनको कामबाट प्रेरित भएर कुखुरा पालन र तरकारी खेती थालेका छन् । लकडाउनले हामी नि बेरोजगार भएर बसेका थियौं, साथीको फार्ममा घुम्नडुल्न आउँदाआउँदै रल्लिएर हिँड्नुभन्दा भनेर यतै लागौं भनेर थाल्यौं, दुवैले एकैस्वरमा भने । उनीहरूले गत सालको लकडाउन सुरु भएको केही महिनापछि फार्म सुरु गरेका हुन् । विदेश जान भनेर काठमाडौं छिरेका दावा पेन्टिङको काम गर्थे । अहिले तीन रोपनी जग्गामा कुखुरा फार्म छ । दावा होटल व्यवसाय गर्थे । लकडाउनले होटल सुकेपछि पाँच रोपनी जग्गामा कुखुरा पालन र टमाटर खेती हालेका छन् । यता नलागेको भए कि गाउँ फर्केर बेरोजगारी भएर बस्नुपर्थ्यो कि त काठमाडौंमा भोकै होइने रहेछ, दावाले भने, कोरोनाको लहरलहर आए पनि कृषिलाई उतिसारो असर नपार्दो रहेछ, बेरोजगार भएर बस्नुपर्ला भन्ने डर छैन ।"
महालक्ष्मीको निःशुल्क खाना,"ललितपुर (कास) महालक्ष्मी उद्योग वाणिज्य संघले महालक्ष्मी नगरपालिकासँगको समन्वयमा नगरका कोभिड१९ संक्रमित, बिरामी कुरुवा र उपचारमा खटिएका चिकित्सक, नर्सलगायत स्वास्थ्यकर्मीलाई सातायता निःशुल्क खानाको व्यवस्था गर्दै आएको छ । संघले नगरपालिकासँग सम्झौता गरी सञ्चालनमा ल्याएको सानोगाउँस्थित हेरचाह र उपचार कोभिड अस्पतालमा बिहानबेलुका खानाको व्यवस्था गरेको हो । संघका अध्यक्ष सञ्जयनारायण श्रेष्ठले विपत्का बेला सेवा नै धर्म भावले काम थालेको बताए ।"
स्विसको सहयोगमा सिँचाइ,सिन्धुली (कास) स्विस सरकारको आर्थिक सहयोगमा दुधौली नगरपालिका११ मा ९ वर्ष लगाएर सिँचाइ कुलो निर्माण भएको छ । पत्रिंगा सिँचाइ आयोजना निर्माण भएपछि ८५ बिघा जमिनमा सिँचाइ सुविधा पुगेको उपभोक्ताहरूले जनाएका छन् । स्विस सरकारको ११ करोड रुपैयाँ सहयोग गरेको हो । सिँचाइ डिभिजन कार्यालयले २०६९ सालदेखि आयोजनाको निर्माण सुरु गरेको थियो । वडाध्यक्ष कुमार लामाले अब ४ सय ४५ किसानका खेतमा बाह्रै महिना सिँचाइ सुविधा पुग्ने बताए । सिँचाइ निर्माण उपभोक्ता समितिका अध्यक्ष यज्ञबहादुर कार्कीका अनुसार कुलो निर्माणपछि किसानले कमलानदीको पानी ल्याएर खेतमा सिँचाइ गर्ने सुविधा पाएका छन् ।
विदेशी लगानी भित्र्याउन राष्ट्र बैंकको स्वीकृति नचाहिने,विनियमावलीका मुख्य बुँदा विदेशी मुद्रा बैंकिङ प्रणालीबाट भित्र्याउनुपर्नेचुक्ता पुँजीको ३५ सम्म लगानी लेखांकनमा समावेश गर्न पाइनेलेखांकन भएको रकम लगानी फिर्ता हुने क्रममा लैजान सकिनेअमेरिकी डलर १० लाखसम्मको लगानीमा लेखापरीक्षण प्रतिवेदन नचाहिने लेखांकन गर्न ६ महिनाभित्र निवेदन दिनुपर्ने
एफडीआई बढ्छ,"काठमाडौं (कास) नेपाल राष्ट्र बैंकले जारी गरेको विदेशी लगानी तथा विदेशी ऋण व्यवस्थापन विनियमावलीले मुलुकमा विदेशी लगानी भित्र्याउन सहज हुने नेपाल उद्योग परिसंघले बताएको छ । विदेशी लगानी ल्याउँदा राष्ट्र बैंकको स्वीकृति नचाहिने व्यवस्थाले विदेशी लगानीमा वृद्धि हुने परिसंघले जारी गरेको विज्ञप्तिमा उल्लेख छ । विनियमावलीमा विदेशी लगानी हुने कम्पनी तथा उद्योगमा कम्पनी तथा उद्योगको दर्तालगायत सम्भाव्यता अध्ययन खर्च र पूर्वसञ्चालन खर्चबापतको विदेशी मुद्रा इच्छुक विदेशी लगानीकर्ताले बैंकिङ प्रणालीमार्फत नेपाल भित्र्याउन विदेशी लगानीको पूर्वस्वीकृति वा राष्ट्र बैंकको स्वीकृति अनिवार्य नहुने व्यवस्थाले नेपालमा पूर्वाधार आयोजनाको अध्ययन अघि बढाउन र उद्योग दर्ताका लागि विदेशी लगानीकर्तालाई सहज हुनेछ, परिसंघले भनेको छ ।"
एनसेलको बढेको शुल्क १९ देशमा लागू,"काठमाडौं (कास) दूरसञ्चार सेवा प्रदायक एनसेलले १९ देशमा कल गर्दा लाग्ने शुल्क परिमार्जन गर्दै लागू गरेको छ । नेपाल दूरसञ्चार प्राधिकरणबाट स्वीकृत यो शुल्क गत शुक्रबारदेखि लागू भएको एनसेलले जारी गरेको विज्ञप्तिमा उल्लेख छ । परिमार्जित शुल्क पुरानोभन्दा ६ गुणासम्म महँगो छ । प्राधिकरणले जेठ ९ देखि डेढ दर्जन देशमा एनसेलबाट कल गर्दा लाग्ने शुल्क बढाउन स्वीकृति दिएको थियो ।प्राधिकरणले एनसेललाई इटली, माल्टा, जर्मनी, ताजकिस्तान, जोर्डन, थाइल्यान्ड, लाटभिया, स्लोभेनिया, माल्दिभ्स, बेल्जियम, इस्टोनिया, क्रोएसिया, फिनल्यान्ड, नेदरल्यान्ड्स, बुल्गेरिया, सिरियन अरब रिपब्लिक, लिथुआनिया र साइप्रसका लागि नयाँ अन्तर्राष्ट्रिय कल शुल्कको स्वीकृति दिएको हो । प्राधिकणबाट प्राप्त स्वीकृतिसँगै यी देशका लागि एनसेलको अन्तर्राष्ट्रिय कल शुल्क अब अरू सेवा प्रदायकले प्राधिकरणको स्वीकृतिबमोजिम लिइरहेको न्यूनतम शुल्कसँग बराबर भएको छ, विज्ञप्तिमा भनिएको छ ।नयाँ अन्तर्राष्ट्रिय कल शुल्कअनुसार १९ वटा देशमा प्रतिमिनेट कल शुल्क करबाहेक प्रतिमिनेट ३० रुपैयाँ निर्धारण गरिएको एनसेलले जनाएको छ । माल्दिभ्समा लाग्ने शुल्क भने करबाहेक प्रतिमिनेट ३० रुपैयाँ ६५ पैसा निर्धारण भएको छ । यसअघि यी देशमा कल गर्दा देशअनुसार प्रतिमिनेट ४ रुपैयाँ ९९ पैसादेखि १५ रुपैयाँसम्म लाग्ने गरेको थियो । सम्बन्धित देशका साझेदारले सन् २०१६ देखि आफ्नो शुल्क बढाएका कारण ५ वर्षमा एनसेललाई अन्तर्राष्ट्रिय कलबापतको राजस्वमा ठूलो नोक्सान पर्दै आएको एनसेलले विज्ञप्तिमा जनाएको छ । विगत ५ वर्षमा अन्तर्राष्ट्रिय कलबाट हुने आयमा साढे २७ करोडभन्दा बढी नोक्सान भोगेको एनसेलको दाबी छ ।"
बजेटका कार्यक्रम कार्यान्वयन हुन्छन्,"काठमाडौं (कास) उपप्रधान तथा अर्थमन्त्री विष्णुप्रसाद पौडेलले बजेटमा उल्लिखित सबै कार्यक्रमको प्रभावकारी कार्यान्वयन गरिने बताएका छन् । दुविधा र अन्योल नराख्न अनुरोध गर्दै बजेट कार्यान्वयनमा आश्वस्त हुन उनले आग्रह गरे । साउन १ देखि बजेट कार्यान्वयनलाई द्रुत गतिमा अघि बढाउन आवश्यक कार्यविधि चालु आर्थिक वर्षको असार मसान्तभित्र तयार गरिसक्ने उनको भनाइ छ । राष्ट्रपति शैक्षिक सुधार कार्यक्रमअन्तर्गत देशभरका सामुदायिक विद्यालय र क्याम्पसको पूर्वाधार तीन वर्षभित्र निर्माण गरिसक्ने र आगामी आर्थिक वर्षमा १५ सय सामुदायिक विद्यालय र क्याम्पसको पूर्वाधार निर्माण प्रारम्भ गर्ने पौडेलले जनाए । बजेटमा स्नातक वा सोभन्दा माथि शैक्षिक योग्यता हासिल गरेका युवालाई शैक्षिक प्रमाणपत्र धितो राखी अधिकतम पाँच प्रतिशत ब्याजदरमा २५ लाख रुपैयाँसम्म सहुलियतपूर्ण कर्जा उपलब्ध गराउने, सार्वजनिक विद्यालयका कक्षा ५ सम्मका सबै बालबालिकालाई दिवाखाजा कार्यक्रम सञ्चालन गर्नेलगायत कार्यक्रम आएको भन्दै प्रभावकारी रूपमा कार्यान्वयन गर्न माग गर्दै अनेरास्ववियुले अर्थमन्त्री पौडेलसमक्ष ध्यानाकर्षण पत्र बुझाएको छ ।"
वस्तु बजार सञ्चालनमा ल्याउन निर्देशन,"काठमाडौं (कास) नेपालमा वस्तु विनिमय (कमोडिटी) बजार सञ्चालनमा ल्याउन धितोपत्र बोर्डलाई उपप्रधान तथा अर्थमन्त्री विष्णु पौडेलले निर्देशन दिएका छन् । बोर्डको २९ औं वार्षिकोत्सवको अवसरमा उनले भने, आर्थिक वर्ष २०७८७९ को बजेटमा पुँजी बजारसम्बन्धी केही महत्त्वपूर्ण दृष्टिकोण अगाडि सारिएका छन् । विशेषगरी वस्तु विनिमय बजारको आरम्भ गर्ने अठोट प्रस्तुत गरिएकाले यसका लागि बोर्डले आवश्यक गृहकार्य गरी समयमै वस्तु विनिमय बजारको आरम्भ गर्न प्रभावकारी कदम चालोस् । पछिल्ला दिनमा पुँजी बजारमा लगानीकर्ताको आकर्षण बढिरहेको, लगानीकर्ताको संख्या तथा लगानीको आकार बढ्दै गएको सन्दर्भलाई सरकारप्रति लगानीकर्ताको विश्वासका अर्थमा बुझेको उनले बताए । पुँजी बजारका क्षेत्रमा कुनै पनि अनियमितता हुन नदिई लगानीका क्षेत्र र दायरा विस्तार गरी मुलुकको आर्थिक वृद्धिमा बोर्डले महत्त्वपूर्ण भूमिका खेल्न पनि उनले नियामक निकायलाई आग्रह गरे ।"
एसियन कपको छनोट नै गाह्रो,"तेस्रो चरणमा कसरी पुग्ने ?यो विश्वकपएसियन कपको छनोटमा आठ समूह छन् । जहाँ ३९ टिमले प्रतिस्पर्धा गरिरहेका छन् । कोरोना भाइरसको महामारीपछि उत्तर कोरियाले छनोटबाटै नाम फिर्ता लियो । यसले समूह एच मा चार टिममात्रै बाँकी रह्यो । त्यसैले छनोटको अर्को चरणमा पुग्ने समीकरणमा समूहमा अन्तिम स्थान अर्थात् पाँचौं हुने टिमसँगको नतिजा गणना हुँदैन । यसबाट नेपाली टिम पनि प्रभावित भएको छ ।समूहका शीर्षस्थानमा रहने आठ टिम, दोस्रो हुनेमध्ये उत्कृष्ट चार गरी १२ टिम विश्वकप छनोटको तेस्रो चरणमा प्रवेश गर्नेछन् । त्यससँगै उनीहरू चीनले सन् २०२३ मा आयोजना गर्ने एसियन कपको फाइनल चरणलाई छनोट हुनेछन् । त्यसपछिका १६ टिम एसियन कप छनोटको तेस्रो चरणमा प्रवेश गर्नेछन् । यसमा समूहमा दोस्रो हुनेमध्ये पुछारका चार टिम, तेस्रो हुने आठ र चौथोमा रहनेमध्ये उत्कृष्ट चार देश हुनेछन् । बाँकी ११ टिम (समूहमा चौथो हुनेमध्ये पुछारका चार र अन्तिम स्थानमा रहने सात टिम) ले तेस्रो चरणको छनोटलाई प्लेअफ खेल्ने अवसर पाउनेछन् । त्यो प्लेअफबाट ८ टिमले एसियन कप छनोटको तेस्रो चरण खेल्नेछन् ।एसियन कप छनोटको तेस्रो चरणमा २४ टिम (४४ टिमका ६ समूह) प्रतिस्पर्धा गर्नेछन् । यसबाट १२ टिम एसियन कपमा छनोट हुनेछन् । चीन विश्वकप छनोटको तेस्रो चरणमा प्रवेश गर्न असफल भएमा उसले आयोजकको हैसियतमा एसियन कप खेल्नेछ र यस्तो समीकरणमा तेस्रो चरणको छनोटबाट ११ टिमले मात्रै महादेशीय च्याम्पियनसिपको फाइनल चरणमा अवसर पाउनेछ । एसियन कपको १८ औं संस्करणमा २४ देशले प्रतिस्पर्धा गर्नेछन् ।समूह बी मा दोस्रो स्थानको होडमा जोर्डन (१३ अंक) र कुवेत (१०) छन् । चौथो स्थानमा नेपाल (६ अंक) सुरक्षित भइसकेको छ । नेपालको लक्ष्य पनि चौथो हुनेमध्ये उत्कृष्ट चारमा रहँदै सिधै एसियन कप छनोटको तेस्रो चरणमा पुग्ने हो । नेपालले छनोटमा दुई जित हात पार्यो । दुवै जित ताइपेईविरुद्ध । लगातार सात हारसँगै ताइपेई समूहको अन्तिम अर्थात् पाँचौं स्थानबाट माथि उठ्ने छैन । त्यसैले आठ समूहमा चौथो हुनेमध्ये उत्कृष्ट चारको छनोटमा नेपालले ताइपेईविरुद्ध हात पारेका दुई जितको कुनै अर्थ हुने छैन ।अस्ट्रेलिया, जोर्डन र कुवेतविरुद्ध नेपालले अंक जोड्न सकेन । गोल गर्न पनि सकेन । धेरै गोल (१९) बेहोर्यो । त्यसैले तेस्रो चरणमा पुग्नका लागि चौथो हुनेमध्ये उत्कृष्ट चारको वरीयतामा नेपाल पुछारमा छ । यसबाट माथि उक्सिन नेपालले अन्तिम खेलमा अस्ट्रेलियालाई पराजित गर्नुपर्ने हुन्छ, जुन फलामको च्यूरा चपाउनुसरह हुनेछ । त्यसैले एसियन कप छनोटमा कायमै रहन नेपालले प्लेअफ खेल्नुपर्ने सम्भावना बढेको छ ।"
राष्ट्रिय टिमबाट खेल्नुको अर्थ,"क्या खुब भनिएको छ, फुटबलका राष्ट्रिय टिमहरू समयअनुसार चल्दैनन् । खासमा राष्ट्रिय टिमको सोच नै ऐतिहासिक रूपमा बोझिलो छ । विशेषतः यो युरोपको प्रसंगमा मिल्छ । तर यसबारे अर्को दृष्टिकोण छ, यसले कसैको हुनुको अर्थ पनि दिन्छ । यसले देशको परिचय बनाउने गर्छ । युरोपेली च्याम्पियनसिपको युरोपेली परिचयको सोच बलियो बनाएको छ । फुटबलको माध्यमबाट हामीले युरोपको वास्तविक परिचय बुझ्न सक्छौं । युरोपेली च्याम्पियनसिपमा सहभागी हुने खेलाडी होस् वा प्रशंसक फरक क्षेत्रका हुने गर्छन् । युरोपेली फुटबलको सर्वोच्च प्रतियोगिताको सोच त्यतिबेला मात्र लागू हुन सकेको थियो, जतिबेला विश्वकप आफैंमा ३० वर्ष पुरानो भइसकेको थियो । यसको कारण अरू केही थिएन, युरोपभित्रको द्वन्द्व नै थियो । तर पछि भावनात्मक ढंगले युरोपलाई जोड्ने काम त फुटबलले नै गरेको हो । सन् १९६० मा पहिलोपल्ट युरो हुँदा शीतयुद्धको समय चलिरहेको थियो । संयोगले उपाधि जित्ने काम सोभियत संघले गरेको थियो । टिमका प्रमुख खेलाडी थिए लेभ यासिन । उनलाई ब्ल्याक प्यान्थर नामले बढी चिनिन्छ । उनी मस्कोका खेलाडी थिए । अहिलेसम्म बालोन डेअर जित्ने एकमात्र गोलरक्षक रहेका छन् उनी । उनको सबैभन्दा ठूलो परिचय हो, प्लेमेकर गोलरक्षक । सन् १९७६ मा चेकोस्लोभाकिया विजेता रह्यो । यो एक अर्को शक्तिशाली पूर्वी गुटको देश थियो । अझ भनौं यो बेलग्रेडको टिम थियो । उपाधिको बाटोमा उसले इंग्ल्यान्ड, पोर्चुगल, पश्चिम जर्मनी र नेदरल्यान्ड्सलाई हराएको थियो । पेनाल्टी सुटआउटमा एन्टोनिन पानेन्का नायक साबित भए । उनले पेनाल्टी प्रहार गर्नेक्रममा चिप प्रहार गरेका थिए । पछि प्रागको यिनै खेलाडीको चिप पेनाल्टी प्रहारको नाम रह्यो । सन् १९९६ मा इंग्ल्यान्डले युरो आयोजना गर्दा यी पूर्वी गुटका ठूला देश अस्तित्वमा थिएनन् । बरू इतिहास बोकेका क्रोएसिया र चेक गणतन्त्रले पहिलोपल्ट खेले । सन् २००० सम्म पुग्दा युरोप देशको संख्या अझ फैलिएको थियो । सन् २०१२ आइपुग्दा त यसको आयोजना नै दुई देशले गरेका थिए । ती थिए पोल्यान्ड र युक्रेन । यसपल्ट इतिहासमै पहिलोपल्ट प्रतियोगिता ११ देशमा आयोजना भइरहेको छ । यस्तोमा पूरा युरोपलाई फुटबलले छोप्ने छ । यसपल्ट फुटबल ग्लास्गो पुग्नेछ, जहाँ १९ औं शताब्दीको सुरुआतमा फुटबलको आधुनिक जन्म भएको मानिन्छ । फेरि फुटबल बुढापेस्ट पनि पुग्नेछ । यो हंगेरीको सहर हो । यसले जन्माएका सबैभन्दा ठूला खेलाडी हुन्, फेरेन्क पुस्कास । फ्रान्सेली फुटबल पत्रिका लेइक्विपले पुस्कासलाई युरोपका शताब्दीकै उत्कृष्ट खेलाडी घोषणा गरेको थियो । यस्तो प्रतियोगितालाई लिएर एउटा रमाइलो पक्ष के छ भने युरोपेली च्याम्पियनसिपमा खेल्ने ढाँचाले कमै मात्र अर्थ लाग्छ, जति यही कारण क्लब फुटबल परिचित हुने गर्छ । यसको कारण स्पष्ट छ । राष्ट्रिय टिमका प्रशिक्षकले आफ्ना खेलाडीसँग कमै मात्र समय बिताउन पाउँछन् । खासमा हुन्न नै । त्यसैले खेलाडीसामु आफ्नो वास्तविक खेल देखाउने अवसर हुन्छ, जुन एउटा राष्ट्रिय टिमले मात्र प्रदान गर्न सक्छ । त्यसैले नै युरोपेली च्याम्पियनसिपमात्र होइन, विश्वकप पनि धेरै फरक हुन्छ । यसमा धेरै विविधता पाइन्छ । अहिलेसम्म १० विजेता आइसकेका छन्, १५ संस्करणको प्रतियोगिताबाट । कुनै एउटा टिमले प्रतियोगिताका क्रममा लय समात्न सक्छ भने उसले लामो बाटो तय गर्न सक्छ । यसको कारण हो, यसमा दोस्रो लेगको खेल हुन्न । त्यसैले त यस्ता ठूला प्रतियोगितामा साना टिमको सम्भावना हुन्छ, उसले राम्रो खेल्ने अवसर धेरै हुन्छ । युरोपेली च्याम्पियनसिपसँग जोडिएका अनेकन कथामध्ये केही त वास्तवमै रोमाञ्चक खाले छन् । जस्तो, सन् १९८८ मा नेदरल्यान्ड्स च्याम्पियन बन्यो । त्यो पनि पश्चिम जर्मनीको भूमिमा । टिम विजेता के बन्यो, जर्मनीको यो सानो छिमेकी देशमा धुमधामले खुसीयाली मनाइयो । त्यतिबेला भनिएको थियो, नेदरल्यान्ड्सले दोस्रोपल्ट जर्मन प्रभुत्वबाट मुक्ति पाएको छ । सन् १९९२ मा डेनमार्क विजेता बन्यो, युद्धमा अल्छिएको युगोस्लाभाकियालाई हटाइएपछि । त्यो भन्दा बढी सनसनी त सन् २००४ मा देखियो । जतिबेला ग्रिसले उपाधि चुमेको थियो, ओटो रेहगेलको नेतृत्व । पोर्चुगल त्यस्तो देश हो, जसले एकसेएक खेलाडी त जन्माएको छ, तर कम जनसंख्या भएका कारण कुनै ठूलो उपाधि जित्न सकेको थिएन । सन् २०१६ मा यही पोर्चुगलले नै उपाधि जित्यो । यी सबै टिमको उपाधि यात्राको कारण सामान्य छ । यी देशका राष्ट्रिय टिमले एकजुट भएर खेलेका थिए, जुन क्लब फुटबलमा पाइन्न । त्यही संस्करणमा ३ लाख ५० हजार जनसंख्यामात्र भएको देश आइसल्यान्डले तहल्का मच्चायो । ब्रेकजिट मतदान भएको केही दिनमात्र भएको थियो, त्यही आइसल्यान्डले इंग्ल्यान्डलाई प्रतियोगिताबाट बाहिर पठाउने काम गरेको थियो । यही टिमका समर्थकले थन्डरक्लाप को संस्कृतिलाई जन्म दिए । आइसल्यान्डको त्यो प्रदर्शन विश्व खेलकुदकै लागि एउटा प्रेरणा हुने गर्छ । सन् २०१८ को विश्वकपमा क्रोएसिया फाइनल पुगेको थियो । यो विश्व मानचित्रमा पक्कै नयाँ देश हो । यो देशको रमाइलो पक्ष त के छ भने यहाँका जनता आफ्नो देशभन्दा बाहिर बढी बस्छन् । तर जतिबेला यसले फाइनलसम्म यात्रा तय गर्यो, क्रोएसियाली राष्ट्रियताप्रतिको गर्व खुबै चुलिएको थियो । कुनै पनि देशका राष्ट्रिय टिमको प्रदर्शनले पूरा देशकै परिचयमा प्रभाव पार्ने गर्छ । कुनै देश के हो, युरोपेली च्याम्पियनसिप जस्तो प्रतियोगिताले देखाउन गर्छ । द गार्डियनमा प्रकाशित जर्मनीका पूर्व कप्तान लाहमको आलेख"

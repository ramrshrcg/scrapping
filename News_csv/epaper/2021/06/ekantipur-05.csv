शीर्षक,विवरण
सरकारका काम दोहनमुखी,"निकुञ्जआरक्षमा दोहन खुला राष्ट्रिय निकुञ्ज तथा वन्यजन्तु संरक्षण ऐन २०२९ र नियमावली २०३० मा निकुञ्जआरक्षको कोर एरिया (भित्री भाग) मा ठूला संरचना (विद्युत्, सडक, केबलकारलगायत) को परिकल्पना गरिएको छैन । तर केही दिनअघि तत्कालीन वन तथा वातावणमन्त्री प्रेमबहादुर आलेले ऐनविपरीत निकुञ्जआरक्षको कोर एरियाभित्र पनि ठूला संरचना विद्युत् आयोजना र केबलकार निर्माण गर्न दिन सकिने गरी कार्यनीति संशोधन गराएका छन् । यति वर्ल्ड इन्भेस्टमेन्ट कम्पनी प्रालिलाई लामटाङ निकुञ्जको कोर एरियामा विद्युत् उत्पादनको अनुमति दिन संरक्षित क्षेत्रभित्र भौतिक पूर्वाधारहरूको निर्माण एवं सञ्चालनसम्बन्धी कार्यनीति, २०६५ संशोधन गरिएको हो । यो ठाडै निकुञ्ज ऐननियमावलीविपरीत हो, मन्त्रालयका एक सहसचिवले भने, स्वार्थ समूहको दबाबपछि मन्त्रीज्यूले निकुञ्ज विभागको असहमति हुँदाहुँदै मन्त्रिपरिषद्बाट त्यो व्यवस्था गराउनुभयो ।निकुञ्ज र आरक्षको कोर एरियामा ठूला विद्युत् उत्पादनका लागि नदी वा खोला थुन्दा १० प्रतिशत पानी छाडे (प्राकृतिक प्रवाह) पुग्ने गरी कार्यनीति संशोधन गरिएको छ । यसअघि कार्यनीतिमा राष्ट्रिय निकुञ्ज र आरक्षभित्र स्थानीय उपभोक्ताको हितका लागि १ मेगावाटभन्दा कम क्षमताको मात्र (राष्ट्रिय प्रसारण लाइनमा जोड्न नपाउने सर्तमा) विद्युत् उत्पादन गर्न सहमति दिन सक्ने व्यवस्था थियो । त्यस्तै, विद्युत् उत्पादन गर्न नदी, खोला थुन्दा वा फर्काउँदा उक्त नदी, खोलामा महिनावारी डिस्चार्जको कम्तीमा ५० प्रतिशत प्राकृतिक प्रवाह हुने गरी निर्बाध खुला छाड्नुपर्ने उल्लेख थियो । विभागका अधिकारीहरूले भने कोर एरियामा ठूलाखाले संरचना बनाउन फुकुवा गर्दा निकुञ्जआरक्षको संरक्षणव्यवस्थापन तथा पर्यापर्यटन प्रवर्द्धनमा राज्यले अहिलेसम्म गरेको लगानी खेर जाने भन्दै रोक्न प्रयास गरेका थिए । विभागको अडान रहे पनि मन्त्रीज्यूको दबाबमा मन्त्रालयले कार्यनीति संशोधनको प्रस्ताव मन्त्रिपरिषद् पठाएको हो, ती सहसचिवले भने, अब सबै निकुञ्जआरक्षमा ठूला जलविद्युत् आयोजना र अन्य भौतिक संरचना बनाउन दिन बाटो खुलेको छ । निकुञ्जआरक्षको भित्री भागमा केबलकारलगायतका संरचना खोल्न दिने गरी कार्यनीतिमा नयाँ व्यवस्था गरिएको छ । कार्यनीतिमा १५ औं बुँदा थप गर्दै मन्त्रालयको सहमति पत्र लिएर निकुञ्जआरक्षभित्र आयोजना सञ्चालकले केबलकारलगायतको सर्वेक्षण गर्न सक्ने व्यवस्था छ । यो बुँदाले अब आफूले चाहेको वा कुनै अमुक व्यक्तिलाई निकुञ्जआरक्षभित्र केबलकार चलाउन मन्त्रालयले सहमति दिने बाटो खोलेको छ, संरक्षणकर्मी तथा पूर्वसंरक्षण अधिकृत कमलजंग कुवँरले कान्तिपुरसित भने, धेरै पहिलादेखि मान्छेले विभिन्न निकुञ्जमा आँखा गाडेका थिए, उनीहरूको इच्छा पूरा हुने भयो । निकुञ्ज विभाग स्रोतका अनुसार विभिन्न व्यवसायीले शिवपुरीनागार्जुन, सगरमाथा, लामटाङ, शेफोक्सन्डो, रारालगायत निकुञ्ज र संरक्षित क्षेत्रभित्र केबलकारसहितको पर्यटन व्यवसाय खोल्न विभागसँग अध्ययन सहमति मागेका थिए । तर, विभागले ऐननियमावली दुवैमा त्यस्तो व्यवस्था नभएको कारण देखाउँदै त्यस्ता प्रस्ताव अघि बढाउन मानेको थिएन । अब मन्त्रालयले नै सहमति दिन सक्ने गरी कार्यनीतिमा व्यवस्था गरिएकाले विभागले चाहेर पनि रोक्न नसक्ने अवस्था हुन सक्छ, कुँवरले भने, यो व्यवस्थाले मन्त्रीले चाहेको व्यक्ति वा स्वार्थ समूहलाई जुनसुकै निकुञ्जआरक्षमा त्यस्तो संरचना निर्माणका लागि सहमति दिन सक्नेछन् । विभागका तत्कालीन महानिर्देशक मनबहादुर खड्काको कार्यकालमा पनि त्यस्ता संरचनाका लागि बाटो खोल्न तत्कालीन वन तथा वातावरणमन्त्री शक्तिबहादुर बस्नेतले दबाब दिएका थिए । तर, खड्काले त्यस्तो व्यवस्थाले निकुञ्जआरक्ष ध्वस्त हुने भन्दै रोकेका थिए, विभाग स्रोतले भन्यो । अहिले मुलुकमा १२ वटा निकुञ्ज, १ सिकार र १ वन्यजन्तु आरक्ष तथा ६ संरक्षण क्षेत्र छन् । संरक्षण क्षेत्रले २३३९ प्रतिशत भूभाग ओगटेको छ । नयाँ व्यवस्थापछि खासगरी मध्यपहाडी र हिमाली क्षेत्रका निकुञ्ज तथा हिमाली क्षेत्रमा रहेका संरक्षण क्षेत्रहरूमा केबलकार र अन्य संरचनाका लागि दबाब आउन सक्ने देखिन्छ । अन्नपूर्ण संरक्षण क्षेत्रअन्तर्गत पर्ने कास्कीको वीरेठाँटीदेखि मुस्ताङको मुक्तिनाथसम्म केबलकार सञ्चालनका लागि अध्ययन सहमतिको प्रस्ताव धेरै समयदेखि विभागमै थन्किएको छ । कार्यनीति संशोधनले अब त्यसलाई समेत बाटो खोलेको एक अधिकारीले बताए । मन्त्रालयले निकुञ्जआरक्षलाई दीर्घकालिन असर पर्ने किसिमका निर्णय फटाफट गरिरहे पनि विभागका महानिर्देशक दीपक खरालले खासै अडान लिन नसकेको भन्दै कर्मचारी असन्तुष्ट छन् । बरु, हामीले मन्त्रीज्यूलाई निकुञ्जभित्र जथाभावी संरचना निर्माणको बाटो खोल्दा राष्ट्रियअन्तर्राष्ट्रियस्तरमा नकारात्मक सन्देश जान्छ भन्दै रोक्न कोसिस गर्यौं, विभागका एक उपसचिवले भने, मन्त्रीज्यूले उल्टै थर्काएर फर्काउनुभयो ।महानिर्देशक खराल भने विभागको काम मन्त्रालयको निर्देशन कार्यान्वयन गर्ने रहेको भन्दै जिम्मेवारी लिनबाट पन्छिए । हामीले चाहेर पनि केही गर्न नसकिने रहेछ, केही दिनअघि उनले भनेका थिए, हामीले मन्त्रालयले दिएको निर्देशन मान्ने हो । वन तथा वातावरण मन्त्रालयका प्रवक्ता सहसचिव बुद्धिसागर पौडेलले निकुञ्जका ऐननियमावली पुराना भएकाले कार्यनीति संशोधन गरिएको तर्क गरे । कानुनलाई समयानूकुल बनाउन खोजिएको हो कि ? उनको प्रतिक्रिया थियो । निकुञ्ज विभागका पूर्वमहानिर्देशक संरक्षणविज्ञ श्याम बजिमयले निकुञ्जको कोर एरियामा ठूला संरचना बनाउन दिनु नै ऐनविपरीत हुने तर्क गरे । त्यसरी संरचना बनाउन खुला गर्ने हो भने निकुञ्ज क्षतविक्षत हुन्छ, बासस्थान खल्बलिन्छ, उनले भने, जे प्रयोजनका लागि निकुञ्ज बनाइएको हो, त्यसको औचित्य नै समाप्त हुन्छ । विद्युत आयोजनाका लागि जलाशय बनाउदा र केबलकारका लागि संरचना खडा गर्दा लामो समयदेखि संरक्षित वन्यजन्तुलगायतका जैविक विविधता मासिने बजिमयले बताए । त्यसपछि पर्यापर्यटन र पदयात्राका लागि कमाएको ख्याति पनि सकिन्छ, उनले भने ।"
कामचलाउ मन्त्रिपरिषद् व्यापक हेरफेर,"मन्त्रिपरिषद् कहिलेकहिले पुनर्गठन ?(१) २०७४ फागुन ५, (२) २०७४ फागुन १४, (३) २०७४ चैत २, (४) २०७५ जेठ १८, (५) २०७५ साउन १८, (६) २०७६ साउन १५, (७) २०७६ मंसिर ४, (८) २०७६ फागुन ५, (९) २०७६ फागुन ८, (१०) २०७६ फागुन २१, (११) २०७७ असोज २८, (१२) २०७७ पुस १०, (१३) २०७७ चैत २७, (१४) २०७८ वैशाख ५, (१५) २०७८ वैशाख ३१, (१६) २०७८ जेठ २१ ।"
कालो ढुसीका बिरामी बढ्दै,"(काठमाडौं)  त्रिवि शिक्षण अस्पतालमा कोभिड१९ संक्रमण निको भएको १० दिनपछि ललितपुरका ६४ वर्षीय पुरुषको भित्री नाक र पिनासको शल्यक्रिया गरिएको छ । म्युकोरमाइकोसिस (कालो ढुसी) रोग देखिएका उनी मधुमेह र मृगौला रोगी थिए ।पछिल्लो समय बढ्न थालेको कालो ढुसीले संक्रमित भित्री नाक, पिनास र आँखाको भागको पातलो हाड बुधबार शल्यक्रिया गरी सफा गरियो । शिक्षण अस्पतालमा कोभिडजन्य म्युकोरमाइकोसिसको कारण शल्यक्रिया गरिएका उनी तेस्रो व्यक्ति हुन् ।पहिले तराईमधेसमा यो संक्रमणको उपचार गराउनेहरू बढी देखिने गरेकामा हाल राजधानीमा समेत देखिन थालेका छन् । अन्य दुई जना म्युकोरमाइकोसिसका बिरामी त्रिवि शिक्षण अस्पतालमा भर्ना भएका छन् । धन्न उनीलगायत तीनै जना शल्यक्रिया गरिएकाको आँखासम्म संक्रमण नपुगेकाले आँखा झिक्नुपरेन, त्रिवि शिक्षण अस्पतालको नाक, कान, घाँटी विभागका डा रवीन्द्र प्रधानाङ्गले भने, यसअघि नेपालगन्जका कोभिड संक्रमित दुई जनाको म्युकोरमाइकोसिसका कारण शल्यक्रिया गरिएको थियो । नेपालगन्जबाट आएका ४४ वर्षीय पुरुषको राइनो अर्बाइटल म्युकोरमाइकोसिस को पहिलो शल्यक्रिया जेठ ९ गते गरिएको थियो । ती व्यक्तिलाई कोभिड भएको तेस्रो सातामा समस्या भएपछि नाकको भित्री भागमा पिनासको ढुसी परेको र कुहिएको भागलाई शल्यक्रिया गरेर सफा गरिएको थियो । यस्तै जेठ ११ गते नेपालगन्जबाटै आएका मधुमेहले ग्रस्त ५२ वर्षीय पुरुषको समेत भित्री नाक र पिनासको शल्यक्रिया गरिएको थियो । ती पुरुषलाई कोभिड भएको १० दिनपछि यो समस्या देखिएको थियो । यो रोगको लक्षण देखिनासाथ समयमै अस्पताल पुग्नेहरू म्युकोरमाइकोसिसले जटिल अवस्थामा पुग्ने सम्भावना कम हुन्छ । कोभिड भएको तीन सातापछि म्युकोरमाइकोसिसको लक्षण देखिएका काठमाडौंका ६४ वर्षीय पुरुषलाई बिहीबार शिक्षण अस्पताल भर्ना गरिएको छ । हाल शिक्षण अस्पतालमा दुई जना शल्यक्रिया गराएका र दुई जना शल्यक्रिया नगराएका म्युकोरमाइकोसिसका बिरामी छन् । वीर अस्पतालका नाक, कान, घाँटी विभाग प्रमुख प्राडा दीपेन्द्र श्रेष्ठका अनुसार गत मंगलबार गाईघाटका करिब ३७ वर्षीय कोभिड बिरामीलाई म्युकोरमाइकोसिस भएपछि शल्यक्रिया गरिएको छ । ती बिरामीको एउटा आँखाभित्र समेत संक्रमण पुगिसकेकाले एउटा आँखाको दृष्टिको अवस्था सन्देहपूर्ण भए पनि अर्को आँखा भने ठीक छ । रोग प्रतिरोधक क्षमता कम भएका, अनियन्त्रित मधुमेह, किमोथेरापी लिइरहेका, अंग प्रत्यारोपण गराएका, जटिल दीर्घरोग भएका बिरामीलाई कोभिड हुँदा व्यक्तिगत स्वच्छतामा पूर्ण ध्यान दिए म्युकोरमाइकोसिसको संक्रमणबाट बच्न सकिने डा श्रेष्ठले औंल्याए । म्युकोरमाइकोसिसका बिरामीमध्ये धेरैजसो उपचारका लागि राजधानी पुग्ने गरेकै समय देशभरि १३ जना म्युकोरमाइकोसिसका बिरामी देखिएको र ४ जनाको मृत्यु भएको स्वास्थ्य मन्त्रालयका सहप्रवक्ता डा समीरकुमार अधिकारीले बताए ।उनका अनुसार हालसम्म वाग्मती, लुम्बिनी, सुदूरपश्चिम र प्रदेश २ मा म्युकोरमाइकोसिसका बिरामी देखिएको छ । अमेरिकास्थित सेन्टर फर डिजिज कन्ट्रोल एन्ड प्रिभेन्सन (सीडीसी) का अनुसार म्युकोरमाइकोसिस एउटा गम्भीर तर दुर्लभ ढुसी (फंगस) को संक्रमण हो । यसलाई पहिले जाइगोमाइकोसिससमेत भनिन्थ्यो । यो संक्रमण म्युकोर्मिसेटस नाम गरेको ढुसी (मोल्ड) को समूहले गर्दा हुन्छ । यो ढुसी हुने वातावरणमा बढी हुन्छ ।इपिडिमियोलोजी तथा रोग नियन्त्रण महाशाखाका पूर्वनिर्देशक डाजीडी ठाकुरका अनुसार अनियन्त्रित मधुमेहका रोगीसँगै कोभिड पोजिटिभ भएका व्यक्ति धेरै सावधान रहनुपर्छ । तिलगंगा आँखा प्रतिष्ठानका अंकुलोप्लास्टिक विभाग प्रमुख प्राडारोहित सैंजु सरकारले यसका सम्भावित बिरामीको उपचारका लागि तयारीमा ढिलो गर्न नहुने बताउँछन् । हाल म्युकोरमाइकोसिसमा दिइने ढुसीविरुद्घको सुई एम्फोटेरेसिनबी र अर्को औषधि पोसाकोनाजोल मुलुकमा नपाइएपछि बिरामी बिचल्लीमा पर्ने गरेका छन् । बिरामीले हाल उक्त औषधि सीमापारि लखनउ, पटनालगायत भारतीय सहरबाट ल्याउने गरेका छन् । यस्तै डिस्चार्ज भएका बिरामीले खाने पोसाकोनाजोल औषधिको समेत मुलुकमा अभाव छ ।"
एन्टिजेन परीक्षणको पोजिटिभिटीको रेट ३१ प्रतिशत,"(काठमाडौं)  एन्टिजेन परीक्षणको दायरा बढेसँगै संक्रमित देखिनेको संख्या पनि बढ्नु राम्रो सूचक नभएको विज्ञहरूले बताएका छन् । यसले नेपालमा अझै पनि परीक्षण दायरा साँघुरो भएको र समुदायमा संक्रमित धेरै भएको इंगित गर्ने तर्क गरेका छन् । जेठ १ गते ५ सय ७७ जनाको एन्टिजेन परीक्षण गरिएकामा १ सय २१ जनाको रिपोर्ट पोजिटिभ देखिएको थियो भने २१ गते ६ हजार ६ सय ३१ जनाको एन्टिजेन परीक्षण गर्दा २ हजार २९ जनाको रिपोर्ट पोजिटिभ आएको छ । जेठ १ गते एन्टिजेन परीक्षणको पर्सेन्टेज पोजिटिभ रेट करिब २१ प्रतिशत थियो भने २१ गते करिब ३१ प्रतिशत पुगेको छ । स्वास्थ्य मन्त्रालयले दैनिक सार्वजनिक गर्ने तथ्यांकअनुसार जेठ १६ गते १ हजार ७ सय ८४ जनाको एन्टिजेन परीक्षण गरिएको थियो । त्यसमा ६ सय ६७ जनामा पोजिटिभ देखिएको थियो, त्यो भनेको पोजिटिभिटी रेट ३७ प्रतिशत थियो । यस्तै जेठ १७ गते २ हजार ४ सय २५, १८ गते ३ हजार १८, १९ गते ३ हजार ७३, २० गते ३ हजार २ सय ११ जनाको एन्टिजेन परीक्षण गरिएको थियो । जेठ २१ गते पीसीआर परीक्षणको पोजिटिभिटी रेट पनि करिब ३३ प्रतिशत छ ।पपुलेसन हेल्थका वैज्ञानिक डा विशाल भण्डारीका अनुसार ठूलो संख्यामा गरिएको एन्टिजेन परीक्षणमा धेरै पोजिटिभ फेला पर्नु भनेको समुदायमा संक्रमण धेरै फैलिएको छ भन्ने बुझ्नुपर्छ । हामीले पहिलादेखि नै परीक्षण पुगेन भनिरहेकै हौं, पीसीआरको मात्रै दायरा बढाउँदा पनि पोजिटिभिटी रेट ३० भन्दा तल नआएको धेरै समय भइसक्यो, उनले भने, अहिले पीसीआरको पोजिटिभिटी रेट र एन्टिजेनको पोजिटिभिटी रेट समान हुनु राम्रो संकेत होइन ।संक्रामक रोग विशेषज्ञ डा अनुप सुवेदीका अनुसार एन्टिजेन परीक्षणमा पोजिटिभ देखिनेको संख्या उच्च हुनु गम्भीर विषय हो । उनका अनुसार एन्टिजेन परीक्षण कसको र कसरी गरिएको थियो भन्ने कुराले पनि यसमा ठूलो अर्थ राख्छ । लक्षण भएका बिरामीको मात्रै परीक्षण गर्दा रिपोर्ट पोजिटिभ आएको हो भने सामान्य नै मान्न सकिन्छ तर समुदायमा गर्दा आएको हो भने त्यो सोच्नुपर्ने विषय हुन्छ । उनका अनुसार एन्टिजेन परीक्षणमा पोजिटिभ देखिएकामा लक्षण भएनभएसँगै लक्षण भएकाहरूमा पनि एन्टिजेन नेगेटिभ आएको छ भने पीसीआर गर्नु अनिवार्य हुन्छ । डा सुवेदीको भनाइमा नेपालमा प्रयोग भइरहेका विभिन्न खाले एन्टिजेन किटलाई कुन स्थानमा कसरी र कसले प्रयोग गरेको छ भन्ने कुराले पनि पोजिटिभ वा नेगेटिभ रिपोर्ट आउनुमा भर पर्छ । डा भण्डारी तथा डा सुवेदी दुवैले एन्टिजेन परीक्षणमा पोजिटिभ देखिएकाहरूको निःसर्त कन्ट्याक्ट ट्रेसिङ गरिनुपर्ने तर्क गरे । एन्टिजेन पोजिटिभ हुनु भनेको संक्रमित अरूलाई पनि संक्रमण सार्न सक्ने स्थितिमा छ भनेर बुझ्नुपर्छ, डा भण्डारीले भने, त्यसैले एन्टिजेन परीक्षण कहाँ, कसरी गरियो, परीक्षण गर्न आउँदा उनीहरूले अरूलाई पनि संक्रमित पो बनाए कि भनेर पनि सोच्नुपर्ने हुन्छ ।स्वास्थ्य मन्त्रालयका प्रवक्ता डा कृष्ण पौडेलका अनुसार तथ्यांकमा एन्टिजेन परीक्षण विगतमा भन्दा जेठ १६ गतेदेखि वृद्धि हुँदै जानुमा जिल्लाबाट हुने रिपोर्टिङ चुस्त हुँदै गएकाले हो । उनका अनुसार पहिला एन्टिजेन परीक्षण गरे पनि तथ्यांक नपठाउने समस्या थियो, अहिले त्यो कम भएकाले पनि संख्या बढी देखिएको हो । हामीले पठाएका एन्टिजेन किटबाट परीक्षण भएका रिपोर्टहरूको नतिजा प्राप्त नगरे थप किट नपठाउने निर्णय गरेपछि सबै स्थानबाट रिपोर्टिङ हुन थालेको छ, त्यसैले अहिलेको तथ्यांकलाई मात्रै आधार मानेर विश्लेषण गर्दा यकिनसाथ भन्न गाह्रो हुन्छ, उनले भने, तर पीसीआरकै पोजिटिभिटी रेट पनि माथि नै छ । त्यो गम्भीर विषय हो ।पौडेलका अनुसार अहिले प्रायः गरेर पीसीआरको पहुँचभन्दा बाहिर रहेका गाउँबस्तीका समुदायमा नै एन्टिजेन परीक्षणलाई बढावा दिइएको छ । समुदायमा परीक्षण गरिएको हो तर सबै स्थानमा एकैनासको रिपोर्ट आएको छैन । गोरखाको गाउँमा गरिएको परीक्षणमा धेरै पोजिटिभ फेला परेका थिए भने बागलुङमा त्यो संख्या कम थियो, उनले भने, तर त्यसो भनेर हामी चुप लागेर बस्ने अवस्था छैन । समुदायमा भाइरस फैलिएको छ भन्ने कुरामा कुनै शंका भएन ।मन्त्रालयले एन्टिजेन परीक्षणमा धेरै पोजिटिभ भेटिएका स्थानमा कन्ट्याक्ट ट्रेसिङ तथा थप परीक्षण गर्न निर्देशन दिएको छ । हामीले ईडीसीडीमा पनि कन्ट्याक्ट ट्रेसिङको कार्यलाई अनुगमन गर्न टोली बनाएका छौं, प्रमुख विशेषज्ञ डा महेन्द्र श्रेष्ठको नेतृत्वमा सबै प्रदेशमा कमान्डर नै खटाएका छौं, उनले भने ।"
सिद्धबाबाको डाँडै काट्ने प्रस्ताव,"मुख्यमन्त्रीद्वारा ढुंगा, गिट्टी निकासीको बचाउबजेट वक्तव्यमार्फत सार्वजनिक भएको ढुंगा, गिट्टी, बालुवा निकासी गरी व्यापार घाटा कम गर्ने अर्थमन्त्री विष्णु पौडेलको घोषणाको लुम्बिनी प्रदेशका मुख्यमन्त्री शंकर पोखरेलले बचाउ गरेका छन् । पोखरेलले सामाजिक सञ्जालमार्फत सिद्धबाबा डाँडो काट्नेतर्फ संकेत गर्दै वातावरणीय अध्ययन गरी ढुंगे पहाडलाई खानी क्षेत्रका रूपमा छुट्याई निकासी गर्न अनुमति दिने उल्लेख गरेका छन् । त्यस्तै उनले लुम्बिनी प्रदेश सरकारले यस विषयमा केन्द्र सरकारलाई पहिलेदेखि ध्यानाकर्षण गर्दै आएको पनि जनाएका छन् । यसरी खानी परिचालन गर्दा सडक यातायातमा समेत असर पर्न नदिने गरी रोपवेको प्रयोग गर्न दिने नीति सरकारले अघि सारेको पनि उल्लेख गरेका छन् । उनले चुरे क्षेत्रको संरक्षणमा योगदान गर्न सक्ने कार्यक्रमका रूपमा यस्तो सोचलाई आत्मसात् गर्न पनि आग्रह गरेका छन् ।बजेट कार्यक्रममा प्रस्तुत भएको तराईका नदी, खोलाको ढुंगा, बालुवा वा चुरे उत्खनन गरी निकासी गर्न अनुमति दिने भनेको होइन, यस क्षेत्रबाट प्राप्त हुने निर्माण सामग्रीको नेपालमै अभाव छ । सरकारले अघि सार्न खोजेको वातावरणीय अध्ययन गरी ढुंगे पहाडलाई खानी क्षेत्रका रूपमा छुट्याई निकासी गर्न अनुमति दिने हो, लुम्बिनी प्रदेश सरकारले यस विषयमा केन्द्र सरकारलाई पहिलेदेखि ध्यानाकर्षण गर्दै आएको हो, सामाजिक सञ्जालमा उनले लेखेका छन्, यसरी खानी परिचालन गर्दा सडक यातायातमा समेत असर पर्न नदिने गरी रोपवेको प्रयोग गर्ने नीति सरकारले अघि सारेको छ । यसबाट चुरेमा हुने अवैध उत्खननसमेत रोकिन गई तराईको खेतीयोग्य जमिनको सुरक्षा हुनेछ र नेपालको व्यापार घाटा कम गर्नसमेत मद्दत पुग्नेछ । साथै नेपालको विकासका लागि विदेशी ऋणको मात्रा कम गर्न सहयोग पुग्नेछ । तसर्थ, यस्तो विषयलाई चुरे क्षेत्रको विनासँग जोडेर भ्रम सिर्जना नगरौं । चुरे क्षेत्रको संरक्षणमा योगदान गर्न सक्ने कार्यक्रमका रूपमा यस सोचलाई आत्मसात् गरौं ।"
विवादैविवादमा बिदाइ,"सुखी नेपाल समृद्ध नेपाल को नारासहितको करिब दुई तिहाइ बहुमत प्राप्त हुँदै अल्पमतको सरकारसम्मका कम्युनिस्ट मन्त्रीहरू साढे ३ वर्षपछि ओली सरकारबाट बाहिरिँदा विवादरहित हुन सकेनन् । तुलनात्मक रूपमा परराष्ट्रमन्त्री प्रदीप ज्ञवाली विवादको घेराबाट बाहिर रहे । अरू मन्त्री भने कामको तौरतरिका र बेढंगको अभिव्यक्तिका कारण विवादमा आइरहे । सुरुवातकालदेखि नै उपप्रधान एवम् रक्षामन्त्री बनेका ईश्वर पोखरेल सबैभन्दा धेरै विवादमा आए । नेपाल ट्रस्टको सम्पत्तिको व्यापारिक प्रयोगदेखि महामारीका बेला अनियमितता गरेकासम्मको आरोप पोखरेललाई लाग्यो । उनी २०७६ फागुनमा कोभिड१९ नियन्त्रणसम्बन्धी उच्चस्तरीय समितिको संयोजक भएपछि झन् विवादित बनेका थिए । स्वास्थ्य उपकरण खरिदको जिम्मा ओम्नीलाई दिन गरेको मिलेमतो, महामारीका बेला विदेशबाट आउने नेपालीलाई राख्ने होटल छनोट, स्वास्थ्य उपकरण खरिद सेनालाई अनावश्यक हस्तक्षेप गरेको र फास्ट ट्र्याक निर्माणको ठेक्कामा आफूअनुकूल निर्णय गर्न सेनालाई दबाब दिएको भन्दै पोखरेललाई छानबिनको घेरामा ल्याउनुपर्ने माग स्वयं उनको दलका नेताहरू र संसदीय समितिसम्मले गरे । सेनालाई चलाउन खोजेकै कारण उनलाई ओलीले रक्षामन्त्रीको जिम्मेवारी खोसेर प्रधानमन्त्री कार्यालयको मन्त्री बनाएका थिए । पछिल्लो समय पोखरेल नेतृत्वको सीसीएमसीले हस्तक्षेप गरेपछि अक्सिजन सिलिन्डरको अभाव भएसँगै उनलाई सीसीएमसीको जिम्मेवारीबाट समेत हटाउन माग गरिएको थियो । प्रधानमन्त्री ओलीले त्यो जिम्मेवारी पनि आफैंले लिएर पोखरेललाई कोभिड१९ निर्देशक समितिको सदस्य मात्रै बनाएका थिए । कानुनमन्त्रीका रूपमा सरकारमा प्रवेश गरेर स्वास्थ्य हुँदै पर्यटनमन्त्रीबाट बाहिरिएका भानुभक्त ढकाल पनि विवादरहित भएनन् । स्वास्थ्यमन्त्री हुँदा स्वास्थ्य सामग्री खरिदमा गडबड गरेको आरोप उनीमाथि लाग्यो । महामारीका बेला मन्त्रालय राम्ररी चलाउन नसकेको भन्दै उनी आलोचित भएका थिए । दोस्रो लहरको महामारीका बेला पर्यटनमन्त्री रहेका ढकालको चर्चा मन्त्रीबाट बाहिरिँदा भने त्यति भएन । नियुक्तिकै बेला विवादित बनेका वनमन्त्री प्रेम आले यो मन्त्रिपरिषद्मा कामभन्दा बोलीका कारण धेरै विवादमा आए । स्वास्थ्य राज्यमन्त्री हुँदै भूमि व्यवस्था सहकारी तथा गरिबी निवारणमन्त्री बनेकी पद्मा अर्यालले आफ्नो कार्यकालमा गरेको सम्झिन लायक काम मुलुकको चुच्चे नक्सा सार्वजनिक गर्नु हो । भूमिबाट कृषिमन्त्री भएकी अर्याल र कानुनबाट भूमि मन्त्रालयको जिम्मेवारी लिएकी शिवमाया तुम्बाहाङ्फे पनि अभिव्यक्तिका कारण विवादमा भने आएका थिए । गत जेठ ६ गते नै सरकारबाट बाहिरिएका गृहमन्त्री रामबहादुर थापाले अमेरिकामा पनि बलात्कार हुन्छ भन्नेजस्ता अभिव्यक्ति संसद्को समितिमै दिएर विवादमा आएका थिए । स्वास्थ्यमन्त्री हृदयेश त्रिपाठी बाहिरिँदै गर्दा समयमै खोप खरिद गर्न नसकेको भनेर आलोचित भइरहेका थिए ।"
ठाकुर पक्षलाई प्रदेश सरकारबाट हटाइँदै,"छलफल चलाउँदै राउतधनुषा जसपा विभाजनले आफू अल्पमत पर्ने भएपछि मुख्यमन्त्री लालबाबु राउतले प्रदेश २ सरकारमा कांग्रेसलाई सरकारमा सहभागी गराउन छलफल अघि बढाएका छन् । जसपाले सरकारमा सहभागी हुन आग्रह गरेपछि कांग्रेसका प्रदेश सांसदको शुक्रबार जनकपुरमा बैठक बसेको छ । कांग्रेसका एक प्रदेश सांसदले भने, जसपा विभाजन नभएसम्म सरकारमा कसरी जाने ? जसपा एउटै दल रहेको अवस्थामा कसरी सरकारलाई सहयोग गर्ने ? केन्द्रबाट पार्टीले दिएको निर्देशनअनुसार मात्र कांग्रेस सरकारमा जानेनजाने टुंगो लाग्छ । अध्यक्ष उपेन्द्र यादव पक्षीय राउत नेतृत्वको सरकारले ल्याउने प्रदेशको नीति तथा कार्यक्रम र बजेटलाई पारित हुनबाट जसपाको महन्थ ठाकुर समूहले रोक्ने जोखिम रहेको छ । त्यसैले राउतले आफू सुरक्षित रहन कांग्रेस र माओवादी केन्द्रको साथ खोजिरहेका छन् । ठाकुर समूहले पनि कांग्रेसलाई प्रदेश २ मा सरकार बनाउन सहयोग मागेको छ । जसपाभित्रको पूर्वसमाजवादी धारसँग प्रदेशसभामा सर्वाधिक सांसद छन् । उक्त समूह एमालेको ओली समूहसित मिलेर नजाने निश्चित छ । एमाले पनि अघोषित रूपमा विभाजित छ । ठाकुर समूहको पहिलो रोजाइ कांग्रेसभन्दा एमाले ओली समूह हुने देखिएको छ । तर प्रदेशमा ओली समूहमा ८ जना सांसद मात्र छन् । एमाले संसदीय दलको नेतामा १३ सांसदको समर्थनसहित खनालनेपाल समूहका शत्रुघ्न महतो छन् ।"
अस्पतालमा घट्न थाले संक्रमित,"(भक्तपुर)  क्षमताभन्दा बढी कोरोना संक्रमित बिरामी भर्ना गरेर उपचार गराएका भक्तपुरका अस्पतालहरूमा शय्या खाली हुन थालेका छन् । तीन साताअघि नयाँ भर्ना लिन नसक्ने अवस्थामा पुगेका अस्पतालहरू सामान्य अवस्थामा फर्किएको अस्पताल व्यवस्थापन र चिकित्सकहरू बताउँछन् । अक्सिजनको अभावले वैशाख २८ मा नयाँ भर्ना लिने कार्य बन्द भएको सूचना टाँस्न बाध्य भयौं, भक्तपुर अस्पतालकी मेडिकल सुपरिन्टेन्डेन्ट (मेसु) डा सुमित्रा गौतमले भनिन्, अहिले त्यो अवस्था छैन, सामान्य हुँदै आएको छ ।डा गौतमका अनुसार शुक्रबारसम्म अस्पतालको आईसीयूमा ६, भेन्टिलेटरमा २, एचडीयूमा १०, जनरल वार्डमा १९ गरी ३७ संक्रमितको उपचार भइरहेको छ । ६८ शय्या क्षमताको आइसोलेसन सञ्चालन गरेको यो अस्पतालले ८३ जनासम्म संक्रमितलाई भर्ना गरेर सेवा दिएको थियो । संक्रमितको संख्या बढ्दै जाँदा आकस्मिक कक्षलाई समेत कोभिड वार्डमा रुपान्तरण गरी उपचार गरेको थियो । हाल १ सय ४० जनासम्म संक्रमितलाई भर्ना गरेर उपचार गर्न सकिने क्षमता अस्पतालमा रहेको डा गौतम बताउँछिन् ।अस्पतालमा एचडीयू र जनरल आइसोलेसनमा संक्रमितलाई भर्ना गर्न सक्ने अवस्था भए पनि आईसीयू र भेन्टिलेटर चाहिने बिरामीलाई अन्यत्र पठाउनुपर्ने अवस्था कायमै छ । आईसीयू शय्या र भेन्टिलेटर सीमित छ, नयाँ बिरामी भर्ना लिन अझै हाम्रो पहुँचमा छैन, उनले भनिन् । मध्यपुर थिमि नगरपालिकाद्वारा सञ्चालित नेपालकोरिया मैत्री नगरपालिका अस्पतालको १० शय्या क्षमताको आकस्मिक कक्षमा शुक्रबार ३ संक्रमितको मात्रै उपचार भइरहेको थियो । दुई साताअघिसम्म आईसीयू, भेन्टिलेटर, एचडीयू र आकस्मिक कक्षसमेत कोरोना संक्रमितले भरिएको थियो । मध्यपुर थिमि नगर प्रमुख मदनसुन्दर श्रेष्ठका अनुसार शुक्रबारसम्म अस्पतालको आईसीयूमा ६, भेन्टिलेटरमा ४, एचडीयूमा १२ र आकस्मिक कक्षमा ३ गरी २५ संक्रमित उपचाररत छन् । आईसीयू, भेन्टिलेटर र एचडीयूमा अझै नयाँ संक्रमितलाई भर्ना गर्न सक्ने अवस्था छैन । संक्रमितलाई प्रभावकारी सेवा पुर्याउँदै आएको यो अस्पताललाई बिहीबार इन्गेज नेपाल नामक संस्थाले ६३ वटा अक्सिजन कन्सन्ट्रेटर सहयोग गरेको छ । उक्त अक्सिजन कन्सन्ट्रेटर प्राप्त भएपछि संक्रमित बिरामी भर्ना गर्ने क्षमतामा वृद्धि भएको अस्पतालले जनाएको छ । अक्सिजन अभाव देखाउँदै दुई साताअघिसम्म निजी अस्पतालले मात्र होइन, सरकारी अस्पतालले समेत संक्रमितको भर्ना नलिने सूचना निकाले । जिल्लाका चारवटै स्थानीय तहका जनप्रतिनिधिको ध्यान अक्सिजन उत्पादनमा गयो । मध्यपुर थिमिले नेपालकोरिया मैत्री नगरपालिका अस्पतालमा करिब ६५ लाख रुपैयाँको लागतमा प्लान्ट राखी दैनिक ३० सिलिन्डर अक्सिजन उत्पादन नै सुरु गर्यो ।संक्रमित बिरामीहरू थपिने क्रम बढेसँगै भक्तपुर नगरपालिकाद्वारा सञ्चालित ख्वप अस्पतालमा आइसोलेसन केन्द्र र आकस्मिक सेवामा अक्सिजनको माग बढ्न थाल्यो । नगरपालिकाले स्वास्थ्य मन्त्रालयसँग अक्सिजन सिलिन्डर उपलब्ध गराइदिन पटकपटक आग्रह गर्यो । वैशाख २७ मा दैनिक ३० सिलिन्डर र भोलिपल्ट दैनिक ८० सिलिन्डर अक्सिजन ख्वपः अस्पताललाई प्रदान गर्ने भनी सीसीएमसीले निर्णय त गर्यो तर अक्सिजन उपलब्ध भएन । अक्सिजन अभावमा संक्रमितको मृत्यु हुने सम्भावना बढ्न थाल्यो, नगरपालिकाका कर्मचारीहरूले विभिन्न अक्सिजन प्लान्टहरूमा रातभर बसेर अक्सिजन भर्ने काम भयो, नगर प्रमुख सुनील प्रजापतीले भने, तर त्यो लामो समयसम्म सम्भव थिएन, हामीले आफैं अक्सिजन प्लान्ट निर्माण गर्ने निर्णय गर्यौं र सहयोगी हातहरूमाझ सहयोगको अपिल गर्यौं ।प्लान्ट स्थापना गर्न हालसम्म करिब ५ करोड रुपैयाँ सहयोग संकलन भएको उनले जनाए । नगरपालिकाले वैशाख १७ बाट ५० शय्याको आइसोलेसन र २५ शय्याको एचडीयू सञ्चालनमा ल्याएको छ । जसमा चौबीसै घण्टा चिकित्सकीय सेवा दिँदै आइएको छ । आइसोलेसनमा सम्पूर्ण सेवा निःशुल्क प्रदान गर्दै आएको नगर प्रमुख प्रजापतीले बताए । त्यसैगरी, चाँगुनारायण नगरपालिकाले चाँगुनारायण नगर अस्पताललाई १५ शय्याको कोभिड अस्पतालको रूपमा सञ्चालन गरेको छ । चाँगुनारायण४ का वडा सदस्य दिनेश खनालका अनुसार अस्पतालमा हाल ९ जना संक्रमित उपचाररत छन् ।"
आउँदैनन् अन्य बिरामी,"रामेछाप (कास) कोरोनाको दोस्रो लहरअघि दीर्घरोगी, मौसमी रुघाखोकी, स्त्री रोगलगायतका स्वास्थ्य समस्या लिएर आउने बिरामीले अस्पताल भरिभराउ हुन्थ्यो । तर पछिल्लो समय त्यस्ता समस्या लिएर आउने बिरामी विरलै छन् । रामेछाप जिल्ला अस्पतालमा शुक्रबार साँझसम्म १८ जना बिरामी भर्ना छन् । उनीहरू सबै कोरोना संक्रमित हुन् । अन्य बिरामी आक्कलझुक्कल आउँछन्, स्वास्थ्य कार्यालय प्रमुख जितेन्द्र कर्ण भन्छन्, कोरोनाका बिरामी छन् भनेरै अरू सामान्य प्रकृतिका बिरामी डराएर अस्पताल आउन छोडेको हुनुपर्छ ।मन्थलीस्थित तामाकोसी अस्पतालमा कोरोना महामारीअघि दिनमा सरदर सय जना बिरामी स्वास्थ्य परीक्षणका लागि आउँथे । अस्पताल निर्देशक डा सुमन कर्माचार्यले हिजोआज उक्त संख्या २०२५ मा झरेको बताए । कोरोनासँग मिल्दोजुल्दो लक्षण भएका र संक्रमण पुष्टि भएर भर्ना हुन आउनेको संख्या भने उल्लेख्य रहेको उनले बताए । एक त निषेधज्ञाको कारण यातायात असुविधा भएर बिरामी आउन नसकेका होलान्, उनले भने, अर्को संक्रमणको डर पनि अलिअलि होला । उनका अनुसार गर्भवती महिलाहरू गर्भ परीक्षण र सुत्केरी हुने समय नाघिसक्दा पनि अस्पताल जाने गरेका छैनन् ।रामेछापमा हुने दुर्घटनाजन्य घटनामा घाइते भएका र शल्यक्रिया गर्नुपर्ने समस्याका बिरामीलाई काठमाडौं लैजानुपर्ने बाध्यता छ । जिल्लामा हालसम्म शल्यक्रियाको सुविधा छैन । मन्थलीस्थित प्राथमिक स्वास्थ्य केन्द्रमा शल्यक्रियामार्फत सुत्केरी गराउने सेवा पनि चिकित्सक नहुँदा बन्द भएको महिनौं भइसकेको छ ।"
संक्रमितलाई हेलिकप्टर बाध्यता,"(सिन्धुली)  सिन्धुलीमाडीस्थित कोभिड अस्पतालमा उपचाररत कमलामाई नगरपालिका६ का संक्रमित पुरुषलाई थप उपचारका लागि बिहीबार साँझ हेलिकप्टरबाट काठमाडौं लगिएको छ । सघन उपचारको खाँचो भएपछि उनलाई परिवारजनले हेलिकप्टरबाट काठमाडौं लगेका हुन् । यसै साता अर्का संक्रमित कैदीबन्दीलाई पनि थप उपचार गर्न हेलिकप्टरबाट काठमाडौं लगिएको थियो । गत साता रौतहटको चन्द्रनिगाहपुर घर भई सिन्धुलीमाडीकै कोभिड अस्पतालमा उपचाररत पुरुषलाई पनि उसैगरी काठमाडौं लगिएको थियो ।कोरोनाको दोस्रो लहर सुरु भएयता संक्रमितलाई थप उपचारका लागि काठमाडौं लैजान दर्जनौं पटक सिन्धुलीको आकाशमा हेलिकप्टरले उडान गरेका छन् । यो संक्रमित र परिवारका लागि रहर होइन, बाध्यता हो । बिरामीलाई उपचार गराउँदा बीसको उन्नाइस नभएपछि विकल्प खोज्नु हाम्रो बाध्यता हो, स्थानीय डम्बर कार्की भन्छन्, यो बिरामी यहीं ठीक हुन्छ, कहीं लैजानु पर्दैन भनेर चिकित्सकले ढाडस नदिँदा ऋणधन गरेरै हेलिकप्टर बोलाउनुपर्छ । संक्रमितको उपचारका लागि कोभिड अस्पतालमा भेन्टिलेटरसहित तीन बेडको आईसीयू कक्ष छ । तर दक्ष चिकित्सकको अभावमा पूर्ण सञ्चालनमा आउन सकेको छैन । जसका कारण बिरामीका परिवार महँगो भाडा तिरेर बिरामीलाई काठमाडौं लैजान बाध्य छन् ।हेलिकप्टरले यहाँबाट काठमाडौं लगेको एक लाखदेखि डेढ लाख रुपैयाँसम्म लिने गरेका छन् । कोराना संक्रमितको हकमा थप ५० प्रतिशत भाडा बढी लिन मिल्ने सरकारी निर्णयका कारण दुई लाखभन्दा बढी बिरामीले बेहोर्नु परिरहेको छ । त्यसमाथि एक विशेषज्ञले सिन्धुली अस्पताल र कोभिड अस्पताल दुवैतिर भ्याउनुपर्ने अवस्था रहेकाले प्रभावकारी उपचार पाइनेमा ढुक्क हुने अवस्था नरहेको सेवाग्राही बताउँछन् । हाल एनेस्थेसियोलोजिस्ट डा सागर देवकोटाको टोलीले आईसीयू र भेन्टिलेटरमा सेवा दिइरहेका छन् । हामीले सक्ने सेवा दिने हो, गम्भीर बिरामीलाई थप उपचारका लागि काठमाडौं लैजाऊँ कि भनेर बिरामीका आफन्तले सोध्दा हुँदैन भनेर कसरी भन्नु ? अस्पतालका इन्चार्ज एवं रेडियोग्राफर अमृत कार्कीले भने । कोभिड अस्पतालका ५० बेडमध्ये २३ वटा एचडीयू बेड हुन् ।"
संक्रमितलाई सुत्केरी गराउन छैन व्यवस्था,"(हेटौंडा)  प्रसव पीडाले छटपटाइरहेको अवस्थामा हेटौंडा उपमहानगरपालिका१९ की धनमाया थिङलाई गत सोमबार सुत्केरी गराउन हेटौंडा अस्पताल लगियो । उनको शल्यक्रिया गरेर शिशु निकाल्नुपर्ने भयो । तर चिकित्सकले सुरुमै पीसीआर रिपोर्ट खोजे । स्वाब संकलन गरिएको केही घण्टामा पीसीआर रिपोर्ट त आयो तर कोरोना पोजिटिभ । त्यसपछि चिकित्सकले सुत्केरी गराउन नसक्ने भन्दै चितवन लैजान सुझाए । थिङका आफन्तले हतारहतार उनलाई भरतपुर अस्पताल लगेर सुत्केरी गराए । धादिङ घर भएर हेटौंडा बस्दै आएकी सुमित्रा केसी वैशाख दोस्रो साता सुत्केरी हुन हेटौंडा अस्पताल पुगिन् । उनलाई पनि अस्पतालले भर्ना लिन मानेन । चिकित्सकहरूले पहिले पीसीआर रिपोर्ट खोजे । स्वाब परीक्षण गर्दा उनमा कोरोना संक्रमण देखियो । त्यसपछि अस्पतालले उनलाई भरतपुर वा वीरगन्ज जान भन्यो । सुत्केरी हुन छटपटाइरहेको अवस्थामा पनि भर्ना लिइएन, सुमित्राका दाजुले गुनासो गरे, अस्पतालमा संक्रमितलाई सुत्केरी गराउन सम्भव नभएको बताइयो ।हेटौंडामा विकल्प नभएपछि हतारहतार एम्बुलेन्समा वीरगन्ज पुर्याएपछि उनी सुत्केरी भइन् । यहाँका कुनै पनि अस्पतालमा संक्रमित गर्भवतीलाई सुत्केरी गराउन सक्ने संयन्त्र छैन । मदन भण्डारी स्वास्थ्य विज्ञान प्रतिष्ठानमातहत रहेको हेटौंडा अस्पतालका स्त्री रोग विशेषज्ञ डा रामकाजी महर्जनले अस्पतालमा संक्रमितका लागि छुट्टै सुत्केरी कक्ष नभएको बताए । संक्रमण पुष्टि भएकी गर्भवतीलाई सुत्केरी गराउन अलग्गै कोठा चाहिन्छ, स्वास्थ्यकर्मीहरू पनि चाहियो, उनले भने, तर हामीसँग छुट्टै अप्रेसन र सुत्केरी कक्ष छैन, एउटा गभर्वती सुत्केरी गराउँदा धेरै गभर्वती तथा सुत्केरीहरू संक्रमित हुन सक्ने अवस्था छ, त्यसकारण चुनौती नलिइएको हो ।सामान्य अवस्थाका गर्भवतीलाई भने अस्पतालमै सुत्केरी गराउने काम नियमित भइरहेको उनले बताए । शल्यक्रिया गर्नुपर्नेहरूको पीसीआर नेगेटिभ रिपोर्ट अनिवार्य गरिएको छ । संक्रमण पुष्टि भएका गर्भवतीलाई शल्यक्रियामार्फत सुत्केरी गराउने व्यवस्था गर्न तयारीमा जुटेका छौं, अस्पतालका अध्यक्ष राजेश प्रसाईंले भने । यो अस्पतालमा अहिले दैनिक ५ देखि ७ जनासम्म सुत्केरी हुने गरेका छन् । निषेधाज्ञाअघि सुत्केरी हुनेको संख्या दैनिक १० जनासम्म हुन्थ्यो ।"
कोरोनाले मृत्यु भएकाका परिवारलाई १ लाख,"ललितपुर (कास) ललितपुर महानगरपालिकाले कोरोना संक्रमित भई उपचारको क्रममा मृत्यु भएका व्यक्तिका परिवारलाई १ लाख रुपैयाँ सहयोग गर्ने भएको छ । महानगर प्रमुख चिरीबाबु महर्जनले आईसीयू वा भेन्टिलेटरमा उपचार गरेर निको भएकालाई ५० हजार र अस्पताल भर्ना भएर निको भएका प्रत्येकलाई २५ हजार रूपैयाँ दिइने जानकारी गराए । महानगरस्तरीय विपद् व्यवस्थापन समितिको बैठकले यो निर्णय गरेको हो । स्थानीय सरकार नागरिकको सुख, दुःखको साक्षी हो, त्यसैले आर्थिक सहयोगको निर्णय गरेका हौं, उनले भने ।"
काभ्रेमा जेठ ३१ सम्म निषेधाज्ञा थप,काभ्रे (कास) जिल्लामा चौथोपटक निषेधाज्ञा थप गरिएको छ । कोरोना संक्रमण अझै नियन्त्रणमा आइनसकेको औंल्याउँदै जिल्लाभर जेठ ३१ को मध्यरातसम्म निषेधाज्ञा लम्ब्याइएको प्रमुख जिल्ला अधिकारी शिवराम पोखरेलले जानकारी दिए । जिल्लामा वैशाख १९ बाट निषेधाज्ञा जारी छ । विभिन्न पालिकाले निषेधाज्ञा लगाएका र सिल गरेका विभिन्न स्थान खुला गर्नेनगर्ने पनि प्रशासनको आदेशबमोजिम हुने प्रशासन कार्यालयले जारी गरेको सूचनामा उल्लेख छ । शुक्रबारसम्म जिल्लामा सक्रिय संक्रमितको संख्या १ हजार ८ सय ६९ छ ।
६७ चेपाङ परिवारलाई खाद्यान्न सहयोग,"चितवन (कास) मारवाडी सेवा केन्द्र नारायणगढले कालिका नगरपालिका११ सैपाम गाउँका चेपाङ परिवारलाई खाद्यान्न सहयोग गरेको छ । कोरोना संक्रमण बढेसँगै त्यहाँका बासिन्दालाई खाद्यान्न संकट परेको समाचार जेठ १९ मा कान्तिपुर दैनिकमा प्रकाशन भएको थियो । समाचार पढेपछि हामीले उनीहरूलाई सानै भए पनि सहयोग गरौं भन्ने योजना बनाएका हौं, नेपाल राष्ट्रिय मारवाडी परिषद्का केन्द्रीय उपाध्यक्ष रहेका चितवनका व्यवसायी उमाशंकर अग्रवालले भने । केन्द्रले प्रत्येक घरका लागि १५ किलो चामल, २२ किलो दाल र चना, एक किलो नुन, एक लिटर तेल र एक प्याकेट मस्यौरा उपलब्ध गराएको छ । सैपामका ६७ घरले खाद्यान्न पाएका छन् ।"
स्वैच्छिक अवकाश लिने शिक्षकलाई प्रोत्साहन,"भक्तपुर (कास) सूर्यविनायक नगरपालिकाले स्वैच्छिक अवकाश लिन चाहने शिक्षकका लागि प्रोत्साहन सुविधा दिने भएको छ । नगरपालिकाअन्तर्गत सञ्चालित सामुदायिक विद्यालयमा दरबन्दी मिलान तथा व्यवस्थापनको लागि निवृत्तिभरण भइसकेका र अनिवार्य अवकाश चाहने शिक्षकलाई डेढ लाखदेखि साढे ३ लाख रुपैयाँसम्म प्रोत्साहन सुविधा दिइने भएको हो । नगर कार्यपालिकाको बुधबारको बैठकको निर्णयअनुसार बिहीबार सूचना प्रकाशन गरिएको र स्वैच्छिक अवकाश लिन चाहने शिक्षकहरूले १५ दिनभित्र निवेदन दिन सक्ने जनाइएको छ । १ वर्षसम्म सेवा अवधि बाँकी भएका शिक्षकलाई डेढ लाख, १२ वर्षसम्म बाँकी भएकालाई २ लाख, २३ वर्षसम्म बाँकी भएकालाई साढे २ लाख, ३४ वर्षसम्म बाँकी भएकालाई ३ लाख र ४ वर्षभन्दा बढी सेवा अवधि बाँकी भएका शिक्षकलाई साढे ३ लाख रुपैयाँ दिने निर्णय भएको हो । नगरपालिकाअन्तर्गत १० माध्यमिक र २४ आधारभूत गरी ३४ सामुदायिक विद्यालय छन् । जसमा स्थायी र राहत दरबन्दीमा गरी ३ सय २६ शिक्षक कार्यरत छन् ।"
चुरेको काठमा तस्करको रजगज,"(सिन्धुलीहेटौंडा)  कमलाखोंच र मरिणको चुरे जंगल अवैध फँडानी र तस्करीको चपेटामा परेको छ । तराईबाट आउने काठ तस्करहरूले स्थानीयको मिलेमतोमा दिनहुँ सालका रूख कटान गरेर लैजाने गर्छन् । चुरे क्षेत्रका सामुदायिक वन र राष्ट्रिय वनमा तस्करले सालका रूख ढाल्ने गरेको दुधौली२ कोप्चेखोला सामुदायिक वनका उपभोक्ता रेखनाथ दाहालले बताए ।डकाहा, सिर्थौली, हत्पते, हर्षाही, निपाने, मिलनचोक, टाँडी, धनसरीको चुरे जंगलमा तस्कर सलबलाउने गरेका हुन् । ढालिएका रूख रातको समयमा सेटिङ मिलाएर निकासी हुने गरेको दाहालले सुनाए । एकातिर वैज्ञानिक वनको नाममा सालका सयौं रूख कटान भएको छ भने अर्कोतिर काठ तस्कर सल्बलाउँदा चुरे जंगल सकिने चिन्ता छ । दुधौली२ निपानेका वासु कोइराला काठ चोरीले जंगल उजाड हुनुका साथै खहरेले खेतीयोग्य जमिन बगरमा परिणत भएको बताउँछन् । सिरहा, धनुषा, महोत्तरी र सर्लाहीबाट हतियारसहित आउने तस्करका अगाडि उपभोक्ताको कुनै जोड चल्दैन । निःशस्त्र चुरे जंगलभित्र पस्नु भनेको ज्यान माया मार्नुसरह हो, हर्षाहीका रतन दनुवार भन्छन्, गोलिया काठ लैजानेहरू हतियारसहित आएका हुन्छन्, चुँ बोल्नसमेत पाइँदैन, नत्र ज्यानको खतरा हुन्छ । चुरे जंगलमा गोठालो जाने गरेका उनका अनुसार गोलिया चोरी गर्नेहरू बयलगाडासहित समूहमा आएका हुन्छन् । बिहान चुरे जंगल छिर्ने र बेलुकीपख गोलिया लिएर फर्कने गर्छन्, उनले भने, चुरियाको जंगल बाहिरबाट देख्दा घना देखिन्छ, भित्रभित्रै सखाप भइसक्यो ।तस्करहरूले सिन्धुलीको सालको काठ भारतको सीतामढी, मुजफ्फरपुर र बिहारका विभिन्न ठाउँ बिक्रीका लागि पुर्याउँछन् । हत्पतेका रिजेन्द्र बरालका अनुसार सीतामढीमा नेपालको सालको काठ पाइन्छ भनेर साइनबोर्ड राखेर बिक्री हुने गरेको छ । दुई वर्षअघि वैज्ञानिक वन व्यवस्थापनका नाममा कटान भई सिन्धुलीबाट करिब ४ लाख क्युफिट काठ निकासीका लागि तयारी भए पनि पछि सरकारले रोक लगाएर घाटगद्दीमा थन्किएको छ । वैज्ञानिक वन व्यवस्थापन खारेज गरे पनि काठ निकासी भने हुन सकेको छैन ।डिभिजन वन कार्यालय प्रमुख थिरबहादुर कार्की तस्करी रोक्न उपभोक्ताहरू पनि सचेत हुनुपर्ने जिकिर गर्छन् । जिल्लाभर करिब ८ हजार हेक्टर वन फँडानी गरी अतिक्रमण भइसकेको र चुरे जंगलअन्तर्गत तल्लो फाँटको ३ हजार ३ सय ८३ हेक्टर वन पूर्णरूपमा नष्ट भइसकेको उनले बताए । २ लाख ४७ हजार ८३४ हेक्टर वन क्षेत्रमध्ये १ लाख ६४ हजार २५८ हेक्टर चुरे क्षेत्रमा पर्छ । त्यसमध्ये १ लाख ४ हजार ९ सय ९७ हेक्टर वन क्षेत्रमा पर्छ भने ४४ हजार १ सय ९ हेक्टर जमिनमा खेती हुँदै आएको छ ।उता ४८७५ प्रतिशत क्षेत्रफल चुरे क्षेत्रले ओगटेको मकवानपुरमा बर्सेनि उर्वर जमिन बगर बनेर सुकुम्बासी परिवारको संख्या बढ्दै छ । मकवानपुरमा मात्र करिब १ सय ५० किलोमिटरभन्दा बढी फैलिएको चुरेमा वन विनाश बढ्दा खहरेले बस्ती र जमिन बगर बनाउँदै गएको हो । चुरे राष्ट्रपति कार्यक्रमबाट बकैया गाउँंपालिकाको केही क्षेत्रमा संरक्षणका काम भएका थिए । चुरे जोगाउन मकवानपुरको पूर्वी क्षेत्रमा धियाल गाविसवाट बस्ती नै उठाएर अन्यत्र स्थानान्तरण गरिएको थियो । केहीपछि पुनः धियालमा अतिक्रमण गरेर बस्ती बस्यो । जंगल फँडानी भए भने अर्कोतर्फ ढुंगा र बालुवा रातारात तराईतिर ढुवानी गरियो । भूक्षय र पहिरोको उच्च जोखिममा रहेको चुरे क्षेत्रमा डोजर चलाउँदा झन् कमजोर बनेको छ । मकवानपुरमा एक हेक्टर क्षेत्रफलभन्दा सानो पहिरोको संख्या ७ सय ५१ छ ।"
वरिष्ठताका आधारमा संवैधानिक इजलास गठन,"काठमाडौं (कास) प्रधानन्यायाधीश चोलेन्द्रशमशेर जबराले शुक्रबार वरिष्ठताका आधारमा संवैधानिक इजलास गठन गरेका छन् । नागरिकता अध्यादेशविरुद्धका निवेदनको सुनुवाइका लागि वरिष्ठ न्यायाधीश सहभागी संवैधानिक इजलास गठन गरिएको थियो । प्रधानन्यायाधीश जबराको अध्यक्षतामा गठित इजलासमा न्यायाधीशहरू दीपककुमार कार्की, मीरा खड्का, हरिकृष्ण कार्की र ईश्वरप्रसाद खतिवडा रहेका थिए । न्यायाधीश विश्वम्भरप्रसाद श्रेष्ठलाई कोरोना संक्रमण भएपछि उनीभन्दा पछिल्लो वरीयताका न्यायाधीश खतिवडालाई संवैधानिक इजलासमा राखिएको हो । नागरिकता अध्यादेशविरुद्धका मुद्दा भने हेर्दाहेर्दैमा गएका छन् । शुक्रबार सबै रिटमाथिको सुनुवाइ नसकिएपछि मुद्दा हेर्दाहेर्दैमा राखिएको हो । नागरिकता अध्यादेशविरुद्धका ६ वट रिटमा संवैधानिक इजलासमा सुनुवाइका लागि राखिएका थिए । शुक्रबार ४ वटा रिटको सुनुवाइ गरिएको छ । प्रतिनिधिसभा विघटन गरेर प्रधानमन्त्री केपी शर्मा ओलीको सिफारिसमा राष्ट्रपति विद्यादेवी भण्डारीले नेपाल नागरिकता (पहिलो संशोधन) अध्यादेश जेठ ९ गते जारी गरेकी थिइन् । उक्त अध्यादेशविरुद्ध वरिष्ठ अधिवक्ता बोर्णबहादुर कार्की, अधिवक्ताहरू विष्णुकुमार गिरी, रामबहादुर शाही, कुलबहादुर बोगटी, वीरभद्र जोशी र मौलिक जरोकिलो पार्टीलगायतले रिट दायर गरेका हुन् ।"
"मानिस हामी रहौंला कहाँ, प्रकृति नरहे !","वातावरण संरक्षणमा सामुदायिक सहभागिताको प्रभाव कस्तो हुँदो रहेछ ? वातावरण जोगाउने काममा जनसहभागिताको महत्त्व सामुदायिक वन व्यवस्थापन र राष्ट्रिय निकुञ्ज वा संरक्षित क्षेत्रका मध्यवर्ती वन व्यवस्थापनबाट नेपालले उजागर गरिसकेको छ । जनसहभागितालाई सघाउने राज्यको नीति स्पष्ट कायम हुनु जरुरी हुन्छ । स्वामित्वबिनाको सहभागिता र सहभागिताबिनाको स्वामित्वले प्राकृतिक सम्पदा र वातावरणको संरक्षण हुन सक्दैन । सामूहिक स्वार्थको पक्षमा जनसहभागिता सजिलै जुट्छ । निजी स्वार्थको पक्षमा जनसमर्थन र सहभागिता खोज्नु व्यर्थको अभ्यास साबित हुन जान्छ । वातावरण जोगाउने विषयमा हाम्रो निजी काम, कर्तव्य र व्यवहारले अहं भूमिका खेल्न सक्छ । निजी वन, निजी वाटिका वा कृषि फर्म, माछापालन, फलफूल खेती तथा यस्तै गरी निजी होटेल, रेस्टुराँ, रिसोर्ट, आवास क्षेत्रले पनि वातावरणलाई हरियोभरियो बनाउने काम गर्न सक्छ । हाम्रो जीवनचर्याबाट उत्सर्जन हुने प्रदूषणका भौतिक एवं रासायानिक पदार्थहरू वातावरणका प्रमुख समस्या हुन् । हामीले विसर्जन गर्ने फोहोरमैलाका डुंगुरमा नसड्ने, नगल्ने एवं पुनर्प्रयोग हुन नसक्ने विभिन्न पदार्थ हुन्छन् । यस्तै गरी वायु प्रदूषण हुने धूवाँधूलो र विभिन्न रासायानिक पदार्थले गर्दा हाम्रो जल, स्थल, वायु, आकाश स्वच्छ र स्वस्थको अवस्थाबाट खस्कँदो छ । काठमाडौंमा वाग्मती सफाइमा उल्लेखनीय जनसहभागिता प्रदर्शन भयो, तर वाग्मतीमा फोहोर विसर्जन नगर्ने र नदीलाई प्रदूषित नगर्ने काममा जनसहभागिता जुट्न सकेको देखिएन । वातावरण जोगाउन फोहोर सोहर्ने काममा भन्दा फोहोर नगर्ने जनसहभागिताको आवश्यक पर्छ । त्यसका लागि व्यक्ति, परिवार, समुदाय र सरकार सबैबाट वातावरणीय संवेदनशीलताको मर्यादालाई पालन गर्नुपर्ने हुन्छ ।"
स्लम सुन्दरी,मचाहिँ यति नै गरूँलाफालिदिउँला अनि हालिदिउँलानछापीकनैआफ्ना साराका सारा लाचार बेकाम्मे कविताहरूसडक किनारको डस्टबिनमा ।
हिउँ पग्लिनुअघि,अब यी बाटाहरुभरि आउनेजाने पदचापहरुमा सुनिएलानसुनिएला स्कुलबाट भागेर उसँगै हिउँ खेल्न आउने उसकोबाल्यकालको प्रेमीको पदचाप जसले हिउँको चिसै भए पनि गुडिया बनाएर तातो सासको बाफ फाल्दैगुडिया देखाउँदैभनेको थियो ठ्याक्कै बाह्र वर्षपछि आजैको दिन तिमीलाई लिन आउनेछु हिउाले बुनेकोतिम्रो फेवरेट हिउँगाउन लिएर हिउँ पग्लिनुअघि !
निर्बन्ध नायिकाको प्रस्थान,"सम्बन्धहरूमध्ये सबैभन्दा उत्कृष्ट सम्बन्ध हो आत्मीयताको सम्बन्ध ! सबैभन्दा सुन्दर सम्बन्ध हो स्वेच्छाको सम्बन्ध । करको, दबाबको, बाध्यताको सम्बन्धभन्दा कता हो कता उपल्लोकोटिको सम्बन्ध हो श्रद्धाको सम्बन्ध ! आदरयुक्त प्रेमको सम्बन्ध । डा वानीरा गिरि (विसं २००३२०७८) सितको मेरो सम्बन्ध यही प्रकृतिको हो । उहाँलाई म वानीरा दिदी को सम्बोधन गर्थें । उहाँबाट मैले सधैं आत्मीय, निकटस्थ र स्नेहिल व्यवहार पाएँ । भन्नेहरू भन्थे वानीरा घमण्डी छ, ऊ हत्तपत्त कसैलाई समय दिन्न । तर, मेरो अनुभवमा उहाँ कहिल्यै घमण्डी लाग्नुभएन । सायद एउटै कलेज पढाउने भएर हो, उहाँलाई देख्नभेट्न पाउनु, गफ्फिन पाउनु, विचारअनुभव सुन्न पाउनुजस्ता अवसरको उपलब्धता सधैं सहज थियो मलाई । कतिपय लेखक (खासगरी समकालीन) ले कडा स्वभावकी महिला भनेर उहाँको कुरा काट्ने गरेको नसुनिएको होइन, तर मलाई भने उहाँ कडा कहिल्यै लाग्नुभएन । हो, उहाँ स्पष्टवक्ता हुनुहुन्थ्यो । आफूलाई चित्त नबुझेको विषय मनमा दबाएर राख्नुहुन्नथ्यो, फ्याट्टै बोल्दिहाल्नुहुन्थ्यो । त्यो स्वभाव सायद धेरैलाई बिझाउँथ्यो, तर मलाई भने त्यही स्वभाव सबैभन्दा बढी मन पर्थ्यो । कलेजमा मेरा समवयी साथीहरू, जो आफूलाई चित्त नबुझेको कुरा तत्काल भनिहाल्ने स्वभावका देखिन्थे, तिनलाई म वानीरा दिदी ब्रान्ड भनेर जिस्क्याउँथेँ । त्यस्तो स्वभाव राख्ने मित्रहरूलाई अझै पनि त्यही नामले जिस्क्याउँछु । यद्यपि भौतिक रूपमा वानीरा दिदी अब कतै भेटिनुहुन्न, तर सम्झनामा उहाँको छाप अझै ज्युँका त्युँ छ । वानीरा दिदीलाई सुरुमा मैले पद्मकन्या क्याम्पसमा गुरुआमाको रूपमा देखेकीचिनेकी हुँ । विद्यालयस्तरको पढाइ सकिएपछि उच्चशिक्षा अध्ययनको क्रममा म पद्मकन्या भर्ना भएँ । लगातार चार वर्षसम्म विद्यार्थीका रूपमा त्यहाँ रहँदा जति पनि गुरुगुरुआमालाई देख्नेचिन्ने अवसर पाएँ, तीमध्ये वानीरा गिरि अलि बेग्लै प्रभावको लाग्नुभएको हो मलाई । उहाँको बोल्ने ट्युनदेखि हिँड्ने शैली अनि लबाइसजाइ अरू गुरुआमाको भन्दा अलग्गको लाग्थ्यो । बोलीपिच्छे होइन हौ बहिनीहरू भन्नुहुन्थ्यो । सम्झन्छु त्योबेला हामी साथीसाथी कुरा गर्दा पनि उहाँको दार्जिलिङे ट्युनको खुब नक्कल गर्थ्यौं र हास्थ्यौं बेस्सरी । उहाँ नेपाली पढाउनुहुन्थ्यो, तर अंग्रेजी पनि फरर्र बोल्नुहुन्थ्यो । सधैं हतारोमा झैं देखिनुहुने उहाँ निकै स्मार्ट गुरुआमा हुनुहुन्थ्यो ।निकै फरासिली, हक्की, वाचाल अनि अलिअलि विद्रोही स्वभावकी लाग्ने उहाँबारे हाम्रो धारणा थियो वानीरा दिदीले नजानेको केही पनि छैन । अझै सम्झना छ कक्षामा पढाउँदा उहाँ पाठ्यपुस्तकभन्दा परपरसम्मका विषय उप्काउनुहुन्थ्यो । विदेशी लेखकका कुरा गर्नुॅहुन्थ्यो । कैयौं विदेशी कविका कविता उहाँलाई कण्ठ आउँथ्यो । अंग्रेजी कविका कविता अंग्रेजीमै सुनाउनुहुन्थ्यो, हिन्दी कविका कविता हिन्दीमै सुनाउनुहुन्थ्यो । मलाई असाध्यै रोचक लाग्थ्यो, उहाँको कक्षामा पढ्न !वानीरा गिरिको साहित्यिक व्यक्तित्वसितचाहिँ म विश्वविद्यालयमा पढ्न थालेपछि मात्रै परिचित भएकी हुँ । कविताको कक्षामा सन्दर्भमा गुरुले उहाँको पनि नाम उच्चारण गरेको सुनेपछि नै हो, वानीरा दिदीको साहित्यिक व्यक्तित्वबारे पहिलोचोटि मेरो ध्यानाकर्षण भएको । त्यसपछि नै हो मैले विशेष हेक्काका साथ उहाँ साहित्यिक रचना खोजीखोजी पढ्न सुरु गरेको । एमएको थेसिस उहाँकै विषयमा गरेकी हुँ मैले । यो २०३९ सालको कुरा हो । त्योबेला कविता र उपन्यास विधामा गरी वानीरा दिदीका जम्मा तीनवटा कृति मात्रै प्रकाशित थिए । नेपाली समाजमा साहित्यमा कलम चलाउने नारीहरू त्यतिबेला अहिले जति धेरै संख्यामा थिएनन् । अझ त्यसमा पनि आधुनिकताको चेतसहित, प्रयोगवादी धाराको प्रभाव ग्रहण गर्दै अस्मिताबोधी स्वरका साथ कलम चलाउने सामर्थ्य भएका नारी प्रतिभाको संख्या ज्यादै थोरै थियो । त्यही संख्याभित्र वानीरा गिरि एक उल्लेख्य नाम हुनुहुन्थ्यो । मैले उहाँको साहित्यमा शोध गर्ने निधो गरी विभागमा प्रस्ताव गरें, विभागले स्वीकृत गर्यो । कलेज पढ्दै आफूलाई विशेष छाप परेको गुरुआमामाथि एमएको थेसिस गर्न पाउनुले मेरो मन खुसीले गद्गद् थियो । अर्को खुसी, डा वासुदेव त्रिपाठी सर मेरो शोध निर्देशक हुनुभयो । उहाँकै निर्देशनअनुसार, शोधसमाग्री जुटाउने सिलसिलामा म प्रथमतः शोधनायक साहित्यकार वानीरालाई भेट्न गएँ पद्मकन्या कलेजमा । उहाँले खुसी हुँदै क्याम्पसमै अरू गुरुगुरुआमाका अगाडि मेरी विद्यार्थी भनेर अँगालो हाल्दा मेरो खुसीको सीमा रहेन । वास्तवमा त्यही घटनादेखि हो, वानीरा दिदीसितको मेरो सम्बन्ध दुईतर्फी आत्मीयताको आयाममा उक्लिएको । अध्ययनका लागि उहाँको घरको पुस्तकालय मेरा लागि खुला भयो । अधिकांश सामग्री त्यहीँबाट जुट्यो । शोधकार्यक्रममा उहाँसित लामो अन्तर्वार्ता लिएँ, उहाँको व्यक्तिगत जीवनका अनेक पक्षपाटाहरूबारे पनि जानेँबुझेँ । ७ वर्षको उमेरमै मातृविहीन वानीरामा सानै उमेरबाट साहित्यप्रति आकर्षण उद्बोधित भएको हो रहेछ । डीके खालिङद्वारा सम्पादित दार्जिलिङबाट निस्किने नेपाली पत्रिका दियो (वर्ष ८, अंक ९) मा २०२० सालमा मेरो साथी भन्छ शीर्षक कविता छपाएर उहाँ नेपाली साहित्यमा औपचारिक प्रवेश गर्नुभएको थियो । वानीराको साहित्यिक यात्राले खास गति समाउन सुरु गरेको चाहिँ उहाँ नेपाल भित्रिएपछि नै हो । २०२२ सालमा जसै उहाँलाई त्रिभुवन विश्वविद्यालयमा महेन्द्र छात्रवृत्तिअन्तर्गत एमए पढ्न अवसर प्राप्त भयो, त्यसैले नेपालमा बस्ने संजोग पनि जुरायो । एमएविद्यार्थी छँदै २०२३ सालमा जनकपुर निवासी इन्जिनियर शंकर गिरिसित वैवाहिक सम्बन्धमा गाँसिएपछि उहाँ कानुनतः यतैको बासिन्दा हुनुभयो । एमएको पढाइ सकिनेबित्तिकै २०२५ सालदेखि उहाँले पद्मकन्या कलेज पढाउन सुरु गर्नुभएको हो । र, खासमा त्यही समयदेखि नै साहित्यिक वृत्तमा उहाँको नामले चर्चा पाउन सुरु गरेको हो । वानीरा गिरिको साहित्ययात्राको पृष्ठभूमि पारिजातसित धेरै हदसम्म मिल्दोजुल्दो छ । पारिजातझैं वानीरा गिरिको जन्मघर पनि भारत हो । दुवै लेखकले आफ्नै रोजाइमा नेपाललाई कर्मथलो बनाए । दुवैका पिता चाहन्थे छोरी चिकित्साशास्त्र पढोस्, डाक्टर बनोस् ! तर, दुवैले त्यो लाइन समाएनन्, साहित्यमा आए । अध्ययन र उच्च प्रतिभाको बलमा दुवैले नेपाली साहित्यमा आफ्नो नामलाई विशिष्ट कोटीमा स्थापित गरे । आधुनिक नेपाली साहित्यमा पारिजात र वानीरा गिरिको नाम शीर्षस्थ नारी हस्ताक्षरको रूपमा सुपरिचित छ । यद्यपि वानीरा दिदी आफूलाई कुनै लेखकसित तुलना गरेर मूल्यांकन गरेको रुचाउनुहुन्नथ्यो । म मै हुँ, अरू कसैसित मेरो तुलना गर्नु जरुरी छैन भन्नेजस्तो व्यवहार गर्नुहुन्थ्यो । त्यस्तै व्यवहारले कतिपयले उहाँलाई अहंकारी को रूपमा बुझेका हुन सक्छन् । तर, त्यो त उहाँको स्वभाव थियो, जसबाट उहाँ पन्छिन चाहनुभएन । आफ्नो अलग्गै स्वभावले पनि लेखनवृत्तमा वानीरा अलग्गैसित चिनिने नाम बन्नुभएको थियो । तर, त्यतिले मात्रै उहाँ फरक पहिचानको लेखक बन्नुभएको पक्कै होइन । वानीरा गिरिलाई वानीरा गिरि बनाउने पहिलो र अन्तिम महत्त्वपूर्ण शक्ति भनेको उहाँमा अन्तर्निहित विशिष्ट किसमको सिर्जनशील क्षमता नै हो । विश्वसाहित्य अध्ययनमा (पनि) गहिरो रुचि राख्ने, हरेक विषयमाथि भिन्न किसिमले सोच्न सक्ने, उसरी नै लेख्न खोज्नेलेख्न सक्ने, प्रचुर कलासामर्थ्य भएको एक अत्यन्त सशक्त हस्ताक्षर हो वानीरा । वानीराको कलमबाट नेपाली साहित्यले कविता, उपन्यास, निबन्ध, नियात्रालगायत विधामा एक से एक ओजिला कृति प्राप्त गरेको छ ।एउटा एउटा जिउँदो जंगबहादुर, जीवन थाय्मरु, काठमाडौं काठमाडौं, मेरो आविष्कार, कारागार, निर्बन्ध, शब्दातीत शान्तनु, पर्वतको अर्को नाम पार्वती, जंगल जंगल, रोकिनेले आकार दिन सक्तैन, द प्रिजन, फ्रम द लेक, लभ, फ्रम द अदर एन्ड, माई डिस्कभरी लगायत उहाँका किताब नेपाली साहित्यको अमूल्य धन हुन् । नेपाली साहित्यमा वानीराको योगदान साहित्यिक कृतिको सिर्जनामा मात्रै सीमित छैन, नेपाली साहित्यलाई अन्तर्राष्ट्रिय मञ्चसम्म पुर्याउन पनि उहाँको सक्रियता महत्त्वपूर्ण थियो । विभिन्न समयमा अन्तर्राष्ट्रिय स्तरको साहित्यिक सभागोष्ठीमा नेपालको प्रतिनिधित्व गरेर विश्वका अन्य भाषाका लेखक विद्वान्समक्ष उहाँले नेपाली भाषासाहित्यलाई चिनाउनुभएको छ । एउटा उदाहरण, सन् १९७६ मा तत्कालीन सोभियत संघमा सम्पन्न भएको युवा अफ्रोएसियन लेखक सम्मेनलमा उहाँले नेपालबाट प्रतिनिधित्व गर्नुभएको थियो । स्मरणीय छ, यस उचाइको सम्मेलनमा नेपालको प्रतिनिधित्व गर्ने उहाँ प्रथम नेपाली नारी स्रष्टा हुनुहुन्छ, जहाँ त्यसभन्दा १८ वर्षअघि महाकवि देवकोटाले प्रतिनिधित्व गर्नुभएको थियो । तत्कालीन नेपाल राजकीय प्रज्ञा प्रतिष्ठानले २०२२ सालमा पहिलो पटक आयोजना गरेको कविता महोत्सवमा भाग लिई पुरस्कृत वानीरा गिरि साझा पुरस्कार पाउनेको सूचीमा पनि प्रथम नारीलेखकमा गनिनुहुन्छ । २०७१ सालमा विश्व नारी रत्न सम्मान बाट सम्मानित हुनुभएको उहाँ नेपाली साहित्यमा विद्यावारिधि गर्ने प्रथम नारी व्यक्तित्वको रूपमा पनि सुप्रसिद्ध हुनुहुन्छ । देशभित्रका सभासमारोहमा उतिविधि सहभागी नहुने, सिर्जनामै एकोहोरो लागिरहन रमाउने उहाँले आफ्नो साहित्यिक जीवनमा प्रशस्त संख्यामा पाठक पाउनुभयो । वास्तवमा धेरै संख्यामा पाठक कमाउनु कुनै स्रष्टाका लागि जीवनकै ठूलो कमाइ हो, सम्मान र पुरस्कार हो ! वानीराको विचार थियो झन्डा उचालेर, डन्डा खाएर मलाई कहीँ पुग्नु छैन, कविहरूले जे सत्य छ त्यही बोल्न सक्नुपर्छ । उहाँ आफ्नो विचार र सिर्जनाप्रति असाध्यै विश्वस्त हुनुहुन्थ्यो । त्यो विश्वास नै उहाँको जीवनको वास्तविक ऊर्जा र शक्ति थियो । तर, विडम्बना भन्नुपर्छ, जीवनको पछिल्लो कालमा त्यो विश्वासले उहाँलाई साथ दिएन । विश्वविद्यालयबाट प्राध्यापक पदमा पदोन्नति नभईकनै सेवानिवृत्त हुनुपर्दा उहाँको आत्मसम्मानमा ठेस पुगेको थियो । त्योबेला उहाँले आफ्ना लागि आफूभित्र आफैंले जगाएर राखेको आत्मविश्वासको आगोलाई उपयोग गरी त्यो ठेसलाई व्यवस्थापन गर्न सक्नुभएन । जीवनमा अनपेक्षित रूपमा आइलागेको त्यो धक्कालाई उहाँले धकेल्न सक्नुभएन । भन्नेहरूले भने त्यही घटनाले वानीरा दिदीलाई डिप्रेसनमा लग्यो । र, अन्ततः उहाँ जीवनमा अल्जाइमरजस्तो घातक रोगको सिकार हुनुभयो । तर, म भन्छु, नियतिले उहाँको जीवनमाथि खेलेको क्रूर खेल थियो त्यो । नियतिका अगाडि कसको पो के लाग्छ ! वानीरा दिदीको भौतिक अवसानका लागि नियतिले कस्तो कुक्षणको योजना गरेको रहेछ ! मृत्यु ज्यादै सस्तो भएको कोरोनाकालमा कोरोना संक्रमित भएर वानीरा दिदीले मृत्युवरण गर्नुपर्यो । दिदीको अन्तिम बिदाइ ज्यादै खल्लो हुन पुग्यो । उहाँको भौतिक अवसान सामान्य समयमा भएको हुन्थ्यो भने अन्त्येष्टिमा लेखकहरूको ठूलो भीड लाग्ने थियो । र, एउटा स्मरणीय घटनाका रूपमा उहाँको बिदाइ हुनेथियो, तर नियतिले त्यसो हुन दिएन । नियतिको नियत उहाँप्रति कति कठोर !वर्तमान स्थितिमाथि कवि इन्दिरा प्रसाईले एउटा कविता लेखेकी छन् । अब कहिले नआउनु वानीरा शीर्षक कविताको एउटा अंश यस्तो छ ः पञ्चेबाजा र सिंदुरे जात्रामाअन्तिम बिदाइ गरिनुपर्ने तिम्रो कोमल काया पनिगड्याम् गड्याम बुट बजार्दे आएका पीपीईका कठोर हातहरूलेअदृश्य बनायो नियतिले वानीरा दिदीलाई असमयमै हामीबाट छिनेर लग्यो । तर, शब्दहरूमा उहाँले आफ्नो अस्तित्वलाई जसरी अजम्बरी बनाउनुभएको छ, त्यसलाई भने नियतिले कदापि छुन सक्दैन । पार्थिव शरीरको अन्त्य भएपनि उहाँले छोडेर जानुभएका कालजयी सिर्जनामा उहाँ जीवित हुनुहुन्छ ! अनन्त कालसम्म जीवित रहनुहुनेछ !"
उज्वल दाइ सुन्नु न !,"चप्पलकारखाना अफिसबाट घर फर्कंने बेला उज्वल दाइलाई जोड लगाएर भनेँ, दाइ सुन्नु न ! कान्तिपुर टीभीमा एउटा प्रोग्राम आउँछ नि, त्यसमा सधैं अरू पार्टीका ठूला नेतालाई मात्रै बोलाउँछन्, कुनै दिन विवेकशीलबाट तपाईं र गोविन्द दाइलाई पनि बोलायो भने कस्तो राम्रो हुन्थ्यो के !, एक्साइटमेन्टमा थिएँ सायद । एउटै प्रश्नभित्र दाइले उत्तर पनि दिनुभयो, रञ्जु, त्यो प्रोग्राममा तिमी किन हुन सक्दैनौ ?यस्तो थियो उज्वल दाइको तरिका ! नेतृत्व सिकाउने एउटा सरल तरिका ! दाइ खासमा कडा स्वभावकै मान्छे हुनुहुन्थ्यो एकदम जिद्दी ! चाहेको काम जसरी पनि हुनैपर्छ भन्ने ! तर, हामीलाई फेल हुन भने कहिल्यै रोक्नुभएन । मैले कत्ति काम बिगारेकी छु ! तर, रमाइलो के भने काम बिगार्दा उहाँ एकदमै रिसाउनुहुन्थ्यो अनि फेरि अर्को काम गर्न लगाइहाल्नुहुन्थ्यो, सिकाइहाल्नुहुन्थ्यो । फेल हुन पाएर पनि मलाई कुनै काम गर्न डर लाग्दैन । र, मजस्ता धेरै साथी छौं, जसको अनुभव यस्तै छ ।हामी दाइकै अघि भन्ने गर्थ्यौं, फलानोफलानो बेला बूढा तपाईंले लास्टै चेताउनुभएको थियो ! फेरि दाइलाई बूढा भन्या पटक्कै मन नपर्ने ! पख न तिमीहरू पनि मेरो एजमा आइपुग्छौ अनि चेत्छौ भन्नुहुन्थ्यो ।एक पटक ज्ञानेश्वरको गलीगली भन्ने अफिसको कार्यक्रममा २ बजे पुग्नुपर्ने थियो । सडक सन्देश कार्यक्रमको तयारीले म अन्य साथीहरूसँगै जान पाइनँ । त्यो अफिस पुग्ने बाटो अलिअलि थाहा थियो, त्यसैले पुगिहाल्छु नि भन्ने लाग्यो । तर, म १ः४५ बजे ज्ञानेश्वरबीच पुगेर अड्किएँ । साथीहरूलाई धेरै फोन गरेँ । त्योबेला म्याप हेर्न न मसँग स्मार्टफोन थियो, न अरू केही उपाय ! फसाद पर्यो ! दाइको फोन आयो, तर मलाई बाटो बताउनुको सट्टा गाली गर्नुभयो, कस्तो सिल्ली, इडियट ! पहिल्यै गुगल म्याप हेरेर आउनुपर्दैन ? म बीच बाटोमै चित्त फुटेर रोएँ । सोचेँ, म किन काम गर्दै छु यो मान्छेसँग ? एक मनले सोचेँ भोलिदेखि आउँदिनँ । अनि लामो सास फेरेँ ।घडीले ३ः३० भएको बतायो । टिचिङ अस्पतालअघि पुग्नुथियो ४ बजे, डाकेसीको अभियानमा । आँसु पुछेँ र माइक्रो चढेर पुगेँ जिम्मेवारी निर्वाह गर्न । दाइहरू १५ मिनेटपछि आइपुग्नुभो । मैले त दाइतिर हेर्दा पनि हेरिनँ, चित्त जो दुखेको थियो । एकछिनपछि दाइ मेरो नजिक आउनुभो र भन्नुभो, के छ रञ्जु ? आज निकै मान्छे आएछन् है ! उताको प्रोग्राम पनि राम्रो भयो नि ! इन्ट्रेस्टिङ थियो ! उहाँले यसरी भन्नुभो, मानौं अघि केही भएकै थिएन । त्यसदिन १७ जना थियौं कार्यक्रममा । उम् गर्दै टाउको हल्लाएँ । दाइले फेरि भन्नुभो, सरी है ! आज तिमीलाई फोनमा कराएँ । बल्ल मेरो मनको आगोमा फायर ब्रिगेडले पानी हाल्देझैं भयो ।खासमा दाइ सधैं उत्कृष्टतामा विश्वास गर्ने मान्छे ! सिक्दै जानुपर्छ भन्ने मान्छे ! उहाँले हरेक कामको पूर्वतयारी हुनैपर्छ भन्ने सिकाउनुभयो हामीलाई ।दाइसँगको यात्राभरि उहाँले मलाई सरी भन्नुभएको त्यही एक पटक हो । सोच्छु मेरा अरू साथीले एक पटकै सही दाइबाट सरी पाए कि पाएनन् ? वास्तवमा दाइसँग काम गर्दा सरी को आवश्यकतै पर्दैनथ्यो । उहाँ किन रिसाउनुभयो भन्ने प्रश्न आफैंलाई सोधे हामी उल्टै नयाँ ज्ञान सिक्थ्यौं । दाइ सरी र थ्याङ्कयु भन्नचाहिँ एक प्रतिशत पनि कन्जुस्याइँ गर्ने मान्छे होइन फेरि । मैले यो बुझिनँ नि, के हो ?, सरी मैले गल्ती पो भनेछु है भन्न उहाँले कहिल्यै छाड्नुभएन !अति सामान्य विषय नबुझे पनि सोध्ने र आफूले गल्ती भनेको थाहा भएपछि स्विकार्ने दाइको बानी थियो ।हरेक सानोदेखि ठूलो कामसम्म आफैं जान्नीसुन्नी हुने दाइको बानी थिएन । दाइ जसलाई पनि, सानो होस् या ठूलो, जे विषयमा पनि मान्छेको रुचिअनुसार केही न केही काम गर्न लगाइहाल्नुहुन्थ्यो, केही पर्यो भने भन न है भनिहाल्नुहुन्थ्यो र आफूले काम जिम्मा लगाएको मान्छेलाई सधैं भन्नुहुन्थ्यो, थ्याङ्कयु फर योर लिडिरसिप ! त्यसले गर्दा कामको जिम्मा पाएको व्यक्तिलाई सुरुदेखि नै सकारात्मक दबाब सृजना हुन्थ्यो । काम गर्ने वा प्रयास गर्नेजत्ति सबैलाई धन्यवाद भन्नुहुन्थ्यो । तर, व्यक्तिगत तारिफचाहिँ बिरलै गर्नुहुन्थ्यो ।दाइले कहिल्यै कुनै पनि युवालाई म तिमीप्रति गर्व गर्छॅ भन्नुभएन, तर यसको अर्थ दाइ गौरन्वान्वित हुनुभएन भन्ने होइन । उहाँको उद्देश्य थियो २१ औँ शताब्दीको नेतृत्व बनाउने । र, म त्यस उद्देश्यको हजारौं बीउमध्येको एक हुँ । दाइ हामीलाई देखेर प्राउड फिल त पक्कै गर्नुहुन्छ, जहाँ भए पनि । तर, यसमा पनि दाइको कडा मान्यता छ मेरिटोक्रेसीमा । कोही व्यक्ति जति नै निकट किन नहोस, उसमा क्षमता छैन भने ऊ दाइको टिममा पर्दैनथ्यो । यसमा भावनात्मक हुनु जरुरी नै छैन किनभने उहाँ स्पष्ट हुनुहुन्थ्यो देश निर्माणको यात्रा हो, कसैको व्यक्तिगत कुरो होइन ।मेरो नेतृत्वविकास र उज्वल दाइसँगको यात्रा २०७० देखि सुरु भएको हो । दोस्रो संविधानसभा निर्वाचनमा दाइ काठमाडौं क्षेत्र न ५ बाट उठ्नुभएको रहेछ । त्यसबेलासम्म विवेकशील नेपाली भन्ने सुनेकी पनि थिइनँ । त्यसबारे थाहा पाएको बाटोमा खसेको स्माइली लोगो कार्डबाट हो, जसबारे थप जानकारी फेसबुकबाट पाएँ । र, उहाँहरूले गरेको नेपाल खुल्ला छ अभियानमा गएँ लुरुलुरु । अझै याद छ, नारायणगोपाल चोकमा कार्यक्रम भइरहेको थियो । म दक्षिणतर्फबाट गइरहेको थिएँ । नेपालको ठूलो झन्डा देखेपछि मैले हात हल्लाएँ, उताबाट पनि कसैले हात हल्लायो । र, नेपाल खुल्ला छ अभियान त्यही हो भन्ने पक्का भएर गएँ । कसैलाई चिनेकी थिइनँ । तर, मैले चिनेकी थिएँ नेपालको झन्डा, त्यसैले त्यहाँ सबै आफ्ना लागे । एक जनाले हात मिलाएर परिचय गरे र मेरो हातमा नेपालको झन्डा थमाइदिए । मेरो जीवनमै सबैभन्दा गर्व लाग्ने विषय त्यही हो मैले मेरै गाउँटोलमा नेपाल खुल्ला छ भन्दै नेपालको झन्डा हल्लाएँ ।कार्यक्रमपछि कसैले लौ जाऊँ पार्टी अफिस भने । मलाई जाऊँ न त हेरौं, कस्तो रैछ भन्ने लाग्यो । चप्पल कारखाना अफिस पुग्नेबित्तिकै मिटिङ रुममा सबैलाई राखेर आइडिया मागियो के कसो गर्ने ? निर्वाचन कसरी जित्ने ? म वाल्ल परिरहेँ, मजस्तो नयाँ भर्खर आएको सँग विचार मागेको !के मेरो विचार पनि महत्त्वपूर्ण छ ? म बोलिनँ, अरूले बोलेको सुनिरहेँ । एक छिनमा क्षेत्र नं ५ को प्रचारप्रसार भइरहेको थाहा पाएँ र एकदमै एक्साइटेड भएँ, अहो नेपाल खुल्ला अभियान गर्ने मान्छे उठेको रहेछ मेरो क्षेत्रबाट ! अनि प्रण गरेँ, जसरी पनि त्यो मान्छेलाई जिताउने हो !एक छिनमा थाहा भयो बिहान हात मिलाएको, मलाई झन्डा थमाएको मान्छे नै पार्टी अध्यक्ष र उम्मेदवार हुनुहुन्थ्यो उज्वल थापा । हो त्यही दिनदेखि म कम्मर कसेर लागिपरेँ, सक्ने खटेँ ! जाग लम्क चम्क हे नौजवान हो, पहाड झुक्नुपर्छ आँधी रुक्नुपर्छ हामी युवा जुटेपछि काँडा फुल्नुपर्छ, गाउँ गाउँबाट उठ, बस्ती बस्तीबाट उठ यो देशको मुहार फेर्नलाई उठ जस्ता गीत स्पिकरमा घन्काउँदै दाइको निर्वाचन प्रसार प्रसारमा हामी हरेक दिन ५७ जना मान्छे हुन्थ्यौँ । कहिले त उम्मेदवारसमेत गरी ५ जना हुन्थ्यौं । प्रचारप्रसारमा दाइ धेरै कहिल्यै नबोल्ने ! धेरै बोल्ने दाइको नेचर नै होइन ! काम नै हो दाइको नेचर !दाइको चिन्तन थियो नेपाली भनेर होइन, बनेर देखाउनुपर्छ ! विकल्प कुर्दै बस्ने होइन, आफैँ बन्ने हो ! समानुभूति मूल्यमान्यताको एक सशक्त कर्ता हुनुहुन्थ्यो दाइ । जीवनको अन्तिम समयतिर दाइले भाउजूलाई भन्नुभएको र सामाजिक सञ्जालमा लेख्नुभएको कुराले उहाँको चिन्तन, मूल्यमान्यताप्रतिको स्पष्टता जाहेर गर्छ । आईसीयूमै भाउजूलाई भन्नुभएछ, हेर न ! यी नर्स बहिनीहरू रातोदिन काम गर्छन्, तर अन्डरपेड छन् धेरै ठाउँमा । चिकित्सा शिक्षा, स्वास्थ्य क्षेत्र सुधारमा त काम गरेको हो, तर नर्सहरूको उचित तलबको विषयमा स्पेसल्ली अस्पतालबाट फर्किएपछि क्याम्पेन गर्नेछु ।दाइ एकदम प्रगतिशील मान्छे हुनुहुन्थ्यो । उहाँमा वैज्ञानिकआध्यात्मिक चिन्तन बढी थियो, बुद्धको बाटो उहाँले छानेको बाटो थियो ।बुद्ध जयन्तीका दिन इन्स्टाग्राममा दाइले लेख्नुभएको छ आज म आफूभित्र एक नयाँ जागरण महसुस गर्दै छु । मेरो जीवनमा एक शुद्ध हावा (अक्सिजन) को महत्त्व कति धेरै छ ! सायद बुद्ध हामीलाई अन्यथरि कुराको पछाडि दौडिनुभन्दा दैनिक जीवनका सूक्ष्म कुराहरूप्रति कृतज्ञ भाव व्यक्त गरून् भन्ने चाहन्छन् । मेरा सबै प्रियहरू, बुद्धले तपाईंहरू सबैको हरेक दिनको सास गाइड गरून् । तपार्इंहरू सबै आफ्नो जीवनमा नयाँनयाँ कुराहरू गर्ने एक्सपेरिमेन्टर बन्ने बाटोमा हिँड्न सक्नुहोस् । र, तपाईंको जोसले जति नै कुदाए पनि, तपाईं आफ्नो वर्तमानमा जरा गाढेर बस्न सक्नुहोस् ।दाइ आफैँले लेख्नुभएका माथिका यी अन्तिम शब्द हुन् । उहाँले आफ्नो वेबसाइटमा कैयौं महत्त्वपूर्ण विचार लेख्नुभएको छ, जुन अनुसरणयोग्य छन् ।तर, उज्वल दाइ देवता होइन । दाइका भएभरका सबै बानीव्यवहार अत्यन्त सुन्दर थिएअसल थिए भनेर जसरी अहिले मानिसहरू श्रद्धाञ्जलीमा लेखिरहेका छन्, खासमा त्यस्तो होइन । प्रशस्त कमीकमजोरीसहितको मान्छे हुनुहुन्थ्यो उहाँ, जो बेलाबेला बिनाठोस कारण रिसाउनुहुन्थ्यो, हामीलाई अति दबाब दिनुहुन्थ्यो, खासै सामाजिक (सोसियल) हुनुहुन्नथ्यो, हामीले भनेको सुन्नुहुन्नथ्यो, झगडा गर्नुहुन्थ्यो, इगो राख्नुहुन्थ्यो । तर, कसैलाई पनि हार्म गर्नुहुन्नथ्यो । दाइ दूरदर्शीचाहिँ हुनुहुन्थ्यो । उहाँका कुराकानी, विचारतथ्य र कारणसहित उपस्थित हुन्थे । र, सबैभन्दा महत्त्वपूर्ण त ती विचार मध्यममार्गी, अहिंसात्मक र समयसापेक्ष हुन्थे । २३ जनाबीच लेख्नेबोल्ने कुरा होस् कि समूहमा, दाइका सबै विषय अध्ययनबाटै आएका हुन्थे, ती हावादारी हुँदैनथे । तर, उहाँले व्यक्त गर्ने भावनात्मक व्यवहार फरक हुन्थे । जस्तै उहाँले आई लभ यु भनेर हामी भाइबहिनीलाई कहिल्यै भन्नुभएन । तर, सधैं भन्नुहुन्थ्यो, यो गर न म साथ छु !उहाँलाई हामी युवाको चिन्ता हुन्थ्यो के छ भनेर बेलाबेला मेसेज, फोन गर्नुहुन्थ्यो । तर, फोनसम्बन्धी खतरनाक कुराचाहिँ के भने एक पटक फोन गरेपछि उहाँ कम्तीमा पनि एकडेढ घण्टै कुरा गर्नुहुन्थ्यो । दाइको फोन उठाउनुअघि हामी लामो सास फेर्थ्यौं । यस्तो अजिबको हुनुहुन्थ्यो हाम्रा दाइ, जो एक नेता हुनुहुन्थ्यो । तर, अरूलाई अघि सार्ने र सिकाउने गर्नुहुन्थ्यो । उहाँलाई यही गर्न मन पर्थ्यो । अनि उहाँलाई मन पर्थ्यो बेथितिविरुद्ध लड्न र सबै मिलेर यथास्थितिलाई परिवर्तन गर्न ।कामपछि तीव्र थकान हुन्छ । थकानपछि आराम गर्नुपर्छ भन्ने दाइको विश्वास थियो । वैशाख २ गतेको भेटमा (त्यो भेट नै दाइसँगको अन्तिम हुनुरहेछ) दाइले केही कुरा भन्नुभएको थियो । जस्तो काममा धेरै जोड नगर्नू, आराम गर्दै आफूलाई तयार पार्दै अघि बढ्नू, आफूलाई गर्न मन भएका व्यक्तिगत काम पनि गर्नू ! छुट्टिने बेला दाइ भन्नुहुन्थ्यो, सधैं पावरमा हुँदा एक किसिमको घमण्डजस्तो आउँदो रहेछ, बुझ्यौ बहिनी ? मैले पार्टीको पोजिसन हस्तान्तरण गरेपछि धेरै सोच्ने, अध्ययन, आराम गर्ने समय पाइरहेको छु । अब आफ्नो जीविकोपार्जनमा पनि ध्यान केन्द्रित गर्छॅ । अनि फेरि सक्रिय भइहाल्छु नि ! गर्नुपर्ने काम धेरै छन् ! दाइका यी प्रत्येक शब्द अहिले झन् जीवन्त भएर म छेउछाउ गुन्जिरहेका छन् । दाइको भौतिक शरीरलाई बिदा गर्न निकै गाह्रो भयो किनभने मलाई थाहै भएन, मैले मेरो गुरुलाई बिदा गर्दै छु कि ? दाइलाई कि ? साथीलाई कि ? बुबासमान एक भद्र मानिसलाई ? कसलाई ?खासमा दाइ धेरै आफ्ना हरूको मिश्रण हुनुहुन्थ्यो, जसले मेरो जीवनमा गहिरो प्रभाव र शिक्षण दिनुभएको छ । दाइ सधैं एक सन्देश टाढा हुनुहुन्थ्यो । गाह्रो भइराछ भन्ने थाहा पाएपछि जेजस्तो अवस्थामा पनि मद्दत गर्नुहुन्थ्यो घर आइपुग्नुहुन्थ्यो, फोन कलमा आइपुग्नुहुन्थ्यो । दाइले मलाई, मजस्तै धेरै युवालाई सुसंस्कृत राजनीति, सरलसहज, मध्यममार्गी जीवनको कुरा सिकाएर जानुभएको छ । एउटा थलो निर्माण गरेर जानुभएको छ ।एकमानेमा के सन्तोष मनमा छ भने ढिलोचाँडो सबैले देहत्याग गरेर जानै छ । तर, अब मैले जुनै दिन देहत्याग गरेँ भने पनि म एक्लो हुनुपर्दैन किनभने यताको काम सकेर जाँदा उज्वल दाइ मलाई उता कुरिरहनुभएको हुनेछ । र, त्यो पटक ज्ञानेश्वरमा बाटो बिर्सिंदा उहाँले हकारेको जस्तो हुनेछैन बरु दाइले हग गर्नुहुनेछ बहिनी गुड्गुड्, निकै राम्रा कामहरू गर्यौ, अब रेस्ट गरौं भन्दै ।"
चुरे खोतलेर ढुंगा 'बिक्री,"(पाल्पा)  ल्पास्थित चुरेअन्तर्गतका विभिन्न ठाउँबाट ढुंगा र माटोको मनपरी उत्खनन रोकिएको छैन । जसलाई जहाँबाट मन लाग्यो, त्यहीं खोतलेर ढुंगा ओसार्ने गरेका छन् । नदीतटीय र कमजोर भूगोल भएका ठाउँमा उत्खननले बाढीपहिरोको समस्या उब्जिएको छ ।तिनाउ गाउँपालिकाका दोभान, झुम्सालगायत स्थानमा ढुंगा संकलन गरिएको छ । ती ठाउँमा जथाभावी डोजर सञ्चालन गरेर चुरे खोतले पनि स्थानीय तह मौन छन् । दुई वर्षअघि खेतका गरा सम्याउने नाममा राष्ट्रपति चुरे संरक्षण कार्यक्रमबाट अनुमति लिएर खाडल खनिएका थिए । अहिले त्यहींबाट ढुंगा बिक्री गरिरहेका छन् । त्यसका लागि स्थानीय तहले अनुमति दिएका हुन् ।व्यक्तिगत जग्गामा रिसोर्ट खोल्ने बहानामा ढुंगा पैठारी गरिएको छ । तिनाउ गाउँपालिकाले खोलाछेउमा खेलमैदान निर्माणका लागि भन्दै लाखौंका ढुंगा बिक्रीको अनुमति दिएको छ । रैनादेवी छहरा गाउँपालिकाको सत्यवतीका विभिन्न स्थानमा चुरे उत्खनन भएका छन् । विकास निर्माणका नाममा जथाभावी दोहन भइरहेको छ । यसले तराईका बस्ती जोखिममा परेका छन् । मूल सुकेर पिउने पानी र सिँचाइका लागि समस्या सुरु भइसक्यो, स्थानीय संरक्षणकर्मी तथा अधिवक्ता महेन्द्र पाण्डेयले भने, अनावश्यक ढुंगा, माटो निकासी गर्दा बाढीपहिरो बढेको छ ।गत वर्ष बाढीपहिरोले चुरे क्षेत्रका धेरै परिवार विस्थापित भएका थिए । जथाभावी डोजर सञ्चालनले जमिन हल्लिने गर्छ । वर्षायाममा यसरी हल्लिएको स्थानमा पहिरो गएपछि ढुंगा निकालेर बिक्री गर्दै आएको पाण्डेयले बताए । रैनादेवी छहरा, तिनाउ, माथागढी, निस्दी गाउँपालिकास्थित चुरे क्षेत्रमा जथाभावी डोजर सञ्चालन भइरहेका छन् । रैनादेवी छहराको सत्यवती, बल्ढेङगढीका विभिन्न स्थानबाट रूपन्देहीका सालझन्डी, रामापुरलगायत स्थानसम्म चुरेबाट ढुंगा तस्करी भइरहेको स्थानीयले बताए । चुरे क्षेत्रमा डोजर, एक्स्काभेटर लगाउने, बाटो खन्ने, गरा सम्याउने बहानामा ढुंगा चोरी तस्करी भइरहेको हो । दोभान, झुम्सा, सत्यवती, बल्ढेङगढीका विभिन्न स्थानमा यस्ता कार्य बढेको छ । तिनाउ४, सत्यवती गोरबन्दी क्षेत्रबाट अवैध रूपमा ढुंगा ओसार्ने काम भइरहेको छ ।झुम्साका युवा कृष्णप्रसाद पाण्डेयले अवैध रूपमा ढुंगा ओसारे पनि कसैले चासो नदिएको बताए । अवैध रूपमा टिपरमा ढुंगा जिल्लाबाहिर पैठारी हुँदासमेत कसैले मतलब गरेनन्, उनले भने, तिनाउका दर्जनभन्दा बढी स्थानबाट अवैध रूपमा ढुंगा बिक्री भइरहेको छ । तिनाउका दोभान र झुम्सामा चुरे क्षेत्र बढी छ । त्यहाँका बेसारेघाट, अर्घाछाप, झ्याङ्ला, भूतखोला लगायतका स्थानबाट समेत कर्मचारी र जनप्रतिनिधिको मिलेमतोमा अवैध रूपमा बाहिर जिल्ला ढुंगा बिक्री भइरहेको स्थानीयले आरोप लगाए । चुरे क्षेत्रका खोला तथा नदीबाट ढुंगा निकाल्न सरकारले रोक लगाएको छ ।२०७६ चैतपछि आन्तरिक खपत, गरा सम्याउने, रिसोर्ट सञ्चालन, विभिन्न फार्म निर्माण गर्ने बहानामा ढुंगा, माटोलगायत नदीजन्य सामग्री उत्खनन र बिक्री बढेको हो । तिनाउ गाउँपालिकाको चुरे क्षेत्रका झुम्सा खोला, दोभान खोला, कचल खोला, चुरेबाट बग्ने खोल्सा तथा खोलाबाट ५० बढी टिपरबाट दैनिक ढुंगा जिल्लाबाहिर पैठारी गरिरहेको छ । गाउँपालिकाले आन्तरिक खपतबाहेक जिल्लाबाहिर पैठारीका लागि अनुमति नदिएको प्रमुख प्रशासकीय अधिकृत सुन्दरप्रसाद श्रेष्ठले बताए । आर्थिक प्रलोभनमा परेर ढुंगा निकाल्न अनुमति दिएको स्थानीयको आरोप छ ।तिनाउ गाउँपालिका प्रवक्ता राजेश श्रेष्ठले भने विगतको स्टकका लागि मात्र अनुमति लिएको बताए ।"
बजेटप्रति गाउँपालिका अध्यक्षहरू असन्तुष्ट,चालु वर्षकै बजेट निकासा भएन गाउँपालिकाका करोडौं रूपैयाँका योजना अलपत्र राष्ट्रपति शैक्षिक कार्यक्रमको भुक्तानी हुन सकेन समानीकरण अनुदान बढाउन माग
किन बढेको बढ्यै छ खाने तेलको मूल्य ?,"(काठमाडौं)  पछिल्लो समय खाने तेलको मूल्यमा कीर्तिमानी बनेको छ । अन्य खाद्य वस्तुको मूल्यमा सामान्य उत्तारचढाव देखिए पनि खाने तेलको मूल्य छोइनसक्नु छ । साढे दुई महिनायता लिटरमै ७५ रुपैयाँसम्म मूल्य बढेको खुद्रा व्यापार संघका महासचिव अमुलकाजी तुलाधरले बताए । तेलबाहेक अन्य खाद्यवस्तुको मूल्यमा त्यति अन्तर देखिएको छैन । तर साढे दुई महिनाअघि १ सय ४५ देखि १ सय ६० रुपैयाँ पर्ने एक लिटर सोयाबिन तेलको मूल्य बढेर २ सय २० रुपैयाँदेखि २ सय ३५ रुपैयाँसम्म पुगेको छ । प्रतिलिटर २ सय ३५ रुपैयाँ पर्ने सनफ्लावर तेल अहिले ३ सय रुपैयाँसम्म पुगेको छ, उनले भने, तोरीको तेल पनि २ सय ७५ रुपैयाँदेखि २ सय ९० रुपैयाँसम्ममा बिक्री भएकोमा ३ सय ३० रुपैयाँसम्म पुगेको छ ।यो खुद्रा मूल्य साढे २ महिनायताको हो । त्योभन्दा अगाडि पनि मूल्य निरन्तर बढेको संघले जनाएको छ । स्वदेशी उत्पादन न्यून छ । पूर्णतः परनिर्भर भएकाले अन्तर्राष्ट्रिय बजारमा बढ्दा यहाँ पनि बढ्छ । घट्दा स्वदेशी बजारमा पनि घट्छ, नेपाल वनस्पति घिउ तेल उत्पादक संघका अध्यक्ष सन्दीपकुमार अग्रवाल भन्छन् । उनका अनुसार तेलमा भइरहेको मूल्यवृद्धिका विभिन्न कारण छन् । पहिलो कारण कच्चापदार्थको मूल्यवृद्धि नै हो । हाल संघमा २० उद्योग आबद्ध छन् । ती उद्योगमा चाहिने कच्चापदार्थ क्रुड सोयाबिन तेल, क्रुड सनफ्लावर तेल र तोरीका गेडा शतप्रतिशत ब्राजिल, अर्जेन्टिना, क्यानडा, अस्ट्रेलिया, युक्रेनलगायत मुलुकबाट आयात हुन्छ । कच्चापदार्थको मूल्य अन्तर्राष्ट्रिय बजारले निर्धारण गर्ने हुँदा यहाँ पनि असर परेको संघको दाबी छ ।एक वर्षअघि अर्जेन्टिनाबाट प्रतिटन ६ सय १६ डलरमा खरिद गरिएको क्रुड सोयाबिन बढेर १२ सय ७९ डलर र युक्रेनमा ६ सय ५६ डलरमा खरिद गरिएको क्रुड सोयाबिनको तेल बढेर १५ सय ८० डलर पुगेको अध्यक्ष अग्रवाल बताउँछन् । विश्वभर फैलिएको कोभिड र भूराजनीतिक मुद्दाहरूका कारण तेलको मूल्य अस्वाभाविक रूपमा बढेको छ । मूल्य हालसम्मकै ऐतिहासिक वृृद्धि हो, अग्रवालले भने, यसको पुष्टि युरोपबाट प्रकाशन हुने आयलवर्ल्डको २३ अप्रिल २०२१ को डकुमेन्टले पनि प्रस्ट्याएको छ । संघले वाणिज्य आपूर्ति तथा उपभोक्ता संरक्षण विभागमा उपलब्ध गराएको विवरणअनुसार ८ अप्रिल २०२१ मा क्रुड सोयाबिन प्रतिटन ११ सय ९० बाट बढेर अप्रिल २२ सम्म आइपुग्दा १२ सय ७९ डलर पुगेको छ । हल्दियासम्म आइपुग्दा भाडा शुल्कसहित १३ सय ५० डलर पुगेको छ । क्रुड सनफ्लावरको मूल्य पनि अप्रिल ८ मा १५ सय ३० डलर थियो, अप्रिल २२ सम्म आइपुग्दा १५ सय ८० डलर, भाडा शुल्कसहित हल्दियासम्म पुग्दा १६ सय ६० डलर पुगेको छ । हल्दिया बन्दरगाहमा इन्धनको मूल्यमा भएको वृद्धिले नेपाल भन्सारसम्म आइपुग्दा ढुवानी असहजताका कारण थप मूल्य बढेको संघको दाबी छ । सहायक कच्चा पदार्थ र प्याकिङ सामग्रीको समेत मूल्य बढेको संघको दाबी छ । संघका अनुसार केमिकलको मूल्य प्रतिटन १ हजार डलरबाट बढेर ४ हजार डलर, पेपर प्रतिकिलो ४० रुपैयाँबाट बढेर ६० रुपैयाँ, प्लास्टिक प्रतिटन ६०० डलरबाट बढेर १४ सय डलर पुगेको छ । यसबाहेक भन्सार महसुल १० र मूल्य अभिवृद्धि कर १३ प्रतिशतबाट एक वर्षमा दोब्बर वृद्धि गरेकाले पनि तेल महँगिएको बताइएको छ । तेल प्रशस्त छ, कृत्रिम अभाव र कालोबजारी हुनै सक्दैन । भन्सार विभागबाट ईबिलिङ, र प्रज्ञापनपत्र सबै हेर्न सकिन्छ । वाणिज्य विभागमा पनि प्रज्ञापनपत्र बुझाएका छौं, अध्यक्ष अग्रवालले भने, पूर्ण आयातमै निर्भर भएकाले मूल्य बढेको हो । कृषि तथा पशुपन्छी विकास मन्त्रालयका अनुसार नेपालमा भटमास खेती २६ हजार हेक्टरमा गरिन्छ । वार्षिक करिब ३४ हजार ४ सय ३४ टन उत्पादन हुन्छ । तेलहन (तोरी, आलस, सर्स्युं, सनफ्लावर) २ लाख ६१ हजार ४ सय ३२ हेक्टरमा खेती हुन्छ । यसबाट वार्षिक २ लाख ७४ हजार ५ सय ४ टन उत्पादन हुन्छ । केही वर्षयता उत्पादन बढ्न सकेको छैन । जसले गर्दा आयातमै निर्भर हुनुपरेको उद्योगीहरू बताउँछन् । भन्सार विभागका अनुसार मासिक अर्बौं रुपैयाँको तेलको कच्चापदार्थ आयात भइरहेको छ । उद्योगीहरूले आयात गरेर रिफाइन गरी स्वदेशी बजारसँगै भारत पनि पठाउँदै आएका छन् । अहिले तेलको मूल्य बढ्नुमा भने कोभिड नै कारक रहेको कृषि मन्त्रालयका वरिष्ठ तथ्यांक अधिकृत रामकृष्ण रेग्मीले जानकारी दिए । कृषि मन्त्रालयका प्रवक्ता श्रीराम घिमिरे पनि स्वदेशी उत्पादनले माग धान्न नसक्ने बताउँछन् । तोरी, भटमास र सनफ्लावरको उत्पादन बढाउन सकिएन । उत्पादन बढाउन नयाँ भेराइटीमा जान आवश्यक छ, उनले भने, तर, नार्कमा जनशक्ति, स्रोतलगायतको अभावले समस्या भयो । बजार अनुगमन तथा मूल्य नियन्त्रणको जिम्मा पाएको वाणिज्य आपूर्ति तथा उपभोक्ता संरक्षण विभागले पनि अन्तर्राष्ट्रिय बजारमा भइरहेको वृद्धिले यहाँ असर गरेको जनाएको छ । विभागले गरेको अध्ययनमा उद्योगीहरूले २० प्रतिशतभित्रै रहेर नाफा लिएका छन् । कालोबजारी तथा केही अन्य सामाजिक अपराध तथा सजाय ऐन २०३२ मा २० प्रतिशतभन्दा नाफा खान नहुने प्रस्ट उल्लेख छ । २० प्रतिशतभन्दा बढी नाफा राखे कालोबजारी ऐनअनुसार कारबाही गर्न सकिन्छ । तर, कानुनी दायरामै रहेको देखिन्छ । नाफा वैधानिक रूपमै बढाइएको छ । प्रतिशतभन्दा प्रतिलिटरमा राखेको भए सर्वसाधारणलाई केही राहत हुन्थ्यो, विभागका महानिर्देशक प्रकाश पौडेलले भने, अहिले कोभिडको अवस्थामा मूल्य घटाएर बिक्री गर्न अनुरोध गरेका छौं ।"
ब्याजदर आफैं तोक्न पाउनुपर्ने बैंकहरूको माग,"(काठमाडौं)  कर्जाको ब्याजदर निर्धारणमा राष्ट्र बैंकले हस्तक्षेप नगरी बैंक तथा वित्तीय संस्थालाई स्वतन्त्र छाड्न बैंकले माग गरेका छन् । अहिले बैंकहरूबीचको प्रतिस्पर्धा तीव्र रहेकाले अन्ततः ब्याजदर तल आउने र यसको प्रत्यक्ष लाभ ग्राहकले पाउने भन्दै ब्याजदर निर्धारणमा हस्तक्षेप गर्न नहुने उनीहरूको तर्क छ । पुनर्कर्जा, सहुलियत कर्जा, व्यावसायिक निरन्तरता कर्जालगायत सरकारले ल्याएका कर्जा कार्यक्रममा ब्याजदर नियामक निकायले तोकिदिएका बेला बैंक तथा वित्तीय संस्थाले यस्तो माग गरेका हुन् । बैंकहरूबीचको तीव्र प्रतिस्पर्धाकै कारण हाल वाणिज्य बैंकहरूको कर्जा निक्षेपबीचको अन्तर (स्प्रेड) तोकिएको सीमाभन्दा कम रहेकाले कर्जाको ब्याजदर निर्धारण जिम्मा बैंकलाई नै दिनुपर्ने बैंकर्स संघका अध्यक्ष भुवन दाहालले बताए । राष्ट्र बैंकले कर्जा निक्षेपबीचको अन्तर (स्प्रेड) वाणिज्य बैंकहरूलाई बढीमा ४४ प्रतिशत कायम गर्न निर्देशन दिएको छ, बैंकिङ फाइनान्स एन्ड इन्स्योरेन्स इन्स्टिच्युट अफ नेपालले आगामी आर्थिक वर्षको बजेट र मौद्रिक नीति सम्बन्धमा शुक्रबार गरेको अन्तर्क्रियामा उनले भने, तर, बैंकहरूको स्प्रेड औसतमा ३८ प्रतिशत मात्र छ । यो प्रतिस्पर्धाकै कारण भएको हो । बढ्दो प्रतिस्पर्धाकै कारण पछिल्ला वर्षमा बैंकिङ क्षेत्रको प्रतिफल निरन्तर घटिरहेकाले अब ब्याजदर निर्धारण प्रक्रियालाई नियन्त्रण बाहिर ल्याउनुपर्ने उनको माग छ ।राज्यले संरक्षण गर्नुपर्ने ससाना उद्योगी व्यवसायीका लागि ब्याजदरमा राष्ट्र बैंकले नियन्त्रण गर्न सक्छ । तर बाँकी क्षेत्रमा प्रवाह हुने कर्जाको ब्याजदर बैंक आफैंले निर्धारण गर्दा राम्रो हुन्छ, उनले भने, केही वर्ष अघिसम्म दक्षिण एसियामै नेपालका बैंकहरू ब्याजदर निर्धारणमा स्वतन्त्र थिए । अहिले विस्तारै ब्याजदरमाथिको नियन्त्रण बढ्दो छ । यसलाई कम गर्नुपर्छ । पछिल्लो समय वाणिज्य बैंकहरूको सम्पत्तिको आकार करिब १० खर्बले बढ्दा सञ्चालन मुनाफा करिब ९ करोडले मात्र बढेको उनले बताए । ब्याजदर खुला छोडौं । यसले इन्नोभेसन ल्याउँछ । तर साना ऋणीको हकमा राष्ट्र बैंकले हेर्दा हुन्छ, उनले भने । पछिल्ला वर्षमा बैंकिङ क्षेत्र निकै साँघुरो भएको स्मरण गर्दै उनले भने एलसी र ग्यारेन्टीको शुल्क तीन दशकभन्दा अहिले थोरै छ । यो प्रतिस्पर्धाकै कारणले सम्भव भएको हो ।हाल सञ्चालनमा रहेको सहुलियत ब्याजदरका कार्यक्रमहरूमा कर्जा प्रवाह गर्न बैंकहरूलाई कुनै अप्ठ्यारो नभएको उनले बताए । बैंक र व्यवसायी एक अर्काका पूरक भएको र दुवै क्षेत्रलाई लाभ हुने गरी नीति ल्याउन नहुने उद्योग वाणिज्य महासंघका वरिष्ठ उपाध्यक्ष चन्द्र ढकालले बताए । बैंक, उद्योगी व्यवसायी सबैलाई राहत पुग्ने खालको मौद्रिक नीतिका लागि गृर्हकार्य भइरहेको राष्ट्र बैंक अनुसन्धान विभाग प्रमुख प्रकाशकुमार श्रेष्ठको भनाइ छ । विद्यमान अप्ठ्यारो परिस्थितिमा आर्थिक वृद्धि र स्थायित्वलाई सन्तुलन गरेर अघि बढ्नुपर्नेछ, उनले भने, यस्तो अवस्थामा पनि सबैलाई लाभ हुने खालको नीति ल्याउँछौं ।"
दोहा र दिल्ली उडान अनिश्चित,"काठमाडौं (कास) यो साताबाट हवाई उडान खुला गरिएका मुलुकबाट नेपाल आउन यात्रुले अनिवार्य बारकोड तथा फोटोसहितको पीसीआर रिपोर्ट (नेगेटिभ) ल्याउनुपर्ने मापदण्ड तय भएपछि दोहा तथा दिल्लीबाट काठमाडौं आउने उडान अवरुद्ध हुने देखिएको छ । आगामी सोमबार नेपाल वायुसेवाको दोहा र बुधबारको दिल्ली उडान अवरुद्ध हुन सक्नेबारे मन्त्रालयलाई अवगत भएर पनि यसबारे कुनै संशोधन आएको छैन ।संस्कृति, पर्यटन तथा नागरिक उड्यन मन्त्रालयले यो साताबाट कतार, भारत, चीन र टर्कीमा साताको एउटा उडान सेवा सञ्चालन हुने गरी यात्रु आवागमनमा विशेष मापदण्ड सार्वजनिक गरेको थियो । बाहिरी विश्व परिस्थितिसँग जानकार नरहेको र नभएको अवस्थामा यात्रु आवागमनको मापदण्ड सार्वजनिक गरिएकाले यात्रुले कतारबाट उडान भर्न नसक्ने देखिन्छ, दोहास्थित नेपाली राजदूत नारदनाथ भारद्वाजले भने, बारकोड र फोटोसहितको पीसीआर रिपोर्ट भन्ने प्रबन्ध आफैंमा नौलो देखिन्छ, कतारका हकमा यहाँको केन्द्रीय ल्याबले मात्रै पीसीआर परीक्षण रिपोर्ट दिने र यसमा फोटो टाँस्ने प्रबन्ध नभएकाले हाम्रो आवश्यकताका लागि तिमीहरूको पद्धति बदलिदेऊ भन्न नसकिने स्थिति छ ।"
गोलको खडेरी तोडिँदै,"नेपाली राष्ट्रिय फुटबल टिमका लागि ताइपेईविरुद्धको जितमा गोल पनि उत्तिकै महत्त्वपूर्ण रह्यो । नेपालले ३० महिनापछि लगातार तीन खेलमा गोल गर्यो । नेपालले सेप्टेम्बर २०१८ मा ढाकामा भएको साफ च्याम्पियनसिपको सेमिफाइनल यात्रा तय गर्ने क्रममा लगातार ४ खेलमा गोल गरेको थियो । दोहामा भएको एसियन कप छनोटमा यमन र साफ २०१८ को पहिलो खेलमा पाकिस्तानविरुद्ध समान २१ को हार तथा भुटानमाथि ४० र आयोजक बंगलादेशविरुद्ध २० को जित । त्यसयता नेपालले १९ खेल खेल्यो र यसबीच लगातार तीन खेलमा गोल गरेको यसपालि हो ।साफ २०१८ को सेमिफाइनलमा माल्दिभ्ससँग ३० को हारसहित लगातार ६ खेलमा नेपालले गोलको खाता खोल्नै सकेन । नेपालले त्यो गोलविहीन खेलको शृंखलालाई पनि ताइपेईसँगको प्रतिस्पर्धामै तोडेको थियो । अभिषेक रिजालले काओसिङमा गोल गरेपछि नेपालले ताइपेईसँगको मैत्रीपूर्ण खेल (६ जुन २०१९) ११ मा टुंग्याएको थियो । अर्को खेल विश्वकप २०२२एसियन कप २०२३ को छनोट थियो कुवेतविरुद्ध । कुवेत सिटीमा नेपालले ७० को अपत्यारिलो हार खेप्यो । त्यसको पाँच दिनभित्रै ताइपेईमा नेपालले २० को जित रच्दै फेरि विश्वास जित्यो ।ताइपेईमा अञ्जनले दुई गोल गरेपछि पनि नेपाली टिम गोलकै खडेरीबाट गुज्रियो । गोल नै गर्न नसक्ने जस्तो देखियो । लगातार ७ खेलसम्म गोल गर्न सकेन । त्यो गोलविहीन यात्रालाई सन्जोकले थ्री नेसन्स कपको फाइनलमा आएर तोडिदिए । छिमेकी बंगलादेश र किर्गिस्तान यू२३ सहभागी थ्री नेसन्स कप प्रतिष्ठित प्रतियोगिता थिएन । तर, प्रशिक्षक बालगोपाल महर्जनले सम्हालेको नेपाली टिमले ३७ वर्षपछि घरेलु मैदानमा जितेको उपाधिले बेग्लै अर्थ राख्छ । त्यसपछि नेपाली टिम सम्हाल्न आइपुगे कुवेती प्रशिक्षक अब्दुल्लाह अलमुताइरी ।प्रशिक्षक अब्दुल्लाहले जिम्मेवारी पाएलगत्तै नेपाली टिमलाई आक्रामक फुटबल खेलाउने बताएका थिए । दुई खेलमा त्यस्तै गरे पनि । विश्वकप खेलिसकेको र एसियन कप जितिसकेको देश इराकविरुद्ध बासरामा दुई गोल आक्रामक रणनीतिकै परिणाम हो । उनले फिफा वरीयतामा ३० स्थानमाथिको ताइपेईविरुद्ध कुवेतको चर्को गर्मीमा पनि ४३३ को आक्रामक शैली अपनाए । त्यसैको परिणाम मान्नुपर्छ चौथो मिनेटमै अञ्जनको अचुक पेनाल्टी र ८१ औं मिनेटमा नवयुगको वान टच फिनिसिङ ।अब्दुल्लाहले ठूला टिमविरुद्ध नेपाललाई आक्रामक शैलीमै खेलाउने बताइरहेका छन् । त्यसैको परीक्षण थियो इराकविद्धको खेल । उनले रक्षात्मक रूपमा खेल्ने नेपालको परम्परागत शैली परिवर्तन गर्ने प्रयास गरिरहेका छन् । उनको शैली अघिल्ला प्रशिक्षक बालगोपाल र योहान कालिनको भन्दा बिल्कुलै भिन्न छ । कालिनले विश्वकप छनोटका अघिल्ला ५ खेलमा नेपाली टिम सम्हालेका थिए । उनको सिद्धान्त नै थियो डिफेन्सलाई बलियो बनाएर काउन्टर आक्रमणमा अगाडि बढ्ने अर्थात् गोल खाएन भने हारिँदैन भन्ने खालको । बालगोपाल सिद्धान्त पनि ठूला टिमसँग रक्षात्मक खेल्ने नै थियो । कालिनको टिममा एक स्ट्राइकरले मात्रै मौका पाउँथे । अब्दुल्लाहले अग्रपंक्तिमा तीन खेलाडीलाई सारेका छन् ।नेपाली टिम सधैं ठूला टिमविद्ध डराएर खेल्थ्यो । धेरै गोल बेहोर्न नपोस् भनेर डिफेन्समै केन्द्रित हुन्थ्यो । त्यसैमा परिवर्तन चाहेका छन् अब्दुल्लाहले । उनले भन्ने गरेका छन्, कुनै पनि टिमसाग डराउनु हुँदैन, आक्रामक खेल्नुपर्छ, गोल गर्नुपर्छ । अनि पो जित्नका लागि खेलेको हुन्छ त । उनले इराकविरुद्ध उत्रिएका नवयुग र मनीषलाई बेन्च मा राख्दै ताइपेईविरुद्ध सुनिल बल र आशिष लामालाई पहिलो रोजाइमा खेलाएका थिए । यो उनको रणनीतिक खेल थियो । मनीषलाई दोस्रो हाफको सुरुबाटै खेलाए । नवयुगलाई ६९ औं मिनेटदेखि । यस्तो रणनीति सफल पनि भयो । नवयुगको गोलमा नेपालले जित पक्का गर्यो भने मनीषले ताइवानी डिफेन्सलाई व्यस्त राखेका थिए ।यो हाम्रो सुरुआत हो, लक्ष्यमा पुग्न बाँकी नै छ । अझै धेरै गर्न बाँकी छ । त्यसका लागि खेलाडीलाई समय र धैर्य आवश्यक छ, छनोटका ६ खेलमा दोस्रो जित हात पारेपछि प्रशिक्षक अब्दुल्लाहले भने, एसियन कप छनोटको तेस्रो चरणमा पुग्ने र साफ च्याम्पियनसिपको फाइनल खेल्ने लक्ष्यमा छौं । नेपालले सोमबार जोर्डन र शुक्रबार अस्ट्रेलियाविरुद्ध खेल्दै दोस्रो चरणको छनोट टुंग्याउने छ ।ताइपेईविरुद्धको दुवै खेल जितेपछि ६ अंक बनाएर नेपालले समूह बी मा चौथो स्थान पक्का गर्यो । शीर्षस्थानको अस्ट्रेलिया (५ खेलमा १५ अंक) सहित कुवेत (६ खेलमा १०) र जोर्डन (५ खेलमा १०) लाई उछिन्ने नेपालको सम्भावना गाणितीय रूपमा मात्रै बाँकी छ । वास्तविकतामा धेरै कठिन । एसियन कप छनोटको तेस्रो चरणमा पुग्न पनि समूहमा चौथो हुने आठ टिममध्ये उत्कृष्ट चारमा रहनुपर्छ । त्यसमा नपरे छनोटको तेस्रो चरण पुग्नका लागि प्लेअफ खेल्नुपर्नेछ ।अब्दुल्लाहको आक्रामक रणनीतिसँगै नेपालले परम्परागत रूपमा रहेको गोलको खडेरी तोड्ने संकेत दिएको छ । विश्वकप छनोटमा नेपालले ४ गोल गर्दै १६ गोल बेहोर्यो । चारै गोल ताइपेईविरुद्ध हो । लगातार चार खेलमा गोल गर्न पनि बलियो मानिएको जोर्डनविरुद्ध आक्रामक खेल्नुपर्नेछ ।सोलिडारिटी कप २०१६ को उपाधि जित्दाका पछिल्ला तीन खेल र एसियन कप २०१९ छनोटमा फिलिपिन्ससँग गरी लगातार चार खेलमा (८ नोभेम्बर २०१६ देखि २८ मार्च, २०१७ सम्म) नेपालले गोल गरेको थियो । त्यसपछि एसियन छनोट र साफ (२७ मार्च २०१८ देखि ८ सेप्टेम्बर २०१८ सम्म) का चार खेलमा निरन्तर गोल गर्यो । ती दुवै यात्राका प्रतिस्पर्धी आफ्नै स्तरका थिए । यसपालि लगातार गोलका लागि ठूलै टिमको चुनौती आइलागेको छ । नेपालले गोललाई निरन्तरता दिने प्रयास र अंक जोड्ने लक्ष्यमा जोर्डनविरुद्ध पनि आक्रामक खेल्नेछ ।१३ वर्षयता राष्ट्रिय टिममा नियमित रहेका कप्तान किरण चेम्जोङले शुक्रबार भने, यो कोचले सबै खेलाडीलाई कन्फिडेन्ट बनाएको छ । हामी गर्नसक्छौं, राम्रो फुटबल खेल्नसक्छौं भन्ने बनाइदिएको छ । दुई खेलमै पहिलाभन्दा धेरै परिवर्तन देखिएको छ । आक्रामक फुटबल खेलिरहेका छौं । सबै खेलाडीको मनोबल उच्च छ । हामी गोल गर्न सक्छौं, हामी आक्रमण गर्न सक्छौं भन्ने भएको छ । अर्को स्तर (माथिल्लो) महसुस गरेका छौं । दुई खेलको परिवर्तन हेरेर हामी अझै बढी गर्नसक्छौं जस्तो लाग्छ ।"
अस्ताए पहिलो कुस्ती प्रशिक्षक,"काठमाडौं (कास) नेपाल कुस्ती संघका महासचिव तथा पूर्वप्रमुख प्रशिक्षक विद्यासागर पोखरेलको निधन भएको छ । कीर्तिपुरस्थित निवासमा शुक्रबार बिहान साढे ११ बजे हृदयाघातका कारण नेपालका पहिलो कुस्ती प्रशिक्षक पोखरेलको निधन भएको हो । बिहानसम्म उहाँको स्वास्थ्य सामान्य नै रहेछ । करेसाबारीमा काम गर्नुभएको रहेछ । साढे ११ बजेतिर एक्कासि हार्टएट्याक आएपछि अस्पताल लानसमेत भ्याइएन, संघका अध्यक्ष नारायणदेव राणाले कान्तिपुरसँग भने । विवाद समाधानको नाममा राष्ट्रिय खेलकुद परिषद (राखेप) ले २०७६ असारमा राज मोहम्मद मियाँ अन्सारीलाई कुस्ती संघको अध्यक्ष बनाएपछि तत्कालीन अध्यक्ष राणाले सर्वोच्चमा मुद्दा दायर गरेका थिए । सर्वोच्चले अन्तरिम आदेश जारी गरी राणा नेतृत्वलाई जिम्मेवारीमा फर्काए पनि नेपालमा दुई कुस्ती संघ अस्तित्वमा छ । राणा नेतृत्वको सोही कार्यसमितिमा पोखरेल २३ वर्षदेखि महासचिव थिए । नेपालमा कुस्तीको विकास गर्ने श्रेय प्रशिक्षक पोखरेललाई नै जान्छ । कतिपयले उनलाई नेपाली आधुनिक कुस्तीका भीष्म पितामह मान्छन् । २०४४ सालमा भारतको पटियालाबाट कुस्तीको डिप्लोमा प्रशिक्षण कोर्स गरेर नेपाल फर्किएपछि उनले कुस्ती खेलाडी उत्पादन सुरु गरेका हुन् ।उहाँ हाम्रो कुस्तीका जन्मदाता नै हुनुहुन्छ । त्यसअघि कुस्तीलाई खेलको मान्यता थिएन । उहाँले नेपाल फर्किएपछि प्रशिक्षण गराउन थाल्नुभयो, खेलाडी उत्पादन सुरु गर्नुभयो र नेपाली कुस्तीलाई अन्तर्राष्ट्रियस्तरसम्म पुर्याउनुभयो, अध्यक्ष राणा भन्छन्, उहाँसँग लामो समय सँगै रहें । कुस्तीलाई आफ्नो जीवन मान्नुहुन्थ्यो । जीवनको अन्तिम समयसम्म पनि उहाँ कुस्तीमै सक्रिय हुनुभयो । सेवानिवृत्त भएपछि पनि कुस्तीको विकासमा सधैं तत्पर रहनुभयो । अध्यक्ष राणाले नेपालको आधुनिक कुस्तीको जन्मदाता अब इतिहास बनेकोमा दुःख व्यक्त गरे । पोखरेलको कुस्ती खेलमा प्रवेश पनि संयोगवश भएको थियो । उनी कराते, मार्सल आर्ट, साइक्लिङ र फुटबलका खेलाडी थिए । फुटबलमा त रेफ्रीसमेत बनेका थिए । २०४४ सालको ब्याचमा दुई महिलासहित १२ जनाले पटियालामा प्रशिक्षण गरेका थिए । खासमा उहाँको रुचि साइक्लिङमा थियो । हामीले नै जबर्जस्ती गरेर तपाईंको ज्यानअनुसार कुस्ती ठीक हुन्छ, त्यसमा भविष्य छ भनेर सम्झाएपछि मान्नुभएको हो । उहाँलाई एसियाली खेलकुदका रजत विजेता खेलाडीले प्रशिक्षण दिनुभएको हो, उनीसँगै प्रशिक्षण कोर्स गरेका जिम्न्यास्टिकका प्रशिक्षक नवीन उप्रेतीले कान्तिपुरसँग भने । उप्रेतीले पनि पोखरेलले आफ्नो जीवन नै कुस्तीमा समर्पित गरेको बताए । कोर्स गरेर आएपछि जीवनको अन्तिम समयसम्म उहाँले कुस्तीलाई नै आफ्नो जीवन बनाउनुभयो । भन्ने नै हो भने उहाँ कुस्तीका लागि पागल नै हो, उप्रेतीले थपे, कुस्तीलाई गाउँघरको अखडाबाट सफा म्याटमा ल्याउने क्रममा पनि धेरै उतारचढाव आए । उहाँले हरेस नखाइ यो खेललाई यहाँसम्म ल्याउनुभयो ।प्रशिक्षक र अन्तर्राष्ट्रिय रेफ्रीको दोहोरो भूमिकामा थिए पोखरेल । १९९३ को छैटौं, १९९५ मा भएको सातौं र नेपालमा १९९९ मा भएको आठौं दक्षिण एसियाली खेलकुदमा पोखरेल नेपाली टिमका प्रशिक्षक र प्रतियोगितामा रेफ्रीको भूमिकामा थिए । २०७३ सालमा राखेपबाट उमेरहदका कारण अवकाश पाउनुअघि उनले एसियाली कुस्ती प्रतियोगिता, एसियाली खेलकुद, दक्षिण एसियाली खेलकुदलगायतका प्रतियोगितामा रेफ्री गरे भने नेपाली खेलाडीको प्रमुख प्रशिक्षकको जिम्मेवारी पनि निभाए । २०१५ सालमा जन्मिएका पोखरेलका श्रीमती, २ छोरा र २ छोरी छन् ।"
बराबरीमै मेसी खुसी,"मोन्टेभिडियो (एएफपी) लियोनल मेसीले पेनाल्टीबाट गोल गरे पनि अर्जेन्टिना दक्षिण अमेरिकी विश्वकप छनोटमा बिहीबार चिलीसँग ११ बराबरीमा रोकिएको छ । यो नतिजापछि अर्जेन्टिना पारम्परिक प्रतिद्वन्द्वी ब्राजिललाई उछिनेर छनोट अंकतालिकाको शीर्षस्थानमा उक्लन असफल रह्यो । मेसीको एक प्रहार पोस्टमा लागेको थियो भने उनका अन्य तीन प्रहार चिलीका गोलरक्षक क्लाउडियो ब्राभोले जोगाएका थिए । बराबरीले अर्जेन्टिना ब्राजिलभन्दा १ अंकले पछाडि रह्यो । चिली भने छैटौं स्थानमा छ । यो छनोट स्थानबाट २ अंकको दूरी हो । पछिल्ला ५ खेलमा चिलीले एकै जितमात्र निकाल्न सकेको छ । बराबरीमा पनि अर्जेन्टिनी कप्तान मेसीले खुसी व्यक्त गरे । उनले भने, अहिले अर्जेन्टिनी टिम उत्कृष्ट छ । निकै लामो समयपछि टिमका रूपमा खेलिरहेको हुनाले पनि गाह्रो भयो । कोरोना भाइरस संक्रमण महामारीका कारण अर्जेन्टिनाले मार्चयता ६ महिनापछि दक्षिण अमेरिकी छनोट खेलिरहेको छ । अर्जेन्टिनाका लागि यो खेल फरक कारणले विशेष रह्यो । सन् १९८६ को विश्वकप विजेता कप्तान डिएगो म्याराडोनाको नोभेम्बरमा भएको निधनयता अर्जेन्टिनाले पहिलोपल्ट खेलिरहेको हो । चिलीका लागि भने एलेक्स सान्चेजले गोल गरे । यो अर्जेन्टिनाविरुद्ध उनको पहिलो गोल रह्यो । बिहीबारै अन्य खेलमा कोलम्बियाले पेरूलाई ३० ले हरायो । कोलम्बिया ७ अंकसहित छैटौं स्थानमा छ । यस्तै बोलिभियाले भेनेजुएलामाथि ३१ को जित पायो ।"

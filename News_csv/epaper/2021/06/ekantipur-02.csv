शीर्षक,विवरण
जसपा अन्ततः दुई टुक्रा,"दुई ठूला दल एमाले र माओवादी केन्द्र मिलेर बनेको नेकपा सत्तास्वार्थको संघर्षले गत फागुन २३ को सर्वोच्च अदालतको फैसलासँगै टुटेको थियो । अदालतको फैसलापछि विघटित प्रतिनिधिसभाको सबैभन्दा ठूलो दल एमाले फेरि विभाजनको डिलमा छ । जसपामा भने पार्टी एकीकरणले कानुनी मान्यता पाएको वर्ष दिन नबित्दै फुट आएको हो । यो फुटसँगै प्रदेश २ मा रहेको जसपा नेतृत्वको सरकार पनि संकटमा पर्ने स्थिति आएको छ । यता केन्द्रमा ठाकुर समूह ओली सरकारमा सामेल हुँदै छ । जसपाको विभाजन गराउन पनि ओलीकै मुख्य भूमिका छ । निर्वाचनमा स्थिरताको नारा दिएर दुई तिहाइ निकटको समर्थनमा सरकार बनाएका ओलीले गत वैशाख ८ गते उपेन्द्र यादव नेतृत्वको समाजवादी पार्टी फुटाउन खोजेका थिए । समाजवादी विभाजन गर्नकै लागि उनले राजनीतिक दलसम्बन्धी ऐनको प्रावधान खुकुलो बनाउँदै अध्यादेश ल्याएका थिए । त्यस बेलै सुरु भएको राजनीतिक दल विभाजन र अस्थिरताको चक्र यतिबेला विस्तारित भएको छ, जसले स्थिरता र समृद्धिको नेपाली सपनालाई पछि धकेलेको छ । विगतमा ६६ महिनामा हुने सरकार अदलबदललाई रोक्न निर्वाचनमा थ्रेसहोल्ड को प्रबन्ध गरिएको थियो । थ्रेसहोल्ड का कारण राजनीतिक दलहरूको संख्या घटेको थियो । साना राजनीतिक दलहरूले एकीकरण गरेका थिए । कानुनी प्रबन्ध पनि विभाजनभन्दा एकतामैत्री थिए । तत्कालीन प्रतिनिधिसभामा राष्ट्रिय मान्यता प्राप्त दल नेकपा, कांग्रेस र जसपा मात्रै थिए । राजनीतिक दलसम्बन्धी ऐनको विगतको प्रावधान संशोधन गर्दै पार्टी फुटाउन केन्द्रीय कमिटी र संसदीय दलमा ४० प्रतिशत संख्या पुर्याउनुपर्ने प्रावधान राखिएको थियो । विगतमा यी दुईमध्ये कुनै एकमा मात्रै ४० प्रतिशत भए फुटाउन पाउने प्रावधान थियो । प्रधानमन्त्री नियुक्त भएको पहिलो दुई वर्षसम्म अविश्वास प्रस्ताव ल्याउन नपाइने, एक पटक अविश्वास प्रस्ताव असफल भएपछि अर्को एक वर्षसम्म फेरि दर्ता गर्न नपाउने संवैधानिक प्रबन्ध पनि सरकारको स्थिरताकै लागि गरिएको थियो । तर, संविधान र यसअन्तर्गत बनेका कानुनी प्रबन्ध पूर्ण कार्यान्वयनमा नआउँदै त्यसलाई भत्काउने परम्पराको सुरुवात प्रधानमन्त्री ओलीले नै गरिदिएका हुन् ।तत्कालीन नेकपा र पछिल्लो पटक एमालेमा जस्तै जसपाको विभाजनमा पनि प्रधानमन्त्री ओलीको गत पुस ५ र जेठ ७ गतेको प्रतिनिधिसभा विघटनको कदम मुख्य कारण बनेको छ । पहिलो पटक असंवैधानिक ढंगले प्रतिनिधिसभा विघटन गर्दा ओलीलाई प्रतिगामी भनेर सडक संघर्षमा जाँदासम्म जसपामा एकता थियो । गत फागुन ११ गते प्रतिनिधिसभा पुनःस्थापनादेखि नै ठाकुर र यादव पक्षबीच वैचारिक विभाजनको रेखा बढेको हो । ठाकुर पक्षको वैचारिक लाइन ओली कमजोर भएका बेला उनीबाट आफ्नो मागमुद्दा सम्बोधन गराएर निर्वाचनमा जाने थियो । तर यादव पक्ष त्यसलाई स्वीकार गर्न तयार भएन । ओलीलाई सत्ताच्युत गराउने पक्षमा रहेको समूह बिनासर्त वैकल्पिक सरकार बनाउन विपक्षी गठबन्धनमा उभियो । त्यहाँदेखि यसबीचमा जेजस्ता अन्तरसंघर्षका घटनाक्रम जसपामा भए, ती सबै प्रधानमन्त्री ओलीलाई सरकारमा टिकाइराख्ने कि नराख्ने भन्ने कोणबाट भएका छन् । ठाकुर पक्षले काँध थापिदिएकै कारण ओलीलाई सत्ताबाट हटाउन नसकिएको यादव पक्षको भनाइ छ । ठाकुरसहितका चार नेतालाई निष्कासन गरिएको पत्रमा पनि यादव पक्षले यसलाई उल्लेख गरेको छ । ओलीको सरकार प्रारम्भदेखि नै लोकतन्त्र, गणतन्त्र, संघीयता, समावेशिता, धर्मनिरपेक्षता, संवैधानिक मूल्यमान्यताप्रति सकारात्मक थिएन । जनताको निर्वाचित प्रतिनिधिसभालाई दुईदुई पटक विघटन गर्ने जस्तो अलोकतान्त्रिक, असंवैधानिक, निरंकुश र अधिनायकवादी, प्रतिगमनकारी कदम उनले चाले । त्यस्तो अवस्थामा ओली सरकारलाई साथ दिने कल्पनासमेत हाम्रो पार्टीले गर्न सक्दैनथ्यो, यादव पक्षद्वारा जारी पत्रमा भनिएको छ, तर मधेसका मागमुद्दा सम्बोधन गर्यो भन्ने भ्रम छर्दै संकटग्रस्त ओली सरकारलाई काँध थाप्ने र प्रतिगमनको मतियार बन्ने काम गरे । बारम्बार आग्रह गर्दा पनि गल्ती सच्याउने काम भएन । पार्टीको नीति, विचार, एजेन्डा र कार्यदिशा, पार्टी स्थापना र एकताको भावनामा हानिनोक्सानी पुग्ने गरी पार्टी विधान र नियमावलीले निर्दिष्ट गरेको लोकतान्त्रिक मूल्य, मान्यता, विधि, पद्धति र राजनीतिक संस्कृतिको बर्खिलाप हुने गरी गुटगट गतिविधि गर्नेगराउने कार्यमा पार्टी सक्रिय रहेको भन्दै ठाकुरसहित चार नेतालाई पार्टीबाट निष्कासन गरिएको यादव पक्षले उल्लेख गरेको छ ।यादवलाई निष्कासन गरेको पत्रमा ठाकुर पक्षले पनि उस्तै खालको आरोप लगाएको छ । ठाकुर पक्षले तत्कालीन संसदीय दलको निर्णयविपरीत शेरबहादुर देउवालाई प्रधानमन्त्री बनाउन सहयोग गरेको मुख्य आरोप यादवमाथि लगाएको छ । ठाकुर पक्षले यादवको कार्यशैली तानाशाही प्रवृत्ति भएको आरोप लगाएको छ । ओली नेतृत्वको सरकारबाटै तराईमधेसका मागमुद्दा सम्बोधन भएको र आफूले जस लिन नपाउने तुच्छ सोच राखेर यादवले जनतालाई धोका दिएको आरोप ठाकुरको छ । अहिले हामीले मागमुद्दा सम्बोधन गराउँदा पनि न्वारनदेखिको बल लगाई हाम्रोबारेमा भ्रम छर्न प्रयासरत छन् तर नागरिक यसबाट सचेत छन्, ठाकुरद्वारा जारी गरेको पत्रमा उल्लेख छ । ठाकुर पक्षले यादव नेतृत्वको समाजवादी पार्टी फुट्नै लाग्दा एकीकरण गरेर आफूहरूले जोगाइदिएको पनि बताएको छ । २०७७ वैशाख १० गते तानाशाही प्रवृत्तिले चलाउँदै गरेको समाजवादी पार्टी फुट्नै लाग्दा जोगाइदिन खाली कागजमा पनि हस्ताक्षर गरी एकीकरण गर्न हतारिएका उनलाई तत्कालीन समयमा हामीले पार्टी फुट्नबाट जोगाइदिएको यथार्थ कसैबाट लुकेको छैन र पनि उनी एकतर्फी रूपमा गुटगत कार्यमा संलग्न रहे, ठाकुरद्वारा जारी विज्ञप्तिमा उल्लेख छ, तर हामी एकीकरणको भावनाप्रति अति नै प्रतिबद्ध छौं र वैकल्पिक शक्ति बनाउने उत्पीडित जातजाति र समुदायको उत्कट चहानाको कदर गर्दै यसखाले अनुशासनहीन र अराजक व्यक्तिको निष्कासनले यो अभियान झनै सशक्त हुने विश्वास दिलाउँदै अझ बढी एकताबद्ध हुन सम्पूर्ण पार्टी पंक्ति, समर्थक र आम जनसमुदायलाई हार्दिक अपिल गर्छौं । दुवै पक्षको विज्ञप्तिको आरोपप्रत्यारोपको भाषाले पनि जसपामा एकता हुने सम्भावना कम देखिन्छ । तर कानुनी रूपमा विभाजनका लागि अघि बढ्न पनि प्राविधिक समस्या छ । पार्टीको ५१ सदस्यीय केन्द्रीय कार्यकारिणी समितिमा यादवको पक्षमा ३१ जना छन् । ठाकुर र वरिष्ठ नेता महतोको पक्षमा २० जना छन् । तीमध्ये रेशम चौधरी जेलमा छन् । प्रतिनिधिसभा विघटन भएपछि ठाकुर पक्षको शक्ति खुम्चिएको हो । ठाकुरसँग अहिले पहिलो अध्यक्षको आधार मात्रै छ । तर यादव पहिलो र दोस्रो हैसियत विधानमा उल्लेख नभएको बताउँछन् । विधानले दुवै अध्यक्ष बराबरी भनेको छ, उनले भने, कोही पहिलो र कोही दोस्रो छैन । उनले ममाथि कारबाही गर्न सक्ने कुनै आधार छैन ।"
अबको इजलास वरिष्ठताका आधारमा,"सरकारी पक्ष असन्तुष्टसर्वोच्चमा विकसित घटनाक्रमप्रति सरकारी पक्ष भने असन्तुष्ट छ । महान्यायाधिवक्ता कार्यालयका एक उच्च अधिकारीले मंगलबारको आदेशबाट केही प्रश्न उब्जिएको बताए । जुन विवाद उठेको थियो, त्यो निरूपण हुनुपर्नेमा न्यायाधीशहरू कार्की र भट्टराईले इजलास छाड्ने आदेश लेख्नु अस्वाभाविक हो, उनले भने, ऋषि कट्टेलको र यो मुद्दा अन्तरप्रभावित भयो भनेर उहाँहरूले स्वःजानकारीमा लिएको देखिन्छ । उहाँहरूले कसरी फैसला पाउनुभयो र मुद्दाका बारेमा अवगत भएर आफ्नो धारणा बनाउनुभयो ?ती सरकारी वकिलले आफू इजलासमा बस्दिनँ भनेर घोषणा गरिसकेपछि फेरि अर्कोपटक त्यही इजलासमा राखिदिए हुन्थ्यो भनेर लालसा देखाउनु पनि गलत भएको प्रतिक्रिया दिए । राय र फरक मतमा सबै न्यायाधीशहरूको एकैसाथ हस्ताक्षर हुनुपर्नेमा फरकफरक आदेशका रूपमा आएकाले त्यसले कानुनी महत्त्व नराख्ने ती सरकारी वकिलको दाबी थियो । उनले भने, यस्तोलाई त कसरी आदेश भन्न मिल्छ र ? त्यसको कानुनी अस्तित्व नै हुँदैन ।"
अस्ताए स्वच्छ राजनीतिका हिमायती,"नेपालमा वैकल्पिक राजनीति स्थापित गर्न उल्लेख्य भूमिका खेलेका थापाको निधनले राष्ट्रिय राजनीतिमा अपूरणीय क्षति पुगेको छ । खासगरी शान्तिपूर्ण र रचनात्मक प्रदर्शनका माध्यमबाट राजनीतिक, सामाजिक, आर्थिक, जनस्वास्थ्य सरोकारलगायतका मुद्दामा दलहरूले नागरिकको समर्थन हासिल गर्ने र सुधारात्मक कदमका लागि राज्यलाई दबाब दिने विधि स्थापित गर्न उहाँको अह्म भूमिका छ, पार्टीद्वारा जारी शोक वक्तव्यमा छ । थापाले अँगालेको सुसंस्कार, अहिंसा र निष्ठाको मार्गलाई पार्टीले अविचलित र प्रतिबद्ध भएर अवलम्बन गर्ने अध्यक्ष रवीन्द्र मिश्र र संयोजक मिलन पाण्डेद्वारा जारी शोक वक्तव्यमा छ । थापाको निधनमा प्रधानमन्त्री केपी शर्मा ओली, कांग्रेस सभापति शेरबहादुर देउवा, माओवादी केन्द्रका अध्यक्ष पुष्पकमल दाहाल, पूर्वप्रधानमन्त्रीहरू माधवकुमार नेपाल, बाबुराम भट्टराईलगायतले ट्वीट गर्दै श्रद्धाञ्जली प्रकट गरेका छन् । सत्तारूढ दल एमालेले शोक वक्तव्य जारी गर्दै नेपाली राजनीतिक क्षितिजमा नयाँ आशा र नयाँ दृष्टिकोणसहित उदाउँदै गरेका एक राजनीतिकसामाजिक व्यक्तिको निधनले पार्टी स्तब्ध भएको उल्लेख गरेको छ । तपाईंको राजनीतिक दर्शन नेपाली युवालाई प्रेरणाको स्रोत बनिरहोस्, तपाईंको अभाव नेपालको राजनीतिक क्षेत्रले लामो समयसम्म महसुस गर्नेछ, एमाले कार्यालय सचिव शेरबहादुर तामाङद्वारा जारी वक्तव्यमा छ ।"
कोरोनाले दुई दिनमा परिवारका तीनको मृत्यु,"(विराटनगर)  कोरोना संक्रमणका कारण ३६ घण्टाको अन्तरालमा विराटनगर१ मा एकै परिवारका तीन जनाको मृत्यु भएको छ । ८१ वर्षीया आमा, ६२ वर्षीय छोरा र ५६ वर्षीया बुहारीको मृत्यु भएको हो । हजुरआमा र आमाबुबा गुमाएका दिवस ढुंगाना अहिले कोसीको कोभिड अस्पतालमा उपचाररत छन् । उनीसहित परिवारका चार जनामा संक्रमण देखिएपछि सबैलाई साताअघि कोभिड अस्पताल भर्ना गरिएको थियो । वडाध्यक्ष उद्धव अर्यालका अनुसार गत शुक्रबार बुबा विदुरको निधन भयो । आफू पनि संक्रमित भएर अस्पताल भर्ना भएका कारण दिवसले दागबत्ती दिन पनि पाएनन् । नेपाली सेनासहित आफन्तको सहभागितामा विदुरको अन्त्येष्टि गरेर मलामी घर आइपुगेको केही समयपछि शनिबार साँझ दिवसकी हजुरआमा नारायणीदेवीको निधन भएको खबर अस्पतालबाट आयो । त्यसको ५ घण्टापछि आमा इन्दिराको निधन भएको हो । दिवसका आफन्त अरुण न्यौपानेले भने साँझ झपक्क भएकाले फुपू दिदी (नारायणी) को शनिबार साँझ अन्त्येष्टि गर्न सकिएन । राति १ बजे दिवसकी आमा ५६ वर्षीया इन्दिराको पनि निधनको खबर आयो ।सासूबुहारी दुवैको अन्त्येष्टि आइतबार बिहान एकसाथ गरिएको न्यौपानेले बताए । विदुरलाई उनका भाइ विक्रमले दागबत्ती दिएको चौबीस घण्टा नबित्दै उनले आमा र भाउजूलाई पनि दागबत्ती दिनुपर्यो । उनका अनुसार अहिले दिवसको स्वास्थ्यमा सुधार भइरहेको छ । उनकी पत्नी र बालबच्चालाई इटहरीस्थित ससुरालीमा राखिएको छ ।विराटनगरको महालक्ष्मी ज्वेलर्सका सञ्चालक विमल वेगवानीले पनि कोरोना संक्रमणको दोस्रो लहरमा चौबीस घण्टाको अवधिमा पत्नी र छोरा गुमाए । उनकी ६१ वर्षीया पत्नी नीलमदेवीको वैशाख २९ मा निधन भयो । भोलिपल्ट ४३ वर्षीय छोरा दिलीपको पनि संक्रमणकै कारण ज्यान गएको थियो ।विराटनगर२ तीनपैनीका गौरव र सौरभ निरौलाले पनि यसपालिको संक्रमणमा १० दिनको फरकमा आमाबुबा दुवै गुमाए । बुबा गोविन्द निरौला बितेको १० औं दिनमा आमा मीनाको पनि कोरोनाकै कारण मृत्यु भएको वडाध्यक्ष कुमार पोखरेलले बताए । मोरङको बेलबारी९ डाँगीहाटमा कोरोना संक्रमित आमाछोरीको चौबीस घण्टाको फरकमा मृत्यु भएको छ । स्थानीय सुजय गौतमका अनुसार अघिल्लो दिन छोरी संगीताको मृत्यु भएको थियो । त्यसको भोलिपल्ट आमा रीता दर्जीको मृत्यु भयो । उनका अनुसार रीताका पतिको पनि गत वर्ष कोरोनाकै कारण मृत्यु भएको थियो ।पथरी शनिश्चरेमा दुई परिवारले दुवैजना अभिभावक गुमाएका छन् । नगर स्वास्थ्य संयोजक मुरारी आचार्यका अनुसार वडा१ का एनबी सुब्बा र उनकी पत्नी धनमायाको चौबीस घण्टाको बीचमा संक्रमणका कारण मृत्यु भएको छ । वडा४ का दिनेश गजमेरको मृत्यु भएको ६ दिनपछि उनका पिता गणेशको पनि कोरोनाकै कारण मृत्यु भएको थियो । उर्लाबारी गाविस छँदा उपाध्यक्ष रहेका कुमार धिमाल र उनका छोरा तेजबहादुरले पनि कोरोना संक्रमणकै कारण साताअघि ज्यान गुमाएको नगर प्रमुख खड्ग फागोले बताए । कुमारको निधन भएको पाँच दिनपछि छोरा तेजबहादुरको मृत्यु भएको थियो ।"
एसईई आन्तरिक मूल्यांकनबाटै,"काठमाडौं (कास) यस वर्षको एसईईको नतिजा पनि गत वर्षको जस्तै आन्तरिक मूल्यांकनका आधारमा तयार पारिने भएको छ । मन्त्रिपरिषद् बैठकले विद्यालयले सञ्चालन गरेकै परीक्षाका आधाुरमा विद्यार्थीको मूल्यांकन हुने निर्णय गरेको भूमि व्यवस्था, सहकारी तथा गरिबी निवारणमन्त्री शिवमाया तुम्बाहाङ्फेले जानकारी दिइन् ।कोरोना महामारीका कारण गत वर्ष पनि आन्तरिक मूल्यांकनका आधारमा एसईईको नतिजा तयार पारिएको थियो । राष्ट्रिय परीक्षा बोर्डले गत वर्ष कार्यविधि बनाएर एसईई परीक्षार्थीको मूल्यांकन गरेको थियो । यस वर्ष कार्यविधिमा संशोधन हुन सक्ने बोर्डले जनाएको छ । विज्ञहरूले गत वर्षको कमीकमजोरी सुधार गर्न कार्यविधिमा संशोधन गर्नुपर्ने औंल्याएका छन् । कोरोना संक्रमण बढेकाले जेठ १३ गतेबाट हुने परीक्षा स्थगन गरिएको थियो । एसईईका लागि ५ लाख १७ हजार विद्यार्थी छन् । संक्रमण गत वर्षको भन्दा भयावह रहेकाले आन्तरिक मूल्यांकनबाटै परीक्षा सञ्चालन गर्न उचित हुने शिक्षा मन्त्रालयको निष्कर्ष थियो । बोर्डले केही दिनमै कार्यविधि सार्वजनिक गर्ने जनाएको छ । बोर्डका अध्यक्ष चन्द्रमणि पौडेलले मन्त्रिपरिषद्को जानकारी औपचारिक रूपमा प्राप्त भएपछि निर्णय लिइने जनाए ।कार्यविधिमा विद्यालयले पछिल्लोपटक लिएको परीक्षाको अंकका आधारमा एसईईको नतिजा प्रकाशन गरी प्रमाणपत्र जारी गर्ने उल्लेख छ । विद्यालयले यसअघि नै अन्तिमपटक सञ्चालन गरेको परीक्षाका आधारमा प्रधानाध्यापक अध्यक्ष रहने मूल्यांकन समितिले विद्यार्थीले प्राप्त गरेको अंक कायम गर्ने, मूल्यांकन समितिले तयार पारेको प्राप्तांकको सूची शिक्षा विकास तथा समन्वय इकाईले रुजु गरी शिक्षा विकास तथा समन्वय इकाई प्रमुखले प्रमाणित गर्ने र उक्त अंकलाई परीक्षा नियन्त्रण कार्यालय कक्षा १० ले अक्षरांकन पद्धति (ग्रेडिङ) अनुसार ग्रेडमा बदलेर नतिजा प्रकाशन गर्ने उल्लेख छ ।"
भेरोसेल खोप ६०६४ वर्षकालाई,"(काठमाडौं)  चीनले अनुदानमा दिएको कोभिड१९ विरुद्घको भेरोसेल खोप ६० देखि ६४ वर्ष उमेर समूहका नागरिकलाई लगाइने भएको छ । जेठ २५ देखि यो खोप लगाउन सुरु गरिने स्वास्थ्य मन्त्रालयले मंगलबार निर्णय गरेको हो । चीनले नेपाललाई दोस्रो पटक दिने वाचा गरेको १० लाख डोज खोपमध्ये मंगलबार ९ लाख ८ सय डोज काठमाडौं आइपुगेको छ । परराष्ट्र मन्त्रालयका अनुसार त्यसमध्ये ८ लाख खोप नेपाल एयरलाइन्सले बेइजिङबाट ल्याएको हो । चीनको स्वशासित क्षेत्र तिब्बत सरकारले उपलब्ध गराउने भनेको २ लाख खोपमध्ये मंगलबार बिहान ५० हजार ४ सय र बेलुकी ५० हजार ४ सय गरी १ लाख ८ सय डोज खोप आइपुगेको हो । परराष्ट्र मन्त्रालय र काठमाडौंस्थित चिनियाँ दूतावासका अनुसार बाँकी ९९ हजार २ सय डोज बुधबार काठमाडौं आइपुग्नेछ । राष्ट्रपति विद्यादेवी भण्डारीसँग गत बिहीबार भएको टेलिफोन संवादमा चिनियाँ राष्ट्रपति सी चिनफिङले थप खोप सहयोग गर्ने घोषणा गरेका थिए । यसअघि चीनले अनुदानमै उपलब्ध गराएको ८ लाख डोज १८ देखि ५९ वर्ष उमेर समूहलाई लगाइसकिएको छ ।विश्व स्वास्थ्य संगठनले भेरोसेल १८ वर्षमाथिका जुनसुकै उमेरमा प्रयोग गर्न सकिने बताए पनि हामीले यो खोप ६० देखि ६४ वर्ष उमेर समूहलाई दिने भएका हौं, स्वास्थ्य मन्त्रालय परिवार कल्याण महाशाखाका निर्देशक डा तारानाथ पोखरेलले भने । देशभर करिब साढे ८ लाख जना ६० देखि ६४ वर्ष उमेर समूहका नागरिक रहेको मन्त्रालयको अनुमान छ । उक्त उमेर समूहका करिब ८० प्रतिशतलाई यो खोपले समेट्ने मन्त्रालय स्रोतको भनाइ छ । करिब १४ हिमाली जिल्लामा ५५ वर्ष माथिकाहरूले यसअघि नै कोभिसिल्ड खोप लगाइसकेका छन् ।डा पोखरेलका अनुसार करिब २ लाख ९० हजार जनालाई एक मात्रा भेरोसेल खोप दिइए पनि ९७ प्रतिशतले मात्र दोस्रो मात्रा लगाएका छन् । पहिलो मात्रा लिइसकेकामध्ये करिब तीनचार हजार जना दोस्रो मात्रा लिन छुटेका छन्, उनले भने । कोभिसिल्ड र भेरोसेलका दुवै मात्रा लगाउनेको संख्या ७ लाख १४ हजार १ सय ६३ जना पुगेको छ भने २१ लाख १३ हजार ८० जनाले पहिलो मात्रा लगाएका छन् । अनुदानअन्तर्गत सबैभन्दा बढी मात्रामा चीनबाट भेरोसेल प्राप्त भएको छ । अनुदानस्वरूप प्राप्त भेरोसेलले करिब ३ प्रतिशत जनसंख्यालाई दुवै मात्रा लगाउन पुग्ने डा पोखरेलले बताए । यसअघि अनुदानअन्तर्गत नै भारतबाट कोभिसिल्ड १० लाख मात्रा र भारतीय सेनाबाट नेपाली सेनालाई एक लाख गरी ११ लाख मात्रा आएको थियो । कोभ्याक्स सुविधामार्फत पनि ३ लाख ४८ हजार कोभिसिल्ड अनुदानमा आएको छ । कस्तो हो भेरोसेल खोप ? यो खोप चीनको बेइजिङ इन्स्टिच्युट अफ बायोलोजिकल प्रोडक्ट्स कम्पनी लिमिटेड सिनोफार्मअन्तर्गत उत्पादित कोभिड१९ भ्याक्सिन (इनएक्टिभेटेड भ्याक्सिन) हो । औषधि व्यवस्था विभागले उक्त खोप गत वर्ष फागुन ४ गते आपत्कालीन प्रयोगका लागि ससर्त अनमुति दिएको थियो । २ देखि ८ डिग्री सेल्सियस तापक्रममा भण्डारण गर्न सकिने यो खोपको म्याद दुई वर्षको छ । कोभिसिल्डको भने ६ महिनाको रहेको छ । पुरानो प्रविधिमा आधारित भेरोसेलमा मृत कोरोनाको कोषिका उपयोग गरिएको छ । निष्क्रिय भाइरसको कणले निर्मित खोप भएकाले यसमा रोग उत्पन्न गर्ने क्षमता नहुने डा पोखरेलले बताए । यो खोपको प्रभावकारिता ७९३४ प्रतिशत छ, उनले भने, ०५ मिलिलिटरको मात्रा दुई पटक लगाउनुपर्ने हुन्छ । पहिलो मात्रा लगाएको २१ देखि २८ दिनपछि दोस्रो मात्रा लगाउन प्रस्तावित गरिएको छ । यसअघि आएको ८ लाख मात्रा भेरोसेल भाइलबाट सिरिन्जमा तानेर व्यक्तिमा लगाइन्थ्यो । उक्त खोपको भाइल र सिरिन्ज छुट्टाछुट्टै हुन्थ्यो । अहिले आएकोमा भने पहिले नै सिरिन्जमा एक मात्रा हालिएको (प्रिलोडेड) छ, उनले भने ।"
"६०८५ थपिए, ६८९८ निको",काठमाडौं (कास) पछिल्लो २४ घण्टामा २० हजार १ सय ६५ जनाको परीक्षण गर्दा ६ हजार ८५ जनामा कोरोना संक्रमण पुष्टि भएको छ । सोही अवधिमा ६ हजार ८ सय ९८ जना निको भएका छन् भने ६८ जनाको मृत्यु भएको छ । सक्रिय संक्रमितको संख्या १ लाख ४ हजार ७ सय ८९ रहेको स्वास्थ्य मन्त्रालयले जनाएको छ ।
कोरोना भेरिएन्टले पाए नाम,"जेनेभा (एजेन्सी) विश्व स्वास्थ्य संगठनले कोरोना भाइरसका विभिन्न भेरिएन्टलाई नयाँ नाम दिएको छ । यूके, दक्षिण अफ्रिका, ब्राजिल, अमेरिका, फिलिपिन्स र भारतमा पहिलोपटक देखिएका भेरिएन्टलाई डब्लूएचओले ग्रीक भाषाका अक्षरबाट नयाँ नाम दिएको हो । यूकेमा देखिएको भेरिएन्ट बी११७ लाई अल्फा नामकरण गरिएको छ । उक्त भेरिएन्ट सन् २०२० को सेप्टेम्बरमा पहिलोपटक देखिएको हो । त्यस्तै, दक्षिण अफ्रिकामा २०२० को मेमा पहिलोपटक देखिएको भेरिएन्ट बी१३५१ लाई बिटा नाम दिइएको छ । त्यसैगरी, डब्लूएचओले ब्राजिली भेरिएन्ट पी१ लाई गामा नाम दिएको छ भने भारतीय भेरिएन्ट बी१६१७२ ले डेल्टा नाम पाएको छ । ब्राजिली र भारतीय भेरिएन्ट गत वर्षको नोभेम्बर तथा अक्टोबरमा पहिलोपटक देखिएका थिए । संगठनले भाइरसका भेरिएन्टलाई देशको नामसँग जोडेर नकारात्मक टिप्पणी गर्ने गरिएकाले नयाँ नाम दिइएको जनाएको हो । भारतमा देखिएको नयाँ भेरिएन्ट (बी१६१७२) लाई गत महिना भारतीय भेरिएन्ट को नाम दिइएपछि भारत सरकारको निकै आलोचना भएको थियो । कुनै पनि देशलाई भाइरसको भेरिएन्ट देखिएका आधारमा कलंकित पार्नु हुँदैन, डब्लूएचओको कोभिड१९ प्राविधिक प्रमुख मारिया भान केरखोभले ट्वीटरमा लेखेकी छन् । भारतमै देखिएको अर्को भेरिएन्ट बी१६१७१ लाई भने काप्पा नाम दिइएको छ भने ब्राजिलको अर्को भेरिएन्ट पी२ ले जिटा नाम पाएको छ । फिलिपिन्सको पी३ लाई थिटा तथा अमेरिकामा देखिएका बी१५२६ लाई लोटा र बी१४२७बी१४२९ लाई एप्सिलन नाम दिइएको छ । त्यस्तै विभिन्न देशहरूमा देखिएको पी३ लाई भने डब्लूएचओले इटा नाम दिएको छ ।"
सरकारथरुहट ६ बुँदे सहमति,"रेशमलाल चौधरीलगायत ११ जनाविरुद्ध लागेका मुद्दा फिर्ता र रिहाइका लागि संविधान र कानुनसम्मत पहल गर्ने आन्दोलनका क्रममा भएको जनधनको क्षतिको छानबिन र मूल्यांकन गरी क्षतिपूर्तिराहत उपलब्ध गराउने प्रक्रिया अघि बढाउने, महिलाअसहायमाथि दुर्व्यवहार गर्नेलाई कानुनी दायरामा ल्याउने राज्यको हरेक तहमा थारूको आरक्षण व्यवस्था र सबै खाले थारू समुदायबारे संविधानअनुरूप व्याख्या र व्यवस्था कायम गर्ने  संविधानबमोजिम थारूभाषी बाहुल्य क्षेत्रमा प्राथमिक तहको शिक्षा मातृभाषामा पठनपाठनको व्यवस्था गर्ने कमलरीकमैया संघर्ष समितिसँग विगतमा भएका सहमति कार्यान्वयन गर्ने  आवश्यकता र औचित्यका आधारमा राजनीतिक दलहरूबीच सहमति कायम गरी संविधान संशोधन गर्ने"
'उहाँहरू प्रतिगमनको मतियार बन्नुभयो,"पार्टी औपचारिक रूपमै विभाजन भएको हो ? हो । उहाँहरू (ठाकुर पक्ष) ले पार्टीमा अनुशासनहीन, अराजकता मच्चाउने, विधि, पद्धति र प्रक्रियालाई नमान्ने काम गरेपछि यो स्थितिमा आउनुपर्यो । अब एक भएर अघि बढ्ने सम्भावना कम देखिएको छ ।त्यसो भए अब एकताको कुनै सम्भावना छैन ? अहिलेसम्म गरेको गल्ती सच्याउनुका साथै पार्टी नीतिविपरीत जान्न भनेर आउनुभयो भने एकताको सम्भावना पनि छ । पार्टीको नीतिविपरीत रहेर एकता हुन सक्दैन ।पहिलो अध्यक्षको उपस्थितिबिना बसेको बैठकले मान्यता नपाउने भन्ने उहाँहरूको भनाइ छ नि ? त्यो गलत हो । पार्टीको विधानमा पहिलो र दोस्रो अध्यक्ष भन्ने छैन । दुवै अध्यक्ष बराबरी हो । अरूले तपाईं भनोस् नभनोस् आफैं मपाईं भन्ने काम हो । तपाईंमाथि नै पनि कारबाही भएको छ नि ? यसको कुनै अर्थ छैन । आधार पनि छैन । उहाँहरू पार्टीको निर्णयविपरीत जानुभयो । पार्टी केन्द्रीय कार्यकारिणी समितिको बैठकले स्पष्टसँग ओलीलाई प्रतिगामी भनेको छ । प्रतिगामी ओलीको नेतृत्वको सरकारमा जाने र सहयोग गर्ने काम पार्टीको निर्णयविपरीत छ । बारम्बार सचेत गराउँदा पनि उहाँहरू प्रतिगमनको मतियार बन्नुभयो । त्यसैले जेठ ८ गतेको केन्द्रीय कार्यकारिणी समितिको बैठकको स्पष्टीकरण सोध्ने र आज (मंगलबार) बसेको बैठकले निष्कासन गर्ने निर्णय गरेको हो ।"
उपत्यकामा फेरि निषेधाज्ञा थपिँदै,अन्तर्राष्ट्रिय नियमित उडान सुरु हुनेकोरोनाको दोस्रो लहर फैलन थालेपछि सरकारले बन्द गरेको अन्तर्राष्ट्रिय उडान अब शनिबार र आइतबारबाहेक सातामा ५ दिन हुने गरी खुला भएको छ । नागरिक उड्डयन प्राधिकरणले मंगलबार सूचना जारी गर्दै अन्तर्राष्ट्रियतर्फ ५ वटा वायुसेवा कम्पनीलाई सातामा १० वटा नियमित उडान खुला गरिएको जनाएको छ । वैशाख २३ देखि स्थगन गरिएको अन्तर्राष्ट्रिय उडान मन्त्रिपरिषद्को बिहीबारको निर्णयले खुलाउने निर्णय गरेको थियो । सामान्य अवस्थामा नेपालमा २७ वटा विदेशी र तीनवटा नेपाली गरी ३० वटा वायुसेवाले अन्तर्राष्ट्रिय उडान गर्थे । कोरोना संक्रमण रोकथामका लागि सरकारले नियमित उडान रोकेको थियो ।
"ढुंगागिट्टी निकासी : सरकार, हलो काटेर मुंग्रो नबनाऊ","सरकारले आर्थिक वर्ष २०७८७९ को बजेटमार्फत गरेको देशको बालुवा, गिट्टी, ढुंगा निकासी फुकुवाको घोषणा आपत्तिजनक मात्र होइन, सरासर राष्ट्रघाती नै छ । देशभित्रका पूर्वाधार निर्माण र लुकीछिपी चोरी निकासीका निम्ति भैरहेको अन्धाधुन्द प्रकृति दोहनका दुष्परिणामहरू हामीले अहिले नै खेप्न थालिसकेका छौं । अझ सरकारले वैधानिक रूपमै खानीजन्य पदार्थहरूको निकासी खुला गरिदिँदा त्यसको विध्वंसात्मक असर कति भयावहपूर्ण होला, सहजै अनुमान गर्न सकिन्छ । यसो गरिएमा प्रश्नै छैन, केही वर्षमै देखिने गरी नै चुरेपहाड बगर बन्नेछ र मुलुकको आधा जनसंख्या बसोबास गर्ने तराईमधेस मरुभूमीकरण हुनेछ । तसर्थ, सरकारले व्यापारको बहानामा देश र जनताका निम्ति यति विघ्न घातक हुने कार्य कुनै पनि हालतमा अगाडि बढाउनु हुन्न । आफ्नो नीतिगत विचलनबाट पछि हट्दै उसले यो निर्णय सहर्ष फिर्ता लिनैपर्छ । सरकारसमक्ष प्रचुर दबाब पुगेन वा सम्बन्धित नेतृत्वले विवेक पुर्याएन भने निश्चय नै यो निर्णय अविलम्ब कार्यान्वयनमा आउनेछ । आखिर, नेपालमा बजेटको हुबहु कार्यान्वयन हुने भनेकै तलबभत्ता वृद्धि र प्रायः यस्तै स्वार्थ समूहको हित जोडिएका विषय मात्रै त हुन् । त्यसैले चाँडोभन्दा चाँडो सरकारले यसबारे पुनर्विचार गर्नुपर्छ । नत्र, यो निर्णय कार्यान्वयनले समग्र चुरेभावरको पारिस्थितिक प्रणाली र जैविक विविधतालाई खलबल्याउनेछ । र, चुरे नासिँदा तराईमा बाढीको बबन्डर मात्र मच्चिँदैन, भूमिगत पानी पनि उति नै मात्रामा नासिँदै जान्छ । पहिलेपहिले यसो खोस्रिँदै पानी आउने कति ठाउँमा अहिले नै पम्प गाड्न सय मिटरभन्दा गहिरो खन्नुपर्ने भैसकेको छ । चुरेको विनाशलीला अझ मच्चिए के हाल हुने होला ? त्यसैले, ढुंगा, गिट्टी र बालुवा भारत निकासीले चुरेभावरमा अत्यधिक दोहन भएपछि २०७१ सालदेखि यसमा रोक लगाइएको तथ्य सरकारले यहाँ स्मरण गर्नुपर्छ । पछिल्लो समय क्रसर व्यवसायीले वन क्षेत्रसमेत पर्ने ३० स्थानमा खानी चलाउन वन मन्त्रालयसमक्ष दबाब दिइरहेका थिए । यही परिप्रेक्ष्यमा स्वार्थ समूहको प्रभावमा परी यस्तो निर्णय लिइएको हुन सक्छ । या प्रकृतिपृथ्वी जेसुकै होस्, जसरी पनि पैसा आओस् भन्ने शैलीको सोच राख्ने प्राविधिज्ञविषयविज्ञको सल्लाह सुनेर जिम्मेवार नेतृत्वले अञ्जानवश नै यसो गरेको पनि हुन सक्छ । कुरा जे होस् चालबाजी भए पनि, नियत नभए पनि यो निर्णय खतरनाक छ । यसबाट प्रकृतिको मनपरी दोहन मात्र हुने छैन, मुलुकमा डनतन्त्र पनि झनै मौलाउनेछ । अहिले नै क्रसर उद्योगहरू बढी भएका जिल्लामा प्रमुख जिल्ला अधिकारी र प्रहरी प्रमुखसँगसँगै यस्ता उद्योगीहरूको समानान्तर सत्ता चल्ने गरेको तथ्य छिपेको छैन । अझ कति जनप्रतिनिधिदेखि जिम्मेवार अधिकारीहरूसम्मको यसमा गोप्य लगानी भएकैले मापदण्ड मिचेर प्रकृति तथा नदीजन्य पदार्थको सहजै दोहन हुने गरेको खुला रहस्यै छ । सरकारले निकासी गरिने खानीजन्य निर्माण सामग्रीको परिवहनका लागि उद्योगदेखि निकासी विन्दुसम्म रोपवे निर्माण गर्न आयातमा लाग्ने भन्सार महसुलमा छुट समेत गरेकाले कतै सम्पूर्ण सेटिङ मै यो काम भैरहेको त छैन भन्ने आशंका पनि छ । त्यसैले, स्वार्थ समूहबाहेक कसैलाई फाइदा नपुग्ने कामको पछाडि सरकार दौडिन छाड्नुपर्छ । जहाँसम्म वातावरणीय प्रभाव मूल्यांकन गरेर मात्रै खानीजन्य पदार्थ निकासी गरिने प्रावधान छ यो त सब भन्ने कुरा न हो । अहिले नै त यस्ता कार्यका निम्ति हुने वातारणीय प्रभाव मूल्यांकन औपचारिकताभन्दा माथि उठ्न सकेका छैनन् । न तोकिएका मापदण्डहरूको उचित पालना नै हुने गरेको छ । पछिल्लो समय जति ठूलाखाले संरचनाका प्रभाव मूल्यांकन गरियो, तिनका गुणस्तरमा पनि त्यति नै ठूला प्रश्न छन् । त्यसैले भोलि प्रतिवेदन देखावटी र दोहन चरम नहोला भन्न सकिन्न । अनि भविष्यमा स्वार्थ समूहहरू अझै बलियो बन्दै जाँदा यसलाई थप नियमन गर्न कसरी सकिएला ? यहाँ राज्यसरकारप्रति अविश्वास गरेर यसो भनिएको होइन, जानीजानी निम्त्याउन लागिएको संकटप्रति सचेत गराउन खोजिएको मात्रै हो । र, देशका केही खानीबाट निश्चित मात्रामा यस्ता पदार्थ निकासी गर्दा खासै फरक नपर्ने यकिन सरकारको हो भने पनि यो विषयलाई पहिल्यै छलफलमा ल्याइनुपर्थ्यो । वातावरणविद्लगायतका सरोकारवालाहरूलाई विश्वस्त तुल्याउन सक्नुपर्थ्यो । कहाँबाट कतिसम्म यस्ता पदार्थ दोहन गर्न सकिन्छ भन्ने टुंगो लगाएर मात्रै त्यहीअनुसार रणनीति बनाएर अगाडि बढ्नुपर्थ्यो । त्यो सब नगरी एक्कासि बजेटबाट घोषणा गरिनुले पनि यसप्रति सन्देह जन्माएको छ । अर्को, बालुवा, गिट्टी, ढुंगा निकासी फुकुवा गरेर वैदेशिक व्यापार घाटा कम गर्ने सरकारको घोषित उद्देश्य स्वयंमा बडो हास्यास्पद छ । भन्सार विभागका अनुसार आर्थिक वर्ष २०७७७८ को सुरुका दस महिनामा मुलुकले ११ खर्ब ४५ अर्ब रुपैयाँ व्यापार घाटा बेहोर्नुपरेको थियो । यस अवधिमा साढे १२ खर्ब रुपैयाँजतिको आयात हुँदा निर्यात मुस्किलले १ खर्ब नाघेको थियो । यसरी कुल विदेश व्यापारको ९२०४ प्रतिशत आयात र केवल ७९६ प्रतिशत निर्यात भएको पछिल्लो अवस्थामा अब कति टन गिट्टी, ढुंगा र बालुवा निकासी गरेपछि व्यापार घाटा कम हुने हो ? अनि, त्यसका लागि कतिवटा खानी रित्याउनुपर्ने र पहाड फोर्नुपर्ने हो ? भोलि देशले विकासको गति समातेर यही पूर्वाधार निर्माणका लागि यस्ता सामग्री आवश्यक पर्दा फेरि कहाँबाट ल्याउने हो ? आखिर, यस्ता पदार्थहरू प्रकृतिमा असीमित त हुँदैनन् । त्यसैले यही उद्देश्य पूर्तिमा पनि सरकारले मुलुकका तुलनात्मक लाभका क्षेत्रहरू जलस्रोत, पर्यटन नै हेर्नुपर्थ्यो, बरु अर्गानिक कृषिलाई जोड दिनुपर्थ्यो, निकासी सजिलै गर्न सकिने तौल कम भएका अरू सम्भाव्य वस्तुको उत्पादनबारे सोच्नुपर्थ्यो, या त सगरमाथाजस्ता हिमाल र हिमालय क्षेत्रलाई ब्रान्डिड गरेर पानी बेच्ने विकल्प पहिल्याउनुपर्थ्यो, तर देशै बेचेजस्तो हुने गरी प्रकृतिजन्य पदार्थहरू बेच्नेबारे कदापि सोच्नु हुँदैनथ्यो । यस्तै निर्णय गर्दै जाने हो भने राष्ट्रपति चुरे संरक्षण कार्यक्रम सञ्चालन गर्नुकै औचित्य के रहन्छ र भन्ने सरकारले बुझ्नुपर्थ्यो ।यति हुँदाहुँदै पनि एकछिनलाई मानिलिऊँ गिट्टीढुंगा निकासीबाट धेरथोर व्यापार भएर अलिअलि घाटा पनि पुर्ताल भएछ रे लौ, तर पनि यसरी हलो तासेर मुंग्रो बनाउने कार्य कसैगरी स्वीकार्य हुन सक्दैन । हामीले गुमाउने पर्यावरणीय मूल्यको भार राजस्व र व्यापारको हिस्साले धान्न सक्दैन ।"
खाँचो पर्नेलाई मात्रै भत्ता र सहुलियत,"सरकारले २०५१ ५२ को बजेटमार्फत वृद्धवृद्धा, एकल महिलाहरूलाई महिनावारी भत्ताको व्यवस्था गरेर लोकप्रिय काम गरेको थियो । यसपालिको बजेटमा झन् एक कदम अगाडि बढेर भत्ता रकम बढाइयो । जसले गर्दा न्यून आय भएका, छोराछोरीबाट हेपिएका र घरबाट निकालेर आश्रम वा अन्तै बस्न बाध्य पारिएका असाहयहरूलाई अलिकति भए पनि राहत मिलेको छ । सरकारी स्तरबाट भएका राम्रा कामको रूपमा यसलाई स्विकार्न सकिन्छ । तर, सबै वृद्धवृद्धा र एकल महिला गरिब र असहाय छैनन् । कतिपय पेन्सन पाइरहेका अवकाशप्राप्त कर्मचारी छन् । र, कैयौं करोडौं सम्पत्ति भएकाहरू पनि छन् । गरिब र कमजोरहरूका लागि महिनाको चार हजार भत्ताले ठूलो टेवा दिन्छ । तर, सुतीसुती खाइरहेकाहरूलाई यो भत्ताको त्यति धेरै अर्थ हुँदैन । तसर्थ राज्यले टन्न धन थुपारेका, लाखौं भाडा आय आर्जन गरिरहेकाहरूलाई भत्ताको सुविधा कटौती गरे त्यही रकम उत्पादनमूलक काममा उपयोग गर्न सक्छ । कतिपय ठाउँमा वडाअध्यक्षको मिलिभगतमा मृत्यु भैसकेकाहरूको भत्ता किर्ते गरेर हजम पारेको समाचार पनि सुनिन्छ । यस्ता ठगी र आपराधिक क्रियाकलाप रोक्नु जरुरी छ । राज्यले दिएको सुविधामा सबैको बराबरी हक भए पनि मनग्य पैसा भएका वृद्धावृद्धा र एकल महिलाहरूले लोभ त्यागेर सरकारलाई सहयोग गर्नुपर्छ । यो सरकारद्वारा राहतस्वरूप प्रदान गरिने भत्ता भएकाले आवश्यक व्यक्तिहरूमा मात्र सीमित गर्न सके यसको महत्त्व अझ बढेर जाने थियो । बजेट भाषणमा बेरोजगार युवाहरूलाई लक्षित गरेर सर्टिफिकेटमार्फत ऋण उपलब्ध गराउने स्वागतयोग्य योजना अघि सारिएको छ । योजना र उद्देश्य असल भए पनि कार्यान्वयन गराउन फलामको चिउरा चपाउनुजत्तिकै कठिन छ । प्रशस्त जग्गा धितो दिएर ऋण माग्दा पनि आनाकानी गर्ने र रित्तो हात फर्काउने वित्तीय संस्थाहरूले सर्टिफिकेट राखेर ऋण दिन्छन् भन्ने विश्वास छैन । पहुँच भएका र लेनदेन गर्न सक्नेले करोडौं ऋण सजिलै पाउँछन् भने थोरै ऋण माग्नेलाई सधैं बेवास्ता गरिन्छ । अर्को पाटो हेर्ने हो भने, सबै ऋणी असल नहुने भएकाले सर्टिफिकेटको भरमा मात्र ऋण दिँदा असुल गर्न गाह्रो हुन्छ । ऋणीहरूको खराब नियतले वित्तीय संस्थाहरूको कर्जा डुब्ने सम्भावना हुन्छ । ऋणीले गति छाडेमा बिमा वा अरू कुनै विकल्पबाट ऋण असुल हुने सुनिश्चितता सरकारी स्तरबाट हुनुपर्छ । साथै अभावमा जीवन कटाइरहेकाहरूको पहिचान गरेर भत्ता वितरण गर्न सके राज्यकोषको दुरुपयोग कम हुने थियो । रोशन भट्टराई, इनरुवा३, सुनसरी"
निम्नवर्गलाई निषेधाज्ञाकै पीर,"सोमबार संक्रमण दर झरेर २७२४ प्रतिशत हुन पुग्यो । उक्त दिन मुलुकभरि १७,४८० व्यक्तिको परीक्षण गरेकोमा ४,७६२ लाई मात्र संक्रमण देखियो । वैशाख अन्तिम साता संक्रमण दर ४९४७ प्रतिशतसम्म पुगेको थियो । त्यो बेला, कडा रूपमा निषेधाज्ञा लाउनु उचित भए पनि संक्रमण घट्दै गएको अहिलेको परिप्रेक्ष्यमा त्यो स्तरको निषेधाज्ञा लाउनु उचित हुँदैन । तर उपत्यकाका सीडीओहरू निषेधाज्ञा कडा गर्नेबाहेक अरू कुरा सुन्नै सक्दैनन्, विकल्प सोच्नै चाहँदैनन् । आममानिसलाई घरभित्र थुन्न पाइएकोमा बहादुरी ठान्छन् । अब जेठ २१ देखि उनीहरूले कस्तो बहादुरी देखाउने हुन् वा मूर्खता, हेर्न बाँकी नै छ । तथापि गरिब देशका जनतालाई कुनै राहत नदिएर धनी देशको जस्तै मापदण्ड अपनाउनु किमार्थ उचित छैन । हुन त, १० प्रतिशतभन्दा बढी संक्रमण दर रहे स्वास्थ्य विज्ञहरूले लकडाउन नै गर्नुपर्छ भन्दा रहेछन्, तैपनि नेपालजस्तो गरिब देशमा लामो समय निषेधाज्ञा गर्दा गरिब जनतालाई भोकै मर भन्नुजस्तै हुन्छ । दिनहुँ काम गरी खाने वर्गलाई, त्यो वातावरण नहुँदा कतिपय घरको चुल्हो निभेको छ । मानिसहरू भोकभोकै बस्न बाध्य छन् । यसर्थ सरकारले निषेधाज्ञा खुकुलो गरी काम गर्ने वातावरण बनाइदिनुपर्यो, नभए गरिबहरूलाई खान तत्काल राहत वितरण गर्नुपर्यो । सरकारले निषेधाज्ञालाई दिनहुँ कडा पार्दै लाने तर त्यसबाट प्रभावित गरिब वर्गलाई राहतको कुनै योजना भने नल्याउने गरेबाट आमजनता सरकार र स्थानीय प्रशासनबाट निकै रुष्ट हुन पुगेका छन् । निषेधाज्ञा कडा पार्नु प्रशासकहरूको रहर हो कि बाध्यता, बुझ्न सकिएको छैन । कहीँ सरकारविरुद्ध आन्दोलन उठ्ने डरले त यो बढाउने काम भैरहेको छैन ? निषेधाज्ञा लाउने भनेको अस्पताल, बेड, अक्सिजिन, भेन्टिलेटरहरूको व्यवस्था नगरुन्जेलसम्मका लागि मात्र हो । लामो समय यो लगाउँदा जनता उल्टो सडकमा आउन सक्छन्, विद्रोह हुन सक्छ । हो, निषेधाज्ञासँगसँगै जनतालाई राहतको प्याकेज दिन सकेको भए जनआक्रोश चुलिँदैन थियो । यसर्थ निधेषाज्ञा होइन नियन्त्रण मात्र गर्ने हो । अब मास्क लगाएर हिँड्न र काम गर्न दिने, भीडभाड मात्र हुन नदिने, अस्पतालहरूको राम्रो व्यवस्था गर्ने र दैनिक जीवन सहज पार्दै जाने नीति सरकारले बनाउनुपर्छर् । साथै, गरिबहरूका लागि तत्कालै राहत दिने काम पनि गर्नुपर्छ । मुख्यमन्त्री अरबिन्द केजरीवालले दिल्लीका दुई करोड जनतामध्ये खानलाउन धौधौ भएका ७२ लाखलाई दुई महिनासम्म खान पुग्ने राहतको घोषणा गरेको २१ दिन बित्दासमेत हाम्रो सरकारले गरिब नेपालीलाई एक दाना राहत दिएको छैन । आमजनता खान र उपचार नपाएर मरेमा त्यसको दोष सरकारले लिनुपर्छ । कोरोनाको पहिलो लहरमा देशमा करिब ३,५०० नागरिकले आत्महत्या गरेको तथ्यांक सार्वजनिक भएको थियो । जसको मूल कारण नै आर्थिक अभाव थियो, यसलाई मनन गरेर योजनाहरू बनाउनुपर्छ । गोपाल देवकोटा, जोरपाटी, काठमाडौं"
बेताले अभिनेताका चर्तिकला,"पराश्रित यथार्थराष्ट्रप्रतिको जिम्मेवारीबोधले गर्दा सन् २०१८ को अन्ततिर तत्कालीन नेकपा एमाले एवं माओवादी केन्द्रको एकीकरण भएको भए अदालतको एउटा फैसलाले तिनलाई छुट्याउन कदापि सक्दैनथ्यो । संवैधानिकताको साटो सी चिनफिङ विचारधारालाई नेपालको राज्यसत्ताको मूल आधार बनाउन चाहने शक्तिले बलियो साम्यवादी दल खडा गर्न दुइटा टाउको भएको भारण्ड पन्छी सृजना गरेर त्यसको प्राणप्रतिष्ठा गरेका थिए । खाने मुख दुइटा एवं पचाउने पेट एउटै भएपछि अजीर्ण हुने पक्कापक्की देखेर सर्वेसर्वा शर्मा ओलीले प्रतिस्पर्धीको मुखमा बेलैमा बुजो लगाएर तिनको राजनीतिक आधार ध्वस्त गरिदिएका थिए । धनाढ्यतन्त्र (प्लुटोक्रेसी) चलाउन एकल नियन्त्रण आवश्यक हुन्छ । संविधानवादलाई तबाह गरेर सी विचारधारा संस्थागत गर्न गरिएको प्रयत्नले गर्दा दुवै सिद्धान्त एकसाथ समाप्त भएका छन् । सर्वेसर्वा शर्मा ओलीले बाहिरी टेको ठम्याएर भित्री टेक्ने ठाउँ खोजिरहेका छन् । उनका प्रतिद्वन्द्वीहरूसँग न टेक्ने ठाउँ छ, न त समाउन सक्ने दह्रो टेको πसन् २०२० को अप्रिल महिनामा तत्कालीन राष्ट्रिय जनता पार्टी (राजपा) एवं समाजवादी पार्टीबीच भएको एकीकरण पनि कम्तीको नाटकीय थिएन । सर्वेसर्वा शर्मा ओलीले आफ्नो एकल वर्चस्व सुनिश्चित गर्न राजनीतिक दल फुटाउन मिल्ने कानुनी व्यवस्था गर्न लाग्दा सन् २०१५ पछि आआफ्नै बाटो पहिल्याएका राजनीतिकर्मीहरूले एकाएक गोलबद्ध भएर सत्ताको कपट प्रबन्धलाई परास्त गरिदिएका थिए । लाग्छ, मूलतः मधेसमा मताधार भएका दुवै संघटक दलहरूको विभाजन पनि विलयजत्तिकै चामत्कारिक हुनेछ । मधेस र मधेसी शब्दसँग सर्वेसर्वा शर्मा ओलीको प्रत्यूर्जता (एलर्जी) अहिले पनि यथावत् छ । बाह्य भारतीय गुप्तचर संस्था रअका प्रमुख सामन्तकुमार गोयलले सन् २०२० को अक्टुबर महिनामा बालुवाटार परिसरभित्र आधा रातमा सर्वेसर्वा शर्मा ओलीलाई के मन्त्र दिए वा कुन बुटी खान लगाए, थाहा भएन, तर त्यसपछि उनको मधेसघृणाको क्षारक क्षमता केही कमजोर भने भएको छ । अदालतको फैसला कुरेर बसेका पूर्वराजपाका केही राजनीतिकर्मीहरू आफ्ना मुद्दालाई थाती राखेर धोती, कुर्ता र बन्डीमा इस्त्री लगाउन लागिपरेका छन् । मधेसमा हिन्दुत्व राजनीतिको मोर्चा सम्हाल्न राष्ट्रिय स्वयंसेवक संघलाई एउटा मञ्च चाहिएको थियो । उत्तर भारतको गोबरपट्टी भनिने क्षेत्रमा यादवहरूमाझ समाजवादीहरूको बोलवाला छ । भारतीय जनता पार्टीले ब्राह्मणवैश्य गठजोडको नियन्त्रणमा अजेय मताधार तयार गरेको छ । मधेस भने त्यस्तो चुनावी समीकरणको स्वाभाविक विस्तार नठहरिन पनि सक्छ । हाललाई भने सर्वेसर्वा शर्मा ओलीको हात बलियो पार्न पूर्वराजपाको सहयोग उपयोगी ठहरिनेछ ।सन् २०१४ मा भारतीय प्रधानमन्त्री नरेन्द्र मोदीको उदयसँगसँगै तत्कालीन एमालेका अध्यक्षका रूपमा सर्वेसर्वा शर्मा ओलीको राजनीतिक उत्थान सुरु भएको थियो । आफ्नो सातवर्षे कार्यकालभित्र प्रधानमन्त्री मोदीले संवैधानिकता, संघीयता, समावेशिता, धर्मनिरपेक्षताजस्ता भारतीय गणतन्त्रका स्थापकीय मान्यताहरूलाई तहसनहस पारिदिएका छन् । सर्वेसर्वा शर्मा ओली भारतीय प्रधानमन्त्रीका लघु संस्करण हुन् । उनले सितिमिति बालुवाटार खाली गर्नेवाला छैनन् । उनलाई विस्थापित गर्न नेपाली कांग्रेसलाई हतार छैन । आफ्नो नृजातीय मुख्तियारलाई काँधमा बोकेर नगर परिक्रमा गराउने राष्ट्रवादी विचारनिर्माताहरूको स्वर केही फेरिए पनि सर्वेसर्वा शर्मा ओलीसँग तिनलाई निरस्त्र गर्ने पुच्छ्रे नक्साको अमोघ अस्त्र अद्यापि छँदै छ । चालु शोकहास्य दृश्यावली सहजै सकिने छाँटकाँट छैन । वृत्ताकार प्रस्तुतिले गर्दा अनर्थक नाटकहरूको अन्त पनि आरम्भजस्तै हुन्छ भन्ने मान्यता छ । सर्वेसर्वा शर्मा ओलीको विस्थापन राजनीतिक संवैधानिकताको आवश्यकताको सिद्धान्त अनुसार हुन्छ वा संवैधानिक राजनीतिको प्रतिस्पर्धाको खेलद्वारा भन्ने कुरा आन्तरिक परिस्थितिभन्दा पनि बाह्य खेलाडीहरूको शक्ति सन्तुलनबाट निश्चित हुने सम्भावना बढी छ ।"
संविधानमाथि बेइमानी,"सर्वोच्च अदालतको मानहानिप्रतिनिधिसभाको विघटन संवैधानिक, कानुनी, राजनीतिकलगायत कुनै पनि दृष्टिले उपयुक्त छैन । सर्वोच्च अदालतको अघिल्लो वर्षको फैसलाका केही महत्त्वपूर्ण अंशहरू नियाल्दा प्रतिनिधिसभाको विघटन किमार्थ संविधानसम्मत छैन, यो बदनियतपूर्ण छ । फैसलामा उल्लिखित केही महत्त्वपूर्ण तथ्य जस्ताको तस्तै यहाँ प्रस्तुत छ । तथ्य १ ः हाम्रो शासकीय स्वरूप संसदीय प्रणाली हुँदाहुँदै पनि आफ्नै अनुभवले खारिएको र आवश्यकताद्वारा अनुप्राणित विशिष्ट किसिमको छ । संसदीय प्रणालीका आधारभूत विशेषताहरूभन्दा फरक ढंगको आफ्नै मौलिकताबाट सृजना गरिएका संवैधानिक व्यवस्थाहरूको संरचनाबाट अनुप्राणित रहेको हुँदा यस संविधानमा परम्परागत संसदीय शासन प्रणालीका सबै गुण स्वतः समाहित छैनन् । यिनै कुराहरूको सन्दर्भ र सापेक्षतामा यो संविधानले अंगीकार गरेको दर्शनलाई मनन गर्दै संसदीय शासन प्रणालीका परम्परागत मूल्य र मान्यता तथा अभ्यासको कुरालाई हेरिनु वाञ्छनीय हुन्छ । परम्परागत संसदीय प्रणाली अपनाएका मुलुकहरूमा पनि संसद् विघटन गर्ने कार्यलाई निरुत्साहित गर्नेतर्फ तथा उत्तरदायी सीमित सरकारको अवधारणातर्फ उन्मुख हुँदै गएको पाइन्छ । (बुँदा नं २, पहिलो अनुच्छेदको अन्तिम हरफ)यस तथ्यफैसलाको ठहर छ, नेपालको शासन प्रणाली परम्परागत संसदीय शासनप्रणालीभन्दा बिलकुल फरक छ । परम्परागत संसदीय शासन प्रणाली अवलम्बन गरेका देशहरूमा पनि संसद् विघटन कार्यलाई निरुत्साहित गर्न थालिएको स्थितिमा नेपालमा यसलाई अवलम्बन गर्ने प्रश्नै रहँदैन । संसदीय अभ्यासका नाममा संसद् विघटन गर्न किमार्थ मिल्दैनपाइँदैन । यसै गरी सरकार संसद्प्रति उत्तरदायी हुनुपर्छ । संसद्लाई छलेर, जालसाझी गरेर सरकार हिँड्न पाउँदैन । तथ्य २ ः संविधानमा रहेका सीमाबन्देजबमोजिम आइपरेको अवस्थामा बाहेक संसदीय प्रणालीको आधारभूत मूल्य, मान्यता तथा अभ्यासको आधार ग्रहण गरी अन्य विकल्प हुँदाहुँदै कसैको इच्छा वा आत्मनिष्ठ रूपमा देखेको आवश्यकताका आधारमा आवधिक चुनावबाहेकको अवस्थामा जनतालाई समेत आर्थिक दायित्व पर्ने गरी प्रतिनिधिसभा विघटन गरिनु संविधानको मर्म र उद्देश्य नहुँदा त्यस्तो कार्य संविधानसम्मत हुँदैन । (बुँदा नं २, अन्तिम अनुच्छेदको हरफ)सरकार नबन्ने अवस्थामा मात्र प्रतिनिधिसभा विघटन गर्न पाइन्छ । कसैको लहडमा जनतालाई थप आर्थिक बोझ हुने गरी मध्यावधि चुनाव गराउन हुँदैन र यस्तो कार्य संविधानतः स्वीकार्य छैन भन्ने यस तथ्यको आशय हो । कोरोना महामारीबाट आक्रान्त जनताले खोप लगाउन पाएका छैनन् । बिरामीहरूका लागि अस्पतालमा बेड छैन । अक्सिजनका लागि मारामारको स्थिति छ । नागरिक र राजनीतिक दलहरू मानसिक रूपले चुनावका लागि तयार छैनन् । चुनावी मैदानमा खेलाडीहरू तयार नभएपछि एक पक्षले मात्र एक्लै खेल खेल्छु भन्नु मूर्खताबाहेक केही हुन सक्दैन । कोरोना महामारीको अवस्थामा चुनाव हुने र गराउने विषय आर्थिक, मानवीय र राजनीतिक हिसाबले उपयुक्त छैनहुन सक्दैन । तथ्य ३ ः धारा ७६ का उपधाराहरू १, २, ३ र ५ को समग्र बनोटलाई हेर्दा प्रधानमन्त्री नियुक्तिमा एकपछि अर्को प्रक्रिया अभ्यासगत रूपमा प्रतिनिधिसभाभित्र क्रियान्वयन हुँदै गई प्रधानमन्त्री नियुक्त हुन वा विश्वासको मत प्राप्त गर्न नसकेको अवस्था सृजना भएमा त्यस्तो बाध्यात्मक अवस्थामा मात्र धारा ७६(७) बमोजिम तत्काल बहाल रहेका प्रधानमन्त्रीको सिफारिसमा प्रतिनिधिसभा विघटन हुने संवैधानिक व्यवस्था रहेको देखिन्छ । (बुँदा नं ३, दोस्रो अनुच्छेदको पहिलो हरफ)धारा ७६ का विभिन्न उपधाराको एकपछि अर्को क्रियान्वयन अभ्यासगत रूपमै हुनुपर्छ । धारा ७६(५) अनुसार बनेको प्रधानमन्त्रीले विश्वासको मत प्राप्त गर्न नसकेमा मात्र प्रतिनिधिसभाको विघटन हुन सक्छ भन्ने यस तथ्यको मूलभूत आशय हो । तथ्य ४ ः प्रतिनिधिसभा निर्वाचनपश्चात् धारा ७६ का उपधाराहरू १, २, ३ र ५ बमोजिम प्रधानमन्त्री नियुक्त हुन वा नियुक्त भएको प्रधानमन्त्रीले विश्वासको मत प्राप्त गर्न नसकेपछि प्रतिनिधिसभाको कुनै अर्को सदस्य प्रधानमन्त्री हुने विकल्प समाप्त भएपश्चात् धारा ७६(७) बमोजिम प्रतिनिधिसभा विघटन हुने संवैधानिक प्रावधान रहेको भन्ने अर्थमा नै बुझाउँछ । (बुँदा नं ३, तेस्रो अनुच्छेदको अन्तिम हरफ)यस तथ्यअनुसार त सरकार वन्ने अवस्था रहुन्जेल कुनै पनि हालतमा प्रतिनिधिसभा विघटन हुन सक्दैनगर्न पाइँदैन । तथ्य ५ ः लिखित संविधानको लक्ष्य सीमित सरकार हुन्छ र हरेक अंगको अधिकारको सीमारेखा संविधानले कोरेको हुन्छ । संविधानवादसम्बन्धी अवधारणाले सरकारको शक्तिमा सीमितता, राज्यशक्तिका विभिन्न अंगमा शक्ति र अधिकारसमेतको पृथकीकरण र जनताप्रति उत्तरदायी सरकार सच्चालनसम्बन्धी मान्यतालाई आत्मसात् गरिएको हुन्छ । राज्यका सबै अंगको अधिकारको सीमारेखा संविधानबाटै निर्धारित गरी शक्ति सन्तुलनको पालनमा प्रभावकारी बनाउनु नै लिखित संविधानको गुण हो । (बुँदा नं ३, चौथो अनुच्छेदको अन्तिम हरफ)संविधानले कार्यपालिका, व्यवस्थापिका र न्यायपालिकाको सीमारेखा कोरेको छ । सरकार जनता (संसद्) प्रति उत्तरदायी हुनुपर्छ । प्रतिनिधिसभाको विघटनबाट सरकार आफ्नो सीमारेखाभन्दा बाहिर गएको छ । संसद्को विशेषाधिकारको समेत हनन भएको छ भन्ने आशय यस तथ्यफैसलाको हो । सर्वोच्च अदालतको फैसलाका यी तथ्यहरूलाई सामान्य रूपमा हेर्ने हो भने पनि प्रतिनिधिसभाको विघटन शून्य दशमलव एक प्रतिशत पनि सही छैन । बरु प्रतिनिधिसभाको विघटनबाट सम्मानित सर्वोच्च अदालतको फैसलाको अवमूल्यन र अपमान भएको छ । अदालतको अवमूल्यन र अपमान गर्ने प्रधानमन्त्री र राष्ट्रपतिलाई संविधानको जालसाझी र फैसलाको मानहानिमा मुद्दा चलाइनुपर्छ । संविधानसभाबाट जारी गरिएको संविधानको भावना र आशय पवित्र छ । सम्मानित सर्वोच्च अदालतको फैसलाले पनि संविधानको अक्षरशः कार्यान्वयनमा जोड दिएको छ । अन्तमा, आशा र विश्वास गरौं, सम्मानित सर्वोच्च अदालतले यथाशीघ्र प्रतिनिधिसभा पुनःस्थापनासहित राष्ट्रपतिको आह्वानअनुसार बहुमत सदस्यहरूको हस्ताक्षरसहित धारा ७६(५) अनुसार प्रधानमन्त्री पदमा दाबी गरेका माननीय शेरबहादुर देउवालाई प्रधानमन्त्रीमा नियुक्तिका लागि राय दिनेछ ।"
सधैंसधैं अविस्मरणीय,"आज जेठ १९ गते, राजा वीरेन्द्रको अकल्पनीय अस्त भएको दिन । नारायणहिटी दरबार हत्याकाण्डका बारे मलाई धेरैले सोधिरहन्छन् । त्यस्तो बेला एक मनले भन्छ, कति बयान दिइरहनु, कति एउटै कुरा दोहोर्याइरहनु, अब त रोक्नुपर्छÙ अर्कोले मनले भन्छ, २०५८ पछि जन्मिएको पुस्तालाई राजा वीरेन्द्रबारे मैले जानेबुझेको सुनाउनैपर्छ । अनि फेरि कलमकापी समाउने गर्छु । २०६२६३ अघि संवैधानिक राजसंस्थात्मक बहुदलीय व्यवस्था थियो । देश त्यसपछि गणतन्त्रात्मक बहुदलीय व्यवस्थामा गयो । आजको भाँडभैलो र अन्योलले गर्दा राजा वीरेन्द्रलाई चिन्ने सबै स्वदेशीविदेशीले उहाँको शासनकाल झलझली सम्झिरहेको हुनुपर्छ । आज सांसदहरू आफ्नो लोगो लगाएर हिँड्दा आफ्नै जनताबाट असुरक्षित ठान्छन्, किन ? सांसदहरूले लोगो लगाएर हिँड्नै लाज भो भन्ने गरेका सञ्चारमाध्यमहरूमा प्रशस्तै आउँछन् । यसको मतलब, के हाम्रो सबै तहका अधिकांश राजनीतिकर्मी भारतीय आध्यात्मिक व्यक्तित्व रजनीशले कुनै बेला भनेझैं बेकामे भएका हुन् त ? रजनीशले एउटा प्रवचनमा भनेका थिए, अहिलेको राजनीति डकैतीको आधुनिक संस्करणजस्तै भएको छ । यसलाई प्रस्ट्याउन उनले डाकु र मन्त्रीको संवाद सुनाए, जुन यसप्रकार थियो डाकुले एक दिन मन्त्रीलाई भनेछ, मन्त्रीज्यू, तपार्इं र हामी उस्तैउस्तै हौं । दुवैलाई जनताले नै बनाएका हुन् । तपाईंलाई भोट दिएर बनाए, हामीलाई नोट दिएर । तपार्इंसँग सत्ता छ, हामीसँग बन्दुक । हामी दुवैको निसाना अचुक छ । हामी अड्डा परिवर्तन गरेर बाँचिरहेका छौं, तपाईंहरू दल परिवर्तन गरेर । वास्तवमा हामी एकआपसका घनिष्ठ मित्र हौं किनकि जनता लुट्न हामी दुवै माहिर छौं । हामी दुवैको बाटो हेर्दा अलग देखिए पनि, उद्देश्य समान छ नगद बटुल्नु । हामी दुवैसँग पुलिस हरहमेसा हुन्छÙ तपाईंहरूको अगाडि हुन्छ, हाम्रो पछाडि । आज हामी एउटा सम्झौता गरौं । हामीले बैंक लुट्ने दिन आसपासमा तपाईंले आमसभा गरिदिनुहोस्, ताकि जनता र पुलिसको ध्यान त्यतै जाओस् र बैंक लुट्न सजिलो होस् । यसको बदलामा हामी तपाईंलाई आगामी चुनावमा मद्दत गरौंला । अहिलेका नेपालका अधिकांश राजनीतिकर्मी रजनीशले उदाहरण दिएको मन्त्रीजस्तै छन् कि छैनन्, विचार गर्नुपर्ने बेला भएको छ । उनको यो उदाहरणले सही नेतृत्व नहुँदा देशमा भाँडभैलो हुन्छ भन्ने सन्देश दिन्छ । राजा वीरेन्द्रको असामयिक देहावसानपछि, नेपालको माटोले भनिरहेको छ नेताहरू, राजा वीरेन्द्रको नेतृत्वको कदर गर, सबै नेपाली अटाउने राजनीतिको व्यवस्था गर । निषेधको राजनीति बन्द गर । सत्तामा बस्नेहरूले आफू मात्रै ठीक, अरू बेठीक नभन । राजा वीरेन्द्रले जस्तै विद्यमान नियमकानुनको अक्षरशः पालना गर । बडामहाराजा पृथ्वीनारायण शाहले एकीकरण गरेको यो देश चार जात छत्तीस वर्णको साझा फूलबारी हो । यसमा राजा महेन्द्रले शल्यक्रिया गरी राष्ट्रियताको मुटु प्रत्यारोपण गर्नुभयो । राजा वीरेन्द्रले मेचीदेखि महाकालीसम्म, तराईदेखि हिमालसम्मका सबै जातजाति र भाषाभाषीहरूलाई एकसूत्रमा गाँसी नेपाल राष्ट्र र राष्ट्रियतालाई अटल बनाइराख्न राजा र जनताको हातेमालोबाट प्रजातान्त्रिक अभ्यास गराउनुभयो । क्षेत्रीय र अन्तर्राष्ट्रिय परिवेशमा आफ्नै मौलिक संस्कृति र परम्परामा आधारित प्रजातान्त्रिक व्यवस्थाका लागि राजा वीरेन्द्रसगै बीपी कोइराला, कृष्णप्रसाद भट्टराई, गणेशमान सिंह, मनमोहन अधिकारीलगायत सबै नेपालीको होस्टे र हैंसेमा अघि बढेको देश हो नेपाल । राजा वीरेन्द्रको जस्तो स्वच्छ नेतृत्व नहुँदा कोभिडलगायत अन्य कारण आज हामी नैराश्यको उत्कर्षमा पुगेका छौं । नेपाल मणि हराएको सर्पजस्तो भएको छ । राज्य सञ्चालनका अधिकांश निकायले बाटो बिराइरहेका छन् । एकातिर जनताको असन्तुष्टि छताछुल्ल छ, अर्कातिर देश हाँक्नेहरूको व्यक्तिगत स्वार्थका लागि भएको लडाइँको पराकाष्ठा, जसका कारण नेपाल असफल राष्ट्र हुने दिशातिर धकेलिइरहेको छ । अहिलेको व्यवस्थाप्रति दिनप्रतिदिन बढ्दै गएको असन्तोष, उदासीनता, नैराश्य र विरोधका कारण यसको विकल्प खोज्न सुरु भैसकेको छ । अहिलेको संविधानलाई आमूल परिवर्तन नगरी नेपालको समग्र विकास नहुनेमा देशीविदेशी शक्तिकेन्द्र, बुद्धिजीवी, राजनीतिक विश्लेषकहरू र आमजनता स्पष्ट भैसकेका छन् । तर सत्ताको हालीमुहाली गरिरहेका सबै तहका प्रायः नेतृत्व महाभारतको धृतराष्ट्र बनी कहिले यता, कहिले उताको आड र भरोसामा राष्ट्रिय एकतालाई धुजाधुजा पार्दै छन्Ù निषेधको राजनीतिमा लिप्त छन् । आजको युगमा कुनै पनि देश निषेधको राजनीतिले पार लाग्नेवाला छैन । अरूलाई सक्छु, म मात्रै हालीमुहाली गर्छु भन्नेहरू कालान्तरमा आफैं सकिन्छन् । सबै सकिने राजनीति कसैले पनि नगरौं । नेपालको राजनीतिको वर्तमान शीर्ष नेतृत्व र भविष्यका नेतृत्वका आकांक्षीहरू एउटा सानो गुटमा मात्रै सीमित रहेर कसरी देश चलायमान होला र ? अहिलेको विपत्का बेला राजा वीरेन्द्रले जस्तै सबैलाई समेट्न सक्ने सबल नेतृत्वको खाँचो छ । राजा वीरेन्द्रलाई देशभित्रका राजनीतिक दलहरू वा भिन्न विचार राख्नेहरूले त सम्मान गर्थे नै, अन्तर्राष्ट्रिय जगत्मा पनि उहाँको स्थान धेरै उच्च थियो । सार्कको त उहाँ इन्जिनियरै हुनुहुन्थ्यो । संयुक्त राष्ट्रसंघ, असंलग्न सम्मेलन, भूपरिवेष्टित राष्ट्रहरूको सम्मेलन, निर्धन राष्ट्रहरूको सम्मेलन आदिमा सबल नेतृत्व र दूरदर्शिताका कारण उहाँको स्थान धेरै उचो थियो, जसले गर्दा नेपाल र नेपालीलाई विश्वमानचित्रमा सम्मानका दृष्टिले हेरिन्थ्यो । तर, आज हामी कहाँ छौं ? अहिलेको नेतृत्वले फर्केर हेरेका छन् कि छैनन् ?राजा वीरेन्द्र नेपाल र नेपालीका आशाको केन्द्र हुनुहुन्थ्यो । उहाँको कालमा नेपाल आफूले धान्न सक्ने र देश सुहाउँदो प्रजातान्त्रिक अभ्यासतिर अघि बढ्दै थियो । त्यसैले त, उहाँकै कालमा शासन व्यवस्थाको छनोटका लागि जनमतसंग्रह भयो । शासन व्यवस्थाका लागि जनमत गराउने राजा संसारमै विरलै होलान् । उहाँको दरिलो आँटले नै यस्तो सम्भव भएको थियो । मैले हारे पनि, नेपालले जितेमा आखिरमा जित मेरै त हुन्छ भन्ने सोच उहाँमा थियो । त्यसैले त उहाँको कार्यकालमा नेपाल र नेपालीले हार्ने काम कहीँकतै भएन । २०३६, २०४२ र २०४६ सालका राजनीतिक उतारचढावमा कतै कसैसँग नझुकी आफ्नै जनतासँग बृहत् छलफल गरी सही निकास निकाल्ने काम भयो । राजा वीरेन्द्रको एउटा अनौठो बानी थियो बलियालाई शंका गर्ने, निर्धालाई माया । २०३८ सालमा विकास क्षेत्रको भ्रमणको सिलसिलामा दिपायलमा एक दिन बेलुका पञ्चायतकालका एक मन्त्रीलाई दर्शनभेट भएको थियो । दर्शनभेटपछि सवारी क्याम्पवरिपरि पैदल हिँड्दा मलाई राजाले भन्नुभयो, अघि मैले भेटेको मन्त्रीलाई चिन्छौ ? यो मानिस अलि खराब छ रे, जनतालाई दुःख दिन्छ रे, यसको ठाउँमा त्यसै इलाकाको अर्को कुनै राम्रो मानिस खोज्नुपर्छ । महिला पाए झनै राम्रो हुन्थ्यो । तिमीले कोही चिनेका छौ ? उहाँबाट यस्तो सुन्दा मलाई अचम्म लागेको थियो । त्यसकै केही दिनपछि राजाबाट तत्कालीन प्रतिबन्धित नेपाली कांग्रेसका त्यसै इलाकाका शीर्ष नेता, पन्त थरका एक व्यक्तिलाई दर्शनभेट भयो । दर्शनभेटपछि पन्तजी प्रफुल्ल मुद्रामा निस्केका थिए । केही दिनपछि उनले आफ्ना समकक्षीसँग राजा वीरेन्द्र हामीभन्दा पनि बढी प्रजातन्त्रवादी रहेछन्, हामी पनि अब गोप्य रूपमा राजासँगै मिलेर देशमा प्रजातन्त्र ल्याउनुपर्छ भनेको सुनियो । यसरी राजा वीरेन्द्रबाट सबै नेपालीप्रति समय र परिस्थितिको सीमाभित्र रहेर समान व्यवहार हुन्थ्यो । यस्ता उदाहरण कैयौं छन् । राजा वीरेन्द्रका पालामा राजा र जनताको सम्बन्ध धेरै राम्रो थियो । सबै नेपालीले आआफ्नै मौलिक संस्कृति र परम्परामा रमाएर बाँच्न पाउनुपर्छ भन्ने सोच राख्ने विशाल हृदय भएका राजा हुनुहुन्थ्यो, उहाँ । सबै समुदायका चाडपर्वमा सम्मिलित हुने राजा । उहाँको कार्यकालमा कसैको पनि अस्तित्व मेटिने र मेटाउने काम भएन जसले गर्दा सबै जातजाति, भाषाभाषीमा गहिरो मिलाप थियो । जनताले राजाकै छत्रछायामा प्रजातन्त्रका लागि आफ्नो प्राणको आहुति दिएर सहिद भएको र राजा स्वयं प्रजातन्त्रका सहयात्री भएको इतिहास छ, नेपालमा । जनता आफैं निर्णायक हुन् र हामी जेजे गर्छौं, ती सबैमा जनताको इच्छा, आशा र आकांक्षा प्रतिविम्बित हुनुपर्छ भन्ने राजा वीरेन्द्रलाई, नेपालको माटो रहेसम्म कसैले बिर्सनै सक्दैन । राजा वीरेन्द्रका अंगरक्षक रहेका धमला नेपाली सेनाका अवकाशप्राप्त उपरथी हुन् ।"
संक्रमितलाई घरमै औषधि,"रामेछाप (कास) रामेछाप नगरपालिकाले नगर क्षेत्रभित्रका कोरोना संक्रमितलाई घरघरै औषधि उपलब्ध गराउन थालेको छ । लक्षण देखिएका संक्रमितले दैनिक खानुपर्ने औषधि लिएर स्वास्थ्यकर्मी बिरामीको घरघरै पुग्ने र औषधि सेवन गर्ने तरिका बताउने तथा स्वास्थ्य अवस्थाबारे बुझ्ने गरेका छन् ।यसबाहेक स्वास्थ्य चौकी प्रमुखहरूले कार्यक्षेत्रभित्रका हरेक बिरामीलाई दिनमा एक पटक सम्पर्क गरी स्वास्थ्य अवस्थाबारे जानकारी लिने गरेका नगर स्वास्थ्य शाखा प्रमुख विष्णु कार्कीले बताए । दोहोरो कुरा हुँदा औषधि थप गर्नुपर्ने वा अस्पताल ल्याउनुपर्ने अवस्था भए तत्काल भर्ना गरेका छौं । केही बिरामीहरूलाई घरमै थप औषधि पठाउने व्यवस्था छ, उनले भने । कोरोनाको दोस्रो लहर सुरु भएयता नगरक्षेत्रभित्र १ सय ८७ जनामा संक्रमण पुष्टि भएको थियो । उनीहरूमध्ये अधिकांश घरमै निको भए । जटिल समस्या देखिए मात्रै अस्पताल ल्याउने गरिएको कार्की बताउँछन् । उनका अनुसार जिल्ला अस्पतालमा उपचाररत ६ जना र सामान्य लक्षण भएका करिब ३० जना मात्रै निको हुन बाँकी छन् ।घरमा बसेका बिरामीलाई स्वास्थ्य चौकीमा उपलब्ध हुनेबाहेक स्वास्थ्यकर्मीले सिफारिस गरेका थप औषधि नगरपालिकाले खरिद गरेर वितरण गरिरहेको हो । भिटामिन सी, भिटामिन डी, एजिथ्रोमाइसिनजस्ता औषधि सरकारले उपलब्ध नगराउने भएकाले खरिद गरेर दिने गरिएको कार्कीले बताए । ग्रामीण क्षेत्रमा औषधि पसल नभएकाले बिरामीको सहजताका लागि औषधि खर्च नगरपालिकाले नै व्यहोरेको हो, उनले भने ।"
"प्रदेशहरूमा कतै बजेट छलफल सुरु, कतै अन्योल","देवनारायण साह (मोरङ), अजित तिवारी (जनकपुर), सुवास बिडारी (मकवानपुर), लालप्रसाद शर्मा (पोखरा), घनश्याम गौतम (रूपन्देही), चाँदनी कठायत (वीरेन्द्रनगर), चित्रांग थापा (धनगढी)"
अर्थशास्त्री थापाको निधन,काठमाडौं (कास) अर्थशास्त्री गोविन्दबहादुर थापाको निधन भएको छ । कोभिड१९ को संक्रमणका कारण गत सोमबार थापाको निधन भएको हो । उपचारका लागि गंगालाल अस्पतालमा भर्ना भएका थापाको उपचारकै क्रममा निधन भएको पारिवारिक स्रोतले बताएको छ । करिब एक महिनाअघि कोभिड संक्रमण पुष्टि भएपछि उपचारका लागि उनलाई ग्रान्डी अस्पताल भर्ना गरिएको थियो । अवस्था जटिल भएपछि उनलाई गंगालाल सारिएको थियो । २०५१ सालमा तत्कालीन अर्थमन्त्री भरतमोहन अधिकारीका आर्थिक सल्लाहकार थापा सुरेन्द्र पाण्डे र युवराज खतिवडा अर्थमन्त्री हुँदा पनि उनी सल्लाहकार समूहमै थिए ।
प्रयोग दीर्घकालीन कि रहरमात्रै ?,"हिमेश (काठमाडौं)अचेल फुटबल प्रशिक्षकको खेल भएको छ । यसअघि पनि फुटबलमा प्रशिक्षकको महत्त्व कम थिएन । तर अहिले प्रशिक्षक हाबी हुन थालेको छ यो खेलमा । इराकविरुद्धको खेल गुमाएपछि नेपाली टिमका प्रशिक्षक अब्दुल्लाह अलमुताइरीले माफी मागे, किनभने उनकै भाषामा यो हारको सबै जिम्मेवारी प्रशिक्षककै हो, खेलाडीको होइन । इराकविरुद्ध २१ को अग्रता लिएर अन्ततः त्यही खेल ६२ ले गुमाउनुमा नेपाली फुटबललाई पछिसम्म पछुतो पक्कै रहनेछ । जेहोस, नेपालले भर्खरै इराकजस्तो एसियाली फुटबल शक्तिसँग खेलेको छ । अब नेपालको ध्यान यसपल्टको विश्वकप छनोटको अन्तिम तीन खेलमा हुनेछ । यी छनोट खेल्दा जहाँ नेपालको ध्यान आफ्नो समूहको चौथो स्थानमा बलियो रहने हुनेछ, त्यहीं एक नजर सेप्टेम्बरमा बंगलादेशमा हुने भनिएको साफ च्याम्पियनसिपतर्फ पनि छ । अहिलेको खेलमा राम्रो गर्न सक्यो भने एसिया कप छनोटको बाटोमा के कस्तो गर्नसक्ने हो, त्यो सम्भावना खुल्नेछ । प्रशिक्षक अलमुताइरीकै भाषामा नेपालको अर्जुनदृष्टि साफ च्याम्पियनसिपमै हुनुपर्नेछ । नेपाल उपाधि जित्न सक्षम छ, भलै यो प्रतियोगिताको इतिहासमा नेपालले सेमिफाइनल पनि काट्न सकेको छैन । अनि यसपल्टको साफ च्याम्पियनसिपमा नेपाल फाइनल पुगेन भनेमात्र होइन, उपाधि नै जित्न सकेन भने अलमुताइरीले भनिसकेका छन्, आफू नेपाली राष्ट्रिय टिमको प्रशिक्षक रहन योग्य छैनन् भन्ने सिद्ध हुनेछ । त्यो भनेको उनले नेपाली टिम छाड्ने छन् । अहिले उनी नयाँ नेपाली टिम बनाउने बाटोमा छन् । त्यसैले आफ्नो मनले चिताएका केही नयाँ खेलाडीलाई प्रयोग गर्ने मनसायमा छन् । यो उनको योजना नै भन्दा हुन्छ । उनले विश्वकप छनोटका बाँकी खेललाई चयन गरेको २३ सदस्यीय टिम अहिलेसम्मकै सबैभन्दा युवामध्ये एक रहेको छ । जति नयाँ अनुहारले टिममा प्रवेश पाएका छन् वा जति फेरि दोहोर्याएर टिममा फर्केका छन्, ती पक्कै त्यसलाई हकदार नै होलान् । अलमुताइरीले त्यसै हचुवा ढंगले निर्णय गरेका त पक्कै होइनन् । उनको यो निर्णयमा प्रश्न उठाउने ठाउँ पनि उत्तिकै छ । विशेषतः युवा खेलाडीमा जोड दिएरमात्र त हुन्न होला । फुटबलमा अनुभव भन्ने तथ्य त केही पक्कै हो । तर अगाडि भनिएजस्तै, जतिबेला फुटबल प्रशिक्षकको खेल भइसकेपछि यहाँनिर अलमुताइरीको निर्णयप्रति सम्मान गर्नु नै पर्छ । अझ त्यतिमात्र होइन, सिद्ध गर्ने पर्याप्त अवसर र समय दुवै उनलाई दिनुपर्छ । नेपाली फुटबलले पाएका उनी अहिलेसम्मकै उच्च अध्ययन गरेका प्रशिक्षक हुन् । उनले जति अध्ययन गरेका छन्, त्यो ठूलै हो । यो सबै चर्चाबाट उनलाई एकपल्ट हटाएर नेपाली फुटबलबारे मात्र सोच्ने हो भने केही प्रश्नको उत्तर आवश्यक छ । नेपाली फुटबलले खाली यस्तै विदेशी प्रशिक्षकलाई नयाँ प्रयोगको अवसरमात्र दिइरहने हो कि साँच्चै दीर्घकालीन सोच बनाउने हो ? अधिकांश फुटबलका ठूला देशको आफ्नै फुटबल खेल्ने शैली छ, तर नेपालमा प्रत्येक नयाँ प्रशिक्षकसँगै नयाँ शैली भित्रिन्छ र उनी बाहिरिएसँगै त्यो शैली पनि बाहिरिन्छ । यस्तोमा प्रश्न हो, प्रयोग दीर्घकालीन कि रहर मात्रै ?कि नेपाली फुटबल विदेशी प्रशिक्षकका लागि प्रयोग गर्ने, अनुभव बटुल्ने र आफ्नो बायोडाटा बढाउने काममात्र हो ? यसका लागि पक्कै केही उदाहरण दिन सकिन्छ । सबैभन्दा पहिले नेपाली फुटबलको इतिहास पल्टाउने हो भने हाम्रो खेल्ने शैली ठ्याक्कै परिवर्तन गर्ने काम पहिलो औपचारिक प्रशिक्षक रुडी गुटेनफडले गरे । लामै समय खर्चेर सानै उमेरबाट खेलाडी उत्पादन गर्न त्यसपछि अर्को जर्मन प्रशिक्षकले काम गरे र उनको नाम हो, होल्गर ओभरम्यान । ओभरम्यानकै कारणले त हो, सन् ९० तिर एकै पुस्ताको खेलाडी निर्माण भएको । एन्फा एकेडेमीको स्थापनापछि लगातार खेलाडी भने उत्पादन भए । पछिल्लो समय अहिलेका पुस्ताका खेलाडी उत्पादन गर्न बालगोपाल महर्जन र उपेन्द्रमान सिंहको पनि हात रह्यो । ठ्याक्कै भन्दा नयाँ खेलाडी छिनको छिन त्यसै निस्कँदैन, नयाँ टिम एकाएक बन्दैन । अलमुताइरीको सोच साँच्चै राम्रो टिम बनाउने हो भने उनको ध्यान उमेर समूहबाटै राम्रा खेलाडी निकाल्ने हुनुपर्छ । फेरि एकपल्ट इतिहासमै फर्कने हो भने सन् २००५ मा पुग्नुपर्छ, जतिबेला नेपाली फुटबलले एक कालखण्डको परिवर्तन देखेको थियो । त्यो वर्ष नेपालले पाकिस्तानमा भएको साफ च्याम्पियनसिप खेलेको थियो र त्यही प्रतियोगिताबाट नेपाली फुटबलमा एकेडेमीका खेलाडीले प्रवेश पाए । अनि ओभरम्यानले उत्पादन गरेका खेलाडी पुस्ताको यात्रामा पूर्णविराम जस्तै लाग्यो । त्यसअगाडि सन् २००३ मा नेपालले बिर्सनलायक एसिया कप छनोट खेलेको थियो । त्यसमा बेहोरेको खराब प्रदर्शनका कारण नेपालले दुई वर्षजति अन्तर्राष्ट्रिय फुटबल फिटिक्कै खेलेन । विश्वकप छनोटसमेत त्यागेको थियो । हामीसँग सन् २००५ यता नेपाली राष्ट्रिय टिमलाई लिएर मिनेट मिनेटको हिसाब छ । यसैलाई विश्लेषण गरेर भन्न कर लाग्छ, प्रयोग दीर्घकालीन रहने गरेको छैन, खाली रहरमात्र बनेको छ । सन् २००५ यता अलमुताइरीसम्म नेपालले पाएका प्रशिक्षक संख्या १६ पुगेको छ । यस्तोमा १६ वर्षमा १६ प्रशिक्षक । यी प्रशिक्षकको सूची नै बनाऔं न । तोसिहिरो सिवाजावा, श्याम थापा, भीम थापा, थोमस फ्लाथ, विराटकृष्ण श्रेष्ठ, योगम्बर सुवाल, कृष्ण थापा, ग्राहम रोबर्ट्स, ज्याक स्टेफानोस्की, राजुकाजी शाक्य, ध्रुव केसी, प्याट्रिक ओसेम्स, बालगोपाल महर्जन, ग्योतुकु कोजी र योहान कालिन । यसमध्ये एक प्रशिक्षक एकै खेलमात्र टिके, केही प्रशिक्षक एकै प्रतियोगितामात्र टिके अनि केही प्रशिक्षकको काम खाली ठाउँ भर्ने मात्र थियो । पछिल्लोपल्ट ओसेम्सले पनि नयाँ खेलाडी र नयाँ सूत्र बनाए, तर छिनमै हरायो । नेपाल छाड्नुअगाडि उनले अखिल नेपाल फुटबल संघ (एन्फा) लाई आफ्नो योजना पनि बुझाएका रहेछन् । तर सुन्ने काम भएन, लागू गर्ने त परको कुरा । ओसेम्सले निहुँ पाए, नेपाल छाडे । फेरि सन् २००५ मै फर्कने हो भने त्यो वर्ष खेलेको साफ च्याम्पियनसिपका तीन खेलमा जापानी प्रशिक्षक सिवाजावाले १० खेलाडीलाई डेब्यू गराए अनि कराँचीबाट सिधै जापान उडे । पक्कै उनका योजना त थिए होलान्, तर सम्भवतः एकपल्ट पनि दोहोर्याएर नेपाली फुटबलबारे सोचेनन् होला । यहाँनिर फेरि किन साफ च्याम्पियनसिपको प्रसंगभन्दा त्यसयता इराकविरुद्धको खेलसम्म नेपालका लागि डेब्यूको अवसर पाउने खेलाडी संख्या ९९ पुगेको छ । भारतविरुद्ध कराँचीमा डेब्यू गर्ने विकास मल्ल पहिलो खेलाडी मान्ने हो भने मनीष डाँगी ९९ औं खेलाडी । अब विश्वकप छनोटमा अवसर जुर्यो भने सय खेलाडीले डेब्यू गर्नेछन्, अझ त्यसमा संख्या बढ्न पनि सक्छ । यस्तोमा पछिल्लो १६ वर्षमा १६ प्रशिक्षक मात्र होइन, ९९ नयाँ खेलाडी थपिए । यी खेलाडीमध्ये कतिपय एकै खेलमै सकिए, केहीले एउटा प्रतियोगितासम्म खेले । दोहोरो संख्याको खेल नखेलेका त झन् कति कति । यसमध्ये केहीले कमै उमेरमा अवसर पाए, बर्न आउट को सिकार भए र हराए । धेरैले त फुटबल खेल्न छाडिसके । केही स्वार्थी पनि निस्के, नेपालका लागि खेलेको गलत फाइदा उठाए र विदेश पलाएन भए । केही कुनाममा फसे । खेलाडीमा लगानी कहाँनिर कसरी फसेको छ, त्यो पनि हेर्ने कि ? यस्तोमा डेब्यू गराएको श्रेय लिने कामले मात्र केही गर्ने रहनेछ ।यसमा दोष सिधा सिधा एन्फाकै हो । एन्फालाई प्रशिक्षकले लामो मौका पाउनुपर्छ र खेल्ने आफ्नो विशिष्ट शैली हुनुपर्छ हेक्का कहिले पनि भएन, भए नि लागू गर्न सकेन । फेरि यति धेरै खेलाडीमा लगानी गरेर एन्फाले खासै केही ठोस पाउन सकेन । अब त यस्तो भनेर सधैं यस्तै रहनु त भएन । सम्भवतः नेपालले अहिले एक अब्बल दर्जाका प्रशिक्षक पाएका छन् । उनको प्रोलाइसेन्सले यस्तै भन्छ । उनी नेपाली फुटबल समर्थकलाई पागल मान्छन् अनि आफूलाई यो खेलका अझ ठूलो पागल ठान्छन् । अबको समय ठीक छ, उनको नेतृत्वमा दीर्घकालीन योजना बनाउने । नेपाली फुटबलका लागि उपयुक्त शैली विकास गर्ने । उमेर समूहको फुटबलमा लगानी गर्ने र राम्रा राम्रा खेलाडी उत्पादन गर्ने । यसैलाई सुहाउने घरेलु फुटबल ढाँचा बनाउने । यहाँनिर अलमुताइरीबाट पनि अपेक्षा के छ भन्दा उनले नेपाली फुटबलमा लामै समय दिनुपर्छ । औपचारिक कुराकानीमा त उनी यस्तै आशय पोख्छन् । एन्फाले पनि उनलाई राम्रैसँग समर्थन गर्नुपर्छ । नत्र समय समयमा सबैको रहरमात्र किन पूरा गरिरहने ?"
विश्वकप छनोट कान्तिपुर टीभीमा,"काठमाडौं (कास) कान्तिपुर टेलिभिजनले कुवेतमा हुने फिफा विश्वकप छनोटअन्तर्गत नेपालले खेल्ने तीनै खेलको प्रत्यक्ष प्रसारण गर्ने भएको छ । फिफा विश्वकप छनोटको दोस्रो चरणमा नेपालले कुवेतमा तीन खेल खेल्नेछ । त्यसमा जेठ २० मा चाइनिज ताइपेई, जेठ २४ मा जोर्डन र जेठ २८ मा अस्ट्रेलियासँग खेल्ने तालिका छ । त्यसको प्रत्यक्ष प्रसारणका लागि अखिल नेपाल फुटबल संघ एन्फा र कान्तिपुर टेलिभिजनबीच सम्झौता भएको छ । एन्फाका महासचिव इन्द्रमान तुलाधर र कान्तिपुर टेलिभिजनका मार्केटिङ प्रमुख गौरी दाहालले सम्झौतापत्रमा हस्ताक्षर गरे । यसको बजार व्यवस्थापन एडी रिलिजले गर्नेछ । नेपालले घरेलु मैदानमा खेल्नुपर्ने प्रतियोगिता कोभिड१९ का कारण तटस्थ मैदानमा खेल्न लागेको हो । एसियाली फुटबल महासंघले समूह बीका सबै खेल कुवेतमा गराउने निर्णयअनुसार नेपालले कुवेतमा दोस्रो चरण खेल्न लागेको हो । नेपालले खेल्ने सबै खेल नेपाली समयअनुसार राति पौने १० बजे हुनेछ । छनोट प्रतियोगितामा नेपालले ५ खेल खेल्दा ४ हार र १ जित निकालेको छ ।"

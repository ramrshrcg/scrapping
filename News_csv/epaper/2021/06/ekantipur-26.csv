शीर्षक,विवरण
सीमा क्षेत्रमा भारतको मनपरी,"मातृका दाहाल (काठमाडौं), पर्वत पोर्तेल (झापा), शिव पुरी (रौतहट), नवीन पौडेल (परासी) र माधव ढुंगाना (भैरहवा)"
डेल्टा प्लस : खोप नआए झनै भयावह,"हालसम्म मुलुकमा ४१३ नमुनामा कप्पा भेरिएन्ट देखिएको थियो । हाल मुख्य रूपले नेपालमा कप्पा देखिएको छैन तर डेल्टा, डेल्टा प्लस, कप्पा सबैको सर्ने दर उच्च छ । यी भेरिएन्टहरू बढी संक्रामक तथा सबै उमेर समूहका व्यक्तिलाई असर पार्ने विभिन्न अध्ययनहरूबाट पाइएको डा पौडेलको भनाइ छ ।हालसम्म डेल्टा प्लस भेरिएन्ट नेपाल, भारत, अमेरिका, ब्रिटेन, क्यानाडा, पोल्यान्ड, जापान, पोर्चुगल, रुस, स्विट्जरल्यान्ड, टर्की गरी ११ मुलुकमा पाइएको जनाउँदै इपिडिमियोलोजी तथा रोग नियन्त्रण महाशाखाका पूर्वनिर्देशक डा जीडी ठाकुरले भने, हाल मुलुकमा देखिएको स्वास्थ्य सुरक्षा अपनाउन हेलचक्य्राइँ र खोपको उपलब्धता सुनिश्चित हुन नसक्नुले कोभिडको तेस्रो लहर ल्याउन सहज हुन्छ । यसमा पनि डेल्टा प्लस भेरिएन्टले उत्प्रेरकको काम गर्न सक्ने सम्भावना छ । मुलुकमा दुई महिनाभित्र तेस्रो लहर आउने सम्भावना रहेको उनले बताए । भारतको महाराष्ट्र राज्यको स्वास्थ्य विभागले पछिल्लो साता दिएको प्रेजेन्टेसनअनुसार डेल्टा प्लस महाराष्ट्रमा तेस्रो लहरको कारण बन्न सक्नेछ, उनले भने ।"
खोप नलगाएका कामदार खाडी जान नपाउने,"कुवेतको १७, १८, २० र २२ नम्बर भिसा पाएर नेपालमा रोकिएका कामदारले अनलाइनबाट नै नवीकरण गर्न पाउने बाटो खोलिदिएको छ । नवीकरण गरी उनीहरू साउन १७ देखि कुवेत जान पाउनेछन् । त्यसका लागि कुवेतले अनुमोदन गरेको खोप भने लगाइसक्नुपर्नेछ । कुवेतले अक्सफोर्डअस्ट्राजेनेका, फाइजर, मोडर्ना र जोनसन एन्ड जोनसनलाई अनुमोदन दिएको छ । सेप्टेम्बरपछि भने खोप नलगाएकाको भिसा नवीकरण नगरिने जनाएको छ । कुवेतले भनेको खोप हाम्रोमा छैन । यसबारे अझै स्पष्ट हुन जरुरी छ । हामीले नेपालको यथार्थ जानकारी गराउने प्रयासमा छौं, कुवेतका लागि नेपाली राजदूत दुर्गाबहादुर भण्डारीले भने, हामीसँग एक महिनाको समय छ ।नेपाली कामदारको माग भइरहेको साउदी अरबले पनि एयरलाइन्स कम्पनीहरूलाई खोप नलगाएका यात्रुलाई नबोक्न निर्देशनात्मक आदेश जारी गरेको छ । साउदी प्रवेश गर्ने यात्रुले बोर्डिङ पास लिने बेला खोप लगाएको प्रमाणपत्र पेस गर्नुपर्छ । आन्तरिक मन्त्रालय, साउदीको सूचनाअनुसार आउँदो साउन १७ देखि खोपको मात्रा पूरा भएका कामदार मात्रै कार्यक्षेत्रमा काम गर्न पाउनेछन् । बिनाखोप काम गरेको भेटिएमा जरिवाना, निलम्बनदेखि डिपोर्टसम्म गर्न सक्ने नीति ल्याइएको छ । कोभिड१९ महामारी गन्तव्य मुलुकमा फैलिएको डेढ वर्षदेखि वैदेशिक रोजगारमा जाने नेपालीको संख्या न्यून छ । दोस्रो चरणको कोरोनाको संक्रमण लहर भइरहेका बेला मलेसियाबाहेकका प्रमुख गन्तव्यका रोजगारदाता कम्पनीले झन्डै १ लाख १७ हजार कामदार लैजानका लागि मागपत्र प्रमाणीकरण गरे पनि कामदारको भर्ना प्रक्रिया अगाडि बढ्न सकेको छैन । संघका महासचिव श्रेष्ठका अनुसार सबैभन्दा बढी कतारबाट ५० हजार, साउदी अरबबाट २६ हजार, साइप्रसबाट १७ हजार, संयुक्त अरब इमिरेट्स (यूएई) बाट ५ हजार, रोमानियाबाट ९ हजार, बहराइनबाट १७ सय र ओमानबाट १५ सय जना नेपाली कामदारको माग भएको हो । वैदेशिक रोजगारबाट घर बिदामा आएका हजारौं कामदार खोप नपाएका कारण पुनः रोजगारीमा जान नमिल्नाले रोजगार गुम्न लागेको छ । नेपालमा कोभिसिल्ड र भेरोसेल खोप ल्याइएको थियो । निकै कम परिमाणमा ल्याइएकाले वैदेशिक रोजगारीमा जानेहरू सरकारको खोपको प्राथमिकतामै परेनन् ।"
खोपबारे हरेक मन्त्रीका कुरा चर्का,"(काठमाडौं)  जनताले नो भोट, नो खोप भनेका छन्, हामी एस खोप, एस भोट गराउँछौं, यो भनाइ बिहीबार मात्र स्वास्थ्य तथा जनसंख्या मन्त्रालयको नयाँ जिम्मेवारी पाएका मन्त्री कृष्णगोपाल श्रेष्ठको हो । सरकारले खोपको व्यवस्था नगरेसम्म मध्यावधि निर्वाचनमा भोट हाल्न नजाने सर्वसाधारणको अभिव्यक्ति सुनिन थालेपछि मन्त्री श्रेष्ठले शुक्रबार स्वास्थ्य मन्त्रालयको कार्यभार सम्हाल्दा खोपको व्यवस्था गर्ने भाषण गरेका हुन् । खोपका बारेमा अब धेरै हल्ला होइन, काम गरेर देखाउँछौं, उनले भने, हामी कुराभन्दा काममा विश्वास गर्छौं, त्यसैले हल्ला नगरीकन छिट्टै खोप ल्याएर चमत्कार देखाउने छौं । खोप लगाउने प्राथमिकता बाढीपहिरो प्रभावित क्षेत्रका सर्वसाधारणलाई दिने उनले बताए । खोप ल्याउन विभिन्न मुलुकसँग छलफल भइरहेको उनले बताए ।तत्कालीन स्वास्थ्यमन्त्री हृदयेश त्रिपाठीले जेठ १० को पत्रकार सम्मेलनमा अमेरिका, बेलायत, रुस, भारत र चीन सरकारसँग खोप खरिदका लागि सहजीकरण गरिदिन अनुरोध गरिएको बताएका थिए । त्रिपाठीले मात्रै नभई प्रधानमन्त्री केपी ओलीले समेत विभिन्न मुलुकका राजदूतलाई भेटेर खोपका लागि आग्रह गरे । राष्ट्रपति विद्यादेवी भण्डारीले पनि खोप उत्पादन गर्ने मुलुकका राष्ट्र प्रमुखलाई समेत पत्राचार गरिन् तर कसैले पत्याएका छैनन् । चीनबाट ४० लाख खोप खरिद गरेर ल्याउन लागेको हल्ला चलेको छ तर सरकारले त्यसलाई सार्वजनिक गरेको छैन ।कोरोना संक्रमण सुरु भएयता तीन जना स्वास्थ्यमन्त्री भए । उनीहरू सबैले आफ्नो प्राथमिकता खोप ल्याउने भन्न छाडेका छैनन् । त्रिपाठीले मन्त्री भएको केही दिनमै खोप ल्याउने चमत्कार हुने बताएका थिए । बुधबार मन्त्रालयको जिम्मेवारी सम्हालेका श्रेष्ठ पनि उनकै शैलीमा खोप ल्याएर चामत्कारिकता देखाउने बताएका छन् । सबैजसो स्वास्थ्यमन्त्रीहरूले ७२ प्रतिशत जनतालाई खोप लगाउने बताएका थिए तर अहिलेसम्म १० लाखभन्दा बढी खोप खरिद गर्नै सकेको छैन । स्वास्थ्यमा जो मन्त्री भएर आए पनि खोप ल्याउने प्रतिबद्धता जनाउँछन तर पूरा हुन सकेको छैन, मन्त्रालयका एक उच्च तहका कर्मचारीले भने, अहिलेका मन्त्रीको पनि खोप लगाइछाड्ने अठोट छ । काम गरेपछि थाहा होला ।१९ दिन स्वास्थ्यमन्त्री भएका शेरबहादुर तामाङले पनि नियुक्ति भएको भोलिपल्ट जेठ २४ मा श्रेष्ठले जस्तै सबै नेपालीलाई खोप दिने सरकारको पहिलो प्राथमिकता रहेको बताएका थिए । जसरी भए पनि छिटो खोप ल्याएर सबै नेपालीका लागि खोप सुनिश्चित गर्ने लक्ष्य रहेको छ । रोग लागेपछि उपचार गर्नेभन्दा रोग लान नदिन खोपको सहज उपलब्धताका लागि मेरो प्रहिलो प्राथमिकता हुनेछ, उनले भनेका थिए, केही महिनाभित्र सबै नेपालीले खोप दिन सबै उपाय लगाइनेछ । सर्वोच्चको आदेशपछि उनी स्वास्थ्य मन्त्रीबाट बाहिरिए तर खोप आउने आश्वासन भने बाँड्न भुलेनन् । तामाङले फेसबुकमा स्टाटस लेखेका छन,खोप ल्याउनेसम्बन्धी सबै प्रक्रिया भएको र केही दिनमा नै खोप आउने सुनिश्चित भएको छ । यदि पछिल्लो राजनीतिक घटनाक्रमले खोप आउन ढिलो हुने र नेपाली नागरिकको जीवनमाथि नै तलमाथि भएमा त्यसको नैतिक जिम्मेवारी मेरो हुनेछ । राजनीतिको खेलमा नेपाली नगरिकको जीवनमाथि खेलवाड गर्ने छुट कसैलाई छैन । उनीभन्दा अघिका त्रिपाठीले पनि खोप खरिद, पारदर्शिता र स्थानीय तहमा आभारभूत अस्पताल बनाउने विषयलाई प्राथमिकतामा राखेको दाबी गर्थे । उनको पालामा २२ लाख ४८ हजार खोप अनुदानमा आयो । २० लाख खरिदका लागि अग्रिम पैसा दिए पनि १० लाख मात्रै आयो बाँकी १० लाख अझै आएको छैन । थप ५० लाख डोज खरिदको प्रस्ताव गरे पनि कमिसनमा कुरा नमिलेर खरिद नगरेको अभिव्यक्तिले उनी आलोचित बने । मन्त्रीबाट बाहिरिँदा उनले पनि भारतबाट १७ लाख खोप दुई साताभित्रै आउने दाबी गरेका थिए । तर, अझै आएको छैन । सरकारले काम देखाउन दोस्रो मात्राको समेत सुनिश्चित नगरी अनुदान र किनेको खोप लगाए । त्यही खोप लगाएका झन्डै साढे १४ लाखले अझै दोस्रो डोज पाउन सकेका छैनन् ।"
भेरोसेल खोपको दोस्रो मात्रा असार २२ देखि,"२४७६ संक्रमित, ५४५५ निकोपछिल्लो २४ घण्टामा कोरोना संक्रमितभन्दा निको हुनेको संख्या दोब्बरभन्दा बढी देखिएको छ । १४ हजार ३ सय ५१ जनाको परीक्षण गर्दा २ हजार ४ सय ७६ जनामा संक्रमण पुष्टि भएको छ भने सोही अवधिमा निको हुनेको संख्या ५ हजार ४ सय ५५ रहेको छ । स्वास्थ्य मन्त्रालयका अनुसार २७ जनाले ज्यान गुमाएका छन् । हाल सक्रिय संक्रमित ४५ हजार ७ सय ९४ अर्थात् ७२६ प्रतिशत रहेका छन् ।"
राष्ट्रपतिले सर्वोच्च पठाएको कागजात 'सिलबन्दी मै,"के छ ओलीको मागदाबीमा ?प्रधानमन्त्री केपी शर्मा ओलीले राष्ट्रपति कार्यालयमा संविधानको धारा ७६ (५) अनुसार आफूलाई प्रधानमन्त्री पदमा दाबी गर्दा एमाले संसदीय दलको एउटा पत्र पठाएका थिए । त्यसमा जनता समाजवादी पार्टी (जसपा) का महन्थ ठाकुर र राजेन्द्र महतोको हस्ताक्षरसहितको पत्र पनि थियो । ओलीको मागदाबीमा एमाले संसदीय दलमा कति सांसद छन् भन्नेबारे पनि केही नखुलाइएको सर्वोच्च अदालत स्रोतले बतायो । त्यो पत्रमा सांसदहरूको नामावलीसमेत छैन । प्रतिनिधिसभा विघटन मुद्दाको बहसका क्रममा अधिवक्ता टीकाराम भट्टराईले ओलीको मागदाबीमा सांसदहरूको नामावली र हस्ताक्षरसमेत नभएको बताए । आफूलाई प्रधानमन्त्री बनाउनुपर्ने भनी मागदाबी गरिएको पत्रमा सांसदहरूको हस्ताक्षरसमेत छैन । कति जना सांसद छन् भन्ने खुलेको छैन, उनले भने, राति ११ बजे महन्थ ठाकुर र राजेन्द्र महतोको पत्र कसरी राष्ट्रपति कार्यालयले ग्रहण गर्यो ? त्यो पनि आश्चर्यजनक छ । प्रधानमन्त्री ओलीले गत जेठ ६ गते दिउँसो पत्रकारहरूसँगको भेटघाटमा अब प्रधानमन्त्री पदमा दाबी नगर्ने बताएका थिए । त्यही दिन बेलुका तत्कालीन कांग्रेस संसदीय दलका नेता शेरबहादुर देउवाले प्रधानमन्त्री पदमा दाबीसहित १ सय ४९ जना सांसदको हस्ताक्षर बुझाउने तयारी गरेपछि त्यो भन्दा अघि पुगेर ओलीले पदमा मागदाबी गरेका थिए । केही घण्टाको अवधिमा एमाले संसदीय दलको बैठकसमेत बसेको थिएन । प्रधानमन्त्री ओलीले आफूलाई जसपाका सबै ३२ सांसदको पनि समर्थन रहेको दाबी गरेका थिए । उनले जसपाका अध्यक्ष महन्थ ठाकुर र संसदीय दलका नेता राजेन्द्र महतोको हस्ताक्षरसहितको पत्र पेस गरेका थिए । तर संसद् सचिवालयमा दर्ता नभएकाले महतोले संसदीय दलको नेताको मान्यता पाएका थिएनन् । दुई अध्यक्षात्मक व्यवस्था भएको जसपामा निर्णयका लागि ठाकुरका साथै अर्का अध्यक्ष उपेन्द्र यादवको हस्ताक्षर पनि आवश्यक पर्छ । यादव पक्षले महतोलाई संसदीय दलको नेता मानेकै थिएन । प्रधानमन्त्रीका कानुनविज्ञ बाबुराम दाहाल एमालेसँग १ सय २१ सांसद रहेको विषय राष्ट्रपतिको स्वतः जानकारीमा हुने भएकाले पत्रमा संख्या नखुलाइएको बताए । उनले भने, प्रमाण ऐनअनुसार पनि कतिपय विषय स्वतः जानकारी हुनुपर्छ भन्ने छ । यो विषय पनि त्यसैगरी राष्ट्रपतिको जानकारीमा हुनुपर्छ । देउवाको दाबीमा के छ ?कांग्रेस सभापति एवं तत्कालीन प्रमुख विपक्षी दलका नेता शेरबहादुर देउवाले तीन आधारमा दाबी पेस गरेका छन् । उनको पत्रमा आफूलाई कांग्रेसले निर्णय गरेर प्रधानमन्त्रीको उम्मेदवार बनाउने निर्णय गरेको र माओवादी केन्द्रले पनि दलगत निर्णय गरेर त्यसमा समर्थन गरेको उल्लेख छ । उनले अरू दलका प्रतिनिधिसभा सदस्यले समेत आफूलाई समर्थन गरेको भन्दै १ सय ४९ सांसदको समर्थन गरेको दाबी गरेका थिए । उनले राष्ट्रिय जनमोर्चाकी सांसद दुर्गा पौडेलको पनि आफूलाई समर्थन गरेको दाबी गरेका छन् । सुरुको निवेदनमा उनले एमालेका सांसदहरूका बारेमा केही उल्लेख नगरी बहुमत सांसदहरूको आफूलाई समर्थन रहेको भनी १० पानाको विवरण बुझाएका छन् । कम्प्युटरमा टाइप गरी प्रिन्ट गरिएको कागजमा कांग्रेसका ६१ जना सांसदले हस्ताक्षर गरेका छन् । ६२ देखि ११० नम्बरसम्म माओवादी केन्द्रका सांसदहरूको हस्ताक्षर छ भने त्यसको क्रमसंख्यामा टिपेक्स लगाएर मिलाइएको देखिन्छ । सर्वोच्च अदालत स्रोतले कान्तिपुरलाई उपलब्ध गराएको विवरणअनुसार जसपाका संघीय परिषद् अध्यक्ष बाबुराम भट्टराईसहित १२ जनाको क्रमसंख्या, नाम र हस्ताक्षर सबै हातले लेखिएको छ । एमालेका असन्तुष्ट समूहका ६ सांसदको तालिका पनि नबनाई नामावली लेखेर एउटा पानामा हस्ताक्षर गरिएको छ । अर्को पानामा १५ जनाको हस्ताक्षर छ भने बाँकी पाँच जनाको हस्ताक्षर छ । एमालेका असन्तुष्ट समूहको मात्रै तीन पानामा छुट्टाछुट्टै हस्ताक्षर छ । एमालेका २६ सांसदको हस्ताक्षरपछि अन्तिममा एउटा पानामा राष्ट्रिय जनमोर्चाकी सांसद दुर्गा पौडेलको हस्ताक्षर छ । अन्तिममा माओवादी केन्द्रले देउवालाई समर्थन गर्ने भनी गरेको निर्णयको प्रतिलिपि संलग्न गरिएको सर्वोच्च स्रोतले बतायो । प्रधानमन्त्रीका कानुनविज्ञ दाहालको विचारमा एउटै दलका सांसदहरूले छुट्टाछुट्टै पानामा हस्ताक्षर गरेर बुझाउनु गलत हो । अन्य प्रयोजनका लागि संकलित हस्ताक्षरको दुरुपयोग भएको उनको तर्क छ । रिट निवेदक पक्षले भने राष्ट्रपति कार्यालयमै पुगेको संख्या बराबरका सांसद सर्वोच्च अदालतमा पनि आएकाले फर्जी भन्ने आरोप स्वतः खण्डित हुने दाबी गर्छ । गत जेठ ६ गते यसरी दाबी परेपछि प्रधानमन्त्री ओली र जनता समाजवादी पार्टीका अध्यक्ष महन्थ ठाकुरले राष्ट्रपतिलाई पत्र पठाई दलको दायरा नाघेका सांसदलाई कारबाही गरिने भएकाले तिनीहरूको गणना नगर्न आग्रह गरेका थिए ।"
प्रधानमन्त्रीबाट संवैधानिक नैतिकता पालना भएन,"काठमाडौं (कास) कानुन व्यवसायीहरूले प्रतिनिधिसभाबाट विश्वासको मत नपाएको प्रधानमन्त्रीले फेरि त्यही पदमा दाबी गर्न नमिल्ने जिकिर गरेका छन् । प्रतिनिधिसभा विघटनसम्बन्धी मुद्दामा सर्वोच्च अदालतमा बहस गर्ने क्रममा शेरबहादुर देउवालगायत १ सय ४६ जना निवर्तमान सांसदको पक्षबाट बोल्दै उनीहरूले एउटा प्रधानमन्त्री असफल भएपछि अर्कोका लागि बाटो छाड्नुपर्ने तर्क गरे ।वरिष्ठ अधिवक्ता श्रीहरि अर्यालले विश्वासको मत लिनु अनिवार्य सर्त रहेको उल्लेख गर्दै त्यसलाई नाघेर प्रक्रिया अघि बढाउन नमिल्ने बताए । उनले कोरोना महामारीको तेस्रो लहरको त्रास चलिरहेको अवस्थामा मुलुकलाई जबर्जस्ती निर्वाचनमा धकेल्न नहुने सुझाव पनि दिए । अधिवक्ता दीनमणि पोखरेलले संविधानको धारा ७६ ले वैकल्पिक सरकारको सम्भावनालाई ज्यादा जोड दिनुको आधारबारे संविधान निर्माणका क्रममा चलेका चर्चा र छलफल प्रस्तुत गरे । उनका अनुसार प्रधानमन्त्रीको मुर्ख्याइँका बलमा बारम्बार प्रतिनिधिसभा विघटन भएकाले बरु वैकल्पिक सरकार बनोस् भन्ने उद्देश्यले संविधानको धारा ७६ (५) राखिएको बताए । प्रतिनिधिसभाबाट विश्वासको मत नपाएको प्रधानमन्त्रीको सल्लाह र सुझाव मान्न राष्ट्रपति बाध्य नहुने उनको तर्क थियो । राष्ट्रपतिले कतिपय अवस्थामा विज्ञहरूको सल्लाह सुझावका आधारमा चल्नुपर्ने भन्दै यसपटक भने ओलीका अनुकूल हुने निर्णय मात्रै गरेको आरोप उनले लगाए । एकपटक विश्वासको मत नपाएको प्रधानमन्त्रीलाई फेरि प्रधानमन्त्री बनाएर राष्ट्रपतिले संविधानलाई यान्त्रिक रूपमा प्रयोग गरेको उनको टिप्पणी थियो ।प्रधानमन्त्रीले लिखित जवाफ र अन्यत्रको अभिव्यक्तिमा समेत आफूले गत पुस ५ मा चालेको कदम सही रहेछ भनेर पुष्टि गर्न खोजेको अधिवक्ता पोखरेलको आरोप थियो । प्रधानमन्त्री संविधानको पालना र कार्यान्वयन गर्न चुकेको तर्क गर्दै उनले संवैधानिक नैतिकताको पालनै नभएको आरोप लगाए । यो विषयमा राष्ट्रपतिको भूमिका पनि संविधानसम्मत नहरेको उनको भनाइ थियो । भोलि के हुन्छ भन्ने आधारमा आज राष्ट्रपतिले निर्णय लिन मिल्दैन । संविधानअनुसार दाबी पेस गरेपछि विश्वासको मत लिने अवस्था छ कि छैन भनेर परीक्षण गर्ने अधिकार राष्ट्रपतिलाई छैन, उनले भने ।अधिवक्ता सुनील पोखरेलले स्वविवेकमा निर्णय गरेपछि राष्ट्रपति जवाफदेही हुनुपर्ने बताए । अधिवक्ता टीकाराम भट्टराईले संविधानले नै तोकेको बाहेकका विषयमा अदालतले न्यायिक पुनरावलोकन गर्न सक्ने दाबी गरे । राष्ट्रपतिबाट संविधानको पालना नभएको जिकिर गर्दै उनले यसपटकको विघटनमा बदनियत का बारेमा अदालतबाट व्याख्या हुनुपर्ने माग गरे । वरिष्ठ अधिवक्ता मुक्ति प्रधानले प्रधानमन्त्रीले गरेका असंवैधानिक निर्णयको पालनामा राष्ट्रपति बाध्य नहुने बताए । उनले संविधानको संरक्षणमा राष्ट्रपति भण्डारीले सही भूमिका खेल्न नसकेको आरोप लगाए ।"
राष्ट्रपतिमाथि टिप्पणी गणतन्त्रप्रतिको वैरभाव,"ॅबीथ्रीडब्लू को चर्चा गत महिना बेलायतमा सम्पन्न भएको जी७ मुलुकहरूको बैठकमा अमेरिकी राष्ट्रपति जो बाइडेनले अघि सारेको बीथ्रीडब्लू (बिल्ड ब्याक बेटर वर्ल्ड) प्रस्तावलाई लिएर नेपालमा पहिलो पटक शुक्रबार बहस भएको छ । उक्त बहस गर्ने काम पूर्वपरराष्ट्रमन्त्री तथा सत्तारूढ दल एमालेका नेता प्रदीप ज्ञवालीले शुक्रबार प्रधानमन्त्री कार्यालयमा आयोजित कार्यक्रममा प्रधानमन्त्री केपी शर्मा ओलीकै उपस्थितिमा गरेका हुन् । जेठ २९ गते बेलायतमा सकिएको जी७ को बैठकपछि जारी विज्ञप्तिमा अमेरिकी राष्ट्रपति बाइडेनले बीथ्रीडब्लू प्रस्तावलाई अघि सारेको उल्लेख छ । सन्तुलित, उच्चस्तरीय तथा पारदर्शी भन्दै उक्त मोडल आएको ज्ञवालीले बताए । खास गरेर उक्त प्रस्ताव कनेक्टिभिटी र पूर्वाधार विकासमा भनिएको छ । भोलि त्यो कार्यक्रम अगाडि आयो भने नेपालले के गर्छ ? मेरो मान्यता, हामी त्यसमा सहभागिता हुनुपर्छ, हामीलाई कनेक्टिभिटी चाहिएको छ, पूर्वाधार चाहिएको छ, उनले भने, हामी विश्वसँग जोडिन चाहन्छौं । हामी बीआरआईमा जोडिइनै सकेका छौं । हामीले त्यसबाट अधिकतम लाभ लिनुपर्छ ।"
संस्थापनइतरमा एउटै उम्मेदवार तय गर्न दबाब,"(काठमाडौं)  कांग्रेस सभापति शेरबहादुर देउवाले पार्टीको नेतृत्व दोहोर्याउने घोषणा गर्दै तयारी अघि बढाएपछि संस्थापनइतर पक्षमा पनि सभापतिको एउटै उम्मेदवार छनोट गर्न दबाब बढेको छ । आगामी भदौमा हुने पार्टी महाधिवेशनमा सहमतिका साथ उम्मेदवार तय नगर्दा आफूहरूलाई जोखिम हुने भन्दै संस्थापनइतरपक्षीय केन्द्रीय सदस्यहरूले सभापतिका दाबेदारहरूलाई दबाब दिएका हुन् । वरिष्ठ नेता रामचन्द्र पौडेलले शुक्रबार राखेको आफूपक्षीय केन्द्रीय सदस्यहरूको बैठकमा अधिकांश आकांक्षीहरूले समझदारी कायम गर्नुपर्नेमा जोड दिएका थिए । संस्थापनइतर पक्षमा वरिष्ठ नेता पौडेलका अतिरिक्त महामन्त्री शशांक कोइराला, पूर्वमहामन्त्री प्रकाशमान सिंह र नेता शेखर कोइराला आकांक्षी छन् । संस्थापन पक्षबाट उपसभापति विमलेन्द्र निधिले पनि उम्मेदवारी घोषणा गरेका छन् । निधिको उम्मेदवारी घोषणालगत्तै पार्टीभित्र नयाँ समीकरणको प्रयाससमेत भएको छ । निधि, कोइराला र सिंहबीच शुक्रबार दोस्रो पटक लन्च बैठक भएको थियो । यसअघि असार ७ गते निधि निवासमा उनीहरूबीच बैठक भएको थियो । कांग्रेसका संस्थापक नेता बीपी कोइराला पुत्र शशांक, गणेशमान सिंहका पुत्र प्रकाशमान र महेन्द्रनारायण निधिका पुत्र विमलेन्द्रबीचको यो गठजोड आसन्न पार्टी महाधिवेशनबाट नेतृत्व पुस्तान्तरण गर्ने लक्ष्यसँग सम्बन्धित छ । सभापति देउवा र पौडेललाई भेटेरै पुस्तान्तरणमा सहयोगका लागि आग्रह गर्ने समझदारी तीन नेताले गरेका छन् । बैठकपछि महामन्त्री कोइरालाले संक्षिप्त प्रतिक्रिया दिँदै तीन नेताबीच सँगै अघि बढ्ने समझदारी भएको बताए । हामी तीन जना एक ठाउँमा छौं र हामीबीच सहमति हुने सम्भावना प्रबल छ, उनले भने । निधिले पनि पार्टीको आगामी महाधिवेशन, राष्ट्रिय मुद्दा र आमनिर्वाचनका बारेमा साझा धारणाका साथ अघि बढ्ने समझदारी बनेको बताए । तीनै जना आकांक्षी भएकाले नेतृत्वका बारेमा भने समझदारी बन्न सकेको छैन । नेतृत्वको विषयमा हामी प्रवेश गरेका छैनौं, पार्टीको १४ औं महाधिवेशनमा एकताबद्ध भएर जाने र समसामयिक विषयमा एउटै दृष्टिकोण बनाउने विषयमा हामीबीच समझदारी छ, निधिले भने । केही दिनमा पूर्वमहामन्त्री सिंहको निवासमा बैठक गर्ने र त्यसपछि केन्द्रीय सदस्यहरूसँग पनि सामूहिक छलफल अघि बढाउने तयारीमा तीन नेता छन् । तीन नेताबीचको छलफल सकेर कोइराला र सिंह संस्थापनइतर पक्षको बैठकमा पुगेका थिए । बैठकमा कोइराला अन्यन्त्र कार्यक्रम भएको भन्दै बीचमै निस्किए भने पौडेल, सिंह र शेखरले आफूहरू मिलेरै अघि बढ्ने प्रतिबद्धता जनाएका थिए । बोल्ने सबैजसो केन्द्रीय सदस्यले मिलेर एक जनाले मात्रै उम्मेदवारी दिनुहोस्, धेरै जनाको उम्मेदवारी पर्नासाथ जित्ने सम्भावना रहँदैन भन्यौं, प्रतिस्पर्धाको तयारी गर्नुभएका सबै नेताहरूले पनि तपाईंहरूको चिन्ता स्वाभाविक छ, हामी मिलेरै एक जना उम्मेदवार बन्छौं भन्नुभएको छ, बैठकपछि केन्द्रीय सदस्य हृदयराम थानीले भने । सभापति देउवाजीको आफ्नै शैली र तरिका छ । हामी सामूहिक रूपमा छलफल गरेर सहमतिमा उम्मेदवार टुंग्याउँछौं, बैठकमा पौडेलले भनेका थिए । सिंह र कोइरालाले आआफ्नो स्थिति र अवस्था मूल्यांकन गरेर सहमति गर्न आफूहरू तयार भएको बताए । सदस्यता छानबिनमा आशंका संस्थापनइतर पक्षले पार्टीको क्रियाशील सदस्यतामा धाँधली हुने आशंका गरेको छ । बैठकले क्रियाशील सदस्यताको विवाद टुंगो पार्टीको विधान, नियमावली, केन्द्रीय कार्यसमितिको निर्णय र जिल्लामा गरिएका परिपत्रका आधारमा हुनुपर्नेमा जोड दिएको छ । पौडेल पक्षले क्रियाशील सदस्यता वितरण गर्दा वडादेखिको तहगत प्रक्रियाअनुसार भएनभएको हेरी सुझाव दिन मीनेन्द्र रिजाल, हृदयराम थानी, दिलेन्द्र बडू, गगन थापा र गुरुराज घिमिरेलाई जिम्मेवारी दिएको छ । अन्य पार्टीबाट आएका नेता तथा कार्यकर्ताको समायोजनका नाममा क्रियाशील सदस्यताका लागि अनियमितता गर्न लागिएको आशंका पौडेल पक्षको हो । विजयकुमार गच्छदार नेतृत्वको तत्कालीन नेपाल लोकतान्त्रिक फोरमबाहेकका पार्टीबाट व्यक्तिगत रूपमा प्रवेश गरेका नेताहरूको हकमा क्रियाशील सदस्यतामा बढी चलखेल हुन सक्ने आशंका पौडेल पक्षको छ । समायोजनका नाममा कतिपय जिल्लामा एकमुष्ट क्रियाशील सदस्यता वितरण गरी पार्टीको विधानविपरीत तहगत प्रक्रियाभन्दा बाहिरबाट सदस्यता दिइएको आरोप पनि पौडेल पक्षले लगाएको छ ।"
अवैध बाटोबाट श्रीलंका पुगेका २६ महिलाको उद्धार,"काठमाडौं (कास) सरकारले श्रीलंकाबाट २६ महिलालाई बिहीबार उद्धार गरेको छ । गैरकानुनी रूपमा भारतको बाटो हुँदै श्रीलंका पुगेपछि अध्यागमन कानुन उल्लंघनको मुद्दा खेपिरहेका उनीहरूमध्ये २५ जनालाई स्वदेश फिर्ता गरिएको हो । एक जनामा कोभिड पोजिटिभ देखिएकाले निको भएपश्चात् ल्याइने महिला, बालबालिका तथा ज्येष्ठ नागरिक मन्त्रालयले जनाएको छ । उद्धार गरिएकालाई स्वास्थ्य मापदण्ड अपनाएर माइती नेपालमा आश्रय दिइएको छ । पत्रकार सम्मेलनमा मन्त्री लीलानाथ श्रेष्ठले खुला सिमानाका कारण हुने मानव बेचबिखनमा पहिलो प्राथमिकता भनेको उद्धार र पुनःस्थापना भएको बताए । त्यसपछि यस्ता आपराधिक गतिविधिमा संलग्नलाई पहिचान गरी कारबाही गरिनेछ, उ ले भने । मन्त्रालयकी सचिव यामकुमारी खतिवडाका अनुसार उनीहरूलाई टिकट तथा व्यवस्थापन खर्च सरकारले नै व्यहोरेको छ । चेतनाको अभाव, गरिबी, बेरोजगारी, देखासिखीका कारण अवैध बाटो भएर महिलाहरू विदेश पुग्छन्, बेचबिखनमा पर्छन्, सचिव खतिवडाले भनिन् । यसअघि पनि विभिन्न संघसंस्थासँगको समन्वयमा श्रीलंकाबाट ३६ महिलाको उद्धार गरिएको थियो ।"
कवि बैरागी काइँलालाई 'इसिमिक स्ट्रोक,"काठमाडौं (कास) कविता लेखन तथा विचारको प्रवाहमा गतिलो नाम बनाएका आयामेली कवि तथा नेपाल प्रज्ञा प्रतिष्ठानका पूर्वकुलपति बैरागी काइँला (तिलविक्रम नेम्वाङ) लाई बिहीबार राति मस्तिष्कघात (इसिमिक स्ट्रोक) भएपछि ओम अस्पतालमा उपचारार्थ भर्ना गरिएको छ । छोरी नामोती नेम्वाङका अनुसार काठमाडौंको सुकेधारास्थित घरमा बसिरहेकै बेला बिहीबार राति एकाएक बेहोस भएपछि उनलाई अस्पताल भर्ना गरिएको हो । अस्पतालका अनुसार ८२ वर्षीय कवि काइँलामा सेमीप्यारालाइसिस को अवस्था देखिए पनि अवस्था सुधारोन्मुख छ । उनलाई डा विश्वनाथ कोइराला, डा कृष्ण ढुंगाना, डा प्रमेश श्रेष्ठसहितको चिकित्सक टोलीले हेरिरहेको छ । काइँला एक वर्षयता कोरोना महामारीपछि घरमा रहेर आफ्नो प्रकाशोन्मुख अंग्रेजी अन्दूित संग्रहमाथि काम गरिरहेका थिए ।"
अन्तिम रात,जब मजीवन र मृत्युकोदोसाँधमा उभिएँ म झस्किएँकुनै पनि रातहाम्रो अन्तिम रात हुन सक्छ ।
वृत्तान्त : सेयर्ड मदरहुड,"ओई ! बतासे, खोटी कर्म, हरामी, पुङमाङे! भनेर बाबुको टुंगो नलागेका मानिसलाई हियाएर बोल्ने, खिल्ली उडाउने र हेप्ने दिन अब तुरिए ! आमाले बच्चाको बाबु नचिनाउँदा वा चिनाउन नसक्दा आमाको चरित्रमा खोट लगाउने जमाना पनि उहिलेका कुरा खुइलिए भइसक्यो । म मेरो सन्तानको बायोलोजिक बाबुबारे बताउन चाहन्नँ भने देशदुनियाँ र समाजले जेसुकै सोचोस्, मलाई बालै फरर !कल्पना गरौं, लेस्बियन दम्पतीसँग आआफ्नो पाठेघर छ र उनीहरू सन्तान चाहन्छन् भने उनीहरूको दिमागमा सुरुमा आउने विचार भनेको या त धर्मपुत्रधर्मपुत्री पाल्नु वा आईभीएफ (इन भिट्रो फर्टिलाइजेसन अर्थात् पाठेघरबाहिर डिम्ब र शुक्रकीटको निषेचन) रोज्नुहुनेछ । दुवै विकल्प सही छन् । तर, आफ्नो बच्चाको जन्ममा दुवैको प्रत्यक्ष संलग्नता भइदिए कति खासा हुन्थ्यो भनेर ति समलिंगी दम्पतीले कल्पना गर्छन् र अहिले आएर यस्तो कल्पनाले साकार रूप लिएको छ । यो प्रविधिप्रक्रियालाई सेयर्ड मदरहुड (साझा मातृत्व) भनिन्छ । र, यसको थालनी भइसकेको छ, जसबाट धेरैभन्दा धेरै महिला समलिंगी जोडीले यो प्रक्रिया अंगीकार गरिरहेका छन् ।सामान्यतया आईभीएफ अर्थात् इन भिट्रो फर्टिलाइजेसन (पाठेघरबाहिर निषेचन) प्रविधिबाट बच्चा जन्माउने प्रक्रिया धेरै पहिले सुरु भइसकेको हो । अहिलेको समयमा आईभीएफ उतिसारो उदेकलाग्दो रहेन । आईभीएफमा डिम्ब र शुक्रकीटलाई ल्याबमा एउटा ट्युबमा राखेर निषेचन गराइँदै इन्क्युबेट गराइन्छ, र तीनदेखि पाँच दिनभित्र त्यो भ्रूणलाई टेस्टट्युबबाट निकालेर महिलाको पाठेघरमा राखिन्छ । पाठेघरमा भ्रूणलाई स्थापित गर्ने क्रिया सफल भएपछि प्राकृतिक रूपमा जस्तै गर्भको बच्चा नजन्मिउन्जेल गर्भाशयमा रहन्छ । केही दिनसम्म जननीको देहबाहिर टेस्टट्युबमा बसेको कारण नै यो प्रक्रियाबाट जन्मेकालाई टेस्टट्युब बेबी भनिएको हो ।ब्रिटेनका एक महिला समलिंगी (लेस्बियन) जोडीले सन् २०१७ सेप्टेम्बर ३० मा छोरा ओटिसलाई जन्माए । पत्नी लान्स कर्पोरल डोना फ्रान्सिस स्मिथले एघार वर्षसम्म एक फौजी अधिकृतको रूपमा ब्रिटेनबाट गएर अफगानिस्तानमा एघार वर्षसम्म सेवा गरिन् । पति ज्यास्मिन लन्डनमै एक डेन्टल नर्सको रूपमा कार्यरत् थिइन् । सन् २०१४ मा पहिलो पटक अनलाइनमा भेटेर साथी बनेका उनीहरूले सन् २०१८ को अप्रिलमा बिहे गरेका थिए ।डोना र ज्यास्मिनले चलनचल्ती भन्दा बिलकुलै भिन्न प्रविधिबाट ओटिसलाई जन्म दिए । ओटिसको शरीरले दुवै आमाहरूको रगत पाएको छ । डोना र ज्यास्मिन दुवैले आफ्नो बच्चाको आमा बन्ने सौभाग्य पाए । उनीहरूले कृत्रिम इन्क्युबेसन नगरी आफ्नै गर्भाशयमा इन्क्युबेट गरे । दाताबाट लिइएको वीर्य र पत्नी डोनाको डिम्बलाई लघु क्याप्सुलमा केही समय ल्याबमा राखियो । फर्टिलाइज्ड अर्थात् निषेचन हुनासाथ इन्क्युबेट हुन्जेल त्यो क्याप्सुललाई डोनाकै गर्भमा अठार घण्टासम्म राखियो र त्यो फुटेर युग्मज बनेपछि डोनाकै पाठेघरमा टाँसिएकाले वृद्धिविकासका निम्ति आवश्यक रगत र खुराक सो भ्रूणलाई त्यहीं प्राप्त भयो । तत्पश्चात् भ्रूणलाई पति ज्यास्मिनको कोखमा सारियो अनि पूरा गर्भ अवधिभरि ज्यास्मिनले गर्भधारण गरिन् र बच्चालाई जन्म दिइन् । टेस्टट्युबमा राखिएको भ्रूणलाई गर्भाशयमा सफलतासाथ बस्नलायक बनाउन ल्याबको कृत्रिम परिवेशमा तीन दिनदेखि पाँच दिनसम्म लाग्छ, तर डोनाहरूको मामिलामा डोनाले मात्र अठार घण्टा आफ्नो पाठेघरमा भ्रूण राखिन् । आमाको पाठेघर भ्रूणका लागि एकदम अनुकूल र प्राकृतिक हुने भएकाले भ्रूणलाई अर्को गर्भमा स्थानान्तर गर्नका लागि अठार घण्टा पर्याप्त हुन्छ भनिन्छ ।कोलचेस्टर, एसेक्सको एक अस्पतालमा ज्यास्मिनले छोरा जन्माएपछि बीबीसीलगायत, टेलिग्राफ, डेली मेल, मेल अनलाइन आदिले पनि यो खबरलाई प्राथमिकतामा राखेर प्रसारण गरण्को थिए । नौलो प्रविधिद्वारा यिनले सन्तान प्राप्त गरेको कारण होला उतिबेला यो लेस्बियन जोडीबारेका खबर ब्यापक र बहुचर्चित बनेका थिए ।युनिभर्सिटी अफ साउथह्याम्पटनको कमप्लिट फर्टिलिटी सेन्टरका निर्देशक प्रोफेसर निकोलस माकलनका अनुसार, सेयर्ड मदरहुडको अर्थ अनिवार्य रूपले एक साथी जैविक प्यारेन्ट हुनु र अर्को पार्टनर गर्भावधि प्यारेन्ट हुनु हो । र, यो प्रविधिले लेस्बियन, एकल महिला तथा अन्य क्वेर युगलहरूका लागि सन्तान प्राप्तिको नयाँ बाटो सृजना गरिदिएको छ । दुवै प्यारेन्टले बच्चासँगको एउटा विशेष किसिमको सम्बन्ध साझा गर्छन्, चाहे त्यो बच्चा गर्भमा बोकेर होस् या त डीएनए सेयर गरेर होस् । दुवै जन्मदातामा आफ्नो सन्तानको सृष्टिप्रति मातृत्वको आधारमा आफू बराबरी सम्बन्धित भएको अनुभव पनि सृजना हुन्छ यसमा । प्रोफेसर म्याकलन बताउँछन् धेरैजसो मुलुकमा यो प्रविधिको विकास फैलिएर धेरै दम्पतीले यसबाट लाभ लिएका छन् । यसले दुवै आमालाई मातृत्वको महान् अनुभवसँग साक्षात्कार हुने मार्ग प्रशस्त गर्दै अपार भावनात्मक सन्तुष्टि प्रदान गरे तापनि कतिपय देशहरूमा सेयर्ड मदरहुड अझै अवैधानिक छ । सेयर्ड मदरहुड नाउँ दिइएको यो प्रविधिबाट ज्यास्मिन र डोनाले बच्चा जन्माएको घटना विश्वमै प्रथम हो भनेर सन् २०१९ डिसेम्बर ४ को बीबीसी न्युजमा, लन्डन विमेन्स क्लिनिकका म्यानेजिङ तथा साइन्टिफिक डाइरेक्टर डाक्टर कमल आहुजा बताउँछन् । जे होस् ! त्यसयता शारीरिक तथा मानसिक रूपले योग्य सारा महिला समलिंगी जोडीलाई यो प्रविधिबाट बच्चा पाउन र साझा मातृत्वको गौरवशाली अनुभव प्राप्त गर्न लन्डन विमेन्स क्लिनिकले ढोका खोलिदिएको छ । लन्डन विमेन्स क्लिनिक, यूकेका टप इनफर्टिलिटी क्लिनिकमध्ये एकमा पर्छ ।डोना टेलिग्राफलाई भन्छिन्, यो सुखद अनुभव बाडिरहँदा हामी अभिभूत भएका छौं । किनकि समलिंगी महिला युगलमा बच्चाप्राप्तिको सम्पूर्ण प्रक्रियामा एक जनाले आवश्यक सबथोक गर्छिन् र अर्को एक जना गर्भवती भएर बच्चा जन्माउँछिन् । तर, हामी दुवै यो प्रक्रियामा बृहत् रूपमा सँगसँगै सामेल भएका छौं, जसले हामीलाई भावनात्मक तवरले झन् धेरै नजिक ल्याएको छ । हुनलाई हामी घनिष्ट दम्पती त हौं नै, तर साझा मातृत्व भोगाइले हामी दुवै ओटिससँग विशेष किसिमले सम्बन्धित रहेको लगाव महसुस गर्दैछौं, जुन यही माध्यमका कारण हो ।लन्डन विमेन्स क्लिनिकका एक प्रवक्ता, जसले यो प्रक्रियालाई सम्पन्न गरे, उनी भन्छन्, दोस्रो आमाको गर्भाशयमा स्थापित हुनुपहिले यो प्रक्रियाले भ्रूण र प्रथम आमाबीच हुने अन्तरक्रियालाई मार्ग प्रशस्त गर्छ । जीवित पर्यावरणमा फर्टिलाइजेसन हुँदा दुवै मातालाई गर्भावस्थामा भ्रूणसँग व्यावहारिक र भावनात्मक आसको सम्बन्ध हुने अनुभव मात्र नभएर, भ्रूणलाई महत्त्वपूर्ण पोषक तत्त्व र अन्य आवश्यक पदार्थ पनि आमाको कोखको प्राकृतिक पर्यावरणले प्रदान गर्छ ।१०० भन्दा बेसी बच्चा लेस्बियन जोडीले कृत्रिम इन्क्युवेसनद्वारा जन्माइसकेका भए पनि यो सेयर्ड मदरहुड चाहिँ डोना र ज्यास्मिनले जन्माएको प्रविधिबाट विश्वमै पहिलो हो, जसमा दुवै जननीले बहुतै खास प्रकारको योगदान गरेका छन् ।कुनै बखत, अवैध गर्भधारण गरेको अभियोगमा महिलालाई समाजको अघिल्तिर उभ्याएर गाउँमा पञ्चैती बसेका तथाकथित् ठूला ठालुहरूले केरकार गर्ने गर्थे । लाज, अपमान र क्षोभले त्यही क्षण धर्तीमै भासिइजाऊँ भइरहेकी असहाय नारीउपर तेरो गर्भको बच्चाको बाबु को हो भन् ! जस्ता निकृष्ट शब्दबाण तारन्तार प्रहार गरिरहेका दृश्य सम्झँदा अहिले मलाई उधुमै छटपटी र असह्य पीडा हुन्छ, कस्तो परपीडक थियो त्यो बेला र समय भनेर !त्यसबखत आफू सानी मान्छे, त्यो लज्जास्पद परिवेशको रमिते हुनुबाहेक कसैलाई किन यस्तो हुँदै छ ? भनेर सोध्ने ह्याउ नै थिएन ।तर अहिले सोच्छु, अब कसले सोध्न सक्छ कुनै नारीलाई कि तिम्रो यो बच्चाको बाबुचाहिँ को हो नि ? भनेर ! कसले गर्न सक्छ कुनै महिलालाई यो सोध्ने दुस्साहस कि तिमीले कुन पुरुषको वीर्यसँग आफ्नो डिम्बको समागम गराएर नानी पाएकी हौ ?यो दुनियाँसंसारमा कोही कोहीबाहेक को महिला त्यस्ती होली, जो मनप्राणले प्रेम गरेको मायालुको अंश आफ्नो डिम्ब र रगतसँग मिसाउँदै गर्भमा राखेको बच्चा जन्माउन नचाहोस् ! चाहे जतिसुकै अप्ठ्यारा आइलागून्, भलै थालनीदेखि अन्त्यसम्मको अनुष्ठानमा अधैर्य बनेर पर्खंदै अनेकन जोखिम र चुनौतीको सामना गर्न किन नपरोस्, अत्यन्त प्यारो मानिस र आफ्नो अस्तित्वको हिस्साको साझेदारीमा मातृत्वको अभिमान, गर्व र अमूल्य प्रेमको निसानीलाई जन्माएर त्यो वर्णनातीत सुख र सन्तोकको इच्छा कुन नारीले अन्तरमनदेखि नगरोस् !साझा मातृत्व अर्थात् सेयर्ड मदरहुड नाउँको प्रविधिको फड्कोले ती तमाम नारीको मनोकांक्षा पूरा गरिदिने बाटो खोलिदिएको छ । सबैको जय होस् !"
'मरुभूमिमा जीवन खोज्नेहरू का नाममा,"वेदेशिक रोजगार नेपालीका लागि नौलो विषय होइन । वैदेशिक रोजगारमा नेपालीहरू जान थालेको निकै बर्ष भइसक्यो । खाडी राष्ट्रमा जान थालेको भने धेरै भएको छैन । तेल उत्पादनसँगै खाडी राष्ट्रहरूको आम्दानी बढ्न थालेपछि भौतिक विकासका कामले तीव्रता पायो । खाडी राष्ट्रहरूले अन्य देशबाट कामदार आपूर्ति गर्न थालेपछि नेपालीहरू रोजगारीका लागि उता पुग्न थाले । देशको उर्वर माटोमा रोजगारी अभाव हुँदा मरुभूमिमा भविष्य खोज्न पुगेकाको कथाब्यथा लेखिएको छ होम कार्कीको किताब सनैया मा । कभरमा सनैया शीर्षकमुनि लेखिएको छ मरुभूमिमा जीवन खोज्नेहरूलाई पछ्याउँदै । लेखक मरुभूमिमा पाखुरा बजार्ने नेपाली श्रमिकका पछिपछि हिँडेका छन् । कान्तिपुर दैनिकको संवाददाताका रूपमा कतारमा बसेर काम गरेका हुन् लेखकले । ४ वर्षको कतार बसाइमा खाडी मुलुकमा कार्यरत ५४० श्रमिक भेटेर तयार पारिएको किताब हो सनैया । नेपाली लेखकहरू आफ्नो किताब थप वजनदार बनाउन प्रध्यापकडाक्टर तथा नाम चलेका मानिसबाट भूमिका लेखाउन लालायित हुन्छन् । तर, यो मोहबाट लेखक कार्की मुक्त छन् ।किताबका अठार अध्यायले वैदेशिक रोजगारको चक्रलाई मिलाएर सिलसिलेवार ढंगले प्रस्तुत गरेको छ । यी अध्यायले नेपालीको वेरोजगारी अवस्था र आर्थिक रूपले निम्नमध्यम वर्गका परिवारको कठोर यथार्थलाई सजीव ढंगले चित्रण गर्छन् । आफ्नो र परिवारको भविष्यका लागि खाडीका पाँच देशका उजाड र कहालीलाग्दो मरुभूमिमा पसिना चुहाइरहेका युवाको कथा लेखिएको छ किताबमा । वैदेशिक रोजगारको चक्रमा नेपालबाट वैदेशिक रोजगारमा जाँदादेखि फर्कंदासम्मका प्रक्रिया पर्छन् । किताबका केही विषय छन् काठमाडौंमा भिसा झर्यो (पृष्ठ२३), सेवा शुल्कको शासना (३९), करारपत्रको झेल (५७), रातो बाकसले भिसा पायो (३२७) । यी विषयले वैदेशिक रोजगारको भयानक सकस र श्रमिकले पाएको शासनाको बयान गर्छन् ।लेखक आफू बसेको राष्ट्र कतारबाहेक साउदी अरब, बहराइन, ओमन र कुबेतमा आफैं पुगी समस्यामा परेका नेपाली श्रमिकको समाचार लेखेर सहयोग गर्छन् । वैदेशिक रोजगारमा जाँदा शून्य शुल्कमा कामदार लैजानुपर्ने वा बढीमा रू दस हजारसम्म प्रवर्द्धन शुल्क लिन पाइने प्रावधान २०१५ मे ३० मा लागू गरिएको थियो । यद्यपि श्रमिकले त्योभन्दा धेरै बढी रकम तिर्नुपरिरहेको यथार्थ किताबमा उल्लेख छ । सेवा शुल्कको शासना मा राजेन्द्र शाही, रामचन्द्र बस्नेत, लेखनाथ श्रेष्ठ, श्रीकृष्ण श्रेष्ठ र नीरबहादुर थारूको कथाले शून्य लागत नीति वा इम्प्लोयमेन्ट पेमेन्ट मोडेलमा नेपाल सरकारको अनुगमन अत्यन्त फितलो लाग्छ । नेपाली श्रमिकका कतिसम्म दुःख छन् ? मरुभूमिमा एक पेट खान नपाई ऊँट चराउने वा ऊँटसँगै मरुभूमिमा हिँड्दा पर्याप्त पानी पनि खान नपाएको श्रमिकका कथा लिपिबद्ध छन् किताबमा । श्रमिकलाई मालिकले पिटेपछिको शरीरको घाउ र वर्षौं तलब नपाएपछिको मनको घाउ यी दुवै घाउको कथा भन्छ किताब ।वैदेशिक रोजगारी युवाको रोजाइ होइन, देशले रोजगार उपलब्ध नगराएपछि उब्जिएको बाध्यता हो । पैसा कमाउन खाडी गएको मानिस विभिन्न कारणले कोमामा पुगेर अस्पताल बसेको र त्यो डरलाग्दो समयमा परिवारले सहनुपरेको असाध्य पीडाको वृत्तान्त छ किताबमा । कोमामा गएको श्रमिकको ज्यान त जान्छ नै, साथै परिवारले बेहोर्ने आर्थिक क्षति र मानसिक पीडा पनि असाध्यै दर्दनाक हुन्छ । यी विषय किताबमा मिहिनसँग लेखिएको छ । त्यति मात्र होइन, बिरामीलाई देश फर्काउन उत्तिकै प्रशासनिक झन्झट सहनुपर्ने बाध्यता छ । किताब पढ्दा पाठकलाई लाग्न सक्छ यत्तिका दुःखपीडाका बाबजुद पनि युवाहरू किन बैदेशिक रोजगारीमा जान ताँती लागिरहेका छन् ? तर, देशभित्रै रोजगारी नहँॅदा युवाले यस्तो चुनौती उठाउनुको विकल्प पनि त छैन । किताबले वैदेशिक रोजगारमा गएकाको दुःखान्त पनि भन्छ । वैदेशिक रोजगारमा पुगेकाहरू दैनिक ३ जनाजति लास भएर रातो बाकसमा फर्किन्छन् । रातो बाकसको कथाले भन्छ वैदेशिक रोजगारको यो दुःखान्तले आफन्तलाई जिन्दगीभरि रुवाउँछ । वैदेशिक रोजगारीको अर्को अति संवेदनशील पक्ष हो घरेलु कामदार भएर जाने नेपाली महिलाको अवस्था । यसको मूल कारण हो खाडी राष्ट्रमा घरेलु कामदारलाई श्रमिकको दायरामा नराख्नु र त्यहाँको चल्तीको कफला प्रणाली । सन् २०१५ यता भने खाडी राष्ट्रले घरेलु कामदारलाई श्रम कानुनभित्र समेट्न खोजेको देखिन्छ । घरेलु कामदारका रूपमा जाने महिला अति संवेदनशील अवस्थामा पुग्नुमा घरेलु कामदारप्रति परिवर्तन भइरहने नेपालको संकीर्ण नीति हो । नेपाली महिलाको अस्मितासँग जोडिएको यो विषयमा नेपाल सरकार, संसदीय समिति, गैरसरकारी संस्था र नागरिक समाजले विभिन्न मत जाहेर गरेका छन् । यस विषयमा लेखकले मान्छे किन्नेहरूको सहर शीर्षकमा तथ्याङ्कसहित एलिना तामाङको भोगाइलाई लेखेका छन् । यस अध्यायले सांसदहरूको अध्ययन भ्रमणपछि निर्णयहरू कसरी गरिन्छन् भन्ने प्रमाण पनि प्रस्तुत गर्छ । किताब पढ्दै गर्दा एक ठाउँ अचम्मको प्र्रश्न उठ्छ त्यो कस्तो देश होला, जहाँ जेल जान पनि घूस खुवाउनुपर्छ ! आवासीय भिसाको अवधी समाप्त भएको र कम्पनी छाडेर हिँडेकाहरू स्वदेश फिर्न चाहन्छन् । धादिङका रमेश थोकरले आफूलाई प्रहरीबाट पक्राउ गराउने सर्तमा, जेलबाट नेपाल फर्काइदेला भन्ने आशामा २५ सय रियाल (झन्डै ७५ हजार नेपाली रुपैयाँ) घूस खुवाएको कथा अत्यन्त मार्मिक छ । २५ सय रियाल घूस खुवाउँदा पनि जेल जान अझै नाटक गर्नुपर्ने बाध्यताको कथा छ । वैदेशिक रोजगारको एउटा उज्यालो पक्ष पनि छ । नेपालबाट जाने प्रायः कामदार अदक्ष वा अर्धदक्ष हुने गरेका छन् । तर, सीप भएका मानिसले खाडी राष्ट्रमा चाँडै प्रगति गर्न र धेरै पैसा कमाउन सक्छन् । सञ्जीवको उडान शीर्षक अध्यायले वैदेशिक रोजगारको उज्यालो पक्षलाई देखाउँछ । अति साधारण सीप भएको काममा गएर पनि प्रगति गरेका व्यक्ति हुन् सञ्जीव, जो पछि एकाउन्ट इन्चार्जसम्म भएका थिए । यो अध्यायले त्यहाँ गएर प्रगति गर्ने अन्य नेपालीको कथा पनि समेटेको छ । अन्तिम अध्याय तस्बिराको काठमाडौं यात्रा ले उद्धार मामिलामा राज्यको दिक्कलाग्दो प्रशासनिक झमेलालाई उजागर गरेको छ । जस्तो ः वैदेशिक रोजगारमा फसेकालाई उद्धार गर्न उनीहरूका श्रीमतिले पाउने प्रशासनीक झन्झट, रोजगारदातासँग म्यानपावर कम्पनीको पहुँच, अनावश्यक कागजी प्रक्रिया, न्याय पाउन काठमाडौं केन्द्रीत प्रशासनीक संरचना, कर्मचारीको असंवेदनशीलतालगायत तमाम दुःखबारे यो अध्यायमा चित्रण गरिएको छ ।सनैया मा लेखिएका सबै कथा यथार्थ हुन् । किताबमा सन्दर्भ मिलाएर सम्बन्धित बिषयकै तथ्य र तथ्यांक राखिएको छ, जसले तथ्यपरक लेखनमा लेखकको सृजनशीलता पुष्टि गर्छ । किताब अनुसन्धानकर्ता, विद्यार्थी, नीतिनिर्माता, वैदेशिक रोजगारमा जान खोज्ने युवा, उनीहरूका परिवार र मरुभूमिमा जीवन खोज्ने लाई बुझ्न चाहने जोकोही पाठकका लागि अत्यन्त कामलाग्दो छ । (राष्ट्रिय योजना आयोगका पूर्वसदस्य गुरुङ श्रममामिला विज्ञ हुन् ।)"
प्रदेशमा विकास खर्च कमजोर,"मकवानपुरमा आइतबारदेखि सरकारी कार्यालय खुल्नेमकवानपुर जिल्लामा आइतबारदेखि सबै सरकारी कार्यालयले आफ्नो सेवा सञ्चालन गर्ने भएका छन् । जिल्ला कोभिड१९ संकट व्यवस्थापन केन्द्रको निर्णयअनुसार स्वास्थ्य सुरक्षाका मापदण्ड पालना गरेर सेवा नियमित गर्न लागिएको हो । केन्द्र संयोजक तथा प्रमुख जिल्ला अधिकारी भरतमणि पाण्डेले कोरोनाका एक हजारभन्दा धेरै सक्रिय संक्रमित रहेकाले उच्च सतर्कता अपनाएर सेवा प्रवाह गर्ने गरी कार्यालय प्रमुखहरूलाई परिपत्र गरिएको बताए । प्रदेशस्तरीय कार्यालयहरूलाई सेवाग्राहीलाई टेलिफोनमार्फत जानकारी लिएर मात्रै आउने व्यवस्था गर्न भनिएको छ । जिल्लाको मालपोत र नापी कार्यालयलाई विशेष सतर्कताका साथ सेवा प्रवाह गर्न भनेका छौं, पाण्डेले भने ।"
चुँडिएकै पुलबाट आउजाउ,"(सिन्धुपाल्चोक)  बाढीले नेसम खोलामाथिको झोलुंगे पुल धराप बनाएको छ । जसोतसो त्यही क्षतिग्रस्त झोलुंगे पुलमा झुन्डिँदै खोलापारि पुगे जुगल गाउँपालिका३ का ४० वर्षीय जाङ्बु शेर्पा । सोही स्थानका तेन्जिन शेर्पाले पनि उसैगरी खोला तरे । खोलामा पानीको बहाव बढी रहेको र अन्य विकल्प पनि नभएपछि स्थानीय यही क्षतिग्रस्त पुलबाट आउजाउ गर्न बाध्य छन् ।जुगल गाउँपालिकाको प्राविधिक अध्ययनअनुसार निर्माणाधीन सिन्धुज्वाला जलविद्युत् आयोजनाले जथाभावी फालेको कच्चा पदार्थ नेसम खोलाको माथिल्लो भेगको किनारी क्षेत्रमा आएर थुप्रिएको थियो । लगातारको वर्षापछि असार १ मा आएको बाढीले खोला थुनियो र एक्कासि भेल उर्लिंदा पुल चुँडाइदियो । पुल बगाएपछि गुम्बाथान, कात्तिके बजारबीचको सम्पर्क टुट्दा स्थानीयवासी समस्यामा परेका हुन् ।पैदल हिँड्ने बाटोसमेत नभएपछि स्थानीयले चुँडिएकै पुलबाट जोखिम मोलेर आउजाउ गरिरहेका छन् । गाउँमै बसिरहन कसले दैनिक खाद्यान्न र अन्य अत्यावश्यक सामग्री लगिदिन्छ र ? नुन, तेल, औषधि लिन पल्लो तेम्बाथान, कात्तिके, जलवीरे बजार पुग्नैपर्छ, जुगल३ का ३७ वर्षीय मिङमार शेर्पाले भने, यसरी यात्रा गर्दा कहिले के हुन्छ ठेगान छैन । वर्षौंदेखि सडक, बिजुलीदेखि उच्च शिक्षाजस्ता विकासको पर्खाइमा रहेको जुगलको दिपु, तेगा र तेम्बाथान गाउँका २ सय २० परिवारलाई आउजाउका लागि चुँडिएकै पुलको भर छ । सडक सञ्जालमा नजोडिएकै कारण यहाँका स्थानीय गर्भवती, सुत्केरीदेखि गम्भीर बिरामी पर्दा उपचारका लागि अस्पताल जान हेलिकप्टरको भर पर्नुपर्ने बाध्यता यसअघिदेखि नै थियो । त्यसमाथि सामान्य उपचार, औषधि र खोपका लागि दुई दिनको यात्रा गरेर गुम्बाथान पुग्न झोलुंगे पुल नै नभएपछि स्थानीयलाई संकट थपिएको छ ।जुगल३ तेम्बाथानका अगुवा साइँला शेर्पाका अनुसार गाउँसँग सम्पर्क जोड्ने झोलुंगे पुल पुनर्निर्माण गर्न स्थानीय र प्रदेश सरकारलाई गुहारे पनि केही उपलब्धि भएको छैन । वर्षौंपछि सडक जोडिने आस थियो, त्यो त भएन भएन उल्टै दुई ठाउँको मुख्य पुल बग्यो, यहाँ बिजुली र सञ्चार नेटवर्क छैन, कमसेकम पुल जोडिदिए धेरै ठूलो राहत हुने थियो, उनले भने ।जलविद्युत् व्यवसायी भरत पराजुलीको हेलिकप्टरबाट ढुवानी सहयोगमा जुगलको दिपुमा ४० थान त्रिपाल र चौंरी पालक कृषकलाई दाल, चामल, नुनजस्ता सामग्री दिइएको जुगल गाउँपालिका अध्यक्ष होमनारायण श्रेष्ठले बताए । पुल सम्पर्क टुटेपछि पहिरोका कारण छेन्ताङमा फसेका चार जना महिलालाई उद्धार गरेर सकुशल दिपुमा ल्याइयो, नेसम खोला र तेगाको पुलका लागि आवश्यक सबै पहलकदमी गरिरहेका छौं, उनले भने ।"
उपभोक्ताले कहिले पाउने सस्तो खाने तेल ?,"(काठमाडौं)  घझन्डै वर्ष दिनयता लगातार उकालो लागिरहेको खाने तेलको मूल्य केही मात्रामा घटेको छ । अन्तर्राष्ट्रिय बजारमा कच्चा पदार्थको मूल्यमा आएको गिरावट र आपूर्तिमा सहजतासँगै मूल्य केही घटेको उद्योगीहरूले बताएका छन् । बजार अनुगमन तथा नियमनकारी निकाय वाणिज्य आपूर्ति तथा उपभोक्ता संरक्षण विभागको अगुवाइमा गुणस्तर तथा नापतौल विभागसहितको टोलीले तराईका केही तेल उद्योगमा अनुगमन गरेपछि मूल्य घटेको विभागको दाबी छ । वाणिज्य विभाग र उद्योगीको भनाइमा स्वयम् खुद्रा व्यवसायी भने सहमत छैनन् । सर्वसाधारणले पनि घटेको अनुभूति गर्न पाएका छैनन् । अन्तर्राष्ट्रिय बजारमा बढेपछि त्यसको बहानामा मूल्य बढाए । अहिले चौतर्फी विरोध भएपछि केही घटाएको नाटक मञ्चनबाहेक केही होइन, राष्ट्रिय उपभोक्ता मञ्चका अध्यक्ष प्रेमलाल महर्जनले भने, उद्योगीहरूले घटेको दाबी गरे पनि बजार (खुद्रा) मा घटेको छैन । सर्वसाधारणले घटेको मूल्य अनुभूति गर्न पाएका छैनन् । अनुगमनमा भएको सक्रियताले उद्योगीलाई मूल्य घटाउन बाध्य बनाएको स्वीकारे पनि देखावटी रूपमा मात्रै घटाएको उनको आरोप छ ।खुद्रा व्यापार संघका महासचिव अमुलकाजी तुलाधारले पनि बढेअनुसार मूल्य नघटेको दाबी गरे । ३४ दिनयता करिब ५ रुपैयाँ घटाएको भन्ने सुनेको छु । तर बाहिर आएजस्तो प्रतिलिटर ३०३५ रुपैयाँ घटेको छैन, तुलाधारले भने ।उद्योगीले मूल्य घटाएपछि वितरक र थोकमार्फत खुद्रामा आउने हो । खुद्रा र उपभोक्ता तहसम्म आइपुग्दा धेरै तह हुँदा सर्वसाधारणले घटेको मूल्य तत्काल अनुभूति गर्न नपाएका उनको भनाइ छ । बजारमा पारदर्शिता नहुँदा समस्या भएको उनले बताए । गत वर्षभन्दा लिटरमै ७०८० रुपैयाँ बढ्यो । यो मूल्य अचाक्ली नै हो, उनले भने, अहिले उद्योगीहरूले मूल्य घटाएजस्तै गरेका मात्रै हुन् । संघकै अनुसार करिब ४ महिनायता लिटरमै ७५ रुपैयाँसम्म मूल्य बढेको थियो । १४५ देखि १६० रुपैयाँ पर्ने एक लिटर सोयाबिनको तेलको मूल्य बढेर २२० देखि २३५ रुपैयाँसम्म पुगेको छ । प्रतिलिटर २३५ रुपैयाँ पर्ने सूर्यमुखी (सनफ्लावर) तेल बढेर ३ सय रुपैयाँसम्म पुगेको छ । तोरीको तेलको हकमा पनि २७५ देखि २९० रुपैयाँसम्ममा बिक्री भएकोमा अहिले ३३० रुपैयाँ पर्छ । उद्योगीहरूले भने अन्तर्राष्ट्रिय बजारमा बढ्दा बढ्ने र घट्दा घट्ने बताउँदै आएका छन् । नेपाल वनस्पति घिउ तेल उत्पादक संघमा २० उद्योग आबद्ध छन् । ती उद्योगमा चाहिने कच्चा प्रदार्थ क्रुड सोयाबिन तेल, क्रुड सनफ्लावर तेल र तोरीको गेडा शतप्रतिशत ब्राजिल, अर्जेन्टिना, क्यानडा, अस्ट्रेलिया, युक्रेनलगायत मुलुकबाट आयात हुन्छ । ती मुलुकमा कच्चा तेलको मूल्य दोब्बर बढेकाले यहाँ पनि बढेको संघको भनाइ थियो । भाडा शुल्क, सहायक कच्चा पदार्थ र प्याकिङ सामग्रीमा समेत मूल्य बढेकाले थप असर परेको संघले बताएको थियो । अहिले माग नै नभएको र अन्तर्राष्ट्रिय बजारमा पनि मूल्य घटेकाले तेलको मूल्य घटाएको उद्योगीहरूले बताएका छन् । अहिले तेलको माग नै छैन, अन्तर्राष्ट्रिय बजारमा पनि घटेको छ, नाम उल्लेख गर्न नचाहने एक उद्योगीले भने, मूल्य घटाउने सन्दर्भमा वाणिज्यमा पनि जानकारी गराएका छौं । ब्रान्डअनुसार सबै उद्योगीहरूले मूल्य घटाएका छन् । वाणिज्य आपूर्ति तथा उपभोक्ता सरक्षण विभागका प्रवक्ता शिवराज सेढाईंले उद्योगीहरूले मूल्यसूची नपठाए पनि मूल्य घटाउने प्रतिबद्धता जनाएको बताए । उद्योगीहरूसँग भएको छलफलमा ब्रान्डअनुसार सरदर प्रतिलिटर १५ देखि ३५ रुपैयाँ घटाउने सहमति भएको छ । मूल्य थप क्रमिक रूपमा घट्दै जाने बताएका छन्, उनले भने, विभागले उद्योगीसँग थप डकुमेन्ट माग गरेको छ, अब मूल्य घट्छ । उद्योगीहरूले मूल्य घटाउने सहमति जनाए पनि सर्वसाधारणले राहत महसुस गर्न करिब हप्ता दिन कुर्नुपर्ने उनको भनाइ छ । उनका अनुसार उद्योगीहरूले मूल्य घटेको तेल फ्याक्ट्री बिल काटेर वितरकलाई दिएका छन् । त्यसपश्चात् होलसेल हुँदै खुद्रामा पुग्छ । अब छिट्टै उपभोक्ताले पनि राहत महसुस गर्छन्, उनले भने ।"
रेमिट्यान्स कम्पनीलाई राष्ट्र बैंकको कडाइ,"(काठमाडौं)  रेमिट्यान्स कम्पनीहरूले अब विदेशी मुद्राको समान विनिमय दर कायम गर्नुपर्ने भएको छ । रेमिट्यान्स कम्पनीहरूले विनिमय दरमा फरक गरेर व्यापार गरिरहेको सूचनाका आधारमा राष्ट्र बैंकले उक्त निर्देशन दिएको हो । निर्देशनमा सबै रेमिट्यान्स कम्पनीले समान विनिमय दर कायम गर्नुपर्ने, सम्झौतापत्रमा उल्लेख भएको भन्दा बढी सुविधा विदेशी सेवा प्रदायकलाई दिन नपाइने र एजेन्ट तथा सबएजेन्टबाट धरौटी लिँदा बैंक तथा वित्तीय संस्थाको जमानत लिनुपर्ने उल्लेख छ । सबै रेमिट्यान्स सेवा प्रदायक संघसंस्थालाई विदेशी विनिमय डिलर एसोसिएसन (फरेन एक्सचेन्ज डिलर एसोसिएसन अफ नेपालफेडान) को सदस्यता लिन पनि राष्ट्र बैंकले निर्देशन दिएको छ । नयाँ व्यवस्थाअनुसार अब फेडानले राष्ट्र बैंकबाट प्रकाशित हुने सबै विदेशी मुद्राका लागि औसत खरिद दर तय गरी प्रत्येक दिन बिहान १० बजे र दिउँसो रेमिट्यान्स विनिमय दरको रूपमा प्रकाशित गर्नुपर्नेछ । सोही दरलाई आधार मानी बैंक तथा वित्तीय संस्था र रेमिट्यान्स कम्पनीले रेमिट्यान्स प्रयोजनका लागि समान रूपमा विनिमय दर कायम गर्नुपर्नेछ । फेडानले दैनिक २ पटक प्रकाशित गर्ने रेमिट्यान्स विनिमय दर सबै बैंक तथा वित्तीय संस्था र रेमिट्यान्स कम्पनीलाई उपलब्ध गराउनुपर्नेछ, निर्देशनमा भनिएको छ, त्यस्तो विनिमय दरको विवरण फेडानले प्रत्येक दिन राष्ट्र बैंकमा पनि पठाउनुपर्नेछ । रेमिट्यान्स कारोबार गर्ने सबै संस्था फेडानको सदस्य हुनुपर्नेछ ।हाल रेमिट्यान्स कम्पनीमा फरकफरक विनिमय दर कायम हुँदै आएको थियो । त्यसलाई एकरूपता गराउनकै लागि विदेशी मुद्राको विनिमय दर तोक्ने जिम्मा फेडानलाई दिइएको र सबै रेमिट्यान्स सेवा प्रदायकले सोही दरका आधारमा कारोबार गर्नुपर्ने व्यवस्था राष्ट्र बैंकले गरेको छ । यो व्यवस्थाले रेमिट्यान्स सेवा प्रदायकबीचको अस्वस्थ प्रतिस्पर्धा नियन्त्रण हुनुका साथै सेवाग्राहीलाई पनि अन्योल नहुने राष्ट्र बैंकको दाबी छ । अब फेडानले प्रकाशित गर्ने विनिमय दरअनुसार सबै रेमिट्यान्स कम्पनीले विदेशमा रहेका नेपालीको पैसा पठाउनुपर्नेछ । यस्तै, राष्ट्र बैंकले रेमिट्यान्स कम्पनीलाई आफ्ना एजेन्टसँग नगद धरौटी लिँदा बैंकिङ जमानत प्राप्त गर्नुपर्ने निर्देशन पनि दिएको छ । रेमिट्यान्स कारोबार गर्ने कम्पनीहरूले नगद धरौटी लिई सबएजेन्ट नियुक्ति गर्ने गरेको भए सो नगदको सट्टामा जमानत प्रयोजनका लागि वैकल्पिक व्यवस्था (बैंक तथा वित्तीय संस्थाबाट जारी भएको जमानत) लिनुपर्नेछ, निर्देशनमा भनिएको छ । राष्ट्र बैंकबाट अनुमति लिँदा गरिएको सम्झौता पत्रमा उल्लेख भएको व्यवस्थाबाहेक विदेशी रेमिट्यान्स सेवा प्रदायकलाई कुनै प्रकारको वित्तीय तथा गैरवित्तीय सेवा उपलब्ध गराउन नपाउने व्यवस्था पनि राष्ट्र बैंकले गरेको छ । राष्ट्र बैंकबाट अनुमति प्राप्त रेमिट्यान्स कम्पनीका देशव्यापी रूपमा हजारौं रेमिट एजेन्ट हुन्छन् । त्यस्ता एजेन्टसँग कम्पनीले कारोबार गर्नका लागि केही परिमाणमा रकम धरौटी उठाउँछन् । अब त्यो धरौटीको बैंक जमानत लिनुपर्ने निर्देशन राष्ट्र बैंकले दिएको हो । हाल नेपालमा ५२ रेमिट्यान्स कम्पनी छन् । कुल रेमिट्यान्समध्ये ५५ प्रतिशत यी कम्पनीमार्फत नेपाल भित्रन्छ । बाँकी ४५ प्रतिशत बैंकहरूमार्फत आउने गरेको छ । रेमिट्यान्स पठाउँदा औसतमा प्रतिकारोबार सेवा शुल्कका रूपमा ५६ अमेरिकी डलर सम्बद्ध व्यक्तिले खर्च गर्नुपर्ने हुन्छ । यसको तुलनामा हुन्डीबाट पैसा पठाउँदा सस्तो पर्छ । यसकारण पनि धेरैले हुन्डीलगायत गैरकानुनी माध्यमबाट रेमिट्यान्स नेपाल पठाउँदै आएका छन् । यसरी आएको रेमिट्यान्सको अभिलेख हुँदैन र सरकारले कर पनि पाउँदैन ।"
घरबाहिर खेल्दै डेनमार्क,"अस्ट्रियाविरुद्ध केन्द्रित इटालीलन्डन (एपी) इटालीको लगातार जितको क्रम सधैंका लागि होइन । अस्ट्रियाका प्रशिक्षक फ्रान्को फोडा यस्तै मान्छन् । इटाली युरो २०२० को उपाधिका लागि बलियो दाबेदार देखिएको छ । यसक्रममा उनले लिग चरणका सबै तीन खेल जितेको छ । तीन खेलमा जहाँ इटालीले ७ गोल गरेको छ, त्यहीं एकै गोल पनि खाएको छैन । यी तीन खेलको जितसँगै रोबर्टो मान्चिनीको इटालीको अपराजित यात्रा ३० खेल पुगेको छ । यो सन् १९३० तिर बनेको उसकै कीर्तिमानको बराबरी हो । फोडा भन्छन्, इटाली लगातार हारेको छैन, त्यसैले उसको सामना गर्दा यो काम पक्कै कठिन देखिन्छ । अस्ट्रिया युरोको अन्तिम १६ मा पुगेको यो पहिलोपल्ट हो । शनिबार यी दुई टिमबीचको खेल वेम्बलीमा हुनेछ । लगातार अपराजित यात्राको कीर्तिमानसँगै इटालीले अर्को कीर्तिमान बनाएको छ । यो हो, इटालीले पछिल्ला ११ खेलमा कुनै गोल खाएको छैन । मिनेटका हिसाबमा यो १ हजार ५५ मिनेट पुग्छ । अस्ट्रियाले पनि इटालीविरुद्ध गोल गर्न नसके सन् १९७२ देखि १९७४ बीच इटालीको १ हजार १ सय ४३ मिनेट गोल नखाएको कीर्तिमान उछिन्ने छ । सन् २०१८ को विश्वकपमा छनोट हुन असफल इटालीका लागि अहिलेको प्रदर्शन अद्वितीय हो । इटालीका फरवार्ड लोरेन्जो इन्सिग्ने भन्छन्, अहिलेको प्रदर्शनमा हामीलाई गर्व छ । तर हामीलाई अहिले अस्ट्रियाविरुद्धको खेलमा केन्द्रित हुन आवश्यक छ, त्यो पनि संयमित भएर । हामीले अहिले नै केही प्राप्त गरेका छैनौं, हामीलाई अझै अगाडि बढ्नु छ ।"
वेम्बलीमा ६० हजारलाई प्रवेश,"लन्डन (एपी) युरो २०२० को वेम्बलीमा हुने सेमिफाइनल र फाइनलमा ६० हजारभन्दा दर्शकले प्रवेश पाउने युरोपेली फुटबल महासंघले जनाएको छ । महासंघले बेलायती सरकारसँग यसबारे सहमति पनि माग गरेको छ । लन्डन पुगेयता कति दिन क्वारेन्टाइनमा बसेर विदेशी समर्थकले खेल हेर्न पाउने हो, त्यसबारे भने प्रस्ट केही भनिएको छैन । सरकारले समूह चरणको खेलमा २२ हजार दर्शकलाई प्रवेश दिएकामा अन्तिम १६ को खेलका लागि यो संख्या बढाएर ४० हजार पुर्याइएको छ । दुई सेमिफाइनल र एक फाइनल गरेर अन्तिम तीन खेल ९० हजार दर्शक क्षमताको वेम्बलीमै हुनेछ । अब वेम्बलीमा यी खेलका लागि दर्शक क्षमताको ७५ प्रतिशतले प्रवेश पाउनेछन् । महासंघका अध्यक्ष एलेक्जेन्डर सेफरिनले भनेका छन्, पछिल्लो १८ महिना हामी सबैका लागि निकै खराब रह्यो । यो समय हामीले फुटबल समर्थकको कति धेरै महत्त्व छ भनेर बुझ्यौं । यो प्रतियोगिता हामी सबै सामान्य जीवनमा फर्किरहेका छौं भनेर देखाएको छ । अन्तिम तीन खेलमा जुन व्यवस्था हुन लागेको छ, त्यसका लागि बेलायती प्रधानमन्त्री र सरकारलाई धन्यवाद दिनुपर्छ ।बेलायतमा बाहेक अन्य युरोपेली देशमा कोही विदेशीले प्रवेश पाउन कम्तीमा ५ दिन क्वारेन्टाइनमा बस्नैपर्ने नियम छ । महासंघले गत साता मात्रै बेलायती सरकारसँग २४ घण्टाको क्वारेन्टाइन नियम बनाउन अनुरोधका लागि छलफल गर्ने बताएको थियो । महासंघले विशिष्ट पाहुना र पदाधिकारीका लागि पनि क्वारेन्टाइन नियम खुकुलो पार्न अनुरोध गरिरहेको छ ।"
प्लेयर्स टु वाच,मार्को भेराट्टी (इटाली) भेराट्टीको आगमनपछि इटाली थप बलियो देखिएको छ । घुँडाको चोटका कारण ६ साता मैदानबाहिर रहेका २८ वर्षे भेराट्टीले वेल्सविरुद्ध समूहको अन्तिम खेलबाट पुनरागमन गरेका थिए । पेरिस सेन्ट जर्मेनका यी मिडफिल्डरको फ्रिकिक पासमा माटेओ पेसिनाले वेल्सविरुद्ध खेलको एकमात्र गोल गरेका थिए । इटालीले नियमित आठ खेलाडीलाई आराम दिएर भेराट्टीको फिटनेस स्थिति बुझेको थियो । अझ रक्षक लियोनार्दो बुनिकी घाइते भएपछि भेराट्टीले बाँकी समय इटालीको कप्तानी गरेका थिए । जर्जिन्होसँगै मध्य मिडफिल्डमा पूरा समय खेलेका उनलाई खेलपछि प्रशिक्षक रोबर्टो मान्चिनीले अँगालो हाल्दै उनको महत्त्व दर्शाएका थिए ।
उरुग्वे क्वाटरफाइनलमा,ब्रासिलिया (एएफपी) कोपा अमेरिकाको शुक्रबार समूह ए को खेलमा उरुग्वेले बोलिभियालाई २० ले हराएर क्वाटरफाइनल यात्रा तय गरेको छ । कार्लोस लाम्पेले आत्मघाती गोल गरेपछि उरुग्वेका लागि म्यानचेस्टर युनाइटेडका एडिसन काभानीले दोस्रो गोल थपेका थिए । एकपछि अर्को मौका गुमाएका काभानीले खेल सकिन ११ मिनेटअगाडि गोल गरेका हुन् । अर्को खेलमा पाराग्वेले चिलीमाथि प्राप्त २० को जितमा ब्रायन सामुडियोले सुरुआती गोल गरेपछि म्यागुएल अल्मिरोनले पेनाल्टीबाट दोस्रो गोल थपे । न्युकासल युनाइटेडका अलमिरोनले ब्रायनका लागि गोल अवसर पनि सिर्जना गरिदिएका थिए । यो जितपछि पाराग्वेको ३ खेलबाट ६ अंक भएको छ । टोली दोस्रो स्थानमा उक्लेको छ । अर्जेन्टिना ३ खेलबाट ७ अंकसहित शीर्षस्थानमा छ । पराजित चिली भने ४ खेलबाट ५ अंकसहित तेस्रोमा छ । उरुग्वेको तीन खेलपछि ४ अंक भएको छ । टोली चौथोमा छ । पुछारको बोलिभिया अंकविहीन छ र प्रतियोगिताबाट बाहिरिइसकेको छ । अब समूहको अन्तिम दुई खेलमा अर्जेन्टिनाले बोलिभिया र उरुग्वेले पाराग्वेको सामना गर्नेछन् । पाँच टिमसम्मिलित समूहबाट चार टिमले अन्तिम आठमा प्रवेश पाउनेछन् ।
सोनियाले ओलम्पिक खेल्ने,"काठमाडौं (कास) नेपाली जुडो खेलाडी सोनिया भट्टले टोकियो ओलम्पिक २०२० का लागि वाइल्ड कार्ड प्राप्त गरेकी छन् । जुडोले वाइल्ड कार्ड पाएसँगै नेपालबाट टोकियो ओलम्पिकमा सहभागी हुने खेल ५ पुगेको छ । पौडी, एथलेटिक्स, सुटिङ, तेक्वान्दो र जुडोले ओलम्पिकमा सहभागिता जनाउने छ । पौडी र एथलेटिक्स अनिवार्य सहभागी हुने भएता पनि सुटिङ, तेक्वान्दो (पारा) र जुडोले वाइल्ड कार्डमार्फत सहभागिता जनाउने लागेको हो ।सोनियाले ४८ केजीमुनि तौल समूहमा प्रतिस्पर्धा गर्ने नेपाल ओलम्पिक कमिटीका सचिव एवं नेपाल जुडो संघका अध्यक्ष दीपकहर्ष वज्राचार्यले जानकारी गराएका छन् । जुडोका इन्द्रबहादुर श्रेष्ठ र सोनियाका लागि वाइल्ड कार्ड पहल गरिएकामा सोनियाले पाएका उनले बताए । नेपाल पुलिस क्लबबाट खेल्ने सोनियाले १३ औं दक्षिण एशियाली खेलकुदमा कांस्य पदक जितेकी थिइन् । उनले सन् २०१९ मा बंगलादेशमा सम्पन्न जुडो च्याम्पियनसिपमा क्याडेटतर्फ ४४ केजीमा स्वर्ण जितेकी थिइन् । सोनिया ओलम्पिक खेल्ने जुडोकी पाँचौं खेलाडी हुने भएकी छन् ।"
एनओसीलाई कामरुको साथ,"काठमाडौं (कास) नेपाल ओलम्पिक कमिटी र कामरु ट्रेडिङबीच शुक्रबार प्रायोजनसम्बन्धी सम्झौता भएको छ । सम्झौताअनुसार नेफालमा केल्मीको आधिकारिक बित्रेता कामरुले टोकियो ओलम्पिक २०२० मा सहभागी हुने नेपाली खेलाडी, प्रशिक्षक र पदाधिकारीका लागि सम्पूर्ण पोसाक प्रायोजन गर्नेछ । प्रायोजन सम्झौतामा कमिटीका अध्यक्ष जीवनराम श्रेष्ठ र कामरुका निर्देशक प्रदीप न्यौपानेले शुक्रबार हस्ताक्षर गरे । त्यस अवसरमा अध्यक्ष श्रेष्ठले नेपाली खेलकुद र निजी क्षेत्रबीच सहकार्य र साझेदारी आवश्यक रहेकामा जोड दिँदै कामरुसँगको अनुबन्ध दीर्घकालीन हुने विश्वास पोखे । कमिटीका उपाध्यक्ष तथा कार्यकारी निर्देशक चतुरानन्द राजवैद्यले कामरुसँगको अनुबन्ध सुरुआतमात्र रहेको र भविष्यमा अझ सम्बन्ध विस्तार हुने बताए । कामरुका निर्देशक न्यौपानेले टोकियो ओलम्पिकमा सहभागी हुने टोलीको पोसाक प्रायोजन गर्न पाएकामा खुसी व्यक्त गरे ।"
न्यौपानेलाई पोखराको सहयोग,काठमाडौं (कास) पोखरा थन्डर्सले प्रशिक्षक नवीन न्यौपानेको अभिभावकको उपचारका लागि १ लाख रुपैयाँ शुक्रबार उपलब्ध गराएको छ । पोखराका टिम निर्देशक जाम्लिङ घलेका अनुसार खेलाडी र मालिकले न्यौपानेलाई सहयोग गरेका हुन् । न्योपानेका बुबाआमा क्यान्सरको उपचार गराइरहेका छन् । उनी आफै पनि कोभिड१९ संक्रमण भएपछि नेपाल सुपर लिगमा टिम सम्हाल्न रंगशाला पुग्न सकेका थिएनन् । जेठ १ मा सम्पन्न सुपर लिगमा पोखरा लिग चरणबाटै बाहिरिएको थियो ।

शीर्षक,विवरण
भारत फर्कनेको ताँती,"मिस्त्रीको काम गर्ने मानिसहरूले राम्रै ज्याला पाउँछन् । यो क्षेत्रका स्थानीय नजिक भारतको सीमानाकामा बस्ने भएकाले समयसमयमा दैनिक ज्यालादारी वा ठेक्कामा मजदुरी गर्छन् ।धेरै जग्गा थिएन, सानोतिनो रोपाइँको काम पनि सकियो, उतातिर होटलहरू पनि खुल्न थाले, ७ वर्षदेखि दिल्लीको होटलमा काम गरिरहेका कञ्चनपुरको भीमदत्त३ भासीका शिवसिंह साउद भन्छन्, मालिकले पनि फोन गरेर बोलाउन थालेका छन् । कञ्चनपुरको गड्डाचौकीबाट भारत छिर्नेको लर्कोमा उनी पनि सामेल भई महामारीमा देश छाड्दै थिए । उनलाई अहिले आंशिक रूपमा होटल खुलेकाले आधा तलबमा काम गर्ने गरी बेलाएको हो । साउद चैत पहिलो साता घर आएका थिए । दिल्लीमा जताततै संक्रमणका कारण अवस्था भयावह हुँॅदा होटलदेखि सबै क्षेत्र बन्द भएपछि उनी फर्किएका हुन् । यता पनि केही दिनमै निषेधाज्ञा लागू भएपछि घरबाहिर निस्कनै पाएनन् । दिल्लीमा संक्रमण कम भएपछि होटललगायत अन्य व्यापार व्यवसाय खुल्न थालेको उनले बताए । दुईतीन महिनासम्म त्यत्तिकै बस्यौं, यता पनि केही काम भएन, साउदसँगै दिल्ली जान लागेका भासीकै सुरेन्द्र विष्टले भने, जस्तोसुकै भए पनि हामीले काम खोज्दै उतै जानुपर्ने हो, यहाँ केही काम नपाइने भयो । उनी पनि ५ वर्षदेखि दिल्लीमा होटलमा काम गरिरहेका थिए ।भारत जान पाए पनि अवस्था सजिलो भने नभएको कामको खोजीमा दार्चुलाबाट भारत पस्नेहरूको दुखेसो छ । परिवारमा भरपर्दो आयस्रोत नभएकाहरू यतिखेर जोखिम मोलेर मजदुरी गर्न भारत पसिसकेका छन् । मजदुरीको काम पाइने खबर पाएपछि एक सातादेखि गाउँको दार्चॅलाका नौगाड६ विक्रमसिंह धामीले बताए । दैनिक ज्यालादारीमा मजदुरी नगरी घर खर्च चल्दैन, उनले भने, त्यसो हुँदा सीमावर्ती क्षेत्रका स्थानीय घरको काम सकाएर जाने गर्छन् । खास गरी दार्चॅलाका माथिल्लो क्षेत्रमा बस्ने मानिसहरू ६ महिनाका लागि मजदुरी गर्न भारतीय क्षेत्रमा बर्सेनि जाने गरेका छन् । अब गौरामा घर फिर्ता आउँछौं, महाकाली नगरपालिका६ का बोहराले भने, कोही दसैंतिहारमा फर्कन्छन् ।मजदुरीकै भरमा पारिवारिक जोहो गर्दै आएका बोहरा गत फागुनमा कोरोना डरले घर फर्केका थिए । गाउँघरमा रोजगारी नपाइने भएपछि १८१९ वर्षदेखि भारतमै मजदुरी गरिरहेको उनले बताए । केही महिनाको घरमा खाद्यान्न लगायतको अतिआवश्यक सामान जोहो गरेर उनी मजदुरी गर्न हिँडेका हुन् उनी । पाखोपखेराको जमिन भएकाले दार्चुलाको अधिकांश ग्रामीण बस्तीमा पुग्ने उत्पादन हुँदैन । पछिल्लो समय जनसंख्या वृद्धिले खेत घरपरिवारमा विभाजन छन् । गाउँमा पनि उब्जनी हुने खेतमा घर निर्माण गरिएका छन् । खेतमा रातदिन काम गरेर ३४ महिनालाई खान पुग्छ, बाँकी महिना भारतमै पसिना नबगाई केही लाग्दैन, दार्चुलाका युवा रामसिंहले भने, बुबाले भारतमै मजदुरी गरेर हामीलाई हुर्काए, छोराछोरी हुर्काउन म पनि त्यसै गर्दै छु ।पोहोर परारझैं यसपाला पनि पुरुषहरू भारत पस्न थालेपछि अधिकांशको घर परिवारमा बच्चा र महिला मात्र हुनेछन् सुदूरपश्चिमका अधिकांश गाउँमा । युवाहरू परदेशिनुअघि केही महिनाका लागि मुग्लान पस्न ऋण काढेर भए पनि आवश्यक सामग्री तथा खर्च जुटाउने लहर नै चल्छ । कोरोना संक्रमण तीव्र गतिमा फैलिइरहेका बेला चैतमा दैनिक ७८ सयको संख्यामा नेपालीहरू घर फर्किरहेका थिए । यो उपक्रम लकडाउन अवधिभर बढ्यो । संक्रमण घट्दै गएपछि केही दिनयता घर फर्किनेभन्दा मुग्लान्निनेको संख्या बढ्न थालेको छ । जिल्ला प्रशासन कार्यालय कञ्चनपुरका अनुसार आइतबार गड्डाचौकी नाकाबाट १ सय २७ जना भित्रिएका छन् भने भारततर्फ जानेको संख्या ४ सय १२ छ । त्यसमध्ये केही सीमावर्ती बजारसम्म उपचार तथा पेन्सनका लागि जाने गरेका छन्, अधिकांश चाहिँ कामकै खोजीमा भारत पसेका हुन् । जिल्ला प्रशासनका अनुसार आइतबार कैलालीको गौरीफन्टा नाकाबाट २ सय ३० जना भित्रिएका छन् भने १ हजार ११६ जना भारततर्फ गएका छन् । शनिबार गड्डाचौकी नाकाबाट ३ सय २९ जना भारततर्फ गएका थिए भने कैलालीको गौरीफन्टा नाकाबाट १ हजार ३१४ जना भारत पसेका छन । केही दिनयता आउनेभन्दा जानेको संख्या बढी भएको छ, सशस्त्र प्रहरीको झलारीस्थित ३५ नम्बर गणका एसपी वीरेन्द्र ऐरले भने । उनका अनुसार भारतमा लकडाउन जारी छ । एक राज्यबाट अर्को राज्यमा सवारीसाधन आवागमनमा रोक लगाइएको छ । केही वर्षअघिसम्म भारतमा रोजगारीका लागि पहाडी समुदायबाट मात्रै जाने गरेका थिए । तर अचेल भने थारू समुदायका युवासमेत काम खोज्दै उत्तराखण्ड र हिमाञ्चलका पहाडहरू उक्लिन थालेका छन् ।"
हवाई उद्धारले नटरेको मातृमृत्यु,"तीन महिनापछि देशव्यापी लकडाउन अन्त्य त भयो तर विभिन्न सहरकेन्द्रित लकडाउन र प्रतिबन्धनात्मक अवस्था २०७७ असोजसम्मै जारी रहे । यो अवधिमा दुर्गम क्षेत्रका धेरै गर्भवती तथा सुत्केरी महिलाले उपचार अभावमा ज्यान गुमाए । तीमध्ये भीमा एक प्रतिनिधि पात्र मात्रै हुन् ।स्वास्थ्य सेवा विभागका अनुसार २०७६ चैतदेखि २०७७ असोजसम्म देशभरका १३४ गर्भवती तथा सुत्केरी महिलाको मृत्यु भयो । समयमै उपचार पाउन सकेका भए उनीहरूले अकालमा ज्यान गुमाउन पर्दैन थियो । स्वास्थ्य सेवा विभागको परिवार कल्याण महाशाखाका डा पुष्पा पौडेल नागरिकलाई कोरोनाबाट जोगाउन गरिएको लकडाउन सुत्केरी तथा गर्भवती महिलाका लागि भने काल सावित भएको बताउँछिन् । भन्छिन्, त्यो बेला हामी सबैलाई कोरोना सरिहाल्छ कि, कोरोना लागेर मरिहालिन्छ कि भन्ने डर थियो । सुत्केरी, गर्भवतीलाई तुरुन्त उपचार दिन सकेनौं ।लकडाउनमा यातायात ठप्प हुँदा त्यसको प्रत्यक्ष मारमा गर्भवती महिला परे । उनीहरूले नियमित अस्पताल गई स्वास्थ्य जाँच गराउन पाएनन् । अस्पताल जाने साधन नहुँदा दुर्गम क्षेत्रका गर्भवतीले घरमै बच्चा जन्माए । अस्पतालसँगको पहुँच टुट्दा धेरै महिलाको ज्यान गएको भेरी अस्पतालका स्त्रीरोग विशेषज्ञ डा कुमार शाहले बताए ।राष्ट्रपति महिला उत्थान कार्यक्रमअन्तर्गतको निःशुल्क हवाई उद्धार सेवाका लागि जुन कार्यविधि बनेको छ, त्यसमा सडक सम्पर्क नभएका सबै जिल्लागाउँलाई समेटिएको छैन । दुर्गमको सूचीमा नपरेका जिल्लाका महिलाले यो सेवा पाउँदैनन् । यसैले कार्यविधिमा नसमेटिएका कतिपय गाउँका महिलाले पनि उपचार अभावमा ज्यान गुमाएका छन् ।डा अरुणा उप्रेती भन्छिन्, गर्भवती तथा सुत्केरीको निःशुल्क उद्धार मातृमृत्यु दर घटाउने अभियानमा एउटा सकारात्मक प्रयास हो तर यो कार्यक्रम कार्यान्वयन गर्ने ठाउँमा बसेकालाई गर्भावस्थासँग सम्बन्धित समस्याको गहिराइ थाहा भएजस्तो लाग्दैन । यो सेवाबारे दूरदराजसम्म राम्रो प्रचार पनि गरिएको छैन । सेवाबारे थाहा पाएकाहरूले पनि सजिलै हेलिकप्टर पाउँदैनन् ।निःशुल्क हेलिकप्टर उद्धारसम्बन्धी कार्यविधिले हिमाल र पहाडलाई मात्रै समेटेको छ । कतिपय भित्री मधेसका गाउँ यति दुर्गम छन् कि त्यहाँका महिलालाई पनि हेलिकप्टरले उद्धार गर्नुपर्ने हुन्छ तर कतिपय दुर्गम गाउँ कार्यविधिमा नपरेकाले समस्या निम्तिएको डा उप्रेतीको भनाइ छ । लकडाउन हटेपछि पनि गर्भवती, सुत्केरीको मृत्यु हुने क्रम रोकिएको छैन । अछाम सदरमुकामबाट झन्डै ६५ किलोमिटर टाढाको तुर्माखाद गाउँपालिका४ ल्वारागोदेकी ३८ वर्षीया नामसरा विकले बेलैमा उपचार नपाउँदा २०७७ मंसिर १८ गते राति ज्यान गुमाउनुपर्यो । पाँच दिनदेखि उनको पेट दुखिरहेको थियो । हल्का रगत पनि बगिरहेको थियो । उनको गर्भ बसेको ८ महिना भएको थियो । भाउजूलाई स्वास्थ्यचौकी लैजाँदा कोरोना पो लाग्ने हो कि भन्ने डर लाग्यो । गर्भवतीलाई कोरोना सर्यो भने समस्या होला भन्ने सोच्यौं, नामसराका देवर गोप विकले भने, दाजु (मृतकका श्रीमान्) आफैं पितर धामी हुन् । यसैले पहिले देउता मान्ने, त्यसले ठीक भएन भने मात्रै स्वास्थ्यचौकी लैजाने सल्लाह भयो । घरमा हुँदा झारफुक गर्यौं, जडीबुटी पनि खुवायौं ।उनका अनुसार छैटौं सन्तान जन्म दिने क्रममा नामसराको ज्यान गयो । अहिले उनका तीन छोरा र दुई छोरी छन् । अन्धविश्वास र अशिक्षाका कारण अझै पनि बिरामी हुँदा विशेष अवस्थाबाहेक त्यहाँका बासिन्दा स्वास्थ्य संस्था जाँदैनन् । गाउँलेको पहिलो प्राथमिकता स्थानीय धामीझाँक्री हुन् । झारफुकबाट ठीक भएन भने जडीबुटीको भर पर्छन् । बिरामी गम्भीर अवस्थामा नपुग्दासम्म स्वास्थ्य संस्था पुर्याउँदैनन् । गोपले भने, सन्तानलाई भगवान्को वरदानका रूपमा लिने चलन छ । गाउँमा सबै महिलाको अवस्था भाउजूको जस्तै हो । परिवारका सबै सदस्य देवता पुज्न व्यस्त भएका बेला नामसरा बेहोस भएर ढलेकी थिइन् । उनलाई करिब १ घण्टा टाढाको तुर्माखाँद स्वास्थ्यचौकीमा दिउँसो १२ बजे पुर्याइयो । स्वास्थ्यचौकी पुर्याउनुभन्दा १५ मिनेटअघि धेरै रगत बग्यो । त्यहाँ प्राथमिक उपचार भयो । भाउजूको अवस्था गम्भीर भइसकेको रहेछ, गोपले भने, यस्तो अवस्थाका गर्भवती र सुत्केरीलाई सरकारले हेलिकप्टरबाट उपचारमा लैजान्छ भन्ने हामीलाई थाहा थिएन । कसलाई भनेपछि हेलिकप्टरले लैजान्छ भनिदिने पनि कोही भएन । स्वास्थ्यकर्मीले जिल्ला अस्पताल रेफर गरेपछि गाडी खोज्न धेरै समय लागेको थियो ।तुर्माखाँद४ का वडाध्यक्ष कविराम बयकले भने, नामसराको अवस्थाबारे ढिलो थाहा पाएँ । एम्बुलेन्स खोजें । एम्बुलेन्सको कन्डिसन पनि ठीक थिएन । बिस्तारै भए पनि जिल्ला अस्पताल लैजाऊँ भनेर बिग्रेकै एम्बुलेन्समा पठाएका हौं । बाटोमा एम्बुलेन्स बिग्रियो । अर्को गाडी खोज्दासम्म अस्पताल पुर्याउन अबेर भयो । जिल्ला अस्पतालका डा अतुल भारद्वाजका अनुसार नामसरालाई तुर्माखाँदबाट मंगलसेन ६ घण्टापछि पुर्याइएको थियो । रगत धेरै बगिसकेकाले बिरामीको अवस्था गम्भीर थियो, उनले भने, हामीले नर्मल डेलिभरी गरायौं, बच्चा पेटमै मरिसकेको रहेछ । राति १२ बजे बच्चा जन्मेको केही समयपछि उच्च रक्तस्रावकै कारण सुत्केरीको मृत्यु भएको उनले बताए । सुत्केरी भइसकेपछि रगत दिने तयारीमा थियौं । अनेक प्रयास गर्दा पनि बचाउन सकिएन, उनले भने ।महेन्द्रनगरकी २९ वर्षीया शारदा बोगटीको सुत्केरी भइसकेपछि २०७७ कात्तिक १८ गते उपचारका क्रममा नेपालगन्ज मेडिकल कलेज शिक्षण अस्पताल कोहलपुरमा मृत्यु भयो । उनलाई गर्भावस्थामा रक्तस्राव हुने समस्या थियो । असोज ८ गते बोगटीको नर्मल डेलिभरी भयो । उनी पहिलोपटक आमा बनेकी थिइन् । उनले एकैपटक छोरा र छोरी जुम्ल्याहा जन्माउँदा परिवारमा खुसी छायो तर खुसी धेरै दिन रहेन । सुत्केरीको रक्तस्राव नरोकिएपछि पाठेघरको शल्यक्रिया गरियो । बिरामीलाई ८ पिन्ट रगत र ४ पिन्ट प्लेटलेट रगत दिइयो । त्यसपछि पनि सुत्केरीको स्वास्थ्यमा सुधार भएन । असोज १४ गते कोरोना जाँचका लागि स्वाब लिइयो । त्यही दिन रिपोर्ट पोजिटिभ आयो । यता सुत्केरीको अवस्था नाजुक भइरहेको थियो । भोलिपल्ट बाँकेको कोहलपुरस्थित मेडिकल कलेजमा ल्याइयो र साँझ ४ बजे भर्ना गरियो । कोहलपुरमा पुर्याउँदा उनी बेहोस थिइन् । मेडिकल कलेजले एन्टिबायोटिक अक्सिजनलगायत रोगको प्रकृतिअनुसारको सबै प्रकारको सपोर्टिङ उपचार गर्यो । बिरामीको अवस्थामा सुधार आएन । आइतबार बिहान उनको मृत्यु भयो । शिक्षण अस्पताल कोहलपुरमा २०७६ चैतदेखि २०७७ मंसिर मसान्तसम्म उपचारका लागि आएकामध्ये २१ जना सुत्केरीको मृत्यु भएको थियो ।स्वास्थ्य जोखिममा परेका सुत्केरी तथा गर्भवती महिलालाई तत्काल उद्धार गर्ने, उपचार गर्ने प्रभावकारी राज्य संयन्त्रको अभावमा धेरै महिलाको मृत्यु हुने गरेको डा उप्रेतीको भनाइ छ । राज्यको नेतृत्वले संवेदनशीलताका साथ काम गरेको भए यति धेरैले ज्यान गुमाउनुपर्थेन, यसै पनि नेपालको जनस्वास्थ्य पहिलेदेखि नै कमजोर छ, लकडाउनमा स्थिति नाजुक भएको मात्रै हो, उनी भन्छिन् ।सन् २०१६ मा गरिएको जनसांख्यिक तथा स्वास्थ्य सर्वेक्षणका अनुसार नेपालमा प्रतिलाख गर्भवती तथा सुत्केरीमध्ये २ सय ३९ जनाले ज्यान गुमाउने गरेका छन् । अझै ४३ प्रतिशत महिलाले घरमै बच्चा जन्माउँछन् । सरकारले मातृ मृत्युदर घटाउन विभिन्न योजना, कार्यक्रम र अभियान सञ्चालन गर्दै आएको छ । सन् २०३० सम्म मातृ मृत्युदर प्रतिलाख ७० जनामा झार्ने लक्ष्य सरकारको छ । यही लक्ष्य प्राप्तिका लागि दुर्गम भेगका स्वास्थ्य जोखिममा परेका गर्भवती, सुत्केरी महिलाको निःशुल्क हवाई उद्धार गर्ने कार्यक्रम सरकारले लागू गरेको हो ।२०७५ कात्तिक ३० गते बसेको मन्त्रिपरिषद् बैठकले दुर्गम क्षेत्रका ज्यान जोखिममा परेका गर्भवती तथा सुत्केरी महिलाका लागि हवाई उद्धार कार्यविधि पारित गरेको थियो । यो कार्यविधि त्यही साल पुसदेखि लागू भएको छ । हवाई उद्धार सेवाका लागि दार्चुला, बैतडी, बाजुरा, बझाङ, डोटी, अछाम, जाजरकोट, दैलेख, मुगु, कालीकोट, जुम्ला, हुम्ला, डोल्पा, ताप्लेजुङ, संखुवासभा, भोजपुर, पाँचथर, तेह्रथुम, खोटाङ, ओखलढुंगा, सोलुखुम्बु, दोलखा, मनाङ, मुस्ताङ, म्याग्दी, रोल्पा, सल्यान, रसुवा, रुकुम पूर्व, रुकुम पश्चिम पूर्ण रूपमा समेटिएका छन् । आंशिकअन्तर्गत सिन्धुपाल्चोकका ३, धादिङको १, गोरखाका ७, बागलुङका ९ वटा पालिका पर्छन् ।महिला, बालबालिका तथा ज्येष्ठ नागरिक मन्त्रालयले कोरोना महामारीका कारण लकडाउन लागू भएको चैत ११ देखि भदौ ६ सम्ममा ४१ गर्भवती तथा सुत्केरीको उद्धार गरेको थियो तर गर्भवती तथा सुत्केरीको ज्यान जाने क्रम रोकिएन । मन्त्रालयमा राष्ट्रपति महिला उत्थान कार्यक्रमअन्तर्गत हवाई उद्धारको समन्वय गर्ने एकाइकी प्रमुख अञ्जु ढुंगाना भन्छिन्, धेरै ठाउँबाट ढिलो मात्र खबर आउँछ । यसैले बेलैमा उद्धार हुन सक्दैन । कोरोना संक्रमण फैलिएसँगै स्वास्थ्य सेवा लिन सबैभन्दा बढी असहज गर्भवती र सुत्केरी महिलालाई भयो । लकडाउनका कारण झन्डै तीन महिनासम्म यातायात बन्द हुँदा गर्भवती र सुत्केरी महिलाको स्वास्थ्यमा बहुआयामिक असर परेको जिल्ला अस्पताल बझाङका प्रमुख डा सन्दीप ओखेडाले बताए । यो अवधिमा सामान्य मानिसलाई त हिँडडुल गर्न सहज भएन भने गर्भवती तथा सुत्केरीहरूलाई झन् मुस्किल पर्यो, उनले भने, कैयौं गर्भवती महिलाले नियमित गर्भ जाँच गर्न पाएनन् । कतिपयले अनिवार्य रूपमा लगाउनुपर्ने टिटीलगायतका खोप लगाउन छुटेका छन् । यसको असर तत्कालै भन्दा पनि आमा र बच्चाको स्वास्थ्यमा पछिसम्म देखिन सक्छ । उनले यो अवधिमा अधिकांश महिलाहरू जोखिमपूर्ण तरिकाले घरमै सुत्केरी भएको बताए । लकडाउनमा मातृमृत्यु बढेपछि मन्त्रालयले कार्यविधि नै परिमार्जन गर्यो । २०७७ असोज ११ मा कार्यविधि संशोधन गर्दै सुगम मानिएका १४ जिल्लाका केही पालिकालाई हवाई उद्धार सेवा पाउने सूचीमा राख्यो । सूचीमा इलाम (माईजोगमाई र सन्दकपुर गाउँपालिका), धनकुटा (चौबिसे गाउँपालिका(), उदयपुर (ताप्ली गाउँपालिका), रामेछाप (उमाकुण्ड गाउँपालिका((), सिन्धुली (घ्याङलेख गाउँपालिका), काभ्रे (महाभारत र चौंरीदेउराली गाउँपालिका), नुवाकोट (दुप्चेश्वर गाउँपालिका), लमजुङ (दूधपोखरी र क्व्होलासोथार गाउँपालिका), पर्वत (जलजला गाउँपालिका र मोदी गाउँपालिकाको उत्तरी घ्याम्पाल क्षेत्र), स्याङ्जा (हरिनास र कालीगण्डकी गाउँपालिका), नवलपरासी पूर्व (बर्दघाट सुस्ता पूर्व र हुप्सेकोट गाउँपालिका), गुल्मी (मालिका र कालीगण्डकी गाउँपालिका), प्यूठान (नौबहिनी गाउँपालिका), डडेलधुरा (आलिताल, नवदुर्गा र परशुराम गाउँपालिका) छन् । अबदेखि उद्धार गरिएको गर्भवती तथा सुत्केरीले घर फर्कन यातायात खर्च, पोषण र स्वास्थ्य सरसफाइका लागि अधिकतम २० हजार रुपैयाँ प्रोत्साहन सुविधा पाउनेछन् । उनीहरूले आमा सुरक्षाअन्तर्गत स्वास्थ्य संस्थामा गई सुत्केरी भएबापत दिइने प्रोत्साहन भत्ता भने पाउने छैनन् । महामारी तथा प्राकृतिक प्रकोपका बेला तोकिएका दुर्गम जिल्लाबाहेक अन्य सुगम जिल्लाबाट पनि गर्भवती तथा सुत्केरीको उद्धार गर्ने, कार्यविधिमा तोकिएको अस्पतालमा पर्याप्त स्वास्थ्य उपकरण र दक्ष जनशक्तिको अभावमा उपचार सम्भव नहुने भए सुविधा सम्पन्न जुनसुकै सरकारी अस्पतालमा पुर्याइने भनी कार्यविधिमा थप गरिएको छ । २०७५ को कार्यविधिमा उद्धार गरिएका गर्भवती तथा सुत्केरीलाई प्रदेश १ मा विराटनगरको कोसी अस्पताल, प्रदेश २ मा राजविराजको गजेन्द्रनारायण सिंह अस्पताल, जनकपुरको जनकपुर प्रादेशिक अस्पताल, वीरगन्जको नारायणी अस्पताल, वाग्मती प्रदेशमा काठमाडौंको परोपकार प्रसूति तथा स्त्रीरोग अस्पताल, भरतपुरको भरतपुर अस्पताल, गण्डकी प्रदेशमा पोखराको पश्चिमाञ्चल क्षेत्रीय अस्पताल, प्रदेश ५ मा बुटवलको लुम्बिनी प्रादेशिक अस्पताल, घोराहीको राप्ती उपक्षेत्रीय अस्पताल, नेपालगन्जको भेरी प्रादेशिक अस्पताल, कर्णाली प्रदेशमा जुम्लाको कर्णाली स्वास्थ्य विज्ञान प्रतिष्ठान, सुर्खेतको कर्णाली प्रादेशिक अस्पताल र सुदूरपश्चिम प्रदेशमा धनगढीको सेती प्रादेशिक अस्पतालमा पुर्याइने व्यवस्था थियो । (नेपाल इन्भेस्टिगेटिभ मल्टिमिडिया जर्नालिज्म नेटवर्कको सहयोगमा)"
नेपालको संक्रमण दर भारतको भन्दा सात गुणा बढी,"अमेरिकामा भने ३२ करोड ३३ लाख २७ हजार ३ सय २८ मात्रा खोप लगाइएको छ । गत आइतबार २४ घण्टामा भारतमा ६४२५ लाख मात्रा खोप दिइएको थियो । स्वास्थ्य मन्त्रालयका इपिडिमियोलोजी तथा रोग नियन्त्रण महाशाखाका पूर्वनिर्देशक एवं नेसनल इम्युनाइजेसन एडभाइजरी कमिटीका सदस्य डा जीडी ठाकुरले भने, भारतमा देखिएको त्यो सकारात्मक अवस्थाले हामीलाई राहत हुने देखिँदैन । नेपालमा बहुसंख्यकले खोप नलगाएकाले ठूलो क्षति हुन सक्छ । नेपालको सीमावर्ती भारतीय राज्यमा समेत कोभिडविरुद्घको खोप युद्धस्तरमा लगाइँदै छ । परिवार स्वास्थ्य कल्याण मन्त्रालयका अनुसार सोमबारसम्म बिहार राज्यमा १ करोड ३५ लाख ७३ हजार १ सय २८ जनालाई एक मात्रा र २१ लाख ८२ हजार ३२ जनालाई दुई मात्रा गरी खोप दिइएको छ । यस्तै उत्तर प्रदेशमा २ करोड ६१ लाख ५४ हजार १ सय ८२ जनालाई एक मात्रा र ४३ लाख २५ हजार २ सय ४५ लाई दुवै मात्रा खोप लगाइएको छ । पश्चिम बंगालमा भने १ करोड ६३ लाख ८२ हजार ७ सय १६ जनालाई पहिलो मात्रा र ४७ लाख ४६ हजार १ सय ८२ जनालाई दुवै मात्रा खोप लगाइएको छ । भारतमा खोपको माध्यमले प्रतिरोधक क्षमता हासिल गर्नेको संख्या बढिरहेको छ, डा ठाकुरले भने, भारतकै गतिमा यहाँ खोप सुनिश्चितता नभएकाले उस्तै रणनीति पछ्याउनु हुन्न ।वरिष्ठ जनस्वास्थ्यविद् डा राजेन्द्र बीसीले कोभिडको अवस्था भारतकै अनुपातमा नेपालमा नदेखिने बताए । पहिले भारतमा संक्रमण बढ्दा नेपालमा समेत बढ्ने र घट्दा यहाँसमेत घट्ने अवस्था थियो तर अब यस्तो नहुन सक्छ, उनले भने । उनले भातरका नागरिक खोपले गर्दा कोभिडविरुद्घ उच्च सुरक्षा स्तरमा गइरहेको र त्यहाँ छिटै अवस्था सहज हुन सक्ने भने । नेपालमा सोमबारसम्म २५ लाख ८७ हजार ८ सय ७३ जनाले पहिलो मात्रा र ७ लाख ५२ हजार १ सय १० जनाले दुवै मात्रा खोप लगाएका छन् । स्वास्थ्य मन्त्रालय, परिवार कल्याण महाशाखाका निर्देशक डा तारानाथ पोखरेलले संक्रमण नियन्त्रणका लागि अब नेपालले फरक रणनीति बनाउनुपर्छ, उनले भने ।"
"२४४४ संक्रमित थपिए, ४४ को मृत्यु",काठमाडौं (कास) पछिल्लो २४ घण्टामा ११ हजार ६ सय ४० जनाको परीक्षण गर्दा २ हजार ४ सय ४४ जनामा कोरोना संक्रमण पुष्टि भएको छ । सोही अवधिमा ४२ जनाको मृत्यु र ३ हजार ८ सय ५३ जना निको भएका छन् । हाल सक्रिय संक्रमित ३७ हजार ९ सय ५० अर्थात् ५९७ प्रतिशत रहेको स्वास्थ्य मन्त्रालयले जनाएको छ ।
आफूलाई बचाउन गालीगलौजमा उत्रिए ओली,"ओलीका अभिव्यक्ति मर्यादाहीन ः नेपालएमाले नेता माधवकुमार नेपालले प्रधानमन्त्री ओलीले मर्यादाहीन अभिव्यक्ति दिएको भन्दै आपत्ति जनाए । उनले सधैं संस्कार र मर्यादाका कुरा गर्नेले नै अरूको मर्यादा राख्न नसकेको बताए । उनले नेतृत्वको कार्यशैलीलाई नै कार्यकर्ताले अनुशरण गर्ने भन्दै प्रधानमन्त्री ओलीका आइतबार र सोमबारका भाषणहरू रेकर्ड गरेर राख्न सुझाव दिए । हामी आफैं संस्कृति र संस्कारको कुरा गर्छौं, अरूको मानसम्मानको कुरा गर्छौं तर आफैं त्यस्तो गर्छौं । यसमा नम्बर वान कोही छ भनेर खोज्दाखेरी आजहिजोको हाम्रा सम्माननीय प्रधानमन्त्रीज्यूको अभिव्यक्ति । उहाँको भाषण तपाईंहरू सबैले रेकर्ड गरेर राख्नुहोला । ध्यान दिन लायक छ, उनले भने ।"
सरकारी पक्षबाट राष्ट्रपतिको बचाउ,"काठमाडौं (कास) प्रतिनिधिसभा विघटनविरुद्ध परेको मुद्दामा सरकारको पक्षबाट बहस सुरु भएको छ । सर्वोच्च अदालतको संवैधानिक इजलासमा सोमबार महान्यायाधिवक्ता रमेश बडालले करिब साढे ३ घण्टा बहस गर्दै प्रधानमन्त्री केपी शर्मा ओलीको निर्णयको बचाउ गरे । उनले राष्ट्रपति विद्यादेवी भण्डारीले गरेका कामकारबाहीसमेत संविधानसम्मत रहेको दाबी गरे । महान्यायाधिवक्ता बडालले बहसका क्रममा संविधानको धारा ७६ को उपधारा ५ अनुसार प्रधानमन्त्री पदमा दाबी गर्दा पनि दलीय समर्थन आवश्यक पर्ने तर्कमा आफूलाई केन्द्रित गरे । अर्का दाबेदार शेरबहादुर देउवाले पेस गरेको कागजात किर्ते रहेको आरोप उनले लगाए । महान्यायाधिवक्ता बडालले सुरुदेखि नै एउटा दलको सांसदले अर्को दलको सांसदलाई प्रधानमन्त्री पदमा समर्थन गर्न नहुने तर्क राखेका थिए । उनले एउटा दलबाट निर्वाचित सांसद विपक्षी दलका नेतालाई प्रधानमन्त्री बनाउन जाने र त्यसलाई कार्यान्वयन गर्न अदालत धाउने प्रवृत्ति गलत हुने तर्क गरे । उसले त्यसो गर्न कानुनले निषेध गरेको दाबी गरे । एउटा दलभित्रबाट निर्वाचित सांसद विपक्षी दलको सांसदलाई प्रधानमन्त्री बनाउन जान्छ भने निर्दल हुन्छ कि दल त्याग गरेको हुन्छ, कि के हुन्छ ? उनले भने ।संविधानको धारा ७६ को उपधारा ५ अनुसार देउवाले प्रधानमन्त्री पदमा दाबी गर्दा एमालेका २६ जना सांसदले समर्थन गरेका थिए । ती सांसदलाई प्रधानमन्त्री ओलीले पनि आफ्नो दलका भनी गणना गरेका थिए । त्यही विषयलाई संकेत गर्दै महान्यायाधिवक्ता बडालले दलको टिकट लिएर निर्वाचित भएपछि बहुमतको निर्णय मान्नुपर्ने बताए । उनले भने, दलको चुनाव चिह्नबाट सांसद हुने अनि दललाई म चिन्दिनँ भन्ने ? उनले भने, यो विषय लागू भए संविधानका धेरै धारा निष्क्रिय हुन पुग्छन् । आफूलाई प्रधानमन्त्रीमा नियुक्ति गरिनुपर्ने भनी कांग्रेस सभापति देउवाले गरेको दाबीमा पनि महान्यायाधिवक्ता बडालले प्रश्न उठाए । कांग्रेस र माओवादी केन्द्रले दलगत रूपमा निर्णय गरेर देउवाको उम्मेदवारलाई समर्थन गरेका थिए । दलको निर्णयसहितको पत्र देउवाको दाबीका साथ पेस गरिएको थियो तर झलनाथ खनालमाधवकुमार नेपाल समूहका २६ सांसदको हकमा व्यक्तिगत रूपमा हस्ताक्षर मात्रै रहेको भन्दै उनले प्रश्न उठाए । आफ्नो सांसदका लागि दलको चिठी चाहिने, अर्को दलका लागि नचाहिने पनि हुन्छ ? उनले भने ।महान्यायाधिवक्ता बडालले देउवाले प्रधानमन्त्री पदमा दाबी गर्दा राष्ट्रपतिसमक्ष किर्ते कागजात पेस गरेको आरोप पनि लगाए । उनले टिपेक्स लगाइनुका साथै अर्कै प्रयोजनका लागि संकलन गरिएका हस्ताक्षरको दुरुपयोग भएको समेत दाबी गर्दै राष्ट्रपति भण्डारीले देउवालगायत पूर्वप्रधानमन्त्रीहरूको इज्जत जोगाइदिएको दाबी पनि गरे । उनले भने, किर्ते गर्नेलाई प्रधानमन्त्री पदमा नियुक्त गर्न मिल्छ ?अहिले राष्ट्रपतिको भूमिका र कामकारबाहीमा प्रश्न गरे पनि भोलि राष्ट्रपतिले नै प्रधानमन्त्री नियुक्त गर्नुपर्ने भन्दै उनले अहिलेको परिस्थितिमा राष्ट्रपतिलाई पनि निर्णय गर्न कठिन भएको बताए । उनले भने, एउटै दलका सांसद दुईतिर लाग्ने अनि दुईतिर दाबी गर्न गए भने हेर्ने त राष्ट्रपतिले नै होला नि । बडालले राष्ट्रपति भण्डारीबाट भएका दुई निर्णयको बचाउ पनि गरे । पहिलो निर्णयमा उनले प्रधानमन्त्री पदका दुवै दाबेदारलाई नियुक्ति गर्न अस्वीकार गरेकी थिइन् । दोस्रो निर्णय भने प्रधानमन्त्रीको सिफारिसमा प्रतिनिधिसभा विघटनसम्बन्धी थियो । शाही आयोगजस्तो संरचना बनेको होइन, (राष्ट्रपतिले) संवैधानिक कर्तव्य निभाएको हो । न्यायिक सीमा नाघेको पनि होइन, बहसका क्रममा उनले भने, राष्ट्रपतिले संविधानअन्तर्गतको काम गर्नुभएको छ ।"
कांग्रेसमा आकांक्षीको दौडधुप,"(काठमाडौं)  आसन्न महाधिवेशनबाट नेतृत्व लिनका लागि कांग्रेसमा नेताहरूको दौडधुप सुरु भएको छ । कांग्रेस सभापति शेरबहादुर देउवाले आफ्नो उम्मेदवारी घोषणा गरेर तयारी अघि बढाएपछि संस्थापनइतर पक्षका आकांक्षीले पनि समर्थन खोज्न थालेका छन् ।संस्थापनइतर पक्षमा वरिष्ठ नेता रामचन्द्र पौडेल, महामन्त्री शशांक कोइराला, पूर्वमहामन्त्री प्रकाशमान सिंह र नेता शेखर कोइराला मुख्य आकांक्षी छन् । पूर्वमहामन्त्री कृष्णप्रसाद सिटौला भने अहिलेसम्म मौन छन् । १३ औं महाधिवेशनमा तेस्रो धारको प्रतिनिधित्व गरेर सभापतिको उम्मेदवार बनेका सिटौला यसपटक फेरि उठ्ने वा अन्य नेतालाई सहयोग गर्ने भन्नेमा प्रस्ट भएका छैनन् । उनीनिकट एक केन्द्रीय सदस्यका अनुसार उनी अहिले आफूनिकट र संस्थापनइतर पक्षका नेताहरूसँग परामर्शमा छन् ।महाधिवेशन नजिकिँदै गर्दा तत्कालीन सभापति गिरिजाप्रसाद कोइरालाकी पुत्री सुजाता पनि सक्रिय भएकी छन् । आफ्नै निवासमा सोमबार पौडेल र सिटौलालाई लन्चसहित बोलाएकी सुजाताले संस्थापनइतर पक्षमा एउटै उम्मेदवारमा सहमति नभए आफैं पनि सभापतिका लागि अघि बढ्ने बताएकी छन् । उनले पुरानो संस्थापन पक्ष एक ठाउँमा उभिएर अघि बढ्न सकेमा मात्रै सभापति शेरबहादुर देउवालाई पराजित गर्न सकिने बताएकी थिइन् । पौडेल र सिटौला १३ औं महाधिवेशनमा एउटै समूहका प्रतिस्पर्धी भएका थिए । सिटौलाको उम्मेदवारीका कारण त्यतिबेला पहिलो चरणमा कुनै पनि उम्मेदवारले ५१ प्रतिशत मत प्राप्त गरेका थिएनन् । दोस्रो चरणमा सिटौलाले देउवालाई सहयोग गरेका थिए । यसपटक सिटौला देउवा र पौडेल दुवैतिर छैनन् । सिटौलाको भूमिकाले ठूलो अर्थ राख्ने भएकाले सुजाताले दुवै नेतालाई राखेर संस्थापन पक्षमा एउटै उम्मेदवार बनाउन दबाब दिएकी हुन् ।संस्थापन पक्षबाट उपसभापति विमलेन्द्र निधिले उम्मेदवारी दिने घोषणा गरेपछि इतर पक्षमा आकांक्षीहरू पछि हट्ने संकेत देखाएका छैनन् । निधिले सभापतिमा प्रतिस्पर्धा गर्दा १३ औं महाधिवेशनमा जस्तै पहिलो चरणमा कुनै पनि उम्मेदवारले ५१ प्रतिशत मत नल्याउने सम्भावना रहन्छ । त्यस्तो हुँदा संस्थापनइतर पक्षका आकांक्षीलाई आफू दोस्रो हुन सक्ने विश्वास छ । पहिलो चरणमा ५१ प्रतिशत मत नआएमा दोस्रो चरणमा पहिलो र दोस्रो मत ल्याउनेबीच पुनः प्रतिस्पर्धा हुन्छ ।सभापतिका आकांक्षी शेखरले बिहान र पूर्वमहामन्त्री सिंहले साँझ पौडेललाई भेटेरै सहयोग र समर्थनको आग्रह गरेका छन् । शेखरले लामो समय शासकीय अनुभव लिएका पौडेललाई प्रधानमन्त्रीको प्रस्तावसमेत गरेका थिए । म दोहोर्याएर सभापति पनि हुन्नँ, प्रधानमन्त्री पनि हुन्नँ । तपाईंसँग लामो शासकीय अनुभव छ । प्रधानमन्त्री हुनुहोस् र पार्टी सभापतिमा मलाई सहयोग गर्नुहोस्, पौडेलभन्दा ६ वर्ष कम उमेरका शेखरले पौडेलसँग भनेका थिए ।दुई वर्षअघिदेखि नै शेखरले सभापतिका लागि तयारी गर्दै आएका छन् । पौडेलले भने एकपटकका लागि आफूलाई छाडिदिन आग्रह गरेका थिए । उनले संस्थापनइतर पक्ष मिलेर जान नसक्दाको लाभ देउवालाई हुने भन्दै आफ्नो नाममा सहमति जुटाउन सहज हुने संकेत गरेका थिए । साँझ पुगेका सिंहले पनि पौडलसँग शेखरले जस्तै आग्रह गरे । आफूलाई पार्टी सभापतिमा सहयोग गर्न आग्रह गर्दै उनले पौडेललाई आगामी निर्वाचनपछि प्रधानमन्त्रीका लागि तयार रहन भने । पौडेलले पनि संस्थापनइतर पक्ष एक हुनुपर्ने बताउँदै त्यसका लागि आफूलाई सहयोग गर्दा सहज हुने भनाइ राखेका थिए । चन्द्र भण्डारी, गगन थापा, दीपक गिरी, गुरु घिमिरे, बद्री पाण्डे, प्रदीप पौडेललगायत एक दर्जन संस्थापनइतर पक्षमा रहेका युवा नेताले चारै जना आकांक्षीलाई भेटेर मिल्न आग्रह गरेका छन् । उनीहरूले सभापतिमा मिलेर उम्मेदवारी दिन र पदाधिकारीमा युवालाई राख्न आग्रह गरेका छन् ।"
बालबालिकालाई किन पुरानै नक्सा ?,"लिम्पियाधुरासम्मकै क्षेत्र समेटेर नयाँ नक्सा जारी भएको वर्ष दिन बितिसक्दा पनि सरकारले नै निःशुल्क वितरण गरेको पाठ्यपुस्तकमा समेत पुरानै नक्सा छापिनु आश्चर्यजनक छ । विभिन्न कक्षाका किताबमा अझै पनि लिपुलेक, कालापानी र लिम्पियाधुराविहीन नक्सा नै समावेश हुनुले शिक्षकविद्यार्थीमा अन्योल मात्र बढाएको छैन, स्वयं सरकारको भूमिका र नियतमाथि पनि संशय उत्पन्न गरेको छ । सरकारले चाहँदा नयाँ शैक्षिक सत्र सुरु भएपछि वितरण हुने पाठ्यपुस्तकको एउटा पृष्ठ सच्याउनु कुनै ठूलो कुरा थिएनहोइन । तापनि सरकारले यस्तो इच्छा किन देखाएन भन्ने प्रश्न गम्भीर छ । यसबारे बेलैमा प्रस्टीकरण दिएर आगामी दिनमा उक्त नक्सा सच्याइएन भने सरकारको अभिप्रायमाथि थप सन्देह सृजना हुनेछ । तसर्थ, सरकारले यसबारे आवश्यक छानबिन गरेर गल्ती सच्याउनुपर्छ । र, विद्यार्थीले देशको सही भूगोल जान्न पाउने प्रबन्ध मिलाउनुपर्छ । शिक्षामन्त्री अध्यक्ष रहने पाठ्यक्रम विकास तथा मूल्यांकन परिषद्ले समयमा निर्देशन नदिएकैले जनक शिक्षा सामग्री केन्द्र र निजी प्रकाशन गृहले सामाजिक शिक्षालगायत विषयको पाठ्यपुस्तकमा पुरानै नक्सा छापेको तथ्य खुलेको छ । यसबाट समग्र सरकारकै नीति कतै नयाँ नक्सालाई आम रूपमा प्रयोग तथा बुझाइमा ल्याउनु नरहेको त होइन भन्ने स्वाभाविक आशंका उब्जिएको छ । गत वर्ष व्यापक सार्वजनिक दबाबपछि सरकारले नयाँ नक्सा जारी गरेको थियो भने उक्त नयाँ नक्सालाई निसाना छापमा राख्ने विधेयक राष्ट्रिय सहमतिका साथ संसद्बाट पारित गरिएको थियो । एकातिर यसरी अभूतपूर्व राष्ट्रिय सहमति जुट्दा पनि सरकारले वास्तविक भूमि नै आफ्नो नियन्त्रणमा ल्याउने दिशामा भारतसित सार्थक संवाद अघि नबढाउनु र अर्कातिर जारी नयाँ नक्सालाई पाठ्यपुस्तकमा राख्नसमेत जोड नदिनुबीच कतै नियोजित संयोग त छैन भन्ने स्वाभाविक प्रश्न यहाँ उठेको छ । सरकारले भारतसित गैरकूटनीतिक हिमचिम बढाएको भनेर विपक्षीहरूले आरोप लगाइरहेको यो बेला यस्तो प्रश्नको वजन त्यसै पनि बढी हुन्छ । सरकारले पाठ्यवस्तुमा छापिने नक्साले बोक्ने राष्ट्रिय संवेदनशीलता बुझ्न सक्नुपर्छ । जसरी नक्सामा मात्र नभएर वास्तविक रूपमै अतिक्रमित भूमि फिर्ता ल्याउन उपयुक्त पहल थाल्न आवश्यक छ, त्यसरी नै आफ्नो भूगोलको सही नापनक्साबारे नागरिकलाई जानकारी गराउन पनि उत्तिकै जरुरी छ । त्यसका निम्ति औपचारिक पाठ्यवस्तुमा यसलाई समावेश गर्नु अपरिहार्य हुन्छ । हिजो राज्यले नै औपचारिक रूपमै जानअनजान अपुरो नक्सा प्रयोग गरिरहेको सन्दर्भ बेग्लै भयो, तर आज पनि लाखौं विद्यार्थीलाई मुलुकको सम्पूर्ण भूभाग नसमेटिएको नक्सा पढाउनुसिकाउनु भनेको आफ्नो राष्ट्रको भौगोलिक अखण्डता र सार्वभौमसत्ताप्रति नै जानाजान अनादर व्यक्त गर्नु हो, शिक्षा मन्त्रालय नेतृत्व र समग्र सरकारले यो विषयको गाम्भीर्यलाई मनन गर्नुपर्छ । सरकारको उदासीनता त आफ्नो ठाउँमा छ नै, निजी क्षेत्रका पुस्तक प्रकाशकहरू पनि यसमा गम्भीर भएको पाइएको छैन । पाठ्यपुस्तक वितरण व्यवस्थापन अनुगमन केन्द्रीय समितिका अनुसार कुनै पुस्तकमा नयाँ, कुनैमा पुरानो नक्सा राखेर बिक्रीवितरण भइरहेको छ । एउटै पुस्तकको पनि आवरणमा नयाँ र भित्र पुरानो नक्सा राखिएको पाइएको छ । यसरी मुद्रणसम्बन्धी रकम जोगाउन मात्रै प्रकाशकहरूले यति गम्भीर मामिलामा खेलाँची गर्न पाइँदैन । पाठ्यपुस्तक छापिन सुरु हुने बेलैमा परिषदमार्फत आवश्यक निर्देशन दिन नचाहेका शिक्षामन्त्री कृष्णगोपाल श्रेष्ठले गत असार १ गते शैक्षिक सत्र सुरु हुँदै गर्दा भने पुरानो नक्सा छापेर बिक्रीवितरण गरे कारबाही गर्न पाठ्यक्रम विकास केन्द्रलाई निर्देशन दिएका थिए । जबकि, त्यतिबेला लाखौं पुस्तक छापिईकन वितरण भैसकेको थियो । त्यसैले मन्त्रीको उक्त निर्देशन लोकाचारका निम्ति मात्र भएको बुझ्न कत्ति पनि मुस्किल पर्दैन । त्यसैअनुसार पाठ्यक्रम विकास केन्द्रले पनि ढिलो गरेर नेपालको संशोधित नक्सा प्रयोग नगरेको, अद्यावधिक नगरी पाठ्यपुस्तक छपाइ र बिक्रीवितरण गरेको पाइए प्रकाशक, पुस्तक व्यवसायी, विद्यालय, शिक्षकलाई कारबाही गर्ने चेतावनी दिएको छ । अभिभावक र विद्यार्थीलाई पाठ्यपुस्तक किन्दा सचेत हुनसमेत आग्रह गरेको छ । पुरानै नक्सा छापिएको हकमा सम्बन्धित प्रकाशन गृहले नयाँ नक्सा छपाइ विद्यालयसम्म पुर्याउनुपर्ने भनेको छ । यी निर्देशनहरू आफैंमा ठीक छन्, तर यिनको उचित पालनाका निम्ति फेरि पनि मन्त्रालय नेतृत्वकै उचित तदारुकता र स्पष्ट दिशानिर्देश चाहिन्छ । त्यसैले सरकारले अब छापिने पुस्तकमा अनिवार्य रूपमा नयाँ नक्सा समावेश हुने व्यवस्था मिलाउनुपर्छ । र, स्पष्टसित नेपालको कुल क्षेत्रफल तोकेर नयाँ नक्साबारे पढाउनेचिनाउने कार्य गर्न देशभरका विद्यालयहरूलाई निर्देशन दिनुपर्छ । यस्तै, प्रकाशकहरूलाई नयाँ नक्सा विद्यालयहरूमा पठाउने प्रबन्ध मिलाउन लगाउनुपर्छ । विद्यालय तथा शिक्षकले पनि अग्रसक्रिय भएर नयाँ नक्सा पढाउनुपर्छ । मिचिएको भूमि फिर्ता ल्याउनु त छँदै छ, आफ्नै भूगोल र नक्साको सही ज्ञान दिन पनि धकाउनु हुँदैन ।"
चार मन्त्रीलाई कामको भारी !,"चार मन्त्रीले शासन चल्छ ? समाचार पढेपछि टिप्पणी गर्न मन लाग्यो । कामचलाउ प्रधानमन्त्रीले गत जेठ २१ र २७ गते गरेको मन्त्रिपरिषद् विस्तारलाई सर्वोच्च अदालतले बदर गरिदियो । संविधान र कानुन मिचेरै केवल कुर्सी जोगाउन बलजफ्ती चालेको कदमलाई सर्वोच्चले उल्ट्याइदिएपछि प्रधानमन्त्री केपी शर्मा ओलीले निवर्तमान मन्त्रीहरूसँगको बैठकमा चार जना मन्त्री लिएर कसरी सरकार सञ्चालन गर्ने भन्ने प्रश्न तेर्स्याए । संघीय सरकारका २२ मध्ये १८ मन्त्रालयको कार्यबोझ आफूमाथि परेको भनी अरूलाई गाली गर्ने वहाना भने प्रधानमन्त्रीले पाएकै छन् । हुँदाछँदाको प्रतिनिधिसभालाई बिनाकारण र औचित्य गत पुस ५ गते गरेको विघटनलाई सर्वोच्चले बदर गरिदियो, त्यसको पूर्णपाठ आउन बाँकी नै रहेको बेला पुनः जेठ ७ गते मध्यरातमा संसद् विघटन गरिदिए । अनायास र बिनाकारण गरेको प्रतिनिधिसभा विघटनविरुद्ध सर्वोच्चमा मुद्दा परेकाले सुनुवाइ चलिरहेको छ । आफ्नो असंवैधानिक कदमको सुनुवाइ भइरहेकै बेलामा आफूमाथि कार्यबोझ परेको र चार जना मन्त्रीले कसरी सरकार चलाउने भन्दै न्यायालय सेटिङमा चलेको आरोप ओलीले लगाउँदै छन् । आफूले मनपरी गर्न र असंवैधानिक तथा अनैतिक कदम चाल्न पाउँदासम्म मुलुकको शासन व्यवस्था सबै तन्दुरुस्त भएको ठान्ने । तर, गैरकानुनी कदमलाई सर्वोच्चले रोक्दा सेटिङ गरेको, अप्रत्याशित र अस्वाभाविक फैसला दिएको, दैनिक प्रशासनिक कार्य सञ्चालनमा समेत अप्ठेरोका साथै कार्यपालिकाका कदमप्रति हस्तक्षेप गरेको भनेर प्रधानमन्त्रीले आरोप लगाउन सुहाउँछ ?सर्वोच्चको यो न्यायसंगत फैसलापछि सरकारको दैनिक प्रशासनिक कार्य सञ्चालनमा अप्ठेरो परेको गुनासो सत्ता पक्षबाट आइरहेको छ, तर यसमा खासै समस्या हुन्छजस्तो लाग्दैन । मन्त्रालय केही समय मन्त्रीबिनै पनि चल्न सक्छ । हरेक मन्त्रालयमा सक्षम र अनुभवी सचिवको नेतृत्वमा कर्मचारीहरू छँदै छन् । हुन त, मन्त्री रहेकै मन्त्रालयको काममा पनि प्रधानमन्त्रीको ठाडो हस्तक्षेप नभएको हो र ? मन्त्रिपरिषद् बैठकमा कुनचाहिँ मन्त्रीको प्रस्तावमाथि छलफल चल्न पाउँछ ? त्यसकारण सचिवलाई सबै प्रशासनिक अधिकार दिएमा मज्जाले शासन चलिहाल्छ नि ! तर प्रशासनिक अप्ठ्यारो, शासन कसरी चलाउने भन्ने बहानामा मनपरी किसिमले असंवैधानिक कदम चाल्ने छुट कसैलाई छैन । सर्वोच्चमा मुद्दा पर्ने र फैसला पर्खनुपर्ने यस्तो समय र परिस्थितिका जन्मदाता प्रधामन्त्री आफैं भएकाले जसरी चल्छ, चलाउनुपर्छ । अहिले केही समय अप्ठेरो भयो भन्दैमा बद्नियतपूर्ण काम गर्ने छुट कसैलाई छैन । गंगाराज अर्याल, पाणिनि८, अर्घाखाँची"
कोभिसिल्डको दोस्रो डोजको प्रतीक्षा,"फागुन २३ गतेपछि कोभिसिल्डको पहिलो डोज लगाएका ६५ वर्षमाथिका लगभग १४ लाख नागरिक दोस्रो डोज पर्खिरहेका छन् । पहिले कोभिसिल्ड भारतबाट ल्याइएको थियो । विश्व स्वास्थ्य संगठनका अनुसार यो खोपको पहिलो डोज लगाएको ९ देखि १२ हप्तासम्म दोस्रो डोज लगाइसक्नुपर्छ । भारतबाट पहिले यो खोप आयात गर्दा कोरोनाको दोस्रो लहरले भयकंर रूप लिएको थिएन । बिस्तारै कोरोनाका कारण भारत र नेपाल पनि थलियो, संक्रमण र मृत्यु दर ह्वात्तै बढ्यो । भारतमा संक्रमण दर बढेपछि उसले खोप दिन नसक्ने जनायो । त्यसपछि पनि हामीले कोभिसिल्ड ल्याउन अन्य देशसँग हारगुहार गर्न सक्थ्यौं तर त्यसो नगरी समय मात्रै खेर फालिरह्यौं । जेठ २३ गते स्वास्थ्य तथा जनसंख्या मन्त्रालयले विज्ञप्ति जारी गरी कोभिसिल्ड नआउने भएपछि यसको पहिलो डोज लगाएकाहरूलाई दोस्रो डोज एउटै प्रकृतिको एस्ट्राजेनेकाको खोप ल्याउने जनाएको थियो । यसो भनेको पनि निकै समय भइसक्यो, अब यो खोप पनि आउलाजस्तो छैन ।पहिलो डोज लगाएको १२ हप्ता कटिसक्दा पनि दोस्रो डोज नलगाउँदा स्वास्थ्यमा के असर पर्छ भन्ने विषय प्रस्ट भएको छैन । भारत सरकारले १६ हप्तासम्ममा दोस्रो डोज लगाउँदा पनि हुन्छ भनेको छ । स्वास्थ्य मन्त्रालयका अधिकारीहरूले यसैलाई आधार मानेर दोस्रो डोज ढिलै लगाउँदा पनि हुन्छ भनिरहेका छन् । तर, ढिलो गर्दा खोपको प्रभावकारिता कम हुन्छ कि हुँदैन भन्नेमा हाम्रोमा खासै अध्ययन भएजस्तो लाग्दैन । दोस्रो डोज लाउन नपाउँदा ज्येष्ठ नागरिकहरू निराश छन् । उनीहरूलाई खोप आयातमा भइरहेको ढिलाइ र १२ हप्ता नघिसकेपछि पनि दोस्रो डोज नपाउँदा के हुन्छ भन्ने कुरा प्रस्ट पार्दै स्वास्थ्य मन्त्रालयले विज्ञप्ति निकाल्नुपर्छ । सर्वोच्च अदालतले पनि ६५ वर्षमाथिका ज्येष्ठ नागरिकहरूलाई कोभिसिल्डको दोस्रो डोज तत्काल लगाउने व्यवस्था गर्न अन्तरिम आदेश जारी गरेको छ । सरकारको काम गर्ने तौरतरिका हेर्दा यो आदेशको पालना हुनेमा शंकै छ । सरकारले यही प्रकृतिको खोप अन्य देशबाट पनि ल्याउन सकिन्छ भनेको धेरै भयो तर खोप आएन ? कोभिसिल्डको दोस्रो डोज ल्याउन ढिला भइसक्यो, साथै अरू कम्पनीको खोप पनि ल्याउन सकिएको छैन । डेल्टा भरियन्टकै विकसित रूपसमेत नेपालमा भेटिइसकिएको छ । यसले कोरोनाको तेस्रो लहर पनि छिटै आउने संकेत गरेको छ । विडम्बना, हाम्रोमा कुल जनसंख्याको लगभग २ प्रतिशतले मात्र खोप लगाएका छन् । यदि खोप आयात अझै सरकारको प्राथमिकतामा नपर्ने हो भने, कोरोनाको तेस्रो लहर दोस्रोभन्दा खतरनाक हुने निश्चत छ । सञ्चारमाध्यम तथा सामाजिक सञ्जालमा खोप छिटो चाहियो भन्न थालिएको पनि छ महिनै भइसक्यो । सरकारको आलोचना पनि कति गर्ने ? अब भने सरकारले खोप ल्याउन गरेका प्रयासहरू र प्रक्रियाका बारे जानकारी दिएर हात उठाइदिओस्, अति नै भयो । हातै उठाइसकेपछि दातृ निकाय तथा निजी क्षेत्र खोप ल्याउन अघि बढ्थे कि ! मधु भट्टराई, अनामनगर, काठमाडौं"
जाततन्त्रको राज,"जारी छ जंगबहादुरले फैलाएको जाततन्त्र यसै क्रममा प्रजातन्त्रकालमा प्रधानमन्त्रीसम्म भएका जिउँदा सहिद आचार्यको राजनीतिक यात्राले जातअनुसारको सजायको परिपाटी र जातकै आधारमा सत्तासीन हुने सम्भावनाको पाटोलाई उजागर गरेको छ । हिन्दु राष्ट्रराज्यको मुलुकी ऐन नै बनाएर व्यवस्थित र विस्तृत गरिएको जाततन्त्रले ठालु जातलाई मात्रै शासन गर्ने र स्रोतसाधनमाथि हालीमुहाली गर्ने बाटो पनि दिएको थियो । विश्लेषक आहुति जाततन्त्रको अर्थराजनीतिक पक्षबारे लाक्षणिक भाषामा भन्ने गर्छन्, नेपालमा सयदुई वर्षसम्म प्रधानमन्त्री को बन्ने भन्ने कुरा मुलुकी ऐनमा लेखिएको छ । हुन पनि अपवादबाहेक नेपालका धेरैजसो प्रधानमन्त्री को भए त ? जंगबहादुरको मुलुकी ऐनले जसलाई बिर्ता दिन लायक ठहर्यायो, तिनकै नातिपनाति प्रधानमन्त्री भए । उनीहरूसँगै जमिन थियो । उनीहरूले सम्पत्ति आर्जन गर्न सके र बनारस गएर पढ्न पाए । तिनै वर्गका मानिसले दरबार हाइस्कुलमा पढ्न पाए । तिनै मानिस समाजको माथिल्लो तप्कामा स्थापित हुँदै गए । उनीहरूले नै समाजको नेतृत्व गर्ने परम्परा बन्यो । त्यसपछिका प्रधानमन्त्री, मुख्य सचिव, सेनापति वा प्रधान न्यायाधीश उनीहरू नै हुन पाए । पार्टीका मुख्य नेतासमेत उनीहरूकै खलकबाट भए ।यी सबै संरचागत लाभांश प्राप्त हुनुको अर्थ हो जात वा जाततन्त्र हिन्दु समाजको तहगत संरचना र श्रमसँगै श्रमिकहरूको विभाजन मात्रै होइन, यो त निश्चित जातलाई पोस्ने राजनीतिकआर्थिकसांस्कृतिक व्यवस्था होÙ यसले जन्मसँगै जातको उत्पादन र जातवादी मानसिकताको पुनरुत्पादन पनि गरिरहेको हुन्छ । राज्यका संविधान र कानुन मात्रै होइन, समाजकै मूल्यमान्यता बनेको जाततन्त्रले हामी सबैलाई जातको तहगत संरचनामा राखेर सोच्ने, ब्रह्माको शिरबाट ब्राह्मण, पाखुराबाट क्षत्रिय, छाती वा जाँघबाट वैश्य अनि खुट्टाबाट शूद्र वर्णको उत्पत्ति भएको ठान्ने जातवादी बनाएको छÙ सचेतअचेतअर्धचेत रूपमा पनि, विपना र सपनामा पनि । मात्रामा कम वा बेसी होला, समाजमा जारी जाततन्त्रको शासनअनुशासनका कारण हाम्रो खानपान, मायाप्रेम, बिहेबारी, पारपाचुके, यौनसम्बन्ध र कार्यव्यापार नियन्त्रित छ । जाततन्त्रको जालोबाट हामी कति हदसम्म मुक्त हुँदै छौं ? आफू र अरूलाई, आफ्नो परिवार, समाज र सरकारलाई सधैं सोधिरहनुपर्ने सवाल हो यो । हामीले हेक्का राख्न नसक्नु दुःखको कुरा हो, तर सदियौंदेखि जारी यही जाततन्त्रले तीतो र खरो जवाफ दिइरहेको छ हिन्दु अधिराज्यबाट सनातनदेखि चलिआएका धर्मसंस्कृतिको रक्षा गर्ने धर्मनिरपेक्ष गणराज्यसम्म नेता र प्रधानमन्त्रीहरू किन एउटै जात, लिंग, धर्म, भाषाका पुरुष मात्रै हुँदै आएका छन् ? किन उनीहरू निजी र सार्वजनिक जीवनमा सेकुलर हुनुको साटो जनआन्दोलनको सर्वाधिक ठूलो उपलब्धि धर्मनिरपेक्षतालाई नै तारोमा राख्ने गरी ठोरीमा अयोध्या खोज्दै, माडीमा राममन्दिर बनाउँदै हिँडेका छन् ? र, आम जनतालाई जाततन्त्रले पीडित र अमानवीय बनाए पनि त्यसविरुद्ध कुनै राजनीतिकआर्थिकसांस्कृतिक आन्दोलन चलाऊँदैनन् ?"
मुद्दाबाट न्यायाधीश अलग्गिने अभ्यास,"प्रतिनिधिसभाको दोस्रो विघटनउपरको रिट निवेदनको सुनुवाइको पहिलो दिन एक जना न्यायाधीशबाट ऋषिराम कट्टेलको उत्प्रेषण परमादेश मुद्दामा पार्टी विभाजन गरी पुरानै अवस्थामा फर्काइदिने गरी भएको आदेशले उनी र तेस्रो दिन सो आदेशउपरको पुनरवलोकनको निवेदनमा पूर्ण इजलासबाट अनुमतिको निस्सा नदिइएकाले अर्को न्यायाधीशसमेत उक्त मुद्दाको सुनुवाइमा संलग्न हुन नहुने भनी निवेदकतर्फका कानुन व्यवसायीहरूबाट प्रश्न उठाइयो । प्रश्न उठेको उत्प्रेषण मुद्दासँग प्रस्तुत मुद्दाको सार्थक सरोकार र सम्बन्ध नभएको हुँदा सुनुवाइ भैरहेको प्रतिनिधिसभा विघटनको मुद्दाबाट आफूहरू अलग हुनुपर्ने कुनै गम्भीर आधार र कारण नभएको भन्ने भनाइ रहन गयो । यसरी हाम्रो न्यायिक प्रक्रियामा पुनः एक पटक रिक्युजलको प्रश्न उठेको छ । रिक्युजलले स्वार्थ वा सरोकारमा विवाद सृजना भएकाले निश्ििचत मुद्दाबाट न्यायाधीश आफैं हट्ने कामलाई जनाउँछ । मुद्दाको सुनुवाइबाट न्यायाधीश अलग हुने प्रचलन बेलायतबाट सुरु भएको हो । सन् १८५२ को डिमेशविरुद्ध ग्य्रान्ड जंक्सन क्यानल मुद्दासँग सम्बन्धित कम्पनीमा न्यायाधीश कटेनह्यामको केही सेयर रहेको हुनाले उनी त्यसको सुनुवाइबाट अलग रहे । सन् १९२३ मा आरविरुद्ध ससेक्स जस्टिसेस मुद्दामा बेलायतका प्रधान न्यायाधीश लर्ड हेवार्डले भने, न्यायाधीश आशंका र पूर्वाग्रहबाट माथि हुनुपर्छ । यसका आधारमा न्याय गरेर मात्र हुँदैन, गरेको जस्तो पनि देखिनुपर्छ भनियो । निष्पक्षता न्यायिक प्रक्रियाको मेरुदण्ड र पहिलो सर्त पनि हो । अमेरिकी बार एसोसिएसनले सन् १९७२ मा जारी गरेको न्यायिक आचारसंहितामा न्यायाधीशले रिक्युजलको निर्णय गर्नुपूर्व उक्त मुद्दामा पक्षसँग न्यायाधीशको सम्बन्ध, निजको आर्थिक रूपमा संलग्नता र निष्पक्ष भएनभएबारे विश्लेषण हुनुपर्छ भनिएको छ । भारतमा पनि रिक्युजलको कारण स्पष्ट हुनुपर्ने न्यायिक मान्यता छ, तर यो न्यायाधीशको न्यायिक स्वविवेकमै भर पर्ने गरेको छ । हाम्रो आचारसंहिता, २०७४ को दफा ४५ ले पनि मुद्दाको कुनै पक्षप्रति न्यायाधीशको खास आग्रह वा पूर्वाग्रह भएमा, विवादको परिणाममा न्यायाधीश वा निजको परिवारको प्रत्यक्ष आर्थिक स्वार्थ जोडिएको भएमा र प्रमाणसम्बन्धी तथ्यमा न्यायाधीशलाई व्यक्तिगत हैसियतमा पूर्वजानकारी भएको अवस्था सृजना भै एउटा विवेकशील पर्ववेक्षकका दृष्टिमा त्यस्तो विवाद निरूपण गर्दा निष्पक्ष हुन नसक्ने अवस्था छ भन्ने देखेमा त्यस्तो विवादको सुनुवाइ वा न्याय निरूपण गर्नबाट आफूलाई अलग राख्नुपर्नेछ भन्ने व्यवस्था गरेको छ । यो व्यवस्था बैङ्लोर घोषणापत्रको सिद्धान्तनजिक छ । अमेरिकाको संविधानले अँगालेको कानुनको उचित प्रक्रियाको सिद्धान्तअन्तर्गत न्यायाधीशले दुई अवस्थामा आफूलाई मुद्दाबाट अलग राख्नुपर्छ । पहिलो, सुनुवाइ भैरहेको मुद्दामा आफ्नो आर्थिक स्वार्थ जोडिएको भए । दोस्रो, मुद्दामा न्यायाधीश पूर्वाग्रही हुने बलियो सम्भावना भएमा । सामान्य रूपमा पूर्वाग्रही हुनुनहुनुको कुनै अर्थ रहँदैन, तर त्यसबाट न्यायिक प्रणालीप्रतिको निष्ठालाई नोक्सान पुर्याउने बलियो सम्भावना भएको देखिनुपर्छ । रिक्युजलको सिद्धान्तमा मुख्यतः पूर्वाग्रह, स्वविवेक र विशेषाधिकार गरी तीन शब्द सँगसँगै जोडिएर आउने गरेका छन् । न्यायाधीश उक्त मुद्दामा आर्थिक वा चिनजानसम्बन्धी कुनै किसिमको प्रभावमा रहेको र मुद्दामा पहिले रुलिङ, टिप्पणी र पैरवी गरेको आधारबाट पूर्वाग्रही भएको वस्तुगत रूपमै देखिन जरुरी छ । त्यसपछि रिक्युजल हुनेनहुने, नितान्त न्यायाधीशको स्वविवेक र विशेषाधिकारभित्र पर्न जान्छ । रिक्युजलका लागि पक्षले अगावै लिखित निवेदनसमेत दिनुपर्छ । रिक्युजल हुनेनहुने भन्ने विषय न्यायाधीशको स्वविवेक र विशेषाधिकार भए पनि मुख्य रूपमा उक्त मुद्दामा न्यायाधीश पूर्वाग्रही हुने अवस्था र आधार कत्तिको छ, त्यही नै प्रमुख हुन जान्छ । मुद्दामा न्यायाधीशहरूको आर्थिकबाहेक अन्य चासो भएको अवस्थामा रिक्युजल बाध्यकारी हुँदैन । आर्थिक स्वार्थ रहेको पुष्टि भए त्यसले न्यायाधीशलाई अयोग्य बनाउँछ । त्यसबाहेक अन्य पूर्वाग्रहका आधारहरू त्यही तहमा हुँदैनन् । सानो प्रकृतिको आर्थिक र सदाचारको स्वार्थ रहेको देखिए पनि न्यायाधीशको अयोग्यतामा प्रश्न उठ्छ । यस्तो अवस्था देखिएमा कानुनले पूर्वाग्रहको अनुमान गर्छ । न्यायाधीशको आर्थिकबाहेक अन्य स्वार्थ रहेको भन्ने जिकिरमा अनुसन्धान गरेर विश्लेषण गर्नुपर्ने हुन्छ र त्यसबाट साँच्चै कुनै खतरा उत्पन्न हुने वा उपयुक्त गल्ती नै हुने अवस्था रहेमा त्यस्तो मुद्दाको सुनुवाइबाट न्यायाधीश हट्नैपर्ने हुन्छ । यस्तो अवस्थामा सुनुवाइबाट अलग हुनेनहुने सम्बन्धमा न्यायाधीशको स्वविवेकमै छाड्नेभन्दा मुख्यतः त्यस मुद्दाको सुनुवाइमा ऊ पूर्वाग्रही वा निष्पक्ष हुनेनहुनेप्रति नै केन्द्रित हुनुपर्छ ।रिक्युजल न्यायाधीशले रोज्ने नैतिकताको प्रश्न हो । रिक्युजलको खास मापदण्ड वास्तविक नै हुनुपर्छ, सम्भावना र टाढाको सम्भावना पनि हुन हुँदैन । यसको परीक्षण दुई तरिकाबाट हुने गर्छ । पहिलो, न्यायाधीशले मुद्दाको मेरिटभन्दा अन्य तरिकाले फैसला गर्छ भन्ने भरपर्दो र उपयुक्त सूचनाका आधारमा गरिएको सूक्ष्म विश्लेषणबाट देखिन आए । दोस्रो, यदि तार्किक र पर्याप्त मात्रामा न्यायाधीशको त्यस्तो संसर्गको अवस्था देखिन्छ भने । व्यक्तिगत र अदालतीय पूर्वाग्रह, मुद्दाको विषयवस्तुको जानकारी, पक्षसँग चिनजान, सम्बन्ध र नाता भएका आधारमा पूर्वाग्रहका प्रश्नहरू पनि उठेका हुन्छन्, जसले पनि मुद्दाको निर्णय र आदेशलाई प्रभावित पार्न सक्छन् । कसैले पूर्वाग्रहको अवस्था स्पष्ट देखिएको हुनुपर्छ भन्दछन्Ù कसैले आशंका देखाएको अवस्थामा भने उपयुक्त आशंकाको परीक्षण हुनुपर्छ भन्ने गरेका छन् । अझ उपयुक्त आशंकाको स्थितिभन्दा पनि आशंका र व्यक्ति पनि वास्तवमै ठीक र उपयुक्त हुनुपर्छ भन्ने गरिएको छ । रिक्युजलका लागि सामान्य आशंका मात्र पर्याप्त मानिन्न । भारतमा मुद्दाको सुनुवाइबाट न्यायाधीश अलग भएका र नभएका दुवै किसिमका दृष्टान्त छन् । राष्ट्रिय केन्द्रीय अनुसन्धान ब्युरोको अन्तरिम डाइरेक्टर पदमा एन वागेश्वरको नियुक्तिलाई चुनौती दिएर परेको रिट निवेदनमा तीन न्यायाधीश उनीसँग नजिक भएको नाताले मुद्दाको सुनुवाइबाट अलग भए । अयोध्या मुद्दामा साबिकमा उत्तर प्रदेशका मुख्यमन्त्री कल्याण सिंहसँग सम्बन्धित मुद्दामा संलग्न रहेका कारण न्यायाधीश ललित पनि पछि हटे । अर्कातिर, मुद्दाको सुनुवाइबाट अलग हुन प्रश्न उठाइए पनि रिक्युजल नभएका पनि धेरै उदाहरण छन्, तिनमा अनुमान गरेअनुसार फैसलासमेत भएका छन् । न्यायाधीश लोयको मृत्युको मुद्दामा न्यायाधीशद्वय एएम खनविल्कर र डीवाई चन्द्रचूडले निवेदकको रिक्युजललाई इन्कार गर्दै भने यो जानीजानी गरिएको निर्मम आक्रमण हो, न्यायाधीशलाई कर्तव्यबाट च्युत गर्न खोजिएको हो, निवेदकको निवेदनअनुसार न्यायाधीश मुद्दाको सुनुवाइबाट हट्दा आफ्नो न्यायिक कर्तव्य पूरा गर्न असफल भएको मानिन जान्छ । फैसला निवेदककै पक्षमा भयो, रिक्युजलको निवेदन दिने वकिललाई अवहेलनामा कारबाही पनि भयो । आफ्नो मुद्दामा आफैं न्यायाधीश हुन हुँदैन भन्ने सिद्धान्तविपरीत भारतमा प्रधान न्यायाधीश रञ्जन गोगोईले आफूलाई सर्वोच्च अदालतकी एक महिला कर्मचारीलाई यौन दुर्व्यवहार गरेको भनी लागेको आरोपको मुद्दामा आफैंले सुनुवाइ गरे, आफूले आफैंलाई निर्दोष साबित गरे । यसलाई भारतको न्यायिक इतिहासमा कानुन र नैतिकताका आधारमा भएको गल्ती मानिएको छ । स्मरणीय छ, आफ्नो अवहेलनाको मुद्दा न्यायाधीश आफैंले हेर्ने आम प्रचलन छ । एउटा मेडिकल कलेजको विवादको योजनामा एक पूर्वन्यायाधीशलाई दोष लगाइएको थियो । उक्त मुद्दामा भारतकै प्रधान न्यायाधीश अरुण मिश्रलाई पनि आशंकाको दायरामा राखेर कानुन व्यवसायी प्रशान्त भूषणले सुनुवाइबाट अलग हुनुपर्छ भने, तर मिश्राले अस्वीकार गरे । यसरी नै नेसनल जुडिसियल एप्वाइन्टमेन्ट कमिसनको मुद्दामा कलेजियमका त्यसपछि प्रधान न्यायाधीश हुने न्यायाधीश जगदीश सिंह खेहरलाई रिक्युजल हुन भनिए पनि उनीले अस्वीकार गर्दै भने यदि यसरी रिक्युजल हुने हो भने न्यायिक प्रक्रियामा गलत परम्परा बस्न जान्छ, कुनै पनि आशंकाको पुष्टि नभएसम्म पक्षको निवेदनका आधारमा न्यायाधीश सुनुवाइबाट पछि हट्न हुँदैन, निवेदनकै आधारमा न्यायाधीश रिक्युजल हुँदा कसैको आधारहीन भनाइबाट न्यायाधीश त्रस्त भएको र दबाबमा परेको भन्ने प्रभाव पर्न जान्छ । भारतमै एड्भोकेटअनरेकर्ड एसोसिएसनको मुद्दामा यदि न्यायाधीशको आर्थिक स्वार्थ रहेको तथ्यबाटै प्रमाणित हुन्छ भने त्यहाँ पूर्वाग्रहको कुनै वास्तविक खतरा वा उपयुक्त आशंकाबारे कुनै जाँचबुझ गरिरहनैपर्दैन भनियो । इन्दौर विकास अधिकारीको जग्गा अधिग्रहण मुद्दामा इजलासको नेतृत्व गरिरहेका न्यायाधीश अरुण मिश्रालाई पक्षले उनले अगाडि यस्तै मुद्दामा गरेको निर्णयसँग सम्बन्धित कानुनको प्रश्न उठाएर रिक्युजल हुन भने । मिश्राले भने न्यायाधीशलाई बिनाकारण मुद्दाबाट रिक्युजल हुन दबाब दिएमा गम्भीर गल्ती हुन जान्छ, यो त न्यायपालिकाको स्वतन्त्रतालाई मृत्युदण्ड दिए बराबर हुन जान्छ, मुद्दाबाट रिक्युजल हुनु न्यायाधीशको न्यायप्रतिको विश्वासमा कमी हुनु हो । रिक्युजलको प्रश्न उठाउँदा त्यस्तो मुद्दामा न्यायाधीशबाट अगावै स्पष्ट हुन र उत्तर पाउन कठिन हुन्छ । रिक्युजलमा न्यायाधीश मुद्दामा कसरी पूर्वाग्रही भयो र ऊ निष्पक्ष छैन भनी पुष्टि हुन जरुरी छ । न्याय गरेको देखिनुपर्ने मूल सिद्धान्तको जगमै रिक्युजलको सिद्धान्त अडिएको छ । स्वतन्त्रता र निष्पक्षता न्यायपालिकाका दुई खम्बा हुन्, यीबिना स्वच्छ न्याय स्थापित हुन सक्दैन भने रिक्युजलले त्यसलाई भित्रैबाट सघाउ पुर्याएर बलियो बनाउनमा मद्दत गर्दछ । रिक्युजलको प्रश्न उठेमा कस्तो प्रक्रिया अपनाउने भनी अदालत आफैंले निर्धारण गर्ने हो, यो लिखितमै आउनु आवश्यक हुँदैन । केही विद्वान्ले भनेका छन् रिक्युजलको प्रश्नमा न्यायाधीशबाट लिखित रूपमा केही आउने गर्दैन, यसको कारण न्यायपालिकाको स्वतन्त्रताको सिद्धान्तसँगै जोडिएको हुन्छ । मुद्दाबाट न्यायाधीश रिक्युजल हुनेनहुने न्यायाधीशकै स्वविवेक र विशेषाधिकार हो, त्यसमा मुद्दाको पक्षबाहेक कसैले दबाब गर्ने पनि होइन । भारतमा न्याय सम्पादनको कार्यलाई निष्पक्षताको सिद्धान्तअन्तर्गत नै अनुसरण गर्ने गरिन्छ । एउटा पक्षले मुद्दाको सुनुवाइका बेला न्यायाधीशलाई तथ्यगत र वस्तुगत आधारबिना रिक्युजल हुन भन्न सक्तैन । पक्षको भनाइका आधारबाट न्यायाधीश रिक्युजल भए अदालत नराम्रो अभ्यासतर्फ उन्मुख हुन्छ र यस्तो अभ्यास इजलास रोज्ने फोरम बन्न पुग्छ । कानुन व्यवसाय र पक्षले अन्य निहित स्वार्थ र कारणले पनि झिनो आधार देखाएर रिक्युजलको प्रश्न उठाउने गरेका पनि हुन्छन् । अनुमानका आधारमा न्यायाधीशले गल्ती गर्दै छ भन्न सकिँदैन । जोकोही होस्, न्यायलाई पक्षको निगाहमा छाड्न पनि सकिँदैन । रिक्युजलबाट न्यायपालिका दबाब र धम्कीअन्तर्गत छ भनी जनाउने सन्देश पनि जानु हुँदैन । बारबाट प्रतिनिधित्व गर्ने न्यायाधीश पनि बारका वरिष्ठ कानुन व्यवसायीलाई खुसी पार्ने दृष्टिकोणबाट दबाबमा रहन हुँदैन । रिक्युजललाई आपत्कालीन अवस्थामा मात्र प्रयोग गरिने संवैधानिक व्यवस्था र अवधारणाका रूपमा सम्झनुपर्छ । रिक्युजललाई सहज रूपमा भन्दा परीक्षण गरेर कठोर रूपमा अंगीकार गरेको पाइन्छ । रिक्युजललाई पक्षको रोजाइबाट इजलास बन्ने साधन वा तरिकाका रूपमा प्रयोग गरेर ध्यानपूर्वकको योजना र क्रियाबाट न्याय प्राप्त गर्ने र न्यायिक कार्यबाट चलाखीपूर्वक उम्कने र पन्छिने औजारका रूपमा पनि प्रयोग गर्न हुँदैन । न्यायाधीश निष्पक्ष हुन नसक्ने गह्रुंगा आधारहरू भए ऊ मुद्दाविशेषको सुनुवाइबाट अलग हुनुपर्छ, यो निश्चय पनि ठीक हो । कुनै पनि मुद्दाको सुनुवाइबाट न्यायाधीश अलग हुनुपर्छ भन्ने प्रश्न उठाएर मात्र पर्याप्त हुँदैन, त्यसका लागि गम्भीर र वस्तुनिष्ठ आधार पनि हुनुपर्छ । यस्ता प्रश्नहरू न्यायाधीशको न्यायप्रतिको निष्ठा, मर्यादा र साथै न्यायपालिकाको स्वतन्त्रता, निष्पक्ष र स्वतन्त्र न्यायको मूल्य र मान्यतासँग जोडिने भएका हुँदा यसबारेमा प्रश्न उठाउँदा निवेदक स्वयं गम्भीर र जिम्मेवार ढंगमा प्रस्तुत हुनुपर्छ । न्यायाधीश व्यक्तिको हैसियतले मात्र अदालतमा प्रतिनिधित्व गरेको नभै अदालतमा उसको उपस्थिति न्यायपालिका वा सिङ्गो अदालत संस्थासँग जोडिएको हुँदा उसले यसबारे आफ्नो व्यक्तिगत इज्जत र प्रतिष्ठामा मात्र सीमित नरहेर सिङ्गो न्यायपालिकाको स्वतन्त्रता र अखण्डतासमेतलाई केन्द्रविन्दुमा राखेर निर्णय गर्नुपर्छ । आफ्नो इज्जत र प्रतिष्ठा कायम राख्नुका साथै न्यायपालिकाको मर्यादा, अस्तित्व, स्वतन्त्रता, मूल्य र मान्यताहरूलाई कमजोर पार्ने गरी निर्णय गर्न पनि हुँदैन । न्यायाधीश कुनै मुद्दाको सुनुवाइबाट अलग हुनुपर्छ भन्ने प्रश्न उठ्दैमा त्यसबाट तर्सेर, डराएर पन्छिने पनि होइन । प्रश्न उठाइएको मुद्दाबाट अलग नहुँदा न्यायाधीश उक्त मुद्दामा पूर्वाग्रही हुने र प्रश्न उठाउनेका पक्षमा पनि प्रतिबद्ध भैहालेको पनि हुँदैन । न्यायाधीशको आत्मा र विवेकलाई अन्यले भन्दा न्यायाधीश आफैंले राम्ररी चिनेको हुन्छ । आफ्नो विचार, धारणा, दृष्टिकोण र सत्यता ऊ आफैंलाई मात्र थाहा हुने हुन्छ । यसैले आफूउपर कुनै मुद्दामा उठेको निष्पक्षताका सम्बन्धमा सबभन्दा बढी जानकार आफैं हुने हुँदा उसले नडराई, नतर्सी प्रश्न उठाउनेप्रति पूर्वाग्रह नराखी न्यायपालिकाको स्वतन्त्रता र अखण्डता कमजोर हुन नपाउने गरी यसबारे निर्णय गर्नुपर्छ । उत्पन्न परिस्थितिको भय, डर, त्रास, दबाब र धम्कीबाट मुक्त हुन सक्नु न्यायाधीशको सक्षमता र प्रमुख चारित्रिक विशेषता पनि हो । सुनुवाइ हुन लागेको मुद्दामा न्यायाधीशको यो धारणा र राय हुन्छ भनी अगावै कसैले पनि अनुमान गर्न कति उचित र जायज हुन्छ ? सुनुवाइ र निष्कर्षको अन्तिम क्षणसम्म मुद्दामा न्यायाधीशको के राय बन्छ, त्यसबारेको न्यायाधीशको मस्तिष्कसम्म मुद्दाको पक्ष, कानुन व्यवसायी र अन्य जोकोही पनि प्रवेश गरेर अगावै पहिल्याउन सक्ने अवस्था रहन सक्तैन । रिक्युजल स्वयंको प्रश्नलाई इन्कार गर्नुपर्ने यो पनि एउटा प्रमुख सैद्धान्तिक आधार हो । यसैले रिक्युजल हुने खास आधारको सूची, मापन र मापदण्ड निश्चित रूपमा हुन सक्ने अवस्था देखिँदैन । केसी सर्वोच्च अदालतका न्यायाधीश हुन् ।"
आजबाट सार्वजनिक गाडी सञ्चालन,"(काठमाडौं)  निषेधाज्ञा खुकुलो बनाउँदै लगिएको उपत्यकामा मंगलबारदेखि २५ भन्दा बढी सिट भएका सवारीसाधन जोरबिजोर प्रणालीबाट चल्न पाउनेछन् । खाद्यान्न तथा कपडा पसल पनि बिहान ११ देखि साँझ ६ बजेसम्म खुला हुनेछन् । धेरैजसो क्षेत्र सर्तसहित खुला गरिएको छ । सोमबार बसेको उपत्यकाका तीन जिल्लाका प्रमुख जिल्ला अधिकारीहरूको बैठकले असार २१ गतेसम्म केही क्षेत्र खुकुलो पार्दै निषेधाज्ञा थप्ने निर्णय गरेका छन् । संक्रमण दर घट्दै गएकाले निषेधाज्ञा खुकुलो बनाइए पनि फेरि संक्रमण बढ्ने त होइन भन्नेमा विज्ञहरू चिन्तित देखिन्छन् । उनीहरूका अनुसार निषेधाज्ञा खुकुलो बनाए पनि जोखिम भने टरिसकेको छैन । सोमबारको तथ्यांकअनुसार सक्रिय संक्रमितको संख्या ५९७ प्रतिशत रहेको छ भने निको हुनेको ९२६० प्रतिशत छ । मृत्यु हुने १४२ प्रतिशत छन् । दैनिक करिब २ हजारभन्दा बढी संक्रमित थपिने गरेका छन् । निको हुनेको संख्या बढिरहेको देखिए पनि संक्रमितको संख्या स्थिर नै रहेको छ । विज्ञहरूले भने निषेधाज्ञा खुकुलो भए पनि संक्रमणको जोखिम अझै उत्तिकै रहेको विज्ञहरूले बताएका छन् । निषेधाज्ञाका कारण संक्रमण हुनबाट रोकेको रहेछ भने ती व्यक्तिमा अहिले संक्रमणको सम्भावना देखिन सक्छ, किनकि मान्छेमा चहलपहल सुरु भयो, शुक्रराज ट्रोपिकल तथा सरुवा रोग अस्पताल रिसर्च युनिटका संयोजक डा शेरबहादुर पुनले भने, पहिलेजस्तो दसौं हजारको हाराहारीमा संक्रमण नभए तापनि जोखिम यथावत् छ । व्यापार व्यवसाय, कार्यालय, सार्वजनिक यातायातलगायत क्षेत्रमा स्वास्थ्यका मापदण्ड अपनाएर व्यवस्थित बनाइनुपर्ने उनको भनाइ छ । जनस्वास्थ्यविद् डा शरद वन्त निषेधाज्ञा खुकुलो बनाउनुको अर्थ जोखिममुक्त भयौं भन्ने मानसिकताबाट एकदम माथि उठ्नुपर्ने बताउँछन् । सधैंभरि लकडाउन मात्र गरेर समस्याको हल निकाल्न सकिँदैन । पहिलो चरणको जस्तो फेरि गल्ती नदोहोरियोस्, उनले भने, संक्रमणको दर घटिरहे पनि जोखिम उस्तै रहेकाले मापदण्ड अझै गम्भीरताका साथ पालना गर्नैपर्छ । सरकारले परीक्षण, आइसोलेसन लगायतमा नियमित अनुगमन गर्नुपर्ने बताउँदै उनले सबैलाई खोपको व्यवस्थामा जोड दिए । कोरोनाको हटस्पट पहिचान गरेर ती क्षेत्र सिल गर्नुपर्ने, धेरैभन्दा धेरै परीक्षणको व्यवस्था, कन्ट्याक्ट ट्रेसिङ तथा आइसोलेसनको व्यवस्थामा पनि विज्ञहरूले जोड दिएका छन् । अक्सिजन चाहिने केस र केस डिटेक्सन रेटका बारेमा खोजी गर्नुपर्छ, संक्रामक रोग विशेषज्ञ डा प्रभात अधिकारीले भने, अहिले देखिएको डेल्टा भेरिएन्ट धेरै चाँडो फैलिने र मृत्युको सम्भावना बढी हुने भएकाले थप कडाइका साथ नियम लागू गर्नैपर्छ । कोरोनाबाट बच्न खोप प्रभावकारी रहेको बताउँदै उनले एक डोज भए पनि खोप लगाउनैपर्नेमा जोड दिए । वृद्धवृद्धा तथा दीर्घरोगीलाई प्राथमिकता दिनुपर्यो, उनले भने, एउटा डोजले भए पनि मृत्युको जोखिम घटाउँछ भन्ने प्रमाणित छ ।"
स्थानीय तहका नागरिकमैत्री योजना,"(हेटौंडाचितवन)  मकवानपुर र चितवनका केही स्थानीय तहहरूले नागरिकसँग प्रत्यक्ष जोडिने केही नयाँ कार्यक्रम सार्वजनिक गरेका छन् । आगामी आर्थिक वर्ष २०७८७९ को नीति तथा कार्यक्रम र बजेटमा स्थानीय तहहरूले बालविवाह अन्त्यका लागि भत्ता, एचआईभी संक्रमितको जीवनस्तर सुधार, मोतीबिन्दुको निःशुल्क शल्यक्रियालगायत योजना समेटेका हुन् ।मकवानपुरको खैराङ गाउँपालिकाले एचआईभी संक्रमितलाई पौष्टिक आहारा खान मासिक एक हजार रुपैयाँ दिने नीति लिएको छ । एचआईभी संक्रमितलाई गाउँमा अझै पनि हेयको दृष्टिकोणले हेर्ने बानीमा खासै सुधार आएको छैन । उनीहरू शारीरिक रूपमा कमजोर हुने भएकाले काम पनि गर्न सक्दैनन् । औषधि खानसमेत आर्थिक अभाव झेल्नु परेका संक्रमितहरूलाई गाउँपालिकाले आगामी आवदेखि मासिक एक हजार रुपैयाँ उपलब्ध गराउने व्यवस्था गरेको गाउँपालिका अध्यक्ष राजकुमार मल्लले बताए । गाउँपालिकामा यस्ता संक्रमितको संख्या ३० छ । जसमध्ये महिलाको संख्या बढी रहेको गाउँपालिकाले जनाएको छ । मकवानपुरकै मनहरी गाउँपालिकाले पनि मोतीबिन्दुको शल्यक्रिया गर्ने व्यक्तिलाई २ हजार रुपैयाँ दिने भएको छ । मोतीबिन्दुका अधिकांश रोगीहरू खर्चकै अभावले हेटौंडासम्म गएर शल्यक्रिया गर्न नसक्ने भएकाले उनीहरूलाई शल्यक्रिया गर्न सहयोग पुगोस् भनेर उक्त व्यवस्था गरेको गाउँपालिका अध्यक्ष एकराज उप्रेतीले बताए । हेटौंडास्थित सामुदायिक आँखा अस्पतालमा निःशुल्क रूपमा मोतीबिन्दुको शल्यक्रिया गरिन्छ तर आउजाउ गर्न रकमको अभावले शल्यक्रिया गर्न जाँदैनन्, त्यस्ता व्यक्तिलाई सहयोग पुर्याउने उद्देश्यले रकमको व्यवस्था गरिएको हो, उनले भने । यसैगरी, दुग्ध सहकारी संस्थामा दूध बिक्री गर्ने किसानलाई प्रतिलिटर २ रुपैयाँ अनुदानको समेत व्यवस्था गरिएको छ ।चितवनको राप्ती नगरपालिकाले बालविवाह अन्त्य गर्न चेपाङ युवतीलाई १५ हजार रुपैयाँ दिने व्यवस्था गरेको छ । नगरपालिकाको हालै सम्पन्न नवौं नगरसभामा प्रस्तुत बजेटमा २० वर्ष उमेर पुगी बिहे गर्ने चेपाङ युवतीलाई यस्तो व्यवस्था उल्लेख रहेको नगर प्रमुख प्रभा बरालले बताइन् । नगरपालिकाको पहाडी क्षेत्र कोराक, लोथरजस्ता गाउँमा चेपाङ समुदायको बाक्लो बसोबास छ । चारपाँच कक्षा पढ्दै गर्दा १२१३ वर्षको उमेरमा बिहे गर्ने परिपाटी छ । त्यसलाई निरुत्साहित गर्न हामीले यो योजना बनाएका हौं, बरालले भनिन् । यो नीतिले कम उमेरमा बिहे गर्ने चलन रोकिनुका साथै चाँडै विद्यालय छाड्ने परिपाटी पनि रोकिने विश्वास उनलाई छ । चेपाङहरू सीमान्तकृत वर्गमा पर्ने नेपालका आदिवासीहरू हुन् । चितवनसहित मकवानपुर, धादिङ र गोरखाको पहाडी क्षेत्रमा उनीहरूको बसोबास छ ।राप्तीको नगर प्रोफाइलमा उल्लेख भएअनुसार नगरभित्र १८ वर्षभन्दा कम उमेरमा बिहे गर्नेहरू ९ हजार ४ सय ९१ जना छन् । यो नगरको कुल महिला जनसंख्याको ३० प्रतिशत हो । त्यसैले कम उमेरमा हुने बिहे जल्दोबल्दो समस्याका रूपमा रहेको बरालले बताइन् । नगर प्रोफाइलमा संकलन भएको विवरणअनुसार सबै वडाहरूमा यो संख्या सघन रूपमा रहेको छ । त्यसमा पनि कम जनसंख्या रहेको पहाडी क्षेत्रका वडाहरू १०, ११, १२ र १३ मा मात्रै कम उमेरमा बिहे गर्नेहरू ३७ प्रतिशतभन्दा धेरै अर्थात् ३ हजार ५ सय १५ जना छन् । शिक्षकसमेत रहेकी नेपाल चेपाङ संघका केन्द्रीय उपाध्यक्ष सुनिमाया चेपाङ स्थानीय सरकारले गर्ने यस्ता सहयोगले केही न केही प्रभाव पार्ने बताउँछिन् ।"
हेटौंडा अस्पतालमा डायलसिस सेवा,"मकवानपुर (कास) हेटौंडामा मिर्गौलाका बिरामीका लागि निःशुल्क डायलसिस सेवा सुरु भएको छ । हेटौंडा उपमहानगरपालिकाको पहलमा हेटौंडा अस्पतालले दैनिक १० बिरामीलाई सेवा दिने गरी उक्त सेवा सुरु गरेको हो । उपमहानगर प्रमुख हरिबहादुर महतले सोमबार डायलसिस सेवाको शुभारम्भ गरे । ३ वर्षअघि तयार भवनमा करिब ५ करोड रुपैयाँको लागतमा डायलसिस मेसिन जडान गरिएको छ । जसमध्ये उपमहानगरले ३ वटा, युनिलिभर र शिवम् सिमेन्टले एकएक वटा मेसिन उपलब्ध गराएका अस्पताल व्यवस्थापन समिति सदस्य उत्सव चौलागाईंले जानकारी दिए । उक्त सेवा सञ्चालनको सम्पूर्ण खर्च उपमहानगरले व्यहोर्ने र स्वास्थ्यकर्मी व्यवस्थापन भने अस्पतालले गर्ने सहमति भएको उपमहानगर प्रमुख महतले बताए । एक महिनाभित्र थप ५ वटा मेसिन थपिनेछ, उनले भने । हेटौंडामा डायलसिस गर्नुपर्ने मिर्गौलाका बिरामीको संख्या ५ सय ३७ छ । सेवा सुरु भएसँगै यहाँका मिर्गौलापीडितलाई डायलसिस गर्न काठमाडौं, चितवन धाउनुपर्ने बाध्यता हट्ने भएको छ ।"
यस कारण सामाजिक सुरक्षा कोषमा जान मान्दैनन् बैंकका कर्मचारी,"(काठमाडौं)  बैंक तथा वित्तीय संस्था र बिमा कम्पनीमा कार्यरत कर्मचारीहरूले सामाजिक सुरक्षा कोषमा आबद्ध नहुने अडान राखेका छन् । कोषले बैंक तथा वित्तीय संस्थालाई दर्ता हुन आग्रह गरिरहेका बेला कर्मचारीले भने खाइपाई आएको सुविधा नघट्ने सुनिश्चित नभएसम्म कोषमा नजाने बताउँदै आएका छन् । हालकै अवस्थामा कोषमा जाँदा अन्तर्राष्ट्रिय श्रम संगठन (आईएलओ) अभिसन्धि र श्रम ऐनको मर्मविपरीत हुने उनीहरूको दाबी छ । नेपाल बैंकर्स संघले बैंक तथा वित्तीय संस्थाका कर्मचारीलाई आबद्धताका लागि स्वैच्छिक व्यवस्था गर्न कोषलाई लिखित रूपमै आग्रह गरेको छ । आइतबारसम्म कोषबाट पत्रको जवाफ नआएको संघले जनाएको छ । कोषले आफूहरूको माग बेवास्ता गरेको भन्दै वित्तीय क्षेत्रका कर्मचारीले सोमबारदेखि देशव्यापी रूपमा विरोधका कार्यक्रम सुरु गरेको नेपाल बैंक तथा वित्तीय संस्था कर्मचारी संघका अध्यक्ष पदमराज रेग्मीले बताए । अन्य असंगठित क्षेत्रका कर्मचारीका लागि कोषमा व्यवस्था राम्रो भए पनि बैंक तथा वित्तीय संस्था र बिमा क्षेत्रका कर्मचारीका लागि लाभदायक नभएको उनको दाबी छ । उता कोषले बैंक तथा वित्तीय संस्थाका कर्मचारीले उठाएका धेरै विषय सम्बोधन भइसकेकाले विरोधमा जानुपर्ने अवस्था नभएको बताएको छ । सामाजिक सुरक्षा ऐनमा श्रम ऐन लागू हुने सबै क्षेत्र अनिवार्य आबद्ध हुनुपर्ने व्यवस्था भए पनि प्रारम्भिक अवस्था भएकाले आफूहरूले बाध्य नपारेको कोषका कार्यकारी निर्देशक कपिलमणि ज्ञवालीले बताए । दुई वटा वाणिज्य बैंक, केही विकास बैंक र वित्त कम्पनी कोषमा दर्ता भइसकेका छन् । अरू आउने क्रममा रहेको बुझिएको छ, उनले भने । वित्तीय क्षेत्रका कर्मचारीलाई मात्रै कम सुविधा दिइएको कुरामा सत्यता नभएको उनको भनाइ छ । सामाजिक सुरक्षा योजनामा विश्वव्यापी रूपमै औपचारिक हुँदै अनौपचारिक क्षेत्र आउने हो । हाम्रोमा पनि त्यही गर्न लागिएको हो, उनले थपे, बिस्तारै असंगठित क्षेत्र पनि समेटिनेछन् ।मुख्य कारणहरू ःसबैलाई एउटै डालोमाऐनको दफा ११ मा कामको प्रकृतिअनुसार फरकफरक प्रकृतिको योजना ल्याउन सकिने भनिएको छ । तर धेरै योगदान गर्ने र कम योगदान गर्नेबीच भिन्नता नहुने गरी सबैलाई एउटै योजना ल्याइएको छ । यसले योगदानमा आधारित भन्ने मर्मअनुसार सबैलाई समेट्दैन ।कर्मचारीको पैसामा रजाइँहाल कर्मचारी सञ्चय कोषमा (पेन्सन कोषमा) कर्मचारीको आधारभूत तलबबाट १० प्रतिशत काटिन्छ । त्यति नै रोजगारदाताले राखिदिएर मासिक रूपमा २० प्रतिशत जम्मा हुँदै जान्छ र अवकाश पाउँदा यो रकम निकाल्न पाइन्छ । हाललाई यही असारभित्र सामाजिक सुरक्षा कोषमा गएमा त्यसरी नै रकम निकालेर लैजान सक्ने व्यवस्था छ । तर साउनपछि जानेले यस्तो सुविधा पाउँदैनन् । त्यो रकम सिधै कोषमा जम्मा गर्नुपर्ने हुन्छ । त्यो रकम कर्मचारीले निकाल्न पाउँदैनन् । सरकारले कुनै रकम राखिदिने पनि होइन । कर्मचारी ६० वर्ष पुगेपछि मात्र जम्मा गरेको रकममा प्रतिफल जोडी आउने रकमलाई कम्तीमा १८० महिना योगदान गरेको रहेछ भने १६० ले भाग गरी मासिक पेन्सन दिने हो । आफूहरूको रकममा सरकारले मनोमानी गर्न थाल्यो भन्ने कर्मचारीको गुनासो छ । साँवा निकाल्न पाइँदैन पेन्सन कोषमा १८० महिनाको योगदान दिएपछि र ६० वर्ष पुगेपछि मासिक पेन्सन लिनका लागि कर्मचारी योग्य हुन्छन् । कर्मचारीले गरेको योगदानलाई १६० ले भाग गरेर मासिक पेन्सन दिइन्छ । उदाहरणका लागि कुनै कर्मचारीको १ करोड जम्मा भएको रहेछ भने त्यसलाई १६० ले भाग गरेमा मासिक ६२ हजार ५ सय रुपैयाँ हुन आउँछ । त्यसलाई १२ ले गुणा गर्दा ७ लाख ५० हजार रुपैयाँ हुन्छ । त्यसलाई १ करोडले भाग गरी सयले गुणा गरेमा ७५ प्रतिशत हुन आउँछ । त्यसैले, कर्मचारीहरूले ब्याज दिइरहे पनि साँवा दिइएको छैन भनेका हुन् । तर प्रत्येक महिना रकम भुक्तानी गर्दै गएपछि साँवा घट्छ ।खाइपाई आएको सुविधा घट्ने अहिले पनि बैंकले १० प्रतिशत कर्मचारीको आधारभूत तलबबाट काटी १० प्रतिशत रोजगारदाताले थपी २० प्रतिशत अवकाश कोषमा जम्मा हुन्छ । श्रम ऐनमा भएको न्यूनतम व्यवस्था नघट्ने गरी संस्थाका आआफ्ना नीतिअनुसार उपदानका लागि व्यवस्था गरिएको हुन्छ । जति धेरै वर्ष सेवा गर्यो, त्यति धेरै उपदान हुन सक्छ । उदाहरणका लागि २५ वर्ष सेवा गर्यो भने अवकाशका बेलामा कम्तीमा ५० महिनाको अवकाश हुने बेलाको आधारभूत तलबका आधारमा उपदान बुझ्न सक्छ । यसरी यसलाई आकर्षक मानिन्छ । अहिले सुरुबाट नै आधारभूत तलबको ८३३ प्रतिशत अवकाश कोषमा जम्मा गर्ने भनिएको छ, जुन एक वर्षमा १ महिना बराबरको तलब हुन आउँछ । कुनै कर्मचारीले २५ वर्ष काम गरिसकेको रहेछ भने १ वर्ष बराबर साढे २ महिनाको आधारभूत तलब बराबर उपदान पाउने हुन सक्छ । तर कोषमा गएमा अहिलेसम्मको साढे ६२ महिनाको तलब के हुने (२५ वर्षलाई २५ महिनाले गुणा गर्दा) र गइसकेपछि १ महिना बराबरको त्यहाँ जम्मा हुने भयो, बाँकी डेढ महिनाको के हुने ? र ३० वर्ष सेवा अवधि कटेपछि ३ महिनाका दरले आउने रहेछ भने बाँकी २ महिनाको के हुने भन्ने कर्मचारीको गुनासो हो ।कर बढी लाग्ने उपदानको रकम निकाल्दा अहिले १५ प्रतिशतका दरले कर लाग्छ । तर उपदानका लागि दिइने रकम ८३३ प्रतिशतका दरले सुरुमै कोषमा जम्मा हुने भएकाले तलबमा जोडिन्छ । यदि कुनै कर्मचारीले अहिले नै १५ प्रतिशतभन्दा बढी कर तिरिरहेको रहेछ भने उसलाई १५३६ प्रतिशत कर लाग्ने सम्भावना रहन्छ ।सरकारी र निजीलाई विभेद सरकारी कर्मचारीले २० वर्ष सेवा नगर्दै अवकाश भएमा एकमुष्ट रकम लिएर जान पाउँछन् र २० वर्ष सेवा पूरा गरी निवृत्त भएमा पेन्सन पाउँछन् । तर निजी क्षेत्रका लागि ६० वर्षसम्म कुर्नुपर्छ ।आश्रितले पेन्सन नपाउनेयोगदानकर्ताले निवृत्तभरण प्राप्त गर्न सुरु गरेपछि १८० महिना निवृत्तभरण नपाउँदै निजको मृत्यु भएमा निजको पति वा पत्नीको वैकल्पिक रोजगारी नभएको वा निवृत्तभरण पाउने अवस्था नभएमा मृतकको पति वा पत्नीलाई योगदानकर्ताले पाइरहेको निवृत्तिभरणको ५० प्रतिशतले हुन आउने रकम आजीवन निवृत्तभरण प्रदान गरिने व्यवस्था छ । जसअनुसार मृतक कर्मचारीले १८० महिनाको पेन्सन लिइसकेको रहेछ (अर्थात् ७५ वर्षसम्ममा) र उसको मृत्यु भएको रहेछ भने उसको पति वा पत्नीले पेन्सन नपाउने देखिन्छ ।"
चर्चा धेरै प्रयोग कम धान रोपाइँमा यान्त्रीकीकरण,"(चितवन)  जिल्लाको पूर्वी क्षेत्रमा अहिले धान रोप्ने चटारो छ । जसका लागि मधेसबाट कामदारहरू आउन थालेका छन् । कोरोना कहरका बेला गत वर्ष खासै आएनन् । धान रोप्न बाहिरका कामदारको भर पर्ने चितवनमा यन्त्रहरूको प्रयोग भने बढ्न सकेको छैन ।जिल्लामा धान रोप्ने एकाध मेसिन मात्रै छन् । कृषि ज्ञान केन्द्रका प्रमुख राजन ढकालका अनुसार जिल्लामा २७ हजार ३ सय हेक्टर (एक हेक्टरमा डेढ बिघा) जमिनमा बर्खे धान हुन्छ । मेसिनले पुगनपुग २५ बिघामा मात्रै धान खेती हुन्छ । धान रोपाइँमा यान्त्रीकीकरणको चर्चा चलेको ५६ वर्ष पुगे पनि प्रयोगको गति सुस्त छ ।पूर्वी चितवन बछौली मैनाहा गाउँमा चैते धान रोप्दा नै मेसिन भित्र्याइएको थियो । साना किसान कृषि सहकारीले २१ लाख रुपैयाँमा मेसिन खरिद गरेर ल्याएपछि १८ बिघामा चैते धान रोपिएको थियो । तर अहिले १०१२ बिघा जतिमा मात्रै मेसिनले रोपाइँ हुन्छ कि, सहकारीका अध्यक्ष नारायण महतोले भने । मेसिनले धान रोप्न बीउ राख्ने बेलादेखि नै तयारी गर्नुपर्छ । गरा पनि फराकिला र समथर हुनुपर्छ । यी सबै कुरामा अभ्यस्त नभएका कारण सोचे जति क्षेत्रफल बढाउन नसकेको महतोले बताए । मेसिनले धान रोप्दा बीउ राख्नै झन्झट हुन्छ भन्ने ठान्नेहरू धेरै रहेको उनले बताए । बिस्तारै यो मानसिकता परिवर्तन हुने उनी बताउँछन् ।धान रोप्ने मेसिनको प्रयोग कम छ । तर चितवनमा अन्य औजार उपकरणहरूको प्रयोग बढेको छ । चैते धान काट्न अहिले खेताला राख्नै छाडे । कम्बाइन हार्भेस्टर (खेतमा धान काट्दा नै पराल र दाना अलगअलग गर्ने मेसिन) आयो, प्रधानमन्त्री कृषि आधुनिकीकरण परियोजना इकाइ चितवनका प्रमुख मेघनाथ तिमिल्सिनाले भने । त्यसैगरी धान झाँट्न पनि मान्छेभन्दा थ्रेसर लगाउने चलन स्थापित भएको उनले बताए । पराल आवश्यक पर्ने भएका कारण हिउँदमा धान काट्दा कम्बाइन हार्भेस्टर प्रयोग हुँदैन । तर बोट काट्ने सानाठूला रिपरहरूको प्रयोग पनि अत्यधिक हुन थालेको छ । गुणस्तरीय मेसिनको अभाव, बिग्रेमा बनाउने कामदार र पार्टपुर्जा सहजै नपाउनु, जमिनको अवस्थालगायत कारणले मेसिन प्रयोग द्रुत गतिमा हुन नसकेको प्रधानमन्त्री कृषि आधुनिकीकरण परियोजना चितवनका अधिकृत माधव पौडेलले बताए ।मेसिन प्रयोग गरेर हुने फाइदा बुझ्दै गए मान्छेले औजार उपकरण खोज्न थाल्ने उनले बताए । खेत तयार गर्न चाहिने ट्र्याक्टर, रोटाभेटर, कल्टीभेटरहरू सबै किसानले प्रयोग गर्छन् । अनुदानको व्यवस्था पनि छैन । योबाहेक अन्य मेसिनमा अनुदान छ तर प्रयोग कम छ । फाइदा बुझ्न थालेपछि प्रयोग बढ्छ भन्नेमा आशावादी छौं, पौडेलले भने । काम पर्दा वर्षमा महिना दिन पनि प्रयोगमा नआउने यस्ता उपकरणमा ठूलो लगानी गर्न किसानहरू इच्छुक नदेखिएको अवस्था पनि छ ।किसानले चाहना गरे मात्रै मेसिन औजारको प्रयोग बढ्ने र अनुदानले मात्रै प्रेरित गर्न नसकिने देखिएको कृषि ज्ञान केन्द्र प्रमुख ढकालले बताए । मान्छेको भर पर्न नपर्ने, पैसा जोगिने, धेरै पनि फल्ने भएपछि मेसिन प्रयोग बढ्ला, ढकालले भने ।"
रेम्डेसिभिर नेपालमै उत्पादन हुने,"काठमाडौं (कास) कोभिड१९ संक्रमितका लागि उपयोगी हुने रेम्डेसिभिरको उत्पादन नेपालमै हुने भएको छ । औषधी व्यवस्था विभागले नेपाली औषधी उद्योग नेशनल हेल्थकेयरलाई उत्पादन अनुमति दिएको छ । कम्पनीद्वारा जारी विज्ञप्ती अनुसार गत बैशाख ३१ गते उत्पादन र गत आईतबार बजार इजाजत समेत पाएको जनाएको छ । नेहनल हेल्थकेयरद्वारा उत्पादित रेम्डेसिभिर को ब्रान्ड नेम रेम्सीभिर रहेको र प्रति भायल को अधिकतम खुद्रा मुल्य (एमआरपि) ३५ सय रहेको छ, कम्पनीद्वारा जारी विज्ञप्तीमा भनिएको छ । रेम्सीभिर नेपालभरिका आफ्ना वितरकहरूमार्फत उपलब्ध हुने कम्पनीले जनाएको छ । रेम्डेसिभिरलाई अमेरिकाको खाद्य तथा औषधी नियामक निकाय (एफडीए) ले कोराना संक्रमितको उपचारमा आपतिकालिन प्रयोग अनुमति दिईसकेको छ ।"
विद्युतीय कार धमाधम जाँचपास,पर्सा (कास) संघीय सरकारको बजेट भाषणपछि वीरगन्जस्थित सिर्सिया सुक्खा बन्दरगाहमा लामो समयदेखि थन्किएका विद्युतीय कार जाँचपास भई छुटेका छन् । बन्दरगाहस्थित भन्सार कार्यालयका सूचना अधिकृत चूडामणि शर्मा कट्टेलका अनुसार बजेट भाषणपछि ६७ थान विद्युतीय कार जाँचपास भई छुटेका छन् । जसमा किया ब्रान्डका ४५ थान र एमजी ब्रान्डका २२ थान विद्युतीय कार छन् ।बन्दरगाहको यार्डमा अब मुद्दा परेका आधा दर्जन र मुद्दा नपरेका टेस्ला ब्रान्डका २ विद्युतीय कार मात्र जाँचपासका लागि बाँकी रहेको कट्टेलले जानकारी दिए । यी कार करिब ६ महिनादेखि बन्दरगाहको यार्डमा अड्किएका थिए । चर्को अन्तःशुल्क र भन्सार शुल्कको कारण आयातकर्ता आफ्नो कार जाँचपास गर्न अनकनाई रहेका थिए । सरकारले बजेट भाषणमार्फत विद्युतीय कारको भन्सार शुल्क घटाउनुका साथै अन्तःशुल्क मिनाहा गरेपछि आयातकर्ताले धमाधम विद्युतीय कार जाँचपास गराएर लगेका हुन् । बन्दरगाह यार्डमा यसबाहेक करिब डेढ दर्जन पेट्रोलकारसमेत छन् ।
स्पेनको रोमाञ्चक जित,"बेल्जियमविरुद्ध पोर्चुगलसेभिया थ्रोगन हेजार्डको कडा प्रहारमा सम्भव गोलको मदतले बेल्जियमले आइतबार युरो २०२० मा पोर्चुगलाई १० ले हराएर क्वाटरफाइनल यात्रा तय गरेको छ । हारले डिफेन्डिङ च्याम्पियन पोर्चुगल भने प्रतियोगिताबाट बाहिरिएको छ । अब अन्तिम आठमा फिफा वरीयताको नम्बर १ टिम बेल्जियमको सामना इटालीसाग हुनेछ । हेजार्डले ४२ औं मिनेटमा पेनाल्टी एरियाबाहिरबाट उत्कृष्ट गोल गरेका हुन् । पोर्चुगलका लागि क्रिस्टियानो रोनाल्डो खासै चम्कन सकेनन् ।पहिलो हाफमा उनले फ्रि किकको अवसर पाए पनि त्यो निर्णायक हुन सकेन् । यसक्रममा ३६ वर्षीय रोनाल्डोका अन्तर्राष्ट्रिय गोलको कीर्तिमान छुने सपना पनि पूरा हुन सकेन् । इटालीको सामना गर्न अगाडि बेल्जियमका लागि एडेन हेजार्डको चोट भने चिन्ताको विषय हुनेछ । उनी चोट बोक्दै दोस्रो हाफमा मैदान छाड्न बाध्य भएका थिए । अहिलेको बेल्जियमको टिम वरीयताको शीर्ष स्थानमा रहेको हजार दिन भन्दा बढी भइसकेको छ ।अहिले यही टिमबाट खेलिरहेका खेलाडीलाई बेल्जियमको फुटबलको स्वर्णिम पुस्ता मानिन्छ । तर यो टिमले अहिलेसम्म कुनै उपाधि भने जित्न सकेको छैन् । सम्भवतः यो टिमका लागि युरो २०२० सुखद हुन सक्ने विश्वास गरिएको छ । पोर्चुगलविरुद्धको खेललाई भने प्रशिक्षक रोबर्टो मार्टिनेजले आफ्नो टिमको अहिलेसम्मको सबैभन्दा ठूलो परीक्षा मानेका छन् । उनले भनेका छन्, हामीले भर्खरलै निकै अनुभवी र उत्कृष्ट विपक्षी टिमलाई हराएका छौं । यो खेलले ठूला टिमविरुद्ध कसरी जित्ने भनेर सिकाएको छ ।"
प्लेयर्स टु वाच,काई हाभर्ज (जर्मनी)अघिल्लो महिना च्याम्पियन्स लिगको फाइनलमा म्यानचेस्टर सिटीविरुद्धको एकमात्र गोलकर्ता हुन् काई हाभर्ज । प्रिमियर लिग क्लब चेल्सीका यी आक्रमक मिडफिल्डरले युररो कप २०२० मा दुई गोल (पोर्चुगल र हंगेरीविरुद्ध) गरिसकेका छन् । यसक्रममा उनले नौपल्ट पोष्टमा प्रहार गरे । २२ वर्षीय उनको ८४ प्रतिशत पास सफल रहेको छ । समूह चरणका तीन खेलमा प्रतिघन्टा २९२ किलामिटरको औसतमा दौडिएका उनले कुनैपनि क्षणमा इंग्ल्यान्डलाई अप्ठ्यारो पार्नसक्छ । उनले जर्मन टिमको लागि १७ खेलमा ५ गोल गरेका छन् ।
इंग्ल्यान्डलाई इतिहास सच्याउने अवसर,"स्विडेनविरुद्ध युत्रेनयुरो २०२० को अन्तिम क्वाटरफाइनल खेल रहेको छ, स्विडेनविरुद्ध युत्रेनको । स्विडेन लिग चरणमा स्पेन र पोल्यान्डको समूहमा थियो । तर पनि यही टिम शीर्ष स्थानमा रह्यो र टिमको यो सफलता आश्चर्य मान्ने पनि धेरै छन् । नकआउट चरणमा प्रवेश गरेयता स्विडेनको लक्ष्य रहनेछ, यही लयलाई कायम राख्ने । यसपल्ट स्विडेनसामु पनि आफ्नो इतिहास सच्चाउने एउटा अवसर छ र त्यो हो, उसले अहिलेसम्म ठूला प्रतियोगिताका नकआऊट चरणमा कुनै खेल जितेको छैन् । तर स्विडेनको सामना गर्दा युत्रेन पक्कै पनि अन्डर डग रहनेछ । उसका लागि अन्तिम १६ मा पुग्ने पनि आफैमा ठूलो उपलब्धी रहनेछ, त्यो पनि आफ्नो समूहको तेस्रो स्थानमा रहे ।"
इंग्ल्यान्डजर्मनीको प्रतिद्वन्द्विता,"सन् २०१० ः जर्मनी ४१ इंग्ल्यान्डदक्षिण अफ्रिकामा भएको यस विश्वकप खेलमा जर्मनी र इंग्ल्यान्ड आमना सामना भएका थिए, अन्तिम १६ मा । खेलमा पाँच गोल भयो । तर चर्चा भने त्यो गोलको बढी हुने गर्छ, जसले मान्यता नै पाएन् । खेल जर्मनीको पक्षमा २१ हुँदा फ्रांन्क लाम्पार्डको प्रहार जर्मन बारमा लागेर तल झरेको थियो र यसले गोल लाइनलाई पनि नाघेको थियो । तर रेफ्री मान्न तयार भएनन् । लाम्पार्डको यो हुन नसकेको गोलले नै अन्ततः गोल लाइन प्रविधिलाई जन्म थियो, जुन २०१४ को ब्राजिलमा भएको विश्वकपमा लागू भयो ।"

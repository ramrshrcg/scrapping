शीर्षक,विवरण
फेरि सुनुवाइबिनै नियुक्त हुँदै,"प्रधानन्यायाधीश राणासहितको सहभागितामा संवैधानिक परिषद्ले गत वैशाख २६ गते लोक सेवा आयोगका अध्यक्षसहित सदस्यहरू, मुस्लिम, अख्तियार र निर्वाचन, प्राकृतिक स्रोत तथा वित्त, राष्ट्रिय दलित, मधेसी, थारू, समावेशी र जनजाति आयोगका सदस्य गरी २१ जनाको नाम सिफारिस गरेको थियो । यस्तै मन्त्रिपरिषद्ले ११ देशका राजदूतमा नाम सिफारिस गरेको थियो । सिफारिसको लिखित जानकारी गत वैशाख २७ गते संसद् सचिवालयलाई दिइएको थियो । तर १२ दिनपछि जेठ ७ गते प्रतिनिधिसभा विघटन गरियो । लोक सेवा आयोगका एक अधिकारीका अनुसार आगामी असार १०११ गतेसम्म अध्यक्षसहितका पदाधिकारी आउने गरी तयारी गरिएको छ । अदालतले कुनै निर्णय दिएमाबाहेक उहाँहरू आउने बुझाइमा हामी तयारीमा छौं, उनले भने । संविधानको धारा २९२ मा संघीय संसद्का दुवै सदनका सांसद रहेको संयुक्त समितिले सिफारिस भएका व्यक्तिहरूको सुनुवाइ गर्ने व्यवस्था छ । संविधानमा सुनुवाइ अनिवार्य गरिएको छ । तर अहिलेका नियुक्ति र सिफारिसले संसदीय सुनुवाइको संवैधानिक व्यवस्थामाथि नै प्रश्न उठ्ने स्थिति बनेको छ । वरिष्ठ अधिवक्ता तथा राष्ट्रिय सभाका सांसद राधेश्याम अधिकारीका अनुसार सुनुवाइ नगरी नियुक्ति गर्ने कल्पना संविधानले गरेको छैन । सुनुवाइ नगरी नियुक्ति गर्नु भनेको संविधानको बर्खिलाप हो, उनले भने । विघटित संसदीय सुनुवाइ समितिमा सभापति रहेका भूमिसुधारमन्त्री लक्ष्मणलाल कर्णले सुनुवाइको प्रक्रिया नै सुरु नगरी भएका नियुक्ति संविधानसम्मत छन् कि छैनन् भनेर अदालतले व्याख्या गर्नुपर्ने अवस्था आएको बताए । सुनुवाइ नभएका व्यक्तिलाई संविधानअनुरूप नियुक्ति भएको मान्ने कि नमान्ने प्रश्न उठ्नु स्वाभाविकै हो, उनले भने । प्रधानमन्त्री केपी शर्मा ओलीले आफूलाई निर्णय गर्न सहज हुने गरी संवैधानिक परिषद्सम्बन्धी अध्यादेश जारी गरेका थिए । अध्यादेशका आधारमा प्रधानमन्त्री ओली, प्रधानन्यायाधीश जबरा र राष्ट्रिय सभाका अध्यक्ष गणेशप्रसाद तिमिल्सिना सम्मिलित बैठकले संवैधानिक निकायमा सिफारिस गरेको हो । प्रतिनिधिसभा विघटन गर्नुभन्दा दुई साताअघि ओलीले प्रतिनिधिसभामा विश्वास प्रस्ताव राख्ने अघिल्लो दिन ती सिफारिस गरिएका हुन् । सुनुवाइ समितिका निवर्तमान सदस्य एवं कांग्रेसका पूर्वसांसद भीमसेनदास प्रधान प्रधानमन्त्री ओलीको गलत मनसायका कारण संवैधानिक प्रावधान पटकपटक उल्लंघन भएको टिप्पणी गरे । प्रतिनिधिसभा विघटन भए पनि संविधान कोल्याप्स भएको छैन, उनले भने, ओली पहिलेदेखि नै समितिको कामकारबाहीलाई रुचाउनुहुन्नथ्यो । ओलीले विवादित मान्छे र विषय निर्णय गरेर समितिमा पठाउने गरेको उनले बताए । त्यस्ता निर्णयको विषयमा जानकारी लिन खोज्दा ओली समितिमा नआउने गरेको प्रधानले सुनाए । परिषद्ले गत मंसिर ३० मा अख्तियार प्रमुखलगायतमा ३८ जनाको सिफारिस गरेकामा ३२ जनाले सुनुवाइबिना नियुक्ति पाएका थिए । सिफारिस गरेको ६ दिनपछि गत पुस ५ मा प्रतिनिधिसभा विघटन गरिएकै दिन परिषद्ले सिफारिसको जानकारी संसद् सचिवालयलाई दिएको थियो । अधिवक्ता तथा एमाले नेता कृष्णभक्त पोखरेल प्रतिनिधिसभा नभएको अवस्थामा परिषद्ले गरेको सिफारिस नरोकिने बताउँछन् । संसद् लामो समय नहुँदा पनि मुलुक सञ्चालन गर्नुपर्ने भएकाले लोक सेवा आयोग जस्ता संवैधानिक निकाय खाली बस्न नसक्ने तर्क उनको रहेको छ । संसदीय सुनुवाइ किन ?संवैधानिक परिषद् र कार्यपालिकाले गरेको निर्णय परीक्षण गरेर व्यवस्थापिकाप्रति उत्तरदायी बनाउन संसदीय सुनुवाइको व्यवस्था गरिएको र यो बाध्यकारी रहेको संविधानविद्हरू बताउँछन् । संविधानको धारा २९२ (१) मा प्रधानन्यायाधीश, सर्वोच्च अदालतका न्यायाधीश, न्यायपरिषद्का सदस्य, संवैधानिक निकायमा प्रमुख वा पदाधिकारी र राजदूत नियुक्ति हुनुअघि संघीय कानुनबमोजिम संसदीय सुनुवाइ हुने उल्लेख छ । एमाले नेता पोखरेल विशेषतः सरकारले गरेको नियुक्ति क्रसचेक गर्न यो व्यवस्था राखिएको बताउँछन् । संसदीय प्रणाली भएका धेरै मुलुकमा यो व्यवस्था छैन तर हामीले राखेका छौं, उनले भने ।सुनुवाइ समितिको परिभाषाले पनि सरकारलाई संसद्प्रति उत्तरदायी बनाउने भनेको छ । कतिपय नियुक्ति सरकारले होइन राज्यले गर्ने व्यवस्था संविधानमा गरिएको छ, सांसद अधिकारीले भने, त्यही व्यवस्थाअनुसार राज्यको तीन अंगका प्रमुख सम्मिलित संवैधानिक परिषद्को व्यवस्था गरिएको हो, सुनुवाइ नगरी धमाधम नियुक्ति गर्नु दुर्भाग्य हो । संयुक्त संसदीय समितिमा रहने सदस्यले समितिमा रहेको कार्यकालभर सर्वोच्च अदातलमा बहस पैरवी गर्न पाउने संवैधानिक व्यवस्था छ । प्रधानन्यायाधीश र न्यायाधीश नियुक्तिका लागि अनुमोदन गर्ने निकाय भएकाले उनीहरूलाई यस्तो अधिकार दिइएको हो । समितिलाई प्रस्तावित व्यक्तिको विषयमा थप जानकारी होस् र नियुक्तिका लागि गरिएको सिफारिस ठीक छ वा छैन जाँच गर्न सहज होस् भन्नका लागि उजुरी गर्न पाउने व्यवस्था गरिएको छ । सिफारिस भएको व्यक्तिको विषयमा सर्वसाधारणलाई जानकारी दिन सरकारी सञ्चारमाध्यमबाट सार्वजनिक सूचना जारी गर्नुपर्छ । सर्वसाधारणले त्यस्ता व्यक्तिको विषयमा उजुरी दिए छानबिन गरेर समितिमा छलफल गर्नुपर्छ । सूचना दिने र प्रस्तावित व्यक्तिलाई बोलाएर सोधपुछ गर्ने अधिकार समितिलाई दिएको छ । समितिले नियुक्तिको सिफारिस उपयुक्त छ वा छैन निर्णय गर्न सक्ने अधिकार राख्छ ।"
निकुञ्जभित्र ठूला जलविद्युत् बनाउन रोक,"५ (च) मा खानी खन्न, ढुंगा खन्न वा कुनै खनिज पदार्थ, ढुंगा, कंकड, माटो वा अन्य यस्तै पदार्थ हटाउन नपाउने व्यवस्था छ । दफा ५ ((ञ) ले राष्ट्रिय निकुञ्जभित्र बग्ने नदी, खोला वा पानीको कुनै स्रोत थुन्न, फर्काउन वा त्यसमा कुनै हानिकारक वा विस्फोटक पदार्थ प्रयोग गर्न प्रतिबन्ध लगाएको छ । कार्यनीतिको दफा ५ मा भएको संशोधित व्यवस्था र थप गरेको दफा १५ को व्यवस्थाले निकुञ्ज तथा वन्यजन्तुको संरक्षणलाई प्रतिकूल असर पुर्याउने देखिन्छ, आदेशमा भनिएको छ, त्यसैले रिट निवेदनको अन्तिम किनारा नलागेसम्म कार्यनीति संशोधन गर्ने र दफा १५ थप गर्ने मन्त्रिपरिषद्को जेठ १३ गतेको निर्णय हाललाई कार्यान्वयन नगर्नूनगराउनू । तत्कालीन वन तथा वातावरणमन्त्री प्रेमबहादु आलेले यती वर्ल्ड इन्भेस्टमेन्ट कम्पनी प्रालिलाई लामटाङ राष्ट्रिय निकुञ्जभित्र विद्युत् उत्पादनको अनुमति दिन मन्त्रिपरिषद्बाट उक्त कार्यनीति संशोधन गराएका थिए । राष्ट्रिय निकुञ्ज र आरक्षभित्र विद्युत्लगायतका कुनै संरचना बनाउन नपाउने, स्थानीय उपभोक्ताको हितका लागि १ मेगावाटभन्दा कम क्षमताको विद्युत् उत्पादन गर्नलाई सहमति दिन सक्ने र विद्युत् उत्पादन गर्दा नदीखोला थुन्दा, फर्काउँदा कम्तीमा ५० प्रतिशत प्राकृतिक प्रवाह हुने गरी खुला छाड्नुपर्ने भन्ने कार्यनीतिको दफा ५ मा भएको व्यवस्थालाई जेठ १३ को मन्त्रिपरिषद्ले संशोधन गरेको हो । संशोधनपछि कार्यनीतिमा निकुञ्जआरक्षभित्र १ देखि २५० मेगावाटसम्म विद्युत् उत्पादन गर्न जलविद्युत् आयोजना बनाउन पाउने र १०० देखि २५० मेगावाटसम्म विद्युत् उत्पादन गर्न नदीखोला थुन्दा प्राकृतिक प्रवाह (नेचुरल फ्लो) मा १० प्रतिशत मात्र पानी छाडे हुने उल्लेख छ । यती वर्ल्डले लामटाङ निकुञ्जको भित्री भागमा पर्ने स्याफ्रु, बृद्धिम, टिमुरे र लामटाङबाट ३१० मेगावाट क्षमताको (लामटाङ खोला रिजर्भवायर) विद्युत् उत्पादन गर्न प्रक्रिया अघि बढाएको थियो । उसले प्रस्ताव गरेको ठाउँ जैविक विविधता र दुर्लभ वन्यजन्तुका लागि उपयुक्त छ, जहाँ पर्यटकीय पदमार्गसमेत छ । निकुञ्ज विभागका अधिकारीहरूले त्यसरी कार्यनीतिमा संशोधन गर्दा ऐनविपरीत हुने र त्यसले संरक्षणमा अहिलेसम्म प्राप्त उपलब्धि र अन्तर्राष्ट्रिय ख्याति गुम्न सक्ने भन्दै रोक्न प्रयास गरे पनि तत्कालीन मन्त्री आलेले जबर्जस्ती उक्त प्रस्ताव जेठ ३ मा मन्त्रिपरिषद्मा लगेका थिए । मन्त्रालयका अघिल्ला सचिव विश्वनाथ ओलीले पनि आलेको उक्त प्रस्तावमा असहमति जनाएका थिए । पशुपन्छी मन्त्रालयमा रहेका पेमनारायण कँडेल सचिव भएर आएपछि आलेले फेरि उक्त प्रस्ताव अघि बढाएका थिए । जलविद्युत् उत्पादन गर्दा ५० प्रतिशत पानी छाड्दा धेरै क्षमताको विद्युत् उत्पादन नहुने तर लागत धेरै हुने भएपछि यतीको दबाबमा मन्त्री आलेले १० प्रतिशत पानी छाडे हुने गरी कार्यनीति संशोधन गराएका हुन् । नदीखोलाको पानीको बहाव १० प्रतिशतमा झर्नेबित्तिकै त्यहाँको प्राकृतिक वातावरणका साथै वन्यजन्तु वनस्पति र भूदृश्यमा प्रतिकूल प्रभाव पर्छ भने त्यो सैद्धान्तिक रूपमा नै राष्ट्रिय निकुञ्ज को अवधारणाविपरीत छहुन्छ । मुलुकमा १२ निकुञ्ज, एक सिकार र एक वन्यजन्तु आरक्ष, ६ वटा संरक्षण क्षेत्र र १३ वटा मध्यवर्ती क्षेत्र छन् । यसले २३३९ प्रतिशत भूभाग ओगटेको छ । निकुञ्ज तथा वन्यजन्तु संरक्षण गर्ने विधायिकी मनसायलाई साकार बनाउन उक्त ऐनमा नै राष्ट्रिय निकुञ्जभित्र केही विशेष प्रकृतिको काम गर्न नपाउने गरी प्रावधान आत्मसात् गरेको देखिएको र कार्यनीतिको संशोधित प्रावधान हेर्दा निकुञ्जभित्र २५० मेगावाटसम्मको ठूला जलविद्युत् आयोजना निर्माण गर्न सक्ने, पाउने देखिन्छ, आदेशमा छ, ठूला जलविद्युत् आयोजना निर्माण गर्दा ड्याम, रिजर्भवयेर बनाउनुपर्ने हुन्छ । पानी थुन्न र फर्काउनुपर्ने हुन्छ । निर्माणका नाममा १० प्रतिशत पानी छाडी ९० प्रतिशत पानी थुन्दा तल बग्ने पानीसँग रहने जलचर तथा तिनको वासस्थान, पारिस्थितिक प्रणाली, सिमसार र वन्यजन्तुलाई आवश्यक पर्ने वातावरणमा समेत स्वाभाविक रूपले प्रतिकूल असर पर्ने अवस्था हुन्छ ।निकुञ्जको भित्री भागमा जलविद्युत् निर्माण गर्दा ढुंगा, माटो र कंकड हटाउनुपर्ने हुन्छ । त्यसो गर्दा दुर्लभ वन्यजन्तु नष्ट हुन सक्ने आदेशमा स्मरण गराइएको छ । आदेशमा भनिएको छ, निर्माण गर्दा विस्फोटक पदार्थ प्रयोग हुन्छ । जसले गर्दा त्यस क्षेत्रको वन्यजन्तुमा देखिने त्रासदी, भौगर्भिक तथा भौगोलिक अवस्था, जलवायु, प्राकृतिक सौन्दर्य, पारिस्थितिक प्रणालीलाई समेत प्रतिकूल असर पर्न जान्छ । १४ वटा बुँदा रहेको कार्यनीतिमा १५ औं बुँदा थप गर्दै वन तथा वातावरण मन्त्रालयको सहमतिपत्र लिएर निकुञ्ज र आरक्षभित्र जलविद्युत् र केबलकार सञ्चालनको सम्भाव्यता अध्ययन गर्न सकिने व्यवस्थासमेत गरिएको थियो । सर्वोच्चले उक्त बुँदासमेत कार्यान्वयन नगर्न आदेश गरेको छ । निवेदकमध्येका जोशीले निकुञ्ज ऐनले कार्यनीतिलाई नचिन्ने भएकाले संशोधित मात्र नभई सम्पूर्ण कार्यनीति नै खारेज हुने अपेक्षा गरिएको प्रतिक्रिया दिए ।"
५४ दिनपछि निषेधाज्ञा खुकुलो,"सोमबार, बुधबार र शुक्रबार ः सपिङ मल, खेलकुद सामग्री पसल, कपडा, जुत्ता, फेन्सी, कस्मेटिक, साडी, गिफ्ट आइटम र टेलरिङका पसल बिहान ११ देखि दिउँसो ४ बजेसम्म आइतबार, मंगलबार र बिहीबार ः सुन पसल, भाँडा, भान्साजन्य सामग्री, विद्युतीय घरायसी सामान, अटोमोबाइल शोरूम, स्पेयर्स पार्ट्स, मोबाइल तथा कम्प्युटर पसल ११ देखि ४ बजेसम्मबिहान ११ देखि बेलुका ६ सम्म ः हार्डवेयर, बिजुली, सेनिटरी, टायल, मार्बल, फर्निचर, कार्पेटलगायतका पसलबिहान ११ बजेसम्म ः खाद्यान्नलगायत दैनिक उपभोग्य वस्तु किनबेच बेलुका ७ बजेसम्म ः अनलाइन, टेकअवे र होम डेलिभरी सेवाविवाहव्रतबन्धमा ः १० जना सहभागी र २ वटा सवारीठूलो परिमाणको ढुवानी (निर्माण) ः राति मात्रैनिजी सवारीसाधन र ट्याक्सी ः जोरबिजोर कार, जिप, भ्यानमा बढीमा ४ र ट्याक्सीमा ३ जनासम्म बोक्न पाइने"
स्वास्थ्यकर्मी कुटपिट गर्नेहरू धरौटीमा रिहा,"नेपालगन्ज (कास) नेपालगन्जस्थित भेरी अस्पतालमा डाक्टर र नर्समाथि कुटपिट गरेको आरोपमा पक्राउ परेका दाङका तीन जना जनही ५० हजार धरौटी बुझाएर आइतबार छुटेका छन् ।ज्यान मार्ने उद्योगमा प्रहरीले दर्ता गरेको मुद्दाको सुनुवाइ गर्दै बाँके जिल्ला अदालतका न्यायाधीश श्यामसुन्दर अधिकारीको इजलासले डाक्टर र नर्समाथि कुटपिट गर्ने नेकपा एमाले लुम्बिनी प्रदेश कमिटी सदस्य दाङ तुलसीपुरका मानबहादुर रावतसहित भरत रावत र लोकराज रावतलाई जनही ५०५० हजार धरौटीमा छोड्न आदेश दिएको हो ।आइतबार भएको थुनछेक बहसपछि न्यायाधीश अधिकारीले उक्त आदेश दिएका थिए । अदालतको आदेशसँगै तोकिएको धरौटी बुझाएर तीनै जना आइतबार नै रिहा भएका हुन् ।गत जेठ १३ गते बेलुकी ८ बजे तुलसीपुर उपमहानगरपालिका११ उरहरीका ५३ वर्षीय डिल्लीबहादुर रावतको कोरोनाका कारण मृत्यु भएपछि उनीहरूले उपचारमा लापरबाही भएको भन्दै त्यहा कार्यरत चिकित्सक र नर्सहरूमाथि आक्रमण गरेका थिए । उक्त क्रममा चिकित्सक र नर्सहरूले दुई तले भवनको झ्यालबाट हाम फालेर ज्यान जोगाएका थिए ।अस्पतालका डाक्टर र नर्सहरू आक्रमणको विरोधमा आन्दोलनमा उत्रिएपछि प्रहरीले घटनामा संलग्न तीन जनामाथि ज्यान मार्ने उद्योगमा मुद्दा दर्ता गराएको थियो ।घटनालगत्तै बाँकेका सहायक प्रमुख जिल्ला अधिकारी शंकरबहादुर बिष्टको संयोजकत्वमा ७ सदस्यीय छानबिन समिति गठन गरिएको थियो । समितिले प्रमुख जिल्ला अधिकारी शिवराम गेलाललाई २५ पृष्ठको प्रतिवेदन बुझाएको थियो । घटनाको एक सातापछि घटना आवेगमा भएको प्रतिवेदन सार्वजनिक गरिएको थियो । भेरी अस्पताल विकास समितिका दुई जना सदस्य, जिल्ला प्रहरीका नायब उपरीक्षक, नेपाल चिकित्सक संघका दुई सदस्य, नर्सिङका तर्फबाट एक जना सदस्य रहने गरी समिति बनाइएको थियो ।"
कांग्रेसमा श्रेष्ठ पनि सभापतिको दाबेदार,"(काठमाडौं)  कांग्रेसको आसन्न १४ औं महाधिवेशनमा नेतृत्व दोर्याउने घोषणासहित तयारीमा जुटेका सभापति शेरबहादुर देउवालाई चुनौती दिन उनकै समूहबाट नेता गोपालमान श्रेष्ठ पनि अघि बढेका छन् । पटकपटक प्रधानमन्त्री र पार्टी सभापतिमा परीक्षण भइसकेका देउवाले काँध फेर्ने बेला आएको भन्दै श्रेष्ठले संस्थापन पक्षमा देउवा पछिको उत्तराधिकारी आफू भएको दाबी गरेका छन् । सभापतिमा देउवाले आफूलाई अघि बढाउनुपर्ने उनले बताए । उपसभापति विमलेन्द्र निधिले शनिबार नेतृत्वमा दाबी देउवालाई प्रधानमन्त्री भएर आफूलाई सहयोग गर्न आग्रह गरेका थिए ।आफैंले सभापतिको उम्मेदवारी घोषणा गर्ने जानकारी पाएपछि श्रेष्ठ आइतबार देउवाले बोलाएको वाग्मती र गण्डकी प्रदेशका केन्द्रीय सदस्यहरूसँगको छलफलमा उपस्थित नै भएनन् । देउवाले पटकपटक फोन गर्दा उनको मोबाइल अफ थियो । सभापतिको उम्मेदवार घोषणा गर्न डाकिएको जानकारी भएपछि नै आफू नगएको श्रेष्ठले कान्तिपुरसँग बताए । शेरबहादुरजीले सभापतिको उम्मेदवारी घोषणा गर्नकै लागि बैठक राख्नुभएको रहेछ । हिजो (शनिबार) विमलजीले आफू पनि सभापतिको उम्मेदवार रहेको भनेर दाबी राख्नुभयो । मैले ६ महिनाअघि नै सभापतिजीलाई भेटेर मलाई सहयोग गर्नुहोस् भनेको छु । अहिले त्यही कुरा राख्न किन जाने भनेर म गइनँ । पार्टी विभाजित भई देउवा नेतृत्वमा कांग्रेस (प्रजातान्त्रिक) गठन भएपछि श्रेष्ठले लामो समय कार्यवाहक सभापति भएर काम गरेका थिए । तत्कालीन राजा ज्ञानेन्द्र शाहले देउवा नेतृत्वको सरकारलाई अपदस्थ गरी शासन आफ्नो हातमा लिएका थिए । त्यसपछि राजाले गठन गरेको शाही आयोगले भ्रष्टाचारको आरोपमा देउवालाई जेलमा राखेको थियो । त्यही कालखण्डमा श्रेष्ठले देउवाको उत्तराधिकारीका रूपमा पार्टीको मोर्चा सम्हालेका थिए । पार्टीको एघारौं महाधिवेशनका बेला जेलमा रहेका देउवाजीलाई निर्विरोध सभापति बनाउन कार्यवाहक सभापतिका रूपमा मेरो भूमिका रह्यो । त्यसपछि पनि निरन्तर म उहाँसँगै छु । तर अब शेरबहादुरजीले काँध फेर्ने बेला भयो । बरु उहाँ प्रधानमन्त्री बन्न सक्नुहुन्छ । त्यसमा हाम्रो साथ सहयोग छ । तर पार्टी सभापतिमा उहाँ (देउवा) को टिमको दोस्रो नेता मै भएकाले मलाई सहयोग गर्नुपर्छ भन्दै आएको छु, श्रेष्ठले भने । १३ औं महाधिवेशनमा आफ्नो समूहलाई एकगठ बनाएका देउवाका लागि १४ औं महाधिवेशन सहज छैन । त्यही बुझेर वाग्मती र गण्डकी प्रदेशका केन्द्रीय सदस्यहरूसँगको छलफलमा अधिकांशले देउवालाई आफ्नै समूहलाई एकगठ बनाउन सुझाएका छन् । एकगठ बनाउन नसके संस्थापन पक्षमा पहिरो जाने विश्लेषण उनीहरूको छ । अनौपचारिक तहमा उम्मेदवारको तयारी गर्दै आएका देउवाले शनिबारदेखि भने खुलेरै आफ्नो उम्मेदवारी घोषणा गरेका हुन् । सातै प्रदेशका संस्थापनपक्षीय केन्द्रीय सदस्यहरूसँग छलफल सकेपछि उनले आफ्नो अभियानलाई अघि बढाउने भएका छन् । अहिल्यै उम्मेदवारी घोषणा नगरूँ कि भन्ने पनि लागेको थियो । तर बाहिर धेरै साथीलाई उठ्ने हो कि होइन भन्ने शंका भएछ । त्यही शंका मेट्न पनि मैले आफ्नो उम्मेदवारीको घोषणा गरेको हो, आइतबारको बैठकमा देउवाको भर्ना उद्धृत गर्दै एक केन्द्रीय सदस्यले भने । ती सदस्यका अनुसार जति प्रतिस्पर्धी भए पनि आफैंले लड्ने मनस्थिति देउवाले बनाएका छन् ।देउवाले उम्मेदवारी घोषणा गरेरै तयारी अघि बढाएपछि त्यसको परकम्प संस्थापनइतर पक्षमा पनि परेको छ । संस्थापइतर पक्षमा वरिष्ठ नेता रामचन्द्र पौडेल आफैं अघि बढेर देउवालाई टक्कर दिने योजनामा छन् । तर, पौडेल आफ्नै समूहभित्रका अन्य प्रतिस्पर्धीका कारण धेरै अघि बढ्न सकेका छैनन् । संस्थापनइतर पक्षमा महामन्त्री शशांक कोइराला, पूर्वमहामन्त्री प्रकाशमान सिंह र नेता शेखर कोइराला मुख्य प्रतिस्पर्धाको मैदानमा देखिएका छन् । सबै प्रतिस्पर्धीले देउवालाई टक्कर दिन आफू सक्षम भएको दाबी गर्दै आएका छन् । धेरै उम्मेदवार बन्दा त्यसको लाभ देउवालाई हुने भन्दै संस्थापनइतर पक्षमा चार जनामध्ये एकलाई सर्वसम्मत उम्मेदवार बनाउन कोसिस भइरहेको नेता अर्जुननरसिंह केसीले बताए । सभापतिजीले उम्मेदवार घोषणा गरेर छलफल गर्नुभएको जानकारी हामीलाई पनि छ । हाम्रो पक्षको छलफल पनि हुन्छ । धेरै साथीहरू नेतृत्वमा आउने चाहना राखेर तयारी गरिरहनुभएको छ, सबैलाई मिलाएर एउटा मात्रै बनाउने प्रयास जारी छ, उनले भने, हामी एउटा मात्रै उम्मेदवार दिन कोसिसमा छौं, अझै आशा मरेको छैन । नेतृत्वको आकांक्षी रहेका नेता शेखर कोइरालाले पौडेलले अभिभावकको भूमिका निर्वाह गरे संस्थापनइतर पक्षमा सर्वसम्मत हुने वातावरण बन्ने बताए । एउटा मात्रै उम्मेदवार हुने कि नहुने भन्नेमा रामचन्द्रजीमा निर्भर छ । उहाँ सिनियर नेता हो, यस हिसाबले शेरबहादुरजीलाई हराउन म नै सक्छु भन्ने लागेको होला । यो स्वाभाविक पनि हो । विमलेन्द्रजीको उम्मदेवारी दिने निर्णयले झनै आशा पलाएको पनि होला, कोइरालाले भने, स्थिति उहाँले (पौडेल) सोचे जस्तो छैन । कोइरालाले पनि केही दिनभित्र संस्थापनइतर पक्षबाट एक मात्रै उम्मेदवार बनाउने कोसिस हुने बताए । तेस्रो धारको नेतृत्व गरेका पूर्वमहामन्त्री कृष्णप्रसाद सिटौलाको भूमिका भने अझै प्रस्ट छैन । उनीनिकट नेताहरूका अनुसार आफैं नेतृत्वका लागि अघि सर्ने वा सहयोग गर्ने भन्नेमा सिटौला प्रस्ट छैनन् । २०७४ को आम निर्वाचनको परिणामपछि देउवासँग असन्तुष्ट भएर सिटौलाले संस्थापन कित्ता छाडेका थिए । पछिल्लो पटक देउवा र सिटौलाबीचको सम्बन्ध सुमधुर बन्दै गएको सिटौला निकट एक केन्द्रीय सदस्यले बताए । देउवाले पनि उपसभापति निधिको क्षतिपूर्तिस्वरूप सिटौलालाई आफ्नो समूहमा ल्याउने कोसिस गरेका छन् । देउवासँग जाँदा सिटौलाले युवा नेताद्वय गगन थापा र प्रदीप पौडेललाई गुमाउनुपर्ने हुन्छ । थापा र पौडेलले देउवा समूहमा आफूहरू जान नसक्ने जानकारी सिटौलालाई गराइसकेका छन् । सभापतिजीलाई मुख्य चुनौती नै अरूबाट भन्दा बढी निधिजीबाटै देखिन्छ । खासगरी प्रदेश २ को मतदातामा ठूलो असर पर्ने भएकाले जसरी पनि मिलाएर एउटै उम्मेदवार दिनुपर्छ भन्ने सुझाव मलगायत धेरै साथीहरूले दिएका छौं, आइतबारको बैठकमा सहभागी एक केन्द्रीय सदस्यले भने ।"
६ प्रदेशका आन्तरिक मामिलामन्त्री काठमाडौंमा,"काठमाडौं (कास) संघीय सरकारले शान्तिसुरक्षा, मनसुनजन्य विपद् व्यवस्थापन र कोभिड संक्रमण रोकथाम तथा नियन्त्रणलाई प्राथमिकतामा राखेर काम गर्न प्रदेश सरकारहरूलाई आग्रह गरेको छ । गृहमन्त्री खगराज अधिकारीले गण्डकीबाहेकका ६ वटै प्रदेशका आन्तरिक मामिला तथा कानुनमन्त्रीहरूलाई काठमाडौं बोलाएर सहकार्य, समन्वय र सामूहिक पहलबाट चुनौतीको सामना गर्न आग्रह गरेका हुन् । प्रदेश सरकारलाई सबै किसिमको सहयोग रहने आश्वासन पनि उनले दिएका छन् । गृह मन्त्रालयका प्रवक्ता जनकराज दाहालका अनुसार प्रदेशका आन्तरिक मामिला तथा कानुनमन्त्रीहरू छलफलमा सहभागी थिए । प्रदेशका मन्त्रीहरूबाट केन्द्रले गर्ने सहयोगसम्बन्धी सुझाव आएका छन्, उनले भने । छलफलमा गृहसचिव महेश्वर न्यौपाने, प्रहरी र सशस्त्र प्रहरी प्रमुखलगायत उच्च सुरक्षा अधिकारीहरूको पनि उपस्थिति थियो । प्रदेशका मन्त्रीहरू प्रदेश १ का हिक्मत कार्की, प्रदेश २ का ज्ञानेन्द्र यादव, वाग्मती प्रदेशका केशवराज पाण्डे, लुम्बिनीका चेतनारायण आचार्य, कर्णालीकी सीताकुमारी नेपाली, सुदूरपश्चिमकी पूर्णा जोशी सहभागी थिए ।"
आयोगले ठाकुरसँग माग्यो जवाफ,"काठमाडौं (कास) निर्वाचन आयोग जनता समाजवादी पार्टीमा देखिएको आधिकारितासम्बन्धी विवादको निरूपण प्रक्रियामा प्रवेश गरेको छ । आयोगले आइतबार जसपाका अध्यक्ष महन्थ ठाकुरलाई लिखित जवाफ पेस गर्न १५ दिन समय दिएको छ । जसपाका अर्का अध्यक्ष उपेन्द्र यादवले शुक्रबार दलको आधिकारिताको मागदाबी गर्दै आयोगमा निवेदन दिएका थिए । मागदाबी आइसकेपछि आयोगले अर्को पक्षसग मागदाबी गर्दा पेस भएका कागजात तथा प्रमाणको प्रतिलिपि पठाएर लिखित जवाफ माग्नुपर्ने कानुनी प्रावधान छ । राजनीतिक दलसम्बन्धी ऐनको दफा ४४ मा विवाद निरूपणसम्बन्धी कार्यविधि छ । आधिकारिकता मागदाबी गर्ने पक्षले केन्द्रीय समितिको ४० प्रतिशत सदस्यको हस्ताक्षरसहित अयाोगमा निवेदन दिनुपर्छ । यादवले ५१ सदस्यीय कार्यकारिणी समितिमा रहेका ३० जनाको हस्ताक्षरसहित दलको आधिकारिता आफूले पाउनुपर्ने मागदाबी गरेका छन् । आयोगका प्रवक्ता सहसचिव राजकुमार श्रेष्ठले विवाद निरूपणका लागि ऐनले तोकेको कार्यविधिअनुसारको प्रक्रिया थालनी भएको बताए । यसअघि गत माघमा तत्कालीन नेकपामा विवाद चुलिएपछि पुष्पकमल दाहाल र माधवकुमार नेपाल पक्षले केन्द्रीय समितिको बहुमत सदस्यको हस्ताक्षरसहित दलको अधिकारिकताको मागदाबी गर्दै आयोगमा निवेदन दिएका थिए । तर, प्रक्रियामै प्रवेश नगर्दा आयोगमाथि प्रश्न उठेको थियो । जसपामा आफूहरूको बहुमत रहेको भन्दै यादवले ऐनको दफा ४३ (ग) बमोजिम दलको पदाधिकारी, केन्द्रीय समिति वा केन्द्रीय समितिको निर्णयको आधिकारिकताको विषयमा निर्णय गरिदिन आयोगलाई आग्रह गरेका छन् । ठाकुर पक्षले पाएको १५ दिनको समयमा जवाफ दिन नभ्याएर समय माग गरे आयोगले थप १० दिन दिन सक्नेछ । त्यसपछि आयोगले दुवै पक्षलाई सहमति गर्ने अवसर पनि प्रदान गर्नुपर्नेछ । यी प्रक्रियाले समय लिने भएकाले विवाद निरूपणका लागि डेढदुई महिना लाग्न सक्ने आयोगका अधिकारीहरूको आकलन छ ।"
महाकालीको बाढी पस्दा ३६ परिवार विस्थापित,"(कञ्चनपुर)  महाकाली नदीमा आएको बाढीले किनारका बस्तीहरू डुबानमा पर्दा ३६ परिवार विस्थापित भएका छन् । तटीय क्षेत्रमा रहेका भीमदत्तको भुजेला र दोधाराचाँदनीको कुतियाकभर बस्तीमा बाढी पसेको हो । जिल्ला प्रहरी कार्यालय कञ्चनपुरका अनुसार महाकालीको बाढीले जोगबुढा नदी थुनिँदा दोधाराचाँदनी१० को कुतियाकभरमा २४ परिवारले घर छाडेका छन् । बस्ती जलमग्न भएपछि घर छाडेका उनीहरूले आफन्तकहाँ आश्रय लिएका छन् ।कुतियाकभरमा जोगबुढा नदी तटीय क्षेत्र दुवैतर्फका बस्ती डुबानमा परेका छन् । बाढी घरहरूभित्रै पसेको छ । शान्ति टोल र बैती टोल जलमग्न छन् । बाढी पसेको क्षेत्रका सबैलाई सुरक्षित स्थानमा सारिएको प्रहरीले जनाएको छ । शनिबार साँझदेखि नै बस्तीमा बाढी पसेको हो, रेडक्रस सोसाइटी दोधाराचाँदनी उपशाखाकी सदस्य कोमल उपाध्यायले भनिन्, धेरैजसोका घरभित्रै बाढी पसेको छ, उनीहरू सबै बस्ती छाडेर आफन्तकै घरमा बसेका छन् ।महाकाली नदीले भुजेला खोला थुनिँदा भीमदत्त नगरपालिका ११ र १२ नम्बर वडाका १२ परिवार विस्थापित भएका छन् । जोगबुढा र भुजेला महाकालीमा मिसिने सहायक खोला हुन् । महाकालीमा बाढी आएपछि दुवै सहायक खोलाले पनि तटीय क्षेत्रको बस्ती डुबाएका हुन् । हामीहरू तीन दिनदेखि सडकमै बसेका छौं, भुजेलाको बाढी बस्ती पसेपछि घर छाडेका प्रकाश सोनाहाले भने, लुगाकपडादेखि अन्नपात सबै भिजेको छ, खानेलाउने केही छैन । उनका अनुसार शुक्रबार साँझदेखि नै बस्तीमा पसेको बाढीको पानी अझै घटिसकेको छैन । महाकालीमा निर्माणाधीन चार लेनको पक्की पुलको पहुँचमार्ग पनि बाढीले भत्काएको छ । पहुँचमार्ग भत्केपछि पुल निर्माणको काम ठप्प भएको छ । महाकाली पारि दोधाराचाँदनी जान अस्थायी रूपमा प्रयोग भइरहेको बाटोसमेत अवरुद्ध भएको छ । महाकाली पुल निर्माण कम्पनीका इन्जिनियर किशोर पाण्डेयका अनुसार एक सय मिटरभन्दा बढी पहुँचमार्ग बाढीले कटान गरेको छ । पुल निर्माणको काम रोकिएको छ, भदौसम्म सबै स्ल्याब हाल्ने योजना थियो, उनले भने, अब निर्माण कार्य दुईतीन महिना पछाडि धकेलिन्छ, बाढी कम नभएसम्म पहुँचमार्ग बनाउन सकिँदैन । तत्काल पहुँचमार्ग निर्माण गरे पनि फेरि बगाउने जोखिम रहेकाले बाँध बनाएपछि मात्रै काम हुने उनले बताए ।आइतबार दिउँसोदेखि भने महाकालीमा पानीको बहाव केही घट्न थालेको कञ्चनपुरका डीएसपी अमरबहादुर थापाले बताए । उनका अनुसार आइतबार दिउँसो १ बजे महाकालीमा जलस्तर १ लाख ८८ हजार क्युसेक थियो । महाकालीमा जलस्तर १ लाख ७५ हजार क्युसेक पुगे जोखिमपूर्ण मानिन्छ । विस्थापित परिवार अझै घर फर्किन सकेका छैनन्, डीएसपी थापाले भने, कोही आफन्तको घरमा र कोही सडकमै पाल टाँगेर बसेका छन् । महाकालीमा बाढी घटेपछि अन्य खोला पनि जलस्तर कम हुने र त्यसपछि मात्रै विस्थापितहरू घर फर्किन सक्ने उनले बताए ।रोङ्सीको निकास खुल्यो, जोखिम टर्योदोलखा पहिरोले थुनिएको रोङ्सी खोलाको निकास जोखिमरहित तरिकाले गराउन चिनियाँ पक्ष सफल भएको छ । चीनको तिङ्ग्री काउन्टीनजिकै पहिरोले तामाकोसीको सहायक रोङ्सी खोला थुनिएको ३५ घण्टापछि पानीको निकास खोलिएको हो । पहिरोले थुनिएर ताल बनेको रोङ्सी खोलाबाट चिनियाँ टोलीले सुरक्षित रूपमा पानीको निकास गराएको प्रमुख जिल्ला अधिकारी वासुदेव घिमिरेले बताए । पहिरोले खोलाको बहाव थुन्दा बनेको तालमा एक लाख घनमिटरभन्दा बढी पानी जम्मा भएको थियो । त्यो पानी एकै पटक आइपुग्दा तामाकोसीमा बाढी आउने जोखिम थियो । सावधानी अपनाएर उक्त तालबाट पानीको निकास खोलिएको जानकारी आएको प्रजिअ घिमिरेले बताए । तालको पानी एकै पटकमा आएको भए तामाकोसी नदीमा पानी बहाव उच्च हुने र ठूलो संकट आउन सक्ने थियो, उनले भने, चिनियाँ टोलीलाई पटकपटकको आग्रहमा उनीहरूले तालबाट सुरक्षित रूपमा पानीलाई निकास दिएका छन् । तत्कालका लागि तामाकोसी तटीय क्षेत्रमा लागि संकट टरेको छ । शुक्रबार बेलुकी रोङ्सी खोला थुनिएको खबरपछि तामाकोसी तटीय क्षेत्रका दोलखा, रामेछाप र सिन्धुली जिल्लामा सतर्कता अपनाइएको थियो । रोङ्सीको पानी एकै पटक आउँदा हुने बाढीको संकट टरे पनि माथिल्लो भेगमा वर्षा जारी रहेकाले अझै पनि तटीय क्षेत्रका बासिन्दालाई सुरक्षित रहन भने जिल्ला प्रशासनहरूले आग्रह गरेका छन् । रोङ्सीको निकासपछि तामाकोसी बहावमा केही उतारचढाव आएको छ । नदीको जलस्तर घटबढ भइरहेको माथिल्लो तामाकोसी आयोजनाका वरिष्ठ इन्जिनियर विमल गुरुङले बताए । शनिबार बिहानैबाट चिनियाँ पक्षले तालबाट पानीको निकास दिने गरी काम थालेको थियो । ताल फुटाउने कि नफुटाउने भन्नेमा चिनियाँ पक्ष अन्योलमा थियो । खोलाको थुनिएको बहावलाई सुरक्षित रूपमा निकास दिइएको चिनियाँ पक्षले जवाफ पठाएको प्रजिअ घिमिरेले बताए ।"
निजी खर्चमा हवाई उद्धार,"लमजुङ (कास) गोरखाको छेकम्पार घर भई काठमाडौं बूढानीलकण्ठ बस्ने छेवाङ निटुप चुम्बा र दावा ग्याल्चेन चुम्बा मनाङको नासों गाउँपालिका५ थोंचेमा बाढीपीडित कान्छी आमा र भाइलाई लिन आए ।गत सोमबार रातिदेखि मुसलधारे पानी परेको थियो । बुधबार धारापानी र थोंचे जोड्ने एकमात्र झोलुंगे पुल मर्स्याङ्दीको बाढीले बगायो । थोंचेका बासिन्दाको अन्य गाउँसँग भौगोलिक सम्पर्क टुट्यो । न बिजुली न त मोबाइल नेटवर्क । पैदल निस्कने कुनै उपाय थिएन । पुल सबै लगेको सुनेपछि कान्छीआमा र भाइलाई लिन चुम्बा दाजुभाइ हेलिकप्टर लिएर पुगे । थोंचेका घर मर्स्याङ्दीको बाढीले बगाएकाले अरू पीडितलाई उनीहरूले देखेनन् ।कान्छीआमा र भाइलाई उद्धार गरेर लैजाँदै गर्दा तालगाउँमा ससाना बालबालिका र केही वृद्धवृद्धाले हातको इसाराले बोलाइरहेको देखे । हामी जब कान्छीआमा र भाइलाई लिएर हेलिकप्टर टेकअफ गर्दै थियौं, अलि तल तालमा ससाना नानीबाबुदेखि बूढाबूढीलाई हातको इसाराले आउनु, आउनु भनेको देख्यौं, छेवाङ निटुपले भने, अनि जति खर्च भए पनि होस् भनी फर्केर गाउँलेलाई लिन आयौं ।दावा ग्याल्चेनका अनुसार थोंचेका बासिन्दालाई मात्रै शनिबार ६ खेप गरी बेंसीसहरसम्म उद्धार गरिएको थियो । काठमाडौंबाट थोंचेसम्म एक पटक आउजाउको २ लाख रुपैयाँमा हेलिकप्टर चार्टर्र गरी आएको उनले बताए । उनीहरूले तालगाउँका मात्रै ३० जनाको उद्धार गरेका छन् । गुम्बाका १५ जना, भानु मावि तालका प्रधानाध्यापकसहित अन्य स्थानीयको उद्धार गरिएको हो । तालबाट बेंसीसहर ल्याइएकाहरू केही काठमाडौं र केही पोखरा गएका छन् । उनीहरूले बाढीपीडितलाई ४५ बोरा चामल राहत दिएको बताएका छन् । भानु मावि तालका प्रधानाध्यापक श्यामकृष्ण पन्तका अनुसार तालगाउँ पूरै डुबानमा परेको छ । बरु संघसंस्था र व्यक्तिगत राहत अलिअलि आउन थालेको छ । सरकार कहाँ छ थाहा छैन, उनले भने, यस्तो अवस्थामा मरिन्छ भनेर उहाँहरूसँग आग्रह गरेर आएका हौं ।"
हेलम्बुमा अझै त्रास,"(हेलम्बु, सिन्धुपाल्चोक)  बाढीले बगर बनाएको गाउँलाई उनी डाँडामा बसेर हेरिरहन्छन् । कल्पना नै नगरेको विपत्ति देख्दा हेलम्बु गाउँपालिका६ चालिसेका ७० वर्षीय शिवप्रसाद भण्डारी बेलाबेला भक्कानिन्छन् । मेलम्ची खोलाले बस्ती र खेतलाई बलौटे बगर बनाएको छ । अझै पनि केही ठाउँमा खोलाको बहावले गरिरहेको कटान रोकिएको छैन । गत मंगलबार एकै रात चालिसे गाउँका सात घरसहित खेत बाढीले बगर बनायो । गाउँका एक जना बेपत्ता छन् । चालिसे गाउँलाई किउल बजार जोड्ने एक मात्र झोलुंगे पुल बगाएपछि अन्यत्र जान्छु भन्नेका लागि पनि बाटो थुनिएको छ । सर्वस्व त लग्यो, जिउँदोचाहिँ राखिदिए हुन्थ्यो । रातदिन बाढी उर्लिएको देख्दा त बाँचिएला जस्तो लाग्दैन, भण्डारीले भने, पारि जान पुल छैन, वारि भित्तो मात्रै छ, भगवान् सम्झँदै बस्दै छौं । चालिसे चिउरेखर्क झोलुंगे पुल र गाउँपालिकाको बजारसम्म जोड्ने तीन किलोमिटर सडक बनेको धेरै वर्ष भएको थिएन । बाढीले दुवै बगाएको छ । गत बुधबारदेखि हेलम्बुका चालिसे, चिउरेखर्क, तल्लो तिम्बु र हल्दे बजारका झन्डै एक सय परिवार छिमेकी र सुरक्षित स्थान खोजेर आश्रय लिइरहेका छन् । पुल बगायो, पैदल हिँड्ने बाटो पनि राखेन, मेलम्ची बाढीमा तर्न सकिँदैन । यही कुनामा बस्छौं, वारिको वारि पारिको पारि, उनले भने । हेलम्बुका चनौटे तालामाराङ, गणेशे बगर, किउल, तिम्बु बजारका बासिन्दाले पनि तटीय क्षेत्रमा रहेका सबै घर छाडिसकेका छन् ।गाउँपालिकाले शनिबार हेलम्बु१ स्थित सेमेसिदाङ हिमशृंखला काखको भ्रेमाथाङ चौरमा थोरै पहिरो गएको र अझै धेरै बाँकी रहेको सूचना जारी गरेको थियो । अझै पहिरो जाने हल्ला सुनेपछि निद्रा पर्न छाडेको हेलम्बु२ किउल तल्लो तिम्बु बजारका पेम्बा लामा बताउँछन् । पहिरो बाँकी रहेको सुनेर बाढी अझै आउँछ कि भन्ने लागेर रातदिन चैन छैन, उनले भने, घरबस्ती त बगाइसक्यो, ज्यान मात्रै बाँकी छ । अब चाहिँ कसैलाई केही नभइदिए हुन्थ्यो । पुल र बाटोसमेत नभएपछि यी गाउँको हेलम्बु किउल बजारसँग सम्पर्क पूरै टुटेको लामाले बताए । गत मंगलबारयता यहाँ बिजुली र मोबाइलको नेटवर्क छैन । सडक र सञ्चार सम्पर्क टुटेकाले कोही बिरामी परे बोकेरसमेत लैजान नसकिने भएको चालिसेकी पार्वती भण्डारीले बताइन् । शनिबार मात्रै हेलम्बुको तिम्बु बजारमा ३ र हल्देमा १ जना गरी चार जना गर्भवतीको बिचल्ली भएपछि काठमाडौं लैजान हेलिकप्टर गुहार्नु परेको स्थानीय मनीष तामाङले बताए । हेलम्बु१ का वडाध्यक्ष मिङ्मार ह्योल्मोका अनुसार हेलम्बुभर बाढीले झन्डै सय घर बगाएको छ । तटीय भेगका ६ सयभन्दा बढी घर उच्च जोखिममा परेका छन् । बाढीमा १० वटा माछा फार्मसहित केही सञ्चालक र अन्य स्थानीय गरी १४ जनालाई बेपत्ता छन् । हेलम्बुको चनौटे बजारका मात्रै चार र चालिसे गाउँका एक जना बेपत्ता छन् । हेलम्बुको नवनिर्मित प्रहरी चौकी भवन र अन्य धेरै संरचना बगाएपछि गाउँपालिका कार्यालय सारेर माथिल्लो भेगमा ल्याइएको छ । विस्थापितका लागि गाँसबास व्यवस्थापन गर्न जनप्रतिनिधिसहित सबै लागिपरेको गाउँपालिकाका अध्यक्ष निमाग्याल्जेन शेर्पाले बताए । सम्पर्क टुटेका गाउँसम्म सडक र पुल बनाउँदै गरौंला । अहिले सुरुवाती उद्धार र राहत व्यवस्थापनमा लागिरहेका छौं, उनले भने । सुरक्षाकर्मीको सहयोगमा हेलम्बु किउल, गणेशे बगरेसहितका विस्थापितलाई माथिल्लो गाउँमा टेन्ट र पाल टाँगेर राखिएको उनले बताए । मेलम्ची नदीको तटीय क्षेत्रका चनौटे, किउल बजारका विस्थापितलाई स्थानीय विद्यालय र सामुदायिक भवनजस्ता सुरक्षित स्थानतिर सारिएको उनले बताए । अविरल वर्षात्का कारण पाँचपोखरी थाङपाल गाउँपालिकामा पनि व्यापक क्षति भएको छ । यांग्री, लार्के र इन्द्रावती नदीमा आएको बाढीले पाँचपोखरी२ को तटीय क्षेत्रका दर्जनौं घर बगेका छन् । बरुवाको यांग्री दलित बस्ती, माथिल्लो बस्ती, तासिवा, सुनचौर, माईखर्क गाउँका ६५ परिवार विस्थापित भएको गाउँपालिका अध्यक्ष टासी लामा ह्योल्मोले बताए । भोताङ लार्केमा घरसहित पसल र बस्ती जोड्ने ३ वटा झोलुंगे पुल बगायो । मेलम्ची ड्यामसाइड नजिकैको मेलम्चीभोताङ सडक पूरै भास्सियो, उनले भने । पुलको विकल्पका लागि योजना बनाएर सुरुवाती खाद्यान्न र बासको व्यवस्थापनमा लागिरहेको उनले बताए ।"
५७ क्विन्टल धानको बीउ नष्ट,"(चितवन)  आयात गर्न रोक लागेको भारतीय धानको बीउ ल्याएर बेचेका एग्रोभेटलाई चितवनको कृषि ज्ञान केन्द्रले कारबाही गरेको छ । बरामद भएको बीउ कार्यालयले आइतबार नष्ट गरेको छ । केन्द्रले गत जेठ ४ मा गोरखनाथ५०९ नाम गरेको भारतीय हाइब्रिड जातको धान बोकेर आएको ट्रक समाएको थियो । गुणअनुरूपको नभएको भन्दै अघिल्लो वर्ष नै यो बीउलाई भित्र्याउन नपाइने भनेर सरकारले आयात सूचीबाट हटाएको थियो ।आयात गर्न नपाइने धानको बीउ चितवनको एग्रोभेटहरूमा बिक्री भएको भन्ने सूचनाका आधारमा अनुगमन गर्दा ट्रकमा बीउ ल्याइँदै गरेको जानकारीपछि नियन्त्रणमा लिइएको केन्द्र प्रमुख राजन ढकालले बताए । कोसी अर्ग्यानिक मलले ढुवानी गरेको उक्त ट्रकमा एक सय ५९ बोरा गोरखनाथ धानको बीउ थियो । एक बोरामा ३६ किलो धान थियो । गोदाममा छापा मार्दा थप चार प्याकेट धान पनि बरामद भयो । यीमध्ये ११ किलो प्रयोगशाला परीक्षणमा पठाएका थियौं । थप २२ किलो धानको नमुना सुरक्षित राखेका छौं । बाँकी रहेको ५ हजार ६ सय ९५ किलो गोरखनाथ५०९ नामको धानको बीउ आज नष्ट गर्यौं, ढकालले भने । बीउका लागि प्रयोग गर्न नपाइने र अखाद्यसमेत रहेकाले नष्ट गरिएको उनले बताए ।उनका अनुसार बिक्रीका लागि यो बीउ मगाएका पूर्वी चितवन खुरखुरेको प्रशान्त एग्रोभेट, रत्ननगरको साझा एग्रोभेट र चितवन भेट फर्मा, नारायणगढको एभरेस्ट एग्रो इन्टरनेसनल र पश्चिम चितवन अमृतचोकको विनिता एग्रो सेन्टरलाई जरिवाना गरिएको छ । यी एग्रोभेटहरूलाई १० हजार रुपैयाँका दरले जरिवाना तिराइयो, उनले भने । दुई वर्षअघि भारतीय धानको बीउ गरिमा लगाउँदा नेपाली किसानले धोका पाएका थिए । त्यो बेला गरिमा र गोरखनाथ दुवै बीउबारेमा अनुसन्धान भएको ढकालले बताए । उनका अनुसार सरकारले गुणअनुरूपको नदेखिएपछि यी दुवै जातलाई नेपालमा ल्याउन नपाइने गरी प्रतिबन्ध लगाएको थियो । तर बजारमा र किसानसँग गोरखनाथ देखिइरहेकोले अनुसन्धान र अनुगमन सुरु गरिएको थियो ।गोरखनाथ धान किसानमाझ भने लोकप्रिय रहेको कृषि अधिकारीहरू बताउँछन् । मध्यम अवधिमा पाक्ने र मसिनो दाना भएका कारण किसानले यो धान मन पराएका छन् । तर तोकेको जातीय गुण नभएपछि जुनसुकै बेलामा पनि यसबाट गरिमामा जस्तै किसानलाई धोका हुन सक्छ । सरकार र किसान घाटामा पर्न सक्छन् । त्यही भएर सरकारले आयात सूचीबाट हटाएको हो, ढकालले भने ।भारतीय बीउ यसरी गैरकानुनी तवरमा आउँदा किसानलाई कुनै न कुनै बेला नोक्सान हुनुका साथै सूचीकृत र स्थानीय धानको बीउ बिक्री नहुने समस्या बढ्ने प्रधानमन्त्री कृषि आधुनिकीकरण परियोजना चितवन कार्यालयका कृषि अधिकृत माधव पौडेलले बताए । आयातकर्ता कोसी अर्ग्यानिक मलका सञ्चालक केदार खड्का भने सरकारले गोरखनाथलाई आयात सूचीबाट हटाएको विषयमा आफू पनि जानकार रहेको बताउँछन् । भारत महाराष्ट्रको नाथ बायो जिन्सले यो बीउ उत्पादन गर्छ । त्यसले गोरखनाथ र लोकनाथ धानको बीउ मलाई पठाउँथ्यो । लोकनाथको बीउ पठाऊ भनेको उसले गोरखनाथ पठाएछ । भन्सार पास भएर आएको धानको बीउ हो, खड्काले भने । उनले गोरखनाथ धानको सात टन बीउको भन्सार तिरेको दाबी गरे । आयात गर्न नियमले नै मिल्ने समयमा गोरखनाथ तीन सय टनसम्म आफूहरूले ल्याउने गरेको उनको भनाइ छ ।"
रगत पाउन 'डोनर कै भर,"(काठमाडौं)  दुवै मिर्गौला खराब भएका नुवाकोटका ५ वर्षीय असीम घलेको शरीरमा रगतको मात्रा बढ्न सकिरहेको छैन । उनलाई प्रत्येक तीन सातामा दुई पिन्ट रगत चढाउनुपर्छ । पाटन अस्पतालमा सातामा दुई पटक डायलसिस गराउँदै आएका छन् । उनका बुबा हिल्लराजले रक्तसञ्चार केन्द्र (ब्लड बैंक) मा रगत खोज्नै छोडिसकेका छन्, कारण रगत पाउन निकै मुस्किल पर्छ ।केही समययता उनले निजी अस्पतालमा रक्तदाता (डोनर) लगेर रक्तदान गराएर छोरालाई चाहिने रगतको पूर्ति गर्दै आएका छन् । असिमको ६ महिनाअघि मिर्गौला खराब भएको हो । त्यसयता हिल्लराजको दैनिकी एबी पोजिटिभ रक्त समूहका व्यक्तिको खोजीमा बित्ने गरेको छ । डोनर जम्मा पार्न उनले निकै हन्डर खाइसकेका छन् । डोनर नपाएर दुई पटक त आफैं पनि रगत दिइसकेका छन् । भन्छन्, सधैं आफैंले दिन पनि नमिल्ने, कोरोनाका कारण साथीभाइ, आफन्त सबै गाउँमा छन् । सहरमा चिनेजानेका कम छन् । सातामा एक पटक रगत र किड्नी जाँच गराउनुपर्छ । समयमा रगत चढाउन नसके बच्चाले खाना नखाने र सुन्निने गर्छ ।छोरासँग मिल्दो रक्त समूह भएका व्यक्ति नपाउँदा उनी गाउँ फर्कन चाहन्छन् । गाउँमा डोनर छन्, नुवाकोट अस्पतालमा हालै मात्र डायलसिस मेसिन पनि जोडिएको छ तर छोराको प्रत्येक साता गराउनुपर्ने जाँचको व्यवस्था नहुँदा उनी काठमाडौंमै बस्न बाध्य छन् । छोरालाई दिनुपर्ने १४१५ थरी औषधि राजधानीमै पनि पाउन मुस्किल छ । गाउँमा झन् सम्भव छैन, उनले भने ।स्याङ्जाका २० वर्षीय नाजिल राणाले डायलसिस गराउँदै आएको तीन वर्ष भयो । उनको रगतमा हेमोग्लोबिनको मात्रा कम छ । मासिक दुई पटक रगत चढाउनुपर्छ । कोरोना महामारी फैलिएयता उनले पनि रगत पाउन निकै सकस झेल्दै आएको बताए । रक्तसञ्चार केन्द्रहरूले रगत अभाव छ भन्दै फर्काउने गरेकाले पछिल्लो समय आफूले पनि सम्पर्क गर्न छोडेको उनले सुनाए । अहिले डोनरकै भर रहे पनि उनलाई रक्त समूह मिल्ने व्यक्ति खोज्न हम्मे परेको छ ।१८ वर्षीय रञ्जन आचार्यको समस्या पनि उस्तै छ । समयमा रगत चढाउन नसक्दा शरीर सुन्निएको अवस्थामा आचार्य पाटन अस्पतालमा भेटिए । उनलाई प्रत्येक १५ दिनमा दुई पिन्ट रगत दिनुपर्छ । उनी डोनर खोज्न सक्ने अवस्थामा छैनन् । बालाजु बस्ने उनको ब्लड ग्रुप ओ पोजिटिभ हो । ५ वर्षदेखि डायलसिस गराउँदै आएका उनले लकडाउनले रगत अभाव हुँदा निकै सास्ती बेहोर्नुपर्यो । रगत अभावले समस्यामा परेका यी केही प्रतिनिधि मिर्गौलापीडित मात्रै हुन् । धोबीघाटका भरत थापाको आकस्मिक डायलसिस गराउनुपर्यो । तर रगत अभावका कारण तीन दिनपछि मात्र गराए । छोरी शर्मिला भन्छिन्, रगत पाउन निषेधाज्ञाले मात्र नभई रक्तसञ्चार केन्द्रको नीतिले पनि समस्या निम्तिएको हो । पहिला रक्तदान गरेपछि कार्ड दिन्थ्यो । त्यही कार्डबाट रगत पाउन सहज हुन्थ्यो । त्यतिबेला नचाहनेहरूले पनि रक्तदान गर्थे । कार्ड सिस्टम हटेयता रक्तदान गर्नेको संख्या घट्यो ।सामान्यतया डायलसिस ३० वर्ष उमेर पुगेकालाई सातामा दुई पटक, वृद्धवृद्धालाई तीन पटकसम्म गराउनुपर्छ । यस्ता बिरामीलाई प्रत्येक दुई सातामा रगत चढाउनुपर्छ । त्यसो नभए शरीरमा विभिन्न समस्या थपिन्छन् । विभिन्न रक्त समूहमध्ये ओ र ए सहज रूपमा पाउन सकिन्छ । बी र एबी कम मात्रामा पाइन्छ । नेगेटिभ रगत झनै कम पाइन्छ । यस्ता बिरामी यो बेला अझ मर्कामा छन् ।नेपाल रेडक्रस सोसाइटी केन्द्रीय रक्तसञ्चार सेवा केन्द्रका अनुसार पोजिटिभ र नेगेटिभ गरी रगत ८ थरीका हुन्छन् । मुलुकमा ए, ओ र बी समूहका ९० प्रतिशत र एबी समूहका १० प्रतिशत रक्तदाता छन् । केन्द्रसम्म आउने एबी समूह भएकामध्येमा ३ प्रतिशतमा मात्रै नेगेटिभ समूहको रगत हुने निर्देशक दिव्यराज पौडेलले बताए । यसकारण नै डोनरको आवश्यकता पर्ने गरेको उनको भनाइ छ । अहिले पनि डोनर कार्ड दिने व्यवस्था छ । तर कार्ड सिस्टम मुलुकभर लागू गर्न सक्ने सम्भावना कम भएकाले हटाइएको हो । त्यसमाथि पहिला आउनेलाई प्राथमिकता दिनुपर्ने भएकाले पनि यो व्यवस्था हटायौं । तैपनि यसको विकल्प सोचिरहेका छौं ।उनका अनुसार निषेधाज्ञा, मनसुन सक्रिय भई खोलानाला बढ्दा र खेतीपातीको काम सुरु भएकाले पनि देशभर रक्तदान शिविर कम आयोजना भइरहेको छ । अहिले मुस्किलले ४० प्रतिशत रगत मात्रै शिविरबाट संकलन भइरहेको छ ।"
संकलित रगतमध्ये एक तिहाइ मात्रै प्रयोग,"संकलन भइरहेको रगत पनि उचित भण्डारणको अभाव र रक्तदान प्रक्रियामै सावधानी नअपनाइँदा नालीमा फाल्नुपर्ने अवस्था छ । यसबारेमा सम्बन्धित निकाय जानकार भए पनि व्यवस्थापनमा खासै चासो देखाएको पाइँदैन । संकलित रगतमध्ये हाल ३०३५ प्रतिशत मात्र प्रयोगमा आउने गरेको नेपाल स्वयंसेवी संघका केन्द्रीय अध्यक्ष प्रेमसागर कर्माचार्य दाबी गर्छन् । भन्छन्, हामी डोनरलाई हारगुहार गरी धेरै दुःख खप्दै रक्तदान शिविर आयोजना गर्छौं तर नेपाल रेडक्रस सोसाइटीलगायत सम्बन्धित निकायको लापरबाहीका कारण संकलित रगतमध्ये आधा पनि प्रयोगमा आउँदैन ।उनका अनुसार अस्पतालले चाहिनेभन्दा बढी रगत माग गर्ने गर्छन् । बिरामीलाई प्रयोगमा नआएको रगत पनि फर्काउन चासो दिँदैनन् । बिरामीका आफन्तले पनि प्रयोग नभए रगत फर्काउँदैनन्, उनले भने, रेडक्रस सोसाइटीमा राम्रोभन्दा हाम्रो मान्छे नियुक्ति गर्ने प्रवृत्तिले समस्या देखिएको हो । यसले रक्तदाताले दुःख गरेर पठाएको रगतको मूल्यांकन भएन । राष्ट्रिय रक्तसञ्चार नीति २०७१ मा बिरामीले रगत निःशुल्क पाउनुपर्ने व्यवस्था छ । तर रेडक्रस र अस्पतालहरूले रगत दिएबापत चर्को मूल्य लिने गरेको आरोप नयाँ होइन । अहिले रेडक्रसले एक पिन्ट रगतको ४ सय ९५ र निजी अस्पतालहरूले २ हजार २ सयदेखि २ हजार ४ सय रुपैयाँसम्म लिने गरेका कर्माचार्य बताउँछन् । रेडक्रस निर्देशक पौडेलले भने रगत खेर जान नदिन अस्पताल प्रशासन र बिरामीका आफन्तलाई फर्काउन अनुरोध गर्ने गरेको दाबी गरे । परीक्षणबाट रिजेक्ट भएका, निश्चित आयु भएका, अस्पतालले व्यवस्थापनमा चासो नदिएको रगत मात्र खेर जाने हो, उनले भने, खेर जाने रगत अत्यन्त न्यून छ ।बिरामीका आफन्तले पनि लगेको रगत अस्पतालमा प्रयोग भएनभएको बारेमा जानकारी नलिने गरेको उनको आरोप छ । मापदण्डमा प्रयोग नभएको रगत फर्काउनुपर्छ भन्ने उल्लेख छ । अनुगमनका लागि स्वास्थ्य विभागसँग पनि सहकार्य गर्न माग गरेको छु, उनले भने ।"
निजी बन्द गरेर विद्यार्थी सामुदायिकलाई,"हेटौंडा (कास) ग्रामीण भेगका सामुदायिक विद्यालयमा पठनपाठनको गुणस्तरमा सुधार आएपछि संस्थागत (बोर्डिङ) विद्यालयहरू क्रमशः बन्द हुन थालेका छन् । केही सञ्चालकहरूले आफैं बोर्डिङ स्कुल बन्द गरेर सामुदायिक विद्यालयमा विद्यार्थी हस्तान्तरणसमेत गरेका छन् ।यसैमध्येको एक हो बकैया गाउँपालिका३ हात्तीसुढेस्थित चाइल्ड लर्निङ इंग्लिस बोर्डिङ स्कुल । गत जेठ ३१ मा बोर्डिङमा अध्ययनरत नर्सरीदेखि कक्षा ४ सम्मका १ सय १ विद्यार्थी स्थानीय बुद्ध माविलाई हस्तान्तरण गरेको सञ्चालक सुरेश लामा लोले बताए । गाउँकै सामुदायिक विद्यालयमा अंग्रेजी माध्यमबाट पढाइ सुरु भएपछि बोर्डिङ स्कुल बन्द गरेर विद्यार्थी हस्तान्तरण गरेका हौं, उनले भने । उक्त बोर्डिङ स्कुल २०६९ देखि सञ्चालनमा थियो ।बुद्ध माविले गत वर्षदेखि अंग्रेजी माध्यममा पनि पठनपाठन थालेको थियो । त्यसयता अभिभावक र विद्यार्थीको विद्यालयप्रति आकर्षण बढ्दै गएको छ, विद्यालयका शिक्षक सुरेश रेग्मीले भने, सामुदायिक विद्यालयमा गुणस्तरयुक्त पठनपाठन सुरु भएपछि बोर्डिङ स्कुलहरूको आवश्यकतै पर्दैन ।विगतमा सामुदायिक विद्यालयको पठनपाठन मात्र होइन, व्यवस्थापनसमेत फितलो थियो । अहिले यसमा केही सुधार देखिएको छ । स्थानीय तहहरूले सामुदायिक विद्यालयको भौतिक पूर्वाधारदेखि शैक्षिक गुणस्तरका लागि विविधखाले सहयोग गर्न थालेपछि परिवर्तन आएको अभिभावक र अन्य सरोकारवालाहरू बताउँछन् ।"
सञ्चारमाध्यम खोल्ने निर्णयको विरोधमा ज्ञापन,हेटौंडा (कास) प्रदेश सरकारको आफ्नै आम सञ्चारगृह बनाउने निर्णय फिर्ताको माग गर्दै वाग्मतीका १३ वटै जिल्लाका पत्रकार महासंघका शाखाहरूले प्रमुख जिल्ला अधिकारीमार्फत मुख्यमन्त्री डोरमणि पौडेललाई ज्ञापनपत्र पठाएका छन् । प्रदेश सरकारले आव २०७८७९ को बजेटमा १० करोड रुपैयाँ विनियोजन गर्दै आम सञ्चारगृह स्थापना गर्ने घोषणा गरेपछि पत्रकार महासंघ र सञ्चारकर्मीलगायत सरोकारवालाले विरोध जनाएका हुन् । प्रदेश सरकारले उक्त निर्णय फिर्ता नलिए चरणबद्ध आन्दोलनमा उत्रिनेसमेत महासंघले चेतावनी दिएको छ ।
धादिङ अस्पतालमा अक्सिजन प्लान्ट,धादिङ (कास) धादिङ अस्पतालले आइतबार अक्सिजन प्लान्ट सञ्चालनमा ल्याएको छ । प्लान्टबाट प्रतिघण्टा ८५९० लिटरसम्म अक्सिजन उत्पादन हुने अस्पतालका मेडिकल सुपरिन्टेन्डेन्ट डा त्रिभुवनचन्द्र झाले बताए । उत्पादित अक्सिजन पाइपलाइनबाट आईसीयू र अन्य वार्डका बेडमा पुर्याइएको छ । यसअघि नीलकण्ठ नगरपालिकाले पनि धादिङबेसीस्थित अस्थायी कोभिड अस्पतालमा मिनी अक्सिजन प्लान्ट जडान गरी सञ्चालनमा ल्याएको थियो ।
नियमावलीको गलत व्याख्या,"संघीय संसद्को संयुक्त बैठक र संयुक्त समिति कार्यसञ्चालन नियमावली २०७५ मा उल्लिखित प्रावधानमा टेकेर सरकारले नियुक्ति प्रक्रिया अघि बढाउने गरेको भनाइ कानुनविद्हरूको रहेको छ । नियमावलीमा भएको व्यवस्थालाई गलत ढंगले प्रयोग गरिएको उनीहरू बताउँछन् । नियमावलीको परिच्छेद ५ को नियम २६ मा सुनुवाइसम्बन्धी कार्यविधिमा समितिले सम्बन्धित निकायले जानकारी दिएको ४५ दिनमा प्रक्रिया टुंग्याउनुपर्ने उल्लेख छ । उपनियम २ मा भनिएको छ, सम्बन्धित निकायबाट पत्र प्राप्त भएको मितिले ४५ दिनभित्र सुनुवाइ गरी प्रस्तावित पदका लागि समितिले राय तयार गरी सम्बन्धित निकायमा पठाउनुपर्नेछ । उक्त समयभित्र समितिले सम्बन्धित निकायमा आफ्नो निर्णय उपलब्ध गराउन नसके सुनुवाइका लागि पठाएको पदमा नियुक्तिका लागि कुनै बाधा नपुग्ने उल्लेख छ । सरकारले यसैलाई आधार मानेर गत मंसिरमा सिफारिस भएकाहरूको नियुक्ति गरेको थियो । समितिका निवर्तमान सभापति एवं भूमिसुधारमन्त्री कर्णले भने, यो प्रावधान सुनुवाइ सुरु गरेको मितिदेखि लागू हुन्छ । यसलाई गलत ढंगले व्याख्या गरियो । उनका अनुसार समितिले जानाजानी ढिलाइ गर्यो भने के गर्ने भन्ने मनसायले ४५ दिनभित्रमा टुंग्याउनुपर्ने प्रावधान राखिएको हो । सुनुवाइ नै नगरे पनि स्वतः नियुक्ति हुने आशय नियमावलीको होइन, उनले भने ।अघिल्लो पटक प्रतिनिधिसभा विघटन भएकै दिन गत पुस ५ गते परिषद्को निर्णय संघीय संसद्को सचिवालयमा पठाइएको थियो । उक्त जानकारी नपाउँदै प्रतिनिधिसभा भंग भएको थियो । तर सरकारले सचिवालयलाई जानकारी गराएको ४५ दिनपछि अख्तियार प्रमुखसहितलाई नियुक्ति दियो । नामावली प्राप्त भएर काम सुरु गरेको मितिले ४५ दिन भन्ने प्रस्ट रहेको सांसद अधिकारी बताउँछन् । सुनुवाइको विकल्प छैन, उनले भने, सरकारले अटेर गरेकाले यसलाई अदालतले व्याख्या गर्नुपर्छ ।"
निर्वाचन आयोगको अर्को परीक्षा,"तत्कालीन नेकपाको आधिकारिकतासम्बन्धी मुद्दामा निर्णयहीन भई अदालत कुरेको निर्वाचन आयोग जनता समाजवादी पार्टी (जसपा) को विवादमा पनि समाधानमुखी निर्णय दिनबाट चुकेपछि यो संस्थाको प्रभावकारितालाई लिएर फेरि कैयौं प्रश्न उठेका छन् । एकपछि अर्को निर्णय विवादमा पर्दा एउटा जल्दोबल्दो संवैधानिक संस्थाको कान्ति नै क्षय हुँदै गएको छ । भनिरहनु परोइन, निर्वाचन आयोग केवल चुनाव गराउनका निमित्त रचिएको संस्था होइन, दलहरूको आधिकारितासम्बन्धी फैसला गर्नुपर्ने अदालत पनि यही हो । त्यसैले दायित्वबमोजिमको आफ्नो एउटा प्रमुख कामबाटै भाग्ने वा निर्णय लिन अक्षम हुने छुट आयोगलाई छैन । न न्यायपूर्ण निर्णय नगरीकन ढुलमुले हुने अधिकार नै यसलाई छ । शुक्रबार जसपा अध्यक्ष उपेन्द्र यादवले आधिकारिकताको मागदाबी गरेपछि अहिले आयोग यसको प्रक्रियामा प्रवेश गरेको छ । त्यसैले यो मुद्दामा आयोग नेतृत्वले आफ्नो न्यायपूर्ण निर्णय शक्ति प्रदर्शन गर्नैपर्छ । नत्र आयोगमा प्रमुख आयुक्तआयुक्त हुनुनहुनको कुनै अर्थ हुँदैन । यसअघि जसपाका दुई अध्यक्ष महन्थ ठाकुर र उपेन्द्र यादवले एकले अर्कालाई कारबाही गरेर पार्टीबाट निष्कासन गरेपछि त्यसको जानकारी गराउँदै दल दर्ता किताबमा अद्यावधिक गरिदिन आयोगलाई पत्राचार गरेका थिए । तर आयोगले दुवै पक्षको जिकिरलाई अस्वीकार गर्दा जसपाको समस्या जस्ताको तस्तै रहेको हो । कारण जे भए पनि, आयोगले न्यायोचित निर्णय गर्न नसकेर बीचको बाटो समाएको प्रस्टै देखिन्छ । विवादित विषयमा प्रवेश गरी कानुनी बाटो लिनुपर्ने वा दुई अध्यक्षबीच छलफल गराएर समाधान निकाल्नुपर्नेमा कुनै प्रक्रियामा प्रवेश नगरीकन आयोगले ठाडो निर्णय मात्रै सुनायो, जसले विवादलाई समाधान नगरी यथास्थितिमै राख्यो । यसबाट आयोगको भूमिकामाथि नै प्रश्न उठेको हो । आफैंले मागेको आवश्यक दस्तावेज यादव पक्षले बुझाए पनि ठाकुर पक्षले नबुझाउँदै निर्णय लिएकाले पनि आयोगमाथि औंला ठडिएको हो । समस्या यथावतै रहने गरी निर्णय दिनु भनेको आयोग आफ्नो संवैधानिक तथा कानुनी दायित्वप्रति गम्भीर नहुनुको परिचायक हो । राजनीतिक दलभित्रको विवादलाई टालटुले तथा आफू पन्छिने गरी नभएर आयोगले समाधानमुखी निर्णय दिनुपर्छ । तर, उक्त जसपा विवादमा आयोगले पार्टीका विवादित पक्षहरूसँग अन्तर्क्रिया नगर्नु, आधार र प्रमाणमा प्रवेश गर्नर् ैनचाहनुले यो संवैधानिक संस्था कतै पूर्वाग्रहप्रेरित भएको त होइन भन्ने आशंका सृजना गरेको छ । किनभने, यस्तो दुई अवस्थामा हुन्छ एउटा ढंग नपुग्दा, अर्को प्रक्रिया पूरा गर्दा जसलाई न्याय दिनुपर्ने हुन्छ उसप्रति पूर्वाग्रही हुँदा । कामना गरौं, आयोगले कसैलाई न्याय नदिन यो तरिका अपनाएको नहोस् । किनभने, एउटा संवैधानिक संस्था अक्षम हुनुभन्दा पूर्वाग्रही हुनु अझ धेरै घातक हुन्छ । विवादलाई यथास्थितिमा राखेपछि जसपा अध्यक्ष यादवले विज्ञप्ति जारी गरेर आयोगको कामप्रति प्रश्न नै उठाए । बहुमतअल्पमतको परीक्षणमा जान आवश्यक नै नठानेर आयोगले यादवलाई प्रश्न गर्ने ठाउँ दिएको हो । यसअघि तत्कालीन नेकपाको सन्दर्भमा समाधानमुखी निर्णय नआएपछि आयोगको निष्पक्षताप्रति पुष्पकमल दाहाल, माधवकुमार नेपाललगायतका नेताले सार्वजनिक रूपमै प्रश्न उठाएका थिए । यस्तो आलोचनाले आयोगको छविमै प्रश्न उठिरहेको यथार्थ आयुक्तहरूले सम्झनुपर्छ । आयोगमाथि यस्ता प्रश्नहरू कायम रहेमा भोलि यसले गराउने चुनावको निष्पक्षता र विश्वसनीयतामा पनि प्रश्न उठ्नेछ, र कथं त्यस्तो अवस्था निम्तिएमा त्यो लोकतन्त्रकै लागि दुर्भाग्यपूर्ण हुनेछ । त्यसैले यस्तो दलीय विवादमा न्यायपूर्ण निर्णय लिन आयोग अनकनाउनु हुँदैन । यसैबीच, जसपा अध्यक्ष यादवले दलको मान्यतासम्बन्धी विवाद निरूपणका लागि शुक्रबार ५१ सदस्यीय कार्यसमितिमा रहेका ३० जनाको हस्ताक्षरसहित आयोगमा निवेदन दिएका छन् । उनले राजनीतिक दलसम्बन्धी ऐनको दफा ४३ (ग) बमोजिम दलको पदाधिकारी, केन्द्रीय समिति वा केन्द्रीय समितिको निर्णयको आधिकारिकताको विषयमा निर्णय गरिदिन आग्रह गरेका छन् । आयोग आफैंले पनि जसपाको विषय सामान्य पदाधिकारी हेरफेरको मात्रै नरहेर दलको मान्यतासम्बन्धी विवाद रहेको निर्क्योल गरिसकेको छ । आयोगको आशयअनुसार यादव पक्षले ऐनको दफा ४३ र ४४ मा रहेको दलको मान्यतासम्बन्धी विवादको निरूपणकै प्रक्रियाबाट निर्णयको माग गरेको छ । उता, अर्का अध्यक्ष ठाकुरले पनि पार्टी कार्यकारिणी समितिमा हेरफेर गरिएको जानकारी आयोगलाई गराइसकेका छन् । यादव पक्षबाट आधिकारिकताको मागदाबी भएपछि आयोग त्यसको प्रक्रियामा प्रवेश गरेको छ । ऐनले तोकेको प्रावधानअनुसार अर्को पक्षलाई जवाफ दिन १५ दिन समय दिनुपर्ने प्रावधानअनुसार आयोगले पत्र पठाइसकेको छ । यसअघि नेकपाको विवाद हुँदा प्रक्रियामै पस्न आलटाल गरेर समय गुजारेको आयोगले जसपाको सन्दर्भमा विवाद समाधानका लागि ऐनले तोकेको पहिलो कदम चाल्नुलाई भने सकारात्मक नै मान्नुपर्छ । त्यसैले यसअघि दुवै अध्यक्षले एकले अर्कालाई गरेको कारबाहीलाई मान्यता नदिएको आयोग अब भने अनिर्णयको बन्दी बन्नु हुँदैन । मुद्दाका रूपमा प्रवेश भैसकेको विषयमाथि निर्णय गर्न आयोग कानुनअनुसार इजलास नै गठन गरेर अघि बढ्नुपर्छ । लिखित जवाफ दिन ठाकुर पक्षले समय माग गरे आयोगले थप १० दिन दिन सक्छ । त्यसपछि दुवै पक्षलाई विवाद निरूपणका लागि सहमतिको अवसर दिनुपर्ने कानुनी प्रावधान छ । विवाद समाधान नभए आयोगले प्रमाणका आधारमा केन्द्रीय समितिको बहुमत रहेको पक्षलाई आधिकारिकता तथा अर्को पक्षलाई छुट्टै राजनीतिक दल दर्ताको अवसर दिने सक्नेछ । यो प्रक्रियालाई संपूर्ण रूपमा पछ्याएर आयोगले आफ्नो निर्णयशक्ति देखाउनुपर्छ । संवैधानिक परिषद्सम्बन्धी अध्यादेशमा टेकेर, प्रमुख प्रतिपक्षी दललाई बाहिरै राखेर र संसदीय सुनुवाइको प्रक्रिया छलेर पदाधिकारीे नियुक्ति गरिएकाले आयोगमाथि यसै पनि शंका छ । यस्तो बेलामा आयोगले आफ्नो कामकारबाहीबाटै आफूलाई निष्पक्ष प्रमाणित गर्नुपर्छ, उल्टो आफूमाथिको आशंकालाई नै थप पुष्टि गर्ने गरी निर्णय लिनु हुँदैन । संविधान, ऐन, नियम र पार्टी विधानलाई टेकेर निर्णय दिन आफू संवैधनिक रूपमै स्वतन्त्र भएको हेक्का आयोग नेतृत्वले राख्नुपर्छ । मामिला आफैंमा जटिल भए पनि आयोग मूल मुद्दाबाट पन्छिन मिल्दैन । आफूमा निहित कानुनी अधिकार स्वयंलाई न्याय गर्न तथा संवैधानिक निकायको साख जोगाउन पनि आयोगले निर्णयशक्ति देखाउनुपर्छ । विवाद निरूपणमा ढुलमुले देखिएर आयोगले आफ्नो भूमिकालाई कदापि संदिग्ध बनाउनु हुँदैन ।"
प्रकोपबाट बचाउनु पनि विकास,"हिउँद महिनाभरि हाम्रा धेरैजसो जनप्रतिनिधि र विकासे कार्यकर्ताको काम डोजरको पछिपछि कुद्ने र विकासको नाममा बिनाअध्ययन डाँडाकाँडा भत्काउने मात्र रह्यो । यसरी बाटो निर्माण गरेर विकासलाई गाउँगाउँ पुर्याउने अभियान चाल्नुअघि यस्ता ठाउँहरूको भौगोलिक, वातावरणीय, आर्थिक, सामाजिक पक्षको पूरै बेवास्ता गरियो । एउटै टोलमा जान व्यक्तिपिच्छेका बाटाहरू बने । डोजरको अगाडि देखा परेका पाटीपौवा, चौतारा, वनजंगल केही सुरक्षित रहेनन् । सबैतिरका आर्थिक स्रोतहरू सडक खन्नमै लगाइयो । सुक्खा याममा जताततै बाटोहरू चौडा बनेको देख्दा मानिसले आफ्ना गाउँटोलको निकै विकास भएको देखे । तर, वर्षायाम लागेपछि बाढीपहिरो र गाउँ बस्ती डुबानले नागरिकलाई दुःख दिइरहन्छ । यसरी विपत्मा परिने सम्भावनालाई पूरै बेवास्ता गरेपछि प्रकृति रिसाउनु र नदीनालाले आफ्ना लागि निकास खोज्नु स्वाभाविक हो । प्रकृतिलाई धारेहात लगाएर वा बिनाअध्ययनको हचुवामा विकास ल्याएको हल्ला गरेर डाँडाकाँडा र सुन्दर स्थायी संरचनाहरू भत्काउने क्रम नरोकियुन्जेलसम्म यस्ता विनाशहरू भइरहनेछ । त्यसैले सबै तहका सरकार, जनप्रतिनिधि र आमनागरिक यो मानेमा सचेत र सजग बन्न ढिला गर्न हुँदैन । बाटाघाटा बढ्नु र बढाउनु मात्र समृद्धि होइन, हाम्रो सभ्यताको संरक्षण र प्रकोपविपत्तिहरूबाट सुरक्षित रहन पाउनु पनि समृद्धि हो । कृष्ण कुम्पुरे, आदमटार, धादिङ"
स्विस बैंकमा नेपालीको धन,"पुरुषोत्तम घिमिरे, जोरपाटी, काठमाडौं"
संवैधानिक गति अवरुद्ध,"हालै पूर्वप्रधानमन्त्रीहरूले नेपालको आन्तरिक राजनीतिमा बाह्य शक्तिको चलखेल भएको ठहर गरी संवेदनशील तथा राष्ट्रवादी वक्तव्य निकालेका छन्, जुन विचारणीय र चिन्ताजनक छ । त्यससम्बन्धी विभिन्न टीकाटिप्पणी भइरहेका पनि छन् । राजनीतिमा लामो अनुभव हासिल गरेका मात्र नभई मुलुक हाँकिसकेका परिपक्व नेताहरूको यो संकेत र चिन्तालाई सरकार प्रमुखले आत्मसात् गर्नैपर्ने देखिन्छ । मुलुकको अवस्था अलि जटिल र असामान्य रहेको तर सरकार भने सत्ता टिकाउन जस्तोसुकै निर्लज्ज कदम चाल्न पछि नपर्ने देखेरै पूर्वप्रधानमन्त्रीहरूले चासो प्रकट गरेको सत्य ध्यानाकर्षणबाटै सबैका सामु छर्लंग हुन्छ ।पूर्वप्रधानमन्त्रीहरूको वक्तव्यमा औंल्याइएको छद्म मुलुक भारत भएको सहजै अनुमान गर्न सकिन्छ । नाकाबन्दी, सिमाना मिच्याइँ, रअ प्रमुख र प्रधानमन्त्रीको भेट, बजेटबाटै खानीजन्य पदार्थको दोहन गरी भारततर्फ निकासी सम्झौतालगायतका क्रियाकलापले गर्दा पनि अनुमान लगाउन सजिलो भयो । हिजो नेपाललाई संविधान जारी नगर्न भारतले निकै दबाब दिएको थियो । त्यतिखेर यहाँका राजनीतिक शक्तिहरू एक ठाउँमा उभिएर उक्त दबाबको प्रतिवाद गरे । भारतले नेपालको संविधानका कतिपय अग्रगामी व्यवस्थाहरू रुचाएको छैन । हिजोसम्म प्रधानमन्त्री केपी शर्मा ओलीलाई सत्तोसराप गर्ने र नेपालको संविधानै मान्दैनौं भन्ने राजेन्द्र महतोलगायत मधेसी नेताहरू आज कसरी गाला जोडेर सरकारमा सामेल भए ? यो किन र केका लागि सम्भव भयो ? संविधानबाट प्राप्त उपलब्धि जोगाउन सबै तहका नेताहरू एकजुट हुनुपर्ने बेला आएको छ । मुलुकको संवैधानिक गति अवरुद्ध भएको यो संगीन घडीमा पूर्वप्रधानमन्त्रीहरूले निकालेको वक्तव्यरूपी खबरदारीलाई सरकारले आफ्नो विरोध होइन, पृष्ठपोषण ठानेर संविधानविराधी कुनै सम्झौता गर्नु हुन्न । मुलुकको राजनीति विदेशीलाई बुझाउने होइन, यहीँका शक्ति मिलेर अगाडि बढाउने हो । संविधान, नियम र विधिअनुसार शासन चल्नुपर्छ भन्ने पूर्वप्रधानमन्त्रीको अनुरोधलाई ओली सरकारले अन्यथा लिनु हुन्न । गंगाराज अर्याल, पाणिनि८, पाली, अर्घाखाँचीकुनै समय दुईतिहाइ नजिक रहेका प्रधानमन्त्री ओली आफ्नै दम्भका कारण कामचलाउ पात्रका रूपमा उभिन पुगेका छन् । हाम्रा नेताहरू पद र प्रतिष्ठा कायम राख्नै सक्दैनन् भन्ने कुरा अब खोताल्नुपर्छ । जब उनीहरूलाई जनताले विश्वास गरेर सत्तामा पुर्याउँछन् तब आफ्नो धरातल बिर्सन्छन् र स्वेच्छाचारी हुन पुग्छन् । यही प्रवृत्ति ओलीमा पनि देखियो । उनमा यति धेरै दम्भ पलायो कि कानुन र संविधानलाई आफूभन्दा तल देखे । आफ्नो स्वार्थ, आफ्ना गुटका र आफूवरिपरिका माफियाबाहेक केही देखेनन् । यही कारण जनता निराश बनिरहेका छन् । एउटा व्यक्तिको दम्भका कारण कतै व्यवस्था नै धरापमा त पर्दै छैन भन्ने चिन्ता सबैलाई लाग्न थालेको छ । संघकै सिको गर्दै प्रदेश राजनीति पनि अहिले अस्थिर बन्न पुगेको छ । जनताले चुनेर पठाएका प्रतिनिधिहरूले आफ्नो कर्तव्य बिर्सेका छन् । देशमा यस्तो राजनीतिक संकट आउनुको जिम्मा कसले लिने हो ? नेताहरूको आआफ्नो स्वार्थका कारण मुलुक ठप्प बन्न पुगेको छ । महमारीको यस्तो विकराल अवस्थामा पनि देश अभिभाकविहीन हुन पुगेका छन् । आमनागरिक भोक र रोगले ग्रस्त छन् । महामारीबाट जनतालाई कसरी बचाउने भन्नेतर्फ कसैको ध्यान छैन । आज एउटा व्यक्तिको दम्भका अगाडि सिंगो मुलुक निरीह बन्न पुगेको छ । रामकृष्ण बराल, जोरपाटी५, काठमाडौं"
हेलम्बुको वेदना,"हेलम्बुमा सडक न सञ्चार समाचारले स्तब्ध बनायो । अविरल वर्षाका कारण सिन्धुपाल्चोकलगायत विभिन्न जिल्लामा धनजनको ठूलो क्षति भएको छ । आफन्त, घर, चौपाया र भएको श्रीसम्पत्ति सबै बाढीले बगाएर लगेपछि हजारौं परिवार बिचल्लीमा परेका छन् । वृद्ध बुबाआमा, सुत्केरी महिला र लालाबालाहरूले भोकभोकै खुला आकाशमुनि रात बिताउनुपरेको छ । कोरोनाको बिगबिगीले सबैसँग टाढिएर र लुकेर घरभित्रै बस्नुपर्ने बाध्यता हुँदाहुँदै एक्कासि सडकमा आउनुपर्दा जोखिम र भय झनै बढेको छ । बिजुलीका खम्बा, सडक, पुल आदि संरचना ध्वस्त भएकाले आवतजावतमा साथै एकअर्कालाई सम्पर्क गर्न कठिन भैरहेको छ, जसले गर्दा प्रभावित परिवारहरूमा अझ पीडा थपिएको छ ।बाढीपहिरो भूकम्पजस्तो आक्कलझुक्कल आइपर्ने समस्या होइन । बाढीपहिरोले बर्सेनि सताउने गरेको छ । सुक्खा महिनामा कानमा तेल हालेर बस्ने सरकार वर्षायाम सुरु भएसँगै कहिले बाढीपहिरोले विनाश गर्छ र चाउचाउभुजा बाँड्न जाने भनेर मानौं कुरिरहेको हुन्छ । जुनसुकै दल सरकारमा भए पनि यस्ता विपत् न्यूनीकरणका लागि डटेर काम गर्न अग्रसर भएको देखिँदैन । चाहे भूकम्प, कोरोना, बाढीपहिरो या अन्य कुनै प्रकोपले घेरोस्, सरकार सधैं रमिते मात्र हुन्छ । दिगो विकास र समाधानका लागि योजना बनाउनेभन्दा आपसी लुछाचुँडी र भागबन्डामै समय बित्ने गरेको छ । हिउँदमा नदी र खोलामा पानीको बहाव कम हुने भएकाले पुराना साथै जीर्ण भएका सडक र पुलपुलेसाहरू मर्मत, सम्भार गरी बाढीपहिरोले असर गर्ने ठाउँहरूमा तारजाली र तटबन्धन गरेर समयमै होस नपुर्याउँदा आमनागरिक सधैं यस्ता दुर्घटनाको सिकार हुनुपरेको छ ।वनजंगलको जथाभावी फँडानी र चुरेको दोहनले पनि बाढीपहिरोको मार खेप्नुपरेको छ । कुनै मापदण्डबिना खोलानालाबाट जथाभावी ढुंगा र गिट्टी निकाल्नाले नदीनालाहरू बाटो परिवर्तन गरेर बस्तीतिर छिर्न थालेका छन् । भारतले बनाउने बाँधको विषयमा सरकार मौन बस्नाले पनि नेपाली भूमि डुबानमा पर्ने गरेको छ । राज्यले प्रत्येक पीडित परिवारलाई ५० हजार दिने घोषणा गरे पनि यो रकम अति नै कम भएकाले खासै राहत भने हुने छैन । वास्तविक पीडित परिवारलाई पुनःनिर्माणमा राज्यले सहयोग गर्नुपर्छ र घर ध्वस्त भएका परिवारलाई आवासको व्यवस्था गर्न सके मात्र राहत महसुस हुनेछ । रोशन भट्टराई, इनरुवा३, सुनसरी"
हामी पनि सम्पन्न हुन सक्छौं,"हाम्रोजस्तो कमजोर भूगोल भएको, पृथ्वीकै सबैभन्दा सुदूर कुनामा भएको, खेतीयोग्य जमिन कम तर जनसंख्या उल्लेखनीय भएको, धेरै समुदाय र भाषाभाषी भएको, भूकम्प र अतिवृष्टिले बेलाबेलामा प्रहार गरिरहने मुलुक के गरेर अगाडि बढ्न सक्ला ? के हामी आशा नै गर्न नसकिने विन्दुमा पुगिसकेका त छैनौं ? अहिलेको युगमा दीर्घकालीन सम्पत्तिको स्रोत ज्ञानमा आधारित सृजना हो । जुन मुलुकका कम्पनीहरूले संसारलाई मन पर्ने वस्तु उत्पादन गर्न सक्छन्, ती कम्पनीहरू भएको मुलुकको प्रगति सबैभन्दा द्रुत गतिमा हुन्छ । यो कुरा म्याक्रोइकोनोमिक्समा सबैभन्दा पहिले आर्थिक वृद्धिको सिद्धान्त (ग्रोथ थ्यौरी) को मोडल निकाल्ने अर्थशास्त्री रबर्ट सोलोले सन् १९५६ तिरै उल्लेख गरेका थिए । उनको मोडलअनुसार राज्यको दीर्घकालीन आर्थिक वृद्धिको मुख्य कारक जनशक्ति (ह्युमन क्यापिटल) हो । यो कुराले हामीलाई उत्साहित पार्नुपर्नेचाहिँ हो किनकि सोलोका अनुसार कुनै पनि मुलुकको दीर्घकालीन विकास पेट्रोल, सुन, हीराले हैन, शिक्षा र त्यहाँका जनताको सृजनशीलताले निर्धारण गर्छ । हाम्रोजस्तो खनिज पदार्थ नभएको र पहिरो खस्ने डाँडा धेरै भएको कमजोर मुलुकलाई यसले उत्साह दिए पनि मुलुकभित्रको शिक्षा पद्धति खराब भएकाले यसले आर्थिक प्रगतिको स्वतः प्रत्याभूति गरिहालेको भने छैन । माओसँग युद्ध हारेर गएका च्याङ काइसेकले ताइवानमा उदाहरणीय भूमिसूधार गरे, शिक्षाको आधुनिकीकरण गरे र ताइवानको विकास र आधुनिकीकरणको जग बसाले । ताइवानको अर्को विशेषता यो एसियाको सबैभन्दा समतामूलक विकास भएको मुलुकमध्येको एक हुनु हो । आज समानता जनाउने जिनी सूचक ताइवानको ३३ हुँदा चीनको ४६ छ, अर्थात् माओको चिनियाँ समाज च्याङ काइसेकको ताइवानी समाजभन्दा आर्थिक रूपले धेरै असमान छ । नेपालभन्दा थोरै जनसंख्या भएको ताइवानमा खासै प्राकृतिक स्रोतहरू छैनन् र पनि गएको वर्ष ताइवानको सेमिकन्डक्टर उद्योग चर्चामा रह्यो । चीन तथा अमेरिका दुवै मुलुकले ताइवानको ताइवान सेमिकन्डक्टर (टीएसएमसी) कम्पनीलाई चिप बनाउने उद्योगमा मुख्य प्रतिस्पर्धी ठान्छन् भने इकोनोमिस्ट पत्रिकाको हालै प्रकाशित एक खबरअनुसार उक्त कम्पनीको प्रविधि चीन र अमेरिकाको भन्दा एक दशकले अगाडि छ । गएको वर्ष ५० अर्ब डलरको इक्विटी भएको उक्त कम्पनीले २० अर्ब डलरजति नाफा गरेको थियो । सानो मुलुक ताइवानमा भएका टीएसएमसी र फाक्सकनजस्ता कम्पनीहरू अहिले विश्वमै अति ठूला र प्रतिस्पर्धी कम्पनीका रूपमा विकसित भएका छन् । त्यस्तै स्थिति दक्षिण कोरियाको पनि छ । नेपालभन्दा केही मात्र धेरै जनसंख्या भएको दक्षिण कोरिया कला र संस्कृतिमा एसियामै प्रभुत्व जमाउन अगाडि बढेको त छ नै, सामसुङजस्ता कम्पनीका उत्पादनमार्फत अमेरिकाको सिलिकन भ्यालीका एप्पलजस्ता कम्पनीदेखि चीनका विशाल कम्पनीहरूसँग प्रतिस्पर्धा गरिरहेको छ । स्पष्ट छ, सोलो गलत थिएनन् । मुलुकका जनताको सृजनशीलताले मुलुकको दीर्घकालीन विकासको गति निर्धारण गर्छ ।िििदुई सय पचास वर्षअघि नेपाल र भारतका मुलुकहरू पनि कम्पनीहरूजस्ता नै थिए । राजकोषको संवर्द्धन उनीहरूको पनि मुख्य ध्येय हुन्थ्यो । राज्यको कति आम्दानी छ भन्ने कुराले उक्त राज्यको हैसियत देखाउँथ्यो, महाभारतमा समेत राजाको दायित्व राज्यकोष बलियो बनाउनु हो, सानो कोष भएको राजालाई मानिसले हेप्छन् भनिएको थियो । साना राजाले ठूला राजालाई वार्षिक कर बुझाउँथे । सकेसम्म राजाहरूलाई राज्य विस्तार गर्न बजार तथा व्यापारिक मार्ग विस्तार गर्ने चाहना हुन्थ्यो । त्यो बेला यदि तपाईं गोर्खाको राजा हुनुभएको भए तपाईंको महत्त्वाकांक्षा के हुन सक्थ्यो ?राम शाहको केही कानुनी सुधारबाहेक त्यो बेलाको गोर्खालाई अरूले राज्य मान्नुपर्ने कुनै कुरा देखिँदैन । लगभग १२ हजार घर भएको गोर्खासँग तनहुँको तुलना गर्दा पनि गोर्खा तल पर्छ । अप्ठेरा पहाडहरू भएको, कुनै खानी नभएको, कुनै बजार नभएको, तिब्बतसँगको वा हिन्दुस्तानसँगको व्यापारिक मार्गमा नपरेको, कुनै विद्याको केन्द्र नभएको गोर्खाका राजाले आफ्ना लागि स्वस्तिश्री गिरिराज चक्रचूडामणि भनेर प्रशस्ति त बनाएका थिए, तर गिरिराजका रूपमा उनीहरूलाई हिमालय पर्वतको काखमा रहेका अन्य राज्यले मान्यता दिने सम्भावना कम थियो । पृथ्वीपति शाहको लामो शासनकालमा गोर्खामा तोप राख्ने लगायतका केही सामान्य सामरिक काम भए तर जीवनकालको अन्ततिर मानसिक रूपमा कमजोर भएका राजा नरभूपाल शाहको पालामा आइपुग्दा पनि गोर्खा इतिहासको महत्त्वपूर्ण राज्यका रूपमा उदाउने कुनै संकेत थिएन । देशैदेश भएको त्यो बेलाको नेपालमा गोर्खाको वरीयता सम्भवतः निकै तल थियो, भित्तामा छाती टाँसेर विकल्पहीन भएर इतिहासको वेगवान् गतिलाई टुलुटुलु हेर्न अभिशप्त योद्धाजस्तो थियो गोर्खा । यस्तो कमजोर मुलुकले कसरी काठमाडौं उपत्यकाजस्तो समृद्ध र ठूलो मुलुक हात पार्यो ? यसका चार वटा महत्त्वपूर्ण कारक थिए । पहिलो, प्रविधिमा लगानी । पहाडतिरका छिमेकहरूमा प्रविधि अंगीकार गर्ने चलन कम भएको सोचेर पृथ्वीनारायण शाहले विसं १७९९ मा राजा हुनेबित्तिकै नयाँ प्रविधिका हतियार किन्न बनारसको यात्रा गरेका थिए । यात्राको अन्तमा पृथ्वीनारायणले बनारसबाट तीन जना हतियारविज्ञ प्राविधिकहरू (शेख जोरावर, मोहम्मद ताकी र भेषा सिंह) लाई गोर्खा ल्याएका थिए भने, विसं १८१९ मा कासिम अली खानसँगको लडाइँमा दुई तोप र पाँच सय बन्दुक गोर्खालीले हात पारेका थिए । क्याप्टेन किनलकको सेनालाई सिन्धुलीमा हराउँदा पनि सम्भवतः केही बन्दुक हात परेका हुँदा हुन् । यसैले भक्तपुर र काठमाडौं विजयमा उनीसँग प्रयोग गर्न निकै बन्दुक उपलब्ध भए । तत्कालीन भारतको बजारमा महँगो (६० रुपैयाँ प्रतिगोटा) मानिने बन्दुक किन्न र प्रयोग गर्न पृथ्वीनारायणजत्तिको उत्सुक अन्य पहाडी राजा देखिँदैनन् । दोस्रो, युद्धका लागि चाहिने स्रोत परिचालनमा दक्षता । पृथ्वीनारायण शाहको शासनकालको सुरुमा बंगालमा अलिबर्दी खान नवाब थिए र अंग्रेजहरू बंगालका कपडा लगायतका सामानहरू बेलायतबाटै सुन ल्याएर किनेर लैजान्थे । तर अलिबर्दीको अन्त र सिराजुद्दौलाको राज्याभिषेक हुनेबित्तिकै अंग्रेजहरूसँग बंगालको सम्बन्ध बिग्रिय्रो र विसं १८१२१३ को समय बंगालका लागि अप्ठेरो र युद्धोन्मुख कालखण्ड बन्यो । युद्धको अप्ठेरो बेलामा जनसाधारणदेखि सबैमा सुनको माग धेरै हुनु स्वाभाविक थियो । बंगालीहरू त्यसै पनि सामान बेच्दा सुनमा बिक्री गर्थे र एक तथ्यांकअनुसार त्यो बेला उनीहरूको निर्यातबाट आउनेमध्ये तीनचौथाइ आय सुनमा थियो ।पूर्णिमा मा छापिएको एउटा लेखअनुसार, ठीक त्यही बेला विसं १८१३ मा तिब्बतमा रहेका आफ्ना प्रतिनिधि हरिदेव उपाध्यायमार्फत पृथ्वीनारायण शाह १२१५ हजार तोलासम्म सुन किन्ने बार्गेनिङ गरिरहेका थिए । एकैचोटि २ लाख ५० हजार रुपैयाँको सुन किन्न सक्ने क्षमता उनले कसरी र किन बनाए होलान् भन्ने प्रश्न महत्त्वपूर्ण छ किनकि उनी त्यसअघि स्थानीय कुलीनसँग जग्गा बन्धकी राखेर केही सय रुपैयाँ सापटी माग्ने आर्थिक स्थितिका राजा थिए । माथि उल्लेख गरिएझैं प्लासीको युद्ध हुँदै गर्दा सम्पन्न बंगालमा सम्पत्ति जोगाउने होडमा सुनको माग बढ्नु स्वाभाविक नै थियो । पृथ्वीनारायण शाहले तिब्बतमा सुन खरिद गरेर आफ्नो कब्जामा रहेको नुवाकोट हुँदै भारतमा बिक्री गरेर युद्धका लागि एउटा प्रमुख स्रोत जुटाएका थिए भन्ने देखिन्छ । केही इतिहासकारले उनले एक पटक मात्र सुन किनेका थिए भन्ने तर्क गरेका छन्, तर गोर्खाजस्तो सानो राज्यका राजाले एक पटक मात्र सुन किन्दा नै हजारौं तोला किन्ने हैसियत र आँट बनाए होलान् भन्नु सही नहोला । विद्रोही हरू सबै ठाउँमा जसरी हुन्छ स्रोत जुटाउने कसरत गर्छन् नै, गाँजा बेच्ने अफगान विद्रोहीदेखि हीरा बेच्ने अफ्रिकाका विद्रोहीसम्म अहिले पनि यसका उदाहरण देखिन्छन् । कम्तीमा एक अंग्रेज लेखकले त्यो बेला पृथ्वीनारायणले ५० हजार सेना प्रयोग गरेको र तीमध्ये ३० हजारलाई काठमाडौं नाकाबन्दीमा प्रयोग गरेको बताएका छन् । सम्भवतः त्यो परिमाणमा नहोला तर काठमाडौंजस्तो खाल्डोमा गोर्खाजस्तो १२ हजार घरधुरी भएको राज्यले लगभग पाँच वर्षसम्म महत्त्वपूर्ण आर्थिक स्रोतबिना आफ्नै जनताको भरमा नाकाबन्दी गर्न सक्यो होला भन्न सकिन्न । अन्य ठाउँका मान्छे किन्न र काममा लगाउन गोर्खालाई धेरै स्रोत चाहिन्थ्यो ।तेस्रो, क्रूरताको रणनीतिक प्रयोग । विद्रोहीहरू क्रूरताको रणनीतिक प्रयोग गर्छन् । एक पटक गाउँमा शिक्षक काटेको खबर आएपछि माओवादीले चन्दा माग्दा नदिने शिक्षक कमै भए होलान् । किरियापुत्रीहरूको हत्याको खबर आउँदा यो शताब्दीमा त नेपाली पहाडहरू तर्सिए भने दुई सय पचहत्तर वर्षअघि आफ्नो अठार वर्षीय छोराको हत्या भएपछि किरिया बसेका (वा केही इतिहासकारका अनुसार भर्खर सकेका) बाबु जयन्त रानामगरलाई बेलकोटको डाँडाबाट तल देवीघाट लगेर छाला काढी नुनचुक दलेर मारेको खबर नेपालका कुनाकन्दरासम्म पुग्दा त्यसले कति त्रास फैलायो होला ? त्यसले गोर्खालीहरूलाई कति मनोवैज्ञानिक फाइदा गर्यो होला ? चौथो, सूचना संकलनमा चुस्तता । बाबुराम आचार्यको किताब श्री ५ बडामहाराजाधिराज पृथ्वीनारायण शाहको संक्षिप्त जीवनी मा उल्लेख भएअनुसार, काठमाडौंमा २ हजार ब्राह्मण लगाएर गोर्खालीहरूले सूचना संकलन गरेका थिए । त्यसको १० प्रतिशत मात्र सही भए पनि त्यो निकै ठूलो संख्या थियो । पृथ्वी आफैं पनि भक्तपुर बसेका थिए अनि जयप्रकाश मल्ल र रणजित मल्ल दुवैसँग नजिकको परिचय भएका व्यक्ति थिए । काठमाडौंको कमजोरी र शक्ति दुवैसँग उनी निकै परिचित थिए र यहाँका भारदारहरूलाई एकअर्कासँग लडाउन वा एकअर्काविरुद्ध प्रयोग गर्न सक्ने क्षमता राख्थे । िििगोर्खा राज्यलाई एउटा कम्पनीका रूपमा हेर्दा त्यसैले त्यो बेलाको गोर्खाले हासिल गरेका यी उपलब्धिहरूको पछाडिका कारकहरू अहिले ताइवानी टीएसएमसी वा कोरियाली सामसुङ बन्ने आकांक्षा पालेका हाम्रा कम्पनीलाई शिक्षा हुन सक्छन् । सर्वप्रथम के बिर्सन हुँदैन भने, हामी यो विश्वमा प्रतिस्पर्धामा ढिलोचाँडो पुग्नैपर्छ नत्र विदेशमा सबैभन्दा तल्लो तहको जागिर खाने र प्रकृति प्रकोप वा महामारी आउँदा विदेशीसँग हात फैलाएर माग्ने जातका रूपमा आउने शताब्दियौंसम्म रहनेछौं र हाम्रो भविष्य वर्तमानभन्दा राम्रो हुनेछैन । अर्कातिर, हाम्रो देश महँगा खनिज पदार्थमा सम्पन्न नभएकाले भविष्यमा यदि धनी भयौं भने हामीले हाम्रो मुलुकका उत्पादन विदेशमा बेच्न सक्ने क्षमतावान् नेपालीहरूको भरमा त्यो सम्पन्नता हासिल गरेका हुनेछौं । सुरुआती चरणमा हाम्रा लागि त्यो विदेश भनेकै हाम्रा छिमेकी राष्ट्रहरू भारत र केही हदसम्म चीन हुनेछन् । यी मुलुकको बजारमा कब्जा नजमाई हामी जापान वा युरोप वा अमेरिकाको बजार कब्जा जमाएर धनी हुने सम्भावना न्यून छ । जसरी गोर्खाले काठमाडौंवरिपरिका ससाना ठाउँहरू (काभ्रे, सिन्धुपाल्चोक, दोलखा, लामीडाँडा, धुलिखेल, नालदुमगढी, मकवानपुर) फुकीफुकी जितेर काठमाडौं कब्जा गर्यो, त्यस्तै नेपाली कम्पनीहरूले सीमावर्ती ससाना सहरहरूका बजार कब्जा गरेर मात्र ठूला सहरहरू कब्जा गर्न सक्नेछन् र त्यो भनेको नेपालको समृद्धिको बाटो दार्जिलिङ, सिलिगुडी, जोगबनी, रक्सौल, गोरखपुर, खटिमाजस्ता सहरका बजार कब्जा गरेर सुरु हुनेछ । चीनको बजारको हकमा पनि हुनुपर्ने त्यही थियो । सन् १९९० को दशकमा ल्हासा जाने नेपालीहरूले त्यहाँ नेपाली चाउचाउ लगायतका अन्य उत्पादन धेरै देख्थे तर नेपाली उत्पादनहरू त्यहाँबाट छङ्तु र सिनिङजस्ता ठूला सहर कब्जा गर्न जान सकेनन् बरु अहिले त्यहीँबाट पनि बिस्तारै विस्थापित हुने डर छ । अहिले केही नेपाली कम्पनीहरूले भारतमा उत्पादन बेच्न सक्ने क्षमता देखाएका छन् । वाईवाई र गोल्डस्टार जुत्ता दुई उदाहरण हुन् । दुवै बिस्तारै बढ्दै गरेका छन्, दुवैको विस्तारमा केही जिनियस जनशक्तिको हात छ । गोल्डस्टार जुत्ता त नेपाली कच्चा पदार्थमा निर्भरसमेत छैन । यी कम्पनीहरू प्रविधि भित्र्याउन गोर्खा राज्यले जस्तै उत्सुक भए । वाईवाई आफैं विदेशी प्रविधि र विदेशी ब्रान्ड थियो । गोल्डस्टार जुत्ताको प्रविधि पनि विदेशी नै हो र ब्रान्ड विस्तार गरिसकेको उक्त कम्पनीलाई लागत प्रभावी हुनुपर्यो भने डिजाइन मात्र नेपालमा गरेर चीनमा उत्पादन गरी भारतमा बेच्न सक्ने सुविधासमेत छ ।गोर्खाले जस्तै विदेशी आर्थिक स्रोत परिचालन गरेर कम्पनी विस्तार गर्न सकिनेबारेमा भने नेपाली कम्पनीहरूले अझै धेरै सोच्न सकेका छैनन् । भारतीय बजारमा यदि विद्युत् बेच्ने हो भने हाम्रा कम्पनीहरू मुम्बई वा त्यस्तै अन्तर्राष्ट्रिय वित्तीय केन्द्रमा सूचीकृत भएर स्रोत जुटाउन सक्ने स्थिति हुनुपर्छ । दुर्भाग्यवश, अन्तर्राष्ट्रिय बजारको बिग पिक्चर देख्न नसक्ने केही मानिस लहडमै जलविद्युत्मा विदेशी लगानी आवश्यक छैन भनिदिन्छन् । तर यदि हामी ५० हजार मेगावाट बिजुली भारतमा बेच्ने सपना देख्छौं भने त्यो भनेको ८० अर्ब डलरभन्दा बढीको तात्कालिक लगानी हो जुन हामीसँग छैन र भए पनि त्यो स्रोतको लगानी अन्य क्षेत्रले पनि मागिरहेका छन् । हाम्रो क्षमता त त्यतिखेर देखिनेछ जब हाम्रा कम्पनीहरू भारतीय बैंकसँग ऋण लिएर, भारतीय जनतासँग सेयर बजार वा अन्य माध्यमबाट सेयर इक्विटी उठाएर उनैलाई आफ्ना उत्पादन बेच्न सक्नेछन् ।तेस्रो, क्रूरता अथवा रुथलेसनेस । हाम्रा धेरै उत्पादकले अझै प्रतिस्पर्धा गर्न सिकेका छैनन् । केबल अपरेटरहरूदेखि बस अपरेटरहरूसम्म सिन्डिकेट गरेर, मिलीजुली गरेर पैसा कमाउन उद्यत हुने हाम्रो संस्कृति छ । ठूला बजारहरूमा यो संस्कृतिले धेरै सहयोग गर्दैन । ठूला बजारमा साँच्चिकै प्रतिस्पर्धी बन्ने सम्भावना भएका कम्पनीहरूलाई सरकारले बिजुली सस्तो दिएर हुन्छ कि कच्चा पदार्थ सस्तोमा उपलब्ध गराएर हुन्छ कि ऋण सस्तोमा दिएर हुन्छ, झन्झन् प्रतिस्पर्धी र झन्झन् ठूलो बन्न मद्दत गर्नुपर्छ । धेरै नेपाली उत्पादक अहिले आफ्नो कुल नाफाको १० प्रतिशत विदेशमा बजार प्रवर्द्धन लगायतका काम गर्न र अफिस खोल्न दिइयोस् भनेर माग गरिरहेका छन् र तीमध्ये केहीलाई सरकारले सहमति दिनुपर्छ । सिमेन्ट उद्योगहरू, जीआई वायर बनाउने उद्योगहरू, पशुपक्षीजन्य उद्योगहरूलाई अब सीमावर्ती बजारहरूमा जान र त्यहाँका कम्पनीहरूसँग रुथलेस भएर प्रतिस्पर्धा गर्न हामीले प्रोत्साहित गर्नुपर्छ । भारत र चीनसँगको हाम्रो अबको वाणिज्य सम्झौताको मूल केन्द्रमा हामीले हाम्रा कम्पनीहरू भारत र चीनमा गएर व्यापार गर्न कति सहयोग गर्न सक्छौं भन्ने नै हुनुपर्छ । काठमाडौं जित्ने क्रममा गोर्खालीहरूले जयन्त रानामगरका बाउछोरालाई मारे, कीर्तिपुरेहरूको अंगभंग गरे, भक्तपुरको युद्धमा महिला र बच्चासमेत धेरै निहत्था मारे, बिहे गरेर घरमा परिवार बसाएर बसेका निर्दोष नगरकोटीहरूको समेत आमसंहार गरे, पृथ्वीनारायण आफैंले मीत बुबा मानेका अठ्चालीस वर्षदेखि भक्तपुरमा शासन गरेर बसेका रणजित मल्ललाई आक्रमण गरे । अहिलेको बजार पनि त्यत्तिकै रुथलेस छ । कुनै पनि देशको कुनै पनि कम्पनीले एक इन्च बजारसमेत प्रतिस्पर्धा नगरीकन छोड्दैन । विदेशबाट सामान ल्याएर, यहाँ आयात तथा व्यापारमा एकाधिकार जमाई बेचेर पैसा कमाउने नेपाली चलनले कहिल्यै व्यावसायिक दुनियाँले खोजेको जस्तो रुथलेस कम्पनी जन्माउन सक्दैन । भारत वा चीनको बजारमा एकएक इन्च जमिनका लागि युद्ध गर्न तयार भएर बसेको व्यावसायिक फौज भने हामीलाई चाहिसकेको छ ।तर के गरेर भारतमा हामी प्रतिस्पर्धा गर्न सक्छौं भन्नेमा अरू वस्तुको कुरा छोडौं, हामीले मुख्य निर्यात हुने भनेर आशा गरेको बिजुलीका बारेमा समेत हामीलाई थाहा छैन । धेरै भारतीय त तिमीहरूले हामीलाई बिजुली बेचेर पैसा कमाउने ट्रेन मिस गरिसक्यौ भन्छन् । हुन पनि सक्छ । आखिर पद्मशमशेरले जुद्धशमशेरको प्रशस्तिमा दोस्रो विश्वयुद्धपछि दिएको भाषणमा समेत नेपालले त्यो बेला हिन्दुस्तानमा बिजुली बेचेर पैसा कमाउन सक्ने सम्भावना उल्लेख गरिएको थियो । त्यो बजार अहिलेसम्म त्यत्तिकै, त्यही रूपमा हामीलाई कुरेर नबसेको पनि त हुन सक्छ । तर भारतीय बजारका बारेमा हामीलाई कम ज्ञान छ । चिनियाँ बजार पनि धेरै बुझ्दैनौं । त्यस्तै स्थिति विकसित मुलुकले दिएको सुविधाका बारेमा पनि छ । बंगलादेशलाई अति कम विकसित राष्ट्रका रूपमा उपलब्ध सुविधाहरू प्रयोग गरेर निर्यातमुखी बनेको मुलुकका रूपमा चिनिन्छ, किनकि अहिले उसको ७० प्रतिशतजति निर्यातले त्यो सुविधा प्रयोग गरेको छ । हामी भने उक्त सुविधा पाएर पनि निकै कम प्रयोग गर्ने मुलुकमा पर्छौं । गोर्खालीहरूले प्रयोग गरेको सूचना संकलनको दक्षता हाम्रा कम्पनीहरू र सरकारलाई अहिले पनि जरुरत छ ।गोर्खाली शासकहरूले आफ्नो राज्यलाई लगभग कम्पनीकै रूपमा चलाएका थिए । तिनको मुख्य ध्येय तत्कालीन समयको उत्पादनको मुख्य साधन जमिन र मान्छेमाथिको नियन्त्रणद्वारा राज्यको र राज्य चलाउने कुलीन वर्गको आम्दानी वृद्धि गर्नु थियो । भारतमा शासन गरिरहेको इस्ट इन्डिया कम्पनी त झन् बेलायतको सेयर बजारमा सूचीकृत कम्पनी नै थियो । त्यसैले गोर्खाका राज्यवृद्धि र युद्धकालीन रणनीतिहरूबाट अहिले पनि सिक्न सकिने कुरा धेरै छन् । के हाम्रो देशको भाग्यमा सम्पन्न बन्न लेखेको छ ? हामी सम्पन्न बन्न सक्छौं, तर सम्पन्नताका औजार के हुन् भनेर चिन्नुपर्छ र त्यो हासिल गर्न जरुरी हुने युद्धकलामा हामी श्रेष्ठ बन्न सक्नुपर्छ । चिनियाँ पुराना समरविज्ञ लेखक सुन चुले भनेजस्तै युद्ध एक कला होÙ अहिले यो कलामा कडा मिहिनेत र पद्धतिगत रूपमा हासिल गरिएको ज्ञानले मात्र विशेषज्ञता हासिल गर्न सकिन्छ । हामी यत्ति कुरामा विश्वास भने गरौं यदि हरितन्नम गोर्खाले पहाडमुनिका पचासौं राज्यमा आधिपत्य जमाउन सकेको थियो भने अहिले हामी पनि सही खालको विशेषज्ञताको विकास र प्रयोगले सम्पन्न हुन सक्छौं ।"
हिम्मतका पर्याय रूपचन्द्र,"जननेता, थाहा अभियन्ता, नेपाली सुकरात हुनुहुन्थ्यो रूपचन्द्र विष्ट । अत्यन्त इमान भएका व्यक्ति हुनुहुन्थ्यो रुदाने (रूपचन्द्र दामन नेपाल), जोसँग यस पंक्तिकारले पनि सहकार्य गर्ने अवसर पाएको थियो, जुन जीवनमा गौरव गर्ने विषय बनिरहेकै छ । रुदाने विलक्षण हिम्मतको पनि मानौं पर्याय हुनुहुन्थ्यो । राजा वीरेन्द्रको जन्मोत्सव मूल समारोह समितिमा उहाँलाई पदेन सदस्य बनाइएको पत्र आयो । रुदानेले त्यसैको पृष्ठभागमा आयोजक ! जिउँदो मान्छे अदालतमा लडिरहेको मुद्दा हो, यसको फैसला चिहानमा पुगेपछि मात्र हुन्छ रापंसरू (राष्ट्रिय पञ्चायत सदस्य रूपचन्द्र) लेखेर पत्रवाहकलाई फर्काइदिँदै भन्नुभयो, त्यसैले मैले आफ्नो जन्मोत्सव मनाउने गरेको छैन । जसले आफ्नो जन्मोत्सव मनाउँदैन, उसलाई अरूको जन्मोत्सव मनाउने हक हुँदैन ।यस विषयलाई लिएर पञ्चहरूले रुदानेलाई कारबाही गर्नुपर्छ भनी पञ्चायत नीति तथा जाँचबुझ समितिमा उजुरी हाले, र जन्मोत्सव समारोहमा त्यस्तै माग गर्दै भाषणसम्म गरे । पञ्चायत नीति तथा जाँचबुझ समितिका अध्यक्ष नवराज सुवेदीले रुदानेलाई स्पष्टीकरण सोधे तर रुदानेले सो पत्रको पृष्ठभागमा लेखेको कुरा नै स्पष्टीकरण हो भनी जवाफ दिनुभयो । त्यो जवाफभित्र ठूलै सैद्धान्तिक, दार्शनिक र राजनीतिक कुरा छन् । कुनै मान्छे जन्मेका कारण समाज र मानव जातिलाई कति सकारात्मक प्रभाव पर्यो, त्यसअनुसार उत्सव मनाउने हो । नकारात्मक प्रभाव परेमा त शोक पो मनाउनुपर्छ । तर दुष्ट मनुष्यले पनि जन्मोत्सव मनाउने र अरूले होहो गर्ने प्रचलन किन बस्यो ? यो प्रश्नको उत्तर केक काटेर जन्मोत्सव मनाउनेहरूले दिन सक्छन् ? बुज्रुकले बलपूर्वक व्याख्या गर्न खोज्लान् तर औचित्य पुष्टि गर्न सक्दैनन् । निरंकुश राजतन्त्रमा चलेको कालो व्यवस्थामा त्यसका नायकलाई रुदानेले दिनुभएको उत्तर तत्कालीन शासकलाई कडा चुनौती नै थियो । अरू राजतन्त्रविरोधी भने त्यस्ता कार्यक्रममा नगए पनि मौन बस्ने गर्थे ।यसै गरी बडामहारानीको जन्मोत्सवमा पनि रुदानेको नाममा एउटा पत्र आयो । स्मारिका प्रकाशन गर्न लागिएकाले बडामहारानीका बारेमा उहाँसँग एउटा लेख मागिएको थियो । रुदानेले त्यस हल्कारासँग एउटा कागज मागेर लेखिदिनुभयो, ऐराल एक ठूली बढी आइमाई हुन् किनकि उनले राजासँग विवाह गरिन् । रुदानेयसमा पनि कम आँटको कुरा थिएन । मै हुँ भन्ने नेताहरूले पनि यतिको साहस गर्न सक्दैनथे । यसमा पञ्चहरूले कराउन हिम्मत गरेनन् किनकि ऐराल को अर्थ ऐश्वर्यराज्यलक्ष्मी लगाउनुपर्थ्यो । अनि राजासँग विवाह भनेको कुन राजा ? श्री ५ महाराजाधिराज पो संवैधानिक राजा हुन्, अरू त सयौं राजा हुन्छन् नि ! यस्तै तर्कवितर्क उठे । त्यसैले यस विषयमा पञ्चहरू हाकाहाकी अघि आउन सकेनन् । एक पटक रुदानेले राष्ट्रिय पञ्चायतभित्र दरबारविरुद्ध भाषणै गर्नुभयो, सरकार, दरबारमा बसेकाहरूले अपराध र अन्याय गरे, जनता आपत्मा परे । पञ्च रापंसहरूले तत्काल नियमापत्ति गरे, कारबाहीको माग राखे । अध्यक्षले रुदानेलाई स्पष्टीकरण दिन आदेश दिए । रुदानेले भन्नुभयो, मैले भनेको कुरा सत्य छ । स्पष्टीकरण त सरकार दरबारमा बस्नेले दिनुपर्ने हो । त्यसपछि सदनमा हंगामा नै भयो । मण्डले प्रवृत्ति भएका केहीले आवाज उठाए, रुदानेले यो राजदरबारलाई भनेको हो । यस्तो भन्नेलाई कडा कारबाही गर्नुपर्यो । फेरि अध्यक्षबाट आदेश भयो, माननीय रूपचन्द्र विष्ट, प्रस्ट भन्नुपर्यो, यो के भन्न खोज्नुभएको हो । रुदानेले फेरि जवाफ दिनुभयो, दरबार त मुलुकमा धेरै छन्, सिंहदरबार, बागदरबार, सेतो दरबार, लालदरबार आदि । श्री ५ महाराजाधिराजको दरबार वा राजदरबारलाई राजप्रासाद पो भनिन्छ त ! यत्ति कुरा नबुझ्नेहरू चाकरी गर्न व्यस्त छन् । केही कारबाही हुन्छ भने जसले राजदरबार भन्ने शब्द जोडे, उतै होस् । त्यसपछि सदनमा हाँसोको पर्रा छुट्यो । फेरि कसैले यसमा आपत्ति गर्ने आँट गरेन । वास्तवमा दरबारभन्दा सामान्य रूपमा जनताले राजदरबार नै बुझ्ने हो, कर्मचारी पनि दरबार नै भन्थे । रुदानेको मतलब पनि राजदरबार नै थियो । तर संसदीय अभ्यासमा रुदानेले वैधानिक रूपमा पुष्टि गरिदिनुहुन्थ्यो, उहाँका भनाइ जनताले बुझ्ने तर कानुनले नसमात्ने हुन्छन् भनी । उहाँको यो क्षमता पनि इतिहासमा स्मरणीय छ । अहिले आफूलाई माननीय भन्न रुचाउनेहरूको हूल बढ्दो छ । अझ सामन्ती सोच भएकाहरूले त सम्माननीय किन नभनेको भनी संसद्मा आपत्ति पनि गरेका छन् । सम्माननीय शब्द राजतन्त्रसँग सम्बन्धित छ, सामन्त प्रथासँग सम्बन्धित छ जसरी अधिराज्य भन्ने शब्द राजतन्त्रसँग सम्बन्धित छ । बेलायतले यसका लागि राइट अनरेबल भन्ने चलन चलायोÙ अपर हाउस, लर्ड हाउस भन्ने शब्दावलीको प्रयोग गर्यो । यी सबै सामन्ती सोचका कुरा हुन् । रुदाने आफूलाई कसैले माननीय भनेर सम्बोधन गरे सोध्नुहुन्थ्यो, जनता जाननीय भए ? यदि जनता जाननीय भएका छैनन् भने उनका प्रतिनिधि पनि माननीय हुँदैनन् । जब जनता जाननीय हुन्छन्, तब उनका प्रतिनिधि माननीय हुन्छन् ।सम्माननीय र जनतन्त्र शब्द विपरीत ध्रुवका हुन् । भारतमा प्रधानमन्त्रीलाई सम्माननीय भनिँदैन, राष्ट्रपतिलाई पनि भनिँदैन । चीनमा पनि भनिँदैन, अमेरिकामा समेत भनिँदैन । तर बेलायतमा भनिन्छ, किन ? जवाफ सामान्य छ त्यहाँ राजतन्त्र छ । नेपालमा पनि राजतन्त्र हुँदा यस्तै भनिन्थ्यो । बेलायतको जस्तै प्रिभी काउन्सिलको सट्टामा यहाँ राजपरिषद् वा राजसभा थियो । त्यसका सदस्यहरूलाई सम्माननीय भन्ने प्रचलन राजाले बेलायतको सिको गर्दै बसाएका थिए । त्यसैले रुदानेले सदनमा कहिल्यै सम्माननीय शब्द प्रयोग गर्नुभएन । एक पटक यस विषयमा पनि रुदानेले राष्ट्रिय पञ्चायतका अध्यक्षलाई सम्बोधन गर्दा सम्माननीय भन्नुभएन भनी नियमापत्ति भयो । रुदानेले तत्काल अध्यक्षसँग समय मागेर भन्नुभयो, माननीय अध्यक्ष महोदय ! यो सदनभित्र कोही पनि सम्माननीय छैनन्, सबै माननीयको हैसियतमा छन् । यदि कसैलाई सम्माननीय चाहिएको हो भने राजसभातिर खोज्न जानुपर्छ कि ? यस कुरालाई लोकेन्द्रबहादुर चन्दसहितका माननीयहरूले टेबल ठटाएर समर्थन गरेका थिए ।एकचोटि रातो युगधारा साप्ताहिकमा एउटा समाचार आयो यो बौलाहा व्यवस्था हो ः रापंसरू । यस विषयलाई लिएर सुशीला थापालगायतका एक दर्जन रापंसले पत्रिका देखाउँदै नियमापत्ति गरेर रुदानेलाई कारबाहीको माग गरे । रुदाने सदनमा आफैंले समय मागेर भन्नुभयो, त्यो समाचारमा मेरो नाम जोडिएको रहेछ । त्यसमा जे लेखिएको छ, त्यो अक्षरशः ठीक छ । त्यसपछि फेरि दर्जनौं रापंसले तत्काल कारबाही माग गरे । रुदानेले फेरि भन्नुभयो, यहाँ अनेक व्यवस्था छन् । मनपरीतन्त्रको व्यवस्था, भ्रष्टाचारको व्यवस्था, यही सदनमा अनेक व्यवस्था छन् । मैले पत्रिकाको समाचारमा उल्लेख भएको व्यवस्थालाई बौलाहा व्यवस्था भनेको हुँ । त्यस पत्रिकामा लेखिएको थियो जनताभन्दा जनप्रतिनिधि ठूला, जनप्रतिनिधिभन्दा कर्मचारी ठूला, कर्मचारीभन्दा प्रहरी ठूला, प्रहरीभन्दा अपराधी ठूला हुने यो व्यवस्था बौलाहा व्यवस्था हो ।त्यसपछि अब त साबिती नै भएकाले पञ्चायत नीति तथा जाँचबुझ समितिले कारबाही गरोस् भन्दै होहल्ला मच्चियो । पञ्चहरूले भने, यो पञ्चायत व्यवस्थालाई नै भनेको हो । रुदानेको जवाफ थियो, मैले भनेको कुरा पत्रिकामै छ । पञ्चायत भन्ने शब्द जसले थपे, जे हुनुपर्ने हो उतै होस् ।बिडारी संघीय सांसद हुन् ।"
विदेशी लगानी घटेको घट्यै,"(काठमाडौं)  नेपाल भित्रिने प्रत्यक्ष विदेशी लगानी (एफडीआई) घट्ने क्रम गत वैशाखमा पनि जारी रह्यो । जसअनुसार गत वैशाखसम्ममा १४ अर्ब ८ करोड रुपैयाँ एफडीआई मुलुक भित्रिएको छ । अघिल्लो वर्षको दस महिनाको तुलनामा चालु आर्थिक वर्षको सोही अवधिमा नेपाल भित्रिएको विदेशी लगानी १९२ प्रतिशतले कम हो । २०७७ वैशाखसम्म १७ अर्ब ४२ करोड रुपैयाँ विदेशी लगानी नेपाल भित्रिएको थियो । विदेशी लगानीको घट्दो प्रवृत्तिलाई विश्लेषकहरूले कोभिड१९ को प्रभावसँग जोडेर हेरेका छन् । संक्रमणका कारण विश्वव्यापी रूपमा विदेशी लगानी प्रभावित भइरहेका बेला नेपालमा पनि त्यसको असर देखिएको उनीहरूको विश्लेषण छ ।कोभिड१९ को असरका कारण विदेशी लगानी पनि प्रभावित बनेको राष्ट्र बैंक अनसन्धान विभाग प्रमुख प्रकाशकुमार श्रेष्ठ बताउँछन् । अघिल्ला महिनाको तुलनामा अहिले विदेशी लगानी घट्ने दरमा कमी हुँदै आएको छ, उनले भने, यसअघि ३७ प्रतिशतसम्मले घटेको लगानी गत वैशाखमा १९ प्रतिशतमा झरेको छ । यसलाई सुधारका रूपमा लिनुपर्छ । कोभिड१९ महामारीको अवस्थामा यति लगानी आउनुलाई पनि सन्तोषजनक मान्नुपर्ने उनले बताए । यसअघि लगानी सम्मेलनमा प्रतिबद्धता गरिए पनि अवस्था सामान्य नभएकाले लगानी नआएको उनले दाबी गरे । तर राष्ट्रिय योजना आयोगका पूर्वउपाध्यक्ष मीनबहादुर श्रेष्ठले तत्कालका लागि विदेशी लगानी घट्नुको कारण कोभिड१९ देखिए पनि नेपालको संरचनागत र प्रक्रियागत अवरोध मुख्य कारण भएको औंल्याए । यो त एकातिर लगानी गर्न आऊ हामी स्वागत गर्छौं भन्ने, अर्कातिर के देखाएर तर्साउने भनेजस्तो भयो, उनले भने, विधिगत र संस्थागत विषयमा तालमेल भएन । विभिन्न आकर्षण घोषणा गर्ने तर तिनलाई कार्यान्वयन नगर्ने प्रवृत्ति हाबी भयो । लगानीमैत्री वातावरणका लागि अझै पनि धेरै प्रक्रियागत अवरोध रहेको देखिएको छ । ती समस्या समाधान गर्नकै लागि लगानी बोर्ड र उद्योग विभागमा एकद्वार प्रणालीको सुरुवात भयो । ती प्रयासहरू पनि पर्याप्त नभएकाले अपेक्षित रूपमा विदेशी लगानी भित्रिन नसकेको उनले आरोप लगाए । नीति निर्माता र कर्मचारीतन्त्रबीच तालमेल नभएकै कारण समस्या निम्तिएको उनले ठहर छ ।नीति निर्माताले जसरी भए पनि धेरै लगानी भित्र्याउन खोज्ने तर कर्मचारीतन्त्रले पुरानै प्रक्रिया नछोड्ने, रिजल्टभन्दा प्रक्रियालाई बढी प्राथमिकता दिने प्रवृत्ति कायम छ । यो पनि समस्या बनेको छ, उनले भने । पछिल्लो समयमा केपी शर्मा ओली प्रधानमन्त्री भएपछि निश्चित समूहभन्दा बाहेककालाई लगानीका लागि अवरोध भएको उनले आरोप लगाए । केपी ओली प्रधानमन्त्री भएपछि तोकिएको सर्कलभन्दा बाहिरका मान्छे लगानीमा छिर्न नसक्ने अवस्था देखिएको छ, उनले भने, कतिपय लगानीकर्ताले आफूहरू त्यो सर्कलमा नपरेकाले लगानी गर्न नसक्ने बताउँदै आएका छन् ।कोभिड१९ का कारण विश्वव्यापी रूपमा विदेशी लगानी घटिरहेको, विदेशी लगानी तथा प्रविधि हस्तान्तरण ऐन २०७५ लगानीकर्ताको अपेक्षाविपरीत (अनुदार) आउनु र विदेशी लगानीको सीमा (थ्रेसहोल्ड) ५० लाख रुपैयाँबाट बढाएर न्यूनतम ५ करोड रुपैयाँ पुर्याउनुलगायत कारण विदेशी लगानी घटेको जानकारहरू बताउँछन् ।गत आर्थिक वर्षका सबै महिनामा उच्च दरले बढेको विदेशी लगानी चालु आर्थिक वर्षको सुरुकै महिनामा घटेको थियो । जसअनुसार गत साउनमा विदेशी लगानी ३३ प्रतिशतले घटेर १ अर्ब ३९ करोड रुपैयाँमा सीमित भएको थियो । भदौसम्ममा विदेशी लगानी २३३ प्रतिशत बढेर २ अर्ब ४४ करोड रुपैयाँ भित्रियो । तर असोजसम्ममा यस्तो लगानी २६८, कात्तिकमा २४, मंसिरमा साढे ३१, पुसमा ३७२, माघमा ३७३, फागुनमा ३४८, चैतमा २५ र वैशाखसम्ममा १९२ प्रतिशतले घटेको छ । पछिल्ला वर्षमा नेपाल भित्रिने विदेशी लगानीमध्ये अधिकांश हिस्सा जलविद्युत् आयोजनामा आउने गरेको छ । गत तीन आर्थिक वर्षमा मुलुक भित्रिएको एफडीआईमध्ये जलविद्युत् क्षेत्रमा आएको लगानी औसत ९० प्रतिशत हाराहारी रहेको राष्ट्र बैंकको तथ्यांक छ ।लगानीको सम्भावना राम्रो रहेको, प्रतिफलको सुनिश्चितता भएको, पुनर्कर्जासँगै अन्य सहुलियत कर्जाको उपलब्धतालगायत कारण विदेशी लगानीकर्ता जलविद्युत् क्षेत्रमा आकर्षित देखिएको जानकारहरू बताउँछन् । लगानीका लागि अझै पनि जग्गा प्राप्ति, स्थानीय निकायको किचलोलगायत थुप्रै व्यावहारिक कठिनाइ छन् । यही कारण विदेशी लगानीकर्ता स्वस्फूर्त रूपमा आउन सकेका छैनन् । व्यावहारिक जटिलता न्यूनीकरण नगरेसम्म अपेक्षित रूपमा विदेशी लगानी भित्रिन नसक्ने उनीहरूको भनाइ छ ।"
पलायन हुँदै पार्टी प्यालेस व्यवसायी,"(काठमाडौं)  ८ वर्षसम्म पार्टी प्यालेस चलाए । व्यवसाय राम्रै चलेपछि परिवार पाल्न मात्रै होइन केही आम्दानी पनि भएको थियो । ८ जनालाई रोजगारी पनि मिलेको थियो । तर अघिल्लो वर्ष कोभिड१९ का कारण लकडाउन भएसँगै व्यवसाय ठप्प बन्यो । काभ्रे बनेपास्थित भीमसेनमार्गका शोक सुदार भैला अवस्था सहज होला र व्यवसायलाई पहिल्यैकै अवस्थामा फर्काउँला भन्दै बाटो हेरिरहे । अवस्था केही सामान्य पनि भयो । तर पार्टी प्यालेस सञ्चालन गर्न दिने निर्णय सरकारले गरेन । जीविकाकै लागि अहिले उनी अर्कै व्यवसायमा लागेका छन् ।कति समयसम्म व्यवसाय बन्द गर्नु भनेर यसको विकल्प खोजेको हो, उनले भने, अहिले अर्डर लिई यूपीभीसीका झ्याल, ढोका बनाउने काम थालेको छु । उनका अनुसार यो व्यवसाय सुरु गरेको पनि झन्डै एक वर्ष भयो । उनले बैंकबाट ऋण लिएर पार्टी प्यालेस सञ्चालन गरेका थिए । लगानी साढे दुई करोड थियो । अब बैंकको करिब ३५ लाख रुपैयाँ ऋण तिर्न बाँकी छ । आम्दानीको मुख्य स्रोत पहिला यही पार्टी प्यालेस नै थियो, उनले भने, व्यवसाय नराम्रो त थिएन तर सधैं बन्द गरेर बस्नुपर्दा समस्या भयो, त्यसैले समयै विकल्प खोज्नेतिर लागेको हो ।समस्या उनको मात्र होइन । ललितपुर थसिखेलमा दशकदेखि पार्टी प्यालेस चलाउँदै आएका बच्चु ढुंगाना पनि निराश छन् । परिवार पाल्ने आधार यही थियो । अहिले व्यवसाय बन्द गरेर बस्नुपरेको उनले गुनासो गरे । सिजनमा सधैं व्यवसाय बन्द गरेर बस्नुपर्ने बाध्यता छ, उनले भने, अहिले परिवार पाल्नकै लागि अरू काम गर्नु गरेको छ । उनले निषेधाज्ञा खुलेपछि पार्टी प्यालेस खुल्ने पर्खाइमा रहेको बताए । उनीसहित ५ जना मिलेर पार्टी प्यालेस चलाएका हुन् । व्यवसाय नचले पनि सुरक्षागार्डलाई तलब, विद्युत् महसुल, घरभाडा तिरिरहेको उनले बताए । सिजनमा ६० जनाभन्दा बढीले रोजगारी पाउने गर्छन् । यस्तै अवस्था रहिरहे त व्यवसाय गर्न पनि निकै गाह्रै होलाजस्तो भइसक्यो, उनले भने । नेपाल राष्ट्रिय पार्टी प्यालेस तथा क्याटरिङ व्यवसायी महासंघका उपाध्यक्ष एवं प्रवक्ता कृष्णप्रसाद पाण्डेले लामो लकडाउन र निषेधाज्ञाले व्यवसाय तहसनहस भएको बताए । सरकारले लुज गर्दै जाने भनेको छ, हाम्रा हजारौं मजदुर रोजगारविहीन छन्, उनले भने, उनीहरूलाई न हामीले सम्बोधन गर्न सकिएको छ न राज्यले नै, जसको अवस्था नाजुक छ । पार्टी प्यालेस व्यवसायलाई सरकारले उपेक्षा गरेको उनको आरोप छ । २०७८७९ को बजेटमा पनि सरकारले सम्बोधन गरेको छैन, उनले भने, यता २०७६ चैतबाट बन्द व्यवसाय अहिलेसम्म चल्न पाएका छैनन्, मंसिरदेखि माघसम्म फाटफुट कतैकतै चलाइए पनि राम्रोसँग चल्न पाएनन् ।तर पार्टी प्यालेस खोल्नेबारे सरकारले कुनै निर्णय गरेको थिएन । जुन क्षेत्रमा संक्रमण फैलिएको छैन, त्यहाँ स्वास्थ्य मापदण्ड अपनाएर पार्टी प्यालेस खोल्न दिए हुने भन्ने माग हो, उनले भने, तर न राज्यबाट पाउने सुविधा छ, न हाम्रो माग सम्बोधन नै भएको छ, सबै सुविधाबाट वञ्चित छौं । उनका अनुसार किसानले उत्पादन गरेका दूध, दही, माछा, मासु, पनिर, तरकारी सबैभन्दा बढी खपत हुने गर्थ्यो । अहिले हाम्रो व्यवसाय बन्द हुँदा किसान पनि निराश छन्, उनले भने । केही व्यवसायीले पार्टी प्यालेस सधैंका लागि बन्द गरेर विकल्प खोजी सकेका र केही भने के गर्ने भन्ने दोधारमा रहेको उनले बताए । महासंघका अनुसार देशभरका पार्टी प्यालेसमा लगानी मात्र १६ अर्ब रुपैयाँभन्दा बढी छ । एउटै पार्टी प्यालेसमा २ करोडदेखि १२ करोड रुपैयाँसम्मको लगानी छ । महासंघ अध्यक्ष लीलाबहादुर जीसीले पार्टी प्यालेस बन्द हुँदा बेरोजगारी बढेको बताए । ५० हजार जनाभन्दा बढीलाई हामीले रोजगारी सिर्जना गरेका थियौं तर अहिले बेरोजगारी समस्या बढेर गएको छ, उनले भने, राज्यले बेरोजगारी अन्त्य गर्ने हो भने यस्ता व्यवसायलाई नियमित अनुगमनसहित सञ्चालन हुन दिनुपर्छ । तर राज्यले विभेदकारी नीति लिनुभएन । २० प्रतिशत व्यवसायीले यसको विकल्प खोजिरहेका र करिब ३ प्रतिशतले त यो व्यवसाय नै छाडिसकेको उनले दाबी गरे । समान प्रकृतिका होटल व्यवसाय सञ्चालन गर्दा पहिला हामीले बन्द गर्नुपर्ने र होटल व्यवसाय सञ्चालन भइसकेपछि पनि हाम्रो व्यवसाय बन्द भइरहने कुरामा हाम्रो आपत्ति छ, उनले भने, अहिले पनि स्टार होटल सञ्चालनमा छन् । त्यहाँ दैनिक भीड हुँदा केही हुँदैन, यसमा वर्गीकरणको समस्या हो वा राज्यले बेवास्ता गरेको हो, बुझ्न सकिएको छैन । उनका अनुसार पार्टी प्यालेसमा ६० देखि ७० प्रतिशत बैंकको लगानी छ । ९५ प्रतिशत पार्टी प्यालेसले जग्गा भाडामा लिएर व्यवसाय गरिरहेका छन् । अहिले भाडा तिर्न समस्या भइरहेको उनले सुनाए ।महासंघका अनुसार यो व्यवसाय बन्द हुँदा करिब ५० हजार श्रमिक बेरोजगार भएका छन् । तीमध्ये १० प्रतिशत कर्मचारी स्थायी छन् ।"
मूल्य वृद्धिको कारक अधिक बजार तह,"(काठमाडौं)  वाणिज्य आपूर्ति तथा उपभोक्ता संरक्षण विभागले बजारमा मूल्य वृद्धि हुनुको प्रमुख कारण बजार तह रहेको निष्कर्ष निकालेको छ । वस्तुको उत्पादनपश्चात् नाफा बढाउन विभिन्न तह निर्माण गरिँदा बजार भाउ उकालो लाग्ने गरेको विभागको दाबी छ । उत्पादकदेखि उपभोक्तासम्म आइपुग्दा बनेका तह र विभिन्न प्राकृतिक तथा मानवीय संकटमा यी निकायहरू सल्बलाउँदा उपभोक्तालाई चर्को भार परिरहेको छ ।वाणिज्य विभाग, गुणस्तर तथा नापतौल विभाग र नेपाल आयल निगमको उच्चस्तरीय संयुक्त अनुगमन टोलीले विभिन्न जिल्लामा गरेको अनुगमन र निरीक्षणमा पनि मूल्य वृद्धिको कारक बजार तह नै देखिएको वाणिज्य विभागका महानिर्देशक प्रकाश पौडेलले बताए । संयुक्त टोलीले धादिङको धुनीबेंसी, नौबिसेदेखि चितवनको मुग्लिङ, मकवानपुर, बारा, पर्साका विभिन्न एलपी ग्यास उद्योग र पेट्रोल पम्प, घिउ, तेल, दाल तथा चामल उत्पादन उद्योगहरूमा निरीक्षण गरेको थियो । त्यसक्रममा उत्पादन र आपूर्तिको अवस्था सहज रहे पनि बजार तहकै कारण केही समस्या देखिएको पाइएको उनको भनाइ छ ।विस्तृत रिपोर्ट तयारी गर्ने क्रममा छौं । केही उद्योगबाट थप डकुमेन्ट पनि मगाएका छौं, महनिर्देशक पौडेलले भने, निषेधाज्ञाको क्रममा अत्यावश्यक वस्तुको उत्पादनमा समस्या देखिएन । मूल्य वृद्धि बढ्नुको मुख्य एउटा कारण तह नै हो । अनुगमनका क्रममा मुनाफा राख्नकै लागि केही तेल कम्पनीमा ६ तहसम्म देखिएको उनले बताए । जबकि खाद्यवस्तुको हकमा ६ तह आवश्यक नभएको विभागले जनाएको छ । अधिकतम ३४ तह हुँदा आपूर्ति प्रणाली चुस्त हुन्छ । तर बजारमा धेरै तह देखियो, उनले भने, त्यो हुँदा तहतहलाई कमिसननाफा राख्दा भाउ थप बढ्न पुग्यो । केही वस्तुमा अन्तर्राष्ट्रिय बजारमा नै मूल्य बढेको छ । लागत बढेर सोहीअनुसार मुनाफाको प्रतिशत बढाउँदा पनि खुद्रामा थप मूल्य बढिरहेको विभागले जनाएको छ ।उद्योगले मूल्य बढाएपछि खुद्रासम्म आइपुग्दा बीचका सबै तहले मूल्य बढाउँछन् । कुन तहले कति प्रतिशत नाफा राख्ने यकिन नहुँदा बजारमा समस्या उत्पन्न भएको छ । उपभोक्ता संरक्षण ऐन, २०७५ मा पनि एमआरपी, बजारको तह र नाफा तोक्नुपर्ने उल्लेख गरिएको छ । तर हालसम्म कुनै प्रगति भएको छैन । राष्ट्रिय उपभोक्ता मञ्चका अध्यक्ष प्रेमलाल महर्जन पनि मूल्य बढ्नुको एउटा कारण बजार तह भए पनि अर्को सरकार र व्यापारीको साँठगाँठ रहेको दाबी गर्छन् । बजार तहले २५ प्रतिशत मूल्य बढाउँछ भने व्यापारी र सरकारको नेतृृत्वको साँठगाँठले ५० प्रतिशतसम्म बढाउँछ, महर्जनले भने, अर्को २५ प्रतिशत प्राकृतिक रूपमै बढ्छ । पछिल्लो समय चिनीमा मूल्य बढ्नुपर्ने कुनै कारण थिएन ।"
लघु जलविद्युत्मा क्षतिले गाउँ अन्धकार,"गोरखा (कास) चुमनुब्री गाउँपालिका३ जगत्को लघु जलविद्युत् आयोजनामा बाढीले क्षति पुर्याउँदा विद्युत् उत्पादन बन्द भएको छ । शुक्रबार राति आएको भालुवन खोलाको बाढीले लघु जलविद्युत्को टर्बाइनमा क्षति पुगेपछि बस्ती नै अन्धकारमय भएको हो ।३८ किलोवाट क्षमताको लघु जलविद्युत्बाट उत्पादित बिजुली जगत्का ३२, सल्लेरीका २६ र भालुवनका १५ घरधुरीले प्रयोग गर्दै आएका थिए । विद्युत् सेवा अवरुद्ध हुँदा फोन सम्पर्क गर्नसमेत समस्या परेको स्थानीय वीरबल घलेले बताए । बिजुली छ भनेर मैनबत्तीको पनि जोहो भएन, तेल पनि छैन, सोलार पनि कोहीकोहीको घरमा मात्र हो, उनले भने, सल्लेरीका स्थानीय विस्थापित भएर पखेरामा पाल टाँगेर बसेका छन्, बिजुली पनि नभएपछि सारै समस्या पर्यो । विस्थापित भएका सल्लेरीका स्थानीय त्रिपालमा अन्धकारमा बस्न बाध्य छन् ।उक्त लघु जलविद्युत् १० वर्षअघि कादुरी नामको संस्थाले निर्माण गरेको हो । तत्कालै टर्बाइन मर्मतको सम्भावना नदेखिएको स्थानीयले बताए । हेलिकप्टरबाट तल ल्याएर बनाउनुपर्छ भनेर प्राविधिकले भनेका छन्, घलेले भने, बाटो पनि सबै पहिरोले अवरुद्ध छ । उनका अनुसार भालुखोलाबाटै उत्पादित डेढ सय किलोवाट क्षमताको बिजुली जगत्, सल्लेरी र भालुवनमा वितरणका लागि पहल भइरहेको छ ।"
वेल्स नकआउट चरणमा,"रोम (एपी) इटालीसँग आइतबार १० ले पराजित भए पनि वेल्स युरोपियन च्याम्पियनसिपको नकआउट चरणमा प्रवेश गरेको छ । आठ खेलाडी परिवर्तन गरेको इटालीविरुद्ध झिनो अन्तरको पराजय नतिजा निकाल्न सक्नु नै वेल्सको अन्तिम १६ मा पुग्नुको कारण बन्यो ।अजरबैजानको बाकुमा भएको समूह ए को अर्को खेलमा स्विट्जरल्यान्डले टर्कीलाई ३१ ले पराजित हरायो । वेल्स र स्विट्जरल्यान्डको समान ४ अंक भए पनि राम्रो गोल भिन्नताका कारण वेल्स अर्को चरणमा प्रवेश गरेको हो । यी दुईबीचको खेल ११ को बराबरीमा टुंगिएको थियो । तर इटालीसँग स्विट्जरल्यान्ड ३० ले पराजित भयो ।सहभागी २४ टोलीलाई ६ समूहमा विभाजन गरिएको छ, त्यसबाट प्रत्येक समूहको शीर्ष दुई टोली सोझै अन्तिम १६ मा पुग्नेछन् भने उत्कृष्ट चार तेस्रो हुने टोली पनि नकआउट चरणमा पुग्नेछन् । स्विट्जरल्यान्डको तेस्रो टोली हुने उत्कृष्ट चारमा पर्ने सम्भावना बलियो छ । समूह विजेता बनेको इटालीले समूह सी को उपविजेतासँग शनिबार वेम्बलीमा क्वाटरफाइनल पुग्नका लागि खेल्नेछ । वेल्सले सोही दिन समूह बी को उपविजेतासँग नकआउट चरणको खेल एम्स्ट्रडममा खेल्नेछ ।इटालीले वेल्ससँगको नतिजासँगै लगातार ३० खेलको अपराजित कीर्तिमान बनाएको छ । इटालीको यो लगातार ११ औं जित हो । इटाली यस प्रतियोगितामा कुनै गोल नखाई ७ गोल गर्न सफल भयो । रोममा खेलको एकमात्र गोल माटिओ पेसिनाले ३९ औं मिनेटमा मार्को भेर्राटीको फ्रिकिक पासमा गरेका थिए । वेल्सले अन्तिम आधा घण्टाभन्दा बढीको समय १० खेलाडीमा खेलेको थियो । फेड्रिको बर्नान्डस्चीलाई कुल्चिएपछि इथान एमपाडुले ५५ औं मिनेटमा सिधा रेडकार्ड पाएका थिए ।बाकुमा लिभरपुलका विंग्गर जेर्डान साकिरीले दुई गोल गर्दै स्विट्जरल्यान्डलाई विजयी बनाए । ह्यारिस सेफेरोभिजले गोल गरी स्विसलाई छैटौं मिनेटमै अग्रता दिलाए । साकिरीले २६ औं मिनेटमा पेनाल्टी बक्सबाहिरबाट उत्कृष्ट गोल गरी स्विसको अग्रता दोब्बर बनाए । दुवै गोलका लागि स्टेफेन जुबेरले पास दिएका थिए ।इरफान काहभेचीले ६२ औं मिनेटमा टर्कीबाट अर्को सुन्दर गोल गरे । टर्कीको प्रतियोगितामा पहिलो गोल थियो । त्यसको ६ मिनेटपछि नै साकिरीले गोल गरी स्विट्जरल्यान्डको जित निश्चित गरेका थिए ।"
स्पेनिस टोली दबाबमा,"लन्डन (बीबीसी) स्पेन कुनै समय विश्व फुटबलको प्रमुख शक्ति थियो । तर युरो २०२० मा एक अर्को अपूर्ण प्रदर्शनपछि स्पेनिस टोली समूहको अन्तिम खेलका लागि गम्भीर दबाबमा पर्दा टोलीका पूर्व उपलब्धिहरू फिक्का हुन थालेको छ । लुइस इनरिकेको टिम शनिबार राति पोल्यान्डसँग ११ को बराबरीमा रोकियो । समूह ई को पहिलो खेलमा स्पेनले स्विडेनसँग गोलरहित खेलेको थियो । यसको अर्थ तीनपल्टको युरोपियन च्याम्पियन स्पेन नकआउट चरणमा पुग्न समूहको अन्तिम खेलमा स्लोभाकियालाई हराउनैपर्ने अवस्थामा पुगेको छ ।हामीलाई भाग्यको थोरै अभाव देखियो । हामीले आफ्नो जिम्मेवारी राम्रोसँग निभाएका हौं । हामीले प्रयास गरिरहेका छौं र सफल हुनेछौं, स्पेनिस डिफेन्डर जोर्डी अल्बाले भने, हाम्रो प्रयासबारेमा कसैले पनि प्रश्न उठाउने ठाउँ छैन । हाम्रो टिमको सकारात्मक परिणाम चाहनेले प्रदर्शनमा दोष दिनु स्वाभाविक हो ।एकातिर स्पेनको प्रदर्शन लड्खडाइरह्यो भने पोल्यान्डका लागि त्यो ठूलो सफलता थियो । सुपरस्टार स्ट्राइकर रोबर्ट लेवान्डोस्कीले प्रतियोगितामा पहिलो गोल गरेपछि स्पेनको जित रोकेर अर्को चरणको सम्भावना कायमै राख्न पोल्यान्डले धेरै मिहिनेत गरेको छ । सन् २००० को दशक र २०१० को सुरुआततिर स्पेन विश्व फुटबलमा डरलाग्दो शक्तिका रूपमा उदाएको थियो । स्पेनले आफ्नो मौलिक टिकीटाका शैलीले विश्वभरका विपक्षीलाई हायलकायल पारेको थियो । त्यसैले त २००८ र २०१२ मा लगातार युरो जित्ने कीर्तिमानसहित २०१० को विश्वकप उपाधिसमेत भित्र्याएको थियो । पास र बल पोसेसनमा अहिले पनि उनीहरूको प्रभाव उस्तै छ । स्विडेन र पोल्यान्डविरुद्ध क्रमशः ८५ र ७६ प्रतिशत बल पोसेसनको तथ्यांक आफैमा उत्साहजनक हो । तर, बल पोसेसन नियन्त्रणमा राखेर उपयुक्त समयमा आक्रमण गर्ने खेलाडी पनि चाहिन्छ, जसले मुस्किललाई पार लगाउन सकोस् । उनीहरूले अहिले भोगिरहेको समस्या यही हो । फुटबल अहिले पनि एक शारीरिक खेल हो, जर्मनीका पूर्व प्रशिक्षक योर्गेन क्लिन्सम्यानले स्पेनी फुटबलबारे टिप्पणी गरेका छन्, कार्लोस पुयोल, सर्जियो रामोस, सर्जियो बुस्केटहरूले विपक्षीलाई एउटा डर देखाउँथे । त्यो युद्धमैदान जस्तै हुन्थ्यो । अहिलेको स्पेनिस टोली प्राविधिक रूपमा सशक्त छ, उनीहरूलाई मैदानमा कसरी उपयुक्त क्षेत्र निर्माण गर्ने भन्ने थाहा छ । तर, उनीहरूप्रतिको डर बाँकी रहेन ।जब विपक्षी मैदानमा आउँछन् । त्यहाँ उनीहरूले वार्मअपमा रहेको स्पेनी टिममा पुयोल र रामोस देख्दैनन् भने मनमनै खुसी व्यक्त गर्छन्, हामीलाई अब अवसर भन्ने हुन्छ, क्लिन्सम्यानले थपे । स्पेनले २ खेलमा २९ पल्ट पोस्ट आक्रमण गरेको छ तर एक गोलमात्र गरेको छ । पोल्यान्डविरुद्ध अल्भारो मोराटाको क्लोज रेन्ज गोल सुरुमा अफसाइड भएको भन्दै खारेज गरिए पनि भिडियो असिस्टेन्ट रेफ्री (भार) ले मान्यता दिएको थियो । पहिलो खेलमा स्विडेनविरुद्ध दुई सानदार अवसर खेर फालेपछि मोराटाले आलोचना खेप्नुपरेको थियो । तर कमजोर आक्रमणका लागि स्पेनको अग्रपंक्तिमा उनीमात्र एक्ला खेलाडी होइनन् । पोल्यान्डसँग जेरार्ड मोरेनोले पेनाल्टी प्रहार पोस्टमा लागेर गोल हुन सकेन । ड्यानी ओल्मोले परिवर्तित हुनुअघि एकमात्र पोस्ट आक्रमण गर्न सके । स्पेनिस टिममा अहिले धेरै राम्रा खेलाडीको उपस्थिति छ, इंग्ल्यान्डका पूर्व डिफेन्डर मिका रिचर्डसले भने, मानिसहरूले हल्ला गरेजस्तो स्पेनमा नाम चलेका सुपर स्टारको कमी भएजस्तो मलाई लाग्दैन । उनीहरूले मात्र एकजना स्ट्राइकरको अभाव महसुस गरिरहेका छन्, जसले अवसरलाई गोलमा परिणत गर्न सकोस् । स्पेनिस फुटबल लेखक गुइलेम बालाग भने स्ट्राइकरको अभावमात्र स्पेनको कमजोरी भएको स्विकार्न तयार छैनन् । योभन्दा खराब मिडफिल्ड स्पेनिस टोलीमा मैले अहिलेसम्म देखेको छैन, उनको विश्लेषण छ । स्पेनसँग परिस्थिति परिवर्तन गर्ने अझै समय छ । समूह ई मा सबै टोलीको सम्भावना खुला छ । स्पेनसँग पहिलो हाफमा पोल्यान्डको अवस्था निरीह देखिएको थियो । तर लेवान्डोस्कीले गोलको खाता खोल्दा आशा जीवित भएको छ । बायर्न म्युनिकका यी सुपरस्टार पछिल्ला वर्षहरूमा क्लब र अन्तर्राष्ट्रिय फुटबलमा उच्च लयमा छन् । सन् २०१९२० को सिजन ४७ खेलमा ५५ गोल गरेपछि उनी फिफा अवार्डबाट सम्मानित भएका थिए । तर उनी आफ्नो देशका लागि प्रमुख प्रतियोगितामा संघर्षरत छन् । युरोका १३ खेलमा उनको यो तेस्रो गोल हो ।"
सहज मुडमा बेल्जियम,"थप सुधारको अपेक्षामा डचएम्स्ट्रडम (रोयटर्स) नेदरल्यान्ड्सले आफ्नो समूहको शीर्षस्थान पक्का गरिसकेको छ । सोमबार युरो २०२० मा उत्तरी मेसेडोनियाविरुद्ध हुने खेलमा डच प्रशिक्षक फ्रान्क डी बोएरले टोलीको प्रदर्शनमा अझ सुधार हुने अपेक्षामा दुई खेलाडी परिवर्तन गरिने जनाएका छन् । नेदरल्यान्ड्सले युक्रेन र अस्ट्रियाविरुद्धको दुवै खेल जितेको थियो भने मेसेडोनिया दुवै खेलमा पराजित भएकाले यस खेलको नतिजाले कुनै अर्थ राख्ने छैन । त्यसै कारण डी बोएरले नियमित खेलाडीलाई विश्राम दिएर वैकल्पिक खेलाडीलाई मौका दिने चर्चा चलेको छ । योहान क्राएफ एरिनामा समूह सी को अन्तिम खेलअघि डी बोएरले दुई खेलाडीमात्र परिवर्तन हुने निश्चित गर्दै खेलाडीको नाम भने बताएनन् । बरू उनले त्यो परिवर्तन टिमको प्रदर्शन सुधार्न हुन लागेको पत्रकार सम्मेलनमा जनाए । उनको टोलीले युक्रेनसँगको खेलमा दुई गोलको अग्रता कायम राख्न सकेको थिएन भने अस्ट्रियासँग केही सुस्त देखिएको थियो । सबै राम्रो लयमा हुनुपर्छ । अस्ट्रियाविरुद्धको खेलमा हामीले अझ राम्रो बल नियन्त्रण राख्न सक्नुपर्थ्यो । अग्रपंक्ति अझै चुस्त हुनुपर्थ्यो, मेसेडोनियासँगको खेलमा हामी यो सुधार गर्न लागेका छौं, डी बोएरले भने । उनले आफ्नो ५३२ को रणनीतिमा अडिग रहेको जनाएका छन् । उनले तीन रक्षक खेलाएर दुवै साइडमा विंग्स ब्याक खेलाएका थिए, जसले नेदरल्यान्ड्सको पहिलो दुई खेलमा राम्रो प्रभाव पारेका थिए ।प्रणाली उस्तै रहनेछ, किनभने हामीले राम्रो खेल्नुपर्नेछ, तर हामी अझ आफ्नो प्रदर्शनमा सुधार गर्नुपर्नेछ, डी बोएरले थपे, हामीसँग अन्तिम १६ को खेलअगाडि आराम गर्न यो खेलपछि पर्याप्त समय हुनेछ । अन्यथा आराम गर्ने समय लामो हुनेछैन । अग्रपंक्तिका खेलाडी मेम्फिस डिपेले शनिबार बार्सिलोनासँग सम्झौता गरेर भविष्य सुरक्षित गरेकामा डी बोएरलाई राहत मिल्यो । उनले भने, मलाई लाग्छ, यो त उन (डिपे) लाई पनि राहत नै हो । पहिलो पटक प्रमुख प्रतियोगितामा खेलिरहेका मेसेडोनियाले अस्ट्रिया र युक्रेनसँगको पहिलो दुई खेलमा पराजित भइसकेकाले टोली समूह चरणबाटै बाहिरिइसकेको छ । युक्रेन र अस्ट्रिया पनि त्यही मेसेडोनियासँगको जित लिएर सोमबार एक आपसमा भिड्दैछन् । जित्ने टोलीको नकआउट चरण सुरक्षित हुनेछ । बराबर भएमा दुवै टोलीको अन्तिम १६ मा पुग्ने सम्भावना रहन्छ ।"
न्युजिल्यान्डको बलियो जवाफ,ओलेक्जान्डर जिनचेन्को (युक्रेन)समूह सी को अन्तिम खेलमा अस्ट्रियाविरुद्ध जित पाएको खण्डमा युक्रेनले युरो २०२० को नकआउट चरणमा प्रवेश पाउनेछ । म्यानचेस्टर सिटीबाट व्यावसायिक फुटबल खेलिरहेका मिडफिल्डर ओलेक्जान्डर जिनचेन्कोले आफ्नो अनुभव अस्ट्रियाविरुद्ध प्रयोग गर्नुपर्नेछ । गृहयुद्धका कारण १७ वर्षे उमेरमै युक्रेन छाडेर भाग्नुपरेका जिनचेन्को रुसी क्लब युफा हुँदै म्यानचेस्टर सिटीसम्म पुग्नुअघि मस्कोको सडकमा एक्लै अभ्यास गरिरहेका हुन्थे । २४ वर्षीय उनको संघर्षको कथा लामो छ । गत सिजन सिटीले प्रिमियर लिग जित्दा उनी पेप ग्वार्डिओलाको मुख्य हतियारमध्ये एक थिए । सन् २०१६ यता युक्रेन टिमबाट खेलिरहेका उनले क्लब स्तरमा भन्दा अगाडि बढेर आक्रामक फुटबल खेल्न पाउँछन् । सिटीबाट उनले लेफ्टब्याक पोजिसनमा खेल्ने गरेका छन् ।

शीर्षक,विवरण
डुब्यो मेलम्ची तटीय क्षेत्र,"मेलम्चीबाट पारि जोड्ने दुवाचौर झोलुंगे पुलबाट आउजाउ गरेर आसपासका गाउँका बासिन्दाले बाढीका कारण अलपत्र परेका सामग्री ओसारिरहेका छन् । मेलम्ची नदी किनारक्षेत्रका केही घरमा बाढी पस्ने जोखिम भएपछि त्यहाँका बासिन्दालाई स्थानीय विद्यालयमा राखिएको छ । भोटेकोसी नदीको सतह बढेपछि स्थानीय त्रसित छन् । सभामुख अग्निप्रसाद सापकोटा, स्वास्थ्यमन्त्री शेरबहादुर तामाङ, राप्रपा अध्यक्ष पशुपतिशमशेर राणा र वाग्मती प्रदेशका पूर्वमन्त्री युवराज दुलालसहित हेलम्बु र मेलम्चीका जनप्रतिनिधिले आपत्कालीन बैठक बसेर उद्धारलाई प्रभावकारी बनाउन छलफल गरेका थिए । कसरी आयो बाढी ?अविरल वर्षातका कारण मंगलबार हेलम्बु गाउँपालिकाको मेलम्चीघ्याङभन्दा माथिल्लो पहाडी भाग नामासाङ भास्सिएर मेलम्ची नदीको मुहान क्षेत्रमा खसेको थियो । जसले गर्दा केही समय नदी थुनियो । केही समय रोकिएर आएको मेलम्ची नदीको बहाव बढ्दै गएर विध्वंस मच्चाएको हेलम्बु१ का अध्यक्ष मिङमार ह्योल्मोले बताए । सुरुमा भीषण बाढीले हेलम्बु नाकोतेको नवनिर्मित पुल बगाएको थियो । अविरल वर्षातले बाढीलाई झनै जोखिममय बनायो, कहिले कहाँ पहिरो खसेर थुनिन्छ भर छैन । यसले हेलम्बुका आधा दर्जन गाउँलाई बजारक्षेत्रबाट सम्पर्क टुटाएको छ, उनले भने । काभ्रेमा एक शव फेलाकाभ्रे मन्डनदेउपुर१० स्थित इन्द्रावती नदी किनारमा एक पुरुषको शव भेटिएको छ । बाढीले बगाएको नग्न अवस्थामा बुधबार दिउँसो फेला परेको शवको सनाखत हुन नसकेको जिल्ला प्रहरी प्रमुख एसपी भूपेन्द्रबहादुर खत्रीले बताए । सुनकोसी नदी किनारमा देखिएको एउटा शव उद्धारकै क्रममा पानीका बहाव बढेपछि फेरि बगेको उनले जानकारी दिए । सिन्धुपाल्चोकको मेलम्चीमा आएको बाढीले बगाएको शव हुन सक्छ । त्यसैले सिन्धुपाल्चोक प्रहरीसँग पनि समन्वय गरिरहेका छौं, उनले भने ।"
गण्डकीमा सयौं परिवार विस्थापित,"आश गुरुङ (लमजुङ), घनश्याम खड्का (म्याग्दी), प्रकाश बराल (बागलुङ), अगन्धर तिवारी (पर्वत), नारायण शर्मा (पूर्वी नवलपरासी), हरिराम उप्रेती (गोरखा), प्रतीक्षा काफ्ले (स्याङ्जा) र सम्झना रसाइली (तनहुँं)"
"६ जनाको मृत्यु, २८ बेपत्ता","(काठमाडौं)  मुलुकका विभिन्न जिल्लामा अविरल वर्षापछिको बाढीपहिरो र डुबानमा परी बुधबार रातिसम्म कम्तीमा ६ जनाको मृत्यु र २८ जना बेपत्ता भएको गृह मन्त्रालयले जनाएको छ । सिन्धुपाल्चोकमा २, बाजुरा, पाल्पा, कास्की र डोटीमा ११ जनाको मृत्यु भएको हो भने सिन्धुपाल्चोकमा १७, जाजरकोटमा ७, बाजुरा, गोरखा, प्युठान र अर्घाखाँचीमा ११ जना गरी बेपत्ता भएका छन् । विपद्मा परी ११ जना घाइते भएका छन् । त्यसमध्ये सिन्धुपाल्चोकको मेलम्चीमा घाइते भएका ६ जनालाई थप उपचारका लागि हेलिकप्टरबाट ललितपुरको बीएन्डबी अस्पताल ल्याइएको छ ।गएको जेठ ३० गतेबाटै देशका विभिन्न जिल्लामा मनसुनको असर देखिए पनि मंगलबारबाट डेढ दर्जनभन्दा बढी जिल्लामा बाढी र पहिरोले वितण्डा मच्चाएको हो । सबैभन्दा बढी जनधनको क्षति सिन्धुपाल्चोकको मेलम्चीमा भएको गृह मन्त्रालयले जनाएको छ । गृह प्रवक्ता जनकराज दाहालले बाढीपहिरोपछिको विपद्केन्द्रित खोज तथा उद्धारकार्य जारी रहेकाले मृतक र बेपत्ताको संख्या अझै बढ्न सक्ने बताए । गृह मन्त्रालयबाट प्राप्त बुधबार राति अबेरसम्मको विवरणअनुसार ८९ घरआवासलगायतका भौतिक संरचनामा बाढीपहिरोबाट पूर्ण र २६ वटामा आंशिक क्षति पुगेको छ । प्रकोपबाट सार्वजनिक, निजी तथा जलविद्युत् आयोजनाका संरचना पनि नष्ट भएको छ । वर्षापछि आएको बाढीले १ सय ६५ घर डुबानमा परेका छन् । मन्त्रालयले विपद्बाट प्रभावितलाई सुरक्षित स्थानमा राखेर खोज, उद्धार तथा राहतमा जुट्न जिल्ला प्रशासन कार्यालयहरूलाई निर्देशन दिएको छ । सिन्धुपाल्चोकमा बाढी र पहिरोले १६ वटा घर, २ वटा मोटरेबल र ६ वटा झोलुंगे पुल बगाएको छ । बाढीमा फसेका ४६ जनालाई उद्धार गरिएको छ । मनाङमा आएको बाढीले ५३ पूर्ण र २६ आंशिक गरी ७९ निजी घरआवासलगायतका भौतिक संरचनामा क्षति पुगेको छ । राप्ती नदी टापुमा भैंसी चराउन गएका ४ जना बाढीले उतै फसेपछि सशस्त्र प्रहरीको टोलीले उद्धार गरेको छ ।यसैबीच विपद् जोखिम न्यूनीकरण तथा व्यवस्थापन कार्यकारी समितिले बाढीपहिरोको वितण्डाबाट जनधन क्षति भएपछि मात्रै मनसुनजन्य प्रतिकार्य योजना पारित गरेको छ । गृहमन्त्री खगराज अधिकारीको अध्यक्षतामा बुधबार बसेको कार्यकारी समिति बैठकले मनसुनजन्य पूर्वतयारी तथा प्रतिकार्य योजना २०७८ पारित गरेको हो । सिन्धुपाल्चोक, मनाङलगायत जिल्लामा बाढीको वितण्डाबाट जनधनको क्षति भएपछि गृहमन्त्री अधिकारीको अध्यक्षतामा सिंहदरबारमा बैठक बसेको थियो । बैठकले विपद् व्यवस्थापनसम्बन्धी कोषबाट जिल्ला विपद् व्यवस्थापन समितिहरूमा पठाएको खर्च पनि अनुमोदन गरेको छ । समितिले प्रकोप व्यवस्थापन र त्यसका लागि बेहोर्ने आर्थिक दायित्वसम्बन्धी विपद् जोखिम वित्तीय व्यवस्थापन रणनीति २०७८, प्रारम्भिक द्रुत लेखा कार्यविधि (प्रथम संशोधन २०७८), आगलागीबाट क्षति भएका निजी आवास पुनर्निर्माणसम्बन्धी कार्यविधि २०७८ र पहिरो प्रभावित व्यवस्थापनका लागि स्थलगत अध्ययनअनुसन्धानसम्बन्धी प्राविधिक मापदण्ड स्वीकृत गरेको हो । विपद् जोखिम न्यूनीकरण तथा व्यवस्थापन प्राधिकरणका प्रमुख कार्यकारी अनिल पोखरेलले बैठकमा प्रकोपविरुद्धको कार्ययोजना लागू गर्न विपद् व्यवस्थापन स्वयंसेवक ब्युरो गठन तथा परिचालन र गैरसरकारी संस्था परिचालनसम्बन्धी दुई छुट्टाछुट्टै कार्यविधि २०७८ पनि पेस गरेका छन् । विपद् जोखिम वित्तीय व्यवस्थापन रणनीति २०७८ खासगरी विपद् प्रभावितका लागि राज्यले बेहोर्नुपर्ने बर्सेनिको आर्थिक दायित्व घटाउन निजी आवाससमेतलाई बिमाको दायरामा ल्याउनेसम्बन्धी व्यवस्था हो । कथंकदाचित बिमा गरिएमा संरचना प्रकोपबाट नष्ट भएमा त्यसबापतको आर्थिक दायित्व बिमाबाटै परिपूर्ति गर्ने लक्ष्य यो रणनीतिमा समेटिएको छ । प्रधानमन्त्री केपी शर्मा ओलीले मनसुनजन्य प्रकोप व्यवस्थापनमा प्रभावकारी कार्यसम्पादन गर्न सरोकारवाला मन्त्री र सचिवलाई निर्देशन दिएका छन् ।प्रधानमन्त्री अध्यक्ष रहेको विपद् जोखिम न्यूनीकरण तथा व्यवस्थापन राष्ट्रिय परिषद् प्रकोप व्यवस्थापनका लागि काम गर्ने सबैभन्दा माथिल्लो निकाय हो तर यस वर्षको प्रकोप व्यवस्थापन गर्ने सन्दर्भमा यसअघि एकपटक पनि परिषद्को बैठक बसेन । बालुवाटारमा बुधबार प्रधानमन्त्री ओलीले बैठक डाकेर प्रकोप व्यवस्थापन, खोजउद्धार तथा राहतसम्बन्धी समीक्षा र छलफल गरेका हुन् । विपद् जोखिम न्यूनीकरण तथा व्यवस्थापन प्राधिकरणका कार्यकारी अनिल पोखरेलले प्रकोप व्यवस्थापनमा काम गर्ने सबै मन्त्रालयलगायतका स्टेकहोल्डरले कसरी प्रभावकारी रूपमा जिम्मेवारी निर्वाह गर्नेबारे छलफल भएको बताए । प्रधानमन्त्रीको अध्यक्षतामा सरोकारवाला मन्त्री र प्रतिनिधिसभामा विपक्षी दलको नेतासहित सबै प्रदेशका मुख्यमन्त्री, राष्ट्रिय योजना आयोगका उपाध्यक्ष, मुख्यसचिव, प्रधानसेनापति, गृह मन्त्रालयका सचिव, तीन जना विज्ञसमेत सदस्य र प्राधिकरणका प्रमुख कार्यकारी सदस्यसचिव रहने व्यवस्था छ ।"
पूर्वप्रधानमन्त्री खनाल उपचारार्थ दिल्लीमा,"काठमाडौं (कास) पूर्वप्रधानमन्त्री एवं नेकपा एमालेका वरिष्ठ नेता झलनाथ खनालको नयाँदिल्लीस्थित एपोलो अस्पतालमा उपचार सुरु भएको छ । स्वास्थ्यमा थप समस्या देखिएपछि नेपाल एयरलाइन्सको उडानबाट उनलाई बुधबार दिउँसो दिल्ली लगिएको हो ।दुई दिनअघि लगातार ज्वरो आएसँगै सास फेर्न गाह्रो भएपछि उनी थापाथलीस्थित नर्भिक अस्पतालको आकस्मिक कक्षमा भर्ना भएका थिए । उपचारमा संलग्न चिकित्सहरूका अनुसार उनको फोक्सोमा पानी जमेको र त्यसले शरीरमा अक्सिजनको कमी देखिएको थियो । उनलाई निरन्तर अक्सिजनकै सपोर्टमा राखिएको थियो । ज्वरो घट्न नसकेको र पिसाब तथा रगतमा समेत इन्फेक्सन देखिएको नर्भिक अस्पतालद्वारा जारी विज्ञप्तिमा उल्लेख छ । रगतमा हेमोग्लोबिनको मात्रा घटेपछि उनलाई मंगलबार एक पिन्ट रगतसमेत दिइएको थियो । दिल्ली उड्नुअघि पनि खोकी लागिरहेको, शरीर शिथिल र उनी कामिरहेको देखिएको नर्भिकले उल्लेख गरेको छ । कोभिड हुँदा उनलाई निमोनियाको समस्या देखिएको र त्यो समस्या फेरि बल्झिएको हुन सक्ने शंका चिकित्सकहरूले गरेका छन् । नेता खनालमा मिर्गौलाको समस्याबाट हुने र कोभिडपछि देखिने लक्षण देखिएको उपचारमा संलग्न चेस्ट फिजिसियन डा ब्रजेन्द्र श्रीवास्तवले बताए । खनालले यसअघि पनि दिल्लीको एपोलो अस्पतालमा उपचार गराउँदै आएका थिए । अहिले समस्या बढेपछि उनको परिवारले पहिले उपचार गराइरहेकै अस्पतालमा लैजाने निर्णय गरेको थियो । दिल्ली जानुअघि खनाललाई एमाले महासचिव ईश्वर पोखरेलले नर्भिक अस्पतालमा गएर भटेका थिए । ७१ वर्षीय खनालले उपचारार्थ दिल्ली उड्नुअघि वक्तव्य जारी गर्दै पार्टी एकताका लागि आग्रह गरेका छन् । यसका लागि अहिलेसम्म भएका सबै विषयको समीक्षा गरेर एकताबद्ध हुने दिशामा भूमिका खेल्न उनले पार्टी अध्यक्ष एवं प्रधानमन्त्री केपी शर्मा ओलीसँग वक्तव्यमार्फत अपिल गरेका छन् ।"
प्राकृतिक विपत्तिप्रति सजगता,"नेपालका निम्ति मनसुनी विपत्ति एक नियमित नियति हो । यो वर्ष त अझ पानी बढी पार्ने पर्ने आकलनका साथ केही साताअघिदेखि नै विज्ञहरूले सतर्क रहन आग्रह गर्दै आएका थिए । त्यस्तो अनुमानअनुरूपै मुलुकमा मनसुन सक्रिय भएको एक साता पनि नबित्दै बाढीपहिरोको वितण्डा सुरु भैसकेको छ । मंगलबारदेखि कतिपय नदीनालाका तटीय क्षेत्रका बस्तीहरूमा बाढीले बबन्डर मच्चाउन थालेको छ । विशेषगरी सिन्धुपाल्चोकको मेलम्ची क्षेत्रमा जनधनको ठूलो क्षति भएको खबर छ । मनाङ, पाल्पा, बाजुरा, म्याग्दी गोरखालगायतका स्थानमा पनि मानव बस्ती र पूर्वाधारहरू बगेका छन् । अहिले नै त यस्तो छ भने, सालाखाला सय दिन सक्रिय रहने मनसुन अवधिमा केकस्तो आपत् बेहोर्नुपर्ला ? त्यसैले क्षतिबाट बच्न पूर्वतयारी तथा सतर्कता अपनाउन अनि उद्धार तथा राहतको प्रबन्धमा कुनै त्रुटि र कमी हुन नदिन यतिबेला सम्बन्धित सबै निकायहरू जुट्नुपर्छ । बाढीपहिरोबाट अहिलेसम्म भएको क्षति अद्यावधिक भैरहेको छ । मेलम्चीमा कम्तीमा सात जनाको ज्यान गएको पुष्टि भएको छ । बजारमा ठूलै असर परेको देखिन्छ । यस्तै, देशैभर कैयौं घरपरिवार विस्थापित भएका छन् । लगातारको वर्षाले नारायणी नदीको सतह खतराभन्दा माथि पुगेपछि ब्यारेजका ३६ वटै ढोका खोल्नुपरेको छ । शनिबारसम्मै देशका अधिकांश भागमा भारी वर्षा हुने जल तथा मौसम पूर्वानुमान महाशाखाको अनुमान छ । यसको अर्थ बाढी र पहिरोको तत्कालीन खतरा अझै छ । त्यसैले सरकारले जोखिममा पर्न सक्ने बस्तीहरूलाई सरकारले समयमै सूचित गर्नुपर्छ । यस्तो बेला सूचना प्रणालीको महत्त्वपूर्ण भूमिका हुन्छ । बाढीको सम्भावना भएका क्षेत्र पहिचान गरी स्थानीयवासीलाई मोबाइलमा सन्देश पठाउने कार्य विगतमा प्रभावकारी देखिएको छ, यसको प्रयोगलाई अझ व्यापक तुल्याउनुपर्छ । र कथं कहीं विपत् निम्तिएमा उद्धार राहतका निम्ति सरकारी टोली तम्तयार अवस्थामा बस्नुपर्छ । आश्रयविहीन हुनेहरूका निम्ति अस्थायी बसोबासको प्रबन्ध मिलाउनुपर्छ । बाढीपहिरोबाट बर्सेनि जनधनको ठूलो क्षति हुने गरेको छ । गृह मन्त्रालयका अनुसार अघिल्लो जेठ मसान्तयताका एक वर्षमा मात्रै पहिरोबाट २९३ र बाढीबाट ३९ जनाको ज्यान गएको छ । यस अवधिमा ६४ जना पहिरो र ४४ जना बाढीमा परी बेपत्ता छन् भने पहिरोमा परेका २२९ जना घाइते छन् । यसैगरी लगातारको वर्षाका कारण ८५५, पहिरोबाट ७८० र बाढीबाट ५१९ परिवार प्रभावित भएका छन् । यो वर्ष त सुरुमा वितण्डा देखिन थालिसकेको छ । नेपालको भूगोल नै प्राकृतिक विपत्तिका निम्ति संवेदनशील भएकाले हाम्रा मानवीय गतिविधिहरू संयमित हुनुपर्छ । पूर्वाधारहरू बनाउँदा दिगो विकासका सूत्र अपनाउनुपर्छ । खानीजन्य पदार्थ बेचेर व्यापार घाटा घटाउन सोचेको सरकारले बुझ्नुपर्छ अहिलेको विपत्ति निम्तिनुमा जथाभावी गरिएको नदीजन्य पदार्थको दोहन र पर्यावरणीय पक्षलाई भुलेर गरिएको डोजरे विकासको पनि भूमिका छ । सिन्धुपाल्चोककै हकमा पनि यस्तो दोहनको मात्रा निकै छ । त्यसमाथि २०७२ सालमा गएको भूकम्पपछि जोखिमपूर्ण मानिएका बस्तीहरूको व्यवस्थापनमा पनि अझै ध्यान दिइएको छैन । त्यसैले खतरा अझै टरेको छैन । वर्षभरि पर्ने पानीको करिब ८० प्रतिशत यही मनसुन अवधिमै पर्छ । यसमा पनि मध्यअसारदेखि मध्यसाउनसम्म बढी पानी पर्छ । बाढी र पहिरोजन्य जोखिमको सम्भावना भदौसम्मै रहन्छ । त्यसैले नागरिकलाई विपत्बाट जोगाउन सम्पूर्ण पूर्वतयारी र प्रतिकार्यका लागि सबै तहका सरकार तम्तयार रहनुपर्छ ।प्रकृतिको आफ्नै कार्यप्रक्रिया हुन्छ, त्यो मान्छेको वशमा हुँदैन, त्यसलाई हामी कसैगरी रोक्न पनि सक्दैनौं । हामी सतर्क रह्यौं प्राकृतिक विपत्तिबाट हुने क्षति कम गर्न भने अवश्य सक्छौं । प्रकृतिको बाटो अवरुद्ध गरेनौं वा अनावश्यक दखल पुर्याएनौं भने विपत् नै पनि कम गर्न सक्छौं । विपत्तिको यो नियमित नियतिलाई पूर्ण रूपमा टार्न नसके पनि यसबाट हुने क्षति कम गर्न सक्छौं । यसका निम्ति खासगरी सरकारसितै दूरदृष्टि हुन जरुरी छ । बर्सेनि बाढीपहिरो आएपछि मात्रै यसबारे ब्युँझने तर अरू बेला ध्यान नदिने परम्पराको अन्त्य आवश्यक छ । र, विपत् व्यवस्थापन भनेको उद्धार तथा राहत मात्रै होजस्तो ठान्ने कार्यशैलीबाट माथि उठ्नुपर्ने खाँचो पनि उत्तिकै छ ।अरू बेला विपत् व्यवस्थापनका निम्ति सिन्को नभाँच्ने तर विनाशलीला मच्चिन थालेपछि हवाई निरीक्षण गर्ने शैली त यसै पनि हेलिकप्टरपर्यटनका नामले आलोचित भैसकेको छ । निश्चय पनि विपत्तिबाट भएको क्षतिको सही अवलोकन गरी तदनुरूप तत्काल प्रतिकार्य गर्नुपर्छ । त्यसका निम्ति हेलिकप्टरबाट निरीक्षण तथा उद्धार कार्य पनि आवश्यक हुन्छ । नेपाली सेनाले बुधबार मेलम्चीमा गरेको हेलिकप्टरउद्धार प्रशंसनीय छ । तर स्थलगत प्रतिकार्यमा खटिनु नपर्ने राजनीतिकर्मीलगायतले गर्ने हवाई पर्यटन भने केवल राजनीति हो । उनीहरूले विपत् व्यवस्थापनका निम्ति दीर्घकालीन हिसाबले ध्यान नदिएकैले यसप्रति आक्रोश पोखिने गरेको बुझ्न सक्नुपर्छ । तसर्थ, सबै सरोकारवालाको ध्यान विपत् प्रभावितका निम्ति आवश्यक उद्धार, राहत तथा तत्कालीन बसोबासको बन्दोबस्त मिलाउनुका अतिरिक्त विपत्बाट बच्न दीर्घकालीन कार्ययोजना अघि सार्नेमा पनि केन्द्रित हुनुपर्छ । यसका निम्ति वर्षा लागेपछि मात्रै बाढीपहिरोको चिन्ता गर्ने प्रवृत्तिमा सुधार आउनुपर्छ ।"
गण्डकीको लाजनीति,"दीपक मनाङेजस्तो पटकपटक जेल बसेको व्यक्तिलाई काखी च्यापेर प्रदेशसभा सदस्य हुँदै मन्त्री बनाउन जोडबल गरेका नेताहरूलाई अहिले झड्का लागेको छ । सर्पलाई दूध पिलाएर जति पाले पनि, त्यसले एक दिन अवश्य ठुङ्छ उखान गण्डकीका निवर्तमान मुख्यमन्त्री पृथ्वीसुब्बा गुरुङका लागि वास्तविकता भएको छ । उनले नै गण्डकीमा मनाङेलाई संरक्षण गरिरहेका थिए । अपहरण, फिरौती, लुट र ज्यान मार्ने अपराधमा जेल चलान भएका र तारिख खेपिरहेका दीपक मनाङे, गणेश लामा, चक्रे मिलन आदिलाई राजनीतिक संरक्षण दिएर नेताहरू स्वयंले अपराधलाई बढावा दिइरहेका छन् । पैसामा बिकेर नेताहरूले राजनीतिलाई लाजनीतिमा परिणत गरिरहेका छन् । त्यस्ता व्यक्तिहरूलाई कारबाही गर्नुको साटो काँध थापिदिनुले दलहरूप्रति जनविश्वास टुट्दै गैरहेको छ । आपराधिक गतिविधिमा संलग्न हुनेहरूलाई सलाम ठोक्नुपर्दा प्रहरी संगठन पनि हीनताबोध गरिरहेको छ । कुनै पनि अपराधी कहिल्यै कसैको हुन्नन्, सधैं समाज र राष्ट्रका लागि भाइरस बन्ने गर्छन् ! पहिले व्यापारी, गुण्डा आदिले नेताहरूलाई पैसा सहयोग गरेर काम लिन्थे, अब आफैं नेतृत्व लिने होडमा लागेका छन् । मनाङेले गण्डकी सरकार मुठीमा राखेर चाहेको बेला ढाल्ने र बचाउने सामर्थ्य राखेको देख्दा अब डन हरूको हातमा मुलुक हस्तान्तरित भएको आभास हुन्छ । रोशन भट्टराई, इनरुवा३, सुनसरी"
सेयर बजारको संरक्षण,"सेयर बजारमा आएको उछाललाई अहिले सबैले चासो दिन थालेका छन् । राजनीतिसँगै सेयर बजारको गफले पनि आमनागरिकको दैनिकीमा स्थान पाइरहेको छ । दोस्रो बजारमा नयाँ लगानीकर्ताको सक्रियताले गर्दा नेप्से सूचकले दिनदिनै रेकर्ड बनाइरहेको छ । नेपाल धितोपत्र बोर्डले नयाँ लगानीकर्ताले अध्ययन नै नगरी हावाको भरमा सेयर खरिदबिक्री गर्दा सेयर बजारमा उछाल आइरहेको ठान्छ । नराम्रा कम्पनी पनि ब्लु चिप कम्पनीसँगै प्रतिस्पर्धामा उत्रिनु सकारात्मक पक्ष भने होइन । लगानीकर्तालाई लाभांश र बोनसै दिन सक्ने कम्पनीको सेयर मूल्य आकासिनु चिन्ताको विषय हो । केही ठूला लगानीकर्तालाई ब्रोकरले अनलिमिटेड खरिदबिक्री गर्ने सहुलियत दिँदा बजारमा चलखेल हुन्छ । सेयरको मूल्य बढ्यो भन्दैमा बोर्ड वा सम्बन्धित निकायले नकारात्मक टिप्पणी गर्नुको सट्टा कसरी हुन्छ, लगानीकर्तालाई सुरक्षित गर्ने र कम जोखिम हुने बाटोमा डोहोर्याउनुपर्छ । तर, बोर्ड लगानीकर्तामैत्री हुन सकेको छैन । सेयर बजारमा प्रशस्त जोखिम र चलखेलको सम्भावना हुन्छ । लगानीकर्ता हल्लाको पछाडि नलागी सीप सिकेर र अध्ययन गरेर यो क्षेत्रमा आए अवसरैअवसर छ । बोर्डले जोखिममा भएका वा आर्थिक अवस्था कमजोर भएका कम्पनीलाई विशेष सतर्कताका साथ ग्रेट छुटाई कारोबारका लागि खुला गर्नुपर्छ, जसले गर्दा लगानीकर्ता हावाको पछाडि नलागी जोखिमबाट जोगिन सकून् । सेयर बजारको सुधारप्रति बोर्ड सचेत हुनैपर्छ । प्रमोद पौडेल, पेप्सीकोला, काठमाडौं"
कांग्रेसलाई सुनौलो अवसर,"नेपाली कांग्रेसका सभापति शेरबहादुर देउवाको नेतृत्वमा संघीय सरकार गठन हुन नदिन सत्ता पक्षले भरमजदुर कोसिस गरिरहेको छ । तर, गण्डकी प्रदेशमा भने कांग्रेसले मुख्यमन्त्री पद आफ्नो पोल्टामा पर्यो । कृष्णचन्द्र नेपाली मुख्यमन्त्री भएसँगै कांग्रेसले गुमाएको जनविश्वास फर्काउने अवसर पाएको छ । प्रतिपक्षको भूमिका प्रभावकारी रूपमा निर्वाह गर्न नसकेको भन्दै कांग्रेसको आलोचना हुने गरेको थियो । हुन पनि प्रधानमन्त्री केपी शर्मा ओलीका प्रतिगामी कदमहरूप्रति प्रतिपक्ष दलको हैसियतले कांग्रेसले बेलैमा खबरदारी गर्न सकेको थिएन । पहिलो पटक ओलीले संसद् विघटन गरेर चुनाव घोषणा गर्दा देउवाले पनि आफूलाई चुनावकै पक्षमा उभ्याए, जसले गर्दा पार्टीभित्र असन्तुष्टि पैदा भएको थियो । पार्टीका अन्य नेताहरूले ओलीको कदम असंवैधानिक छ, चुनाव हुँदै हुँदैन भनिरहँदा देउवा मौन बसेका थिए । उनको भित्री चाहना चुनाव भइदिए बहुमतप्राप्त पार्टीको प्रधानमन्त्री हुने थियो । त्यति बेला विपक्षहरूले उनलाई अघि सार्दा मलाई प्रधानमन्त्री हुने रहरै छैन भन्दै पन्छिन्थे । कोरोनाले जनतालाई भयभीत बनाइरहँदा सरकार आफ्नै पार्टीको रडाकोमा मस्त रह्यो । त्यसबेला प्रतिपक्षले सशक्त रूपमा खबरदारी गरेको भए ओली सरकारले थप प्रतिगामी कदमका लागि योजना बुन्ने मौका वा समय पाउँदैन थियो । दोस्रो पटक संसद् विघटन गरेर अध्यादेशबाट सरकार चलाउन थालेपछि भने कांग्रेस ब्युँझियो र यस कदमको जोडतोडले विरोध गर्यो, गरिरहेकै छ । अहिले विपक्षी गठबन्धन बनेको छ, सोही गठबन्धन संघदेखि प्रदेशसम्मै हावी छ । यसैको जोडबलमा गण्डकीमा कांग्रेसको सरकार बनेको हो । विपक्षी गठबन्धनको सरकार बनेपछि गण्डकीमा प्रदेशसभा विघटन गर्ने कोसिस अहिलेलाई कमजोर भएको छ, तर खतरा अझै टरेको छैन । ३० दिनभित्र मुख्यमन्त्रीले प्रदेशसभाबाट विश्वासको मत लिनुपर्ने संवैधानिक व्यवस्था छ, धागो जोडेर उनेको मालाजस्तै विभिन्न पार्टी, समूह मिलेर बनेको गठबन्धन पनि जुनसुकै बेला चुँडिन सक्छ, त्यसैले चनाखो भइरहनु जरुरी छ । सबै दललाई विश्वासमा लिएर विधि र पद्धतिअनुसार जनहितका काममा मुख्यमन्त्रीको ध्यान जान सक्यो भने विश्वासको मत लिन कुनै कठिनाइ पर्दैन । संविधानले निर्देश गरेअनुरूप काम गरे कांग्रेसको साख प्रदेशमा उच्च हुने र जनताले विश्वास गर्ने आधारहरू पनि बढ्दै जाने देखिन्छ । यस्तो सुनौलो अवसरलाई कांग्रेसले भरपूर सदुपयोग गरे, संघीय राजनीतिमा पनि आफूलाई बलियो बनाउन सक्छ । गोविन्द विक, बूढानीलकण्ठ१२, काठमाडौं"
गोर्खा भर्ती कहिलेसम्म ?,"भारतीय सेनामा नेपाली महिलाहरू भर्ना लिने खबर आइरहेका छन् । भारतचीन वा भारतपाकिस्तानबीचको युद्धको अग्रमोर्चामा नेपालीहरू प्रयोग हुने खतरा रहेको हुँदा यो भर्ना उचित नहुने कतिपय विद्वान्ले भनिरहेका छन् । यद्यपि नेपाल सरकारले यसबारे आफ्नो धारणा अहिलेसम्म सार्वजनिक गरेको छैन । केही महिनाअघि भारतीय सेनामा कार्यरत एक नेपालीको मृत्यु पाकिस्तानी सेनाले चलाएको गोलीबाट भएको थियो । भारतपाकिस्तान सीमामा यस्ता दुःखद घटना वर्षौंदेखि भइरहेका छन्, कहिले रोकिन्छ ठेगान छैन । यस्ता दुःखद समाचार भारतबाट मात्र होइन, बेलायतबाट पनि आउने गर्छन् । भारत र बेलायतले हरेक वर्ष नेपाली युवाहरू आफ्नो देशको सेनाको रूपमा प्रयोग गर्न लाने गरेको धेरै भयो । हाल भारतमा ४० हजार र बेलायतमा ७ हजार नेपाली युवा सेनाको रूपमा कार्यरत रहेको बताइन्छ । त्यहाँको सेनामा काम गर्दागर्दै धेरैको मृत्यु हुने गर्छ ।संसद्ले २०६८ सालमा गोर्खा भर्ती केन्द्र बन्द गर्न सरकारलाई निर्देशन दिए पनि अहिलेसम्म बन्द हुन सकेको छैन । नेपाली युवाहरूलाई भारत र बेलायतमा युद्ध र कठिन कार्यमा खटाइने हुँदा यसलाई बन्द गर्नुपर्ने धारणा बलियो हुँदै गइरहेको छ । कतिपय भने देशभित्र रोजगारीको अवसर नभएकाले यसलाई अहिल्यै बन्द गरिहाल्नुहुन्न पनि भन्छन् । यस विषयमा गहन अध्ययन गरी एउटा निष्कर्षमा पुग्नु सरकारको जिम्मेवारी हो । युद्धको अग्रमोर्चामा भाडामा ल्याइएका सुरक्षाकर्मी परिचालन गर्ने योजना विदेशीको हुन्छ । यस्तै नीतिअन्तर्गत बेलायतले फकल्यान्ड टापु कब्जा गर्न गोर्खाली सेनालाई अर्जेन्टिनासँगको युद्धमा फ्रन्टलाइनमा उतार्यो । त्यसमा कति नेपालीले ज्यान गुमाए, त्यो आजसम्म सार्वजानिक हुन सकेको छैन । भारतले पनि पाकिस्तान र चीनसँगको सीमा विवादमा गोर्खा रेजिमेन्टलाई नै अगाडि सारिरहेको छ । हालै चीनसँग विवाद बढिरहँदा नेपालमा छुट्टी मनाउन आएका गोर्खाली सेनाहरूलाई भारत बोलाइयो । हाम्रा युवाहरूलाई अरू देशले प्रयोग गर्ने चलन बन्द हुनुपर्छ । गोपाल देवकोटा, जोरपाटी, काठमाडौं"
अबको अवश्यकता खोप,"संक्रमण ओरालो लाग्दै समाचारले थोरै मात्रामा भए पनि राहत दियो । पछिल्लो एक हप्ताको संक्रमण दर हेर्दा बिस्तारै घट्दै गइरहेको देखिन्छ, मृतक संख्या पनि कम हुँदै छ । एक महिनाभन्दा लामो निषेधाज्ञाका कारण यसो भएको हो भन्ने विज्ञहरूको राय छ, हुन पनि सक्छ । तथ्यांकलाई मात्र आधार मानेर हामी जोखिममुक्त भइसक्यौं भन्न सकिन्न । कोरोनाको लक्षण देखिए पनि परीक्षण नगराउने चलनका कारण संक्रमित घटेको हुन सक्छ । जे होस्, पछिल्ला समाचारहरू सकारात्मक नै छन् । अस्पतालमा पनि बेडहरू खाली भइरहेका छन् । पहिलेको जस्तो अक्सिजन नै नपाएर अब संक्रमितको मृत्यु हुँदैन । यसो भन्दैमा जिम्मेवार निकाय दंग परेर बस्न मिल्दैन । निषेधाज्ञाले रोगलाई घटाए पनि भोककै कारण निम्न वर्गको ज्यानै जाने अवस्था आइसक्यो । निषेधाज्ञा लम्बिँदै गर्दा मजदुरहरूको छटपटाहट बढिरहेको छ । यदि सरकारसँग कुनै राहत योजना छैन भने तिनका पेट निजी क्षेत्र वा बजारले भर्ने वातावरणको सृजना गरिदिनुपर्छ । स्वास्थ्य मापदण्डको पालना गर्न लगाएर उनीहरूलाई काममा फर्काउन निषेधाज्ञा बाधक भइरहेको छ । अनि अर्को प्रश्न हो, निषेधाज्ञामा सरकारले केकस्तो काम गर्यो ? सरकारी कामको पनि समीक्षा हुनु आवश्यक छ । महामारीभन्दा यसले सृजना गरिरहेको आर्थिक संकटले सीधै निम्न वर्गलाई मारमा पारिरहेको छ । छिटोभन्दा छिटो खोप ल्याएर जनतालाई नलगाएसम्म महामारी नियन्त्रणमा आउँदैन भन्ने कुरा सरकारलाई थाहै छ, तैपनि यसतर्फ ठोस काम नहुनु विडम्बनापूर्ण छ । उल्टो अनुदानमा पाएको खोप, जुन उमेर समूहलाई भनेर छुट्याइएको थियो, तिनले नपाएर नेता वा पहुँचवालाहरूको परिवारले पाएका समाचार आइरहेका छन् । यी र यस्ता गुनासाहरू सरकारप्रति थुप्रै छन्, तर अहिलेलाई निषेधाज्ञा बिस्तारै खुलाएर मजदुरहरूलाई काम गर्ने वातावरण मिलाइदिनुपर्यो अनि जसरी हुन्छ खोप आर्यात गर्नुपर्यो । यदि यी दुई विषयलाई सम्बोधन गर्न सके जनतालाई केही राहत हुने थियो । मधु भट्टराई, अनामनगर, काठमाडौं"
कीरा संरक्षणमा चासो,"लोप हुँदै कीराहरू कीरा यस पृथ्वीमा भएका प्राणीहरूमध्ये सबैभन्दा प्रभावशाली मात्रै होइन, सबैभन्दा धेरै विविधता र प्रचुरता भएको प्राणी समूह पनि हो । पृथ्वीमा करिब ५५ लाख प्रजातिका कीरा भएको अनुमान गरिन्छ, जसमध्ये हालसम्म करिब १० लाखको मात्रै पहिचान र नामांकन भएको क्याटलग अफ लाइफ मा पाइन्छ । अर्थात्, यस संसारमा पाइने कुल कीराका प्रजातिमध्ये ८० प्रतिशत प्रजातिको अझै वैज्ञानिक पहिचान र नामांकन हुन बाँकी छ । पीएनएएस जर्नलमा प्रकाशित एउटा लेखअनुसार, पृथ्वीमा उपलब्ध प्राणी जगत्को कुल बायोमास अर्थात् जैविक मात्रा (जनावर वा वनस्पतिको शारीरिक संरचनाभित्र मौजुद जैविक अंश) को २५ प्रतिशत मानिसले र ४ प्रतिशत घरपालुवा पशुपक्षीले ओगट्छन्, जबकि कीरा समूह एक्लैले प्राणी जगत्को कुल जैविक मात्राको ४२ प्रतिशत अंश ओगट्छन् । यस्तै अकल्पनीय प्रभाव, विविधता र प्रचुरताका कारण कीरा समूहलाई क्रमिक उत्पत्तिको हिसाबले पृथ्वीकै सबैभन्दा सफल जैविक समूह मानिन्छ । तर यतिखेर संसारभर कीराहरू लोप हुँदै छन् । गत वर्ष बायोडाइभर्सिटी कन्जर्भेसन जर्नलमा प्रकाशित लेखअनुसार, विश्वभर ४० प्रतिशत कीरा लोप हुने खतरामा छन् जसमध्ये पुतली, भमरा, गोब्रेकीरा र मौरी उपसमूहमा पर्ने कीराहरू मुख्य छन् । मौरी लगायतका कीराहरू यसरी ठूलो संख्यामा विलोप हुनुको कारण बढ्दो कीटनाशक विषादीको प्रयोग र उच्च प्रदूषण, जलवायु परिवर्तन, मिचाहा प्रजातिको फैलावट अनि कीराको बासस्थानको विनाश र फेरबदल हो । यसरी संसारभर परागसेचन गराउने उपयोगी कीराहरू मासिँदै जाँदा त्यसले मानिसको खाद्य उत्पादन प्रणालीमा ल्याउने संकट चुलिँदो छ । त्यसकारण यतिखेर संसारभर मानवसेवामा हाजिर सेवक कीराहरूको संरक्षणको चासो र चिन्ता बढिरहेको छ । नेपालमा कीराहरूको पछिल्लो अवस्थाबारे अद्यावधिक जानकारी छैन । विश्व संरक्षण संघ (आईयूसीएन) नेपालले सन् १९९७ मा नेपालका कीराहरूको सूची (इन्भेन्टरी) प्रकाशित गरेको थियो, जसमा ५,०५९ प्रजातिका कीराहरू सूचीकृत थिए, जुन विश्वमा पाइने कीरा समूहको प्रजातिगत विविधताको अनुपातमा र नेपालमा पाइने जैविक विविधताको तुलनामा एकदमै न्यून संख्या हो । नेपालमा विश्वमा पाइने स्तनधारी जनावरको ४ प्रतिशत, चराको ९ प्रतिशत र उभयचरको २५ प्रतिशत, पुतलीको ४ प्रतिशत र फूल फुल्ने वनस्पतिको ३२ प्रतिशत प्रजातिगत विविधता पाइन्छ । अन्य जैविक समूहहरूको अनुपातमा नेपालमा कीराहरू पाइने हो भने विश्वमा पाइने कीराको कम्तीमा २५ प्रतिशत (उभयचरजतिकै) देखि बढीमा ९ प्रतिशत (चराजतिकै) सम्म कीराहरू हुन सक्छन् । त्यसकारण एकदमै अनुदार (कन्जर्भेटिभ) अनुमान गर्दा विश्वभर पत्ता लागेका कीराको १ प्रतिशत मात्रै नेपालमा पाउने हो भने पनि यहाँ कम्तीमा १० हजार प्रजातिका कीरा हुन सक्छन् । उक्त अनुमानलाई पछिल्ला तथ्यहरूले पनि भरपर्दो आधार दिन्छन् । नेपालमा भएका प्राणी अन्वेषण (जुलोजिकल एक्प्लोरेसन) हरूमा अन्य प्रजातिभन्दा बढी प्रजातिका नयाँ कीराहरू भेटिने गरेका छन् । त्यसको अर्थ, यहाँ थप कीराका प्रजातिहरू पत्ता लाग्न बाँकी नै छ । त्यसकारण राम्रो अध्ययन र अनुसन्धान हुने हो भने नेपालमा थुप्रै प्रजातिका नयाँ कीराहरू भेटिने सम्भावना छ । तर नेपालमा कीरासम्बन्धी विज्ञता र अनुसन्धान निकै कम छ । नयाँ पुस्ताका अनुसन्धानकर्ताहरू कीराप्रति खासै आकर्षित छैनन् । त्यसको स्पष्ट कारण नेपालमा यस्ता अन्डरडग जैविक विविधताको अन्वेषण, अध्ययन र संरक्षणमा लगानी र उत्प्रेरणा लगभग शून्य हुनु हो । हाम्रा अनुसन्धान र संरक्षणका अधिकांश नीतिनियम, कार्ययोजना र कार्यक्रमहरू ठूला र आकर्षक (करिस्म्याटिक) जीवजन्तुहरूमै सीमित छन् । उदाहरणका लागि, नेपालका २६ स्तनधारी जनावर, ९ प्रजातिका चरा र ३ प्रजातिका सरीसृपलाई संरक्षित जनावरको सूचीमा राखिएको छ । त्यसै गरी साइटिस महासन्धिको सूचीमा ५७ प्रजातिका स्तनधारी जनावर, ४० चरा, १ उभयचर, १३ सरीसृप, २ पुतली र १३ वनस्पति पर्छन् । ससाना जीवजन्तुको नाम संरक्षण सूचीमा नभेटिनुको कारण तिनीहरूका बारेमा कम अनुसन्धान हुनु पनि हो । आईयूसीएनले पनि हालसम्म विश्वभरका १ प्रतिशत मात्रै कीराहरूको अवस्थाको मूल्यांकन गरेको छ । अध्ययनको कमीका साथै नीतिगत तहमा बाघ, गैंडा, पान्डा, हिउँचितुवा वा कस्तूरीजस्ता ठूला जनावरको संरक्षण भए त पुगिहाल्यो भन्ने सोच हावी छ । जैविक विविधता संरक्षण भनेको केही जनावरको मात्रै संरक्षण होइन । मानिसको खाद्य प्रणाली र पारिस्थितिकीय प्रणालीमा अहं भूमिका खेल्ने, नासिँदै गएका तर संरक्षणमा बेवास्ता गरिएका कीराहरूको संरक्षण यतिखेर झनै आवश्यक छ । किनभने मानवोपयोगी कीराहरू नभएमा हामीलाई अकल्पनीय संकट आउन सक्छ । त्यसकाण कीरा जोगाउनका लागि कीटनाशक औषधिको उपयोगमा नियमन, प्रदूषण नियन्त्रण र कीरा लगायतका जीवहरूको वासस्थानको संरक्षणमा ध्यान दिनु आवश्यक छ ।"
मधेसी राजनीतिको आकार,"सम्भवतः पहिलो पटक मधेसी शक्ति सत्ता र विपक्ष दुवैको डार्लिङ भएको छ । यस्तो स्थिति मधेसी आन्दोलन विभाजनबाट विघटनतर्फ जान लागेको आशंका गरिरहेका बेला देखा पर्दै छ । हिजो जसको आह्वानमा ज्यानको आहुति दिन तत्पर थिए कार्यकर्ताहरू, यतिखेर तिनकै पुतला दहन गर्दै छन् । जसपामा देखा परेको विकृतिबाट कार्यकर्ता पंक्ति आजित छ । प्रत्यक्ष देखेभोगेका यथार्थहरूले आमजनतालाई पनि जसपागणको कटु आलोचक बनाएको छ । व्यक्तित्वहरूको द्वन्द्व, भूमिकाको खोजी, अवसरको उपयोगदुरुपयोग, कुण्ठाद्वेषको संघर्ष र नेतृत्व लिने होडबाजीले गर्दा जसपा पंक्ति विभाजित छ । मधेसी शक्तिसँग जोडिएको यो विरोधाभास उसको यथार्थ हो । कतिपयले त पानीको फोहोराजस्तै उदाएको यो शक्तिले आफ्नो अन्तिम अध्याय लेखिरहेको दाबी गर्दै छन् ।सन् १९६० मा बनेको हिन्दी फिल्म मुगलएआजम को एउटा दृश्यमा अकबर भन्छन्, अनारकली, हम तुम्हें जीने नहीं देंगे और सलीम तुम्हें मरने नहीं देगा । यो डाइलगले मधेसी राजनीति र मधेसको सम्बन्धलाई पनि बडो सटीक तरिकाले व्यक्त गर्छ । मधेसी शक्तिहरूबीच जतिसुकै घमासान होस्, मिलून् वा विभाजित होऊन्, भर्चुअल मल्लयुद्ध हुँदै वास्तविक धक्कामुक्कीको नौबत नै किन नआओस्, यो शक्ति नेपाली राजनीतिको अनारकली हो । जस्तो हालतमा पनि वर्चस्वशाली शक्तिको राजनीतिले उसलाई बाँच्न दिँदैन अर्थात् सत्ताको सहज स्वाभाविक पार्टी बन्न दिँदैन । र, थाती रहेका एजेन्डाहरूले उसलाई मर्न दिँदैनन् । मधेसको राजनीतिमा दलहरूको गठनविघटन, अलगअलग मोर्चाबन्दीका चुलाचौका रोज्ने खेलतमासा नयाँ होइन । निकट अतीतको खोजतलास गर्ने हो भने, यस्तो फेहरिस्त लामो छ । तराई कांग्रेसदेखि जसपासम्मको यात्रामा अनेकचोटि एकअर्कालाई गद्दार देख्ने उपक्रम चलिआएकै छ । तैपनि यस धरतीबाट भावनात्मक जनउभार ऐक्यबद्ध रूपमा देखा पर्ने क्रममा विराम लागेन । एजेन्डा ज्युँदो रहेसम्म त्यसको प्राप्तिका लागि पटकपटक आन्दोलन हुन्छ नै, जसले मधेसी राजनीतिलाई मर्न दिँदैन ।मधेस राजनीतिमा कौरव को, पाण्डव को भनेर कित्ताकाट गर्न कम्ती गाह्रो छैन । भनिन्छ नि, सत्ताको चास्नी भुइँबाट टिपेर भए पनि एक पटक जिब्रामा लगाएपछि त्यस लतले बाँचुन्जेल छाड्दैन । अहिले मधेसी नेताहरू कोही सत्ताबाट बहिर्गमन भएर विपक्षको रथ ठेल्दै छन्, कोही सत्ताको पुच्छर समातेर कृतकृत्य छन् । कुनै समय मधेसमा आदर्शको राजनीति थियो । त्याग गर्ने प्रवृत्तिले भुइँतहसम्म गहिरो गरी प्रभावित गर्थ्यो । जेल जाने, तारिख धाउने, सम्पत्ति बेच्दै आफ्नो निष्ठा जोगाउने, सादगीपूर्ण जीवनशैली भएका नेताजी हरूले जनस्तरबाट साँच्चिकै आदर पाउँथे । यस अर्थमा मधेसी समाजलाई सत्तानिरपेक्ष समाज भन्न सकिन्थ्यो । तर यतिखेर समाजको सोच फेरिएको छ । राजनीतिमा सत्ता सहज र स्वाभाविक विषय बन्यो । सत्तामा जानु हुँदैन भन्ने शुद्धतावादी दृष्टि रहेन । हो पनि, मधेसी शक्तिलाई सत्ता वा विपक्ष दुवैतर्फबाट इलु इलु भन्ने गरिएको छ । मधेसी शक्तिको सान्दर्भिकता र प्रभावकारिता फैलिएको छ ।दलहरूको आन्तरिक जीवन लोकतान्त्रिक छैन । दलहरूको संगठनात्मक संरचना र निर्णय प्रक्रियाहरूमा समावेशिताको कल्पना गर्नु भनेको टन्टलापुर घाम लागेका बेला तारा गन्नुजस्तै भएको छ । यस्तो स्थिति मधेसी शक्तिमा पनि छ । झन् मधेसी दलभित्र त, नेताकार्यकर्ता सम्बन्ध मूलतः संरक्षक र संरक्षितको भावनाबाट निर्देशित छ । यस्ता नेतागणले आफूलाई आलोचनात्मक ढंगले हेर्न तथा कमजोरीगल्ती सच्याउन खोज्दैनन् । रोचक तथ्य के हो भने, संविधान निर्माण प्रक्रियाप्रति असहमति जनाउँदै आन्दोलन गरिराखेका बखत बाघझैं गर्जिएका नेताहरू अहिले पालैपालो संस्थापनको वरिपरि म्याउँम्याउँ गरिराखेका छन् । दुर्योग के छ भने, सत्ता राजनीतिको रोटेपिङ खेल्दै अहिलेसम्म जेजति राजनीतिक उपलब्धि प्राप्त भएको छ, त्यसलाई अर्को फड्कोका लागि सुविधाजनक प्रस्थानविन्दु मान्नुको साटो भत्काउँदै हिँड्ने बाँदरे प्रवृत्ति देखाइँदै छ ।फगत सत्ताको गोटी बन्नु वा सत्ताका लागि विभिन्न शक्तिको परिक्रमा गर्नु मधेस आन्दोलनको अभीष्ट होइन । मधेसी शक्तिका सामुन्ने अनेक चुनौती छन् । मधेसी दल फुट्ने गरेको, नेताहरूले आफ्नो जातीय आधार निर्माणमा प्राथमिकता दिएको जस्ता आरोप विगतमा समेत लाग्दै आएकै हो तैपनि आन्दोलनका बेला मधेसले आफ्नै इतिहासलाई उछिन्दै उच्चतम प्रदर्शन गर्दै आएको छ । आन्दोलनका बखत मधेस ऐक्यबद्ध भएर प्रकट हुन्छ, बरु निर्वाचनका बखत मतादेश विभाजित हुन्छ । राज्यसँगको संघर्षमा मधेसको सामुदायिक पहिचान देखिन्छ तर त्यसभित्र अनेक विविधता रहेको वास्तविकता देखिँदैन । सरकारमा सहभागी पात्र वा दललाई तिनको भूमिका निर्वहनका हिसाबले जनपरीक्षणका बखत जनताले कठोर फैसलासमेत दिने गरेका छन् । तर आन्दोलनका बखत पत्याउनै नसकिने किसिमले जनसहभागिता हुँदै आएको छ । यस्तो किन सम्भव हुन्छ ? पहिलो संविधानसभादेखि नै मधेसका कोणबाट नरम र गरम धार मुखर छ । सरकारमा सहभागी हुँदा नरम बन्ने, सरकारबाट टाढा रहँदा गरम रहने । हिजोको नरम पक्ष आजको गरम पक्षको अभिनयमा हुन्छ, भने विगतको गरम पक्ष यतिखेर मिस्री घोलिएको वचन बोल्दै गरेको भेटिन्छ । भूमिका फेरिए पनि उनीहरू आफू मधेसमैत्री राज्यसंरचना निर्माणमै लागेको दाबी गर्छन् । यस कोणबाट हेर्दा, जसपा फुट्यो भनेर यतिखेर हर्षबढाइँ गर्नेहरू भोलिको चुनावी राजनीतिमा साझेदार बनेर प्रतिस्पर्धामा आउँदा आश्चर्य मान्नुपर्ने हुन्छ । भुइँतहले चुनावी समरबाट मधेसी आन्दोलनकारी शक्तिहरू मजबुत भएर देखा परून् भन्ने चाहन्छन् । पछिल्लो निर्वाचनको जनसन्देश थियो प्रदेश २ मा मिलेर प्रादेशिक अभ्यासको उन्नत जग हाल र संघीय संसद्मा संविधान संशोधनको राजनीति गर । यस दिशामा को कहाँ चुके, जगजाहेरै छ ।मधेसको राजनीति कुनै महानायकको प्रतीक्षामा छैन । यहाँ न कसैको देवत्वकरण न त कसैको मूर्तिभञ्जनकै आवश्यकता छ । टेढोमेढो हिँडे पनि मधेस राजनीतिले आफ्नो औचित्य र आवश्यकता जोगाएको छ । आजको नेतृत्व र दल भोलि नरहन सक्छ तर नेपाली राजनीतिमा मधेस निर्णायक रहिरहन्छ । आफूलाई निर्णायक भूमिकामा पाएर पनि सामाजिक रूपान्तरणका लागि तिनले राज्यबाट कतिको सहयोगसमर्थन पाउँछन् भन्ने अर्को महत्त्वपूर्ण पक्ष हो । मधेस राजनीति कुनै एक व्यक्तिको आह्वानमा भएको हुँदै होइन न त अहिलेका चर्चित अनुहारहरू जहाँबाट हिँड्न सुरु गरे त्यहीँबाट सुरुआत भएको हो । विभिन्न घुम्तीबाट गुज्रिँदै तेजिलो र पोषिलो हुँदै आएको हो यो । नेतृत्वमा जुन दिन ठाकुर, सिंह, यादव, महतो हुँदै सदा, राम, पासवानसम्म पुग्छन् अनि परायण भएको मानिनेछ ।विगतमा पालैपालो मधेसको मध्यमार्गी शक्तिसँग कांग्रेस, माओवादी वा एमालेले साइनो जोडेकै हुन् । प्रधानमन्त्री खड्गप्रसाद शर्मा ओली जेजस्तो परिस्थिति आइपरेर मधेससँग लचिलो भए पनि, त्यो मधेसको एक खुड्किलोमाथिको गमन हो । संसदीय राजनीतिमा जोडघटाउ त चल्छ नै । कांग्रेसमाओवादी कित्ताले सरकार बनाउने अवसर पाए मधेससँग जोडिएर के गर्ने भन्नेबारे श्यामश्वेत तस्बिर बाहिर ल्याएको छैन । यसमा किन ढिलाइ हुँदै छ ? जतिखेर मधेसी भनिने शक्तिहरूले एजेन्डा बोक्छन् त्यतिखेर जनताले तिनलाई रगत बगाएर समर्थन जनाउँछन् । मधेसी जन, एजेन्डा र मधेसी शक्ति सधैं एउटै सरल रेखामा रहँदैनन् । तर, मधेसी जन र एजेन्डा भने जहिल्यै सँगै हुन्छन् अनि यो अवस्था रहेसम्म मधेसको आन्दोलित चेत खरानी बन्दैन । मधेसी शक्ति प्रायः काठमाडौं उक्लिएपछि त्यहाँको रेशमी माहोलमा अलमलिन्छ, मधेस झरेपछि बल्ल ब्युँझिने गर्छ । यस पटक सत्ता राजनीतिमा सामेल हुने सुरमा मधेसले मोलमोलाइ गर्न पनि सिकेको छ, जसका कारण ऊ केन्द्रविन्दुमा छ ।थारूहरूले त्यसै मधेसी शक्तिसँग हातेमालो गरेका होइनन् । पहाडी जनजातिहरू अझै मधेसी शक्तिसँग आफूलाई कम्फर्ट फिल गर्दैनन् । थारूहरूले विगतका आफ्नै संघर्ष र जुर्मुराहटलाई राज्यसत्ताले मधेसी शक्तिविरुद्ध भिडाउन खोज्दा तिनकै उदीयमान हैसियतमा गरेको प्रतिघातबाट सिकेका छन् । उनीहरूले मधेसी शक्तिप्रति जुन भरोसा देखाएका छन्, त्यो नेपालको सीमान्तकृत आन्दोलनको ऐतिहासिक नासो हो । यो भरोसा जोगाउन सत्ता वा विपक्ष कित्तामा रहेका मधेसी शक्ति के सोच्दै छन् ? थारूमधेसी सहकार्यले आकार पायो भने, त्यसमा स्वस्फूर्त सहभागिताका लागि जनजातिहरू तयार हुन्छन् । मधेसी शक्तिसँग जोडिन खोजेका जनजाति नेतृत्वहरूभित्र ठूलो उकुसमुकुस छ । मधेस राजनीतिमा नयाँ अवधारणा र चेतना वृद्धि एकसाथ आएका छन् र आज भुइँतहबाट आफ्नो स्वार्थ रक्षाको बहस चलाइएको छ, जुन लोकतन्त्रका दृष्टिले सकारात्मक हो । एकातिर तेस्रो मधेस आन्दोलनले रूपान्तरकारी परिवर्तन ल्याउन तम्सिए पनि आमजन पराजयको मानसमा बाँच्न विवश भएको तथ्य सामुन्ने छ, अर्कातिर ती परिवर्तनका मूलभूत कुरा ओझेलमा छन् । मधेसी नेतृत्वगणको पुरानो आकर्षण घटिरहँदा पनि किन उनीहरूले नै शक्ति र साधनस्रोतमा पहुँच बनाइरहेका छन् ? उनीहरू किन उत्तरदायी हुन सकिरहेका छैनन् ? मधेसी शक्तिको आकार यिनै प्रश्नको सेरोफेरोमा रुमलिइरहेको छ ।"
अनलाइन शिक्षण विधिमा सुधार,"अनलाइन शिक्षणलाई कसरी प्रभावकारी बनाउने ? मेरो छोरा काठमाडौंको एउटा निजी विद्यालयमा सात कक्षामा पढ्छ । गत वर्षका केही महिना र यो वर्ष पनि अनलाइन कक्षामा सहभागी उसले यसका अप्ठ्याराहरू यसरी औंल्यायो क्यामेराको अगाडि हलचल नगरी लामो समय एकोहोरो बस्नुपर्दा ज्यादै मनोटोनस हुन्छ । स्क्रिनमा हेर्दाहेर्दा कहिले आँखा दुख्छन् त कहिले टाउको दुख्छ । अनि त थाहै नपाई ध्यान पढाइमा भन्दा अन्तै गइसक्छ । तर केही शिक्षक हामी जति बेला पनि पढाइमा ठग्न खोज्छौं भन्ने सोच्नुहुन्छ । त्यस्तो होइन, प्रश्न सोध्ने, राम्रोसँग बोल्ने, कहिलेकाहीँ कोर्सबाहिरको पनि कुरा गर्ने, राम्रो गर्दा तारिफ गर्ने शिक्षकसँग पढ्न हामी पनि खुसी हुन्छौं । तर हाम्रो कुरै नसुन्ने, धेरैजसो विद्यार्थी फटाहा हुन्छन्जस्तो व्यवहार गर्ने शिक्षकले पढाएको पढ्न मन लाग्दैन । इन्टरनेट हो, कहिलेकाहीँ समस्या आउँछ, सरम्याडमहरूको पनि कहिलेकाहीँ त्यस्तो हुन्छ । तर हाम्रो इन्टरनेटमा समस्या आए हामीले बहाना बनाएको आरोप लगाउनुहुन्छ । मोबाइलमा पढ्दा कहिलेकाहीँ स्क्रिन सट गरेको कन्टेन्ट हेर्न, गृहकार्य चेक गर्दा क्यामेरा अफ हुन्छ । त्यस्तो बेला केही सेकेन्ड मात्र भिडियो अफ हुँदा पनि क्लासबाट हटाइदिन्छु भनेर धम्क्याउनुहुन्छ । अनि त्यस्तो शिक्षकसँग कसरी पढ्ने ? छोराको अनलाइन पढाइ हुँदा कतिपय समयमा म छेवैमा बसेर सुनिरहेकी हुन्छ्रु । त्यसो त सबै व्यक्तिको स्वभाव उस्तै हुँदैन । केही शिक्षक यति रमाइलोसँग पढाउनुहुन्छ कि सबैजसो विद्यार्थी सहभागी भएका, सिकाइमा उत्साही भएका हामी सुन्नेलाई पनि थाहा हुन्छ । तर केही शिक्षकको पढाइ, विद्यार्थीका प्रश्नहरूमा दिने प्रतिक्रिया, अनुशासन कायम गर्ने नाममा प्रस्तुतीकरणको शैली यस्तो हुन्छ कि तत्कालै छोराको विद्यालय परिवर्तन गर्दिऊँजस्तो लाग्छ । तर विद्यालय परिवर्तन नै समस्याको समाधान भने होइन । सात कक्षाको पढाइ सुरु भएको पहिलो दिन छ कक्षा उत्तीर्ण भएको उत्साहले होला सायद, छोराले कक्षा ६ नाम दिइएको उसको कक्षाको भाइबर ग्रुपलाई कक्षा ७ बनायो । तत्कालै एक शिक्षिकाले बढी जान्ने नहुनू भनेर यस्तरी हप्काउनुभयो, मानौं उसले ठूलै अपराध गर्यो । उहाँको कठोर आवाज सुनेर म नै विस्मित भएँ । शिक्षण विधि खासै विद्यार्थीमैत्री नभएको महसुस भयो । बालबालिकासँग शिष्ट भाषाको प्रयोग बढी प्रभावकारी हुन्छ कि !प्रिय शिक्षक साथीहरू, म पनि शिक्षक नै भएकाले शिक्षण पेसाका अप्ठ्याराहरूसँग परिचित छु । भौतिक रूपमा कक्षाकोठामा उपस्थित भएर पढाउनु र अनलाइन माध्यममा पढाउनुमा धेरै भिन्नता छ । प्राविधिकलगायत अन्य धेरै कारणले हामी अनलाइन शिक्षणमा अभ्यस्त हुन गाह्रो हुन्छ, केके नमिलेको जस्तो लाग्छ । पटकपटक आउने प्राविधिक समस्या साथै यस शैलीको सिकाइमा अभ्यस्त नभैसकेकाले पनि आफ्नो शिक्षण खासै प्रभावकारी भएन कि जस्तो महसुस हुन्छ । पढाउँदै गर्दा विद्यार्थीहरूको मनोभाव, कुनै विषयमा उनीहरूले नबोलीकनै देखाउने प्रतिक्रियाजस्ता महत्त्वपूर्ण पक्षहरू अनलाइन सिकाइ पद्धतिमा छुट्ने रहेछन् । यस्तो अवस्थामा पढाउँदै गरेको विषयवस्तुप्रति विद्यार्थीको लगाव के छ, बुझ्न ज्यादै कठिन हुने रहेछ । त्यसैले पनि अनुशासन कायम गर्ने नाममा भय सृजना गरेर मात्र सबै विद्यार्थीलाई सिकाइ प्रक्रियामा समेट्न सकिन्छ भन्ने मनोविज्ञान पालेका शिक्षकहरू अनलाइन शिक्षण प्रक्रियामा कमजोर साबित हुने रहेछन् । त्यसैले त त्यस्ता शिक्षकहरूले स्कुलमै भएको भए तिमीहरूलाई के गर्नुपर्छ, मैले जानेको थिएँ जस्ता वाक्यहरू पटकपटक भनिरहेको म सुन्छु । उच्च शिक्षाका विद्यार्थीहरू मूलतः आफ्नै निर्णयले अध्ययनमा सहभागी हुन्छन् । तर विद्यालय तहका अधिकांश विद्यार्थी सिकाइ र पढाइलाई आवश्यकताभन्दा पनि अभिभावक र शिक्षकले थोपरेको बाध्यता ठान्छन् । शिक्षक तथा अभिभावकको प्रत्यक्ष निगरानी नहुँदा विद्यार्थी सिकाइ प्रक्रियाभन्दा अन्तै बहकिन सक्छ । त्यसैले प्रत्यक्ष निगरानीभन्दा बाहिरका विद्यार्थीलाई सिकाइ प्रक्रियामा समेट्न शिक्षकले अतिरिक्त मिहिनेत गर्नुपर्ने हुन्छ र यसका लागि विशेष कला पनि चाहिन्छ । जस्तै ः हरेक दिन पढाइ सुरु गर्नुभन्दा पहिले समसामयिक विषयमा छलफल गर्ने, विद्यार्थीका सामान्य व्यक्तिगत कुराहरू सोध्ने र चासो दिएर सुन्ने अनि बिस्तारै अध्ययनको विषयवस्तुमा प्रवेश गर्ने । शिक्षक बोल्ने र विद्यार्थीहरू सुन्ने परम्परागत शिक्षण विधि कक्षाकोठामा पनि कम प्रभावकारी मानिन्छ । अनलाइन सिकाइ र अझ त्यसमा पनि आधारभूत तथा माध्यमिक तहका विद्यार्थीहरूमा यस्तो विधिको प्रभाव नकारात्मक नै पर्ने रहेछ । त्यसैले पनि अनलाइन सिकाइलाई प्रभावकारी बनाउन श्रव्यदृश्य सामग्री (विषयवस्तुसँग मिल्ने कथा, छोटा फिल्म, वृत्तचित्र आदि) सहितका सिकाइ, विद्यार्थी सहभागितामूलक सिकाइ विधि आदिको प्रयोग गर्नैपर्छ । यसले विद्यार्थीहरूमा सिकाइप्रति अभिरुचि बढाउँछ । परीक्षा र मूल्यांकननेपालका शिक्षण संस्थाहरूमा अभ्यास गरिने विद्यार्थी मूल्यांकनको स्थापित विधि र मान्यता ज्यादै अवैज्ञानिक छ । कोभिड महामारीले असम्भवजस्तै बनाइसक्दा पनि हाम्रा विद्यालय र विश्वविद्यालयहरूले परम्परागत परीक्षा प्रणालीलाई छोड्न सकेका छैनन् । सिकाइ प्रक्रियामै विद्यार्थी सहभागिता, परियोजना कार्य, लेखन अभ्यास, वाचन तथा प्रश्नोत्तर, श्रव्यदृश्य सामग्री तयारी तथा प्रस्तुतीकरण आदि गर्न लगाउने हो भने उनीहरूले सिकेनसिकेको, उनीहरूको अतिरिक्त क्षमता आदिको मूल्यांकन गर्न सकिन्छ । तर हाम्रा विद्यालयहरू परम्परागत मूल्यांकन प्रणालीको बोझले यसरी थिचिएका छन्, अनलाइन परीक्षा सञ्चालन गरी उत्तरपुस्तिकाको फोटो खिचेर पठाएपछि पनि अभिभावक कापी बुझाउन विद्यालय जानुपर्ने रे ! अझ कतिपय विद्यालयले त विद्यार्थीले गरेको गृहकार्यको फोटो खिचेर पठाएपछि पनि साप्ताहिक रूपमा विद्यालयमा कापी पुर्याउनुपर्ने उर्दी जारी गरेका छन् । अलि व्यावहारिक बन्न सकिन्न र ? र अन्त्यमा, महामारीले अभिभावकलाई बालबालिका विद्यालयमा कसरी पढ्छन् (?), सिकाइमा हाम्रा अपेक्षा र उपलब्धिबीच किन तालमेल नमिलेको रहेछजस्ता कुरा नजिकबाट बुझ्न सिकाएको छ । शिक्षालाई जीवनोपयोगी बनाउनैपर्छ र यसका लागि सिकाइ तथा मूल्यांकन दुवै पद्धतिमा परिवर्तन गर्नैपर्छ्र तर पहल कसले गर्ने ? अभिभावकले आफ्नो गुनासो सुनाउने त आफूजस्तै अन्य अभिभावक, आफ्ना बालबालिका पढ्ने विद्यालयका शिक्षक, प्रधानाध्यापक आदिलाई नै हो । विद्यार्थीसँग प्रत्यक्ष जोडिने शिक्षकहरू नै हुन् । यसका लागि उहाँहरूले अतिरिक्त मिहिनेत गर्नैपर्ने हुन्छ । शिक्षकहरूलाई उत्प्रेरित गर्ने र वातावरण बनाइदिने जिम्मेवारी भने विद्यालय नेतृत्वको हो । त्यसैले, प्रिय प्रधानाध्यापकप्रिन्सिपल, यसका लागि पहलकदमी लिन ढिलो नगरिदिनुस् । हामी अभिभावकको सहयोग सधैं रहनेछ । प्रभावकारी शिक्षणको उपलब्धि विद्यार्थी, अभिभावक, शिक्षक, विद्यालय, देश, सभ्यता सबैको उपलब्धि हो ।"
दुर्गमबाट कोरोना खोप फिर्ता,"(हेटौंडाचितवन)  कोरोना भाइरसविरुद्धको खोप लगाउन अहिले सहरी क्षेत्रमा हानथाप छ । लक्षित समूहभन्दा पनि पहुँचवालाहरू खोपका लागि स्वास्थ्यकर्मीलाई दबाब दिइरहेका छन् । तर मकवानपुर र चितवनका दुर्गम गाउँका ज्येष्ठ नागरिकले भने खोप लगाउन रुचि मात्र नदेखाएका होइनन्, खोप लगाउनु पर्ला भनेर घरबाटै भागेका छन् । दुर्गम क्षेत्रका स्वास्थ्य संस्थामा पठाइएको खोप खपत नभएर स्वास्थ्य कार्यालयमा फिर्ता पठाइएको छ ।सरकारले जेठ २५, २६ र २७ मा देशभर ६२६४ वर्षका ज्येष्ठ नागरिकका लागि भेरोसेल खोप दिने अभियान चलाएको थियो । जसअन्तर्गत मकवानपुरको दुर्गम राक्सिराङ गाउँपालिका७ धिराङस्थित स्वास्थ्य चौकीमा २० वटा खोप पठाइएकोमा ११ जनाले मात्र लगाएका छन् । अरू खोप लगाउनै आएनन्, स्वास्थ्य चौकी प्रमुख अन्जना चेपाङले भनिन्, खोप लगाउनुपर्छ भनेर केही ज्येष्ठ नागरिकहरू घरै छोडेर अन्यत्र भागे ।६४ वर्षीय आइतलाल मोक्तानलाई आफैंले भेटेर खोप लगाउन आउन भने पनि उनी त्यही दिन छोरीको घर चितवनतर्फ गएको अन्जनाले सुनाइन् । यो खोप लगाए मरिन्छ भन्ने भ्रम यहाँ छ, उनले भनिन्, खोप हाल्नुपर्छ भनेर सम्झाउन खोज्दा पटक्कै सम्झिँदैनन् । राक्सिराङ६ सिलाधुनीस्थित स्वास्थ्य चौकीमा पनि २० जना ज्येष्ठ नागरिकका लागि खोप पठाइएकोमा आधा खोप फिर्ता भएको छ । खोप लगाउन आउनुहोस् भन्दा यहाँ वृद्धवृद्धाहरू डराएर भागे, बल्लबल्ल १० जनालाई फकाएर खोप लगाइयो, स्वास्थ्य चौकी प्रमुख सूर्यबहादुर थिङले भने । धिराङ र सिलाधुनीका मात्र होइन, जिल्लाका अन्य दुर्गम भेगमा पनि अवस्था उस्तै रहेको स्वास्थ्य कार्यालयले जनाएको छ । खोपमाथिको भ्रम निवारण हुन नसक्दा यस्तो अवस्था आएको कार्यालयले औंल्याएको छ ।यसैगरी, चितवनका सहर बजारका खोप केन्द्रमा लामो लाइन लाग्दा पहाडी क्षेत्रमा भने सुनसान जस्तै देखिए । सीमान्तकृत चेपाङ समुदायको बाहुल्य रहेको ठकुरीभन्ज्याङमा स्वास्थ्य चौकी छ । पूर्वपश्चिम राजमार्गको खुरखुरे बजारबाट २२ किलोमिटर उत्तरमा पर्ने यो स्वास्थ्य चौकीले १२ जनालाई खोप लगाउने जिम्मेवारी पाएको थियो । तर तीन जना मात्रै आए । तीमध्ये उमेर समूहका दुई जना मात्रै थिए । पहिले लगाउन छुट्नु भएको एक स्वास्थ्य स्वयंसेविकाले पनि यस पटक लगाउनुभयो, स्वास्थ्य चौकी प्रमुख कुमार सापकोटाले भने, घरघरै गएर आउनू भनेका थियौं तर सबै आउनुभएन । उनका अनुसार यसअघि कोभिसिल्ड खोप लगाउँदा पनि ६० जनामध्ये ४२ जनाले मात्रै लगाएका थिए ।राप्ती१० को कोराकस्थित खहरेमा सामुदायिक स्वास्थ्य इकाइ छ । यहाँ २३ जनालाई पुग्ने खोप आएको थियो । तर ८ जनाले मात्रै लगाएका इकाइ प्रमुख निलम गौतमले बताइन् । अघिल्लो पटक राम्रै उपस्थिति थियो । तर यो पटक त्यस्तो देखिएन, गौतमले भनिन् । कोराक क्षेत्रमा दुई स्वास्थ्य केन्द्र छन् । यी केन्द्रमा जम्मा १० जनाले मात्रै खोप लगाएका छन् । खोपका बारेमा भ्रम फैलिएकाले मान्छेहरू लगाउन नआएको वडाध्यक्ष अमरबहादुर तामाङ बताउँछन् । खोप लगाउनु राम्रो हैन भन्ने प्रचार फैलिएछ । हामीलाई सम्झाउन बुझाउनै गाह्रो भयो । नभए यहाँ खोप लगाउनु पर्ने व्यक्तिहरू धेरै छन्, उनले भने ।इच्छाकामना गाउँपालिकामा पनि आदिवासी चेपाङ समुदायको बाक्लो बसोबास छ । तर यहाँ भने राप्तीमा पठाएर फिर्ता भएको सबै खोप खपत भएको छ । चितवनमा यो पटक ११ हजार २ सय ३६ जनाले भेरोसेल खोप लगाएका स्वास्थ्य कार्यालयका जनस्वास्थ्य अधिकृत गीताञ्जली ढकालले जानकारी दिइन् ।"
जहिल्यै खानको पिरलो,"(काठमाडौं)  हनुमानढोकापछाडि एक आना जग्गामा बनेको सानो र पुरानो घर छ । भूकम्पले चिराचिरा परेको घरमा एकअर्काको भर मानेरै ५४ वर्षीया सानुछोरी महर्जन र छोरी २२ वर्षीया हसिना बस्छन् । दुवै अशक्त र अपांग छन् ।उनीहरूको आयआर्जन छैन । बसिरहेको घर पनि छिमेकीले कागजपत्र मिलाएर हडपिसकेका छन् । घर छोडेर जानलाई दबाब दिइरहन्छन् । महँगी बढेर बिहानबेलुकीको छाक टार्न पनि हम्मे परिसकेको उनी बताउँछिन् । घिरौंलै पनि किनेर खान गाह्रो भइसक्यो, यस्तै हो भने कसरी पेट पाल्ने, छोरी स्याहार्ने ? उनले थपिन् ।हसिनामा जन्मैदेखि बौद्धिक अपांगताको समस्या छ । हिँडडुल, खाना खाजा, सरसफाइलगायत सबैका लागि सहयोगी चाहिन्छ । चौबीसै घण्टा छोरीको हेरचाहमै खटिनुपरेपछि सानुछोरी काममा निस्कन पाउँदिनन् । छोरीको सामाजिक सुरक्षा (अपांग) भत्ताले घर खर्च चलाउँदै आएकी छन् । तर निषेधाज्ञामा बढेको महँगीले उनीहरूको चुलो कति बेला निभ्ने हो टुंगो छैन ।गत वर्षको लकडाउनमा दाल, चामल राहत पाएर उनीहरूलाई निकै सहयोग पुगेको थियो । उनलाई लाग्थ्यो, सधैं राहत पाइरहुँ । यसपालि कसैले हात फैलाइदेला भन्ने आसैआसमा बसेको डेढ महिना बित्नै लाग्यो । भएको अलिकति चामल र गोजी रित्तिन लागेको छ । छोरीलाई छिनछिनमा फेर्न डाइपर, आफूलाई हड्डी खिइएको, सुगरको औषधि कसरी जोहो गर्ने पिरलो छ ।सानुछोरीको परिवार जस्तै अपांगता भएका, अशक्त, असहाय, सीमान्तकृत, विपन्न र दैनिक ज्याला मजदुरी गरेर छाक टार्ने परिवार यतिबेला भोक महामारीको चपेटामा छन् । केन्द्रीय तथ्यांक विभागले २०७० असारमा जारी गरेको नेपालमा गरिबीको लघुक्षेत्र अनुमान २०६८ का अनुसार काठमाडौं उपत्यकाभित्र मात्रै करिब दुई लाख गरिब छन् । यिनले दैनिक आवश्यक पर्ने न्यूनतम पोषण (क्यालोरी) बाट समेत वञ्चित हुनुपर्छ । डा विश्वनाथ कोइरालाका अनुसार एकजना मानिसका लागि दैनिक न्यूनतम १२ सयदेखि २४ सय क्यालोरी आवश्यक पर्छ । तर सहरका गरिबले त्यति क्यालोरी पनि पाएका छैनन् ।देशकै राजधानी भनेर के गर्नु यो तथ्यांकमा पर्ने सानुछोरीजस्ता अपांगता भएका परिवारलाई जहिल्यै खानकै समस्या हुन्छ, बौद्धिक अपांगताका अभिभावक महासंघ, नेपालका अध्यक्ष राजु बस्नेत भन्छन्, ज्यालादारी गरेर परिवार पाल्दै आएका अभिभावकहरूलाई महामारीले घरभित्रै थुनेको छ, अपांगता भएका बालबच्चालाई पोषणयुक्त खाना खुवाउन सकिरहेका छैनन्, यसले गर्दा उनीहरूको स्वास्थ्य समस्या झन् जटिल बन्दै छ ।महासंघले गरेको सर्वेक्षणमा गत वर्षको लकडाउनमा ४००८ प्रतिशत अपांगता भएका व्यक्ति र उनका परिवारले आयस्रोत गुमाएको उल्लेख छ । महासंघले ७१ जिल्लाका ४ सय २२ अपांगता भएका व्यक्ति वा तीनका अभिभावकसंरक्षक र ६१ जिल्लाका १ सय १ अपांगता भएका व्यक्तिका संस्थाका प्रतिनिधिहरूसँग फोनसम्पर्क गरी उक्त सर्वेक्षण गरेको थियो ।२०६८ को जनगणनाअनुसार देशभर बौद्धिक अपांगता, शारीरिक अपांगता, बहिरा, दृष्टिविहीन, बहिरोपन, स्वरबोलाइसम्बन्धी अपांगता, मनोसमाजिक अपांगता, अटिजम, हेमोफोलिया, बहुअपांगता लगायत अपांगता भएका मानिसको संख्या ५ लाख १३ हजार ३ सय २१ छ । यो संख्या काठमाडौं उपत्यकामा मात्रै १४ हजार ८ सय ८८ छ ।"
नारायणी उर्लंदा २४० घर डुबे,"चितवन (कास) सोमबारदेखिको लगातारको वर्षासँगै नारायणी नदीमा आएको बाढी आसपासका बस्तीमा पसेको छ । मंगलबार साँझ ६ बजे नदीमा जलसतहले खतराको तह पार गरेको थियो । चितवन प्रहरी प्रवक्ता सूर्य थापाले भरतपुर३ बाह्रघरे रामघाटमा ३० घर डुबानमा परेको बताए । मध्यरातमा भरतपुर१६ झनझनेमा १ सय ५० घर र गुम्बाचौरमा ३० घरमा बाढी पस्यो । भरतपुर२६ दिव्यनगरका ३० घर पनि डुबानमा परे, थापाले भने । बुधबार बिहानदेखि नदीमा जलसतह घटेकाले मानिसहरू घर फर्कन थालेका उनले बताए । स्थानीय प्रशासनले भने वर्षा नरोकिएकाले नदी आसपासका क्षेत्रमा सजग रहन अपिल गरेको छ ।"
त्रिशूलीमा २ महिलाको शव फेला,"धादिङ (कास) त्रिशूली नदी किनारमा दुई महिलाको शव कुहिएको अवस्थामा फेला परेको छ । बुधबार बिहान साढे ९ बजेतिर अन्दाजी ३५४० वर्षीया दुई महिलाको शव गल्छी६ जिन्टेटारस्थित नदी किनारमा कुहिएको अवस्थामा फेला परेको धादिङ प्रहरीका डीएसपी जागेश्वर भण्डारीले जानकारी दिए । दुवै शव पोस्टमार्टमका लागि त्रिवि शिक्षण अस्पताल काठमाडौं पठाइएको उनले बताए । ती शवहरू नुवाकोट, रसुवाबाट बगेर आएको हुन सक्ने प्रहरीको अनुमान छ ।"
जनसहयोगबाट अक्सिजन प्लान्ट सञ्चालन,भक्तपुर (कास) भक्तपुर नगरपालिकाले जनताको सहयोगबाट अक्सिजन प्लान्ट निर्माण गरी उत्पादन थालेको छ । ख्वपः अस्पतालमा १ करोड २३ लाख ३६ हजार रुपैयाँको लागतमा प्लान्ट निर्माण गरी मंगलबारबाट उत्पादन थालिएको हो । प्लान्टबाट दिनमा ४० लिटर क्षमताका सयदेखि १ सय २० सिलिन्डर अक्सिजन उत्पादन गर्न सकिने नगर प्रमुख सुनील प्रजापतिले बताए । कोरोना संक्रमित बिरामीलाई अक्सिजनको अभाव हुन थालेपछि नगरले सरकारलाई पत्राचार गरेको थियो । तर सरकारी तवरबाट कुनै प्रतिक्रिया नआएपछि अस्पतालमा अक्सिजन प्लान्ट र आवश्यक स्वास्थ्य उपकरण खरिद गर्न नगरले सहयोगको आह्वान गरेको थियो । मंगलबारसम्म दाताहरूबाट ५ करोड ९३ लाख ९८ हजार १ सय ७६ रुपैयाँ बराबरको आर्थिक तथा भौतिक सहयोग संकलन भएको प्रजापतिले जनाए ।
पत्रकार धम्क्याउने शिक्षकविरुद्ध उजुरी,रामेछाप (कास) पत्रकारलाई गालीगलौज र कुटपिटको धम्की दिने शिक्षकलाई कारबाहीको माग गर्दै रामेछापका पत्रकारहरूले जिल्ला प्रशासन र प्रहरीमा उजुरी दिएका छन् । जनकल्याण मावि च्यास्कुका शिक्षक ख्यामबहादुर श्रेष्ठले अन्नपूर्ण टाइम्स अनलाइनकी सहसम्पादक तथा नेपाल पत्रकार महासंघ वाग्मती प्रदेश सदस्य ज्ञानु श्रेष्ठलाई सोमबार फोनमार्फत अपशब्द प्रयोग गरी कुटपिट गर्ने धम्की दिएका थिए । कोरोनाविरुद्धको खोप दुरुपयोग गरी लक्षित समूहभन्दा बाहेकका व्यक्तिले लगाएको समाचार प्रकाशनका क्रममा निज शिक्षकले खोप लगाएको फोटो अनलाइनले प्रकाशन गरेको थियो । फोटो प्रकाशन गरेर चरित्र हत्या गरेको भन्दै उनले पत्रकारलाई धम्की दिएका हुन् । डीएसपी नवराज ढुंगानाले शिक्षकलाई झिकाएर कारबाही अघि बढाउने बताए ।
प्रदेशहरूको राजस्वका लागि प्राकृतिक स्रोतमै निर्भर,"देवनारायण साह (विराटनगर), सन्तोष सिंह (जनकपुर), सुवास बिडारी (हेटौंडा), प्रतीक्षा काफ्ले (पोखरा), घनश्याम गौतम (बुटवल), चाँदनी कठायत (वीरेन्द्रनगर), अर्जुन शाह (धनगढी)"
जोखिमयुक्त कम्पनीको नाम बाहिरिएपछि ५२ अंक घट्यो नेप्से,काठमाडौं (कास) सेयर बजारमा बुधबार करिब साढे ५२ अंकको गिरावट आएको छ । यो गिरावटसँगै समग्र नेप्से परिसूचक २ हजार ९ सय ६९६९ बिन्दुमा ओर्लिएको छ । अघिल्लो दिनको तुलनामा यो १७३ प्रतिशत घटेको हो । नियामक निकाय धितोपत्र बोर्डले मंगलबार चार दर्जनभन्दा बढी (५१ वटा) जोखिमयुक्त कम्पनीको नामवाली सार्वजनिक गरेको छ । कम्पनीको अवस्था राम्रो नभएका तर सेयरमा अस्वाभाविक मूल्य वृद्धि भएको तथ्यका आधारमा बोर्डले मंगलबार ती जोखिमयुक्त कम्पनीको नामावली सार्वजनिक गरेको थियो । तीमध्ये ४९ वटा कम्पनीको सेयर मूल्य बुधबार घटेको छ । सो दिन कारोबारमा आएकामध्ये लघुवित्तबाहेक सबै उपसमूहको परिसूचक घटेपछि समग्र नेप्सेमा दबाब परेको हो ।बुधबार करिब १ लाख ६८ हजार कारोबारबाट २ सय १९ कम्पनीका २ करोड ८२ लाख ८९ हजार कित्ता सेयर किनबेच भए । ती किनबेचमा १५ अर्ब ४८ करोड रुपैयाँ बराबरको कारोबार भएको छ । अघिल्लो दिनको तुलनामा कारोबार रकम पनि कम हो । मंगलबार सेयर बजारमा १६ अर्ब ५२ करोड रुपैयाँ बराबरको सेयर कारोबार भएको थियो । नेप्से परिसूचक घटेसँगै सेयर बजारको आकार कुल बजार पुँजीकरण पनि घटेर ३९ खर्ब ९० अर्ब रुपैयाँमा सीमित भएको छ । अघिल्लो दिन कुल बजार पुँजीकरण ४१ खर्ब ७२ अर्ब रुपैयाँ थियो । बुधबार दोस्रो बजारमा भएको कुल कारोबारमध्ये सबैभन्दा धेरै नेपाल पुनर्बिमा कम्पनी र त्यसपछि हिमालयन डिस्टिलरीको रहेको तथ्यांकमा देखिन्छ । सो दिन नेपाल पुनर्बिमाको करिब ६१ करोड र हिमालयन डिस्टिलरीको करिब साढे ५५ करोड रुपैयाँ बराबरको सेयर कारोबार भएको छ ।नेप्सेको वर्गीकरणमा क वर्गमा रहेका कम्पनीहरूको सेयर कारोबार मापक सेन्सेटिभ परिसूचक बुधबार १५६ र व्यापारमा रहेका सबै कम्पनीहरूको सेयर कारोबार माफक फ्लोट परिसूचक १५३ प्रतिशतले घटेको नेप्सेले जनाएको छ । बुधबार कारोबारमा आएकामध्ये लघुवित्त उपसमूहको परिसूचक भने २६३ प्रतिशत बढेको छ ।
सरकारले थप्यो कर तिर्ने समय,काठमाडौं (कास) सरकारले व्यवसायीलाई कर तिर्ने समय थपेको छ । असार २५ सम्म कर तिर्ने म्याद थपिएको आन्तरिक राजस्व विभागले बुधबार जारी गरेको सूचनामा उल्लेख छ । कोभिडको संक्रमण रोक्न विभिन्न जिल्लामा जारी निषेधाज्ञाका कारण तोकिएको समयमा कर बुझाउन नसक्ने करदातामा पर्न गएको कठिनाइलाई दृष्टिगत गरी म्याद थपिएको जनाइएको छ । थपिएको समयमा चैत र वैशाख महिनाको कर बुझाउन सकिनेछ ।
वेल्स नकआउट चरणतर्फ,बाकु (एएफपी) वेल्स बुधबार टर्कीलाई २० ले पराजित गर्दै युरो २०२० को नकआउट चरणतर्फ अगाडि बढेको छ । अजरबैजानको बाकुमा पाएको यो नतिजापछि बलियो मानिएको टर्की समूह चरणबाटै बाहिरिएको छ । टर्कीको यो लगातार दोस्रो हार हो ।स्विट्जरल्यान्डसँग पहिलो खेलमा ११ को बराबरीमा रोकिएको वेल्सको समूह ए मा ४ अंक रहेको छ । वेल्सले अन्तिम खेल इटालीसँग रोममा खेल्नेछ । टर्कीले अन्तिम खेल स्विट्जरल्यान्डसँग खेल्दा टोलीलाई नतिजाले अर्को चरणमा पुग्न कुनै अर्थ राख्ने छैन । त्यो खेल खाली टर्कीका लागि सम्मानको मात्र हुनेछ ।३० हजारभन्दा बढी दर्शकसामु भएको खेलमा वेल्स कप्तान गारेथ बेल केन्द्रविन्दुमा रहे । आरोन राम्सीले पहिलो हाफमा दुई राम्रो अवसर चुकाए पनि वेल्सले टर्कीमाथि दबाब बनाइरहेको थियो । बेलकै उत्कृष्ट लामो पासमा राम्सीले टर्कीका रक्षकलाई जिल्याउँदै ४२ औं मिनेटमा सुन्दर फिनिसिङमा गोल गरी वेल्सको खाता खोलेका थिए । ६२ औं मिनेटमा वेल्सले पाएको पेनाल्टीलाई बेलले पोस्टमाथि हान्न पुगे । बेलले वेल्सका लागि पछिल्ला १३ खेलमा गोल गर्न सकेका छैनन् ।खेलको अन्तिम समयमा टर्कीले बराबरी गर्ने राम्रो अवसर पाए पनि वेल्सका गोलरक्षक डानी वार्डले त्यसलाई असफल तुल्याइदिए । वार्डले अन्तिम मिनेटतिर मेरिह डेमिरलको हेड प्रहार उत्कृष्ट ढंगले बचाएका थिए । इन्ज्युरी टाइमको पाँचौं मिनेटमा बेलकै पासमा रक्षक कोनर रोबर्टसले गोल गर्दै वेल्सको जित निश्चित गरे । ५ वर्षअघिको पछिल्लो संस्करणमा वेल्स सेमिफाइनलमा विजेता बनेको पोर्चुगलसँग पराजित भएको थियो ।
रुसको महत्त्वपूर्ण जित,"सेन्ट पिटर्सबर्ग (एएफपी) रुसले युरो २०२० मा पहिलो जित हात पारेको छ । रुसले सेन्ट पिटर्सबर्गमा फिनल्यान्डमाथि १० को कठिन नतिजा निकालेको हो । पहिलो हाफको इन्ज्युरी टाइममा एलेक्सी मिरानचुकले गरेको हेड गोलमा रुसले महत्त्वपूर्ण विजय पायो । रुस पहिलो खेलमा बेल्जियमसँग ३० ले पराजित भएको थियो । युरोपियन च्याम्पियनसिपको समूह बी मा बेल्जियम, रुस र फिनल्यान्डको समान ३ अंक छ । रुस र फिनल्यान्डले २ खेल खेलेका छन् । फिनल्यान्डले पहिलो खेलमा डेनमार्कलाई १० ले पराजित गरेको थियो । फिनल्यान्डले यो खेल जितेको भए अन्तिम १६ मा पुग्ने थियो । जोएल पोहजानपालोले चौथो मिनेटमा सानदार हेड गोल गर्दा फिनल्यान्डको अन्तिम १६ को सम्भावना बाक्लिएको थियो । तर रेफ्रीले भीएआरको सहयोगमा त्यसलाई अफसाइड करार गरिदिएका थिए ।त्यसविपरीत विपक्षी रक्षकको घेराभित्र रहेका मिरानचुकले आर्टेम जिउबाको क्रसमा गरेको हेड कर्लिङ हुँदै गोलमा परिणत भएको थियो । २०१८ को विश्वकप आयोजना गर्दा पनि रुस नकआउट चरण पुगेको थियो । अन्तिम खेलमा डेनमार्कलाई पराजित गरेमा रुसको नकआउट चरण सम्भावना बलियो हुनेछ । खेल सुरुअघि फिनल्यान्डका टोलीले गेट विल क्रिस्टियन जर्सी लगाएका थिए । फिनल्यान्डसँगको खेलमा मैदानमै अचेत भएर ढलेका डेनिस स्टार मिडफिल्डर क्रिस्टियन एरिक्सनलाई हृदयघात भएको स्वास्थ्य परीक्षणमा पुष्टि भएको थियो । हाल एरिक्सन कोपनहेगनको अस्पतालमा उपचार गराइरहेका छन् ।"
पोग्बाको प्रभाव,"पेरिस (बीबीसी) फ्रान्सले युरो २०२० जितेको खण्डमा यस वर्षको बालोन डीअर एनगोलो कान्टे वा केलियन एमबाप्पेले जित्ने भविष्यवाणी गर्न कठिन छैन । किनभने यी दुईले क्लब फुटबलमा आफ्नो क्लबलाई उच्च सफलता दिलाएका थिए । मंगलबार राति समूह एफ अन्तर्गत फ्रान्सले जर्मनीलाई हराएपछि यो सूचीमा पाउल पोग्बाको नाम किन छैन त ? इटालीका महान गोलरक्षक जियानलुइगी बुफोनले युभेन्ट्सका तत्कालीन सहकर्मी पोग्बाले बालोन डीअर जित्ने भविष्यवाणी सात वर्षअघि नै गरेका थिए । उनले भनेका थिए, उनी त्यस्ता खेलाडीमध्येका सर्वगुण सम्पन्न खेलाडी हुन् । आफू त्यस्तै छु भनेर पोग्बाले एलियान्ज एरिनामा साबित गरेका छन् । तर कसैले यो दाबी गर्न सकेका छैनन् कि पोग्वा यो वर्ष विश्व फुटबलको सर्वश्रेष्ठ खेलाडीको नजिक छन् । म्युनिकमा फ्रान्सको १० को जितमा उनको प्रभावशाली प्रदर्शन अविश्वसनीय थियो । धेरैलाई उनको यो अपवादको प्रदर्शनजस्तो लागेको छ । यो नै उनको करिअरको निराशाजनक सत्य हो । म्यानचेस्टर युनाइटेडका समर्थकहरूले यो सोच्न छुट पाउनेछन् । गत महिना भिल्लारियलसँगको युरोपा लिग फाइनलमा यी निपुण पोग्बा कहाँ थिए ? तर २८ वर्षीय यी मिडफिल्डर लामो समयदेखि क्लब र राष्ट्रिय टोलीका लागि फरक खेलाडी रहे । तथ्यहरूले प्रस्ट पार्छ भने उनको खुट्टाले ओल्ड ट्राफोर्डको तुलनामा अन्तर्राष्ट्रिय एरिनामा सहज महसुस गर्दछ ।म्यानचेस्टरमा मलाई बक्सभित्र जाने स्वतन्त्रता त छ तर त्यहाँ मेरो मुख्य जिम्मेवारी डिफेन्सिभ हो, पोग्बाले फ्रान्सेली दैनिक पत्रिकासँग भने, फ्रान्सले ४२३१ फर्मेसनबाट खेल्ने गर्छ । म राष्ट्रिय टोलीमा थोरै अगाडि बढेर खेल्न पाउँछु । मलाई बक्समा जान र गोलको प्रयास गर्न म्यानचेस्टरभन्दा बढी स्वतन्त्रता छ ।जर्मनीविरुद्ध उनी मैदानभरि छाएका थिए । ट्याकल, पास र समग्र खेल अगाडि बढाउने कला देख्दा मैदानमा उनीमात्र थिए । एनगोलो कान्टेसँग खेल्दै गर्दा अधिक राहत महसुस गर्न सकिने उनको बुझाइ छ । चेल्सीका यी स्टारले पनि सानदार खेल प्रदर्शन गरे । तर त्योभन्दा पोग्बाको आफ्नो उच्चस्तरको प्रदर्शन थियो । डिफेन्समा उनले अन्य खेलाडीले भन्दा धेरै १२ पल्ट पोजिसन ग्रहण गरे । जबकि अन्य खेलाडी बढीमा तीनपल्टसम्म बल खोस्न सफल थिए । अग्रपंक्तिमा पनि उनको उत्तिकै प्रभाव रह्यो । लुकास हर्जान्डेजको प्रहार म्याट्स हमल्सको खुट्टामा लागेर गोल हुनुअघिको बल उनैले असिस्ट गरेका थिए । उनी एमबाप्पे र करिम बेन्जेमाले गरेका दुई असफल गोलमा पनि अप्रत्याशित रूपमा सामेल थिए । त्यति हुँदाहुँदै खेलभरि धेरै फाउल गर्ने खेलाडी उनै पोग्बा थिए । विपक्षी डिफेन्डर एन्टोनियो रुडिगरले ढाडमा टोक्ने प्रयास गरेको घटनाले पनि चर्चा पायो । जे भए नि उनले आफ्नो सम्पूर्ण कौशलको प्रदर्शन गरेका थिए । निःसन्देह उनी खेलको म्यान अफ द म्याच चुनिए । तर उनले विश्वकै सर्वश्रेष्ठ फुटबलरको उपाधि पाउन कि पाउँदैनन् भन्ने चाहिँ स्पष्ट भएको छैन ।"
खेलमै केन्द्रित हुँदै डेनमार्क,"नेदरल्यान्ड्सविरुद्ध अस्ट्रियाएम्स्ट्रडम यो खेल भने समूह सी को त्यस्तो खेल हो, जहाँ दुवै टिमले आआफ्नो पहिलो खेलमा पहिलो जित जित निकालेको छ । त्यसैले जतिबेला नेदरल्यान्ड्स र अस्ट्रियाको आमनेसामने गर्नेछन्, तिनको उद्देश्य समान हुनेछ, जितको क्रमलाई कायम राख्ने । नेदरल्यान्ड्स सात वर्षपछि कुनै ठूलो प्रतियोगिता खेलिरहेको छ, त्यसैले डच टिम चाहन्छन्, आफ्नो गर्विलो इतिहासअनुसार प्रदर्शन खेलन सकोस् । डच टिमको उद्देश्य यस खेल जितेर समूहमा शीर्ष भएर अगाडि बढ्ने हुनेछ ।"
प्लेयर्स टु वाच,"जर्जिनियो विज्नाल्डम (नेदरल्यान्ड्स)नेदरल्यान्ड्सका यी कप्तान अहिले चर्चामा छन् । लिभरपुल छाडेपछि ३० वर्षे उनी बार्सिलोना जाने चर्चा थियो, तर विज्नाल्डम खुला सरुवामार्फत पुगे पेरिस सेन्ट जर्मेन । अर्को नियमित कप्तान भर्जिल भान डाइक चोटका कारण खेल्न नसक्ने भएपछि उनले यस युरोमा नेदरल्यान्ड्सको कप्तानी गरिरहेका छन् । उनले नै युक्रेनविरुद्धको पहिलो खेलमा नेदरल्यान्ड्सका लागि पहिलो गोल गरेका थिए । मिडफिल्डका यी क्रियाशील खेलाडीले नेदरल्यान्ड्सबाट ७६ खेलमा २३ गोल गरिसकेका छन् भने गोलका लागि पास मिलाउन उत्तिकै माहिर छन् ।"
एएफसीको एक निर्णयले खुलेको अवसर,"(काठमाडौं)  एसियाली विश्वकप छनोटको दोस्रो चरण आफैमा जटिल थियो । आमखेलप्रेमीले बुझ्न केही मिहिनेत गर्नैपर्ने । यो चरणमा खेल्ने सबै टिमका लागि एसियाली फुटबल महासंघ (एएफपी) ले केही न केही व्यवस्था गरेको थियो, एक प्रकारले भन्दा यो हात खाली नहुने छनोट थियो । यस्तो किनभन्दा यो विश्वकप छनोटमात्र थिएन, एसियन कप छनोट पनि थियो । फेरि यही कारणले छनोटको दोस्रो चरणको समीकरणलाई कठिन बनाएको थियो । र, रोमाञ्चक पनि । यही दोस्रो चरण मंगलबार टुंगिएको छ । यसको समाप्तिको अर्को दिन बुधबार एएफसीले अर्को ठूलो निर्णय लिएको छ । चीनमा हुने प्रतियोगिताको दुई वर्षअगाडि यसको छनोट खेल्ने २२ टिम घोषणा गरेको छ । यी २२ टिम एसियाली विश्वकप छनोट दोस्रो चरणको समाप्तिमा १४ देखि ३५ औं स्थानका छन् । यो निर्णयपछि नेपालजस्तै धेरैको भाग्य खुलेको छ । अब ढुक्क भएर एसियन कप छनोटका लागि तयारी सुरु गर्न सक्ने छ । एएफसीको यो एक निर्णयले एसियन कप छनोटको समीकरण पनि सजिलो भएको छ । त्यहीं नेपाल र अन्य केही देशले एसियन कप खेल्ने सपना बुन्न सक्नेछन् । छनोट सन् २०२२ को फेब्रुअरी १ देखि २७ सम्म हुनेछ । यो छनोटमा कुल २४ टिमको सहभागिता हुनेछ । बाँकी दुई टिमको निर्णय प्लेअफबाट हुनेछ । प्लेअफ खेल्ने टिम छन्, इन्डोनेसिया, कम्बोडिया, चाइनिज ताइपेई र ग्वाम । यी चार टिम ३६ देखि ३९ औं स्थानमा छन् । छनोट २४ टिमलाई ६ समूहमा विभाजन गरेर लिग चरणका खेल हुनेछ । यी खेल पनि होम एन्ड अवे राउन्ड रोबिनका आधारमा हुनेछ । प्रत्येक समूहको शीर्षस्थानमा रहने ६ टिम स्वतः एसियन कपमा छनोट हुनेछन् । त्यसपछि समूहको दोस्रो चरणमा आउने शीर्ष ६ टिमले पनि एसियन कप खेल्ने पाउनेछन् । यसरी यो छनोट चरणबाट ११ टिमले एसियन कप खेल्नेछन् । त्यो भनेको २४ मध्ये लगभग आधाभन्दा केही कमले एसियन कप खेल्ने पाउनेछन् । एसियन कपमा पनि २४ टिम हुनेछन् । त्यसमध्ये १३ टिम यसअघि नै छनोट भइसकेका छन् । यी भाग्यमानी टिम हुन्, डिफेन्डिङ च्याम्पियन कतारसँगै सिरिया, चीन, अस्ट्रेलिया, इरान, इराक, साउदी अरेबिया, ओमान, जापान, यूएई, भियतनाम, दक्षिण कोरिया र लेवनान । यी टिमबाहेक एसियन कप छनोट खेल्ने टिममा एसियाली विश्वकप छनोटको आफ्नो समूहको तेस्रो स्थानमा रहने तीन टिम छन् । ती हुन्, कुवेत, उज्वेकिस्तान र ताजकिस्तान । तेस्रो र चौथो स्थानमा रहने सबै १६ टिमले पनि एसियन कप छनोट खेल्न पाएका छन् । तेस्रो स्थान आउने टिम हुन्, फिलिपिन्स, जोर्डन, बहराइन, प्यालेस्टाइन, भारत, किर्गिस्तान, मलेसिया र तुर्कमेनिस्तान । यस्तै चौथो स्थानमा आउने टिम हुन्, माल्दिभ्स, नेपाल, हङकङ, सिंगापुर, अफगानिस्तान, मंगोलिया, थाइल्यान्ड र श्रीलंका । यमन, बंगलादेश र म्यानमारले भने अन्तिम तथा पाँचौं स्थानमा रहेर पनि एसियन कप छनोट सिधै खेल्न पाए । यसको ड्र एएफसीको मुख्यालय क्वालालम्पुरमा जुन २४ मा निकालिने छ । नेपाल आफ्नो वरीयताअनुसार त्यसको चौथो पट मा परेको छ । एसियाली विश्वकप छनोट दोस्रो चरणको समाप्तिमा १२ टिमले अब तेस्रो चरण खेल्नेछ । यी टिम तिनै १३ मध्ये १२ टिम हुन्, जसले सिधै एसियन कप खेल्नेछ । कतारले विश्वकप आयोजकको रूपमा छनोट खेल्नुपर्ने छैन । यी १२ टिमलाई दुई समूहमा विभाजन गरेर होम एन्ड अवे राउन्ड रोबिनको आधारमा हुनेछ ।त्यसमध्ये प्रत्येक समूहको शीर्ष दुई स्थानमा रहने टिम विश्वकप अन्तिम चरणका लागि छनोट हुनेछ । प्रत्येक समूहको तेस्रो चरणमा रहने टिम भने छनोटको चौथो चरण पुग्नेछन् । यो चरण भनेको एकै प्लेअफको खेल हुनेछ, यसमा दुई लेगको खेल हुने छैन । यसको विजेताले अन्तरमहादेशीय प्लेअफ खेल्नेछ । यसमा एसियासँगै उत्तर र केन्द्रीय अमेरिका, दक्षिण अमेरिका र ओसियनाका एक एक गरेर चार टिम हुनेछन् । यसबाट दुई टिमले विश्वकप अन्तिम चरण खेल्नेछन् ।"

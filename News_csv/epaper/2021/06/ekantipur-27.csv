शीर्षक,विवरण
पहिरोको डरले रातभर जागै,"शमशेरविक्रम जीसी (प्यूठान), काशीराम डाँगी (रोल्पा), माधव अर्याल (पाल्पा) र वीरेन्द्र केसी (अर्घाखाँची)"
पाँच महिनामा २५५५ लाई मात्रै खोप,"पूर्ण मात्रा खोप लगाउन सके कोभिडको सम्भावित लहरबाट जोगाउँछ, प्रदेश २ जनस्वास्थ्य प्रयोगशालाका निर्देशक एवं भाइरोलोजिस्ट डा श्रवणकुमार मिश्रले भने, न्यूनतम ७० प्रतिशत जनसंख्यालाई खोप लगाउँदा संक्रमणको चक्रलाई तोड्न र सम्भावित तेस्रो लहरको जटिलताबाट जोगिन सकिन्छ ।गत वर्ष माघ १४ गते ९ हजार ८४ जनालाई कोभिसिल्ड खोप लगाएर देशव्यापी अभियान सुरु भएको थियो । पूर्ण मात्राबाहेक हालसम्म एक मात्रा खोप लिएका कुल जनसंख्याको करिब ८७८ प्रतिशत अर्थात् २५ लाख ८२ हजार ३ सय ७५ जना छन् । पहिलो मात्रा कोभिसिल्ड खोप लगाइसकेका १३ लाख ६४ हजार ७ सय १ जना ज्येष्ठ नागरिकले ४ महिना हुन लाग्दासमेत दोस्रो मात्रा खोप पाएका छैन । ज्येष्ठ नागरिकहरूका लागि दोस्रो मात्रा खोपको अत्तोपत्तो छैन, यसले गर्दा तेस्रो लहरमा उहाँहरूको ज्यान जोगाउनु सबैका लागि ठूलो चुनौती भएको छ, डा बीसीको भनाइ छ, जसरी, जुनसुकै प्रक्रियाबाट ज्येष्ठ नागरिकलाई कोभिसिल्ड खोप सुनिश्चितता गर्नु सरकारको मुख्य दायित्व हो । अब उहाँहरूलाई अन्य खोपसमेत दिन सकिँदैन ।जुनसुकै भेरिएन्ट, म्युटेसनको कोभिडको भाइरस आए पनि खोपले केही स्तरमा बचाउने काम गर्ने विज्ञको भनाइ छ । खोपको पूर्ण मात्रा लगाएकाहरूलाई खोपले सहजै मर्न नदिने, आईसीयूलगायतका स्वास्थ्य जटिलता, अस्पताल बसाइँमा समेत कमी ल्याउने औंल्याउँदै डा बीसीले भने, खोपको विकल्प छैन, कोभिडसँग लड्ने प्रमुख हतियारका रूपमा खोप स्थापित भइसकेको छ । सरकारले छिटो, जसरी भए पनि, जुनसुकै प्रक्रिया अपनाएर सबै नेपालीलाई खोप सुनिश्चित गर्नुपर्छ ।एक मात्रा खोपको माध्यमले कोभिडविरुद्घ केही प्रतिरोधक क्षमता हासिल गरेका ज्येष्ठ नागरिकले तेस्रो लहर आउँदासम्म पूर्ण मात्रा खोप लगाउन पाउनेनपाउने टुंगो छैन । खोप अभावले गर्दा कोभिडविरुद्घको प्रतिरोधक क्षमतामा कमी आउनेनआउनेबारे भन्न नसकिने डा बीसीको भनाइ छ । उनका अनुसार ज्येष्ठ नागरिकले खोप लगाएको केही महिनापछि नै मुलुकमा दोस्रो लहर आउँदा सहज रूपमा निर्मित प्रतिरोधक क्षमताले यस पटक ती उमेर समूहमा मृत्युदर, संक्रमणको जटिलतामा केही कमी देखिएको थियो ।विश्वका विभिन्न भागमा बालबालिकाका लागि समेत खोप आइसकेको र केही आउने प्रक्रियामा रहेकाले नेपालले समेत १८ वर्षमुनिका लागि खोप सुनिश्चित गर्ने कार्ययोजना बनाउनुपर्ने विज्ञको सुझाव छ । मुलुकमा खोप ल्याउने कुरामा धेरै प्रगति भएको छैन, स्वास्थ्य मन्त्रालयका एक उच्च अधिकारीले भने, छिट्टै आउन सक्छ भने त्यो चीनको खोप हो तर त्यसमा समेत खरिद मूल्यबारे जानकारी सार्वजनिक नगर्ने सर्तले आउने सम्भावना कम देखिएको छ । अर्थमन्त्री विष्णुप्रसाद पौडेलले बजेट प्रस्तुत गर्दै कोभिडबाट नागरिकको जीवनरक्षा गर्नु मुख्य उद्देश्य रहेको बताएका थिए । सरकारले बजेटमा खोप व्यवस्थापनका लागि २६ अर्ब ७५ करोड रुपैयाँ विनियोजन भएको छ ।"
एक्स्काभेटरको बकेटले हिर्काएर वडाध्यक्षको हत्या,"(सर्लाही)  एक्स्काभेटरको बकेटले हिर्काएर सर्लाहीको ईश्वरपुर नगरपालिका३ भक्तिपुरका वडाध्यक्ष सूर्यकुमार श्रेष्ठको शुक्रबार राति हत्या गरिएको छ । हत्यामा संलग्न अपरेटरसहित दुई जना पक्राउ परेका छन् ।भक्तिपुरको वाणटोलस्थित मुखलाल बाँध पोखरी खन्ने क्रममा वडाध्यक्ष श्रेष्ठको एक्स्काभेटर अपरेटरसंँग विवाद भएको थियो । उनको हत्या पूर्वयोजना नभई आवेगमा आएर गरिएको देखिएको प्रहरी उपरीक्षक सन्तोषसिंह राठौरले बताए । केही दिनदेखि भक्तिपुरमा सरकारी पोखरीको स्तरोन्नति भइरहेको थियो ।दिनभर काम गरेर राति अबेरसम्म वडाध्यक्ष श्रेष्ठ, पोखरी खनाउने ठेकेदार प्रेमराज दाहाल, पोखरी ठेक्कामा लिएका इन्दल सहनी र अपरेटर रविन तामाङ नजिकको होटलमा सँगै खाजा खान बसेका थिए । राति करिब ११ बजे सहनी होटलबाटै छुट्टिएका थिए । प्रहरीका अनुसार वडाध्यक्षसँगै तामाङ र ठेकेदार दाहाल पोखरीकै बाटो भएर घर फर्किन लागेका थिए । घर फिर्ने क्रममा वडाध्यक्ष श्रेष्ठको विवाद भएको र सोही क्रममा पोखरी खन्ने स्थानमा पुगेपछि अपरेटर तामाङले एक्स्काभेटर चलाएर बकेटले हिर्काएको प्रहरीले जनाएको छ । श्रेष्ठलाई माटोले पुर्न थालेपछि दाहालले हल्ला गरी स्थानीयलाई बोलाएपछि तामाङ फरार भएका थिए । एसपी राठौरले माटोले पुरेर अचेत अवस्थामा वडाध्यक्ष श्रेष्ठलाई फेला पारिएको बताए । उनलाई उपचारका लागि अस्पतालमा पुर्याइए पनि चिकित्सकले मृत घोषणा गरेका थिए ।मदिरासहित खाजासँगै खाएर घर फिर्ने क्रममा बाटोमा हिलो भएपछि वडाध्यक्ष श्रेष्ठले तामाङलाई चप्पल समात्न भनेछन्, म चप्पल समात्ने मान्छे हो ? भन्दै त्यहाँबाट विवाद सुरु भएको देखिन्छ । उनले एक्स्काभेटर चलाएर बकेटले श्रेष्ठलाई लडाएर माटोले पुरेको अवस्थामा हामीले फेला पारेका हौं, राठौरले भने, यो घटना पूर्वनियोजित होइन । आवेगमा आएर गरिएको जस्तो देखिन्छ ।प्रहरीले घटनामा संलग्न रहेको आरोपमा पोखरी खन्ने ठेकेदार ईश्वरपुर३ का ३५ वर्षीय प्रेमराज दाहाल, एक्स्काभेटर अपरेटर हरिपुर१ का ४० वर्षीय रविन तामाङलाई नियन्त्रणमा लिएको छ । दाहाललाई घटनालगत्तै नियन्त्रणमा लिइएको र फरार रहेका तामाङलाई शनिबार बिहान पौने ६ बजे लालबन्दीबाट पक्राउ गरिएको प्रहरीले जनाएको छ । घटनालगत्तै एसपी राठौरसहितको टोलीले फरारको खोजी गरेका थिए । प्रहरी टिमले रातभरि त्यस क्षेत्रका प्रहरी युनिटलाई परिचालन गरेपछि मात्र तामाङलाई समात्न सकेको थियो ।"
"२०१६ संक्रमित थपिए, ४९१४ निको",काठमाडौं (कास) पछिल्लो २४ घण्टामा ९ हजार ५ सय १० जनाको परीक्षण गर्दा २ हजार १६ जनामा कोरोना संक्रमण पुष्टि भएको छ । सोही अवधिमा ३० जनाको मृत्यु र ४ हजार ९ सय १४ जना निको भएका छन् । हाल सक्रिय संक्रमित ४२ हजार २४ अर्थात् ६६५ प्रतिशत रहेको स्वास्थ्य मन्त्रालयले जनाएको छ ।
सीमामा खोइ अनुगमन ?,"(काठमाडौं)  भारतीय सीमावर्ती नेपाली भूभागमा बाढी र डुबानका समस्या समाधान गर्न सरकारले हरेक वर्ष प्रतिकार्य योजना बनाउने गरे पनि त्यसको प्रभावकारी कार्यान्वयन हुने गरेको छैन । भारतले सीमावर्ती क्षेत्रमा बलमिच्याइँपूर्वक संरचना निर्माण गरिरहे पनि नेपालका तर्फबाट नियमनका लागि प्रभावकारी पहल हुन सकेको छैन । जिल्ला प्रशासन र सशस्त्र प्रहरी बलबाट समेत नियमित रूपमा सीमा अनुगमन नै हुन छाडेको छ । गृह मन्त्रालयले यस वर्ष बनाएको मनसुन पूर्वतयारी र प्रतिकार्य राष्ट्रिय कार्ययोजना मा नेपालको दक्षिणी सीमावर्ती क्षेत्रमा भारतले विभिन्न संरचना निर्माणका कारणले पानीको बहावनिकास अवरुद्ध भएका स्थान पहिचान गरी समकक्षी संस्थाको समन्वयमा निकास खोल्ने अवरोध हटाउने भन्ने उल्लेख गरिएको छ । कार्ययोजनामा ती संरचना किन र कहिले बने अनि कसरी हटाउने भन्नेबारे केही उल्लेख गरिएको छैन । यस्ता योजना पहिले पनि बन्थे तर न बनाइएका संरचना हटाइएका छन् न नयाँ संरचना निर्माण नै रोकिएको छ । सयौं नेपालीलाई विस्थापन गर्ने गरी हुने डुबानको समस्या समाधान गर्न केन्द्रबाट प्रभावकारी कूटनीतिक पहल पनि भएको देखिँदैन । जिल्ला प्रशासन कार्यालयहरूले भने भारतीय बलमिच्याइँबाट सिर्जित प्रकोप व्यवस्थापनका लागि छुट्टै प्रतिकार्ययोजना लागू गर्नुपर्ने सुझाव दिएका छन् । पछिल्लो पटक झापा, सप्तरी, रौतहट, नवलपरासी, रूपन्देही, कपिलवस्तु, बाँके, बर्दिया, कञ्चनपुरलगायतका जिल्लासँग जोडिएको सीमावर्ती क्षेत्रमा भारतले अनधिकृत संरचना निर्माण र मर्मत गरेको छ । यी संरचनाका कारण बर्खायाममा तराईमधेसका थप सीमावर्ती नेपाली डुबान र बाढीको चपेटामा पर्ने निश्चित छ । सीमावर्ती जिल्लाका प्रमुख जिल्ला अधिकारीले वर्षमा दुई पटक भौगोलिक वस्तुस्थिति बुझ्न अनुगमनमा निस्किने चलन छ । यस्तै, भारतीय समकक्षीसँग वर्षमा दुई पटक बैठक बसेर समस्या समाधानमा पहल गर्ने र त्यसबाट भएन भने परराष्ट्र मन्त्रालयबाटै कूटनीतिक प्रयास गर्नुपर्ने अभ्यास थियो । सशस्त्र प्रहरीका प्रदेशस्थित वाहिनीपतिहरूले वर्षमा तीन पटक, गण तहबाट कम्तीमा २ महिनामा एक पटक र बीओपी तहमा संयुक्त रूपमै गस्ती गरेर अतिक्रमण र बलमिच्याइँ रोक्ने अभ्यास थियो । भारतीय पक्षबाट नेपाललाई हानि हुने गरी भौतिक संरचना बनाइएका छन्छैनन् र बनाइएका छन् भने तत्काल रोक्न र बनेका संरचना हटाउनका लागि प्रमुख जिल्ला अधिकारीलाई वर्षमा दुई पटक सीमा क्षेत्रको अनुगमनमा पठाउने गरिएको हो । यसबाट पनि समाधान नभए परराष्ट्र मन्त्रालयमार्फत कूटनीतिक पहल हुनुपर्छ । गृह मन्त्रालयमा लामो समय बिताएका पूर्वसहसचिव एकमणि नेपाल प्रमुख जिल्ला अधिकारीहरूबाट सीमा नियमनअनुगमन र अनधिकृत संरचना बन्न नदिन निर्वाह गर्नुपर्ने चलाखीपूर्ण जिम्मेवारीबोध कमजोर हुँदै जाँदा भारतीय पक्षले फाइदा लिने गरेको बताउँछन् । पछिल्लो पटक कोरोना महामारीका कारण दुवै देशको संयुक्त बैठक पनि नियमित हुन सकेको छैन । कोरोनाकालमै दर्जनभन्दा बढी ठाउँमा भारतले अनधिकृत संरचना निर्माण गरिसकेको छ । सीमावर्ती क्षेत्रमा आफ्नो स्वार्थका संरचना बनाउनु छ भने भारतीय पक्ष निर्माण अवधिभर सम्पर्कमा आउनै चाहँदैन, ७८ वर्षअघि झापाको प्रजिअ हुँदा मैले भारतीय समकक्षीबाट भएका यस्ता थुप्रै व्यवहार भोगेको छु । सम्पर्क र समन्वयमा आइहाले पनि समस्या थाहा नपाएजस्तो गरेर पन्छिन खोज्छन्, नेपालले कान्तिपुरसँग भने । उनले प्रजिअहरूले आफ्नो क्षेत्रमा पर्ने सीमाको नियमित अनुगमन गर्ने हो भने दशगजा पारि र कतिपय ठाउँमा सीमावर्ती नदीखोला तटीय क्षेत्रमा संरचना बनाउन लागेको पाइए रोक्न सकिने तर बनाइसकेपछि हटाउन निकै कठिन पर्ने बताए । पूर्वसहसचिव नेपालले २०७१ सालमा झापाको कुमरखोदसँग जोडिएको दशगजानजिकै अग्लो पक्की सडक बनाउन भारतले रेखांकन गरेको सुइँको सशस्त्र प्रहरीबाट पाएपछि स्थलगत अनुगमनमा गएर रोकेको सुनाए । झापाको मेचीनगर पारि करिब २ किमि लम्बाइको ढुंगाको तटबन्ध भारतले हालै बनाउँदा नेपाल सरकारबाट रोक्ने गरी कुनै प्रयास भएन । रौतहटको ईशनाथ नगरपालिकानजिकै दशगजा क्षेत्रमा पनि नेपाली भूभाग डुबानमा पार्ने गरी हालै तटबन्धको उचाइ थपिएको छ । त्यसलाई रोक्न पनि प्रशासन निरीह बन्यो । रूपन्देही पारि अन्तर्राष्ट्रिय सीमासँग समानान्तर हुने गरी दशगजानजिकै ६ फिटसम्म अग्लो पारेर पक्की सडक कालोपत्र गर्दा पनि नेपालले त्यसलाई रोक्न असफल भयो । २०५५५६ ताका बर्दियाको प्रमुख जिल्ला अधिकारी रहेका पूर्वगृह सचिव उमेश मैनाली सीमा क्षेत्रमा भारतीय पक्षबाट बनाइएका अनधिकृत संरचना हटाउन प्रजिअले चलाखीपूर्ण प्रशासनिक चातुर्य देखाउनुपर्ने बताउँछन् । त्यसबाट सम्भव भएन भने परराष्ट्रले प्रभावकारी रूपमा कूटनीतिक परिपत्रसंवाद र समन्वयबाट समस्या हल गर्नुपर्ने उनको भनाइ छ । सीमा क्षेत्रमा भारतीय पक्षबाट भइरहेका थिचोमिचो, अतिक्रमण र नेपालविरुद्ध हुने गरेका ज्यादती नयाँ होइन । बर्दियामा छँदा यस्ता थुप्रै समस्या आएका थिए । त्यसलाई रोक्न भारतीय समकक्षीसँग निर्धक्क कुरा राखिन्थ्यो, त्यसको अहिले कमी छ, मैनालीले भने । संरचना बनाइसकेपछि हटाउन निकै कठिन पर्ने भएकाले बनाउनै नदिने गरी प्रशासन र सुरक्षा संयन्त्रको सक्रियता बढाउन आवश्यक रहेको उनले बताए । त्यसबेला जिल्ला तहबाटै सुझबुझपूर्ण तरिकाले समाधान खोथ्यौं, भारतीय पक्ष पनि आफूबाट भएका बलमिच्याइँका घटनाप्रति माफी मागेर पछि हट्थ्यो । खै त अहिले त्यस्तो व्यवहार ? उनले भने, खराब छिमेकीको नियति हामीले भोगिरहेका छौं । छिमेकी देशको पीडा र मर्म भारतले बुझिदिएन ।"
गठबन्धनका नेता राष्ट्रपतिप्रति खनिए,"काठमाडौं (कास) पाँच राजनीतिक दल आबद्ध गठबन्धनले राष्ट्रपति विद्यादेवी भण्डारीको भूमिका प्रधानमन्त्री केपी शर्मा ओलीको कार्यकर्ताका रूपमा रहेको चित्रण गरेका छन् । प्रधानमन्त्री ओलीले राष्ट्रपतिविरुद्ध विषवमन गरिएको भन्दै आक्रोश पोखेकै भोलिपल्ट गठबन्धनका नेताहरूले पत्रकारसँगको अन्तर्क्रियामा प्रतिवाद गरेका हुन् । उनीहरूले राष्ट्रपति भण्डारीको भूमिकाले सम्मानित संस्थालाई बदनाम बनाएको बताए । धम्क्याएर अदालतलाई सेटिङमा चलाउन खोजेको भन्ने प्रधानमन्त्री ओलीको अभिव्यक्तिको पनि गठबन्धनका नेताहरूले प्रतिवाद गरेका छन् । राष्ट्रपति र प्रधानमन्त्रीको असंवैधानिक कदमलाई सच्याएर अदालतले कांग्रेस सभापति शेरबहादुर देउवालाई प्रधानमन्त्री बनाउने विश्वास उनीहरूले व्यक्त गरे । राष्ट्रपतिले हदभन्दा बढी प्रधानमन्त्री केपी ओलीको कार्यकर्ता भएर काम गर्नुभयो, राजनीतिक बिट हेर्ने पत्रकारहरूसँगको अन्तर्क्रियामा देउवाले भने, हामीले १ सय ४९ जना सांसदको हस्ताक्षर लिएर जाँदा राष्ट्रपतिले सोध्दै नसोधी मध्यरातमा प्रतिनिधिसभा विघटन गर्नुभयो, यो दुर्भाग्य हो । देउवाले प्रतिनिधिसभाका जुनसुकै सदस्यले पनि विश्वासको मत देखाउन सकिने आधार प्रस्तुत गरे राष्ट्रपतिले प्रधानमन्त्री नियुक्ति गर्नपर्ने संविधानको धारा ७६ (५) को प्रस्ट व्यवस्थाको उल्लंघन भएको बताए । त्यस्तो आधार भनेको बहुमत सदस्यको हस्ताक्षर हो, उनले भने, संविधानको अन्तिम व्याख्या गर्ने निकाय सर्वोच्च अदालत हो । संविधानमा लेखिएको कुराअनुसार अदालतले फैसला दिन्छ भन्ने हामीलाई विश्वास छ । माओवादी केन्द्रका अध्यक्ष पुष्पकमल दाहालले राष्ट्रपति भण्डारीले प्रधानमन्त्री ओलीको रबर स्टाम्पका रूपमा काम गरेको टिप्पणी गरे । दाहालले राजाको विरोध गरेर आएकाहरूले राष्ट्रपतिले कमजोरीमा किन बोल्न नपाउने भन्दै प्रधानमन्त्री ओलीप्रति आक्रोश पोखेका थिए । राष्ट्रपतिका बारेमा बोल्नै पाइँदैन भन्ने केपी ओली को हुन् ? उनले भने, मैले राजाभन्दा बढी राष्ट्रपति हुन खोज्नु हुँदैन भनेको हो । राजा राम्रो भन्न खोजेको होइन । दाहालले आफूहरूको गठबन्धन प्र्रधानमन्त्रीका लागि मात्रै नभएर संविधानको रक्षाका लागि भएको बताए । दाहालले संविधान निर्माणका बेला भित्रबाहिरबाट जस्ता खालका चलेखल भएका थिए, अहिले पनि त्यस्तै भइरहेको बताए । हामी सबै छिमिकीसँग राम्रो सबन्ध बनाउँछौं, वैरभाव राखेका छैनौं, तर हेपिनुभएन । हामी हेपिन सक्ने परेनौं, उनले भने, संविधान बनाउने बेला चलखेल र दबाब थियो । चुनाव नगराउन पनि भित्रबाहिर धेरैतिरबाट, जताततैबाट चलखेल थियो । त्यति बेला शेरबहादुरजी, हामी चुनाव गराउन लाग्यौं, चुनाव भयो । अहिले आफूहरू संविधानको रक्षाका लागि उभिएको उल्लेख गर्दै संविधानलाई दायाँबायाँ हुन नदिने बताए । दाहालले प्रधानमन्त्री ओलीले नै अदालतलाई धम्क्याउने काम गरेको बताए । कहिले महान्यायाधिवक्तामार्फत त कहिले आफैं धम्काउन थालेका छन्, दाहालले भने, सर्वोच्चले संविधान, कानुन र लोकतन्त्रका मूल्यमान्यताअनुसार फैसला गर्छ भन्दा सेटिङ भनेछन् । सेटिङ गरेर भनेको होइन । संविधानअनुसार देउवा नै प्रधानमन्त्री बन्नुहुन्छ ।एमाले नेता माधवकुमार नेपालले गठबन्धनलाई तोड्नका लागि आफूलाई प्रधानमन्त्रीको प्रस्ताव आएको खुलासा गरे । तर गठबन्धनलाई धोका दिएर प्रधानमन्त्री खान नजाने उनको भनाइ थियो । म धोका दिने मान्छे हैन । हस्ताक्षर फिर्ता हुँदैन, उनले भने, अहिलेको लडाइँ केपी ओली प्रवृत्तिविरुद्ध हो ।"
कर्णालीका ३ मन्त्री सांसदबाट निलम्बित,"सुर्खेत (कास) नेकपा एमाले कर्णाली प्रदेश संसदीय दलले सरकारमा रहेका ३ मन्त्रीलाई शुक्रबार सांसदबाट एक महिनाका लागि निलम्बन गरेको छ । ती मन्त्रीहरूले भने संसदीय दलको निर्णय अवैधानिक भन्दै कानुनी उपचार खोज्ने बताएका छन् ।हाल एमालेबाट निर्वाचित नन्दसिंह बुढा, अम्मरबहादुर थापा र कुर्मराज शाही माओवादी नेतृत्वको सरकारमा छन् । करिब एक साताअघि एमालेले तीनै जनालाई मन्त्रीबाट फिर्ता हुन निर्देशन दिएको थियो तर उनीहरूले मन्त्रीबाट फिर्ता हुन मानिरहेका छैनन् । निर्देशन अटेर गर्दै फिर्ता नभएपछि एक महिनाका लागि निलम्बन गरिएको संसदीय दलले जनाएको छ । प्रमुख सचेतक गुलावजंग शाहले एमालेले कर्णाली सरकारबाट बाहिरिने निर्णय गरिसक्दा पनि सरकारमा रहनु असंसदीय व्यवहार भएको बताए ।गत वैशाख ३ गते मुख्यमन्त्री महेन्द्रबहादुर शाहीलाई विश्वासको मत दिएपछि एमालेले तीन मन्त्रीका साथै अर्का सांसद प्रकाश ज्वालालाई सांसदबाट पदमुक्त गरेको थियो । पदमुक्तपछि तीन सांसद स्वतन्त्र हैसियतमा सरकारमा गएका थिए । जेठ २७ गते सर्वोच्च अदालतले अन्तरिम आदेशबाट पुनर्बहाली गर्न भनेपछि एमालेले मन्त्रीबाट बाहिरिन निर्देशन दिएको थियो । पदमुक्तसम्बन्धी मुद्दा अहिले सर्वोच्चमा विचाराधीन छ । मन्त्री थापाले सर्वोच्चले पुनर्बहाली गरिसकेको अवस्थामा निलम्बनको नाटक गर्नु हास्यास्पद भएको र यसविरुद्ध कानुनी उपचार खोजिने बताए ।"
के यो देश दलितको पनि हैन र ?,"दैनन्दिनको राजनीतिक हैरानीभन्दा पर्तिर यतिबेला मुलुकको चेतनशील तप्का बडो आक्रोशित छ । यसरी आक्रोशित हुनुको कारण जायज छ । अलिअघि काठमाडौंकी एउटी घरभेटीले एक युवतीलाई दलित भएकै कारण कोठा भाडामा दिन इन्कार गर्छिन् । ती युवती यो अन्याय सहँदिनन् । तिनको उजुरी र आम दबाबपछि घरभेटी महिला पक्राउ पर्छिन्, अनि तीन दिन हिरासत बसेर गत बुधबार छुट्छिन् । जातीय विभेदको यो व्यवहार यसै पनि अमानवीय, गैरकानुनी र पीडादायी छँदैथ्यो, यसैलाई मलजल पुग्ने गरी सरकारका बहालवाला एक मन्त्री ती घरभेटीलाई लिन प्रहरी वृत्त मात्र पुग्दैनन्, तिनलाई आफ्नै गाडीमा राखेर घरसम्म पुर्याइदिन्छन् । कारण जेसुकै होस् साम्प्रदायिक या भोटको राजनीति शिक्षामन्त्री कृष्णगोपाल श्रेष्ठद्वारा प्रदर्शित यो व्यवहार हदैसम्म असंवेदनशील र अमर्यादित छ । राज्यको जिम्मेवार ओहोदावाला भएर जातीय विभेदलाई प्रश्रय दिनु कानुनी र नैतिक दुवै दृष्टिले एउटा पतित कार्य हो ।दलितमाथि विभेदको घटनामा मुलुकको मन्त्री नै मुछिएपछि अहिले समाजमा जातीय भेदभावविरुद्ध बहस छेडिएको देखिन्छ, जुन अपरिहार्य छ । व्यवहारमै मुलुकलाई जातीय भेदभावरहित बनाउनका निम्ति राज्य र समाजका अरू तह र तप्का तथा समुदायको भूमिका के हुन सक्छ भनेर घोत्लिन, विमर्श गर्न र उचित अभियान तथा कार्यक्रमहरू अगाडि सार्न यो समय एउटा अवसर पनि बन्न सक्छ, यसको सदुपयोग हुनुपर्छ । दशकौंअघि सुरु हुनुपर्ने, कतिपय सन्दर्भमा सुरु पनि भएको विमर्शको दियो फेरि ब्युँतिएको छ, जुन दुईचार दिनमा त्यसै निभेर जानु हुँदैन । राजनीतिदेखि प्रशासनसम्म, शिक्षादेखि स्वास्थ्य तथा औसत आयुसम्म, जमिनदेखि अन्य प्राकृतिक स्रोतसम्म, गैरसरकारी संस्थादेखि निजी प्रतिष्ठानसम्म जताततै दलित समुदाय अझै निकै तल छ । संरचनात्मक विभेदका कारण स्वरोजगारीदेखि व्यवसाय सञ्चालनसम्ममा पनि यो समुदायको समग्र हैसियत उँभो लाग्न सकेको छैन । यस्तो असमानता र अंकखाडल अन्य जातीय समुदायहरूबीच पनि धेरथोर छ, दलितहरू भने तुलनै हुन नसक्ने गरी सर्वत्र पुछारमा छन् । त्यसमाथि यो समुदायले शताब्दीऔंदेखि छुवाछुतजस्तो हिंस्रक भेदभाव झेलिरहेको छ, जुन २१औं शताब्दीकै एउटा ठूलो मानवताविरोधी अपराध हो, देशको छविमा लागेको गाढा धब्बा हो । विगतको तुलनामा जातीय विभेद केही कम भएको टिप्पणी अचेल सुनिने गर्छ, तथापि घरीघरी उजागर भइरहने उस्तै घटनाहरूले यसखाले टिप्पणीमाथि पनि प्रश्न गरिरहेकै छन् । सहजै अनुमान गर्न सकिन्छ देशभर लाखौं दलितले हिजोआज पनि अनगिन्ती दुर्व्यवहार भोगिरहेका छन् । माथि उल्लिखित घटना सहरमा भएकाले, पीडित आवाज उठाउन सक्ने भएकाले र अरूको साथसहयोगसमेत रहेकाले चर्चामा आउन सकेको हो । नत्र अन्य कैयौं घटनाझैं यो पनि रुढीवादको जाँतोमा पिसिएर त्यसै बिलाइजान्थ्यो । जातीय विभेदलाई राज्यले दण्डनीय बनाएको आधा शताब्दीभन्दा बढी र छुवाछुतमुक्त राष्ट्र घोषणा भएको डेढ दशक भैसक्दा पनि किन मुलुकबाट दलितमाथि यस्तो अमानवीय व्यवहार हट्न सकेको छैन ? आजको यो यक्षप्रश्नमाथि सरकार तथा राज्यका निकाय, राजनीतिक दललगायत समग्र समाजमा गम्भीर र सार्थक चिन्तन चाहिएको छ । प्रस्ट भैसकेको छ राजनीतिक घोषणाजस्तो एउटै राजकीय आदेशले वा दण्डसंहितामा कडिकडाउ व्यवस्था गरेर मात्रै जुगौंदेखिको यो दलन उसै हट्ने छैन । जनचेतनाको सामान्य परम्पराले मात्र पीडकहरूको मानसिकता सजिलै बद्लिने छैन । त्यति सहजै यो कुरीति हट्थ्यो भने अहिलेसम्म उल्लेखनीय ठोस परिणाम हात लागिसकेको हुन्थ्यो, जताततै नभएर कहीँकतै मात्र यसको अवशेष भेटिन्थ्यो । समय लाग्छ भनेर फेरि अझै लामो अवधि कसैलाई जबर्जस्ती अन्याय थोपरिरहनु हुन्न । त्यसैले सक्दो चाँडो यो विभेद हटाउने सार्थक प्रयासहरू सबै तहबाट थाल्नैपर्छ । दलितमाथिको दुर्व्यवहार अरू कतिपयले खेप्ने विभेदमा जस्तो सूक्ष्म अनुभूति गरेर मात्रै थाहा हुने किसिमको पनि छैन, यो त यत्रतत्रसर्वत्र समाजमा छरपस्ट प्रकट भइरहेको हुन्छ । आज देशमा कसैले सबभन्दा बढी विभेद भोगिरहेको छ भने त्यो यही समुदायले हो । जमिन, सम्पत्ति, शिक्षा, रोजगारी र राज्यका निकायमा पहुँच नभएकै कारण देशमा सबभन्दा आवाजविहीन पनि दलितहरू नै छन् । आवाज कमजोर भएकैले विद्यमान नियमकानुनको समेत कार्यान्वयन नभएकोनगरिएको हो, राज्य र समाजको संरचनात्मक त्रुटि हावी भएको हो । हालको घटना थोरै भए पनि आवाज निकाल्न सक्ने पीडित भएकैले बाहिर आएको हो । त्यसैले सबैका निम्ति यो मामिला एउटा पाठ बन्नुपर्छ । सरकारले दलितलाई शिक्षा, स्वास्थ्यलगायत राज्यका विभिन्न निकाय तथा तहहरूमा योजनाबद्ध रूपमा लक्ष्यसहित थप अवसरका ढोकाहरू खोल्नुपर्छ, ताकि सबै क्षेत्रका दलितहरूले यसैगरी आवाज उठाउन सकून् । यसअतिरिक्त, राज्यका निकायहरू कानुन कार्यान्वयनमा दृढ हुनुपर्छ । राज्याधिकारीहरू दलित मुद्दाप्रति संवदेनशील बन्नुपर्छ, नबन्नेमाथि विभागीय कारबाही गरिनुपर्छ । विगतमा आफ्नो दुनो सोझ्याउन मौसमी ढंगले दलितका सवाल बोकेका राजनीतिक दलहरूले पनि यससम्बन्धी नयाँ इमानदार अभियान थाल्नुपर्छ । र, समाजका हरेक गैरदलितले दलितका समस्याप्रति समानुभूति राख्न सक्नुपर्छ । दुर्व्यवहार गर्ने व्यक्तिलाई कारबाही गर्न सघाउनुपर्छ, पीडकलाई कुनै पनि रूपमा जाति तथा सम्प्रदायगत संरक्षण मिल्नु हुँदैन । दलितहरूले पाइलापाइलामा भोग्नुपरेको विभेद, अपमान र दुर्व्यवहार त्यसैगरी आफूले भोग्नुपरेको भए के हुन्थ्यो होला भनेर हरेक गैरदलितले परानुभूति गर्न सक्नुपर्छ । अनि मात्रै, जातीय भेदभावविरुद्ध समाजले एउटा सचेत पाइला चाल्न सक्छ । नत्र चर्चित गायक प्रकाश सपुतले दुई महिनाअघि आफ्नो पीडासहितको एउटा गीतमा सोधेको मेरो पनि हैन र यो देश भन्ने प्रश्न अबका पुस्तौंपुस्ता दलितले यसैगरी सोधिरहनुपर्ने हुन्छ । कथं त्यस्तो अवस्था रहिरह्यो भने, देशमा आर्थिक विकास त होलानहोला, मानवीय प्रगतिचाहिँ कदापि हुने छैन, नेपाल एउटा सभ्य र सुसंस्कृत देश त झनै बन्ने छैन । अनि त्यस्तो देश कसका लागि गर्व गर्नलायक होला र ? त्यसैले हरेकले मनैदेखि सोचौं र आफैंलाई सोधौं के यो देश दलितको पनि हैन र ?"
राष्ट्रपतिको भूमिकामाथि प्रश्नैप्रश्न,"संसद् विघटनसम्बन्धी मुद्दामा सर्वोच्च अदालतको इजलासमा राष्ट्रपतिको भूमिकामाथि प्रश्नैप्रश्न उब्जिएका छन् । संविधानमाथि राष्ट्रपतिबाट भएको घातका विषयमा इजलासमा कुरा उठ्नु भनेको लोकतन्त्रमाथि दुर्भाग्यको शृंखलाको सुरुआत हो भनेर बुझ्न सकिन्छ । इजलासमा अधिवक्ता गोविन्द बन्दीले राष्ट्रपतिबाट गोपनीय संवादमा घात भएको तथ्य औंल्याउँदै राज्यविरुद्ध अपराध भएको बताइरहँदा वरिष्ठ अधिवक्ता शम्भु थापाले बहुमत सांसदले हस्ताक्षर गरेर दिएपछि यसले भोट हाल्न मिल्छ, यसले मल्दिैन भनेर मूल्यांकन गर्ने राष्ट्रपतिले होइन भन्दै तपाईं को हो भनेर राष्ट्रतिमाथि प्रश्न उठाए । वरिष्ठ अधिवक्ता महादेव यादवले दुराशययुक्त तवरले पटकपटक संसद् विघटन हुनुका पछाडि राष्ट्रपति र प्रधानमन्त्री दुवैको संविधानमाथि सम्मान नभएर हो भने । इजलासमा वरिष्ठ अधिवक्ता बद्रीबहादुर कार्कीले राष्ट्रपतिले प्रधानमन्त्री नियुक्तिको नियमित प्रक्रिया मिच्दै संविधानमाथि प्रहार मात्र गरिनन्, दलभित्रको प्रशासकका रूपमा आफूलाई प्रस्तुत पनि गरिन् भन्ने तर्क राखे । अधिवक्ता खम्बबहादुर खातीले राष्ट्रपतिलाई संसद्को अधिकार कटौती गर्ने अधिकार नभएको भन्दै संसद्ले विकल्प दिइरहँदा किन संसद् विघटन भयो भनी प्रश्न गरे । सर्वसत्तावादी चरित्रका प्रधानमन्त्रीको विचार र व्यवहार जब राष्ट्रपतिसँग मेल खान्छ अनि राष्ट्रपति कार्यालय देशभन्दा पनि व्यक्तिप्रति ज्यादा जवाफदेही हुन्छ तब जनताले अकल्पनीय पीडा भोग्नुपर्छ । यसबखत नेपालले यही नियति भोग्दै छ । सत्ताको मोहले गाँजेको प्रधानमन्त्रीका हरकदम राष्ट्रपतिका लागि सर्वमान्य हुनु दुर्भाग्यपूर्ण मात्र होइन, दुराशयपूर्ण पनि छ । इजलासमा उभिएर देशका वरिष्ठ अधिवक्ताहरूले राष्ट्रपतिका कदमलाई राज्यविरुद्धको अपराधका रूपमा जिकिर गर्नुपर्ने अवस्थाले नेपालमा लोकतन्त्रको शिर निहुराएको छ । संविधानको रक्षक र राष्ट्रको अभिभावक स्वयं राजनीतिक दलको जिम्मेवार प्रशासकको भूमिकामा उभिनु दुर्भाग्यपूर्ण, दुःखद र अकल्पनीय संयोगको त्रिवेणी हो । उत्तम पुडासैनी, जोरपाटी, काठमाडौं"
जातको जाँतो,"हालै मध्यकाठमाडौंमा सञ्चारकर्मी रूपा सुनारलाई जात थाहा पाएपछि कोठा दिइएन । उनको किटानी जाहेरीका आधारमा प्रहरीले घरबेटीलाई प्रक्राउ गरेर जातीय विभेदको कसुरमा कारबाही प्रक्रिया अघि बढाएको छ । ती महिलालाई छुटाउन शिक्षामन्त्री कृष्णगोपाल श्रेष्ठले आफ्नो पदीय हैसियत, दलबल र सरकारी गाडीकै प्रयोग गरे । यसले राज्य आफैं जात व्यवस्थाको हिमायती हो भन्ने सन्देश गएको छ । उनको यो कदम भर्त्सनायोग्य छ, सरकारले कारबाही गरोस् । हिरासतमुक्त गरी मुद्दाको प्रक्रिया अगाडि बढाइने जिल्ला अदालत काठमाडौंको आदेश छ । घरबेटीले जातीय विभेद गरे, नगरेको अदालतले छिनोफानो गर्ला नै, तर यो विशुद्ध कानुनी विषय मात्र होइन । रूपा सुनार घटनाका पक्षविपक्षमा सामाजिक सञ्जाल तथा सञ्चारमाध्यम टीकाटिपणी भइरहेका छन् । रूपालाई सुरुमा घरबेटीले कोठा खाली छ, बस्दा हुन्छ भनेकी थिइन् र पछि कामीको छोरी भन्ने थाहा पाएपछि कोठा दिइनन् । देशको राजधानीमै जात थाहा पाएपछि कोठा नपाएको घटना यो पहिलो भने हैन । सञ्चारकर्मी, कलाकार सांसद, नेताहरू नै कोठा खोज्दा जातीय विभेदको सिकार भइरहेका छन् । दलितमाथि विभेद झनै बढ्दो छ । काठमाडौंमा वा अन्य ठूला सहरमा कोठा नपाउने त्रासका कारण कैयौं दलितले जात ढाँट्नुपरिरहेको छ । कोठाको सन्दर्भमा मात्र होइन हरेक सन्दर्भमा दलितमाथि पाइलापाइलामा विभेद भइरहेको छ । रूपा त उजुरी गर्ने हैसियतमा भएकाले घटना बहिर आयो तर आवाज उठाउन नसक्नेहरूले सहनुबाहेकको विकल्प छैन । दलित समुदायले हाम्रो पनि रगत रातै छ, हामी पनि मान्छे नै हो भन्दै हिँड्नुपरिरहेको छ, २१ औं शताब्दीमा पनि । रूपाको घटनाले सामाजिक सद्भाव बिथोलिने चेतावनी दिइयो । विशेषगरी, पीडक भनिएका समुदायबाट गालीगलोज सामाजिक सञ्चालमार्फत बाहिर आए । जातकै कारण विभेद गरिन्छ भने त्यो कानुनी रूपमा दण्डनीय छ, तर समाजले यसलाई अझै अपराध ठान्दैन । जसले विभेद गर्यो उसैलाई समर्थन गर्नेहरूको भीड झ्नै बढ्दो छ । किन यसो भएको होला ? नेपाली समाजको संरचना नै जातका आधारमा बनेकाले जातीय विभेद रातारात हटाउन सम्भव छैन । तर, प्रयास भने निरन्तर गर्नुपर्छ । कानुनले निजी तथा सार्वजनिक क्षेत्रमा जातका आधारमा कसैलाई पनि विभेद गर्न पाइन्न भनेको छ । दलित भएकै कारण कोठामा बस्न पाउँदैनौ भन्न मिल्दैन । घर निजी भए पनि, जातको सवाल आएपछि त्यो सार्वजनिक विषय बन्छ । यदि तल्लो जातका मानिसलाई कोठामा राख्न परिवारबाट स्वीकार हुन्न भने कोठा भाडामा लाउनै बन्द गर्नुपर्छ । भाडामै नलगाएपछि त्यहाँ कोही पनि मान्छे कोठाका लागि जाँदैन । मान्छेलाई विभेद गरेर सामाजिक सद्भाव कायम राख्नुपरेको पनि छैन । जातीय विभेद निर्मूल पार्न राज्य, नागरिक समाज, विभिन्न पेसाकर्मी, समाजका अगुवा, राजनीतिक दलका तथा संघसंस्था सबैले भूमिका खेल्नुपर्छ । यो संघर्ष निकै लामो हुनेछ, र सबै मिलेर लड्नुपर्छ । गोविन्द विक, बूढानीलकण्ठ१२, काठमाडौं"
जात व्यवस्था : कोठादेखि चोटासम्म,"दे दवुको वक्तव्य र मन्त्रीको हर्कतसरस्वती प्रधान गिरफ्तार भएपछि नेवाः दे दवुको काठमाडौं जिल्ला समितिले वक्तव्य निकालेर पीडितले षड्यन्त्र गरेको आरोप लगायो । त्यसैगरी ललितपुरको एक जात संगठनले पनि फेसबुकमा कतै त्यस्तै वक्तव्यको खेस्रा पोस्ट गरेको देखियो । पीडितले देशको कानुनबमोजिम न्यायको माग गर्दा जातीय संगठनहरू सीधा विरुद्धमा बोल्ने कुरा अनौठो लाग्ने विषय हो । कहिलेकाहीँ व्यक्तिको मुद्दामा अनर्थ नै हुन लागेको महसुस हुँदा समुदायले पहल लिनुपर्ने हुन सक्छ । त्यस्तो बेला समुदायले अर्को सम्बन्धित समुदायसँग मित्रतापूर्ण अन्तरक्रियामा जानुपर्ने हुन्छ । यो मुद्दामा पनि त्यस्तो गर्न सम्भव थियो नै, किनभने एउटै सहरमा रूपा सुनार संगठित संगठन क्रियाशील थियो । तर त्यता नलागी सीधा चुनौतीपूर्ण वक्तव्य जारी गरी समुदाय परिचालनतिर लाग्नु स्वाभाविक प्रसंग बन्न सकेन । नेवार राष्ट्रले आफूलाई यहाँसम्म ल्याइपुर्याउन पद्मरत्न तुलाधरहरूदेखि राजभाई जःकमिहरूसम्मले विकास गरेको प्रवृत्ति ती वक्तव्यमा कतै प्रतिविम्बित देखिएन । पद्मरत्नहरू आफ्नो टाउकोमा ढुंगामुडा खप्दै बस्तीबस्ती दलितका पक्षमा उभिएर बनेको आन्दोलन हो यो ! नेवाः दे दवुका केन्द्रीय अध्यक्षलगायतको प्रवृत्तिसँग पनि त्यो वक्तव्य पटक्कै मेल खाएको देखिएन । त्यस्तो वक्तव्य के कसरी आयो, त्यो त त्यस संगठनभित्र छलफल हुने विषय हो तर सम्पूर्ण उत्पीडितहरूसँग सहकार्य गर्ने नेवाः राष्ट्रिय मुक्ति आन्दोलनको परम्परामा कतै न कतै समस्या उत्पन्न हुन थालेको त हैन ? नेवाः राष्ट्रिय मुक्ति आन्दोलनमा प्रगतिशील प्रवृत्ति पाखा लाग्दै गएको हो कि ? कतै निहित स्वार्थका साम्प्रदायिक तत्त्वहरू त त्यसभित्र घुस्न थालेका हैनन् ? यावत् प्रश्नहरू भने स्वाभाविक रूपमा उठ्न पुगेका छन् ।यही धमिलो माहोलमा एकाएक प्रकट भएका छन् शिक्षामन्त्री कृष्णगोपाल श्रेष्ठ । सरकारवादी मुद्दाको रखवाला नै सरकार हो । तर त्यही सरकारको मन्त्री नै अभियुक्तलाई छुटाउन, हौसला दिन र पीडितलाई हतोत्साहित गर्न हाकाहाकी उपस्थित हुन्छ भने त्यो नैतिकता एवं विधिका दृष्टिले कदापि क्षम्य हुन सक्ने विषय नै होइन । इतिहासले यसको हिसाब राख्छ नै । नेवाः राष्ट्रियताको आन्दोलनमा कुनै योगदानमा रुचि नभएका, खोकना बर्बाद हुन लाग्दा या बाहिरी चक्रपथको योजनाले नेवाः सभ्यता ध्वस्त हुने विषयमा कुनै चासो नभएका मन्त्री श्रेष्ठको हस्तक्षेप केवल नेवार जनतालाई उल्लु बनाएर भोटको राजनीतिमा सीमित गर्नु हो भन्ने बुझ्न कठिन छैन । मन्त्री श्रेष्ठको निर्लज्ज व्यवहारले एकातिर जात व्यवस्थालाई आजको राज्य नाङ्गो रूपमा मलजल गर्न तयार छ भन्ने यथार्थ उजागर हुन पुगेको छ भने, अर्कोतिर मौका पाउनेबित्तिकै भोटको राजनीतिमा साम्प्रदायिकताको बिष घोल्न कुनै पनि बेला सत्ताधारीहरू उफ्रेर आइपुग्छन् भन्ने कुरा पनि छर्लंग भएको छ । राज्य र संसद्वादीहरूको यस प्रवृत्तिबाट सच्चा राष्ट्रिय मुक्ति आन्दोलनका पक्षधर एवं उत्पीडितहरू समयमै सतर्क हुनु जरुरी छ ।"
छाडा कार्यपालिकालाई नियन्त्रण : सक्रिय न्यायपालिका,"संविधानको प्रस्तावनाबारे धेरैलाई मतलब हुँदैन । सबैले पढ्दैनन् । धेरैको ध्यान मौलिक हकमा जान्छ । जस्तो, हाल सरकार गठनको धारा ७६ मा गएको छ । अमेरिका र भारतका संविधानको प्रस्तावना वी द पिपल शब्दावलीबाट झैं हाम्रो हामी जनता बाट भन्ने शब्दबाट उठान भएको छ । प्रस्तावनामा लोकतान्त्रिक मूल्य र मान्यताअनुसार सुशासन, विकास र समृद्धिको आकांक्षा पूरा गर्न भन्ने छ । पाँच वर्षमा आवधिक चुनाव, बहुमतका आधारमा शासन, सुशासन, संसद्प्रति उत्तरदायी सरकार, स्वतन्त्र न्यायपालिका आदि लोकतन्त्रका मूल्य र मान्यता हुन् । सरकार विपक्षी दललाई सरकारमा आऊ, विरोध नगर, मन्त्री दिन्छु भनेर लोभ्याउँछ । छ महिनामा दुई पटक संसद् विघटन गरियो । विश्वास गुमाएको अल्पमतको सरकार छ । सुशासन छैन । भ्रष्टाचार व्याप्त छ । सरकार संसद्प्रति उत्तरदायी छैन । अध्यादेशको राज छ । अदालतले सजाय गरेको व्यक्तिलाई माफी दिएर हुन्छ कि, मुद्दा फिर्ता लिएर हुन्छ कि, मन्त्री पदको लोभ देखाएर हुन्छ कि, मन्त्रालय फुटाएर हुन्छ कि कामचलाउ सरकार जसरी पनि टिकिरहन तल्लीन छ । प्रधानमन्त्रीलाई राष्ट्रपति, विपक्षी दल र न्यायपालिकाको डर हुनुपर्छ । तर अहिलेका प्रधानमन्त्रीलाई राष्ट्रपतिबाट डर भएन । देशले सक्षम राष्ट्रपति पाएन । अधिकार र कर्तव्य थाहा नभएकी राष्ट्रपति पायो । त्यस्तै, विपक्षी दल विपक्षीको भूमिका खेल्न नसक्ने पर्यो । न्यायपालिका सक्रिय थियो तर सक्रियताले निरन्तरता पाएन । अब आएर नागरिकतासम्बन्धी अध्यादेशमा अन्तरिम आदेश दिएर सक्रियता देखायो । केही दिनअगाडिको समाचारअनुसार, छ महिनाअगाडि जारी भएका संवैधानिक परिषद्सम्बन्धी अध्यादेशहरूको पहिलो सुनुवाइसम्म भएको रहेनछ । औंसी र पूर्णे शैलीको यस्तो अदालती सक्रियता राम्रो हुँदैन । नेपालको न्यायपालिका बलियो, सक्षम र स्वतन्त्र हो । नागरिकता विधेयकमा जस्तो सक्रियता सबैमा देखाउनुपर्यो र सक्रियताले निरन्तरतासमेत पाउनुपर्यो, तब आस्था बढ्छ । नागरिकतासम्बन्धी अध्यादेशको पछिल्लो अन्तरिम आदेशबाट नेपाली समाजमा अब अराजकता र अध्यादेश राज अन्त्य होला भन्ने आस पलाएको छ । नेपाल हाल असहज परिस्थितिमा छ । विश्वासको मत गुमाएको सरकार छ । धारा ७६ को उपधारा १ बाहेक बाँकी सबै धारामा प्रधानमन्त्रीको दाबी छ । हाम्रो आजको अवस्था भारतको सन् १९८९ को आम चुनावपछिको परिस्थितिसँग मिल्दोजुल्दो छ । तत्कालीन भारतीय राष्ट्रपतिले आफ्नो संवैधानिक भूमिका निर्वाह गरेर देशलाई संकटबाट बचाए । हाम्रोमा राष्ट्रपतिकै कारण देश संवैधानिक संकटमा फस्यो । भारतका तत्कालीन राष्ट्रपति आर वेङ्कटरमन सक्षम, योग्य, अनुभवी, विद्वान्, चलेको वकिल र संसदीय व्यवस्थाका विज्ञ थिए । उनी संसदीय व्यवस्थाका मूल्य र मान्यताअनुसार तटस्थ, निष्पक्ष र निःस्वार्थ थिए । उनैको बुद्धिमत्ताका कारण कुनै संवैधानिक संकट उत्पन्न भएन । सन् १९८९ को आम चुनावमा भारतीय जनता पार्टी आजको जस्तो ठूलो र संगठित थिएन । त्यति बेला कांग्रेस (आई) को प्रभाव थियो । चुनावमा कांग्रेस (आई) ले बहुमत ल्याउन सकेन, तर एक्लो ठूलो दलचाहिँ बन्यो । राष्ट्रपति वेङ्कटरमनले कांग्रेस (आई) का अध्यक्ष राजीव गान्धीलाई सरकार बनाउन अनुरोध गरे । राजीव गान्धीले आफ्नो दल सरकार नबनाई विपक्षीमा बस्ने भने । त्यसपछि दोस्रो ठूलो दलका नेता भीपी सिंहलाई सरकार बनाउन भनियो । सिंह प्रधानमन्त्री नियुक्त भए तर विश्वासको मत पाउन सकेनन् । पुनः दोस्रो पटक सरकार बनाउन राजीव गान्धीलाई अनुरोध गरियो । राजीवले पुनः इन्कार गरे । उनले चन्द्रशेखरलाई प्रधानमन्त्री नियुक्ति गर्न सुझाव दिए र आफूले बाहिरबाट समर्थन गर्ने वचन दिए, विश्वासको मत पनि दिए । करिब तीन महिनापछि कांग्रेस (आई) सँग चन्द्रशेखरको कुरा मिलेन, राजीवले समर्थन फिर्ता लिए, सरकार ढल्ने भयो । प्रधानमन्त्री चन्द्रशेखरले राजीनामा गर्दै संसद् विघटन गर्न सिफारिस गरे । तर, राष्ट्रपति वेङ्कटरमनले संसद् विघटन गर्न मानेनन् । वेड एन्ड फिलिप्सको कन्स्टिच्युसनल एन्ड एडमिनिस्ट्रेटिभ ल को उल्लेख गर्दै उनले भने संसद् क्रियाशील छ र सरकार दिन सक्छ भने विघटन गर्न हुँदैन, सकभर सरकार बनाउनुपर्छ, चुनावमा जाने हो भने देशलाई अनावश्यक आर्थिक भार पर्छ । साथै उनले अर्को महिना बजेट सेसन आउँदै छ, कसरी विघटन गर्ने ? भनेर इन्कार गर्दै चन्द्रशेखरलाई कामचलाउको सीमाभित्र रहेर प्रधानमन्त्रीमा रहिरहन अनुरोध गरे । राष्ट्रपतिले आफ्नै अग्रसरतामा विभिन्न नेता र केही कानुन व्यवसायीसँग सल्लाह गरे । केही नेताले विघटन गर्ने, चुनावमा जाने र बजेट अध्यादेशबाट ल्याउने सल्लाह दिए । वेङ्कटरमनले बजेट अध्यादेशबाट ल्याउन मानेनन् । उनकै अग्रसरतामा सबैसँग सल्लाह गरेर बजेट संसद्बाटै पारित गर्ने, त्यसपछि विघटन गरेर चुनावमा जाने सहमति भयो । अब हाम्रोमा हेरौं । संविधानमा बजेट पेस गर्ने मितिसमेत किटिएकामा पनि र विपक्षी दलका नेता शेरबहादुर देउवाको सरकार बनाउन सक्छु भन्ने दाबीलाई लत्याएर राष्ट्रपतिले संसद् नै विघटन गरिदिइन् । यस घटनालाई आत्मसात् गरेर अब भविष्यमा राष्ट्रपतिलाई जागिर खुवाउने पद होइन कि वेङ्कटरमनजस्तो दक्ष, अनुभवी र योग्य व्यक्तिलाई राष्ट्रपति बनाउनुपर्यो । नेपालमै पनि राजा वीरेन्द्र संवैधानिक राष्ट्रप्रमुख भए र त्यसपछिका, गणतन्त्र नेपालका प्रथम राष्ट्रपति डा रामवरण यादवले राष्ट्रपतिको काम प्रशंसनीय र विवादरहित तरिकाले चलाएकै हुन् । अझ त्यति बेला देश संक्रमणकालमा थियो, संविधान अन्तरिम थियो । त्यस्तो अवस्थामा पनि नेपालले डा रामवरण यादवजस्तो सफल र सक्षम राष्ट्रपति पायो । वर्तमान राष्ट्रपतिद्वारा डा रामवरण यादवकै सिको गरिएको भए विवाद आउने थिएन ।देशको राष्ट्रपतिजस्तो मर्यादित पदलाई यहाँ बिनाआधार अक्षम भनिएको होइन । पहिलो संसद् विघटन बदरको पूर्ण पाठ पनि सर्वोच्च अदालतबाट नआउँदै र यही संसद्ले सरकार दिन सक्छ भनेर विपक्षी दलले दावा गर्दागर्दै आफ्नै अक्षमता र अनभिज्ञताले गर्दा राष्ट्रपति प्रधानमन्त्रीबाट एक्सप्लोइटेसन मा परेका कारण त्यसो भनिएको हो । राष्ट्रपति एक्सप्लोइटेसन मा परेको अर्को प्रमाण शपथसम्बन्धी पछिल्लो अध्यादेश हो । प्रधानमन्त्रीको पछिल्लो शपथमा राष्ट्रपतिले पढ्दा प्रधानमन्त्रीले त्यो पर्दैन भने, जुन भाइरल भयो । शपथ भनेको शपथ खुवाउनेले जे भन्यो लिनेले त्यही पढ्ने हो । त्यसलाई सच्याउन अर्को शपथ खानुपर्थ्यो । प्रधानमन्त्रीले त्यो पर्दैन लाई सच्याउन अध्यादेश जारी गर्ने दुस्साहस गर्न हुँदैनथ्यो । राष्ट्रपतिले भन्न सक्नुपर्थ्यो, अध्यादेश जारी होइन, अर्को शपथ खानुहोस् । म अध्यादेश फिर्ता गर्छु । त्यो पर्दैन को अध्यादेश फिर्ता गर्दा राष्ट्रपतिबाट संविधानको धारा ६६(२) कदापि उल्लंघन हुँदैनथ्यो । भारतको सर्वोच्च अदालतले केएम शर्माको मुद्दा (एआईआर १९९०, ५२८) मा व्याख्या गरेको छ शपथका दुई भाग हुन्छन्, पहिलो भाग वर्णनात्मक हुन्छ जसमा नाम र पद हुन्छन्, दोस्रो भागले दायित्व बोकाउँछ जसलाई सब्सटान्टिभ भाग भनिन्छ, सब्सटान्टिभ भागमा चाहिँ गल्ती हुनु हुँदैन । एक त प्रधानमन्त्रीले विश्वास गुमाएका छन्, त्यसमाथि शपथ गलत खान्छन् र त्यसलाई बलमिच्याइँ गरेर अध्यादेशबाट संशोधन गर्छन् । प्रधानमन्त्रीले विचार गर्नुपर्यो, टु रङ डज नट मेक वान राइट । त्यसैले अध्यादेशको संरक्षण नलिई पुनः अर्को शपथ खानुपर्छ । नत्र प्रधानमन्त्री असंवैधानिक नै भइरहन्छन् । लेजिटिमेसी खोज्ने हो भने अध्यादेश खारेज गरेर पुनः शपथग्रहण गर्नुपर्छ । दोस्रो संसद् विघटनले लहरो तान्दा पहरो थर्कियो । यसको असर सर्वोच्च अदालतको इजलास गठनमा पनि पर्यो । संसद् विघटनलाई २०७२ सालको विनाशकारी मान्ने हो भने इजलास गठनको विवादलाई त्यसैको सानो परकम्प मान्नुपर्छ । अदालत त्यस्तो पवित्र संस्था हो, जहाँ अन्यत्रको भूकम्पको परकम्प आउनु हुँदैन । इजलास गठनको विवाद दस प्रतिशत ठीक थियो भने नब्बे प्रतिशत बेठीक । इजलास गठनमा यसरी विवाद ल्याउने हो भने अदालत कसरी चल्छ ? कानुन व्यवसायीले कुनै न्यायाधीशको स्वार्थ बाझिने आधार देखेमा इजलासको ध्यानाकर्षण गराउन पाउँछ । इजलासको जानकारीमा ल्याइदिएपछि मुद्दा हेर्ने कि बाहिरिने, सम्बन्धित न्यायमूर्तिको अधिकार हो । यसैमा घण्टौं बहस हुन सक्दैन, इजलासले गर्न दिनु पनि हुँदैन । सम्बन्धित न्यायाधीशले मेरो कुनै स्वार्थ छैन, म मुद्दा हेर्छु भन्छ भने त्यसलाई अन्तिम र बाध्यात्मक मान्नुपर्छ । आचारसंहिता, न्यायको मान्य सिद्धान्त र प्राकृतिक न्यायको सिद्धान्तविपरीत हुने आधार र कारण छ भनेबाहेक विवाद गर्नु हुँदैन । यस पटक इजलास गठनमा विवाद बढी नै भएको हो । आगोमा घ्यू थप्ने काम महान्यायाधिवक्ताबाट पनि भयो । महान्यायाधिवक्ता त्यो पदमा नियुक्त हुनुभन्दा अगाडि पेसा चलाएर बसेका कानुन व्यवसायी हुन् भन्नेमा विवाद भएन । तर महान्यायाधिवक्ताले आफू केपी ओली नामका प्राकृतिक व्यक्तिको निजी वकिल होइन, नेपालको कार्यकारी अधिकारसम्पन्न मन्त्रिपरिषद्को अध्यक्ष प्रधानमन्त्रीको प्रतिनिधित्व गर्ने नेपालको महान्यायाधिवक्ता हुँ भनी मनमा राखेको देखिएन । निवेदकका वकिलका तर्फबाट उठाइएको केही न्यायाधीशको स्वार्थ बाझिने कुरामा तँछाडमछाड गरी सर्वोच्च अदालतका दुई राम्रा वरिष्ठ न्यायाधीशमाथि शंका उठाएर प्रतिवाद गर्नु त्यो पदसुहाउँदो भएन । महान्यायाधिवक्ताले मनन गर्नुपर्छ महान्यायाधिवक्ता त्यस्तो पद हो जसले संसद्मा उपस्थित भएर सांसदलाई समेत सम्बोधन गर्न पाउँछ । नत्र संसद्मा सांसदबाहेक अरू कसैले सम्बोधन गर्न पाउँदैन । इजलासमा सम्बोधन गर्ने पहिलो अधिकार हुन्छ महान्यायाधिवक्तालाई । धेरै देशमा न्यायाधीश नियुक्तिमा महान्यायाधिवक्ताको महत्त्वपूर्ण भूमिका हुन्छ । त्यत्रो पदले इजलास गठनमा आपत्ति गर्नु शोभनीय हुँदैन । इजलास गठनमा भएको हालैको विवादलाई प्रधान न्यायाधीशले वेकअप कल मान्नुपर्यो । प्रधान न्यायाधीशले तीन कुरा विचार गर्नुपर्यो आफैंले गठन गरेको इजलासमा स्वेच्छाचारिता झल्केछ कि ? आपत्ति जनाइएका न्यायाधीशहरूमै केही दोष रहेछ कि ? अब भविष्यमा पुनः यस्तो विवाद नआओस् भन्न कसरी सुधार गर्ने ? इजलास गठन प्रधान न्यायाधीशको स्वविवेकीय प्रशासनिक अधिकार हो । इजलास गठन गर्दा प्रधान न्यायाधीशले करिब तीन वर्षअगाडि भारतको सर्वोच्च अदालतमा हाम्रो हालको जस्तो इजलास गठन सम्बन्धलाई नै लिएर त्यहाँका चार वरिष्ठ न्यायाधीशहरूले अदालतको बगैंचामा गरेको पत्रकार सम्मेलन पनि मनन गर्नुपर्यो । हाम्रो हालैको इजलास गठनको विवाद र भारतको सर्वोच्च अदालतको इजलास गठनसम्बन्धी त्यति बेलाको विवाद धेरै हदसम्म मिल्दोजुल्दो छ । भनिन्छ, तारिफ खतरनाक हुन्छ तर आलोचना फलदायी हुन्छ । त्यसैले प्रधान न्यायाधीशले इजलास गठनसम्बन्धी भएका आलोचनाहरूलाई सुधारको अवसरका रूपमा लिनुपर्छ । हालैको इजलास गठन सम्बन्धमा विवाद आउनै नपर्ने हो । संवैधानिक इजलासको व्यवस्था धारा १३७ मा पारिनाले समस्या आएको हो । संविधानसभाले जारी गरेको नेपालको संविधानको प्रारम्भिक मस्यौदामा छुट्टै संवैधानिक अस्तित्वको संवैधानिक अदालतको व्यवस्था गरिएको थियो । अदालतभित्रकै केहीले शीर्षस्थ नेताहरूलाई होटलमा गएर भेटी संवैधानिक अदालत हटाएर त्यसको सट्टा संवैधानिक इजलास राख्न बिन्तीभाउ गरे । संविधानसभाले उनीहरूकै मागअनुसार धारा १३७ मा संवैधानिक इजलास राखिदियो । त्यसैको मार र असर वर्तमान नेतृत्वमा इजलास गठनमा पर्न आयो । संवैधानिक इजलासका लागि बिन्तीभाउ गर्नेहरूले संविधानजस्तो दस्तावेजमा इजलासको कुरा राख्नु हुँदैन, हामी आफैं सर्वोच्च अदालत नियममा व्यवस्था गर्छौं भन्ने सुझाव दिएनन् । संविधानसभालाई झुक्याएर धोका दिए । धारा १३७ मा संवैधानिक इजलास पारे पनि त्यति बेलाको नेतृत्वले धारा १३७(१) मा परेको प्रधान न्यायाधीश र चार जना न्यायाधीश भन्ने शब्दावलीको सट्टा प्रधान न्यायाधीश र न्याय परिषद्को सिफारिसमा नियुक्ति हुने चार जना न्यायाधीश राख्न सुझाव दिएको भए सर्वोच्च अदालतमा न्यायाधीशको संख्या पनि पच्चीस पुग्ने थियो र इजलास गठनमा समस्या आउने थिएन । धारा १३७ अनुसार त्यसरी नियुक्ति हुने ती चार जना न्यायाधीशको योग्यता संविधानविद् र संविधानको ज्ञाता हुनुपर्ने थियो । ती चार न्यायाधीश संवैधानिक इजलास नबसेका बेला अन्य न्यायाधीशसरह अन्य इजलासमा बस्ने व्यवस्था गरिनुपर्ने सुझाव दिन सकिन्थ्यो । दुई महिना समय दिएर प्रारम्भिक मस्यौदा सार्वजनिक गरिएकै सुझाव र सुधारका लागि हो । तर त्यति बेलाको नेतृत्व र सिङ्गो न्यायाधीश समाज नै संवैधानिक अदालतको विरोध गर्ने र सर्वोच्च अदालतको न्यायाधीशको अवकाशको उमेर ६५ बाट बढाएर वर्ष ७० पुर्याउनेजस्तो व्यक्तिगत स्वार्थमा तल्लीन थिए । अनि संस्थाको सुधार कसरी हुने ? त्यसैले यस पटकको इजलास गठनसम्बन्धी यो विवाद भविष्यमा पनि यस्तै समस्या उत्पन्न भइरहन सक्ने सूचक हो । यसको कारण छ । हाल सर्वोच्च अदालतमा विवादरहित, खास गरी कानुन व्यवसायी भूमिकाबाट आएका न्यायाधीशहरू आआफ्ना क्षेत्रमा ख्याति कमाएका व्यक्ति हुन् । राम्रो छविका प्रतिष्ठित कानुन व्यवसायीको पृष्ठभूमिबाट आएकालाई लिएर त यस्तो विवाद भयो भने, केही वर्षअगाडि झैं रातको बाह्र बजेपछि दुई जना सांसदको उपस्थितिमा बालुवाटारमा न्याय परिषद्का तीन जना मात्र मिलेर भागबन्डाका आधारमा नियुक्त भएर न्यायमूर्तिहरू सर्वोच्च अदालत पुगे भने इजलास गठनमा कति विवाद आउला ? त्यसैले सर्वोच्च अदालतको नेतृत्व एसर्टिभ भएर यस्तो घटना पुनः दोहोरिन नदिन वैज्ञानिक र पारदर्शी आधारमा इजलास गठन गर्न स्थायी संरचना बनाउनुपर्यो । इजलास गठनसम्बन्धी वर्तमान विवाद छ महिनाअगाडिको पहिलो संसद् विघटनको सम्बन्धमा गरिएको विवादकै निरन्तरता हो । त्यति बेला पनि खास न्यायाधीश इजलास बस्न हुँदैन भनिएकै हो, निवेदक पक्षले बृहत् पूर्ण इजलासबाट हेरिनुपर्छ भनिएकै हो । त्यस्तै, सरकारी पक्ष र महान्यायाधिवक्ताले संसद् विघटन मुद्दा बृहत् पूर्ण इजलासमा नपठाई संवैधानिक इजलासले नै हेर्नुपर्छ भनेर विरोध गरेकै हुन् । बृहत् पूर्ण इजलासले संसद् विघटन मुद्दा हेर्न सक्दैन भन्ने सरकारको धारणा पनि अनौठै थियो । पंक्तिकार इजलास गठनमा सम्बन्धमा तीनवटा समस्या देख्छ । पहिलो, सर्वोच्च अदालतको नेतृत्वको एसर्टिभनेसÙ दोस्रो, धारा १३७ को सही व्याख्याÙ तेस्रो, बृहत् पूर्ण इजलासको मर्म । सरकारको पक्षबाट बृहत् पूर्ण इजलासको विरोध हुनु हुन्न थियो । धारा १३७(२)(क) मा संघीय व्यवस्थाअनुसार संघ, प्रदेश र स्थानीय तहबीच अधिकार क्षेत्रको विवादको मुद्दाÙ खण्ड (ख) मा संघीय संसद् र प्रदेशका सांसदहरूको निर्वाचन र योग्यताअयोग्यता सम्बन्धी विवादÙ उपधारा (३) मा गम्भीर संवैधानिक व्याख्याको प्रश्न संवैधानिक इजलासले हेर्ने भनिएको हो । धारा १३७ मा कतै पनि संसद् विघटनसम्बन्धी मुद्दा संवैधानिक इजलासले हेर्ने भनिएको छैन । कानुनको व्याख्या गर्दा सक्ने छ र पर्ने छ मा फरक हुन्छ । पर्ने छ मा स्वविवेक हुँदैन, बाध्यात्मक हुन्छ । सक्ने छ मा बाध्यात्मक हुँदैन, स्वविवेक हुन्छ । धारा १३७ को कुनै उपधारा र खण्डमा संसद् विघटन शब्दावली परेको छैन । नाम नै संवैधानिक इजलास परेकाले संसद् विघटन शीर्षकको मुद्दा देख्नेबित्तिकै संवैधानिक इजलासले हेर्नुपर्छ भन्ने मान्यता जनमानसमा विकास भएको हो । धारा १३७ को मुद्दा हेर्ने सर्वोच्च अदालतकै न्यायाधीशहरू हुन् । एक पटक न्यायपरिषद्को सिफारिसमा नियुक्ति भएका न्यायाधीशलाई इजलासमा बस्न पनि पुनः न्यायपरिषद्ले तोक्नुपर्ने व्यवस्था गरियो, जुन अनावश्यक थियो । त्यसैले प्रधान न्यायाधीश एसर्टिभ हुनुपर्यो । धारा १३७ को व्याख्या हुनुपर्यो । धारा १३७ र १२८(२) को तुलनात्मक अध्ययन र विश्लेषण गर्नुपर्यो । धारा १२८(२) मा संविधानको व्याख्या गर्ने अधिकार सर्वोच्च अदालतलाई हुने भन्ने छ, इजलास भनिएको छैन । संसारभरको मान्य प्रचलन हो, जति बढी जटिल विषयवस्तु समावेश भएको संवैधानिक वा कानुनी प्रश्न व्याख्या गर्नुपर्ने हुन्छ त्यति नै बढी न्यायाधीशहरूको इजलास गठन गरिन्छ । धारा १२८(१) ले सर्वोच्च अदालतलाई संविधानको व्याख्या गर्ने अधिकार दिएको र धारा १३७ मा संसद् विघटन शब्दावली नपरेकाले संसद् विघटनको मुद्दाका लागि प्रधान न्यायाधीशलाई बृहत् पूर्ण इजलास गठन गर्न संवैधानिक वा कुनै कानुनले निषेध गर्दैन । संसद् विघटन मुद्दा संवैधानिक इजलासले हेर्नुपर्छ भन्ने मान्यता बुद्धिबहादुर नाम गरेको कुनै व्यक्ति बुद्धिमान र बहादुर, शूरो, महसुर रहेछ भनेर तर्क गरेजस्तै हो । संसद् विघटन मुद्दालाई संवैधानिक इजलासले, त्यो पनि पाँच जना मात्रको इजलासले हेर्नुपर्छ भन्ने संविधानविपरीतको मानसिकताबाट सर्वोच्च अदालत मुक्त हुनुपर्छ । मानौं संसद् विघटनको विचाराधीन वर्तमान मुद्दा हेर्ने इजलासले पहिलेको विघटन बदरसँग राय बझायो भने मान्य सिद्धान्तअनुसार पाँच जनाभन्दा बढी न्यायाधीशको पूर्ण इजलासमा पेस गर्नुपर्ने हुन्छ । धारा १३७ ले राय बाझिएका खण्डमा पाँच जनाभन्दा बढीको पूर्ण इजलास त कल्पना गरेको छैन । त्यसैले धारा १३७ को संकुचित व्याख्या गर्ने हो भने डेडलक हुन्छ । त्यस्तो हुन दिने कि भविष्यको सम्भावित अवस्थालाई ध्यानमा राखेर धारा १३७ मा लेखिएबाहेक अन्य सम्पूर्ण विवाद सर्वोच्च अदालतको बृहत् पूर्ण इजलासबाट हेर्न सुरुआत गर्ने ? प्रधान न्यायाधीश एसर्टिभ भएर धारा १२८(२) को संविधान र कानुनको व्याख्या गर्ने अन्तिम अधिकार सर्वोच्च अदालतलाई हुनेछ भन्ने व्यवस्थाको उद्देश्यमूलक, अग्रगामी र प्रगतिशील व्याख्या गरेर संसद् विघटनजस्तो संविधानको व्याख्या गर्नुपर्ने मुद्दा सर्वोच्च अदालतको बृहत् पूर्ण इजलासबाट हेर्ने व्यवस्था गर्नुपर्यो । यसो गर्दा आपत्ति हुँदैन । संविधान अर्को भए पनि यही सर्वोच्च अदालतले विश्वनाथ उपाध्यायका पालामा संसद् विघटन मुद्दा एघार जनाको बृहत् पूर्ण इजलासले हेरेर परम्परा बसाएकै छ ।अन्त्यमा, हाल संसद् छैन । सरकार छाडा छ । अध्यादेश जारी गर्न कुनै गाह्रो छैन । यस्तो अवस्थामा जनताको एक मात्र आशा र भर स्वयं न्यायपालिका हो । सर्वोच्च अदालतको हालैको अन्तरिम आदेशले जनतामा आस पलाएको छ । एसर्टिभ नेतृत्व र एसर्टिभ अदालत तीन करोड नेपालीको भर र विश्वास हो ।केसी पूर्वन्यायाधीश हुन् ।"
अटिजमको पहिचान र उपचार,"बाबु तीन वर्षको भएपछि हामीले नेपालगन्जकै एउटा मन्टेसोरीमा भर्ना गरिदियौं । एक छिन पनि एक ठाउँमा नबस्ने, खाना खुवाउन ज्यादै गाह्रो हुने, झ्यालझ्यालमा चढ्ने, चोटपटक लाग्ला भनेर पनि नडराउने, बिनाकारण कहिले रुने, कहिले हाँस्ने, कहिले दौडनेलगायतका क्रियाकलापले गर्दा बाबुलाई मन्टेसोरीमा राख्न सकिन्न भन्नुभयो शिक्षकहरूले । त्यसपछि बाबुका लागि राम्रो विद्यालयको खोजीमा रहेका बेला कान्तिपुर दैनिकमा काठमाडौंमा रहेको विशेष स्कुल तथा पुनःस्थापना केन्द्रसम्बन्धी लेख छापियो, जसमा अटिजम भएका बालबालिकालाई राखिँदो रहेछ । यही लेखलाई पछ्याउँदै हामी त्यस केन्द्रमा पुग्यौं । अहिले बाबु त्यहीँ छ र पहिलाको भन्दा धेरै कुरा बुझ्छ पनि । बाबुलाई अटिजम छ भनेर हामीले स्विकारिसकेका छौं र हामीलाई आफ्नो छोरालाई अरूसँग दाँजेर हेर्नु पनि छैन अब । उसलाई जेजति सकिन्छ, सिकाउँदै जान्छौं र अटिजम सम्बन्धमा बुझ्दै, बुझाउँदै पनि जानेछौं । समयमै पहिचान, स्वीकार गरी अटिजममैत्री व्यवहारमा आफूलाई ढाल्नुबाहेक यसको उपचारै छैन । बालबालिकाका सर्वांगीण विकासका लागि समयमै उपयुक्त शारीरिक वृद्धि र विकास अत्यावश्यक मानिन्छ । कुनै बालबालिकामा वृद्धि क्रमिक रूपमा हुँदै जाँदा सोही अनुपातमा विकास नभई अस्वाभाविक क्रियाकलाप तथा व्यवहार देखा पर्ने अवस्था अटिजम हो । यसलाई नेपालीमा आत्मकेन्द्रित व्यवहार भनिन्छ । सामान्य बालबालिकामा देखिनेभन्दा फरक स्वभाव, व्यवहार तथा क्रियाकलापहरू यदि कुनै बालबालिकामा देखा पर्छ भने त्यो अटिजमको संकेत हो । यो मस्तिष्क र स्नायु कोषहरूको स्वाभाविक विकास क्रममा हुने असमान अवस्थाको रूप हो । बालबालिकाको मस्तिष्कमा स्नायु कोषहरूको सञ्जालले राम्रोसँग काम नगर्दा सूचना प्रशोधनमा बाधा उत्पन्न भएर सामाजिक क्रियाकलाप, सञ्चार, सीप र कल्पनाशक्तिको विकासमा असर पुग्छ, जसले गर्दा उनीहरूमा सामान्यभन्दा फरक खालका व्यवहार तथा क्रियाकलापहरू देखा पर्छन्Ù जस्तो उपयुक्त सञ्चारको बुझाइ नहुनु, घुलमिल हुन नसक्नु, मन पर्ने कुराहरू दोहोर्याइरहनु आदि । अटिजम कुनै रोग नभएकाले औषधिबाट निको हुन्छ भन्ने हुँदैन । यो बौद्धिक अपांगता होइन, मस्तिष्कको विशेष अवस्था मात्रै हो । अटिजम किन हुन्छ भन्नेबारे विश्वमा विभिन्न अध्ययन हुँदै आएका छन् । अस्वास्थ्यकर र विषादीयुक्त खानेकुरा, संक्रमण, धूमपान, मद्यपान एंव जन्मपूर्व आमाले लिने तनाव, वंशाणुगत रोगलगायतलाई अटिजमका कारकका रूपमा अनुमान गरिएको छ, पुष्टि हुनै बाँकी छ । अटिजम विकासात्मक अपांगता हो, जुन बच्चा जन्मेसँगै आउँछ र ६ महिनादेखि ३ वर्षसम्ममा यसका व्यवहारहरू देखा पर्छन् । अमेरिकामा प्रत्येक ५४ शिशुमा १ जनामा यस्तो समस्या भएको एउटा अध्ययनले देखाएको छ । विश्व स्वास्थ्य संगठनले विश्वमा अटिजमको संख्या कुल जनसंख्याको एक प्रतिशत भएको उल्लेख गरेको छ । यसैलाई आधार मानेर नेपालमा करिब ३ लाखमा अटिजम भएको अनुमान गरिन्छ । नेपाल सरकारले अपांगताका दस प्रकारमध्ये एउटामा अटिजमलाई राखेको छ । आफ्ना उमेरका बालबालिकासँग खेल्न नरुचाउने, आँखामा आँखा जुधाउन नसक्ने, एक्लै बस्न र एक्लै खेल्न रुचाउने, सामान घुमाउने, घुमिरहेको सामान देखेर खुसी हुने वा कराउने, चोटपटक लाग्दा नबुझ्ने, काटेर रगत आउँदा पनि खासै नडराउने, बढी हल्ला मन नपराउने, झर्को मान्ने, कुनै नौलो वा आफूलाई आवश्यक चीज औंलाले नदेखाउने वा शब्दको प्रयोग नगर्ने बरु सीधै समात्नेलगायतका गतिविधि यसका लक्षणहरू हुन् । सामान्य बालबालिकाका लागि सिकाउन प्रयोग गरिने तरिकाहरू यस्ता बालबालिकालाई काम लाग्दैनन् । अटिजममा कहिलेकाहीँ अन्य शारीरिक समस्यासमेत देखा पर्छन् । त्यस्तो अवस्थामा अटिजम भएकाको जीवन झन् कष्टकर हुन पुग्छ । अटिजमका स्वभाव, व्यवहार र क्रियाकलापहरू व्यक्तिपिच्छे फरकफरक हुन्छन् । कसैले आफैंलाई टोक्ने, चिथोर्ने वा हानि गर्ने गर्छन् भने कसैले अरूलाई । कोही जता पायो त्यतै दौडिरहन्छन् भने कोही एकै ठाउँमा बसिरहने हुन्छन् । कोही कान थुनिरहने, हात हल्लाइरहने खालका हुन्छन् । कोही ठूलो आवाज आउँदा र भीडमा ज्यादै डराउने हुन्छन् । अटिजम भएका बालबालिकाले खानेकुरा नचिन्ने र नबुझ्ने हुँदा खुवाउन ज्यादै कठिन हुन्छ, एक पटक खाएको कुरा केही समय नखुवाउँदा भुल्नेसमेत हुन्छन् । ठोस खानेकुरा राम्ररी चपाएर खान, चिसो तातो खाने कुरासमेत खान नसक्ने हुन्छन् । अटिजम भएका बालबालिकालाई दिसापिसाबसमेत बुझाउन कठिन हुन्छ । सामान्यभन्दा सामान्य व्यवहार सिकाउन पनि वर्षौं लाग्छ । रिसाहा वा सहनै नसक्ने व्यक्तिले अटिजम भएका बालबालिकालाई सिकाउनै सक्दैनन् । उनीहरूले यस्ता बालबालिकालाई झनै तनाव थपिदिन्छन् । अटिजम भएका बालबालिकाको हरेक क्रियाकलाप तनावयुक्त हुन्छ, जसले गर्दा सिकाउने बेला धेरै माया, स्याहार र संयम चाहिन्छ । यस्ता बालबालिकालाई बुझ्न, उनीहरूसँगै रमाउन सक्नुपर्छ । यसो गर्दा उनीहरू खुसी भई हाम्रा कुरा सुन्छन् र सिकाउन पनि सहज हुन्छ । एउटा अटिजम बालकका स्वभावहरू अरूसँग पूरै नमिल्न सक्छन् । तर, सामान्यभन्दा असामान्य क्रियाकलाप देखा पर्नु, सञ्चारको बुझाइ अनि केही सिक्ने क्षमतामा कमी हुनुजस्ता मुख्य संकेतका आधारमा अटिजम भएनभएको यकिन गर्न सकिन्छ । अटिजम भएका बालबालिकाले आफ्नो इच्छाले जुन काम गर्छन्, सोमा एकोहोरो लागिरहने हुँदा उनीहरूले गर्ने काममा ज्यादै निखार आएको हुन्छ, राम्ररी पनि गर्छन् । उनीहरू इमानदार हुन्छन्Ù झुट बोल्ने, ठग्ने प्रवृत्ति हुँदैन ।अटिजम भएका बालबालिकाको बुझाइ बिस्तारैबिस्तारै बढ्दै जान्छ । उनीहरूलाई अभिभावकका तर्फबाट मुख्य सहयोग भनेकै अटिजमलाई स्विकार्नु हो, त्यसपछि मात्र परिवारछरछिमेकले उनीहरूमाथि नराम्रो व्यवहार गर्ने हिम्मत गर्दैनन् । अटिजमका सम्बन्धमा परिवार र छरछिमेकमा जनचेतना जगाउनुपर्छ । अटिजम भएका बालबालिकालाई धेरैभन्दा धेरै माया दिएर अपनत्व र सुरक्षित महसुस गराउनुपर्छ । उनीहरूका गल्ती र कमीकमजोरीलाई दण्डित गर्ने, रिसाउने, डरत्रास भर्ने काम गरेमा उग्र व्यवहारहरू झन् बढ्न सक्छन् । तसर्थ उनीहरूलाई माया गर्दै जाँदा बिस्तारै धेरै कुरा बुझाउन सकिन्छ । बुझाइलाई बढाउँदै लैजाने तरिका पनि यही हो । फिजियो, स्पिच, सेन्सरी, म्युजिकलगायतका थेरापी नियमित रूपमा गराउनÙ विशेषज्ञसँग आफ्ना छोराछोरीका लक्षणका सम्बन्धमा परामर्शहरू लिनÙ अटिजम विद्यालयमा आबद्ध गराउनÙ घरपरिवारले अटिजममैत्री व्यवहार गर्न र सहजै सिक्ने वातावरण बनाउन सके उनीहरूको जीवनलाई सरल र सामान्य बनाउन सकिन्छ । शर्मा नेपाल नागरिक उड्डयन प्राधिकरणमा कार्यरत छिन् ।"
जनप्रतिनिधिकै नाममा आयोजना !,"(दोलखा)  शैलुङ गाउँपालिकाको गाउँसभाले पालिकाभरिका ठूला आयोजनाको नामकरण स्थानीय नेता, वडाध्यक्ष र जनप्रतिनिधिका आफन्तका नाममा गरेका छन् । असार १० को नवौं गाउँसभाले पालिकाका मुख्य सडक, खानेपानी आयोजना, पार्क र वृद्धाश्रमको नाम परिवर्तन गरेर स्थानीय राजनीतिक दलका नेता, वडाध्यक्ष र जनप्रतिनिधिका आफन्तका नाममा नामकरण गरेको हो ।नामकरण गरिएका एक दर्जन योजनामा गाउँसभाले स्तरोन्नति र निर्माण शीर्षकमा बजेटसमेत विनियोजन गरेको छ । उपाध्यक्ष लालमाया योञ्जनले आफ्नो गाउँ जाने सडक ससुराका नाममा नामकरण गरेर १० लाख स्तरोन्नतिका लागि छुट्याएकी छन् । यस्तै, पूर्वगाविस अध्यक्षसमेत रहेका एमाले नेताहरू गुणबहादुर बुढाथाकी, धनबहादुर तामाङ र थिरबहादुर मोक्तानका नाममा वृद्धाश्रम र सडकको नामकरण गरी रकम छुट्याइएको छ । पालिकाका ८ वडाध्यक्षका नाममा विभिन्न सडकको नामकरण गरिएको छ ।सडक र स्थानीय आयोजनाको नाम व्यक्तिका नामबाट राखिएपछि चौतर्फी आलोचना भइरहेको छ । कांग्रेसका तर्फबाट निर्वाचित दुई वडाध्यक्षले भने नामकरण भएको सडकका नाम हटाउन पालिकामा अनुरोधपत्र दिएका छन् । कार्यपालिकाको बैठकले सर्वसम्मत रूपमा सडक र अन्य आयोजनाको नाम पारित गरेर गाउँसभाले पास गरेको अध्यक्ष भरतप्रसाद दुलालले बताए । कार्यपालिकाको बैठकले सर्वसम्मत पारित गरेर गाउँसभामा लगिएको हो, दुलालले भने, एक्लैले नामकरण गरेको होइन ।नामकरण गरिँदा सम्बन्धित व्यक्तिसँग राय वा अनुमतिसमेत नलिएको पाइएको छ । महिला, बालबालिका तथा ज्येष्ठ नागरिक मन्त्रालयले निर्माण गरिरहेको चर्नावती वृद्धाश्रमको नाम परिवर्तन गरेर गुणबहादुर वृद्धाश्रम राखिएको छ । तर निर्माण समितिका अध्यक्षसमेत रहेका बुढाथोकीले आश्रमको नाम परिवर्तन गरिएकोमा असन्तुष्टि जनाएका छन् । मलाई थाहै नदिई नाम राखिएछ, उनले भने, ऐतिहासिक थलोको नाम परिवर्तन गरेकोमा मेरो आपत्ति छ । तत्कालीन समयमा गाविस अध्यक्षहरूले गरेको योगदानको कदर गरेर नामकरण गरिएको अध्यक्ष दुलालको तर्क छ ।जथाभावी सडक, खानेपानीलगायतका योजनाको नामकरण गरेको भन्दै कांग्रेस शैलुङ गाउँपालिकाले विरोध गरेको छ । कांग्रेसका गाउँ सभापति दाबा दोर्जे लामाले वक्तव्य जारी गरी मनपरी रूपमा व्यक्तिका नाममा गरिएको नामकरण फिर्ता लिन आग्रह गरेका छन् । तर अध्यक्ष दुलालले कार्यपालिकामा सर्वसम्मत निर्णय भएकाले एक्लैले निर्णय सच्याउन नसक्ने बताए । धेरैतिरबाट प्रतिक्रिया आएको छ, उनले भने, सबै राय, सुझावपछि पुनः कार्यपालिकाको बैठक बसेर निर्णय गर्छौं ।"
वैकल्पिक केन्द्र बनाएर पठनपाठन,"नयाँ पुस्तकसँगै गृहकार्यघ्याङलेखको मावि मरिण हायुटारले नयाँ पुस्तकसँगै विद्यार्थीलाई कक्षाकोठामै राखेर दुई साताका लागि गृहकार्य दिन थालेको छ । प्रधानाध्यापक विजयकुमार थिङका अनुसार विद्यालयमा दैनिक एउटा कक्षामात्र सञ्चालन गरिएको छ । गृहकार्य सिट वितरण, नयाँ पुस्तक, छात्रावृत्ति र सिकाइ सहजीकरण गरिएको छ, उनले भने, स्वास्थ्य मापदण्डको पूर्ण पालना गरेका छौं, विद्यालयलाई दैनिकजसो सेनिटाइज गरिएको छ । शिक्षकहरू खोप नपाएसम्म विद्यालय आउनै डराइरहेकाले तत्काल व्यवस्था गर्न सरकारसँग उनले माग गरे । गाउँपालिकाका सबैजसो विद्यालयले सरकारले उपलब्ध गराएका पुस्तक वितरणसँगै पायक पर्ने स्थानमा विद्यार्थी जम्मा गरेर पढाइलाई निरन्तरता दिएको उनको भनाइ छ ।फिक्कल गाउँपालिकाका विद्यालयहरूमा विद्यार्थीको उपस्थिति अनुपातका आधारमा सिकाइ सहजीकरण गरिएको छ । वैकल्पिक माध्यमबाट पढाइसँग जोड्न सबैतिर अनुरोध गरिएको जिल्ला समन्वय समितिका संयोजक शंकर बर्मा तिवारीले जनाए । वर्षायाममा उसै पनि विद्यार्थीहरूको विद्यालयमा उपस्थिति कम हुने भएकाले स्वास्थ्य मापदण्ड अपनाएर पढाउँदा केही बिग्रँदैन, उनले भने, यतिखेर सबै खेतीपातीमा जुट्ने भएकाले विद्यालय बिदाको समय हो, कोरोना कहरले धेरै बन्द भएकाले मिलाएर खोल्नुपर्छ । जिल्लाका नौ वटै स्थानीय तहमा विद्यालय खोल्ने तयारी भए पनि कोरोना संक्रमणको त्रास कायमै छ ।"
कमलामाईमा ९० प्रतिशत विद्युतीकरण,"सिन्धुली (कास) कमलामाई नगरपालिकाको ९० प्रतिशत भूभागमा विद्युतीकरणको काम सकिएको छ । पछिल्लो पटक वडा८ मा बिजुली बत्ती बलेसँगै नगर क्षेत्रको ९० प्रतिशत भूभागमा विद्युतीकरणको काम सकिएको हो । वडाको तिनतले, पातिपरान, माइखोला, सिद्धेडाँडा, ज्यामिरे, बाघछेडा, ठूल्डाँडा हुँदै लाङ्दी गाउँ यतिखेर बिजुलीले झलमल्ल बनेको छ । साढे २ करोड खर्चेर बिस्तार गरिएको विद्युत् सेवाबाट उक्त वडाका दुई सय घरपरिवार लाभान्वित भएका छन् । कमलामाईका १४ वडामध्ये वडा१ र ४ को केही भागबाहेक सबै क्षेत्रमा विद्युतीकरण भएको नगरप्रमुख खड्गबहादुर खत्रीको दाबी छ । उनका अनुसार चालु आवमा विद्युतीकरणका लागि विनियोजित ६ करोड रुपैयाँले विद्युत् सेवा पुग्न बाँकी वडा७, ८ र १० का सबै भूभागमा सेवा बिस्तार गरिएको छ । बाँकी भूभागमा पनि असार मसान्तसम्ममा पुग्छ, उनले भने ।"
गर्भवती र सुत्केरीलाई कुखुरा,"सिन्धुली (कास) मरिण गाउँपालिकाले चालु आवमा बहुक्षेत्रीय पोषण कार्यक्रमअन्तर्गत गर्भवती र सुत्केरी महिलालाई कुखुरा वितरण गरेको छ । गाउँपालिकालाई कुपोषणमुक्त गराउन भन्दै सातै वडाका ८५ सुत्केरीलाई कुखुराको भाले र ४ सय ३७ गर्भवतीलाई अन्डा खानका लागि कुखुराको पोथी उपलब्ध गराइएको पालिका प्रमुख पानीराज बम्जनले बताए । उनका अनुसार आगामी आवमा पनि उक्त कार्यक्रमलाई निरन्तरता दिइएको छ । सुत्केरी महिलालाई एक किलोको दरले घिउ, केराउ, बोडी, राज्मा, मुगको दाल र साबुनसहितको पोषिलो झोला वितरण गरिएको छ । ६ महिनादेखि एक वर्षभित्रका ५ सय २५ शिशुमध्ये ४ सय ८५ जनालाई सर्वोत्तम पिठो दिइएको स्वास्थ्य शाखा संयोजक मधु लाखेले बताए । न्यून आय भएका गर्भवती र सुत्केरी तथा शिशुमा कुपोषण नहोस् भन्ने पालिकाको उद्देश्य हो, बम्जनले भने, यसको परिणाम केही वर्षमै देखिन्छ, अहिले लोकप्रियताका लागि कार्यक्रम गरेजस्तो देखिन्छ तर त्यसो होइन ।"
माथिल्लो तामाकोसीको परीक्षण उत्पादन आगामी साता,"(काठमाडौं)  आगामी साता माथिल्लो तामाकोसी जलविद्युत् आयोजनाको पहिलो युनिटबाट परीक्षण उत्पादन सुरु हुने भएको छ । आयोजनाको सुरुङमा परीक्षण शनिबार मध्यराति सकिएको छ । योसँगै आयोजनाको अन्य प्राविधिक परीक्षण आज (आइतबार) देखि सुरु हुने आयोजनाका अध्यक्ष एवं नेपाल विद्युत् प्राधिकरणका कार्यकारी निर्देशक हितेन्द्रदेव शाक्यले बताए । सुरुङ परीक्षण करिब करिब सकियो, उनले भने, आइतबारदेखि अन्य प्राविधिक परीक्षण गरेर आगामी सातादेखि परीक्षण उत्पादन सुरु हुन्छ ।माथिल्लो तामाकोसीबाट उत्पादित विद्युत्लाई न्यु खिम्ती सबस्टेसनबाट राष्ट्रिय प्रणालीमा जोडिने भएको छ । तामाकोसी करिडोरमा उत्पादित सबै विद्युत्लाई यही सबस्टेसनबाट राष्ट्रिय प्रणालीमा जोड्ने प्राधिकरणको योजना छ । यसअघि तामाकोसीबाट उत्पादित विद्युत् खिम्ती सबस्टेसनमार्फत राष्ट्रिय प्रणालीमा जोड्ने भनिएको थियो । तामाकोसी प्रसारण लाइन र न्यु खिम्ती सबस्टेसन निर्माणको काम बिहीबारसम्म सकिने आयोजनाका प्रवक्ता गणेश न्यौपानेले जानकारी दिए ।प्राधिकरणको प्रणाली सञ्चालन विभागले शनिबार सूचना जारी गर्दै माथिल्लो तामाकोसीलाई राष्ट्रिय विद्युत् प्रणालीसँग जोड्ने क्रममा आइतबारदेखि एक साता खिम्तीलामोसाँघु १३२ केभी प्रसारण लाइन बन्द हुने बताएको छ । यो प्रसारण लाइन बन्द हुँदा प्रणालीमा विद्युत् अपुग हुने भन्दै औद्योगिक ग्राहकहरूको लागि केही समय विद्युत् कटौती हुन सक्ने जनाइएको छ । परीक्षण सकिएलगत्तै आगामी साता पहिलो युनिटबाट परीक्षण उत्पादन गर्ने र हरेक साता थप एक युनिटबाट परीक्षण सुरु गर्ने आयोजनाको तयारी रहेको प्रवक्ता न्यौपानेले बताए । आयोजनामा ६ वटा युनिट छन् । हरेक युनिटबाट ७६ मेगावाट विद्युत् उत्पादन हुनेछ । निर्माण सुरु भएको करिब एक दशकपछि राष्ट्रिय गौरवको यो आयोजना परीक्षण उत्पादनको नजिक पुगेको हो । यसअघि भूकम्पबाट प्रभावित आयोजना ठेकेदारको लापरबाहीका कारण थप ढिला हुन पुगेको थियो । मुद्रास्फीति, निर्माणमा भएको ढिलाइ र बढ्दो डलर भाउका कारण आयोजनाको लागत ३५ अर्बबाट करिब ८० अर्ब रुपैयाँ पुग्ने अनुमान छ ।आयोजनामा पेनस्टक पाइप जडानसहित हाइड्रोमेकानिकल कामको जिम्मा भारतीय कम्पनी टेक्सम्याकोले पाएको थियो । तर कम्पनीले समयमै एक्सपान्सन ज्वाइन्ट उत्पादन गर्न नसक्दा निर्माण सम्पन्न हुने मिति पर धकेलिएको भन्दै आयोजना व्यवस्थापनले डिजाइन संशोधन गरी काम अघि बढाएको थियो । डिजाइन संशोधन नगर्दा आयोजना निर्माण मिति कम्तीमा ६ महिनापछि धकेलिने भएपछि परामर्शदाता कम्पनीको सल्लाहमा आयोजना व्यवस्थापनले एक्सपान्सन ज्वाइन्टको डिजाइन संशोधन गरेको हो । २०७२ मा सक्ने लक्ष्य राखिए पनि निर्माणमा भएको ढिलाइले आयोजना तोकिएभन्दा पाँच वर्षपछि धकेलिएको हो । आयोजनाको निर्माण पूरा भई उत्पादन सुरु भएपछि वर्षायाममा नेपालले दैनिक ५ सय मेगावाटसम्म विद्युत् निर्यात गर्न सक्ने प्राधिकरणको विश्लेषण छ । आयोजनामा कर्मचारी सञ्चय कोष, नेपाल टेलिकम, नागरिक लगानी कोष र राष्ट्रिय बिमा संस्थानले लगानी गरेका छन् ।"
प्रसारण लाइन निर्माणमा समस्यै समस्या,"काठमाडौं (कास) बजेटमार्फत आगामी आर्थिक वर्षमा १ हजार ६ सय मेगावाट विद्युत् राष्ट्रिय प्रणालीमा जोड्ने घोषणा गरेको सरकारले प्रसारण लाइन निर्माणमा देखिएका समस्या समाधानका लागि कार्यदल गठन गर्ने निर्णय गरेको छ । प्रसारण लाइन निर्माणमा विवाद देखिँदा उत्पादित विद्युत् प्रसारणमा समस्या हुने भन्दै सरोकारवालाहरू कार्यदल गठन गर्ने निष्कर्षमा पुगेका हुन् ।प्रसारण लाइनको राइट वे मा पर्ने जग्गाको क्षतिपूर्ति कम भएको भन्दै निर्माणाधीन दर्जनौं प्रसारण लाइनमा अवरोध भइरहेको छ । समयमै प्रसारण लाइन नबन्दा कतिपय विद्युत् गृहबाट उत्पादित् विद्युत् राष्ट्रिय प्रणालीमा जोड्न सकिएको छैन । सरकारले बजेटमार्फत प्रसारण लाइनको राइट वेमा पर्ने जग्गाधनीलाई आयोजनाको सेयर वितरण गर्दा अग्राधिकार दिनुपर्ने व्यवस्थासमेत गरेको छ ।अर्थ मन्त्रालयमा मंगलबार आयोजित सरोकारवाला निकायको छलफलमा प्रसारण लाइन निर्माणमा देखिएको समस्या समाधान गर्न सबै तहका सरकारको सहभागितामा कार्यदल गठन गर्ने निर्णय भएको हो । उपप्रधान तथा अर्थमन्त्री, गृहमन्त्री, ऊर्जा, जलस्रोत तथा सिँचाइमन्त्री, वन तथा वातावरणमन्त्री, भूमि व्यवस्था, सहकारी तथा गरिबी निवारणमन्त्री, सचिवहरू, नेपाल विद्युत् प्राधिरकणका पदाधिकारीलगायतको बैठकले संघीय तहमा ऊर्जा, जलस्रोत तथा सिँचाइ मन्त्रालय, वन तथा वातावरण मन्त्रालय एवं भूमि व्यवस्था सहकारी तथा गरिबी निवारण मन्त्रालय र नेपाल विद्युत् प्राधिकरणसहितको कार्यदल गठन गर्ने निर्णय छ । स्थानीय तहमा पनि प्रमुख जिल्ला अधिकारीको संयोजकत्वमा सरोकारवाला निकाय, स्थानीय तहको समेत सहभागितामा कार्यदल गठन गर्ने निर्णय भएको छ । दुवै कार्यदलले जहाँजहाँ समस्या देखिएका छन्, तिनीहरूलाई समस्या समाधान गर्नेगराउने व्यवस्था मिलाउने अर्थ मन्त्रालयका प्रवक्ता महेश आचार्यले जानकारी दिए । प्रसारण लाइनको क्षेत्रमा रहेका जग्गा नापी गर्न छुट भएका जग्गा नापी कार्य साउन मसान्तभित्र सम्पन्न गर्ने, वन कार्यालयमा पेस भएका पूरक ईआईए असार मसान्तभित्र गर्ने र अन्य ईआएआईईई स्वीकृतिको काम साउन मसान्तभित्र सक्ने निर्णय पनि भएको छ । बैठकले जग्गा अधिग्रहण र क्षतिपूर्तिलाई व्यवस्थित गर्न जग्गा प्राप्ति ऐनमा संशोधनको प्रक्रिया एक महिनाभित्र गरी सरकारसमक्ष पेस गर्ने निर्णय गरेको छ । जग्गा अधिग्रहण भई क्षतिपूर्ति वितरण भइसकेको जग्गामा संरचना निर्माण गर्न देखिएका समस्या समाधानका लागि गृह मन्त्रालयले समन्वय र सहजीकरण गर्ने, यसमा विद्युत् प्राधिकरणको गृह मन्त्रालय एवं स्थानीय प्रशासनसँग समन्वय गर्ने निर्णय भएको छ ।"
सरकारी भवनकै बिमा छैन,"(काठमाडौं)  सरकारले सार्वजनिक तथा निजी भौतिक सम्पत्तिको जोखिम घटाउन सार्वजनिक भवन तथा संरचनाको बिमा गर्ने कार्यक्रम ल्याए पनि अझै कार्यान्वयन गर्न सकेको छैन । हरेक वर्षको बजेटमा उक्त कार्यक्रमले निरन्तरता पाए पनि कार्यान्वयन नहुँदा राष्ट्रकै प्रमुख प्रशासनिक केन्द्र सिंहदरबारलगायत हजारौं सरकारी भवन तथा संरचनाकै बिमा हुन नसकेको हो । बजेटमा घोषणा गरिएका कार्यक्रम कार्यान्वयनका लागि सरोकारवाला निकायले चासो नदिँदा यस्तो अवस्था आएको जानकारहरू बताउँछन् । खासगरी २०७२ वैशाख १२ को विनाशकारी भूकम्पपछि सरकारी भवन तथा संरचनाको बिमा गर्ने कार्यक्रम सरकारले घोषणा गर्दै आएको छ । व्यक्ति तथा सरकार दुबैमा बिमाप्रति सकारात्मक सोच विकास हुन नसक्दा अनिवार्य बाहेकको अवस्थामा बिमा हुन नसकेको बिमा समितिका पूर्वअध्यक्ष चिरञ्जीवी चापागाईंले बताए । नीति निर्मातामा पनि बिमाप्रति सकारात्मक सोच र विश्वास हुन सकेन, उनले भने, उहाँहरूको सोच पनि परिवर्तन गराउन सकिएन । दाबी भुक्तानीको समयमा बिमा कम्पनीहरूले दिने अनेकन दुःख, झन्झट पनि यसको एक कारण भएको उनको भनाइ छ । नेपालको कुल बिमा शुल्क अहिले पनि ३० अर्बभन्दा कम छ, उनले भने, त्यसमध्ये १५ अर्बभन्दा बढी हिस्सा त मोटर बिमाकै छ । जुन अनिवार्य हो । बाँकी १५ अर्बमध्ये पनि करिब ९० प्रतिशत बैंक तथा वित्तीय संस्थाबाट कर्जा लिँदाको अवस्थामा गरेको बिमा छ । यो पनि अनिवार्य हुन्छ । यसरी हेर्दा स्वैच्छिक रूपमा बिमा गर्ने सोचको विकास नगन्य मात्रामा भएको उनले बताए । हालको बिमा योजनाअनुसार अहिले वार्षिक ५ हजार रुपैयाँमा १ करोड रुपैयाँसम्मको सम्पत्तिको बिमा गर्न सकिन्छ । तर बिमाप्रति सकारात्मक सोच नभएकै कारण यो कार्यक्रम प्रभावकारी हुन नसकेको उनको जिकिर छ ।विगतका वर्षमा जस्तै आगामी आर्थिक वर्षको बजेट वक्तव्यमा पनि सरकारले बिमा पहुँच विस्तार गर्ने, सरकारी तथा निजी भवनको बिमा गर्ने कार्यक्रम घोषणा गरेको छ । बिमा सेवाको दायरा विस्तार गरी आगामी आर्थिक वर्षमा एक तिहाइ जनसंख्यामा बिमाको पहुँच विस्तार गर्ने, बजेट वक्तव्यमा भनिएको छ, सार्वजनिक पूर्वाधार र सरकारी तथा निजी भवनको बिमा गर्ने व्यवस्थालाई अभियानको रूपमा सञ्चालन गर्ने ।अघिल्ला बजेटमा घोषणा भएका सरकारी भवन तथा संरचनाको बिमा कार्यक्रमको कार्यान्वयनबारे केही भन्न नसकिए पनि आगामी आर्थिक वर्षको बजेटमा उल्लिखित कार्यक्रम लागू गरेरै छोड्ने अर्थ मन्त्रालयका प्रवक्ता महेश आचार्यले दाबी गरे । साउन १ देखि नै कार्यक्रम सुरु गर्न सरोकारवालासँग छलफल गरिसकेका छौं, उनले भने, त्यसका लागि आवश्यक कार्यविधि निर्माणको काम पनि भइरहेको छ । आगामी आर्थिक वर्षमा सरकारी भवन तथा संरचनाको पनि बिमा गर्नुहुन्छ भन्ने जिज्ञासामा उनले भने, त्यसको पनि सुरुवात हुन्छ । आगामी वर्षको बजेटमा घोषणा भएका बिमा क्षेत्रका नीति तथा कार्यक्रम कार्यान्वयन सम्बन्धमा अर्थ मन्त्रालयले सरोकारवालसँग गरेको छलफलमा पनि सरकारी भवन तथा संरचनाको बिमा सम्बन्धमा कुरै नभएको एक सहभागीले बताए । बिमा समितिका अध्यक्ष सूर्यप्रसाद सिलवालले बजेटमा उल्लेख भएका बिमा क्षेत्रका सबै कार्यक्रम कार्यान्वयनका लागि सरकारसँग छलफल गरिने बताए । केही कुरा गत साता भएको छलफलमा पनि उठेका छन्, उनले भने, नउठेका विषयमा फेरि छलफल गरिनेछ ।बजेटमा सरकारी भवन तथा संरचनाको बिमा गर्ने घोषणा भए पनि त्यसका लागि रकम विनियोजन नगरेकाले कार्यान्वयनमा समस्या हुने एक बिमा कम्पनीका प्रमुख कार्यकारी अधिकृतले बताए । सरकारी भवन तथा संरचनाको बिमा सम्बन्धित मन्त्रालयअन्तर्गत गर्नुपर्ने रहेछ, ती अधिकारीले भने, यसका लागि अर्थ मन्त्रालयको निर्देशन जरुरी देखियो । आगामी बजेटमार्फत सरकारले निजी घरको बिमा गर्दा लागेको शुल्कको ५ हजार रुपैयाँसम्ममा आयकर छुट दिने भनेकाले सो कार्यक्रममा आकर्षण बढ्ने उनको आकलन छ । खाद्य भण्डारण गृह बिमा, पशु तथा बाली बिमा र जडीबुटी बालीको बिमा शुल्कमा ५० प्रतिशत अनुदान दिइनेछ, बजेटमा भनिएको छ । यस्तै, संरक्षित र मध्यवर्ती क्षेत्रभित्र बसोबास गर्ने नागरिक र कर्मचारीलाई वन्यजन्तुको आक्रमणबाट हुन सक्ने क्षति परिपूरण गर्न दुर्घटना बिमा गर्ने घोषणा सरकारले गरेको छ । श्रमिक पत्रकारको लागि ७ लाख रुपैयाँसम्मको दुर्घटना बिमा गरी बिमा शुल्कमा ५० प्रतिशत रकम सरकारले व्यहोर्ने पनि कार्यक्रम छ । औद्योगिक प्रतिष्ठान तथा संगठित क्षेत्रमा कार्यरत श्रमिक एवं कामदारको निःशुल्क सामूहिक दुर्घटना बिमाको व्यवस्था मिलाउने र सार्वजनिक निकायबाट हुने निर्माण कार्यमा संलग्न हुने श्रमिकको दुर्घटना बिमा अनिवार्य गर्ने नीति पनि सरकारको छ । निजामती कर्मचारीको १० लाखको सामूहिक दुर्घटना बिमा र १ लाख रुपैयाँको स्वास्थ्य बिमाबापतको बिमा शुल्क सरकारले व्यहोर्नेछ, बजेटमा उल्लेख छ । आगामी आर्थिक वर्षभित्र सबै स्थानीय तहमा स्वास्थ्य बिमा कार्यक्रम विस्तार गरी न्यूनतम ५० प्रतिशत परिवारलाई बिमाको दायरामा ल्याउने र स्वास्थ्य बिमा बोर्डको क्षमता अभिवृद्धि गर्ने सरकारले बताएको छ । यसका लागि सरकारले साढे ७ अर्ब रुपैयाँ विनियोजन गरेको छ । सरकारले आर्थिक वर्ष २०७३७४ को बजेट वक्तव्यमार्फत सरकारी भवन, सांस्कृतिक तथा पुरातात्त्विक धरोहरको बिमा गर्ने कार्यक्रम अघि सारेको थियो । बजेटमा निजी व्यक्तिका घरको समेत बिमा गरिने उल्लेख थियो । बिमा कम्पनीलाई ग्रामीण क्षेत्रमा पहुँच विस्तार गर्न अभिप्रेरित गर्नेसमेत बजेट वक्तव्यमा थियो । तर अहिलेसम्म न सरकारी भवनको बिमा गर्न सुरु भएको छ, न निजी घर बिमाका लागि आह्वान नै ।बिमा नभएकै कारण २०७२ वैशाखको शक्तिशाली भूकम्पबाट क्षति पुगेका राष्ट्र बैंक, सिंहदरबारभित्रका भवनहरू, धरहरा, वसन्तपुर दरबारलगायत सांस्कृतिक र पुरातात्त्विक धरोहरहरू विस्तारै बन्न थालेका छन् । तर पुनर्निर्माण भएका र नयाँ बनेका भवन तथा सांस्कृतिक घरोहरहरूको पनि बिमा छैन । बिमाका फाइदाबारे नीति निर्माता नै अनभिज्ञ रहेकाले बिमा कार्यक्रम कार्यान्वयनमा नआएको जानकारहरूको भनाइ छ ।"
डेनमार्क क्वाटरफाइनलमा,"एम्स्ट्रडम (रोयटर्स) डेनमार्क युरो २०२० को क्वाटरफाइनल पुग्ने पहिलो टोली बनेको छ । डेनमार्कले शनिबार वेल्सलाई ४० ले पराजित गरेको हो । ५ वर्षअघि फ्रान्समा भएको प्रतियोगिताको पछिल्लो संस्करण सेमिफाइनल पुगेको वेल्सलाई डेनमार्कले कुनै अवसर दिएन । वेल्सले प्रमुख प्रतियोगिता खेलेको यो केवल तेस्रो अवसरमात्र हो ।पहिलो दुई खेलमा पराजित डेनमार्कले पछिल्ला दुई खेलमा समान ४ गोल गर्दै अन्तिम आठमा पुगेको हो । डेनमार्कले सेमिफाइनलमा स्थान पाउन नेदरल्यान्ड्स र चेक गणतन्त्रबीचको विजेतासँग अजरबैजानको बाकुमा शनिबार खेल्ने छ । डच र चेकले आइतबार खेल्नेछन् ।फिनल्यान्डसँगको पहिलो खेलमा आफ्ना स्टार खेलाडी क्रिस्टियन एरिक्सन मैदानमै हृदयघात भएर खेल्न नसक्ने भए पनि डेनमार्कले त्यसयता प्रभावशाली प्रदर्शन गर्दै आएको छ ।डेनमार्कले समूह चरणको सबै खेल कोपेनहेगनमा खेलेको थियो । यो पहिलो खेल थियो, टोलीले विदेशी भूमिमा खेलिरहेको थियो । कास्पर डोलबर्गका लागि भने यो घरेलु मैदानसरह थियो । युथ एकेडेमीदेखि सुरुआती वर्ष अयाक्सबाट खेलेका उनले योहान क्राएफ एरिनामा २७ औं मिनेटमा पेनाल्टी बक्स बाहिरबाट सानदार गोल गर्दै डेनमार्कको खाता खोलेका थिए । रंगशालामा उपस्थित १६ हजारमध्ये ५ हजार डेनिस समर्थक थिए, त्यसले पनि डेनमार्कलाई घरैमा खेलेजस्तो अनुभूति भएको थियो ।कोनर रोबर्टस घाइते भएपछि ४० औं मिनेटमा मैदानमा आएका निको विलियम्सले गरेको गल्तीमा डोलबर्ग नै ४८ औं मिनेटमा दोस्रो गोल गर्न सफल भए । विलियम्सले गरेको क्लियर डोलबर्गको खुट्टामा परेपछि उनले त्यसमा कुनै गल्ती गरेनन् । जोकिम महेलेले ८८ औं मिनेटमा तेस्रो गोल गरे । वेल्सका अर्का वैकल्पिक खेलाडी ह्यारी विल्सनले ९० औं मिनेटमा सिधा रेडकार्ड पाए । इन्ज्युरी समयको चौथो मिनेटमा बार्सिलोनाका स्ट्राइकर मार्टिन ब्रेथवेटले चौथो गोल गरेर खेल टुंग्याएका थिए ।"
पोर्चुगलबेल्जियम ब्लकबस्टर खेल,"म्याड्रिड (एएफपी) युरो २०२० को समूह चरणमा पोर्चुगल फरक फरक खाले भावनात्मक क्षणबाट गुज्रियो । तर क्रिस्टियानो रोनाल्डो आफैं गोलको लयमा देखिएपछि पोर्चुगलको आत्मविश्वास पक्कै बढेको हुनुपर्नेछ । समूह एफ मा पोर्चुगल तेस्रो स्थानमा थियो फ्रान्सलाई २२ को बराबरीमा रोकेपछि । यसअघि पोर्चुगलले हंगेरीलाई पराजित गरेपछि आफै जर्मनीको हातबाट नमज्जासँग ४२ ले पराजित भयो । यसै नतिजाका कारण आइतबार पोर्चुगलले सामना गर्नुपर्नेछ बेल्जियम । सेभियामा हुने यो खेलमा पोर्चुगलको प्रतिद्वन्द्वी अरू कोही होइन, फिफा वरीयताको विश्व नम्बर एक टिम हो । तय छ पोर्चुगलविरुद्ध बेल्जियम ब्लकबस्टर खेल हो, अन्तिम १६ को । अहिले तत्काल क्रिस्टियानो रोनाल्डो र बेल्जियमका रोमेलु लुकाकु गोल्डेन बुटको पछाडि पनि छन् । रोनाल्डोले अहिलेसम्म ५ गोल गरिसकेका छन् भने लुकाकु पनि धेरै पछाडि छैनन् । उनले ३ गोल गरेका छन् । पुस्कास एरिनामा भएको खेलमा पोर्चुगलले पक्कै पनि एकै अंकमात्र बटुल्न सकेको छ । तर डिफेन्डिङ च्याम्पियनका लागि विश्व च्याम्पियनविरुद्धको यो खेलमा आफूले गरेको प्रदर्शन आत्मविश्वास बढाउने खालकै थियो । जर्मनीसँग बिर्सनलायक खेलेपछि पोर्चुगलले फ्रान्सविरुद्ध भने संगठित, प्रयत्नशील र आक्रामक सबै भरिएको खेल प्रदर्शन गरेको थियो । यो यस्तो प्रदर्शन थियो, जसमा टिकेर पोर्चुगलले सन् २०१६ को युरो र त्यसको तीन वर्षपछि नेसन्स लिग जितेको थियो । त्यसैले पोर्चुगाली प्रशिक्षक फर्नान्डो सान्तोस मान्छन्, जर्मनीविरुद्ध खेलेपछि टिमको प्रदर्शनमा धेरै सुधार आएको छ । उनी भन्छन्, अहिले हामी निकै बलियो छौं । हाम्रो प्रदर्शन पनि लगातार उत्कृष्ट छ । हामीले खेलमा लगातार नियन्त्रण राखेर आक्रमण पनि बुनिरहेका छौं । यसैक्रममा उनले टिम छनोटमा केही बहादुरीपूर्ण निर्णय गरेका छन् । पारम्परिक ४३३ को शैलीमा पछिल्लो दुई वर्ष परिवर्तन गराएर खेलाइरहेका छन् । उनले थपेका छन्, हामी विश्वका कुनै पनि उत्कृष्ट टिमलाई हराउन सक्षम छौं । कसैले नसोचे हुन्छ, पोर्चुगललाई सजिलै हराउन सकिन्छ भनेर ।उनका बेल्जियम समकक्षी रोबर्टो मार्टिनेज पनि मान्छन्, रोनाल्डो ठूलो चुनौती हो । तर आफ्नो टिमको आक्रामक रणनीतिमा कुनै परिवर्तन नहुने उनको दाबी छ । समूह बी मा बेल्जियमले कठिन विपक्षी टिम पाए पनि सबै खेलमा जित निकालेर पूर्ण ९ अंक बटुलेको थियो । सन् २०१६ मा पनि बेल्जियमको प्रदर्शन यस्तै थियो । अहिले लयमा रहेका लुकाकु, चोटमुक्त भएका केभिन डे ब्रुयन र इडेन हाजार्डसँगै बेल्जियमको टिममा स्टार खेलाडीको कुनै कमी छैन । मार्टिनजले भनेका छन्, हामी जस्तो छौं त्यस्तै भएर खेल्नेछौं । हामीले कसैलाई भनेर परिवर्तन भएर खेल्ने छैनौं । हाम्रो लक्ष्य नै आक्रामक भएर खेल्ने हो । यसैअनुसार हामी सुरुमै गोल निकाल्न प्रयत्नशील रहन्छौं । यसबीच हामीले संयमित भएर खेल्नुपर्ने तथ्य पनि झुलेका छैनौं । कुन बेला आक्रमण गर्ने, कुन बेला काउन्टर आक्रमणमा भरपर्ने र कुन बेला संयमित भएर खेल्ने हो, त्यो खेलमै भरपर्नेछ । तर हामी उत्तिकै आत्मविश्वासी छौं । जतिबेला हामी मज्जाले खेल्छौं, हाम्रो खेल विश्वस्तरीय हुने गर्छ ।बेल्जियम विश्वकप २०१८ को तेस्रो स्थानमा आएको थियो । टोलीको नजर अहिले नै जुलाई ११ मा वेम्बलीमा हुने फाइनलमा छ । तर यो बाटो सजिलो हुने छैन । बेल्जियमले पोर्चुगलको चुनौती काट्ने हो भने पनि त्यसपछिका खेलमा इटाली र फ्रान्स वा स्पेनको सामना गर्नुपर्ने हुन्छ । त्यसैले मार्टिनेज थप्छन्, पक्कै पनि बाटो कठिन छ । तर यस्ता खेल खेलर जित्नुको मज्जा आफ्नो ठाउँमा छ । हामी राम्रो हुनेमा विश्वास लिइरहेका छौं ।"
प्लेयर्स टु वाच,डिएगो जोटा (पोर्चुगल)पोर्चुगलको फुटबलमा छोटो समयमै प्रभाव जमाएका खेलाडी हुन् जोटा । २४ वर्षे उनले पोर्चुगलबाट १८ खेलमा ७ गोल गरिसकेका छन् । यस युरोमा उनले समूह चरणका सबै ३ खेलमा खेले । जर्मनीविरुद्ध उनले क्रिस्टियानो रोनाल्डोलाई एक गोलमा पास मिलाइदिए भने अर्को गोल आफैंले गरेका थिए । २०१९ को नोभेम्बरमा उनले पहिलो पटक राष्ट्रिय टोलीबाट खेलेका थिए । उल्भरह्याम्पटनबाट प्रिमियर लिगमा राम्रो प्रभाव देखाएपछि उनी गत वर्षको सुरुआतमा ४ करोड पाउन्डभन्दा बढीमा लिभरपुल गएका थिए । चोटका कारण लामो समय मैदानबाहिर रहेका उनले लिभरपुलबाट गत सिजनमा १९ खेलमा ९ गोल गरेका थिए ।
कृष्णलाई अनलाइन चेस उपाधि,"काठमाडौं (कास) हेटौंडाका कृष्ण थापाले शनिबार आयोजित राजेशहरि जोशी स्मृति अनलाइन बुद्धिचाल प्रतियोगिताको उपाधि जितेका छन् । उनले ११ औं चरणमा बद्रीलाल नेपालीलाई हराएर १० अंकसहित उपाधि जिते । लगातार नवौं चरणसम्म अपराजित रहेका १३ वर्षीय युवा खेलाडी पुरुषोत्तम सिलवालले प्रोग्रेसिभ अंकमा पछाडि परेर १० अंकसहित दोस्रो स्थानमा रहे । उनले ११ औं चरणमा सप्तरीका महेशकुमार चौधरीलाई पराजित गरेका थिए । ९ अंकसाथ फिडे मास्टर क्षितिज भण्डारी तेस्रो भए । उनले झापाका अर्जुन घिमिरेलाई हराए । झापाका राजन सुवेदी चौथो भए । सर्वाधिक पुरस्कार राशिको प्रतियोगितामा संयुक्त ८५ अंक बनाउँदै रुपेश जैसवाल पाँचौं, तीन पटकका नेपाल च्याम्पियन बद्रीलाल नेपाली छैटौं र हाल रसियामा चेस अध्ययनरत २५०० माथि रेटिङ पुर्याउन सक्षम विवेक थिङ सातौं हुन सफल रहे । विवेकले मनिष हमालसँगको खेल गुमाएका थिए ।सुशील चौधरी, आशिष फुयाल, मनिष हमाल ८ अंक बनाउँदै क्रमशः आठौंदेखि दसौंसम्म रहेका छन् । समान ८ अंकसाथ सुशील थारु, अस्ट्रेलियाबाट हिमाल लामा, पूण्यमान कर्माचार्य, सिएम केशव श्रेष्ठ, अर्जुन घिमिरे क्रमशः एघारौंदेखि पन्ध्रौं स्थानमा रहेर नगद पुरस्कार प्राप्त गरेका छन् । उत्कृष्ट महिलामा पुनम गुरुङ प्रथम, डब्लूएफएम सुजना लोहनी द्वितीय र इन्दिरा वस्ती तृतीय भए । दसौं स्थानसम्मका महिला खेलाडीलाई नगद पुरस्कार प्रदान गरिएको थियो । २००० रेटिङमुनि भुवनेश्वर चौधरी, १८५० रेटिङमुनि चूडामणि सिंह, १७५० रेटिङमुनि सुरज लिम्बु, १५५० रेटिङमुनि जमिम अली उत्कृष्ट भए । भेट्रानतर्फ काठमाडौका महेश्वरलाल डंगोल प्रथम र ललितपुरका सूर्यमान महर्जन द्वितीय भए । अनलाइन बुद्धिचालमा पहिलोपल्ट २ सय ७९ खेलाडी सहभागिता रहेको आयोजकले ललितपुर स्पोर्ट्स क्लबले जनाएको छ ।"

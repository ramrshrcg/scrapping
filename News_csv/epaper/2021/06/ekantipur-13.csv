शीर्षक,विवरण
गण्डकीमा संसद् विघटन प्रयास असफल,"झन्डै साढे दुई घण्टापछि प्रदेश प्रमुखले नेपालीलाई मुख्यमन्त्रीमा नियुक्त गर्ने तयारी गरेको खबर बाहिरियो । साँझ ६ बजेतिर प्रदेश प्रमुखले नेपालीलाई संविधानको धारा १६८ (५) बमोजिम मुख्यमन्त्री नियुक्त गरिन् । तोकिएको समय सीमाभित्र मुख्यमन्त्रीमा नेपालीको एक मात्र दाबी निवेदन दर्ता हुन आएकाले नियुक्त गरेको प्रदेश प्रमुखद्वारा जारी प्रेस विज्ञप्तिमा उल्लेख थियो ।कांग्रेसबाट पहिलोपल्ट नेपाली मुख्यमन्त्री बनेका हुन् । प्रदेशमा मुख्यमन्त्री परिवर्तन भएको गण्डकी पहिलो हो । नेकपाको फुटले नेपालीले मुख्यमन्त्री बन्ने अवसर पाएका हुन् । उनी तेस्रो प्रयासमा मुख्यमन्त्री बनेका हुन् । यसअघि वैशाख २ मा उनलाई मुख्यमन्त्री प्रस्ताव गर्दै विपक्षी ४ दलको गठबन्धनले गुरुङविरुद्ध अविश्वास प्रस्ताव पेस गरेको थियो । वैशाख १५ मा मतदान हुने दिन सभामुख नेत्रनाथ अधिकारीले अनिश्चितकालका लागि संसद् बैठक अन्त्य गरे । त्यसपछि मुख्यमन्त्री गुरुङको राजीनामा आयो । तीन दिनभित्र बहुमतसहित दाबी पेस गर्न प्रदेश प्रमुखले आह्वान गरेपछि पुनः नेपालीलाई मुख्यमन्त्री प्रस्ताव गर्दै विपक्षी गठबन्धनले चार दलको पत्र बुझाएको थियो । त्यतिबेलासमेत जनमोर्चाका सांसद कृष्ण थापाले आफ्नो दलको समर्थन गुरुङलाई रहेको पत्र प्रदेश प्रमुखलाई बुझाएपछि पुनः गुरुङ नै मुख्यमन्त्री नियुक्त भएका थिए । विपक्षीले बहुमत प्रस्तुत गरिसकेकाले गुरुङको सहज बहिर्गमन एमालेभित्रैका सांसदले चाहेका थिए । गुरुङले शनिबार दाबी प्रस्तुत गरेपछि उनकै पार्टीका सांसद रुष्ट बने । एमाले सांसद इन्द्रलाल सापकोटा, रोशनबहादुर गाहा थापा, मीनप्रसाद गुरुङ र महेन्द्र थकाली गुरुङलाई रोक्नुपर्ने निष्कर्षमा पुगे । उनीहरूको नेतृत्व माधव नेपालपक्षीय सांसद सापकोटाले गरे । उनले छलफल गरेको स्थलबाटै गुरुङलाई फोन गरेर विधिविपरीत गएर राजनीतिलाई नधमिल्याउन आग्रह गरे । प्रदेशसभा विघटनको खेल भएको खण्डमा पार्टीबाटै विद्रोह गर्ने चेतावनी मुख्यमन्त्रीलाई दिए । हामीले विश्वासको मतमा सहयोग गरेकै हौं, विश्वासको मत दिँदा गरेको हस्ताक्षर सबै कामका लागि ल्याप्चे होइन, उनले कान्तिपुरसँग भने, कुनै हालतमा प्रदेशसभा विघटन हुनुहुँदैन भनेर उहाँको दाबीमा पूर्ण असहमति जाहेर गर्यौं । त्यसपछि गुरुङ हच्किए । गुरुङले प्रदेश प्रमुख पौडेललाई फोन गरी संविधानअनुसार अगाडि बढ्न आग्रह गरे । त्यसपछि मात्रै प्रदेश प्रमुखले नेपालीलाई मुख्यमन्त्री नियुक्तिको निर्णय गरेकी हुन् । गुरुङले शनिबार नै नेपालीलाई फोन गरी मुख्यमन्त्री नियुक्त भएकामा बधाईसमेत दिए ।नवनियुक्त मुख्यमन्त्री र ४ मन्त्रीलाई प्रदेश प्रमुख सीताकुमारी पौडेलले शनिबार राति पद तथा गोपनीयताको शपथग्रहण गराएकी हुन् । शपथ लिनेमा मुख्यमन्त्री नेपाली, मन्त्रीहरूमा कांग्रेसका कुमार खड्का, माओवादी केन्द्रकी मधुमाया अधिकारी गुरुङ, जसपाका हरिशरण आचार्य र स्वतन्त्र सांसद राजीव गुरुङ (दीपक मनाङे) छन् । मन्त्रीहरूले बिनाविभागीय रूपमा शपथ लिएका हुन् । मनाङे यसअघिको सरकारमा युवा तथा खेलकुदमन्त्री थिए ।मुख्यमन्त्री नियुक्तपछि नेपालीले संविधानले निर्दिष्ट गरेको बाटोमा अगाडि बढेको भन्दै प्रदेश प्रमुखलाई धन्यवाद दिए । उनले प्रदेशवासीको हकहितका लागि सदैव प्रयत्नशील रहने भन्दै पहिलो प्राथमिकता कोरोनाविरुद्धको खोप नै हुने बताए । मुख्यमन्त्री नेपालीले पदभार ग्रहण गर्दै विपद् प्रतिकार्य योजना बनाउने र महिलाको स्तन, पाठेघरको मुख र पाठेघर क्यान्सरको उपचार निःशुल्क गर्ने निर्णय गरेका छन् ।"
'बाह्य शक्तिको चलखेल हुन नपाओस्,"प्रधानमन्त्री ओलीबाट एकपछि अर्को गरी संविधानमाथि निरन्तर प्रहार गर्नुका साथै नेपाली जनताको लामो, कठोर संघर्ष तथा आन्दोलनबाट प्राप्त संघीय लोकतान्त्रिक गणतन्त्र तथा कानुनको शासनमाथि नै घात गरिएको उनीहरूको निष्कर्ष छ । देश कोरोना महामारीबाट आक्रान्त भइरहेका बेला राज्ययन्त्रलाई समग्र रूपमा महामारीबाट जनताको सुरक्षामा केन्द्रित गर्नुपर्नेमा प्रधानमन्त्रीबाट सत्ता राजनीति, अन्योल, अनिश्चय र अस्थिरताको खेती गरिएको छ, उनीहरूले वक्तव्यमा भनेका छन्, सत्ता स्वार्थमा लिप्त भएर राज्ययन्त्र, सरकारी साधन र स्रोतको व्यापक दुरुपयोग गरिएको छ । भ्रष्टाचार र अनियमित कार्यलाई प्रधानमन्त्री र उहाँका निकटस्थहरूबाट संरक्षण र प्रश्रय दिइएको छ । पूर्वप्रधानमन्त्रीहरूले कोरोना भाइरसविरुद्धको खोप प्राप्त गर्न राज्य प्रणालीको स्थापित पद्धति र मान्यताअनुरूप व्यवस्थित काम नगरी प्रचारमुखी मार्ग अवलम्बन गरिएको ठहर गरेका छन् । उनीहरूले पहिलो खोप लगाएर बसेकाहरूलाई अविलम्ब अर्को मात्रा व्यवस्था गर्न र निषेधाज्ञाको मारमा परेका जनतालाई सम्बोधन गर्ने कार्ययोजना ल्याउन माग पनि गरेका छन् । प्रधानमन्त्रीका गलत क्रियाकलापका कारण देशले अस्थिर र अन्योलग्रस्त राजनीतिक स्थिति सामना गरिरहेका बेला कामचलाउ सरकारले घाटा बजेट पूर्ति गर्ने निहुँमा ढुंगा, बालुवा र गिट्टी उत्खनन गरी विदेशमा निकासी गर्ने राष्ट्रहित र जनविरोधी निर्णय गरेको पनि उनीहरूको भनाइ छ ।"
लुम्बिनीमा मिडियालाई अंकुश लगाउने विधेयक,"यो विधेयक संसद्मा दर्ता भए पनि सच्याउनुपर्छ र परिमार्जन हुनुपर्छ, पत्रकारसमेत रहेका अधिवक्ता गौतमले भने । प्रस्तावित विधेयकको परिच्छेद ४ को दफा ६९ मा कसुर तथा सजायसम्बन्धी व्यवस्थामा सञ्चार परिषद्ले सञ्चारमाध्यमको दर्तानवीकरण बन्द गर्न सक्ने, इजाजतपत्र नलिई कुनै कार्यक्रम प्रसारण गरेमा, रजिस्ट्रारले इजाजतपत्रबापत लाग्ने दस्तुर र प्रसारण वा वितरण शुल्क असुल गरी सोही रकम बराबरको रकम जरिवाना वा एक वर्ष कैद वा दुवै सजायको व्यवस्था छ ।दफा ७० मा दर्ता नगरी कुनै प्रकाशन प्रकाशित गरेमा त्यस्तो व्यक्तिलाई रजिस्ट्रारले ५ हजार रुपैयाँसम्म जरिवाना वा ६ महिनासम्म कैद वा दुवै सजाय गर्न सक्नेछ भनिएको छ । दफा ७१ मा झूटा विवरण दिएमा १० हजार, दफा ७२ मा विवरण उल्लेख नगरेमा ५ हजार रुपैयाँ जरिवाना गर्ने व्यवस्था छ । विधेयकको दफा ७५ मा दर्ता नगरी अनलाइन सञ्चारमाध्यम सञ्चालन गरेमा त्यस्तो व्यक्तिलाई ५ हजार रुपैयाँसम्म जरिवाना वा ६ महिनासम्म कैद वा दुवै सजाय हुने उल्लेख छ ।अनलाइन माध्यमले झूटा विवरण पेस गरेमा ५ हजार रुपैयाँ जरिवानाको व्यवस्था दफा ७६ मा छ भने ७७ मा निर्देशन उल्लंघन गरेमा १० हजार रुपैयाँसम्म जरिवाना वा एक वर्षसम्म कैद वा दुवै सजायको व्यवस्था गरेको छ । त्यसैगरी सञ्चारमाध्यमले राज्यले बन्देज गरेका विषयमा समाचार प्रकाशन र प्रसारण गरेमा सञ्चारमाध्यम बन्द गर्न सकिने उल्लेख छ ।लुम्बिनी प्रदेश पत्रकार महासंघले शनिबार गरेको भर्चुअल छलफलमा प्रस्तावित विधेयकमा सञ्चारमाध्यमको दर्तानवीकरण बन्द गर्ने, ६ महिनादेखि १ वर्षसम्म कैद गर्न सक्नेजस्ता दण्ड जरिवानाका प्रावधान राखेर संविधानले ग्यारेन्टी गरेको स्वतन्त्र प्रेसको हनन भएको उनीहरूले बताए । प्रदेशसभामा दर्ता भएको विधेयक फिर्ता गरेर पुनर्लेखन गर्नुपर्नेमा पत्रकार महासंघका अध्यक्ष विपुल पोखरेलले जोड दिए । उनले लुम्बिनी प्रदेशको सञ्चारमाध्यमसम्बन्धी विधेयकको मस्यौदा जुन ढंगले आएको छ, त्यसमा गम्भीर आपत्ति जनाए । मस्यौदामा रहेका केही प्रावधानले प्रेस स्वतन्त्रतालाई संकुचन गर्ने, प्रेस फस्टाउन, प्रेसको प्रवर्द्धन गर्न र प्रेसले स्वतन्त्रतामा आफूलाई विचरण गराउन नसक्ने बताए । पत्रकार महासंघको निष्कर्ष विधेयकको मस्यौदा संविधान र पत्रकारिताका विश्वव्यापी मूल्यमान्यताविपरीत छ भन्ने हो, उनले भने, यो ऐन अहिले हामीले जुन किसिमको पत्रकारिताको अभ्यास गरेका छौं, त्योअनुसार भएन र नियन्त्रण गर्ने खालको छ ।खुला समाजमा राज्य, प्रदेश सरकार नियन्त्रित प्रेसको मनसाय राखेको देखिएको उनले बताए । दर्ता खारेजको मनसाय किन राखियो ? उनले भने, १५२० वर्षदेखि बन्द भएका पत्रपत्रिकाले कसलाई के गरे ? संविधानले दिएको अधिकारलाई मिचेर प्रावधान राखिएको छ । सैद्धान्तिक रूपमा यो मस्यौदा मान्य छैन । वरिष्ठ पत्रकार तारानाथ दाहालले सञ्चारमाध्यम विधेयक प्रेस स्वतन्त्रता खोसेर निरंकुश बनाउने खालको भएकाले त्यसको पुनर्लेखन आवश्यक रहेको बताए । सरकारको आदेश र निर्देशन पालना नगर्ने तथा झूटो विवरण प्रकाशन गरेको लागेमा सजाय गर्ने प्रस्ताव विधेयकमा गरिएको छ । विधेयकमा सरकारले भनेका सूचना निःशुल्क प्रसारण गर्नुपर्ने, सञ्चारमाध्यम दर्ता नगरी समाचार प्रकाशन र प्रसारण गर्नेलाई कैद तथा नगद जरिवाना गर्ने, राज्यले बन्देज गरेका विषयमा समाचार प्रकाशन र प्रसारण गरेमा सञ्चारमाध्यम बन्द गर्नेजस्ता व्यवस्था समेटिएकाले विधेयक निरंकुश भएको उनले बताए । सञ्चारमाध्यमको वृत्ति र विकास कसरी गर्ने कुरामा विधेयक गौण छ । यस्तोमा अधिकार खोसेर भटाभट कारबाही सुरु गर्दा भयंकर निरंकुश हुन्छ, उनले भने, त्यसैले यो विधेयकको पुनर्लेखन जरुरी छ ।पत्रकार महासंघका निवर्तमान अध्यक्ष गोविन्द आचार्यले विधेयक नकारात्मक धारबाट आएको बताए । समाचारका विषयमा हुने कमजोरीलाई पनि फौजदारी कानुनमा सरह कारबाहीको प्रक्रिया राखेर सञ्चारमाध्यम सञ्चालक र सञ्चारकर्मी तर्सिने वातावरण बनेको उनले दाबी गरे । दण्ड, जरिवाना, दर्ता इजाजतपत्र खारेजजस्ता विषय सञ्चारमाध्यम विधेयकबाट हटाउनुपर्छ, उनले भने, नत्र मान्य हुनेछैन ।पत्रकार डीआर घिमिरेले विधेयकमा सञ्चार परिषद्को गठनले प्रेस काउन्सिलको झल्को दिए पनि त्यसको लक्ष्य, उद्देश्य र संरचना नमिलेको बताए । सञ्चार मन्त्रालय सम्हाल्ने मन्त्रीको अध्यक्षता र अधिकांश मन्त्रालयका सचिव राखेर बनाइएको परिषद् सञ्चारमाध्यमले अपनत्व गर्ने खालको नबन्ने भन्दै त्यसलाई फेर्न माग गरे । तालुकदार मन्त्रालयको मन्त्री नै अध्यक्ष भएर मन्त्रालयका सचिवहरूको भीड बसेर सञ्चारमाध्यमका समस्या बुझ्न, समस्या निराकरण गर्न र वृत्ति विकासमा सहयोग गर्न सक्दैनन्, उनले भने, यसलाई सञ्चारमैत्री र स्वायत्त बनाउनुपर्छ ।आन्तरिक मामिला तथा कानुन समितिकी सभापति दामा शर्माले रेडियो, टेलिभिजन, अनलाइन, पत्रिकालगायतको छुट्टाछुट्टै ऐन बनाउनुभन्दा एकमुष्ट ढंगले सम्बोधन गर्न सञ्चारमाध्यम विधेयक ल्याइएको बताइन् । हाम्रो उद्देश्य प्रेस स्वतन्त्र होस् तर प्रेसका नाममा अराजकता नहोस् भन्ने हो, उनले भनिन्, सञ्चारमाध्यम धराशायी हुन् भन्ने होइन, वृत्ति र विकास होस् भन्ने हो । सञ्चार विधेयक नै सञ्चारमैत्री छैन भने सुधार गर्न सकिन्छ ।प्रदेशका आन्तरिक मामिला तथा कानुनमन्त्री चेतनारायण आचार्यले विधेयकमा केही कमजोरी र त्रुटि रहेको स्विकारे । आफू मन्त्री हुनुभन्दा पहिले आएकाले जस्ताको तस्तै पठाए पनि त्यसलाई विषयगत समितिमा पठाएर सुधार्न सकिने उनले बताए । विधेयकमा उल्लेख भएअनुसार सञ्चार परिषद्मा अध्यक्ष मन्त्री हुने, सञ्चारमाध्यममाथि अंकुश लगाउने कुरा छन् भने त्यसमा परिमार्जन गर्न सकिन्छ, उनले भने ।लुम्बिनी प्रदेश सरकारले प्रदेशसभामा सञ्चारमाध्यमसम्बन्धी व्यवस्था गर्न बनेको विधेयक जेठ २४ गते प्रदेशसभामा दर्ता गरेको थियो । प्रदेशमा सञ्चारमाध्यमको दर्ता, अनुमति, प्रकाशन, प्रसारण, सञ्चालन, नवीकरण र नियमन गर्न तथा प्रदेश सञ्चार परिषद् स्थापनाका लागि आवश्यक व्यवस्था गर्न सञ्चारमाध्यम ऐन २०७७ दर्ता गरेको हो । बजेट, नीति तथा कार्यक्रमका कारण यो विधेयक टेबुल भएको छैन । मन्त्रालयकी कानुन अधिकृत सीता घिमिरेका अनुसार यो विधेयक आइतबार वा सोमबार टेबुल हुनेछ । त्यसपछि विषयगत समितिमा छलफल हुने उनले बताइन् । निवर्तमान आन्तरिक मामिला तथा कानुनमन्त्री कुलप्रसाद केसीले विषयविज्ञ, सञ्चारकर्मीसँग गरेको छलफलबाट आएका सुझाव समेटेर विधेयक पेस भएको अधिकृत घिमिरेले बताइन् ।"
श्रीमतीमाथि एसिड प्रहार,"रौतहट (कास) श्रीमतीलाई एसिड प्रहार गरेको आरोपमा ज्वेलरी व्यवसायी पक्राउ परेका छन् । चन्द्रपुर४ को मनीषा सुनचाँदी पसलका सञ्चालक ४२ वर्षीय दीपक विकले ३९ वर्षीया श्रीमती दीपिकामाथि शनिबार साँझपख एसिड प्र्रहार गरेका हुन् । घटनामा दीपिकाको पाखुरा र पेटमा घाउ भएको छ । एसिड लागेर चिच्याएकी दीपिकालाई स्थानीयले तत्कालै चन्द्रनिगाहपुर चोकस्थित एपोलो अस्पताल लगेका थिए । उनको अवस्था खतरामुक्त रहेको डा एके यादवले बताए ।सामान्य भनाभन भएको थियो । उसले पसलबाट एसिड ल्याएको रहेछ, मलाई छ्याप्न खोज्यो, दीपिकाले भनिन्, मैले रोक्ने प्रयास गर्दा पाखुरा र पेटमा पर्यो, अनुहार भने जोगाउन पाएँ । इलाका प्रहरी चन्द्रनिगाहपुरका डीएसपी लीलाराज लामिछानेले एसिड प्रहार गर्ने विकलाई पक्राउ गरी घटनाको अनुसन्धान सुरु गरेको बताए ।"
कांग्रेस महाधिवेशन भदौ १६१९ मा,काठमाडौं (कास) कांग्रेसले पार्टी महाधिवेशनको कार्यतालिका संशोधन गरेको छ । कोरोना महामारीका कारण सुरु मतदाताका रूपमा रहेको पार्टीको क्रियाशील सदस्यता वितरण र नवीकरण ढिलाइ भएपछि महाधिवेशनको कार्यतालिका एक साता र स्थानीय तहका अधिवेशन एक महिना सारिएका हुन् । संशोधित कार्यतालिकाअनुसार महाधिवेशन अब भदौ १६ देखि १९ सम्म काठमाडौंमा हुनेछ । यसअघि महाधिवेशन भदौ ७१० लाई तोकिएको थियो । असारभित्र क्रियाशील सदस्यताको अन्तिम टुंगो लगाई स्थानीय तहका अधिवेशन साउनबाट गर्ने निर्णय शनिबार बसेको पार्टीको पदाधिकारी र पूर्वपदाधिकारी सम्मिलित बैठकले गरेको हो ।
अस्पतालमा बेड खाली हुन थाले,"(काठमाडौं)  त्रिवि शिक्षण अस्पतालमा कोरोना संक्रमितको उपचार गर्न जनरल र एचडीयू गरी ३ सय ३९ बेड छुट्याइएको छ । स्वास्थ्य तथा जनसंख्या मन्त्रालयका अनुसार यो अस्पतालमा शनिबार २ सय १३ बेड खाली छन् । एक सातायता दिनमा १०१२ जना मात्रै भर्ना भइरहेका छन्, अस्पतालका कोभिड फोकल पर्सन डा सन्तकुमार दासले भने, यसले संक्रमित हुनेको संख्या घट्दै गएको देखाउँछ । पाटन अस्पतालमा पनि १ सय ६२ वटा जनरल बेड खाली छन् । यहाँ २ सय ७० जनरल र एचडीयू बेड संक्रमितका लागि छुट्याइएको थियो । अस्पतालमा १ सय ८ जना संक्रमित उपचाररत छन् । टेकुस्थित सहिद शुक्रराज ट्रपिकल तथा सरुवा रोग अस्पतालमा ४४ बेड खाली छन् । संक्रमण उच्च भएका बेला टेकु र त्रिवि शिक्षण अस्पताल बाहिर राखेर बिरामीको उपचार गर्नुपरेको थियो । भक्तपुर अस्पतालका ७३ बेडमध्ये २२ बेडमा मात्रै संक्रमितको उपचार भइरहेको छ । मन्त्रालयका अनुसार धुलिखेलसहित काठमाडौं उपत्यकाका २१ वटा सरकारी र निजी अस्पतालमा कोरोना संक्रमितका लागि २ हजार ७ सय ६९ जनरल र एचडीयू शय्या रहेकामा शनिबार २ बजेसम्म १ हजार १८ जना मात्रै उपचाररत छन् । २१ वटा अस्पतालमा १ हजार ७ सय ५१ शय्या खाली छन् । उपत्यकाका निजी र सामुदायिक अस्पतालमा संक्रमितको चाप घटे पनि आईसीयू पाउन भने अझै पनि गाह्रो छ ।काठमाडौं उपत्यकामा कोरोना संक्रमितको संख्या दिनमा २ हजारभन्दा बढी देखिन थालेपछि वैशाख १६ देखि लागू गरिएको निषेधाज्ञा अझै जारी छ । संक्रमण उच्च भएको वैशाख अन्तिम साता काठमाडौं उपत्यकामा दिनमा ४ हजारभन्दा बढी संक्रमित भेटिएका थिए । त्यो बेला संक्रमितलाई अस्पताल बाहिरै राखेरसमेत उपचार गर्नुपरेको थियो । काठमाडौं उपत्यकामा शनिबार सबैभन्दा कम ५ सय ९८ मा संक्रमण पुष्टि भएको छ । जुन देशभरि देखिएको कुल संक्रमितको १७ प्रतिशत हो । मन्त्रालयले शनिबार सार्वजनिक गरेको तथ्यांकमा उपत्यकाका आठवटा ल्याबको पीसीआर परीक्षणको विवरण भने समावेश गरेको छैन । शनिबार भएकाले ल्याबले विवरण नपठाएको हुन सक्छ, मन्त्रालयका प्रवक्ता डा कृष्ण पौडेलले भने । उपत्यकाको अस्पतालमा भर्ना हुने कम हुनुले पनि संक्रमण दर घटेको प्रस्ट हुने उनले बताए । दोस्रो लहरको उच्च बिन्दुबाट संक्रमण घट्दै गए पनि जोखिम कायमै रहेको उनको भनाइ छ । जेठ पहिलो साता देशभरिमा देखिएका संक्रमितमध्ये ३३४८ प्रतिशत काठमाडौं उपत्यकामा थिए । जेठ १ देखि ७ गतेसम्मको देशभरको दैनिक औसत परीक्षण संख्या २१ हजार २ सय ३६ थियो । यस्तै, जेठ ८ देखि १४ गतेसम्म उपत्यकासहित देशभरिको दैनिक औसत परीक्षण संख्या २० हजार ६ सय ५३ मा झर्यो । त्यस अवधिमा भेटिएका संक्रमितमध्ये ३१ दशमलव २१ प्रतिशत उपत्यकाका थिए । जेठ १५ देखि २१ सम्ममा फेला परेका संक्रमितमध्ये उपत्यकाका २५ दशमलव ९२ प्रतिशत थिए । चैत २२ देखि २८ गतेको परीक्षणमा पाइएका संक्रमितमध्ये उपत्यकाको हिस्सा २४१० प्रतिशतमा झर्यो । स्वाब परीक्षण भने चौथो साता दिनमा औसत १६ हजार हाराहारी नमुनामा सीमित भयो । संक्रमण जेठ पहिलो साताको तुलनामा अन्तिम सातामा ९ प्रतिशतले घटेको देखिन्छ । स्वाब परीक्षणको दर २३ प्रतिशत घटेको छ । शनिबार देशभरि देखिएका संक्रमितमध्ये १७ दशमलव ६७ प्रतिशत मात्रै काठमाडौं, भक्तपुर र ललितपुरका छन् । शनिबार काठमाडौंमा ३ सय ९१, ललितपुरमा १ सय ३० र भक्तपुरमा ७७ जनामा कोरोना पुष्टि भएको मन्त्रालयले जनाएको छ ।३३८४ संक्रमित थपिए, ६२९५ निकोपछिल्लो २४ घण्टामा १४ हजार ४९४ जनाको परीक्षण गर्दा ३ हजार ३८४ जनामा कोरोना संक्रमण पुष्टि भएको छ । उक्त अवधिमा ६ हजार २९५ जना निको भएका छन् भने ६१ जनाको मृत्यु भएको स्वास्थ्य मन्त्रालयले जनाएको छ । हाल सक्रिय संक्रमित ११७५ प्रतिशत अर्थात् ७१ हजार ३०० छ ।"
बलियो बन्दै गठबन्धन,"(काठमाडौं)  डेढ वर्षको कार्यकाल बाँकी छँदै गण्डकी प्रदेशमा वामपन्थी नेतृत्वको सरकार बिदा भएको छ । एमाले र माओवादी केन्द्रको गठबन्धनमा दुई तिहाइ समर्थनका साथ २०७४ फागुन १ गते मुख्यमन्त्री नियुक्त भएका पृथ्वीसुब्बा गुरुङ पार्टी टुटफुट र ध्रुवीकरणतर्फ अघि बढिरहेको राजनीतिक द्वन्द्वले सत्ताबाहिर पुगेका हुन् ।प्रधानमन्त्री केपी शर्मा ओलीनिकट रहेका गुरुङलाई सत्ताबाट विस्थापित गर्दै २५ प्रतिशत जनमत बोकेको प्रमुख प्रतिपक्ष कांग्रेसले गण्डकीमा सत्ताको नेतृत्व लिएको छ । कांग्रेसको प्रदेश संसदीय दलका नेता कृष्णचन्द्र नेपाली (पोखरेल) शनिबार मुख्यमन्त्री नियुक्त भएसँगै कांग्रेस तीनवटा प्रदेश सरकारमा सामेल भइसकेको छ । यसअघि प्रदेश २ र कर्णालीको सरकारमा कांग्रेस सहभागी भइसकेको छ ।केन्द्रीय राजनीतिमा अहिले दुई ध्रुवको द्वन्द्व चर्कंदो छ । दोस्रो पटक प्रतिनिधिसभा विघटनपछि कांग्रेस सभापति शेरबहादुर देउवाको नेतृत्वमा विपक्षी गठबन्धन सशक्त उत्रिएको छ । अर्को ध्रुवको नेतृत्वमा प्रधानमन्त्री ओली छन् । जनता समाजवादी पार्टी (जसपा) का अध्यक्ष महन्थ ठाकुर र वरिष्ठ नेता राजेन्द्र महतो पक्षको साथ लिएर ओलीले आफ्नो यात्रा अघि बढाएका छन् तर उनलाई आफ्नै पार्टी एमालेका झलनाथ खनाल र माधवकुमार नेपाल समूहले साथ दिएको छैन । खनालनेपालसहित एमालेको एउटा हिस्सा देउवा नेतृत्वको गठबन्धनमा सामेल छ । माओवादी केन्द्र, जसपा अध्यक्ष उपेन्द्र यादव समूह र राष्ट्रिय जनमोर्चा पार्टी सम्मिलित विपक्षी गठबन्धनले केन्द्रदेखि स्थानीय तहसम्म प्रधानमन्त्री ओलीलाई एक्ल्याउँदै जाने रणनीति बनाएको छ ।त्यही रणनीतिको परिणाम हो, शनिबार गण्डकी प्रदेश सरकारमा आएको फेरबदल । माओवादी केन्द्र, जसपा र राष्ट्रिय जनमोर्चाको गठबन्धनमा गण्डकीमा कांग्रेसले सरकारको नेतृत्व लिएलगत्तै अब लुम्बिनी, वाग्मती र प्रदेश १ को सरकारमा आँखा परेका छन् । यी तीनवटै प्रदेशमा ओलीनिकट नेताको नेतृत्वमा सरकार छ । लुम्बिनीका मुख्यमन्त्री शंकर पोखरेल ओली समूहका प्रभावशाली नेता मानिन्छन् । गण्डकीपछि विपक्षी गठबन्धनको तारोमा मुख्यमन्त्री पोखरेल नै छन् ।लुम्बिनी प्रदेशमा मुख्यमन्त्री अल्पमतमा भएको भन्दै प्रमुख प्रतिपक्ष कांग्रेसले विश्वासको मत लिनुपर्ने अडान लिँदै आएको छ । जसपाका चार सांसदमाथिको कारबाही फुकुवापछि लुम्बिनीमा ८५ सांसद छन् । मुख्यमन्त्री पोखरेललाई हटाउन जसपा वा एमालेकै खनालनेपाल पक्षको साथ नभई तत्काल सम्भव देखिन्न तर कांग्रेस नेता अर्जुननरसिंह केसी गण्डकीको मोडालिटी अन्य प्रदेशमा कार्यान्वयनमा आउने बताउँछन् । केही दिनअघिको बैठकमा गठबन्धनले सबै प्रदेशमा सरकार बनाउन प्रयत्न गर्ने निर्णय लिएको थियो । सत्तामा जाने हाम्रो जनमत त होइन तर सत्तारूढ दल असफल भएपछि प्रमुख प्रतिपक्षले सम्हाल्नुपर्ने बाध्यता परेको हो, केसीले भने, प्रधानमन्त्री ओलीको असंवैधानिक र निरंकुश कदमलाई असफल बनाउन विपक्षी गठबन्धनलाई सशक्त बनाउनुपर्छ भन्ने पार्टीको निर्णय पनि छ । सम्भव भएसम्म अरू प्रदेशमा पनि विपक्षी गठबन्धनको सरकार बनाउन लाग्छौं । केसीका अनुसार एमालेको खनालनेपाल पक्षले अन्य प्रदेशमा विपक्षी गठबन्धनको सरकार बनाउन सहयोग गर्नेछन् । प्रतिनिधिसभामा कांग्रेससँग अविश्वास प्रस्ताव दर्ता गर्नका लागि आवश्यक पर्ने एक चौथाइ सांसद पनि थिएनन् । प्रदेशमा पनि कांग्रेसको उपस्थिति त्यस्तै हालतमा थियो । सत्तारूढ दलमा खचपच नहुँदासम्म चालु आवधिक अवधिमै केन्द्र र प्रदेश सरकारमा कांग्रेस पुग्ने सम्भावना देखिएको थिएन । प्रधानमन्त्री ओलीको पुस ५ को पहिलो प्रतिनिधिसभा विघटनलाई सर्वोच्च अदालतले असंवैधानिक भनेर उल्टाइदिएपछिको अवसर छोप्न पनि कांग्रेस आतुर थिएन । त्यतिबेला तत्काल सत्तामा जाने अवसर हुँदा नेतृत्व तातिएको थिएन । प्रदेश सरकारमा पनि कांग्रेस तानातानमा थियो तर त्यतिबेलासम्म कांग्रेस नेतृत्वको रोजाइ सत्ताभन्दा निर्वाचनतिरै बढ्ता जोड देखिन्थ्यो । सत्तारूढ दल विभाजित भएकै अवस्थामा निर्वाचनमा लैजान सके पार्टीलाई लाभ हुने सोचाइ नेतृत्वलाई परेको थियो तर पार्टीभित्रै संस्थापनइतर खेमाले पार्टीको लाभहानि छाडेर संविधान रक्षा गर्ने वैचारिक मुद्दा उठाएपछि कांग्रेसले पहिलो प्रतिनिधिसभा विघटनको मुद्दामा मध्यमार्गी भूमिका निर्वाह गर्यो । विश्लेषक पुरञ्जन आचार्य प्रधानमन्त्री ओलीका बारम्बारका असंवैधानिक कदम र अहम्ले कांग्रेसलाई सत्तामा पुर्याएको बताउँछन् । सत्तामा जानका लागि कांग्रेस इच्छुक थिएन, उसका लागि सत्ता अनाकर्षण बनिरहेको थियो, कछुवा गतिमा हिँड्दाहिँड्दै अहिले सरकारमा पुगेको छ, आचार्यले भने, अयोग्य र रिजेक्टेड प्रधानमन्त्रीका कदमले कांग्रेसलाई यो अवसर दिलाएको हो ।प्रतिनिधिसभाको दोस्रो विघटनले कांग्रेसलाई एक ठाउँमा मात्रै ल्याएन, पाँच राजनीतिक दलको सशक्त गठबन्धनसमेत बन्न पुग्यो । सुरुका क्षणमा ओलीका कैयन् असंवैधानिक कदमलाई आँखा चिम्लिदिएका देउवाको होस त्यतिबेला खुल्यो, जब बहुमत सांसदको समर्थन बोकेर प्रधानमन्त्रीको दाबी गर्दा बालुवाटार र शीतल निवासले रोक्यो । संसद्मा विश्वासको मत नभएको भनेर संविधानको धारा ७६(५) अनुसार सरकार निर्माणका लागि मार्गप्रशस्त गरेपछि देउवाले कांग्रेस, माओवादी केन्द्र, एमालेको झलनाथ खनालमाधव नेपाल समूह, जसपाको उपेन्द्र यादव र राष्ट्रिय जनमोर्चाका १ सय ४९ सांसदको हस्ताक्षरसहित प्रधानमन्त्रीका लागि दाबी गरेका थिए । देउवाको दाबीलाई रोक्न प्रधानमन्त्री ओलीले समेत एमाले र जसपाको सिंगो समर्थनको आधार देखाउँदै दाबी प्रस्तुत गरे । राष्ट्रपतिले दुवै दाबीलाई अस्वीकार गरी प्रधानमन्त्रीको सिफारिसमा प्रतिनिधिसभा विघटन गरेपछि ओली र देउवाको सम्बन्ध अहिले वारपारमा पुगेको छ । एकपछि अर्को गर्दै संविधान मिच्दै अघि बढ्न थालेपछि ओलीले निर्वाचन गराउन नचाहेको, गराए पनि निष्पक्ष निर्वाचन नहुने निष्कर्षमा देउवा पनि पुगेका छन् । प्रधानमन्त्री नियुक्ति र प्रतिनिधिसभा पुनःस्थापनाको माग राखेर देउवाको नेतृत्वमा तत्कालीन प्रतिनिधिसभाका १ सय ४६ जनाले दायर गरेको रिट अहिले सर्वोच्चको संवैधानिक इजलासमा विचाराधीन छ तर यस बीचमा सर्वोच्चले ओलीको असंवैधानिक कदमलाई अंकुश लगाउन थालेपछि विपक्षी गठबन्धनका नेताहरूलाई प्रतिनिधिसभा पुनःस्थापना हुने र प्रधानमन्त्री ओलीलाई सरकारबाट विस्थापित गर्न सकिने आशा जगाएको छ ।संविधानविद् चन्द्रकान्त ज्ञवालीका अनुसार एकाधबाहेक ओलीका असंवैधानिक कदमलाई उल्टाएर सर्वोच्चले संविधानवादलाई लिकमा ल्याउन लागेको बताए । प्रधानमन्त्री ओली संविधानमाथि जालझेल गर्दै अघि बढेका छन्, उनले सुरु गरेको अभ्यासले संविधानवाद र सीमित सरकारको अवधारणालाई ध्वस्त पारेको छ, संविधानको संरक्षण गर्ने स्टेक होल्डर नै डगमगाएको अवस्थामा छ, उनले भने, संविधानवादले राजनीतिलाई डोर्याउनुपर्नेमा एउटा खराब पात्रका कारण उल्टो भएको छ । एउटा पात्रले संविधान मिच्यो भन्दैमा संविधान नै समाप्त भयो भन्न मिल्दैन । त्यसलाई लिकमा ल्याउन न्यायालय डगमगाएको छैन ।ओलीका लागि अहिले पुस ५ को प्रतिनिधिसभा विघटनभन्दा प्रतिकूल बन्दै गएको छ । त्यतिबेला कांग्रेस नेतृत्वको भूमिका सार्वजनिक खपतका लागि सीमित थियो । ओलीको चर्को विरोधमा थिएन । प्रतिनिधिसभा पुनःस्थापनाको मुद्दा लिएर बहुमत सांसद अदालत गएका पनि थिएनन् । अहिले सबै परिस्थिति उल्टो छ । देउवाको नेतृत्वमा एमालेको ओली र जसपाको ठाकुरमहतोबाहेक दल र समूह गठबन्धनमा छन् । उनीहरूले आगामी निर्वाचनसम्मै गठबन्धनलाई निरन्तरता दिने योजना बनाएका छन् । विपक्षी गठबन्धन कसिलो बन्दै जाँदा ओलीको अहम् गिर्दो छ । आफ्नो सत्ता जोगाउन ओलीेले प्रतिनिधिसभा विघटन गरेर अध्यादेशमार्फत नागरिकता ऐन जारी गराएका थिए । सर्वोच्चले त्यसलाई कार्यान्वयनमा नलैजान अन्तरिम आदेश दियो । माओवादी केन्द्रबाट एमालेमा गएका सात गैरसांसदलाई दोहोर्याएर मन्त्री बनाउने ओलीको कदमलाई अदालतले रोकिदियो । कर्णाली प्रदेशमा फ्लोर क्रस गर्ने खनालनेपाल पक्षका चार सांसदलाई पदमुक्त गर्ने पार्टीको निर्णयलाई उल्ट्याउँदै अदालतले पुनर्बहाली गरिदियो । भविष्यमा पनि अध्यादेशबाट शासन गर्न खोजेका ओलीलाई नागरिकता अध्यादेश नै भारी बन्न पुगेको छ । नागरिकता अध्यादेशलाई कार्यान्वयनमा लैजानबाट रोक्ने काममात्रै अदालतले गरेको छैन, अध्यादेशबाट शासन गर्ने मनसायमा समेत अंकुश लगाउने गरी व्याख्या गरेको छ । त्यसैले राजनीतिक रूपमा पनि ओलीको यात्रा ओरालोतर्फ छ । आफ्नै अहम्का कारण गण्डकीमा सरकार गुमाउन पुगेका ओलीले केही दिनअघि राष्ट्रिय सभामा रामबहादुर थापालाई ल्याउन सकेनन् । आफ्नै पार्टीभित्रको असहयोगले थापालाई विपक्षी गठबन्धनका उम्मेदवारले हराए । राष्ट्रिय सभामै लुम्बिनी प्रदेशबाट पनि विपक्षी गठबन्धनकै उम्मेदवार विजयी भए । सुदूरपश्चिम प्रदेश सरकारमा एमालेको केन्द्रले जारी गरेको निर्देशन लागू भएन । सुदूरपश्चिम सरकारमा पनि कांग्रेस सहभागी हुने तयारीमा छ । नागरिकता अध्यादेशलाई अदालतले रोकेपछि ओलीको सत्ता सारथि जसपाको ठाकुर र महतो पक्ष पनि अप्ठेरोमा परेको छ । थरुहट र मधेस आन्दोलनका क्रममा थुनामा परेका कार्यकर्ताको रिहाइ र मुद्दा फिर्तापछि ठाकुरमहतोका लागि सत्तामा जाने मुख्य भर्याङ नागरिकतासम्बन्धी अध्यादेश थियो । पार्टीमा अल्पमतमा परेको र नागरिकतासम्बन्धी अध्यादेशसमेत रोकिएपछि ठाकुर र महतोलाई अर्को खेमाले लगाउँदै आएको प्रतिगामीको आरोपको सार्वजनिक रूपमा प्रतिवाद गर्न अप्ठ्यारो परेको छ । ठाकुरनिकट नेता सर्वेन्द्रनाथ शुक्लले अदालतले गरेको निर्णयलाई लिएर प्रधानमन्त्री केपी ओलीसँगको सम्बन्धमा भने असर नपर्ने बताए । अदालतको निर्णयउपर पुनरावलोकनका लागि सरकार कत्तिको गम्भीर भएर उपस्थित हुन्छ, त्यसलाई हामीले नियालिरहेका छौं, उनले भने, पुनरावलोकनका लागि सरकार गम्भीर भएर गयो भने हामीलाई खासै असर गर्दैन ।प्रधानमन्त्री ओली संवैधानिक र राजनीतिक दुवै लडाइँबाट किनारा लाग्न थालेपछि विपक्षी गठबन्धनमा त्यसको उत्साह छाएको छ । कांग्रेसको शनिबार बसेको पदाधिकारी र पूर्वपदाधिकारी बैठकले पनि संविधानवाद र शक्ति पृथकीकरणको रक्षाका लागि ओलीविरुद्धको गठबन्धनलाई लामो समय लैजानुपर्ने निष्कर्ष निकालेको छ । गण्डकी प्रदेशमा मुख्यमन्त्री नियुक्ति गर्न जालझेल हुने संकेत पाएपछि बैठकको बीचबाटै कांग्रेसले आफ्नो कडा धारणा सार्वजनिक गरेको थियो । विपक्षी गठबन्धबाट चर्को विरोध हुन थालेपछि र प्रदेशमा आफ्नै पार्टीका सांसदसमेत असन्तुष्ट भएपछि प्रधानमन्त्री ओली पछि हटेका हुन् ।ओलीको सर्वसत्तावाद, स्वेच्छाचारी र निरंकुश कदमविरुद्ध, संविधान र लोकतन्त्र रक्षाका लागि कांग्रेस नेतृत्वमा रहेको विपक्षी गठबन्धन केन्द्रदेखि स्थानीय तहसम्म संयुक्त रूपमा अघि बढ्छ, सहमहामन्त्री प्रकाशशरण महतले भने ।"
"शिक्षक, कानुन व्यवसायी हुँदै मुख्यमन्त्री","(पूर्वी नवलपरासी)  ३९ वर्षअघि तनहुँबाट नवलपरासी सदरमुकाम परासीमा बसाइँ सरेर आउँदा कृष्णचन्द्र नेपालीलाई सबैले वकिल साब भनेर चिन्थे । त्यतिबेला उनी परासीमा जनपक्षीय ल फर्म खोलेर पञ्चायतविरोधी समूहका राजनीतिक र अन्य मुद्दा हेर्थे ।पेसा वकालत भए पनि भूमिगत रूपले कांग्रेसको राजनीति थालेका ७१ वर्षीय नेपालीले शनिबार गण्डकी प्रदेशको मुख्यमन्त्रीको जिम्मेवारी सम्हालेका छन् । बीपी कोइरालाका विश्वासपात्र उनका बाबु गोवर्द्धन शर्माको विरासतका कारण कृष्णचन्द्रलाई कांग्रेसीजन खोजीखोजी भेट्थे । २००६ मंसिर ६ मा तनहुँको तनहुँसुरमा जन्मिएका नेपाली २०२८ मा कांग्रेस तनहुँको जिल्ला सदस्य बने । २०३५ को विद्यार्थी आन्दोलनमा ५ महिना, २०३६ को जनमतसंग्रहका क्रममा ८ महिना कारागारमा बसे । २०३८ मा २ महिना, २०४२ को सत्याग्रहका बेला १ वर्ष र २०४६ को जनआन्दोलनमा नजरबन्दमा राखिएका उनी त्यसपछि ९ महिना जेल जीवन बिताएका थिए । २०६२०६३ को आन्दोलनमा पनि उनी पक्राउ परेका थिए । पटकपटक गरी ६ वर्ष जेलमा बिताए ।२०३९ मै उनी नवलपरासी कांग्रेसको सदस्य बनेका थिए । २०४८ मा नवलपरासी कांग्रेसको जिल्ला सभापति बनेपछि लगातार ४ कार्यकाल रहे । २०४८ को आम निर्वाचनमा प्रतिनिधिसभा सदस्यमा उठेर पराजित भए । २०६७ मा कांग्रेस केन्द्रीय सदस्यमा निर्वाचित भए । २०७० को संविधानसभा निर्वाचनमा उम्मेदवार दिएर पराजित भए । नेपाली २०७४ को प्रदेशसभा निर्वाचनमा पूर्वी नवलपरासी निर्वाचन क्षेत्र १क बाट प्रदेश सांसदमा निर्वाचित भएका हुन् । उनले प्रतिद्वन्द्वी माओवादीका सूर्य न्यौपानेलाई ३ सय ८२ मत अन्तरले पराजित गरेका थिए ।प्रारम्भिक शिक्षा तनहुँकै स्थानीय विद्यालयमा लिए । त्यसपछि उनी माध्यमिक शिक्षाका लागि भारत पुगेका थिए । २०२२ देखि २०२८ सालसम्म उनले पनि पिता गोवर्द्धनकै साथमा भारतमा निर्वासित जीवन बिताएका थिए । गोवर्द्धन बीपी कोइरालाका विश्वासपात्र थिए । बाबुसँग भूमिगत जीवन बिताउँदा भारत बिहारको नरकटियागन्जबाट माध्यमिक तहको शिक्षा पूरा गरेका थिए । भारतकै दरभंगाबाट मानविकीमा स्नातक पूरा गरेर नेपालबाट कानुनमा स्नातक गरेका छन् ।भारतमा अध्ययनका क्रममा उनको नाम कृष्णचन्द्र पोख्रेल थियो । परीक्षामा फाराम भर्ने बेलामा त्यहाँ प्रोफेसरले पोख्रेल क्या होता है भन्दै नेपाली थर झुन्ड्याइदिएका हुन् । उनले तनहुँ र काभ्रेका विद्यालयमा पढाएका पनि थिए । जनमतसंग्रहमा कांग्रेसको पक्षमा लागेर हिँडेकै आरोपमा उनलाई तत्कालीन सरकारले जुम्ला सरुवा गरिदिएको थियो । त्यसपछि उनी शिक्षण पेसा छाडेर पूर्णकालीन राजनीतिमा संलग्न भए ।"
घृणास्पद अभिव्यक्तिको अनर्थ,"वाग्मती प्रदेशसभा सदस्य नरोत्तम वैद्यले प्रधानमन्त्री केपी शर्मा ओलीलाई लक्ष्य गरेर शुक्रबार प्रदेशसभामा ज्यादै असंवेदनशील तथा घोर आपत्तिजनक अभिव्यक्ति दिएका थिए । आफू नाथुराम गोड्से बन्न तयार रहेको भन्ने उनको भनाइ घृणास्पद अभिव्यक्तिको एउटा उत्कर्ष मात्रै थिएन, हिंसाप्रेरक पनि थियो । स्वाभाविक रूपमा यसलाई लिएर चौतर्फी विरोध भयो । वैद्यसम्बद्ध दल नेपाली कांग्रेसले नै आधिकारिक रूपमा उनलाई उक्त अभिव्यक्ति फिर्ता लिन निर्देशन मात्र दिएन, अभिव्यक्तिमा संयम र सजगता अपनाउन सचेत पनि गरायो । र, वैद्य स्वयंले शनिबार प्रदेशसभा बैठकमा आत्मालोचना गर्दै आफ्नो भनाइलाई फिर्ता लिँदै संसद्को अभिलेखबाट मेटाउन आग्रह गरेका छन् । एउटा सांसदले आफूले बोलेका कुरालाई आत्मनिन्दाका साथ फिर्ता लिएर त्यसलाई अभिलेखबाट पनि हटाइएपछि यसउपर हुनुपर्ने औपचारिक कारबाही त स्वतः टुंगिएको छ । तर, यसले उजागर गरेको विचारणीय पक्ष तथा सिकाएको संयमको पाठलाई भने कसैले पनि त्यत्तिकै बिर्सिदिन मिल्दैन । वैद्यले प्रदेशसभाको बैठकमा आत्मालोचनासहित माफी माग्दै भावावेशमा आएर आवश्यकताभन्दा बढी स्वतन्त्रताको उपभोग गरेको जनाएका छन् । हुन सक्छ, उनको भनाइमा अतिरिक्त अन्तर्य थिएन पनि होला, उनले दिएको प्रस्टोक्ति सही पनि होला । तथापि यो मामिला सजिलै सुपाच्य भने छैन । नियोजित नभए पनि सार्वजनिक स्थलमा बोल्दा कसैले पनि संयम गुमाउन पाइँदैन । समाजसेवी वा परोपकारी छविको आवरणले भर्त्सनायोग्य अभिव्यक्ति छोप्न सक्दैन, छोपिनु पनि हुन्न । खासगरी, यसखाले अभिव्यक्तिबाट मुलुकमा थप घृणाको माहोल सिर्जना नहोस् भन्नेमा सबै सतर्क रहनुपर्छ । यो किन पनि जरुरी छ भने, फाट्टफुट्ट नै भए पनि वैद्यले फिर्ता लिइसकेको बोलीमा लोली मिलाउँदै केही प्रतिध्वनि सुनिन थाल्नुले सुखद संकेत गर्दैन । माधवकुमार नेपालपक्षीय एमाले नेता मेटमणि चौधरीले वैद्यले फिर्ता लिइसकेको बोलीको पक्ष लिएका छन्, जुन उत्तिकै आपत्तिजनक छ । त्यसैले नेपाली समाजमा थप घृणाको माहोल सिर्जना हुन नदिन सम्बद्ध सबै पक्ष सचेत रहन आवश्यक छ । सबै राजनीतिक तथा सार्वजनिक पदाधिकारीले आफ्नो अभिव्यक्तिमा संयमको लगाम लगाउनैपर्छ । यसका निम्ति खास पहल नेतृत्व गणहरूबाटै हुनु वाञ्छनीय छ । प्रतिपक्षी दलका नेताहरूमा सत्ता सञ्चालकप्रति वा राजनीतिकर्मीमा विपक्षी नेताहरूप्रति विभिन्न विषयलाई लिएर आक्रोश हुनु अस्वाभाविक होइन । तर जतिसुकै ठूलो परिमाणमा आक्रोश भए पनि त्यसको अभिव्यक्ति शोभनीय नै हुनुपर्छ । सडक वा आन्दोलनका दौरान त भद्र अभिव्यक्ति अपेक्षित हुन्छ भने संसद्मा त द्वेषप्रवर्तक भनाइ कसैगरी स्वीकार्य हुन सक्दैन । त्यसैले संसदीय मात्र होइन राजनीतिक तथा सार्वजनिक मर्यादाको समेत खिलाफमा उभिने यस्तो अभिव्यक्तिले कतै पनि स्थान पाउनु हुँदैन । फेरि, शालीन प्रस्तुतिको जति ओज अभद्र अभिव्यक्तिमा कदापि हुँदैन । भलै, सबैको व्यक्तित्व र वक्तृत्व शालीन नहुन सक्छ । तर पनि, हरेक सार्वजनिक स्थलमा जोसुकैले दिने अभिव्यक्ति भद्र हुन नसके पनि अभद्र हुनु हुँदैन, प्रशंसनीय हुन नसके पनि भर्त्सनायोग्य हुनु हुँदैन । जतिसुकै आवेग वा उत्तेजनामा पनि राजनीतिकर्मीहरूले आफ्नो बोलीमा विवेकको लगाम अनिवार्य लगाउनुपर्छ । हाम्रो संविधानले प्रत्याभूति दिलाएको अभिव्यक्ति स्वतन्त्रताको अर्थ अराजक हुनु पटक्कै होइन । वैद्यको अराजक अभिव्यक्तिले आकाश छोएपछि अहिले यो मामिलाको बढी चर्चा भएको हो, नेपाली राजनीतिमा अस्वीकार्य आरोपप्रत्यारोपहरू चल्न थालेको निकै भइसक्यो । खासगरी तत्कालीन नेकपामा आएको विवादसँगै शीर्षस्थ नेताहरूबाटै विभिन्न किसिमका घृणास्पद अभिव्यक्तिहरू आउन थालेका थिए । एकअर्काविरुद्ध विषवमन गर्ने क्रममा उनीहरू सहजै स्वीकार्य हद पनि पार गर्दथे, गरिरहेका पनि छन् । र यहाँ भन्नैपर्ने हुन्छ, एउटा ध्रुवमा यसको नेतृत्व स्वयं प्रधानमन्त्री केपी शर्मा ओलीले नै गर्दै आएका छन् । प्रधानमन्त्रीले बिनाहिचकिचाहट दल छाडेर जानेहरू सहिद नभएकाले उनीहरूलाई सम्झिरहन नपर्ने बताउनु यसैको एउटा दृष्टान्त हो । अहिले खालि यस्तै घृणास्पद अभिव्यक्तिको सिलसिलास्वरूप फरक प्रसंगमा वैद्यबोली बाहिर आएको हो । यसको अर्थ, वैद्यको अभिव्यक्तिलाई सामान्य रूपमा लिनुपर्छ र त्यो कुनै गल्ती नै थिएन भन्न खोजिएको पनि होइन । खालि कसैलाई आरोप लगाउँदा संयम अपनाउन चुकेमा त्यसले गलत प्रवृत्तिलाई बढावा दिँदै जान्छ भन्ने कुरा सबैले बुझ्नुपर्छ । यस्तो सिलसिला बढ्दै गयो भने त्यसले अप्रिय परिणाम पनि निम्त्याउन सक्छ । त्यसैले सम्बन्धित सबैले अभिव्यक्ति स्वतन्त्रतालगायतका विषयमा संवैधानिक सीमा तथा मर्यादाको ख्याल राख्नुपर्छ ।"
अब नागरिकताको छलफल संसद्मा,"नागरिकताजस्तो संवेदनशील विषय अध्यादेशबाट सम्बोधन हुन सक्दैन भन्ने फैसलाले सर्वोच्च अदालतको गरिमा उँचो राखेको छ । विभिन्न समयमा विवादमा आइरहने भएकाले अदालतप्रति जनविश्वास घट्दो भए पनि यस्ता फैसलाले कार्यपालिकाको स्वेच्छाचारी कार्यहरूलाई अंकुश लाउनुका साथै न्यायालय छुट्टै स्वतन्त्र संस्था हो भन्ने सन्देश पनि दिन्छ । नागरिकताजस्तो गम्भीर र राष्ट्रियता जोडिएको विषयमा सरकारले आमनागरिकको मनोभाव बुझेर निर्णय गरेको भए, यति धेरै चित्तदुखाइ हुने थिएन । कुनै पनि विदेशी काम गर्न, पढ्न वा अन्य कारणले आउनेबित्तिकै वा उनीहरूका सन्तान जन्मिनासाथ सजिलै नागरिकता दिइने प्रावधान संसारमै विरलै छ । युरोप, मलेसिया, दुबई, कतार तथा अन्य मुलुकमा पढ्न वा काम गर्न गएका नेपालीहरूलाई सो अवधिभरिका लागि बसोबास गर्न मिल्ने कार्ड दिइन्छ । तर, त्यो सधैं बस्न र मताधिकारका लागि भने हुँदैन । हाम्रो पनि त्यस्तै नियमकानुन बनाउन सकिन्छ, जसले गर्दा विदेशी नागरिकहरूलाई बस्न, पढ्न, काम गर्न र बैंक खाता सञ्चालन गर्न सहज होस् । केही मेयर, वडा अध्यक्ष र कर्मचारीहरूको मिलेमतो र पैसाको चलखेलमा विदेशीहरूले नागरिकता पाएका र कानुनी फन्दामा परेको समाचार बेलाबेलामा सुनिने गरे पनि बुबाको पहिचान नखुलेको र घरगाउँ छोडेर बसाइँ सरेका व्यक्तिहरूलाई नागरिकता पाउन सकस परेको कसैबाट लुकेको छैन । यसमा उचित कारबाही गर्नुपर्छ नै ! लामो समयदेखि नागरिकताको विषय विवादित बनिरहेको छ । सबै दल मिलेर यसको सर्वप्रिय समाधान निकाल्नु आवश्यक छ । रोशन भट्टराई, इनरुवा३, सुनसरी"
स्वास्थ्यबिमा बोर्डको मनमानी,"नेपालको संविधानप्रदत्त नागरिकको आधारभूत स्वास्थ्य सेवासम्बन्धी मौलिक हकलाई आत्मसात् गर्दै सरकारले सामाजिक सुरक्षा कार्यक्रममार्फत गरिब, वृद्धलगायत सर्वसाधारणको गुणस्तरीय स्वास्थ्य सेवालाई लक्षित गरी स्वास्थ्य बिमा कार्यक्रमको थालनी गरिएको हो । सोहीअनुरूप राष्ट्रिय बिमा नीति २०७१ र सामाजिक सुरक्षा विकास समिति (गठन आदेश) २०७१ बमोजिम २०७२ सालमा कैलाली, वागलुङ र इलामबाट स्वास्थ्य बिमा कार्यक्रम लागू भयो । यस कार्यक्रममा बिमित नागरिकका ५ जनासम्मका परिवारका लागि वार्षिक ३ हजार ५ सय रुपैयाँ योगदान गरेपछि वार्षिक १ लाखसम्मको स्वास्थ्य उपचार उपलब्ध हुन्छ । ५ जनाभन्दा बढी सदस्य भएमा प्रतिसदस्य ७ सयका दरले योगदान थप्नुपर्छ र थप सदस्यको २० हजार बराबरको सुविधा थपिन्छ । यसरी मुलुकका तीन जिल्लाबाट थालनी गरिएको सरकारी स्वास्थ्य बिमा कार्यक्रम हालसम्म सतरीभन्दा बढी जिल्लामा लागू भइसकेको छ । २०७२ सालमा यो कार्यक्रम सञ्चालन गर्ने गरी करार सेवामा जिल्ला संयोजक र दर्ता अधिकारी छनोट गरी कार्य सञ्चालन गर्न खटाइएको थियो । अहिले जिल्ला संयोजकमध्ये केहीलाई प्रदेश संयोजक र केही दर्ता अधिकारी पदमा फर्केर काम गरिरहेका छन् भने कतिपय जिल्लामा एक जना र कतिपय जिल्लामा दुई जना दर्ता अधिकारीले बिमितको अभिलेख, योगदान रकमको हिसाबकिताब लगायतका काम गरिरहेका छन् । यस्तोमा हालै बिमा बोर्डले अस्थायी दरबन्दी सिर्जना गरी स्वास्थ्य सेवा, हेई समूहका प्राविधिक स्थायी स्वास्थ्यकर्मीलाई पाल्पा, वागलुङ लगायतका थुप्रै जिल्लामा खटाएर ६ वर्षदेखि पसिना बगाएका करार सेवाका दर्ता अधिकारीलाई बिचल्लीमा पारेको छ । के करार सेवा र स्थायी सेवा एउटै हो र ? होइन भने, दुःख कष्टका साथ सेवारत दर्ता अधिकारीलाई आफ्नो मातहतमा राख्ने गरी स्थायी प्राविधिक कर्मचारी खटाएर कार्यक्रमको थालनी गर्दा भरमग्दुर सेवा पुर्याएका बिचरा दर्ता अधिकारीलाई बिचल्ली किन पारिएको हो ? अस्थायी दरबन्दीमा करारकै अनुभव प्राप्त र सेवारत दर्ता अधिकारीलाई नियुक्ति गर्नुपर्नेमा मुलुकका स्वास्थ्य संस्थामा स्वास्थ्यकर्मी नपुगेका बेलामा यसरी हचुवाका भरमा करार सेवामाथि प्रहार गरी हिजो कार्यक्रममा सघाएकाहरूलाई ठाडै अन्यायमा पारिएको हो कि होइन ? स्वास्थ्य बिमा बोर्डका कार्यकारी निर्देशकको जवाफ केही छ ? गंगाराज अर्याल, पाणिनि ८, अर्घाखाँची"
असफल खोप कूटनीति,"कोरोना महामारीबाट जोगिने अन्तिम अस्त्र खोप नै हो । विश्व स्वास्थ्य संगठन यो कुरा बताउँदै आएको धेरै भयो । विकसित देशहरूमा खोप उत्पादन हुन थालेको पनि महिनौं भयो । तर, हाम्रो सरकारले खोपलाई प्राथमिकतामा राखेको छु त भन्छ, काम भने केही गरेको देखिँदैन । नेपालको जनसंख्या धेरै छैन, यदि सरकारले चाहेको भए अहिलेसम्म जनसंख्याको आधा हिस्साले खोप लगाइसकेका हुन्थे । कुन देशबाट कसरी खोप ल्याउन सकिन्छ भन्ने योजना समयमै नबन्नु वा बनेर पनि कार्यान्वयन नहुनुले आमजनलाई निराश बनाएको छ । भुटानले आफैंले खोप उत्पादन नगरे पनि अन्य देशबाट ल्याएर आफ्ना नागरिकलाई सुरक्षित बनाइसक्यो । हाम्रो पनि यसो हुन किन सकेन ? पर्याप्त खोप ल्याउन नसक्नुले हाम्रो कूटनीति असफल भएको देखाउँछ । सञ्चारमाध्यममा पनि यो विषयले स्थान पाएकै थियो । तैपनि खोप ल्याउने गतिलो योजना बन्न सकेन । भारतको दिल्लीको र हाम्रो जनसंख्या उस्तैउस्तै छ । उत्तर छिमेकीको त कुरै छाडौं, ऊ पूर्ण रूपमा कोरोना नियन्त्रण गरेर कोरोना खोप अनि स्वास्थ्य सामग्रीकै व्यापारमा मस्त छ । यदि हामी कूटनीतिक रूपमा सफल हुन्थ्यौं भने, यी मुलुकले हाम्रो मागबमोजिम खोप दिनु कुनै ठूलो कुरै थिएन । तर, ओली सरकार जसरी हुन्छ खोप ल्याउनुभन्दा पनि खोप किन्दा कहाँ कमिसन पाइन्छ भनेर चहारेरै बस्यो । महामारीमा एक दिन पनि निकै महत्त्वपूर्ण हुन्छ । भारतमा दोस्रो लहर फैलनुअघि नै त्यहाँबाट सहजै खोप ल्याउन सक्ने परिस्थिति थियो, तर कमिसनकै कारण त्यसो हुन सकेन । उत्तरी छिमेकीको खोप उद्योगको त सरकारले ठेगानै भेटेन । खोप ल्याउन नसक्नुजस्तो ठूलो कूटनीतिक असफलता अरू के हुन सक्छ ? जनमतको कदर नगर्ने यो सरकार पूर्ण रूपमा कमिसन खोर, भ्रष्टाचार, माफियातन्त्रको गुलाम भइदिँदा आज आमनागरिक रोग र भोकले मर्न बाध्य छन् । रामकृष्ण बराल, जोरपाटी५, काठमाडौं"
ओलीको गल्ती सुधार्दै सर्वोच्च,"प्रधानमन्त्री एवं एमाले अध्यक्ष केपी शर्मा ओलीको एकपछि अर्को आत्मघाती कदमले पार्टी र सरकार दुवैको ओरालो यात्राको सुरु भइसकेको छ । नेकपा एकढिक्का भइरहुन्जेल ओलीले मधेसवादी दलहरूलाई मात्र होइन, प्रमुख प्रतिपक्षी नेपाली कांग्रेसलाई पनि बत्ती बालेर खोज्नुपर्ने अवस्था रहेको भनेर टिप्पणी गरिरहन्थे । केही महिनाअघि सर्वोच्च अदालतले नेकपालाई पुरानै अवस्थाको एमाले र माओवादी केन्द्रमा विभाजित गरिदियो । त्यसपछि ओलीकै कारण साविकको एमाले पनि लगभग फुटेको छ । पछिल्लो समय ओलीले पार्टी र सरकारलाई आफूअनुकूल बनाउँदै लगिरहेका थिए । उनको शासनकालमा न पार्टी सञ्चालनका लागि पार्टीको विधिविधानले काम गर्यो न त सरकार सञ्चालनका लागि संविधानले नै । आफ्नै नीति नियम र स्वविवेक लगाएर उनले काम गर्दै आए । आज यस्तो अवस्थामा आइपुगे कि सरकार टिकाउन हिजो रछानको खरानी सम्झेकाहरूलाई नै काँध चढाउनुपर्ने भएको छ । संविधान र कानुन मिचेर उनले सरकार चलाइरहँदा, बाहिरबाट यो ठीक भएन भन्ने आवाज जोडतोडले उठिरहेको थियो । तर, उनले सुनेको नसुन्यै गरेर आफ्नो रफ्तार बढाइरहे । उनले आफ्ना सहकर्मीहरूलाई यति दबाएर राखेका थिए कि, कसैले आफूलाई चित्त नबुझेको कुरा पार्टीमा राख्न सक्ने अवस्थै थिएन । त्यसैका कारण उनले जे गरे पनि, आँखा चिम्लेर समर्थन गर्नेहरूको भीड पार्टीभित्र खडा भयो । ओलीले जेठ २१ गते आफ्ना विश्वासिला पात्रहरूलाई मन्त्रीबाट हटाएर जसपाका महन्थराजेन्द्र समूहका १० जनालाई मन्त्रिमण्डलमा हुलेपछि उनका नजिकका भनिएकाहरूलाई कस्तो महसुस भइरहेको होला ? के उनीहरू ओलीको आदेश मानेर उकुसमुकुस भएरै बसेका थिए त ? सर्वोच्चले उनका विरुद्ध फैसला गरिरहेकाले आफ्नै पार्टीभित्र पनि रक्षात्मक अवस्थामा पुगेका छन् । संविधान मिचेर गरेका एकपछि अर्का कार्यलाई सर्वोच्चले उल्ट्याउँदै छ । यसकै कारण केही प्रदेशमा प्रतिपक्षी दलहरूको सरकार बन्ने क्रम सुरु भएको छ । अन्य दलको नेतृत्वमा भएका प्रदेश सरकारहरू पनि ओली पक्षको सहभागिताबिनै विश्वासको मत लिन सफल भए । यसो भइरहँदा मैले साँच्चै गल्ती पो गरेँ कि भन्ने उनलाई लाग्न थालेको होला त ? मै सही छु भन्नका लागि कतै गएर बोल्ने अवसर पाएनन् भने आफ्नै निवासमा पत्रकार सम्मेलन गर्थे उनी । यसपालि भने पत्रकार सम्मेलन भइरहेको छैन, के उनी सुस्ताएका हुन् त ? उनले आफ्नो गल्तीको बोध गरेनन् भने सर्वोच्चले सुधार्दै लैजानेमा जनता विश्वस्त छन्, पछिल्ला केही फैसलाले यसको छनक मिलेको छ । सुजन देवकोटा, पालुङ्टार४, गोरखा"
अन्योलको भुमरी,"संविधानको व्यवस्थालाई रातारात लत्त्याएर राष्ट्रपतिले पछिल्लो पटक प्रधानमन्त्री नियुक्त गरेपछि ओलीले आफ्नो योजनामुताबिक पुनः संसद् विघटन गरे । त्यसपछि नेपालको संसद्वादी राजनीति अन्योलग्रस्त हुन पुगेको छ । विघटित संसद् अदालतबाट पुनःस्थापित भएपछि व्यवस्था सही लिकमा फर्किएको, अब व्यक्ति ओलीको मात्र समस्या बाँकी रहेको ठानेर संसद्वादी पार्टीहरूले राहतको सास फेरेका थिए । तर संसद्को पुनःस्थापनापछि पनि राजनीतिमा ओली नै हावी हुने नाटकीय वातावरण बन्दै अन्ततः फेरि पनि संसद् विघटन हुन पुग्नुले उनीहरूमा एक प्रकारको निराशा, भागदौड र अकर्मण्यताको स्थिति सिर्जना हुन पुगेको छ । पहिलो पटकको संसद् विघटनका विरुद्ध जुन खालको भए पनि सडक प्रदर्शनमा संसद्वादी पार्टीहरू उत्रिएका थिए, आज त्यो अवस्था शून्यमा रहनु निराशा र अकर्मण्यताको ज्वलन्त नमुना हो । यस्तो शून्यता केवल स्वास्थ्य सतर्कताको कारणले भन्दा उनीहरूको अकर्मण्यताका कारण बढी देखिन्छ । त्यसै गरी एमालेको झलनाथमाधव समूहका नेता कहिले विरोधमा राँको बोक्ने फेरि मन्त्री खान कुदिहाल्ने, सत्तोसराप पनि गर्ने तर जसरी हुन्छ ओलीसँगै बस्न वार्ता पनि गरिरहने मनोदशा रहनु भनेको उनीहरूमा चलेको भागदौडको प्रतिविम्बबाहेक केही होइन । असंवैधानिक रूपमा विघटित संसद् अदालतबाट पुनःस्थापनापछि राजनीतिक र नैतिक रूपमा ओली संकटग्रस्त भएका थिए, सरल वैधानिक बाटोबाट उनी हावी हुन सक्ने सम्भावनाको अन्त्य नै भएको थियो । तर त्यो अवस्था एक हप्ता पनि कायम रहन नदिई अदालतले नेकपा (नेकपा) पार्टीको अस्तित्वलाई अस्वीकार गर्ने फैसला गर्यो जुन धेरै कोणबाट सन्दिग्ध छ । त्यो फैसला नै यस्तो औजार बन्यो जसबाट ओली प्रवृत्तिले आजसम्म आफ्नो राइँदाइँलाई निरन्तरता दिन सम्भव भयो । जब संसद्मा टाउको गन्ने खेल सुरु भयो, त्यसपछि फुत्त प्रकट भयो ओलीको समर्थनमा ठाकुरमहतो समूह र उसको क्रान्तिकारी माग पूरा गराउने यात्रा । संविधानतः संसद् विघटन गर्ने गल्ती प्रमाणित भएका, राजनीतिक र नैतिक रूपमा समेत कठघरामा उभिन पुगिसकेका र पार्टी एवं संसद्को बहुमत गुमाइसकेका ओलीलाई पुनः पार्टीभित्र बहुमतमा पुर्याउने सन्दिग्ध फैसला हुनु अनि ओली प्रवृत्तिसँग सधैंजसो बिछट्टै विरोधमा रहने ठाकुरमहतो समूह आफ्नो पार्टी फुटाउने स्तरसम्म पुगेर ओलीको ढाल बन्न तयार हुनुलाई के स्वाभाविक प्रक्रियाको स्तरमा भएका परिघटना मान्न सकिन्छ ? कदापि सकिँदैन ।अर्थशास्त्री एवं राजनीतिक विश्लेषक हरि रोकाको राजनीतिक प्रणालीमाथि दक्षिणपन्थी घात शीर्षक लेख एक हप्ताअघि प्रकाशित भएको छ । त्यस रचनामा नेपालको राष्ट्रिय स्वाधीनता र सीमित राजनीतिक अधिकारहरूलाई कुण्ठित गर्दै कसरी प्रधानमन्त्री ओलीको नेतृत्वमा अगाडि जाने प्रपञ्च तयार भएको थियो भन्ने कुराको गम्भीर जानकारी एवं विश्लेषण छ । सत्ता र पार्टीहरूबाट अलग रहेको एक बौद्धिकको जानकारीमा आएका सूचनाहरू पर्याप्त नहुन सक्छन्, तिनमा रहेका कतिपय प्राविधिक विषय अपूर्ण र गलत पनि हुन सक्लान् तर विगत आठ महिनादेखि नेपालमा जे भइरहेछ, यी घटनाक्रमहरू र त्यस लेखमा उजागर भएको प्रपञ्चका बीचमा भने अत्यन्त निकटको सान्निध्य छ । वास्तवमा नेपालका क्रान्तिकारी शक्तिहरू र बौद्धिकहरूले लगातार आफ्नो विश्लेषणद्वारा सचेत गराउँदै आएको कंकालमय विषयमा रोकाको रचनाले घटनाक्रम र पात्रहरूसमेतको अंगप्रत्यंग भरेको छ । हुन त रचनामा उल्लेख कतिपय पात्रले आफ्नो संलग्नता नरहेको चुनौती खडा गरिसकेका छन् । व्यक्तिहरूका बारेमा त थप घटनाक्रमले पनि तथ्य बाहिर ल्याउँदै गर्ला, त्यो मुख्य पक्ष होइनÙ मुख्य पक्ष त विषय हो । जीवनभरि अग्रगामी परिवर्तनको पक्षमा सशरीर लड्दै आएको बौद्धिकले आफ्नो व्यक्तिगत सुरक्षाको अन्तर्राष्ट्रिय जोखिमलाई समेत मोलेर जुन प्रपञ्च लेखमार्फत उजागर गरेको छ, त्यो भने धेरै दृष्टिले महत्त्वपूर्ण भएकाले त्यसलाई गम्भीरतापूर्वक लिनैपर्छ । गत वर्ष कात्तिक पहिलो साता प्रोटोकलदेखि सबै कूटनीतिक मर्यादालाई एकातिर थन्काएर प्रधानमन्त्री ओलीले रअ प्रमुख सामन्तकुमार गोयलसँग गरेको वार्तालाई नेपाली बौद्धिक जगत्मा गम्भीर आशंकाका दृष्टिले हेरिएको थियो । संसद्वादी पार्टीहरूले धेरै उछाल्ने रुचि नदेखाए पनि सञ्चारजगत्ले गम्भीर रूपमा खबरदारी गरेको थियो । यस स्तम्भकारले पनि त्यस आधा रातको भेटघाट नकारात्मक रूपमा गम्भीर भएकाले सतर्क हुनुपर्ने र त्यसका परिणामहरूतिर सूक्ष्म रूपमा ध्यान दिनुपर्ने खबरदारी गरेको थियो । आज गोयल भ्रमणका परिणामहरू देखा पर्न थालेका छन् र त्यसभित्रका प्रपञ्च पनि एकएक गरी सार्वजनिक हुन सुरु भएका छन् ।गोयलको भ्रमण त्यस्तो बेला भएको थियो जुन बेला प्रधानमन्त्री ओली राष्ट्रवाद र समृद्धि का तमाम नारा र प्रचारबाजीका बावजुद वस्तुगत धरातलमा असफल भइसकेका थिए । दलाल पुँजीवादको बाटोबाट सफलता प्राप्त हुने सम्भावना नै थिएन । व्यवस्थासँग सम्बन्धित संकट थियो त्यो, जसको प्रभाव उनको पार्टी जीवनमा पनि पर्ने नै भयो र अन्ततः उनी पार्टीभित्र अल्पमतमा पुगेका थिए । देशभक्तहरूको प्रतिरोधका कारण एमसीसीजस्तो साम्राज्यवादी स्वार्थलाई पूरा गरेर आयु लम्ब्याउने उनको नीति पनि पटकपटक थला परेको थियो । यही अक्करका बीचमै आफ्नो एक मात्र रक्षाकवचका रूपमा रहेको राष्ट्रवाद नै नांगेझार हुने गरी ओलीले गोयलसँग गमस्ता गरेका थिए । गोप्य रूपमा पनि गर्न सकिने त्यो भेटलाई गोप्य नगरी आफ्नो मुभ दुनियाँलाई प्रस्ट पार्ने गरी गोयलहरूले हाकाहाकी भेटेका थिए । त्यसपछि नै त हो संसद्ले पारित गरेको चुच्चे नक्सा एकाएक गायब भएको अनि कहिले ठोरीमा राम त कहिले पशुपतिमा कम्युनिस्ट पूजा र जलहरीको फर्माइस सुरु भएकोÛ गोयलसँगको गमस्ताको दुई महिनापछि त संसद् पनि विघटन भैहाल्यो । गम्भीरतापूर्वक घटनाक्रमलाई हेक्का राखेर गम्ने जोसुकैले अन्दाज लगाउन सक्छ बालुवाटारमा गोयलसँगको गमस्ताले कुन दिशा तय गरेको थिएछ । दुनियाँलाई थाहा छ, आजको भारतीय सत्ताधारी पार्टी हिन्दुत्वलाई आफ्नो मुख्य दिशा बनाएर अघि बढेको छ । उसलाई नेपालमा स्थापित धर्मनिरपेक्षता पटक्कै मन पर्दैन । यस परिप्रेक्ष्यबाट हेर्दा ठोरीको राम, पशुपतिमा कम्युनिस्ट पूजा र जलहरी कुनै व्यक्तिगत सनक थिएन बरु योजनाबद्ध रूपमा धर्मनिरपेक्षताविरुद्ध जाने प्रतिबद्धताको व्यावहारिक अभ्यास थियो । बजेट भाषणमा ढुंगा, गिट्टी, बालुवा निर्यात गर्ने नीतिसम्म आइपुग्दा त स्थितिले झनै विकराल रूप लिइसकेको छ । तराई क्षेत्रको जीवनरेखा र समग्र पर्यावरणको एउटा मूल खम्बाका रूपमा रहेको चुरे जसमा आजसम्म पारिएका हजारौं बीभत्स प्वालहरूको उपचारको सट्टा त्यसैलाई ध्वस्त बनाउने नीति राष्ट्रिय स्वार्थको कुनै पनि कोणबाट आउनु सम्भव नै छैन । ओली प्रवृत्तिको विरोध गर्ने कतिपय संसद्वादी नेता एक वर्षअघि नै उपलब्धिहरू सखाप पार्ने योजना थाहा पाएको बताउँछन् तर फेरि ओलीकै पार्टीमा सकुशल फर्किन तन्किरहन्छन् । अर्का थरी नेता गम्भीर वैदेशिक षड्यन्त्र जानकारी पाएको सार्वजनिक रूपमा बताउँछन् तर फेरि चुपचाप शान्त बस्छन् । के ती संसद्वादी नेताहरू आतंकित बनाइएका छन् या निहित स्वार्थ लिप्साले चुपचाप छन् ? विगत आठ महिनामा पार्टी र संसद्मा निरीह भइसकेको व्यक्तिले मैमत्त भएर जथाभावी नियुक्ति, मनलाग्दी अध्यादेश र बेलगाम गर्जन आखिर केको भरमा गर्न सम्भव भइरहेको छ ? यो प्रश्नमाथि मात्र घोत्लिँदा पनि धेरै विषय अगाडि आउन थाली नै हाल्छन् ।यस्तो गम्भीर परिस्थितिमा संसद्वादी पार्टीहरूले चाहिँ ओली प्रवृत्तिसँग हार स्वीकार गरिसकेको भान हुन्छ । कुनै राजनीतिक संघर्षमा नजानु र केवल कानुनी बाटामै लम्पसार हुनुले त्यही देखिन्छ । अदालतको रबैया कस्तो छ भन्ने प्रस्टै भोगिसकेकाहरू केवल अदालततिर फर्केर सुत्नु भनेको उदेकलाग्दो परिदृश्य हो । यो हप्ता अदालतले ओलीलाई धक्का दिने निर्णयहरू गर्यो भनेर कतिपय रमाइरहेका पनि देखिन्छन् । एकाध प्रदेशमा सरकार फेरबदल भएर के फरक पर्छ ? आखिर ओली प्रवृत्तिले योजना त केन्द्रबाट लागू गर्ने हो । त्यसै गरी एमालेको नवौं महाधिवेशनद्वारा निर्मित समितिलाई मात्र अदालतले चिन्छ भनेर के फरक पर्छ ? त्यस समितिमा ओलीको स्पष्ट बहुमत नै छ अनि अर्को खेमाबाट ओली खेमातिर लाग्न खुट्टो उचालेर बसेकाको सानोतिनो लाम नै छ । अब कम्तीमा यति त बुझ्नैपर्छ, ओली मिसन चलनचल्तीको कानुनी वा संसदीय प्रक्रियाभन्दा धेरै माथि छ । त्यसभन्दा माथिल्लो स्तरको देशीविदेशी समीकरणले चुनौती दिए बेग्लै कुरा हो, नत्र चालु अवस्थामा विद्यमान प्रक्रियाबाट उनको मिसन हत्तपत्त रोक्न सम्भव देखिन्न । संसद्लाई कुनै हालतमा टिक्न नदिने, आफ्नो स्थिति बलियो नै हुने ग्यारेन्टी हुँदा मात्र निर्वाचन गर्ने नत्र अनेक बहानाबाजीमा आफ्नो तानाशाही लम्ब्याइरहने । ओली प्रवृत्तिको यो कार्यनीति छर्लंगै देखिन्छ । यही कार्यनीतिमार्फत यो प्रवृत्ति समृद्धि का नाममा विनाशकारी साम्राज्यवादी विकासको मोडल तीव्र पार्ने, सीमित राजनीतिक अधिकारहरू कुण्ठित पार्दै लैजाने र देशलाई वैदेशिक चलखेलको भुमरीमा होमेर नै किन नहोस्, अन्तिम साससम्म शासक बनिरहने महत्त्वाकांक्षा पूरा गर्ने दिशामा दृढतापूर्वक अघि बढिरहेको छ ।आजको जस्तो राजनीतिक संघर्षहीन परिवेश लम्बिँदै जाने हो भने ओली प्रवृत्ति र त्यसलाई मिसनमा ढाल्ने वैदेशिक शक्तिहरूको मनोबल झन्झन् उच्च बन्दै जानेछ र ठाकुरमहतोका जस्ता जमातहरू जन्मिने क्रम पनि बढ्न थाल्नेछ । ठाकुरमहतो समूहले आफ्ना मागहरू पूरा गर्न ओलीसँग सहकार्य गरेको तर्क अघि सार्यो । मन्त्री भएको चौबीस घण्टासम्म त्यस समूहका नेताले बहुराष्ट्रिय राज्य का लागि अभियान हो पनि भने, तर भोलिपल्टै संविधानमा जे लेख्या छ, त्यसप्रति प्रतिबद्ध छौं भनेको भन्न पनि भ्याइहाले । तिनले नागरिकता अध्यादेशलाई आफू सरकारमा सहभागिताको उपलब्धि बताए तर अदालतले अध्यादेश त लागू हुन रोक्यो, अब के ठाकुरमहतो समूहले सरकार छाड्छ त ? कदापि छाड्नेछैन किनभने माग पूरा गराउने तर्कहरू त आफ्ना समर्थकको मुखमा बुजो लगाउन गरिएका हुन् । वास्तविक लक्ष्य त त्यो समूहका मुट्ठीभर नेताको निजी स्वार्थ पूरा गर्नु र रचिएको मिसनमा लाग्नु हो । यो कुरा निश्चित छ, अहिलेको जस्तो वातावरण लम्बिँदै गएमा यस्ता समूहहरू अरू जन्मिँदै जानेछन् । आज ओली प्रवृत्तिले तानाशाही हत्कण्डाहरू पटकपटक गरिरहने अनि त्यसको उपचारका निम्ति अदालतमा लस्कर लागिरहने, अदालतले एउटा फैसला सकारात्मक गरेजस्तो गर्ने अर्को फैसलाले झन् गम्भीर विभ्रम खडा गर्ने, फेरि तानाशाही कदम फेरि अदालत फेरि नयाँ अन्योल । यसरी अन्योलैअन्योलको भुमरी खडा गरिँदै छ । यो आफैंमा आम जनताको चेतनालाई भुत्ते बनाउने परिघटना साबित हुँदै छ । राजनीतिक प्रतिरोधले मात्र यो अन्योलबाट देश र जनतालाई बाहिर निकाल्न सक्छ, अन्य लिपापोतीबाट सम्भव छैन । तसर्थ, आज तत्कालको आवश्यकता हो यो मुर्दा शान्तिलाई भंग गर्नु ! संसद्वादी पार्टीहरू होऊन् या व्यवस्था परिवर्तनका वकालतकर्ता पार्टीहरू, उनीहरूले छिटोभन्दा छिटो देशव्यापी जनआन्दोलनको राजनीतिक मोर्चा नखोले परिस्थिति निकै डरलाग्दो गरी बत्तिने खतरा उत्पन्न भइसकेको छ ।"
कसैलाई किन चाहियो चुरे !,"बजेट वक्तव्यमार्फत अर्थमन्त्रीले चुरेमाथि विकासे आक्रमणको घोषणा गरेका छन् । यसको विरोध गर्ने विपक्षीले उपयुक्त विकल्पको प्रस्तावबिनै आफ्नो धर्म निर्वाह गरेका छन् । हुन त यो कुनै आकस्मिक प्रस्ताव हैन, माटो र पानी बेचेर चुरे र तराईमधेसका जनसमुदायको उठीबास गराउँदै भारतीय शासकलाई सान्त्वना पुरस्कार टक्य्राउने कथित नस्लीय राष्ट्रवादको निरन्तरता मात्र हो । छ दशकदेखि यो क्रम निरन्तर छ । नेपालको तराईमधेसदेखि सिंगो गंगाको तटको जीवनदायी पानीको स्रोत चुरे क्षेत्र बिचौलिया र भूराजनीतिको चलखेलको केन्द्रमै छ । बेलायती उपनिवेशकालमा चुरेको साल दोहनले देखाएको बाटो पछ्याउँदै गरिएको पुनर्बास योजना, महेन्द्रपथले राष्ट्रवादको स्वाङ पार्दै मधेसी समुदायमाथि विभेद थोपर्दा चुरे क्षेत्र र थारूसहित अन्य आदिवासी समुदायको उठीबास यसैको परिणाम थियो । आफ्नै जंगल र नदीको दर्ता किन चाहियो र भन्दै बसेका आदिवासीको विकासे विस्थापनको कथा कहालीलाग्दो छ । बाढीपहिरो र प्रकृतिमा बढाएको विपत्ले भयग्रस्त पर्वत शृंखलामा रहेका समुदायहरूले सहज जीवनयापनको खोजीमा चुरे क्षेत्रमा गरेको बसाइँसराइ यसको दोहनसँगै ताप्केको माछो भुंग्रोमा परेको अवस्थामा छ । २०३६ सालमा पञ्चायती निर्दल जिताउन गरिएको चुरे दोहन, २०४७ सालमा बहुदल जिताउने भन्दै गरिएको चुरे फँडानी अनि आवधिक चुनाव जित्न कार्यकर्तालाई दिइएको जग्गा पुरस्कार र सम्पत्ति कुम्ल्याउन गरिएको सुकुम्बासीको एमालेकरण अहिले भएको चुरे बलात्कारअघिका छेडछाड हुन् । यसमा अरू पार्टी चोखा छन् भन्ने कदापि हैन । तराईको उर्वर भूमि, सिमसार र यहाँको खेतीपातीको जीवन पद्धति र संस्कृतिलाई जोगाउँदै समग्र तराईमधेसको आधुनिकीकरण गर्ने भन्दै २०६७ सालमा सुरु गरिएको राष्ट्रपति चुरे संरक्षण कार्यक्रमलाई अन्ततः छिमेकीका चाखमा प्रकृति बेचेर धनी हुने सपनासँग साटियो । योसँगै बढेको चुरे संरक्षण कार्ययोजना वातावरणीय मूल्यांकन र प्रकृति दोहनका मापदण्ड बनाएर यसैको दोहन गर्न सकिने आधिकारिकता प्रदान गर्नमै सीमित भयो । र, यो क्रम जारी छ । यस्ता विसंगतिविरुद्ध आवाज नउठेका हैनन् तर वातावरणवादी र स्थानीय समुदायका मधुरा आवाज सिंहदरबारसम्म पुगेनन् । सत्ताको सहमतिमा मुन्टो हल्लाउने राजनीतिक पार्टीहरूका बिचौलियाहरूले यसलाई बीचैमा अपहरण गरेर झनै ओझेल पार्ने काम भइरहेको छ । अहिले सरकारको यो घोषणा चुनावकेन्द्रित, निहित स्वार्थकेन्द्रित र वातावरणीय हिसाबले अत्यन्तै घातक त छँदै छ, यसले तराईमधेस र यसै क्षेत्रमा बसोबास गर्ने समुदायको बाँच्न पाउने हकसमेत खोसेर छिमेकीलाई रिझाउन उद्यत देखिन्छ । यी सबै उत्ताउला कर्मले गर्दा चुरेदेखि सीमासम्मै हरेक वर्ष बाढीपहिरो, नदी कटान र डुबानले मात्र अर्बौं रुपैयाँको बालीनाली र वस्तुभाउको क्षति हुन्छ । यसले सीमान्त र वञ्चितिमा परेका समुदाय सबैभन्दा पीडित छन् । पानी बर्सेनि पर्छ, नत्र हाम्रो जीवनै चल्दैन तर यसैका कारण तराईमधेस बाढी र डुबानले संकटग्रस्त हुन्छ । यो मुख्यतः हामीले अपनाएको भू तथा जलाधार व्यवस्थापनको नकारात्मक सहउत्पादन हो । निश्चय नै, तराईमधेसका समुदायका लागि यो निकै पेचिलो प्रश्न हो तर यसतर्फ अहिलेसम्म कसैको उचित ध्यान गएको छैन । आम मानिसले प्राकृतिक प्रकोप भनेर बुझ्ने यो विपत्को मुख्य कारक मानव समृद्धिका लागि भन्दै जथाभावी गरिने प्रकृतिको दोहन हो । यसले पर्यावरणीय सन्तुलन बिगार्ने मात्र नभई पृथ्वीको सतहको गतिविधिलाई उत्ताउलो बनाउँछ । अनुपयुक्त र अव्यवस्थित संरचनाको निर्माणले यसलाई अझ भयानक बनाउँदै लगेको छ ।डुबानमा पर्नुमा छिमेकीको भू तथा जलाधार व्यवस्थापन गर्ने एकलौटीे र मिचाहा प्रवृत्ति एक हदसम्म जिम्मेवार छ । त्योभन्दा पनि ठूलो कुरा, हाम्रो दिगो भूउपयोग र पर्यावरण व्यवस्थापनको दृष्टि नपुगेरै यो तरिकाले गिट्टीबालुवा निकाल्ने कामले भूक्षय बढी तराईमधेसका अधिकांश नदीको सतह माथि आएको छ । अनुपयुक्त वन व्यवस्थापन र खेती प्रणालीले गर्दा पानी सोस्ने जमिनको क्षमता निरन्तर घटिरहेको छ । र, सहरी क्षेत्रका अव्यवस्थित ढल निकास र प्लास्टिक जथाभावी फाल्नाले सतहको पानी जमिनमुनि जान पनि छोडेको छ । सुन्दा सामान्य लाग्ने यस्ता कारणहरूले गर्दा यस्तो भयानक परिणाम आएको हो भन्ने सामान्य ज्ञानसम्म अब हामीले बिर्सिसकेका छौं । यो कुरा बुझ्न आफ्नै आँगनको पानी किन र कसरी जम्छ भन्ने विचार गरे पुग्छ । तपाईंको आँगनमा पानी जम्न छिमेकी जिम्मेवार भए बोलाएर भन्ने आँट गरे भयो नि त ! योसँगै अहिले तराई र भित्री मधेसमा सहरीकरणले कुरूप पारिएका खेतीयोग्य जमिनको पुनरुपयोग गर्ने र आवश्यकताअनुरूप खेतीका लागि योग्य भएको वनक्षेत्रको उर्वरशील भूमिलाई कृषि भूमिमा अनि अव्यवस्थित खेती र अन्य भोगचलनका कारण मरुभूमीकरण हुँदै गरेको जमिनको पुनर्जीवनका लागि प्रकृतिलाई जिम्मा लगाउने बेला भैसकेको छ । प्रकृति र भूमि व्यवस्थापनको यस्तो फराकिलो दृष्टिकोणबिना दिगो विकास र समृद्ध नेपाल सम्भव छैन । साथै, अहिले सबैतिर प्रकृतिलाई उत्ताउलो बनाउने खनिज स्रोतमा आधारित विकासको बाटो फेर्न दबाब बढिरहेको छ । यस्ता पक्षलाई गम्भीरतापूर्वक लिन र दीर्घकालीन योजना बनाउनतर्फ भने हाम्रो ध्यान र प्राथमिकता दुवै पुगेको देखिँदैन । दूरदृष्टिविहीन नेतृत्वको बहुलट्ठीपनको सिकार आम जनसमुदाय हुन सधैं बाध्य छौं, तर हामी निरोका पाहुनाजस्ता यिनै सीमान्त समुदायका आँसुले भिजाएर विकास खान तम्तयार छौं । समयमै सचेततापूर्वक लाग्न सकिएन भने बहुसंख्यक मानिसको जिन्दगीमा निरन्तर मनोवैज्ञानिक, आर्थिक, सामाजिक, सांस्कृतिक र पर्यावरणीय जोखिम थोपरिइरहन्छ । यो विपत् नै हाम्रो चरम गरिबीको दुश्चक्रको एउटा महत्त्वपूर्ण कारक पनि हो । यसबाट बिचल्ली परेका चुरे, तराईमधेसका लाखौं मानिसको दिनचर्या बर्सेनि असामान्य बन्दै गइरहेको छ ।चुरे विनाश र चुरे, तराईमधेसलगायत सीमाक्षेत्रमा बनाइएका संरचना र अपनाइएको एकाकी वन, कृषि र खाद्य प्रणाली नै यस्ता विपत्को मुख्य कारक हो । वर्षात र बाढीसँगै आउने विपत् मुख्यतः हाम्रो पर्यावरणीय विशेषताअनुरूपका भूउपयोगको ढाँचा, पूर्वाधार र विकास संरचना बनाउने सोच नपुग्नुको परिणाम हो । यसरी हेर्दा, भूबनोट र भौगोलिक विशेषताका आधारमा कस्तो खेतीपातीको पद्धति र यसैका आधारमा दिगो खाद्य प्रणाली, भौतिक संरचना, पूर्वाधार, घरबार, बस्ती र कस्ता जीविकाका आधार निर्माण गरी हाम्रो उन्नतिको मार्गचित्र निर्माण गर्ने भन्ने कुराले मात्र यसको दीर्घकालीन समाधान खोज्न सकिन्छ । हामीलाई चुरे किन बचाउनुपर्छ ? यसमा भएका विमतिमै यसको दोहनको अन्तर्य छ । चुरेलाई समग्र तटीय क्षेत्रको खेतीपातीको मूल आधार स्वीकार नगरेसम्म यसको उपयुक्त ढाँचा बन्दैन । तसर्थ चुरे बहसको एउटै सन्देश हो भू तथा जलाधार व्यवस्थापनको परम्परागत ढाँचामा पुनर्विचार गर्नुपर्छ । साथै पहाड र चुरे व्यवस्थापन मात्र हैन, तराईमधेसको भू तथा जलाधार व्यवस्थापनलाई प्रकृतिमैत्री खेतीपाती र खाद्य प्रणालीको ढाँचामा विचार गर्ने बेला भएको छ । यसको एकीकृत योजना बनाउनुको विकल्प छैन । हामी जहिलेसम्म यो कुरा आत्मसात् गर्न सक्दैनौं, त्यति बेलासम्म हरेक वर्ष तराईमधेसमा बाढी र डुबानको विपत् निम्त्याइरहनेछौं । सँगै, उत्पन्न संकटले यस तटीय भूभागमा रहेको अपार प्राकृतिक भण्डार, जीविकाको आधार क्षतविक्षत बनाउँदै छिमेकीसमेत पिरोल्ने काम गरिरहनेछौं । आखिर हाम्रो आफ्नै र निकम्मा नेतृत्वको बुद्धिको घेरा यति साँघुरो र विवेकशून्य भएको छ त योभन्दा बढी के आश गरौं ? अन्त्यमा, हुन त हामी फेरिन यस्ता विप् या शासकका उत्ताउला निर्णय पर्खनुपर्दैन तर यसले हामीलाई फेरिन अवसर भने अवश्य दिएको छ । यसको सदुपयोग गर्ने वा नगर्ने र हाम्रो उन्नतिको यात्रा तय गर्ने या नगर्ने, हाम्रै हातमा छ । प्रकृतिका उपज बालुवा, ढुंगा, गिट्टी हाम्रा पूर्वाधार र भौतिक संरचना बनाउन चाहिन्छन् भन्नेमा द्विविधा छैन । तर व्यापार घाटा पूर्ति गर्ने भन्दै गरिएको बिचौलिया र दलाल पोस्ने र सत्ता टिकाउन चुरे दोहन गर्ने विकासे योजना कुनै हालतमा क्षम्य छैन । यसले हामीलाई आमाको छाला बेचेर ज्यान पाल्ने निकम्मा दर्जामा पुर्याएको छ । यसको सबैले सशक्त प्रतिवाद गरौं । यसले मात्र हामी सबैको उन्नतिको जग बसाउँछ ।"
"पहिले खोप लाएनन्, अहिले पाएनन्","रामेछाप (कास) कोरोनाविरुद्धको खोप लगाउन आकर्षण बढेको छ । यसअघि खोप लगाउन नमान्नेहरू अहिले जसरी पनि लगाउन विभिन्न उपाय लगाइरहेका छन् । तर चिनजान र भनसुन गरेर केन्द्रमा पुगेका धेरै जना खोप लगाउन नपाई फर्किएका छन् ।सरकारले यसअघि अग्रपंक्तिमा खटिएका स्वास्थ्यकर्मी, सुरक्षाकर्मी लगायतलाई खोप लगाएको थियो । तर कोभिसिल्ड खोप लगाएपछि ज्वरो आउने, टाउको र जीउ दुख्ने भन्दै त्यसबेला धेरैले लगाउन मानेका थिएनन् । कर्मचारी नै धेरै छुटेको पाइयो, मन्थली नगर स्वास्थ्य शाखा प्रमुख केशवप्रसाद फुँयालले भने, हिजो आउनुस् भन्दा आउनुभएन, अहिले जसरी भए पनि मिलाइदिनुपर्यो भन्ने धेरै छन् । यस पटक जिल्लामा ३ हजार भाइल भेरोसेल खोप आएको छ । प्राप्त खोप ६२६४ वर्ष उमेर समूहलाई हो । तर बुधबार खाँडादेवी, सुनापती र रामेछाप नगरपालिकामा लक्षित उमेर समूहभन्दा बाहिरका व्यक्तिहरूलाई पनि खोप दिइएको सूचना आएको स्वास्थ्य कार्यालय प्रमुख जितेन्द्र कर्णले बताए । उनका अनुसार ग्रामीण भेगमा धेरैलाई संक्रमण देखिएको, परीक्षण न्यून मात्रामा रहेको, गम्भीर संक्रमितमध्ये धेरैको मृत्यु भएकोले खोप लगाउने बढेका हुन् ।"
नीति तथा कार्यक्रममा एमाले एकजुट,वैद्यले मागे माफीसंसदीय मर्यादाविपरीतको अभिव्यक्ति दिएपछि चौतर्फी आलोचित कांग्रेस प्रदेशसभा सदस्य नरोत्तम वैद्यले आत्मालोचनासहित माफी मागेका छन् । शुक्रबारको नीति तथा कार्यक्रमको छलफलमा आफ्नो धारणा राख्ने क्रममा सांसद वैद्यले महात्मा गान्धीका हत्यारा नाथुराम गोड्सेको नाम लिएर प्रधानमन्त्री केपी शर्मा ओलीविरुद्ध आफू गोड्से बन्न तयार रहेको अभिव्यक्ति दिएका थिए । चौतर्फी विरोधपश्चात् शनिबारको प्रदेशसभा बैठकमा उनले पार्टीको निर्देशनअनुसार आत्मालोचना गरेका हुन् ।वैद्यको विवादास्पद अभिव्यक्तिको विरोधमा एमाले कार्यकर्ताहरू सडकमा उत्रिएका थिए । हेटौंडामा एमालेनिकट युवा संघ र अनेरास्ववियुले प्रदर्शन गरेका हुन् । उनीहरूले हेटौंडाको बुद्धचोक र प्रदेशसभा भवनअगाडि सांसद वैद्यको पुतलासमेत जलाएका थिए । एमाले कार्यकर्ताले आन्दोलन गरेसँगै प्रदेशसभा बैठक कडा सुरक्षाबीच बसेको थियो ।
कोरोना उपचारमा पूर्वाधार थपिँदै,"(काभ्रे)  जिल्लामा कोरोना संक्रमितको उपचारका लागि स्वास्थ्य पूर्वाधार थपिँदै गएका छन् । सरकारी निकाय, विभिन्न व्यक्ति र संघसंस्थाको सहयोगमा संक्रमितको उपचारका लागि आवश्यक भेन्टिलेटर, अक्सिजन कन्सन्ट्रेटरलगायतका स्वास्थ्य उपकरण जुटेको हो । चारवटा भेन्टिलेटरबाट संक्रमितको उपचार थालेको धुलिखेल अस्पतालमा अहिले ११ भेन्टिलेटर छन् । संघीय सरकारमार्फत प्राप्त चारवटा, आनी छोइङ डोल्मा फाउन्डेसन र प्रारम्भ नामक सामाजिक संस्थाले दिएको एउटा र अस्पतालमा रहेका अन्यसहित हाल ११ वटा भेन्टिलेटर सञ्चालनमा रहेको अस्पतालका प्रशासकीय निर्देशक डा रमेश माकजूले जानकारी दिए । थप उपकरणका लागि टेन्डरसमेत गरिएको छ, उनले भने । अस्पतालले ८ भेन्टिलेटर, ५० आईसीयू शय्या, ७७ वटा बाइप्याप र सिप्याप मेसिनका लागि वैशाख १९ मा टेन्डर निकालेको थियो । संक्रमितको उपचारका लागि एउटा पनि भेन्टिलेटर नभएको बनेपास्थित शिर मेमोरियल अस्पतालमा प्रारम्भ र आनी छोइङ डोल्मा फाउन्डेसनले उपलब्ध गराएको भेन्टिलेटरमार्फत उपचार भइरहेको छ । ती संस्थाले धुलिखेल, शिर मेमोरियल र मेथिनकोट अस्पताललाई २२ वटा हाइफ्लो अक्सिजन कन्सन्ट्रेटर पनि सहयोग गरेका थिए । यसबीचमा ३ भेन्टिलेटरसहित ९ शय्याको आईसीयू रहेको कोरोना डेडिकेटेड भोमी अस्पताल पनि सञ्चालनमा आएको छ ।स्वास्थ्य कार्यालयका वरिष्ठ स्वाथ्य प्रशासक डा नरेन्द्रकुमार झाले विभिन्न दाताहरूको सहयोगका कारण संक्रमितको उपचार सहज भएको बताए । संक्रमितको उपचारका लागि अक्सिजनको उपलब्धता पहिलाको तुलनामा सहज भएको छ, डा झाले भने, सिलिन्डर भर्न समस्या पर्न सक्ने केही स्थानीय तहका लागि दाताहरूबाट प्राप्त अक्सिजन कन्सन्ट्रेटरलगायतका उपकरणले निकै सजिलो भएको छ । सोमबार काभ्रे सेवा समाज साउदी अरबले जिल्ला कोभिड१९ संकट व्यवस्थापन केन्द्रलाई १२ थान अक्सिजन कन्सन्ट्रेटर सहयोग गरेको समाजका कोषाध्यक्ष अजयकुमार त्रिपाठीले जानकारी दिए । अक्सिजनको अभाव हुन नदिन जिल्लाका विभिन्न स्थानीय तहले अक्सिजन कन्सन्ट्रेटर जुटाएका छन् । पाँचखालमा ११ वटा, बनेपामा ८, धुलिखेलमा १०, पनौती र मण्डनदेउपुरमा ५५, बेथानचोकमा २ र खानीखोलामा एउटा अक्सिजन कन्सन्ट्रेटर जुटेको छ । पाँचखाल र भुम्लु गाउँपालिकाले तथा नमोबुद्ध र रोशी गाउँपालिकाले संयुक्त रूपमा सञ्चालन गरेका आइसोलेसन सेन्टरमा २२ वटा तथा चौरीदेउरालीस्थित धुसेनी शिवालय प्राथमिक अस्पतालमा एउटा अक्सिजन कन्सन्ट्रेटर सहयोग मिलेको छ ।जिल्लाका अन्य स्थानीय तहले भने अक्सिजन सिलिन्डरको जोहो गरेका छन् । चौरीदेउराली, भुम्लु, महाभारत, तेमाललगायतलाई विभिन्न दाताहरूले अक्सिजनसहितको सिलिन्डर नै सहयोग गरेका छन् ।"
सेयरको कृत्रिम माग सिर्जना गर्ने व्यवस्था रोकिँदै,"(काठमाडौं)  दोस्रो बजारमा लगानीकर्ताले सेयरको कृत्रिम माग सिर्जना गर्न नपाउने व्यवस्था हुन लागेको छ । ट्रेड म्यानेजमेन्ट सिस्टम (टीएमएस) मा भएको अल अर नन (एओएन) भनिने उक्त सुविधा रोक्न धितोपत्र बोर्डले नेपाल स्टक एक्सचेन्ज (नेप्से) लाई निर्देशन दिइसकेको छ । नेप्सेले एओएन सुविधा रोकेपछि बजारमा लगानीकर्ताले सेयरको कृत्रिम माग सिर्जना गर्न नपाउने भएकाले चलखेल नियन्त्रण हुने जानकारहरू बताउँछन् । एओएन रोक्न बिहीबार नेप्सेलाई पत्र पठाएका छौं, स्रोतले भन्यो, सिस्टममा प्राविधिक कुरा मिलाएपछि नेप्सेले उक्त निर्देशन लागू गर्छ ।बोर्डबाट निर्देशन आएपछि उक्त व्यवस्था कार्यान्वयनका लागि सिस्टममा केकस्तो परिमार्जन गर्नुपर्छ भनेर नेप्सेले सफ्टवेयर निर्माण गर्ने कम्पनी वाइकोलाई आग्रह गरिसकेको छ । धेरै परिमार्जन गर्नुपर्ने रहेनछ भने आइतबारदेखि, नभए केही दिनमा एओएन बन्द गर्ने नेप्सेको तयारी छ । सेयर खरिदबिक्रीका क्रममा हाल लगानीकर्ताले एओएन भन्ने विकल्प पाउँछन् । यो आफूले खरिद वा बिक्री गर्न चाहेको कित्ता बराबर सेयर भए मात्र किनबेच गर्ने भन्ने हो । उदाहरणका लागि लगानीकर्ताले एक हजार कित्ता सेयर खरिद वा बिक्रीका लागि अर्डर गर्दा अल अर नन र नन मध्ये एउटा विकल्प छान्न सक्छ । मानौं, लगानीकर्ताले अल अर नन भन्ने विकल्प छनोट गर्यो । यसको अर्थ उसले अर्डर गरेको सेयर एकमुष्ट रूपमा मात्र खरिद वा बिक्री गर्न चाहेको भन्ने हो । हाल लगानीकर्ताले सेयर खरिद र बिक्री दुवै अवस्थामा यो सुविधा पाउँछन् । अहिले बोर्डले नेप्सेलाई सेयर खरिदको हकमा अल अर नन भन्ने विकल्प हटाउन निर्देशन दिएको हो । आफूले चाहेको सेयर एकमुष्ट रूपमा किन्ने वा ससानो कित्तामा भन्ने अधिकार लगानीकर्ताको हो । यही कारण नेप्सेले लगानीकर्तालाई यो सुविधा दिएको थियो । केही लगानीकर्ता र ब्रोकरको मिलेमतोमा बजारमा सेयरको कृत्रिम माग देखाउने प्रवृत्ति बढ्यो । यसो गर्दा सम्बन्धित कम्पनीको सेयरको माग बढी देखाएर मूल्य बढाउने काम भयो, स्रोतले भन्यो, सेयर खरिदको हकमा एओएन विकल्प नदिएर सेयरको कृत्रिम माग सिर्जना गर्ने प्रवृत्ति नियन्त्रण गर्न खोजेका हौं । यो व्यवस्था लागू भएपछि लगानीकर्ताले सेयर खरिद गर्दा आफूले चाहेको सेयर एकमुष्ट रूपमा मात्र खरिद गर्छु । ससानो संख्यामा खरिद गर्दिनँ भन्न पाउँदैनन् । हाल सेयर बिक्रीका लागि अर्डर गर्दा आफ्नो डिम्याट खातामा भएको संख्याभन्दा धेरै राख्न पाइँदैन । सामान्यतया सेयर खरिदका लागि लगानीकर्ताले आफूसँग बैंक खातामा रहेको रकमभन्दा धेरैको सेयर माग गर्न नपाइने हो । सेयर खरिदमा ब्रोकरले लगानीकर्तालाई कारोबार सीमा प्रदान गर्नुपर्छ । यहीँनिर ब्रोकर र लगानीकर्ताबीच मिलेमतोमा एओएन सुविधाको दुरुपयोग हुँदै आएको थियो । यसअनुसार ब्रोकरले लगानीकर्तालाई लिमिट फ्रि वा अनलिमिटेड सुविधा दिँदै आएका छन् । यही सुविधा उपयोग गरी लगानीकर्ताले ठूलो परिमाणमा सेयर खरिदका लागि अर्डर गर्ने प्रवृत्ति मौलाएको स्रोतले बताएको छ । प्रायः ती अर्डर सेयर किन्न होइनन्, बजारमा माग सिर्जना गर्नकै लागि राखिएका हुन्छन् । यसकारण यस्ता अर्डर बराबर बिक्री नै आउँदैन, स्रोतले भन्यो, कहिलेकाहीं माग गरिएअनुसार बक्री अर्डर आइहाले कारोबार नगरी रद्द गर्ने प्रवृत्ति बढ्दै गएको देखियो । ब्रोकरको यस्तो बदमासी फेला पारेर नेप्सेले केही ब्रोकरलाई पत्रमार्फत स्पष्टीकरणसमेत सोधेको छ । केहीलाई त्यसो नगर्ने निर्देशन पनि दिइसकेको छ । लगानीकर्तालाई किन अललिमिटेड कारोबार सुविधा दिइयो ? लगानीकर्ताले राखेको अर्डर वास्तविक हो वा पहिले अर्डर राखेर सेयर म्याच हुन लाग्दा किन रद्द गरियो भन्ने विषयमा ब्रोकर नम्बर ३९ र २० लाई नेप्सेले पत्र काटेको छ, स्रोतले भन्यो, एओएन सुविधा दुरुपयोग गरेर बजारमा निश्चित कम्पनीको मूल्य बढाएको भेटियो ।ब्रोकरहरूले भने नेप्सेको कारोबार सिस्टमले लगानीकर्तालाई अनलिमिटेड कारोबारको अप्सन दिएको र आफूहरूले सोहीअनुसार कारोबार सीमा प्रदान गर्दै आएको बताएका छन् । नेपाली सेयर बजारमा २०७५ अघि यस्तो सुविधा थिएन । नेप्सेले अनलाइन सिस्टम बनाएपछि उक्त सुविधा पनि थपिएकै हो । पछिल्लो समयमा यो विषयमा विकृति बढ्दै गएपछि बोर्डले रोक्न निर्देशन दिएको हो । यसअघि भारतमा सेयर खरिद र बिक्री दुवैमा यो व्यवस्था थियो । विकृति बढेकाले नियन्त्रणका लागि भन्दै गत वर्ष (पहिलो लहरको कोभिडपछि) सो व्यवस्था हटाइएको छ ।"
भेरीबबई डाइभर्सनले लिएन गति,"(वीरेन्द्रनगर)  कोरोना महामारीबीच राष्ट्रिय गौरवको भेरीबबई डाइभर्सन बहुउद्देश्यीय आयोजनाको काम निरन्तर चले पनि तीव्र गतिमा हुन सकेको छैन । महामारीका कारण कामदारको संख्या घटेपछि कामले तीव्रता लिन नसकेको हो ।महामारीका कारण धेरै कामदार घर फर्किएपछि अहिले स्थानीय मजदुरले मात्र काम गरिरहेका छन् । अहिले आयोजनाको दोस्रो चरणअन्तर्गत हेडवर्क्सको काम चलिरहेको छ । यसअघि २ सयभन्दा बढी कामदारले काम गरे पनि निषेधाज्ञाका कारण ४० जनामा सीमित हुनुपरेको आयोजनाका सिनियर डिभिजनल इन्जिनियर ईश्वरी तिवारीले बताए । कोरोनाले गर्दा गत वर्ष पनि हाम्रो काममा बाधा पुगेको थियो, उनले भने, अहिले पनि धेरैजसो कामदार घर गए, स्थानीय मजदुर पनि कोरोनाको डरले नियमित आउँदैनन् । आयोजनामा केही दिनअघि रडको अभाव देखिएको उनको भनाइ छ । अक्सिजन नभएका कारण रड काट्न पाइँदो रहेनछ, उनले भने, तर अहिले सबै सामान छ, ढुवानीमा पनि कुनै समस्या छैन । नेपालमै पहिलोपटक टनेल बोरिङ मेसिन (टीबीएम) मार्फत पहिलो प्याकेजमा १२२ किलोमिटर सुरुङ निर्माणको काम सकेको आयोजनाले भेरीगंगा नगरपालिकास्थित चिप्लेबाट दोस्रो प्याकेजको काम गरिरहेको छ । पहिलो चरणमा सुरुङ निर्माणको काम तोकिएको समयअघि नै सकिएपछि गत आर्थिक वर्षको साउनदेखि आयोजनाको दोस्रो चरणका काम थालिएका हुन् ।अहिले दोस्रो चरणअन्तर्गत सिभिल संरचनातर्फका काम भइरहेका छन् । सिभिलअन्तर्गत पनि हेडवर्क्स, पावर हाउस (विद्युत् गृह), बाँध (कफर ड्याम) र सर्ज साफ्टका काम भइरहेको तिवारीले बताए । कामदार कम भएका कारण तीव्र गतिमा काम नभए पनि महामारीका कारण काम नरोकिएको उनले जानकारी दिए । आयोजनाका अनुसार हालसम्म पहिलो र दोस्रो चरण गरी समग्रमा ४३ प्रतिशत काम सकिएको छ ।"
होसमा आए एरिक्सन,"कोपनहेगन (एएफपी) डेनमार्कका मिडफिल्डर क्रिस्टियन एरिक्सन होसमा आएका छन् । उनी मैदानमा अचेत भएर ढलेपछि डेनमार्क र फिनल्यान्डबीच शनिबार भएको युरोपियन च्याम्पियनसिपको खेल युरोपेली फुटबलको सर्वोच्च संस्था यूईएफएले तत्कालका लागि स्थगित गरेको थियो । मध्यान्तर हुनु ठीकअघि कर्नर छेउमा पास लिनेक्रममा इन्टर मिलानबाट क्लब फुटबल खेल्ने उनी अचेत भएर ढलेका थिए । उनीसँगै रहेका दुवै टोलीका खेलाडीले तत्कालै आपतकालीन स्वास्थकर्मी बोलाएका थिए । १० मिनेटभन्दा बढी मैदानमा उपचार गरिएपछि उनलाई अस्पताल लगिएको थियो । डेनमार्क टोलीका खेलाडीले घेरेर मैदानमा उनको उपचार गरिएको थियो । सोक्रममा दर्शकदीर्घामा रहेका समर्थकलाई आआफ्नो स्थान बस्न भनेर माइकिङ गरिएको थियो ।डेनिस फुटबल संघले २९ वर्षे एरिकसनको अस्पतालमा होस आएको तर अवस्था स्थिर रहेको जनाएको छ । उनी मैदानमा ढलेपछि रेफ्री एन्थोनी टेलरले दुवै टोलीका प्रशिक्षक, व्यवस्थापकसँग सल्लाह गरेर खेल रोक्ने निर्णय गरेका थिए । उनलाई मैदानमै सीपीआर प्रदान गरिएको थियो । यूईएफएले मेडिकल इमर्जेन्सी का कारण खेल रोक्नुपरेको जनाएको थियो । दुवै टोलीको सहमतिपछि मध्यरातमा खेल पुनः सुचारु गरिएको हो । पहिलो हाफको बाँकी रहेको चार मिनेटको खेल खेलाएर ५ मिनेटका लागि मध्यान्तर ब्रेक गरिएको थियो । एरिक्सन त्यस्ता खेलाडी हुन्, जो प्रत्येक प्रतिद्वन्द्वीका लागि ठूलो चुनौती हुने गर्छन् । लामो दूरीबाट सटिक प्रहार गर्न माहिर यी खेलाडी विपक्षीको बक्सभित्र पनि उत्तिकै चनाखो रहने गर्छन् । अझ उनको सबैभन्दा ठूलो विशेषता हो, पेनाल्टी प्रहारमा प्राप्त महारथ । एरिक्सनले सन् २०१० मा १८ वर्षकै उमेरमा डेनमार्कका लागि डेब्यूको अवसर पाएका थिए ।"
वेल्स बराबर,"बर्मिङघम (एएफपी) किफर मुरले गरेको हेड गोलमा वेल्सले शनिबार अजरबैजानको बाकुमा स्विट्जरल्यान्डसँगको खेल ११ को बराबरीमा टुंग्याएको थियो । सोही समूह ए मा अघिल्लो दिन इटालीले टर्कीमाथि रोममा ३० को जित पाएको थियो । ब्रिल इम्बोलोले ४९ औं मिनेटमा स्विस टोलीलाई अग्रता दिलाए । मुरले ७४ औं मिनेटमा बराबरी गोल गरे । वेल्सका व्यवस्थापक रोबर्ट पेजले गारेथ बेललाई लेफ्ट विंग्समा खेलाएका थिए । बेल २०१६ को युरोपियन च्याम्पियनसिपको सेमिफाइनल पुग्दाको टोलीका ती तीन खेलाडी हुन्, जो अहिले पनि टोलीमा छन् । स्विस प्रशिक्षक भ्लादिमिर पेट्कोभिचले बेन्फिकाका ह्यारिस सेफेरोभिच र बोरुसिया मोन्चेनग्लाडबाकका इम्बोलोलाई अग्रपंक्तिमा राख्दै मारियो गाभ्रानोभिचलाई बेन्चमा राखेका थिए । स्पर्धाअघि दुई मैत्रीपूर्ण खेलमा ४ गोल गरे पनि गाभ्रानोभिचलाई बेवास्ता गरिएको थियो । बेल र अर्का विंगर डान जेम्स खुला रूपमा खेलेका थिए । जेम्सले विशेषत केही मौका सिर्जना गरे । आधा घण्टाको खेल सकिँदा जेम्सले लेफ्ट साइडबाट गरेको क्रसमा ६ फिट ४ इन्च अग्ला मुरको हेड प्रहार स्विस गोलरक्षक यान सोमरले मुस्किलले जोगाएका थिए । केही समयपछि म्यानुयल एकान्जीसँग एयर बलमा जुझ्दा घाइते भएपछि कार्डिफका यी फरवार्डले टाउकोमा ब्यान्डेज लगाएर बाँकी समय खेलेका थिए । त्यसपछिको अधिकांश खेल स्विस टोलीको नियन्त्रणमा थियो । ५ वर्षअघि अन्तिम १६ मा पुगेका स्विट्जरल्यान्डबाट कप्तान ग्रान्ट साका, लिभरपुलका जार्डन साकिरी र एटलान्टाका रेमा फ्रुइलरले मिडफल्डमा वर्चस्व जमाए । साकिरीको कर्नरमा इम्बोलोले वेल्सका गोलरक्षक ड्यानी वार्डलाई कुनै मौका नदिई गोल गरेका थिए ।"
इटालीको दाबेदारी,"द गार्डियन (रोम)  आखिरमा युरो २०२० सुरु भयो नै । र, इटाली पनि फर्केको छ । वास्तवमै यो दुवै सुखद संयोग । रोममा शुक्रबारको रात १६ हजार दर्शकले चलाखीपूर्ण र आक्रामक फुटबल हेर्न पाए । रोबर्टो मान्चिनीको इटालीले टर्कीलाई ३० ले हरायो । यसक्रममा यस पारम्परिक युरोपेली फुटबल शक्तिले उपाधिमाथि आफ्नो दाबेदारी प्रस्तुत गरेको छ । तर यो खेलले इंगित गरेको प्रतीक योभन्दा ठूलो छ । यो हो, तीन दशकपछि ठूलो फुटबल प्रतियोगिता इटाली फर्केको छ । पाँच वर्षपछि फेरि युरो सुरु भएको हो । विषम परिस्थितिबीच पछाडि सारिएको १५ महिनामा अन्ततः युरोले गति लिएको छ । यो एक प्रकारले युरोको पुनर्जन्मजस्तै रह्यो । त्यसैले यो सबै सुखद रह्यो । खेलमा भने जतिबेला पहिलो ह्विसल बज्यो, इटाली टर्कीमाथि पूर्णतः हाबी रह्यो । इटालीका खेलाडीले दिएका पास सटिक रहे, टिम आफै संगठित रूपमा बलियो देखियो । तर पहिलो हाफ गोलरहित बराबरी रह्यो । प्रश्न उठेको थियो, कतै इटाली यस्तै त होइन ?तर, होइन । दोस्रो हाफमा इटालीले प्रश्नविहीन तीन सुन्दर गोल गरेको थियो । टर्की एक प्रकारले विवशजस्तै देखियो । त्यसो त इटालीको फुटबलको पारम्परिक विशेषता होइन संयमित भएर खेल्ने । यसपल्ट भने इटालीको टिममा यो गुण पनि देखियो । यसको एउटा कारण इटालीका समर्थक पनि रहे । त्यसैले प्रशिक्षक मान्चिनी अनुग्रहित रहे र भनिहाले, दर्शकले हामीलाई सहयोग गरे । यो खेल तीव्र गतिमा खेल खेल्नु आवश्यक थियो ।लेफ्ट ब्याक लियोनार्डो स्पिनजालोले त एक पाइला अगाडि सरेर घोषणा नै गरे, इटालीको प्रदर्शन उत्कृष्ट रह्यो । अहिले इटालीको टिममा यसअघि जस्तो कोही ठूला स्टार छैनन् । प्रतियोगिता अगाडि बढ्न थालेपछि यही तथ्यले कहिलेकाहीं टिमलाई फाइदा गर्छ । अहिलेको टिमका सदस्य पनि कम्तीका छैनन्, त्यसैले त टर्कीविरुद्धको खेलमा अब्बल दर्जाको प्रदर्शन देख्न पाइयो । टिमको रूपमा अनि व्यक्तिगत प्रदर्शनमा पनि । त्यसैले अन्त्यमा समूह ए को खेल को खेल एकपक्षीय रह्यो । इटालीले मेरिह डेमिरलको आत्मघाती गोलमा अग्रता लिएको थियो । त्यसपछि इटालीबाट सिरो इमोबाइल र लोरेन्जो इन्सिग्नेले गोल गरे । जतिबेला खेल सकेको ह्विसल बज्यो, अनुभवी डिफेन्डर जर्जियो चिलिनीले राहत महसुस गरे । यसमा उनको गर्व लुकेको थियो । यी ३६ वर्षीय खेलाडीले पछिल्लो समय इटालीले बेहोरेको खराब समय नजिकबाट देखेको छ, अहिले टर्कीविरुद्ध प्राप्त जितले त्यसमा हल्का मलम लगाएको छ ।"
प्लेयर्स टु वाच,"म्याथिज डी लिग्ट (नेदरल्यान्ड्स)नेदरल्यान्ड्सले लामो समयदेखि एकसेएक खेलाडी उत्पादन गर्दै आएको छ । अझ भनौं यो काम अयाक्सको हो । यो त डच फुटबलको परम्परा नै हो । यसैक्रममा एक उम्दा डिफेन्डर विश्व फुटबलमा देखा परेका छन् । उनी हुन्, म्याथिज डी लिग्ट । दुई वर्षअगाडि अयाक्सले युरोपेली च्याम्पियन्स लिगमा अविश्वसनीय यात्रा तय गर्दाका एक प्रमुख नायक हुन् डी लिग्ट । अहिले उनी युभेन्ट्समा आवद्ध छन् । नेदरल्यान्ड्स फेरि एकपल्ट कुनै ठूलो प्रतियोगितामा फर्केको छ । त्यसमा डी लिग्टको खेल पक्कै हेर्नलायक हुनेछ ।"
क्रोएसियासँग सचेत इंग्ल्यान्ड,"नेदरल्यान्ड्सविरुद्ध युक्रेनएम्स्ट्रडम सन् २०१६ को युरो र २०१८ को विश्वकपमा छनोट हुन असफल रहेको नेदरल्यान्ड्स फेरि एकपल्ट ठूलो प्रतियोगितामा फर्केको छ । टोलीका लागि युरो २०२० आफ्नो प्रतिष्ठा कायम राख्ने प्रतियोगिता हुनेछ । तर यसक्रममा डच टिमका लागि सबैभन्दा ठूलो घाटा रहेको छ, सेन्टर ब्याकका स्टार खेलाडी भिर्जिल भान डाइकको उपस्थिति नहुनु । उनी घुँडाको चोटमुक्त हुनेक्रममा छन् । तर नेदरल्यान्ड्स टिममा प्रतिभाशाली खेलाडीको कुनै कमी छैन । डचको पहिलो खेलको प्रतिद्वन्द्वी युक्रेन लगातार तेस्रोपल्ट युरो खेलिरहेको छ । सन् २०१६ को संस्करणमा युक्रेन कुनै गोल गर्न असफल रहेको थियो । यसपल्ट युक्रेनबाट राम्रो प्रदर्शन अपेक्षा गर्नसक्ने कारण हो, छनोट चरणमा टोलीको दमदार प्रदर्शन ।"
नेपालले छनोटमा गुमाएको अवसर,"(काठमाडौं)  घरेलु मैदानसँगको आत्मीयता र हजारौं दर्शकको समर्थनले फुटबलमा धेरै फरक पार्छ । विश्वका जुनसुकै टिमले पनि घरेलु मैदानमा उत्कृष्ट प्रदर्शन गरेका तथ्यांक प्रशस्तै छन् । यस्तो अवसर नेपाली टिमले विश्वकप २०२२एसियन कप २०२३ छनोटको दोस्रो चरणमा पाएन । एउटा आफ्नै कारण र अर्को महामारीले ।नेपाली टिमले घरेलु मैदानमा खेल्न पाएको भए छनोटको कथा नै फरक हुनसक्थ्यो । हामीसँग विश्वकप छनोटमै १० वर्षअघिका दुई खेलको नतिजा ताजै छ । नेपालले जोर्डनविरुद्ध अम्मानमा ९० ले हारेको एक साताभित्रै दशरथ रंगशालामा ११ को बराबरी गरेको थियो । त्यो नतिजा घरेलु मैदान र हजारौं समर्थकले सम्भव भएको खेलाडीहरूले प्रतिक्रिया दिएका थिए । ठीक यही अवसरमा नेपाली टिम यसपालि चुक्यो । जसको प्रत्यक्ष असर एसियन कप छनोटमा परेको छ । विश्वकप छनोटको अर्को चरणमा पुग्ने त नेपालको लक्ष्य पनि थिएन ।यसपालिको छनोट होम एन्ड अवे को आधारमा हुनुपर्ने हो । चार खेल विदेशी भूमिमा र चार खेल स्वदेशी मैदानमा । दशरथ रंगशाला तयार नहुँदा कुवेतविरुद्ध थिम्पू (भुटान) मा खेल्नुपर्यो भने तीन खेल कोरोना भाइरसको महामारीका कारण तटस्थ भूमिको रूपमा कुवेत सिटीमा सर्यो । नेपालको समूह बी मा अस्ट्रेलिया, जोर्डन, कुवेत र चाइनिज ताइपेई परेका थिए । चारै प्रतिद्वन्द्वी फिफा वरीयतामा नेपालभन्दा माथि थिए । छनोटमा नेपालको इतिहास गतिलो थिएन । त्यसैले समूहमा नेपाल एउटा अन्डरडग नै थियो ।जोर्डनविरुद्धको इतिहासकै कारण हामी जे गर्न सक्छौं घरेलु भूमिमै गर्न सक्छौं भन्ने थियो । तर, त्यो अवसर जुरेन । ठूला टिम विशेषगरी अस्ट्रेलिया, जोर्डन र कुवेतविरुद्ध अंक जोड्न सकेन । विश्वकपका पछिल्ला चारै संस्करण खेलेको र युरोपेली लिगमा आबद्ध खेलाडीले भरिएको अस्ट्रेलियाविरुद्ध अंक खोस्न नेपालले जहाँ पनि फलामको च्युरा चपाउनुपर्ने हुन्छ । तर, जोर्डन र कुवेतविरुद्ध असम्भव भन्ने थिएन । कुवेतविरुद्ध थिम्पूमा १० को झिनो हारले पनि त्यो सम्भावना देखाउँछ । ठूला टिमविरुद्ध अंक जोड्न नसक्दा नेपाल समूहमा चौथो भएर उत्कृष्ट चार (चौथो हुने आठ टिममध्ये) मा पर्न सकेन र सिधै एसियन कप छनोटको तेस्रो चरणमा प्रवेश गर्ने अवसर गुमायो । त्यसैले नेपाल प्लेअफमा झरेको छ । सेप्टेम्बरअक्टोबरमा हुने प्लेअफमा सफलता हात पार्न सकेमात्रै नेपाल छनोटको तेस्रो चरणमा पुग्नेछ । कम्तीमा ६ खेल खेल्दै फेरि एक वर्ष अन्तर्राष्ट्रिय फुटबलमा व्यस्त हुनका लागि त्यो प्लेअफमा सफलता अनिवार्य छ ।महामारीअघिका ५ खेलमा नेपाली टिम स्विडिस प्रशिक्षक योहान कालिनले सम्हालेका थिए । महामारीपछि कुवेती प्रशिक्षक अब्दुल्लाह अलमुताइरीको काँधमा जिम्मेवारी आयो । यी दुई प्रशिक्षक फरक सिद्धान्तमा फुटबल खेलाए । त्यसैले छनोटमा नेपाली टिम दुई खालको रह्यो । कालिनले सम्हालेको टिमले रक्षात्मक फुटबल खेल्यो । आफ्नो रक्षापंक्तिलाई बलियो बनाएर काउन्टर आक्रमणमा अगाडि बढ्ने अर्थात् गोल खाएन भने हारिँदैन भन्ने खालको । यस्तो टिममा एक फरवार्डले मात्रै मौका पाउँछन् । तर, पहिलो खेलमै कुवेतविरुद्ध ७० ले स्तब्ध भयो, जुन नतिजा कालिनले कल्पना गरेका थिएनन् । मैत्रीपूर्ण खेलमा गोलरहित बराबरी र एक गोलको हार बेहोरेको टिमविरुद्ध उनलाई त्यति ठूलो अन्तरको पराजय अहिलेसम्म पत्यार लागिरहेको छैन ।अब्दुल्लाहले टिमलाई पूरै परिवर्तन गरिदिए । एक होइन, तीन फरवार्डलाई एकैपल्ट मैदानमा उतारे, ४३३ को आक्रामक शैलीमा । यो ठ्याक्कै बार्सिलोनाको संरचना हो । उनले नेपाली टिमलाई रक्षात्मक रणनीति र लामो पास खेल्ने परम्परा परिवर्तन गर्ने प्रयास गरेका छन् । गोल गरेन भने खेल जितिँदैन भन्ने उनलाई थाह छ र त्यसैगरी खेलाए । यस्तो परिवर्तन सकारात्मक देखिएको छ । उनले भविष्यकै लागि भनेर युवा खेलाडीलाई टिममा अवसर दिए । पाँच खेलाडीलाई डेब्यू गराए ।उनले सेप्टेम्बरमा हुने साफ च्याम्पियनसिपलाई मुख्य लक्ष्य बनाएका छन्, जहाँ उनी नेपाललाई पहिलोपल्ट फाइनल खेलाउन चाहन्छन् । त्यसैले पनि टिममा आमूल परिवर्तन गरेको हुनसक्छ । उनले कालिनले छाडेको टिमका ११ खेलाडी लिए । चैतमा थ्री नेसन्स कप जितेका बालगोपाल महर्जनको टिमका १० खेलाडीमात्रै अब्दुल्लाहको टिममा अटाए । ६ खेलाडीले पहिलोपल्ट राष्ट्रिय टिममा स्थान पाए । मनीष डाँगी र गौतम श्रेष्ठलाई इराकविरुद्ध ६२ ले हारेको मैत्रीपूर्ण खेलमा डेब्यू गराए । सुरजज्यू ठकुरी, आयुष घलान र कमल थापाले पहिलो क्याप अस्ट्रेलियाविरुद्ध पाए । विशेषगरी मनीष र गौतमले राम्रो प्रभाव देखाए ।छनोटमा नेपालले आठमध्ये दुई खेलमात्रै जित्यो । दुवै जित ताइपेईविरुद्ध । समान २० को जित । कुवेतविरुद्ध ७० को हार थिम्पूमा १० मा झर्यो । जोर्डनविरुद्ध दुवै खेल ३० ले हार्यो । एसियन कप २०१५ च्याम्पियन अस्ट्रेलियाविरुद्ध ५० को हार कुवेत सिटीमा ३० मा छोट्यायो । अस्ट्रेलियाविरुद्ध दुवै खेलमा नेपालले गोलको अवसर सिर्जना गर्न सकेन । अरू खेलमा अवसर पाएको थियो तर ताइपेईविरुद्धमात्रै गोल गर्यो । छनोटमा ४ गोलमात्रै गरेको नेपालले २२ गोल बेहोर्यो । तीन गोल अञ्जन विष्टले गरे भने नवयुग श्रेष्ठले एक गोल ।अब्दुल्लाहले सम्हालको टिमले सुधारिएको प्रदर्शन गर्यो । ठूला टिमविरुद्ध डराएर खेल्ने नेपाली टिम छोटोछोटो पास खेल्न आतुर देखिएको छ । ठूला टिमविरुद्ध पनि आक्रमण गर्न सक्छौं भन्ने विश्वास बढेको पाइएको छ । अस्ट्रेलिया र जोर्डनविरुद्ध बहादूरीपूर्वक खेल्यो । अखिल नेपाल फुटबल संघ (एन्फा) ले दिएको लक्ष्य (चौथो स्थान) अब्दुल्लाहको टिमले हासिल गर्यो । यसलाई उनी सुरुआतमात्रै मान्छन् । हो पनि । उनलाई खेलाडी चिन्ने अवसर थियो यो छनोट । यसको अनुभव साफ च्याम्पियनसिप र एसियन कप छनोटको प्लेअफमा उपयोगी हुनेछ ।"

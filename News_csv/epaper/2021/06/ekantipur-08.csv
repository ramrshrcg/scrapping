शीर्षक,विवरण
घरघरै ज्वरोका बिरामी,"तुलाराम पाण्डे (कालीकोट), राजबहादुर शाही (मुगु), हरि गौतम (रुकुम पश्चिम), घनश्याम खड्का (म्याग्दी), आश गुरुङ (लमजुङ) र भवानी भट्ट (कञ्चनपुर)"
खनालनेपाल समूहको ठहर 'एकता आह्वान दुराशयपूर्ण,"(काठमाडौं)  पार्टी एकताका लागि जेठ ३ पूर्वको अवस्थामा फर्किने एमाले अध्यक्ष केपी शर्मा ओलीको घोषणालाई झलनाथ खनालमाधवकुमार नेपाल समूहले भ्रमपूर्ण भनेको छ । ओलीले ६ बुँदे प्रस्तावसहित एकताबद्ध एमालेको आह्वान गरेको भोलिपल्ट सोमबार बसेको खनालनेपाल समूहको बैठकले गत वैशाख ७ र २६ गते आफूहरूले बुझाएको ६ बुँदे मागमा ओली गम्भीर नभएको आक्षेप लगाएको छ । उहाँको वक्तव्यमा प्रयोग गरिएको भाषा र बुँदाहरू केलाउँदा जालझेल, अन्योल र भ्रमको आधारमा अरूलाई अलमल्याउने र विभाजित गर्ने दुराशय देखिन्छ, नेता नेपालले निकालेको वक्तव्यमा उल्लेख छ, छलछाम र षड्यन्त्रपूर्ण किसिमले कुरा गरेर राष्ट्र र जनता तथा पार्टीपंक्तिको भावनाअनुरूप पार्टीमा एकता कायम नहुने स्पष्ट हुँदाहुँदै पार्टी अध्यक्ष र देशको प्रधानमन्त्री जस्तो जिम्मेवार पदमा आसीन व्यक्तिबाट अनुचित मार्ग र शैली अवलम्बन गरिनु दुःख र चिन्ताको विषय हो । खनालनेपाल समूहको स्थायी कमिटी बैठकले आफूहरूले यसअघि लिखित रूपमा अगाडि सारेका कुराको विश्वसनीय सम्बोधन गर्दै इमानदारीका साथ वार्ता र सहमतिको बाटो अवलम्बन गरिए मात्र सकारात्मक परिणाम आउने भन्दै ओलीको ध्यानाकर्षण पनि गराएको छ । लिखित वक्तव्यमा नेता नेपालले आफूहरू सुरुदेखि नै पार्टी एकताको पक्षमा रहेको भए पनि विधान उल्लंघन गरेपछि पार्टीमा समस्या उत्पन्न भएको बताएका छन् । हाम्रोतर्फबाट २०७८ वैशाख ७ र २६ गते दुईदुई पटक लिखित रूपमा एमालेको एकता र प्रभावकारितालाई कायम राख्न केपी शर्मा ओलीलाई ठोस प्रस्ताव पठाइएको थियो, वक्तव्यमा उल्लेख छ, हाम्रा कुनै पनि कुराको सम्बोधन नगरी कुनै वार्ता नभई एकताका लागि गरिएको उहाँको आह्वान साँच्चिकै एकताको पक्षमा नभई केवल भ्रम सिर्जना गर्ने उद्देश्यबाट प्रेरित देखिन्छ । ओलीको प्रस्ताव पार्टीलाई एकता हासिल गर्नेभन्दा पनि अनेकता सिर्जना गर्नेतर्फ लक्षित देखिएको निष्कर्ष खनालनेपाल समूहको छ । २०७५ जेठ २ गतेपूर्वको स्थितिमा पार्टी समग्र रूपमा कायम हुनुपर्छ भन्नुपर्नेमा ३ गतेपूर्व भन्दै अलमल्याउने भाषा प्रयोग भएको र ओलीले २०७५ जेठ २ भन्दा पनि नेकपाको केन्द्रीय कमिटीका सदस्यहरूमध्ये एकताको पक्षमा उभिएका व्यक्तिहरूलाई आधार मानेर केन्द्रीय कमिटी र स्थायी कमिटीका संरचना गतिशील हुने उल्लेख गरेकाले उनको आह्वानमा गुटगत स्वार्थ देखापरेको विश्लेषण खनालनेपाल समूहको छ । यस्तै मातहतका कमिटी र जनसंगठनलाई मूलभूत रूपमा २०७५ जेठ ३ पूर्वको अवस्थामा फर्काउने उल्लेख गरेको र यस्तो जालझेलपूर्ण भनाइ पार्टी एकता कायम गर्ने असल नियत भएको नठहरिने नेता नेपालको वक्तव्यमा जनाइएको छ । आफूहरूमाथि गरिएको भनिएको कारबाही फिर्ताबारे स्पष्ट रूपमा नलेखेकामा पनि नेता नेपालले आपत्ति जनाएका छन् । प्रतिनिधिसभाको असंवैधानिक विघटनको जिम्मेवारी लिएर त्यस्तो गलत निर्णयलाई सच्याउने कुरा गर्नुको साटो सर्वोच्च अदालतमा प्रतिनिधिसभा पुनःस्थापनाका लागि दायर रिटमा हामीले गरेको हस्ताक्षर फिर्ता हुनुपर्ने पूर्वसर्त राखिएको छ, विज्ञप्तिमा उल्लेख छ, उक्त रिट प्रधानमन्त्रीबाट प्रतिनिधिसभाको असंवैधानिक विघटनका कारण नेपालको संविधान, लोकतन्त्र र संसद्को रक्षा गर्नुपर्ने आवश्यकताको परिणाम हो । प्रधानमन्त्रीबाट प्रतिनिधिसभाको विघटनको निर्णय फिर्ता भए यससम्बन्धी विवादको स्वतः निरूपण हुनेछ । ओलीले पार्टी एकताको आह्वान गर्दै वक्तव्य निकालेपछि त्यसबारे साझा धारणा बनाउन सोमबार खनालनेपाल समूहको स्थायी कमिटी बैठक बसेको थियो । बैठकले ओलीको वक्तव्य विभाजन गर्ने नियतले आएको निष्कर्ष निकालेको हो ।"
संक्रमण जितेर खेतीपातीमा,"ठाकुरसिंह थारू, रूपा गहतराज (नेपालगन्ज) र मनोज पौडेल (कपिलवस्तु)"
पूर्ववनमन्त्री आलेद्वारा कान्तिपुरकर्मीलाई धम्की,काठमाडौं (कास) पूर्ववन तथा वातावरणमन्त्री प्रेमबहादुर आलेले अन्तर्वार्ताका लागि टेलिफोन कुराकानी गर्ने क्रममा सोमबार कान्तिपुर दैनिकका वरिष्ठ उपसम्पादक अब्दुल्लाह मियाँलाई धम्क्याएका छन् । अन्तर्वार्ताका लागि आलेलाई सोमबार साँझ टेलिफोन गर्दा उनले आफूलाई दुर्व्यवहार गर्नुका साथै धम्की दिएको मियाँले बताएका छन् । नेपाल पत्रकार महासंघको कान्तिपुर प्रतिष्ठान शाखाले महासंघका पूर्वकेन्द्रीय सदस्य तथा कान्तिपुर प्रतिष्ठानका सदस्य मियाँलाई गरिएको दुर्व्यवहार र धम्कीप्रति आपत्ति जनाउँदै सोमबार विज्ञप्ति जारी गरेको छ । कान्तिपुर प्रतिष्ठानले समाचारका कुनै पनि विषयमा चित्त नबुझेको भए वा कुनै गुनासा भए त्यसउपर कानुनी प्रक्रियामा जान सकिने प्रावधान हुँदाहुँदै पूर्वमन्त्रीले धम्की दिनु प्रेस स्वतन्त्रताविरोधी कार्य रहेको विज्ञप्तिमा उल्लेख गरेको छ । शाखाले घटनामा संलग्न पूर्वमन्त्रीलाई कानुनी दायरामा ल्याउन र पत्रकारलाई सुरक्षित एवं निर्बाध रूपले काम गर्ने वातावरण बनाउन सरकारलगायत सम्बन्धित निकायसँग माग गरेको छ ।
परीक्षण गराउनै डराउँछन्,"समुदायमा संक्रमणको अवस्था पत्ता लगाउन कञ्चनपुरको वेदकोट नगरपालिकाले लक्षण देखिएका, होम आइसोलेसनमा बसेका व्यक्तिका परिवारका सदस्य र संक्रमितको सम्पर्कमा आएका सबैको परीक्षण गर्ने लक्ष्यका साथ वडास्तरमा एन्टिजेन परीक्षण सुरु गर्यो तर परीक्षणका लागि स्थानीय नै आएनन् । कुनै वडामा त दिनभरिमा ४५ जनाले मात्रै परीक्षण गराए । वेदकोटका स्वास्थ्य शाखा प्रमुख हरिसा पालले भनिन्, सबै वडामा गरेर दुई सय जनाले पनि परीक्षण गराएनन् । १० वटै वडामा १ सय ८२ जनाको एन्टिजेन परीक्षण गर्दा १३ जनामा संक्रमण पुष्टि भएको थियो । उक्त नगरपालिकामा वडास्तरमा एन्टिजेन परीक्षण गर्दा होम आइसोलेसनमा बसेकाको संख्या ९० थियो । सामान्य रुघा, ज्वरो र टाउको दुख्ने समस्याका थुप्रै थिए तर तीमध्ये थोरैले परीक्षण गराए । होम आइसोलेसनमा बसेका संक्रमितको परिवारका सदस्यले मात्रै परीक्षण गराए पनि ४५ सय नाघ्ने नगरको अनुमान थियो । सबैलाई जानकारी पुगेको थियो तर डराए, पालले भनिन् । जिल्लामा सबैभन्दा बढी संक्रमित रहेको भीमदत्त नगरपालिकाले पनि गत साता वडास्तरमा एन्टिजेन परीक्षण गरेको थियो । जसलाई लक्षित गरिएको थियो त्यो समुदाय आउँदै आएन, नगरपालिकाका स्वास्थ्य शाखा प्रमुख नरेन्द्रराज जोशीले भने, जो ज्वरो आएर, टाउको दुखेर घरमै बसेका छन्, तिनीहरू परीक्षण गराउन डराए । उनका अनुसार नगरपालिकाले लक्षण देखिएका र संक्रमितको सम्पर्कमा आएकालाई नै लक्षित गरेर वडास्तरमा परीक्षण सुरु गरेको हो । जोशीले भने, परीक्षण गराउन गाउँमै टोली खटिएका बेला पनि कोही आउँदैनन् । भीमदत्तमा एक सातामा १ हजार ४६ जनाको परीक्षण गर्दा ३५ जनामा संक्रमण पुष्टि भएको छ । पुनर्वास नगरपालिकाले गत शुक्रबार वडास्तरमा परीक्षण सुरु गरे पनि दिनमा २०२५ जना मात्रै सहभागी भइरहेका छन् । जसमा ४५ जनामा संक्रमण देखिने गरेको नगरपालिकाका स्वास्थ्य शाखा प्रमुख रामबहादुर धामीले बताए । केही दिनयता महाकाली अस्पतालमा पीसीआर परीक्षण गराउन आउनेको संख्या पनि घट्दै गएको छ ।"
६० देखि ६४ वर्षकालाई आजदेखि खोप,"प्राथमिकता खोप ः स्वास्थ्यमन्त्री स्वास्थ्य तथा जनसंख्यामन्त्री शेरबहादुर तामाङले सबै नेपालीलाई खोप दिने सरकारको प्राथमिकता रहेको बताए । जसरी भए पनि छिटो खोप ल्याएर सबै नेपालीका लागि खोप सुनिश्चित गर्ने लक्ष्य छ, खोपको सहज उपलब्धताका लागि मेरो पहिलो प्रथामिकता हुनेछ, मन्त्री नियुक्त भएपछि पहिलोपटक सोमबार आयोजित पत्रकार सम्मेलनमा उनले भने, केही महिनाभित्र सबै नेपालीलाई खोप दिन उत्पादक देशबाट ल्याउन सबै उपाय लगाइनेछ ।"
"४,४७२ संक्रमित थपिए, ९२ को मृत्यु",काठमाडौं (कास) पछिल्लो २४ घण्टामा १७ हजार ९ सय ३ जनाको परीक्षण गर्दा ४ हजार ४ सय ७२ जनामा कोरोना संक्रमण पुष्टि भएको छ । सोही अवधिमा ६ हजार ९ सय ५१ जना निको भएका छन् भने ९२ जनको मृत्यु भएको स्वास्थ्य मन्त्रालयले जनाएको छ । हाल संक्रमणमुक्त हुने दर ८४१९ रहेको छ । हाल एक हजार ४ सय ३४ जना आईसीयूमा र ३ सय ९७ जना भेन्टिलेटरमा उपचाररत छन् ।
पतञ्जलीले उपहार दिएको किट वितरणमा रोक,"काठमाडौं (कास) आयुर्वेद तथा वैकल्पिक चिकित्सा विभागले पतञ्जली योगपीठले सरकारलाई उपलब्ध गराएको कोरोनिल किट वितरणमा रोक लगाएको छ । औषधि व्यवस्था विभागमा दर्ता नभएको पाइएपछि ती किट तत्काल वितरण नगर्ने निर्णय गरेको हो । पतञ्जलीले उपलब्ध गराएको १ हजार ५ सय किट तत्कालीन स्वास्थ्य तथा जनसंख्यामन्त्री हृदयेश त्रिपाठी र महिला बालबालिका तथा ज्येष्ठ नागरिकमन्त्री जुलीकुमारी महतोले बिहीबार स्वास्थ्य मन्त्रालयमै बुझेका थिए । पतञ्जलीले स्वासारी ट्याब्लेट, नाकमा राख्ने अणु तेल र कोरोनिल ट्याब्लेट राखिएको प्याकेट मन्त्रालयलाई सहयोग गरेको थियो । आयुर्वेद तथा वैकल्पिक चिकित्सा विभागका महानिर्देशक डा वासुदेव उपाध्यायले पतञ्जलीबाट प्राप्त औषधि श्वासप्रश्वासमा फाइदा हुने भए पनि औषधि व्यवस्था विभागमा दर्ता नभएकाले वितरण गर्न नसकिने बताए । यो कोरोनाको औषधि होइन । यसको प्रयोगले स्वास्थ्यमा असर नपर्ने देखियो तर औषधि व्यवस्था विभागमा दर्ता नभएकाले वितरण नगर्ने निधोमा पुगेका छौं । औषधि व्यवस्था विभागका प्रवक्ता सन्तोष केसीले यो किट पैठारीका लागि आवेदन परे पनि स्वीकृत नपाएको बताए । औषधि ऐनअनुसार विभागमा दर्ता नगरी औषधि पैठारी गर्न पाइँदैन । पतञ्जलीले सरकारलाई थोरै सहयोग गरेर बिक्री गर्ने उद्देश्य राखेको हुन सक्ने विभागले आकलन गरेको छ । यो औषधि भारतमा पनि विवादित बनेको छ । भारतीय मेडिकल एसोसिएसनले पतञ्जलीले उत्पदान गरेका यस्ता किटको विरोध गरेको छ । आयुर्वेद विभागले किट पाउनेबित्तिकै जिल्लास्थित आयुर्वेद कार्यालयले खडा गरेको आइसोलेसनमा प्रयोग गर्ने निर्णय गरेको थियो । औषधि व्यवस्था विभागमा दर्ता नभएको पाइएपछि वितरण नगर्ने भयौं, महानिर्देशक डा उपाध्यायले भने । त्रिपाठीले उक्त किट विभाग र मन्त्रालयका कर्मचारीसँग पनि समन्वय नगरी सिधै लिएको स्रोतले जनाएको छ । निवर्तमान स्वास्थ्यमन्त्री त्रिपाठीले पतञ्जलीले दिएको किट कोरोनाको औषधि भनेर आफूले नलिएको बताए । रोगसँग लड्ने क्षमताको औषधि भनेर लिइएको हो, उनले भने, बालकृष्णजीले यस्तो महामारीका बेला के सहयोग गर्न सक्छु भन्नुभयो । इनर्जी बुस्टको औषधि पठाउनुभयो । जुन औषधि सेवन गर्दा साइट इफेक्ट गर्दैन भने त्यसलाई प्रयोग गर्दा के हुन्छ भनेर लिएको हो । यो औषधिको भारतको नियमन निकायले समेत अनुमति दिएको कागज आफूले पाएको उनले बताए । औषधि व्यवस्था विभागले अनुमति नदिएको औषधि भन्सारबाट समेत सहजै पैठारी भएको छ । स्वास्थ्य मन्त्रालयले यो औषधिको भन्सार छुट गराउन अर्थमा पत्राचारसमेत गरेको थियो तर अर्थले सहमति दिनुअघि नै सामान ल्याइएको थियो । निवर्तमान महिलामन्त्री महतोले मन्त्रालयमा संघसंस्थाबाट प्राप्त सहयोग हस्तान्तरण गर्न जाँदा पतञ्जलीले उपलब्ध गराएको सामान बुझ्ने कार्यक्रममा सहभागी मात्रै भएको बताइन् ।"
विदेशबाट आउनेले दुईपटक पीसीआर गर्नुपर्ने,"(काठमाडौं)  विदेशबाट आउने यात्रुले आफ्नै खर्चमा अनिवार्य १० दिन क्वारेन्टाइनमा बस्नुपर्ने, दुई पटक पीसीआर परीक्षण गर्नुपर्ने र त्यसको सबै खर्च सम्बन्धित व्यक्तिले नै व्यहोर्ने गरी नयाँ मापदण्ड जारी भएको छ । जनस्वास्थ्यका मापदण्ड पालना गरेर सातामा ५ वटा अन्तर्राष्ट्रिय उडान अनुमति दिने जेठ १३ गतेको निर्णयअनुसार मन्त्रिपरिषद् बैठकले नेपाली तथा विदेशी नागरिक विदेशबाट नेपाल आउँदा पालना गर्नुपर्ने २८ बुँदे मापदण्ड२०७८ ल्याएको हो । सरकारले तोकेको क्वारेन्टाइन, होम क्वारेन्टाइन, यात्रुको व्यवस्थापन, होटल क्वारेन्टाइन अवधि व्यवस्थापन, होम क्वारेन्टाइन निगरानी र अन्य विषय समेटिएका ६ वटा क्षेत्रका २८ बुँदामा मापदण्डलाई समेटिएको छ । संस्कृति, पर्यटन तथा नागरिक उड्डयन मन्त्रालय, गृह मन्त्रालय र कोभिड संकट व्यवस्थापन केन्द्रलगायत सम्बन्धित निकायको समन्वयमा मापदण्डको मस्यौदा बनाएर स्वीकृतिका लागि मन्त्रिपरिषद्मा पठाइएको थियो । मस्यौदालाई स्वीकृत गर्दै मन्त्रिपरिषद् बैठकले मापदण्ड जारी गरेको हो । मापदण्डको पालना गर्नेलाई मात्रै नेपाल आउन अनुमति प्रदान गर्न विदेशस्थित कूटनीतिक नियोगहरूलाई परिपत्र गरिएको छ ।गृह मन्त्रालयका प्रवक्ता जनकराज दाहालले मापदण्ड कडाइका साथ पालना गर्न सबै निकायले आआफ्नोतर्फबाट संयन्त्रलाई क्रियाशील बनाएको बताए । मापदण्डको उल्लंघन गरिए कोभिडसंकट व्यवस्थापनसम्बन्धी अध्यादेशका प्रावधानअनुसार कैद र जरिवाना गरिने उनले जनाए । अब नयाँ मापदण्डअनुसार हवाईमार्गबाट नेपाल आउँदा सम्बन्धित विदेशी र नेपाली यात्रुले फोटो र बारकोडक्यूआरकोडसहितको नेगेटिभ पीसीआर रिपोर्ट, १० दिन क्वारेन्टाइनमा बस्न होटल बुकिङ गरेको प्रमाणका आधारमा मात्रै विदेशबाट नेपाल आउन अनुमति दिइनेछ । मापदण्डअनुसार नेपाल आउने यात्रुले १० दिन होटलक्वारेन्टाइनमा बस्दाको सबै खर्च आफैं व्यहोर्नुपर्नेछ । क्वारेन्टाइनमा बसेको ४ दिन र एघारौं दिनमा पीसीआर परीक्षण गर्नुपर्नेछ । खाडी मुलुक र मलेसियाबाट आएका नेपाली श्रमिकको हकमा भने ५ दिन क्वारेन्टाइनमा बसेर पीसीआर नेगेटिभ आएपछि गन्तव्यमा जान दिइनेछ । गन्तव्यमा जानुअघिको क्वारेन्टाइनमा बस्दाको खर्च पनि सम्बन्धित व्यक्तिले नै व्यहोर्नुपर्ने व्यवस्था मापदण्डमा छ । सरकारी कामका सिलसिलामा विदेश गएर फर्किएका सरकारी कर्मचारी तथा सुरक्षाकर्मीले पनि पीसीआर परीक्षण र शुल्क आफैं व्यहोर्नुपर्नेछ । कूटनीतिक नियोगका कर्मचारी तथा उनीहरूका परिवारले सम्बन्धित दूतावासको सिफारिसअनुसार गन्तव्यसम्म जान पाउने छन् । उनीहरूलाई सम्बन्धित कार्यालयको सिफारिसमा १० दिन होम क्वारेन्टाइनमा बस्न जान अनुमति दिइनेछ । विदेशबाट आउनेलाई क्वारेन्टाइनका लागि होटलसम्म लैजाने, तोकिएको अवधिसम्म क्वारेन्टाइनमा बसेनबसेको अनुगमन, क्वारेन्टाइनमा बस्दा बिरामी भएमा उपचारको व्यवस्था, अवधि पूरा गरेकालाई गन्तव्यसम्म जान सहजीकरण एवं मापदण्ड पालना नगर्ने होटल सञ्चालकलाई कारबाही सिफारिसलगायतको जिम्मा सीसीएमसीले गर्ने छ ।त्यस्तै होटलक्वारेन्टाइनको सूचीकरण गर्न पर्यटन विभागको समन्वयमा नेपाल पर्यटन बोर्डलाई दिइएको छ । घना बस्ती भएका कारण सुन्धारा, ठमेल, गोंगबु र कलंकी क्षेत्रका होटललाई कोभिड डेडिकेटेड क्वारेन्टाइन बनाउन रोक लगाइएको छ । क्वारेन्टाइनमा बसेको अन्तिम दिन पीसीआर रिपोर्ट पोजिटिभ आएमा कोभिडसंकट व्यवस्थापन केन्द्र (सीसीएमसी) ले तोकेको आइसोलेसन सेन्टर, तोकिएको अस्पताल वा होटल आइसोलेसनमा बस्नुपर्ने छ । काजकिरियाका लागि आएका, दीर्घरोगी, शारीरिक अशक्त र बिरामीसँगै आएका हेरालुसहयोगीकुरुवा, ७५ वर्षमाथिका ज्येष्ठ नागरिक, ५ वर्षमुनिका नाबालकसँगै आएका आमाबाबुलाई भने स्थानीय तहको सिफारिसका आधारमा १० दिन होम क्वारेन्टाइनमा बस्ने गरी गन्तव्यमा जान दिइनेछ । काजकिरियामा आउनेले ११ दिन र अन्यले ४ र ११ दिनमा आफ्नै खर्चमा पीसीआर परीक्षण गर्नुपर्ने छ । त्यसको अनुगमन स्थानीय तहबाट गरिने व्यवस्था मिलाइएको छ । नेपाल नागरिक उड्डयन प्राधिकरणले जेठ १८ देखि असार १६ सम्म सातामा ५ वटा अन्तर्राष्ट्रिय उडान गर्न नेपाल एयरलाइन्ससहित ४ वटा हवाई कम्पनीलाई अनुमति दिइसकेको छ ।विदेशबाट हरेक बिहीबार टर्किस एयरलाइन्सलाई इस्तानबुलकाठमाडौंइस्तानबुल, नेपाल एयरलाइन्सलाई सोमबार काठमाडौंदोहाकाठमाडौं, सोमबारै कतार एयरलाइन्सलाई दोहाकाठमाडौंदोहा, बुधबार नेपाल एयरलाइन्सलाई काठमाडौंदिल्लीकाठमाडौं र हरेक हरेक शुक्रबार एयर इन्डियालाई दिल्लीकाठमाडौंदिल्ली उडान अनुमति दिइएको छ ।"
असारदेखि नयाँ शैक्षिक सत्र,"(काठमाडौं)  शिक्षा मन्त्रालयले असार १ गतेदेखि विद्यार्थी भर्ना थालेर वैकल्पिक माध्यमबाटै शैक्षिक सत्र अघि बढाउन सर्कुलर गरेको छ । शिक्षामन्त्री कृष्णगोपाल श्रेष्ठसहित मन्त्रालयस्तरीय बैठकले असारबाट नयाँ शैक्षिक सत्र थाल्ने निष्कर्ष निकालेको हो । गत वर्ष कोरोनाले पठनपाठन प्रभावित भएका कारण जेठ मसान्तसम्म शैक्षिक सत्र लम्ब्याउने निर्णय यसअघि नै भइसकेको थियो । विद्यार्थी मूल्यांकन, शैक्षिक सत्र र सिकाइ निरन्तरताका विषयमा संघीय मामिला मन्त्रालयमार्फत सर्कुलर गरिएको शिक्षा तथा मानवस्रोत विकास केन्द्रका महानिर्देशक वैकुण्ठ अर्यालले जानकारी दिए । शिक्षा मन्त्रालयले संघीय मन्त्रालयमार्फत स्थानीय तह र प्रदेशस्थित सामाजिक विकास मन्त्रालयलाई सर्कुलर गरेको हो । जिल्लास्थित शिक्षा विकास तथा समन्वय इकाइ र विद्यालयहरूलाई निर्देशनअनुसार शैक्षिक गतिविधि अघि बढाउन निर्देशन दिइएको छ । कक्षा ८ को स्थानीय तहस्तरीय परीक्षा आन्तरिक मूल्यांकन र उपयुक्त वैकल्पिक विधिबाट सञ्चालन गर्न आग्रह गरिएको छ । कतिपय स्थानीय तहले सोही आधारमा विद्यार्थी मूल्यांकन गर्दै आएका छन् । कक्षा ८, १० र १२ बाहेकको परीक्षा निरन्तर विद्यार्थी मूल्यांकन, वैकल्पिक विधि र पाठ्यक्रम समायोजन ढाँचा २०७७ को व्यवस्थाअनुसार गर्न सूचित गरिएको छ । कक्षा १० को नतिजा राष्ट्रिय परीक्षा बोर्डले आन्तरिक मूल्यांकनका आधारमा प्रकाशित गर्ने तय भइसकेको छ । कक्षा १२ को परीक्षाको विषयमा पनि छिटै निर्णय हुने बोर्डले जनाएको छ । मन्त्रालयका उपसचिव बिदुर गिरीले जारी गरेको सूचनामा असार १ देखि विद्यार्थीको भर्ना अभिलेख कायम राख्न निर्देशन दिइएको छ । विद्यालयले आफ्ना सेवा क्षेत्रका बालबालिका र अभिभावकसँग टेलिफोन वा अनलाइनलगायत वैकल्पिक विधिबाट सम्पर्क गर्नुपर्ने उल्लेख छ । विद्यालय परिवर्तन गर्न चाहने बालबालिकालाई स्थानान्तरणको प्रमाणपत्र दिनसमेत निर्देशन दिएको छ । गत वर्ष निजी विद्यालयका करिब २ लाख विद्यार्थी सामुदायिक विद्यालयमा स्थानान्तरण भएको अनुमान छ । अभिभावकहरू लकडाउन र निषेधाज्ञाका कारण थातथालो फर्केका कारण विद्यार्थी पनि उतै भर्ना हुन थालेका छन् । विद्यार्थी भर्नासँगै नयाँ पाठ्यक्रम पुस्तक उपलब्ध गराउन र विद्यार्थी सिकाइ सहजीकरण निर्देशिकाअनुसार पठनपाठन थाल्न पनि सर्कुलरमा आग्रह गरिएको छ । मन्त्रालयमा भएको छलफलमा जनक शिक्षा सामग्री केन्द्रका महानिर्देशक अनिलकुमार झाले शैक्षिक सत्रअगावै पुस्तक ढुवानी खुला गर्न शिक्षामन्त्री श्रेष्ठको ध्यानाकर्षण गराएका थिए । मन्त्रीले उक्त प्रस्ताव सीसीएमसीमा लगेर निर्णय लिने प्रतिबद्धता गरेको मन्त्रालयले जनाएको छ ।"
ठगीधन्दा रोक्न सक्रिय होऊ,"मुलुकमा जुनसुकै बहानामा पनि खाद्यान्न, खानेतेल, तरकारी तथा फलफूलजस्ता उपभोग्य सामग्रीहरूको अनावश्यक मूल्यवृद्धि हुनु नियमित आकस्मिकताजस्तै भैसक्यो । जारी कोरोना महामारीमा त जीवनरक्षक मानिएका औषधिलगायतका अरू अत्यावश्यक उपचार तथा परीक्षण सामग्रीहरूसमेत मनलाग्दी मूल्यमा बिक्री भैरहेका छन् । भाउ मात्रै अचाक्ली बढाइएको छैन, बजारमा नक्कली र गुणस्तरहीन सामग्री पनि उत्तिकै छ्यापछ्याप्ती छन् । यसबाट उपभोक्ता तथा बिरामीको स्वास्थ्यमै गम्भीर असर परिरहेको र पर्न सक्ने अवस्था छ । यस्तो ठगी धन्दा रोक्न प्रहरीले केही प्रयास गरेको देखिए पनि त्यो पर्याप्त छैन । उपभोक्ताको ढाड सेक्ने कुरा मात्र नभएर जनस्वास्थ्यकै गम्भीर सवाल पनि भएकाले यस्तो ठगी रोक्न सरकारले हरसम्भव प्रयत्न गर्नुपर्छ । ठगिनबाट जोगिन सम्बन्धित उपभोक्ता पनि सचेत रहनुपर्छ । र, यस्तो धन्दाबारे जानकारी राख्ने सरोकारवालालगायत जोकोहीले पनि प्रहरीप्रशासनलगायतका निकायहरूमा सूचना दिएर ठगीमा संलग्नहरूलाई कानुनी कारबाहीको दायरामा ल्याउने वातावरण बनाउनुपर्छ । सक्रिय संक्रमित र उपचारका लागि अस्पताल पुग्नेहरू दुवैको संख्या चुलिएसँगै बजारमा मानिसको रगतमा रहेको अक्सिजन मापन गर्ने अक्सिमिटर र संक्रमितको उपचारमा प्रयोग हुने रेम्डेसिभिरजस्ता औषधिको माग अत्यधिक हुन थाल्यो । यही मौकामा यिनको कालोबजारी मात्र भएन, नक्कली तथा गुणस्तरहीन सामग्रीको पनि बेचबिखन मौलाएको हो । सेनिटाइजरमा त केहीले मानव स्वास्थ्यलाई हानि गर्ने रसायनसमेत मिसाएको पाइएको छ । कतिले सरकारबाट अनुमति नै नलिई पनि सेनिटाइजर उत्पादन गरिरहेको पत्ता लागेको छ । प्राविधिक र प्रयोगशालाबिनै निर्माण गरिएका यस्ता सामग्रीको गुणस्तर कस्तो होला, त्यसै पनि अनुमान गर्न सकिन्छ । यस्तै एक उत्पादनको नमुना परीक्षण गर्दा मानव स्वास्थ्यलाई असर गर्ने मिथानोल २४ प्रतिशत पाइएको छ, जबकि केही गरी मिथानोल शरीरभित्र पर्यो भने यसबाट विषाक्त पदार्थ उत्पादन भई व्यक्तिको ज्यानैसमेत जान सक्छ । त्यही भएर यसलाई शरीरमा प्रयोग गर्न नमिल्ने तथ्यलाई सबैले गम्भीरतापूर्वक मनन गर्नुपर्छ । र, बजारमा गुणस्तरहीन सामग्री बिक्रीवितरण नहोस् भनेर सम्बन्धित सबै निकायले अनुगमन बढाउनुपर्छ । यस अवधिमा कालोबजारी तथा ठगीधन्दा कतिसम्म अकल्पनीय रूपमा मौलाएछ भने, सामान्यतया बढीमा ५ हजार रुपैयाँ पर्ने एक भाइल रेम्डेसिभिरको ३० हजार रुपैयाँसम्ममा बिक्री गरेको समेत पाइएको छ । एउटा प्रयोगशालाले त कुस्त पैसा लिएर पीसीआरको नेगेटिभ रिपोर्ट दिने गरेको तथ्यसमेत बाहिर आएको छ । यस्तै, धाराबाट आउने पानीमा रसायन मिसाएर ७५ प्रतिशत ह्यान्ड सेनिटाइजर बजार पठाइएको पनि पत्ता लागेको छ । चीनबाट समेत लुकीछिपी ल्याइएका गुणस्तरहीन अक्सिमिटरलाई सस्तोमा तीन सय ८० रुपैयाँमा किनेर बजारमा २ हजार ५ सय रुपैयाँसम्ममा बिक्री गरेको समेत भेटिएको छ । यी तथ्यहरूबाट थाहा हुन्छ यो महामारीको मौकामा जसले जे गरे पनि हुने जसरी ठगीअपराध व्याप्त छ । त्यसैले यसलाई रोक्नका निम्ति सरकारको उचित सक्रियताको खाँचो छ । यसरी कालोबजारी तथा ठगी कार्य रोक्न प्रहरीले मात्र होइन, कानुनी दायित्वबमोजिम वाणिज्य, आपूर्ति तथा उपभोक्ता संरक्षण विभाग र औषधि व्यवस्था विभागले पनि आवश्यक अनुगमन तथा नियमन गर्नुपर्छ । नागरिकहरू गम्भीर मारमा परिरहँदा जिम्मेवार निकायहरू कुनै पनि बहानाबाजी नगरीकन अग्रसक्रिय हुनैपर्छ, अन्यथा यस्तो कार्यमा उनीहरूको समेत मिलेमतोको अर्थ लाग्छ । जसरी हुन्छ, सम्बन्धित सबै निकायहरूको सक्रियतामा बजारमा भैरहेको अनुचित धन्दा रोकिनुपर्छ र यस आरोपमा पक्राउ परेकाहरूलाई पनि उचित कानुनी कारबाही गरिनुपर्छ । ठगी तथा कालोबजारीमा संलग्न हुनेहरूलाई हदैसम्मको सजाय दिलाउन कसैको दबाब र प्रभावमा नपरीकन उपयुक्त कानुनी प्रक्रिया चाल्नुपर्छ । कालोबजारी ऐनले कमसल सामानलाई असल भनी झुक्याई बेचेको र औषधिमा मिसावट गरी बिक्री वितरण गरेको कसुरमा बढीमा ५ वर्षसम्म कैद हुन सक्ने व्यवस्था गरेको छ । यसअतिरिक्त ठगी कार्यमा संलग्नहरूलाई कोभिड संकट व्यवस्थापनसम्बन्धी अध्यादेश र औषधि ऐनका उपयुक्त प्रावधानअनुसार पनि कारबाही गर्न सकिन्छ । खालि यसका निम्ति प्रहरी प्रशासनलगायतका सम्बद्ध निकायहरूको इच्छाशक्ति, कटिबद्धता र निरन्तर सक्रियता आवश्यक पर्छ ।"
पुनःस्थापित एमाले व्यवस्थापनका मतभेद,"एमाले अध्यक्ष केपी शर्मा ओलीले पार्टी एकताका लागि ६ बुँदे प्रस्ताव अघि सारेका छन् । यस्तै प्रस्ताव दुई साताअघि माधव नेपालले पनि सारेका थिए । आफ्नो स्वार्थअनुकूल सारिने यस्ता प्रस्ताव लोक खपतका लागि राम्रो देखिए पनि तिनका अन्तर्य अरू नै हुन्छन् । यस्ता प्रस्ताव सफल हुन विश्वासको वातावरण बन्नुपर्छ, जुन अहिले छैन । चपली हाइट बैठकले विश्वासको वातावरण बनाउनेभन्दा बिगार्ने काम गर्यो । ओलीले अहिले सारेको यो प्रस्ताव उही चपली हाइट भाग दुई हुने त होइन भन्ने सर्वत्र आशंका छ । चपली हाइटमा ओलीले देखाएको ललिपपमा नफसेको भए, अहिले वैकल्पिक सरकार बनिसकेको हुन्थ्यो । नेता नेपालको त्यही गल्तीले पुनः प्रतिनिधिसभा विघटन हुन पुगेको हो । ओलीको अहिलेको प्रस्तावमा गोलमटोल भाषा र शब्द छन्, २०७५ जेठ २ नभनी ३ भनिएको छ । यसैगरी पुरानै र जनवर्गीय कमिटी नभनी मूलभूत भनेर झुक्काउन खोजिएको छ अनि अदालतमा गरिएका हस्ताक्षर फिर्ता लिई मुद्दालाई कमजोर पार्ने गलत आशय राखिएको छ । पार्टी बलियो होस्, पार्टी एकता अक्षुण्ण रहोस् भन्ने चाहना हरेक नेताकार्यकर्ताको हुन्छ नै, हुनुपर्छ पनि तर मै पार्टी हुँ, मै राज्य, अरू सबै झिनामसिना हुन् भन्ने अहम्ले पार्टी चल्दैन । ओलीको यही दम्भले हिजो नेकपा विभाजित भयो, आज एमाले विभाजनको संघारमा छ । फलस्वरूप ओली सरकार कमजोर भै दक्षिणपन्थीहरूसँग अप्राकृतिक माया पिरती गाँसिन पुगेको छ । यो स्थितिबाट पार पाउने हो भने, नेताहरूले लोभ हटाउनुपर्छ । पार्टी एकताका लागि ओली र नेपाल दुवैले आजैदेखि आफूहरू दलको नेता र प्रधानमन्त्री नबनी अभिभावकमा बसेको घोषणा गर्नुपर्छ । प्रधानमन्त्रीको रूपमा दुवै नेताले विश्वास गरेको नयाँ नेतालाई अघि सार्नुपर्छ । दुवै नेताले त्याग देखाउन सके मात्र पार्टी एकता सम्भव छ, होइन भने कसैले कसैलाई विश्वास गर्ने आधार छैन । संवैधानिक इजलासको कम्पोजिसनबाट प्रतिनिधिसभा पुनःस्थापना हुने सम्भावना बढेपछि नै ओलीको यो नयाँ प्रस्ताव आएको हो । एकातिर नेपाल पक्ष ओलीलाई निरंकुशताको प्रतीक, अधिनायकवादी र तानाशाह भन्छन्, अर्कातिर उनै ओलीसँग एकताको याचना पनि गर्छन्, यो दोधारे चरित्र हो । नेपाल समूहको ढलपलले नै ओलीको निरंकुश सत्ताले निरन्तरता पाइरहेको छ । गोपाल देवकोटा, गौरीनगर, कामनपा७ िििकेपी शर्मा ओली विरोधी देख्नेबित्तिकै बहकिन्छन्, मैले के बोलेँ भन्ने हेक्कै उनमा रहन्न । पछिल्ला दिन थोरै सम्हालिएको भए पनि नानीदेखि लागेको बानी छुट्न गाह्रो परिरहेको छ । सायद कहिलेकाहीँ उनी म प्रधानमन्त्री हुँ भन्ने पनि बिर्सन्छन् । त्यसैले आफ्नो पद र स्तरभन्दा निकै तल झरेर बोल्ने गर्छन् । सुखी नेपाली, समृद्ध नेपाल नारालाई बारम्बार दोहोर्याइरहँदा हिजो र आजको नेपालको तुलना गर्ने क्षमता सायद उनमा छैन । संविधानमाथि पटकपटक प्रहार गर्दै कालीदास चरित्रको पटाक्षेप गरेका ओली निष्ठाको राजनीतिमा निकम्मा साबित भएका छन्, सत्ता उनको पहिलो स्वार्थ हो । सत्ता प्राप्तिका लागि जेसुकै त्याग्न तयार छन् र जस्तोसुकै सम्झौता उनका लागि मान्य हुनेछ भन्ने विगतका राजनीतिक घटनाक्रमले पुष्टि गरिसकेको छ ।पार्टीका वरिष्ठ नेता नेपाल, झलनाथ खनालजस्ता व्यक्तित्वलाई साधारण सदस्यबाट निष्कासन गर्दै गर्दा ओलीको हात काँपेन ? फेरि एकता प्रस्ताव, षड्यन्त्रको अर्को रूप मात्र हो । प्रजातन्त्रको रक्षाका लागि अनि राजनीतिक स्वेच्छाचारिता अन्त्यका लागि एमालेको एकता अपरिहार्य छ, तर ओलीलाई न राष्ट्रको चिन्ता छ, न त राष्ट्रियताको । उनका लागि सबैभन्दा ठूलो सत्य भनेकै सत्ता हो । जेठ ३ अगाडि पार्टीलाई फर्काउन मनैदेखि चाहन्थे भने एकतर्फी रूपमा मन्त्रिमण्डल पुनर्गठन किन गरे ? पार्टीभित्रका विद्रोहीहरू एकताका लागि हदैसम्म लचिलो बनेकै हुन् । उनीहरूले बेलैमा राजीनामा दिएको भए सत्ता पल्टिएको थियो । ओली यावत् कुरामा जानकार छन् । सर्वोच्चले फेरि पनि संसद्लाई ब्युँताउन सक्ने अनुमान गरेर शकुनि पासाका रूपमा पार्टी एकताको अर्को नाटक ओलीले मञ्चन गरेका छन् । एकताको चाहना राख्नेले पहिला आफूले त्याग गरेर देखाउन सक्नुपर्छ, अरूको घुँडा टेकाउने प्रपञ्च गर्नु हुन्न । उत्तम पुडासैनी, जोरपाटी, काठमाडौंसोमबार प्रकाशित अविनको कार्टुनमा प्रधानमन्त्री ओलीको आँखा सत्ता टोपीले छोपिएको छ । संवेदनशीलता, लोकतान्त्रिक मूल्यमान्यता, राष्ट्रियता र जिम्मेवारीको टोपीलाई तिलाञ्जलि दिएर सत्ताका लागि मात्र उनी अघि बढिरहेको सन्देश कार्टुनले दिन्छ, जुन आजको दिनको वास्तविक चित्रण हो । जनतामुखीभन्दा सत्तामुखी भएर असंवैधानिक निर्णयहरू गर्दै आएका ओलीको चौतर्फी आलोचना भइरहेको छ । भ्रष्टाचार ओलीकै पालामा झनै मौलायो । जनतालाई कोरोनाले न्याक्दै गर्दा ओली कुर्सीको खेलमा मस्त रहे । सहकर्मीहरूलाई चिढ्याउँदै गए । आफूलाई प्रधानमन्त्रीबाट हटाउने सुइँको पाएपछि संविधान कुल्चिएर गत पुसमा प्रतिनिधिसभा विघटन गरिदिए । सर्वोच्च अदालतले प्रतिनिधिसभा ब्युँताइदियो तैपनि उनले फेरि अनेक तिकडम गरेर पुनः विघटन गरेका छन् । दोस्रो लहरको कोरोनामा अक्सिजन नपाएर संक्रमितहरूको मृत्यु भइरहँदा पनि ओली प्रतिनिधिसभा भत्काएर चुनाव गर्छु भनिरहेका छन् । यस्ता गतिविधिका कारण ओलीमा संवेदनशीलता छैन भन्ने आमनागरिकलाई लाग्छ, त्यस्तै उनले लोकतान्त्रिक मूल्यमान्यता र जिम्मेवारी कसरी पन्छाए भन्नेमा सबै जानकार छन् । कार्टुनले दिन खोजेको सन्देशलाई बुझ्न पृष्ठभूमिमा महामारीका बेला सरकारले गरेको कामकारबाहीको बारे थोरै जानकारी बटुल्नुपर्छ । आफ्नै पार्टीका वरिष्ठ नेताहरू, प्रतिपक्षी दल, नागरिक समाज र सञ्चारमाध्यमले सरकारको कमीकमजोरी औंल्याए पनि उनी पटक्कै सुन्न चाहँदैनन् । आफ्नो सत्ताको आयु बढाउन मधेसवादी समूहसँग अप्राकृतिक गठबन्धन गरेका छन् । प्रतिनिधिसभा ब्युँतिने अनुमान गरेर एमालेलाई २०७५ जेठ ३ को अवस्थामा फर्काउन आफू तयार रहेको वक्तव्य जारी गरेका छन्, यो असन्तुष्ट पक्षलाई भुलाउने ओलीको दाउ हो । के जेठ ३ पूर्वको अवस्थामा फर्किएपछि उनले गरेका सबै प्रतिगामी कदमहरू क्षम्य हुन्छन् ? दुई दुई पटक प्रतिनिधिसभा विघटन गरेको गल्ती माफ हुन्छ ? कोरोनाका बेला सरकारको असंवेदनशीलताका कारण ज्यान गुमाएकाहरूलाई फर्काउन सकिन्छ ? गोविन्द विक, बूढानीलकण्ठ१२, काठमाडौं"
बाँदरमुढेको चीत्कार सुन !,"सबभन्दा पहिले स्पष्ट गरूँ, परिवर्तन र न्यायको संघर्षमा राज्यसत्ताविरुद्ध लड्न जनतासँग विद्रोहको अधिकार सधैं सुरक्षित हुनुपर्छ । प्रतिरोध हरेक युग र समाजको नैसर्गिक अधिकार हो । यसलाई हिंसा र बल प्रयोगले दबाउन खोजियो भने र त्यसको जवाफमा जनताले निर्विकल्प उपायका रूपमा हतियार उठाए भने त्यसलाई हिंसा भन्नु अन्याय हुन्छ । हिंसाको एकाधिकार राज्यसंयन्त्रसँग मात्रै हुन्छ र आम जनता जस्तोसुकै अवस्थामा पनि अहिंसावादी र शान्तिप्रिय भएर चुपचाप बस्नुपर्छ भन्ने तर्कसँग सहमत हुन सकिन्न । यो तर्कले इतिहासदेखि चलिआएको शोषणचक्रकै भाष्यलाई बल दिन्छ, त्यसैलाई नवीकरण गर्दै स्थापित गरिरहन्छ । त्यस अर्थमा यो पंक्तिकार जनयुद्ध (२०५२६२) लगायत हतियारसहितरहित जनताका सबै लडाइँप्रति हृदयले सम्मान गर्छ । यो लेखको उद्देश्य न्यायपूर्ण जनविद्रोह र जनयुद्धको विद्रूपीकरण किमार्थ होइन, बरु एउटा दुर्दान्त विनाशकारी घटनाको समन्यायिक दायित्वबाट विमुख भइरहेको सम्बन्धित पार्टीसँग केही थान चिन्ता र मानवीय प्रश्न राख्नु हो । एक स्थानीय हुनुका नाताले, सामाजिक न्यायको पक्षधरसमेत हुनुका नाताले यति प्रश्न त गर्नैपर्छ के बाँदरमुढे एउटा भयावह किंवदन्ती मै सीमित भएर विस्मृत हुने हो ? यसका पीडितहरूलाई शत्रुवत् व्यवहार गरेर वा पीडितका न्यायसंगत मागलाई माओवादी सिद्ध्याउने खेल का रूपमा मात्रै लिएर फेरि तिनैबाट क्षमादानको आशा गरिरहन पनि पाइन्छ ? यस्तो कुराले स्वयम् जनयुद्ध लाई न्याय गर्छ ? िििसंवत् २०५२ देखि २०६२ सम्म तत्कालीन नेकपा (माओवादी) को आह्वान र नेतृत्वमा सञ्चालित जनयुद्ध नेपाली राजनीतिकसामाजिक इतिहासको एउटा महत्त्वपूर्ण कालखण्ड हो । यो विद्रोहले आमजनको चेतनामा ल्याइदिएको तरंग र यसैका उत्तोलनमा नेपाली समाजमा आएको हेरफेरलाई सानोतिनो मान्न मिल्दैन । वैचारिक पाठशाला र सैन्य कारबाहीको आधारभूत प्रशिक्षणका कतिपय कमजोरी र तिनले सिर्जेका केही दुर्घटना बाहेक माओवादी नेतृत्वको जनयुद्ध सँग गुनासो गर्नेभन्दा गर्व गर्ने ठाउँ धेरै छन् । देशमा जनयुद्धको उभार हुँदै विकसित २०६२६३ को आन्दोलनले लोकतन्त्रगणतन्त्र भित्र्याउने र संस्थागत गर्ने मुख्य कार्यभार पूरा गरेको इतिहास आलै छ । २०६२६३ हुँदै मधेसी, थारू, जनजातिलगायत आन्दोलनहरूसम्म आउँदा नागरिक चेतनाले अधिकार, ज्ञान र विमर्शका नयाँ क्षितिजहरू पहिल्याएको छ । यस मानेमा आफूलाई उदार लोकतन्त्रवादी मान्ने वर्गले समेत जनयुद्धको यथासम्मान गरेकै देखिन्छ ।यसरी नेपालको इतिहासमा जनयुद्धको अमिट र अभिन्न भूमिका रहनुको अर्थ युद्धकालमा भएको बाँदरमुढेजस्तो भयावह घटना र त्यसले छोडेको गहिरो असरलाई बेवास्ता गर्नु या बिर्सिदिनु भन्नेचाहिँ हुँदैन । जो मर्यो उसैको सन्तान टुहुरो भनेझैं इतिहासको गम्भीर त्रुटिमाथि निष्पक्ष समीक्षा गरी त्यसले दिएका क्रूर प्रहारको समयमै उपचार गर्ने विवेक नपुग्दा बाँदरमुढे (माडी) घटना पुस्तान्तरसम्म उकल्चिरहने घाउ बन्न पुगेको छ । उक्त घटना ३८ जना आम नागरिकलाई एकै लास पार्ने दुर्नियतले भएको थिएन, उपयुक्त समयमा सूचना व्यवस्थापन हुन नसकेर यस्तो भएको हो भन्ने स्पष्टीकरणलाई सही नै मान्दा पनि मृतकका परिवार र घाइतेको वर्षौंदेखिको सकस सम्बोधन गर्न कुनै ठोस र जिम्मेवार पहल नगरिनु खेदजनक छ । माडी उपत्यकाको लगभग बीच भागमा दक्षिणबाट उत्तरतर्फ बग्ने खोलाको नाम हो बाँदरमुढे । अलि पर पुगेपछि यो खोला रेवा (रिउ) नदीमा मिसिन्छ । वरिपरि घना काँसघारी र बालुवाको लम्बेतान बगर बोकेर बग्ने यो खोला २०६२ जेठ २३ अघिसम्म स्थानीय गाउँवासी र यसैका भरमा खेती गर्ने किसानबाहेक अरूको परिचयमा खासै थिएन । त्यस दिन बिहानको आठ बजेतिर नेकपा (माओवादी) द्वारा माडीको अयोध्यापुरीबाट भरतपुर जान गुडिरहेको यात्रुबाहक बसलाई विद्युतीय धरापमा पार्दा ३८ जनाको ज्यान गयो, ७२ जना घाइते भए । एकाएक यत्रो भयावह घटना हुँदा मानव शरीरका चिथ्रा उड्दै गर्भवती र बालबालिकासहित त्यति ठूलो स्तरको अकल्पनीय क्षति भयो । घटनापछिका धेरै दिनसम्म माडीभरतपुर ओहोरदोहोर गर्ने सवारीहरू गुड्न सकेनन् । प्रत्यक्षदर्शीहरूका दर्दनाक बयान र फेरि त्यस्तै केही हुन सक्ने त्रासले सिंगो माडी क्षेत्र आतंकित बनिरह्यो । बाँदरमुढेनजिकका मानिसहरू दिनमा काम गर्न र रातमा निदाउन सकेनन् । खेतीका लागि उर्वर जमिन र राजनीतिक चेतना विस्तारले सुनाम चलेको माडी यो चरम अमानवीय र विवेकहीन हर्कतका कारण देशविदेशमा बदनाम बन्न पुग्यो । न्यायपूर्ण भनेरै लडेको युद्धमा पनि कहिलेकाहीँ सही निर्देशन दिन सक्ने स्थानीय नेतृत्वको अभाव र सपाट क्रान्तिकारी उद्वेगको गलत निसानाबाजी कतिसम्म महँगो पर्दो रहेछ भन्ने कुरा माओवादीलाई मात्र होइन, कसैका लागि पनि इतिहासले सिकाएको पाठ हो ।बाँदरमुढे घटना सम्झँदा राज्यपक्षले गरेका युद्धअपराध कतिसम्म बर्बर र आततायी थिए भन्ने तथ्य पनि सम्झनुपर्छ । यसमा दुईमत छैन । युद्धमा सरिक लडाकु र कार्यकर्ता मात्र होइन, समर्थक पत्रकार, लेखक, कलाकारलाई समेत जिउँदै आगो लगाएर, नृशंस यातना दिएर मारिएका अनेकौं घटना छन् । यीमध्ये अनेकोट (२०५५ चैत ५) र दोरम्बा (२०६२ साउन ३२) बढी सम्झिइने हत्याकाण्ड हुन् । दोहोरो मुठभेडको नाम दिएर योजनाबद्ध रूपमा सर्वसाधारणहरू मारिएका घटनाको गन्ती नै छैन । मैना सुनारलगायत गैरन्यायिक पक्राउ र हत्या वा बेपत्ताका घटनाको पनि यकिन तथ्यांक छैन । यी तमाम युद्धअपराधविरुद्धको न्यायिक संघर्ष आज पनि जारी छ । यस्तो परिस्थितिमा तत्कालीन नेकपा (माओवादी) वा त्यसका विभाजित हाँगाहरू मात्रै चाहिँ किन जवाफदेह र उत्तरदायी हुनुपर्ने भन्ने तर्क पनि नसुनिने होइन । विषयलाई समग्रमा कसरी हेर्ने अनि घटनाविशेष र त्यसका आजसम्मै आइपुगेका असरहरूमा भोक्ता र द्रष्टासमेत भएर कसरी हेर्ने भन्नेमा भिन्नता हुन्छ । यस्ता प्रकरणमा न्याय कै लागि लड्नेहरू आत्मसमीक्षा गर्न तयार नहुने हो भने त्यसको क्षति कसलाई हुन्छ ? यो पनि विचार गरिनुपर्छ । लोकतान्त्रिक प्रक्रिया र व्यवस्थाभित्र अवतरण गरिसकेको हिजोको विद्रोही पक्ष र त्यसमा पनि संसद्वादी राजनीतिक धाराभित्र अन्तर्भूत भइसकेको हालको नेकपा (माओवादी केन्द्र) र त्यसैको अध्यक्षका साथै आफ्नो चुनाव क्षेत्रसमेत भएकाले पुष्पकमल दाहाल प्रचण्ड ले बाँदरमुढेसंहारका पीडितको दायित्वलाई उपेक्षा गर्न मिल्दैन । माडीको स्थानीय सरकारको नेतृत्वसमेत माओवादी केन्द्रले नै गरिरहेको अवस्थामा राज्यस्तरबाट पीडितमैत्री व्यवहार र यथोचित सम्बोधनको अपेक्षालाई अन्यथा मान्नु हुँदैन । कतिपयको तर्क सुनिन्छ, हामीले माफी मागिसकेका छौं । कालपरिवेश विचार नगरी तर्कैका लागि तर्क गर्न जेसुकै भने पनि हुन्छ तर माओवादी नेतृत्वकै सरकार वा मिलीजुली सरकारमा रहँदा उसले आफ्ना नजिकका मान्छे, आसेपासे, ठेकेदार, बिचौलिया र कुख्यात तस्करलाई समेत पोस्न जति सक्रियता देखायो, त्यसको एक अंश मात्रै पनि बाँदरमुढेपीडितका नाममा खर्च गर्ने नैतिक तदारुकता देखाएन भन्ने प्रस्टै छैन र ? पार्टीको अध्यक्ष र जनयुद्धको सुप्रिम कमान्डर हुनुको हैसियतले प्रचण्डको जवाफदेही खोजिरहेका पीडित जनतासँग भेट्ने स्वविवेक आजसम्मै पनि नदेखिएको प्रस्ट छैन र ? बरु माडीका पीडितको सामना गर्नुपर्छ भनेर लामो समयसम्म माडी जानै नखोज्ने, तय भएका कार्यक्रमसमेत रद्द गर्ने गरिएको जनतालाई याद छैन र ? घटनाको आठ वर्षपछि माडी महोत्सव (२०७०) उद्घाटन गर्न जाँदा पीडित पक्षले गरेको विरोध प्रदर्शन थेग्न गाह्रो भएकाले प्रचण्डले ६० लाखको राहत प्याकेज घोषणा गरेर त फर्के तर उक्त प्याकेज उनलाई माडी आइजाइ गर्न सहज पार्ने पासवर्ड मात्र बन्यो । पीडितले पाउने भनिएको प्याकेजको विषय २०७४ को चुनाव नआउन्जेल ओझेल पर्यो । यही चुनावमा पनि पीडित परिवारका प्रतिनिधिले तीनबुँदे सहमतिपत्र ड्राफ्ट गरी आफैं पहल नगरेका भए प्रचण्डले पहिले गरेको घोषणा सम्झने पनि थिए कि थिएनन् भन्नेमा शंका छ ।ती तीन बुँदामा घाइतेहरूको औषधिउपचार, पीडितका आश्रित परिवारमध्ये काम गर्न सक्नेलाई स्वरोजगारको व्यवस्था र नसक्नेलाई जीवनवृत्ति तथा बालबालिकाको पठनपाठन, घटनास्थलमा स्मारक निर्माण लगायतका विषय थिए । पीडितहरूले घटनामा संलग्नलाई फौजदारी कारबाहीको माग गरेनन् । या, उत्तेजित भएर दोषीलाई फाँसी दिनुपर्छ भनेनन् । बरु यसलाई युद्धकालीन दुर्घटना का रूपमा लिएर चित्त बुझाए । संघीय चुनावको छेकोमा तीनबुँदे सहमतिसहित फेरि माफी मागियो र जनताले सांकेतिक माफी पनि दिए । त्यसको प्रमाण यही क्षेत्रबाट उठेका प्रचण्डले पाएको ९ हजार मतान्तरको जित हो । त्यसो त, लामो समयदेखि वाम राजनीतिको अभेद्य गढ रहिआएको माडीमा पीडितमध्येका अधिकांश वाममतदाता नै छन् । आफ्ना प्रियजनका हातगोडा, टाउको, पेट दस दिशा छिरोलिएका अवस्थामा सनाखत गरेका पीडितले कति आशाले माओवादी केन्द्रलाई निर्वाचित गरे होलान् ? यसको सम्मानमा निर्वाचित दल र व्यक्तिले केकति पहल गरे ? यसको मूल्यांकन त हुन्छ र हुनुपर्छ ।िििपीडित पक्षले २०६३ जेठ ६ गते प्रचण्डलाई नौबुँदे माग पठाएका थिए, जुन पूरा गर्नै नसकिने खालका थिएनन् । मृतक परिवारलाई राहत र घाइतेको उपचार लगायतका विषय नै थिए । त्यसपछि पीडितहरूकै पहलमा पहिलोपल्ट २०६३ मंसिरमा चितवनको फूलबारीमा गरिएको भेटघाटमा प्रचण्डले नौबुँदे मागका आधारमा राहत प्याकेज दिने कबुल गरे तर त्यो कबुल पूरा नै गरिएन । त्यसबीच प्रचण्ड माडी नै गएनन् । एकैचोटि २०७० मा माडी महोत्सवको उद्घाटन गर्न पुग्दा पीडितहरूकै दबाबका कारण प्रचण्डद्वारा घोषित तत्कालका लागि ६० लाख र क्रमैसँग अन्य राहत दिने भनिएको त्यो प्याकेज आजसम्म आएन । यसैबीच स्थानीय तहको चुनाव आयो । माओवादी केन्द्रले आफ्नो चुनावी घोषणापत्र र भाषणमा बाँदरमुढे घटनालाई सम्बोधन गर्ने कुरा गर्यो । चुनाव जितेपछि पीडितका मागमा छारो हाल्ने उद्यम त गरियो तर यो नगण्य मात्र हो । माडी नगरपालिका, सूचना शाखाअनुसार आर्थिक वर्ष २०७५७६ मा नगरपालिकाले आन्तरिक स्रोतबाट छुट्याएर जनही १ लाखका दरले पच्चीस परिवारलाई दिएको २५ लाख र नगरपालिकाको पहलमा वाग्मती प्रदेश सरकारबाट स्मारक निर्माणार्थ भनी ल्याइएको ४० लाख नै बाँदरमुढे घटना शीर्षकको हालसम्मको राहत हो । प्रदेश सरकारबाट दिइएको उक्त रकमबाट स्मारक क्षेत्रमा सामान्य पर्खाल लगाउन मात्रै पुग्यो । बाँकी काम अलपत्र छन् । पीडितलाई दिइएको सानै रकम पनि कसैले पाए, कसैले पाएनन् । घाइतेको उपचार खर्च, स्वरोजगार या जागिर र बालबालिकाको पठनपाठन लगायतका विषयको पनि उचित र समन्यायिक टुंगो छैन । बाँदरमुढे पीडित संघर्ष समितिका सदस्य सुदीप निउरे स्थानीय माओवादी नेतृत्वको पूर्वाग्रह र पीडितपीडितबीच फाटो ल्याउने कार्यले समग्र विषय नै ओझेल परेको छ भन्छन् । यति ठूलो प्रकरणमाथि मौन बसेर या पीडितप्रति नै पूर्वाग्रह साध्ने दुष्प्रयास गरेर समस्या हल हुँदैन नै ।जति बिर्सूं भने पनि बाँदरमुढे खोलाछेउमा पुगेपछि झसंगझसंग होइने त्यो पीडादायी घटना अन्यत्रका मानिसहरूका लागि युद्धकालको एउटा थप तथ्यांक मात्रै होला तर माडीवासीका लागि पलपलमा ऐठन पारिरहने गहिरो र ठूलो विषाद हो । घटना त भएर सकियो, त्यसलाई फेरि पूर्ववत् अवस्थामा फर्काउन सकिन्न, मरेर गएका मानिसलाई फेरि बचाउन पनि सकिन्न । सकिने कुरा त प्रायश्चित्त हो र प्रायश्चित्त ओठे माफीनामा मात्र होइन । यो कुरा सत्ता र शक्तिमा बसेर जनयुद्धको ब्याज खाइरहेको हाँगो माओवादी केन्द्रले नै बढी आत्मसात् गर्नुपर्छ । तर आफ्नै भविष्यको राजनीतिका लागि समेत घातक हुने विषयमा माओवादी नेतृत्व र स्थानीय सरकारको निरन्तरको बेवास्ता उदेकलाग्दो छ । अहिलेलाई कम्तीमा पीडित पक्षसँग भएको पछिल्लो तीनबुँदे सहमतिको न्यायसंगत र चित्तबुझ्दो परिपालन गर्ने र पीडितलाई दिइएको थोरैतिनो राहत कै पनि पारदर्शी छानबिन गर्ने काम अविलम्ब थालिनुपर्छ । यसको पहल लिने प्राथमिक दायित्व माडी नगरपालिका र स्वयम् प्रचण्डको हो । यसो नगर्नु जनतासँग साँच्चिकै माफ पाउने पछिल्लो अवसर गुमाउनु मात्रै होइन, बाँदरमुढेजस्ता युद्धकालमा भएका त्रुटिपूर्ण घटनाको भ्रष्टीकरण गर्ने र न्यायिक प्रक्रियालाई सघाउनेभन्दा समग्र जनयुद्धलाई नै बदनाम गर्न रुचि राख्ने बुद्धिजीवी हरूको खाइखेती मौलाउने स्वर्णमौका दिनुसमेत हो ।"
कहीँ नभएको जात्रा,"राष्ट्रपतिको कामकारबाहीसंविधानले राष्ट्रपतिलाई संविधानको पालक र नेपाली जनताको अभिभावक मानेको छ । राष्ट्रपति सम्मानित पद हो । वर्तमान राष्ट्रपति विद्यादेवी भण्डारी प्रथम नेपाली महिला राष्ट्रपति हुनुहुन्छ, जुन नेपालकै लागि गर्व गर्ने कुरा हो । नेपाल शिक्षाको कमी एवं रूढीबूढी र अन्धविश्वासले ग्रसित भएको देश हो । भन्नलाई समावेशी भनिन्छ तर महिला, दलित वा अन्य सीमान्तकृत अल्पसंख्यक समुदायका व्यक्तिहरू संविधानको चाहनाअनुसार समावेशितामा पर्न सकेका छैनन् । भेदभाव छ । यस्तो सामाजिक अवस्थामा कुनै महिला नेपालको राष्ट्रपति हुनु भनेको ३ करोड नेपालीले गर्व गर्ने कुरै हो । यो पदलाई सबै नेपालीले अति सम्मान गर्नुपर्छ । यो पद कहिल्यै विवादमा आउनु हुँदैन, यसलाई लिएर टीकाटिप्पणी गर्ने अवस्था पनि उत्पन्न हुनु हुँदैन । तर राष्ट्रपतिकै कामकारबाहीले गर्दा व्यक्तिको होइन, पदको टीकाटिप्पणी हुने अवस्था भयो ।हाम्रो राजनीतिक व्यवस्था बेलायतको जस्तो संसदीय व्यवस्था हो । राष्ट्रपतिले हरेक काम प्रधानमन्त्रीको सल्लाह, सिफारिस र सम्मतिअनुसार मात्र गर्नुपर्छ । तर अपवादका रूपमा धारा ७६ अनुसार प्रधानमन्त्री नियुक्ति गर्दा त्यस्तो सल्लाह लिनु पर्दैन । धारा ७६ को घेराभित्र रहेर राष्ट्रपतिले स्वविवेकअनुसार गर्ने काम यही एउटा मात्र हो । संसदीय व्यवस्थामा राष्ट्रप्रमुखले निष्पक्ष र तटस्थ हुनुपर्छ । तटस्थ र निष्पक्षता व्यवहार र कारबाहीमा पनि देखिनुदेखाउनु पनि पर्छ । संसदीय व्यवस्थाको राष्ट्रप्रमुखले कुनै दलप्रति पनि झुकाव देखाउनै हुँदैन । बिलकुलै तटस्थ र निष्पक्ष रहनुपर्छ । संविधानविद् रोड्नी ब्रेजियरले राष्ट्रप्रमुख राजनीतिक दलहरूप्रति कलर ब्लाइन्ड हुनुपर्छ भनेका छन् । रङ नचिन्ने अर्थात् कसैप्रति भेदभाव नगर्ने । राष्ट्रपति भण्डारीले त्यस्तो निष्पक्षता देखाउनुभएन । आफ्नो मातृदलप्रति पटकपटक झुकाव देखाउनुभयो । कतिसम्म भने, राष्ट्रपति भवनलाई दलको झगडा मिलाउने मेलमिलाप केन्द्रमा परिणत गर्नुभयो । सार्वजनिक भएकै विषय हुन् यी । संसदीय व्यवस्थामा प्रधानमन्त्रीको ज्यादतीको पहिलो छेकबार राष्ट्रपतिबाट हुन्छ भन्ने मानिन्छ । छेकबारको मतलब प्रधानमन्त्रीको सिफारिस नमान्ने भनेको होइन । यसको तात्पर्य हो प्रधानमन्त्रीको सिफारिसमा प्रधानमन्त्रीसँगै छलफल गरेर वा आवश्यकताअनुसार अरू दलसँग सल्लाह गरेर र पर्यो भने कानुन व्यवसायीहरूसँग सल्लाह गरेर अनि मात्र प्रधानमन्त्रीको सिफारिस मान्नुपर्छ । राष्ट्रपति भण्डारीबाट संसदीय व्यवस्थाको राष्ट्रप्रमुखका यी न्यूनतम मान्यताहरूको पटकपटक उल्लंघन भएको छ । यस लेखमा ती सबै उल्लंघनको नभई बजेट ल्याउने अध्यादेश र हालै भएको सरकार गठनमा धारा ७६(५) का सम्बन्धमा मात्र उल्लेख गरिएको छ । प्रधानमन्त्री केपी शर्मा ओलीले विश्वासको मत पाउनुभएन, तैपनि राजीनामा गर्नुभएन । गर्नुपर्थ्यो । प्रधानमन्त्री राजीनामा नगरीकनै मार्गप्रशस्त गर्ने नाममा धारा ७६(५) अनुसार अर्को सरकार गठन गर्न राष्ट्रपतिलाई अनुरोध गर्नुभयो । यो संवैधानिक प्रक्रिया नै थियो । यसैबीच उपधारा (५) अनुसार, प्रधानमन्त्री पदमा बहुमत देखाउँदै शेरबहादुर देउवाको पनि दाबी पर्यो । देउवाको दाबीमा फ्लोर टेस्ट हुने ठाउँ राष्ट्रपति निवास होइन, संसद्भवन हो । यसैबीच ओलीकै पनि दाबी पर्यो । जबकि उहाँ विश्वासको मत प्राप्त गर्न नसकेको प्रमाणित व्यक्ति हुनुहुन्थ्यो । यस्तो अवस्थामा राष्ट्रप्रमुखको निर्णायक भूमिका हुन्छ । बहुमत थियो कि थिएन भन्ने कुरा परीक्षण गर्ने थलो संसद्मै नपठाईकन राष्ट्रपतिले संसद् विघटन गर्नु संविधानको उल्लंघन मात्र होइन, पक्षपात थियो ।राष्ट्रपतिबाट भएको अर्को त्रुटिपूर्ण कार्य देउवालाई २१ घण्टे समय दिनु पनि हो । धारा ७६(५) अन्तर्गत सरकार गठन गर्दा प्रधानमन्त्रीको आकांक्षीले कम्तीमा तत्काल कायम रहेका सांसदहरूलाई मनाउनुपर्ने हुन्छ । २१ घण्टामा यी कुरा सम्भव नै हुँदैनन् । संविधानमा २१ घण्टे वा दिनको हदम्याद तोकिएको छैन । त्यसरी तोक्न पनि मिल्दैन । संसदीय परम्परा र बेलायतको परम्परा हेर्ने हो भने हदम्याद तोक्ने अधिकार राष्ट्रपतिमा हुँदैन । बेलायती परम्परा र हाम्रै पनि धारा ७६ का अन्य उपधारा हेर्दा जुन पार्टीले सरकार बनाओस्, राष्ट्रपति भण्डारीले कलर ब्लाइन्ड भएर बहुमत जुटाउन लाग्ने मनासिब समय दिनुपर्थ्यो । जानाजान, देखादेखी बहुमत जुटाउन नपुग्ने, नभ्याउने २१ घण्टे समय दिएको जस्तो देखाएर राष्ट्रपतिबाट पक्षपातपूर्ण कार्य भएकै हो । हालै संसद् पुनः दोस्रो पटक विघटन भयो, जबकि सर्वोच्च अदालतले विघटन बदर गरेको पूर्णपाठसमेत आएको थिएन । सार्वजनिक भएअनुसार, अघिल्लो शुक्रबार रातको १२ बजे मन्त्रिपरिषद्को बैठक बसेछ । मध्यरातमा ४५ मिनेटमा मन्त्रिपरिषद्ले संसद् विघटन गर्ने निर्णय गरेछ । मन्त्रिपरिषद्को सिफारिस रातारात, हातहातै राष्ट्रपति भवन पुगेछ । रातको १ बजेर ४९ मिनेट जाँदा राष्ट्रपतिले विघटन सदर गर्नुभएछ । राष्ट्रपति भण्डारीको निष्पक्षता नभएको र जसरी पनि प्रधानमन्त्री ओलीलाई साथ दिने कार्यको एउटा प्रमाण हो योÙ राष्ट्रपति निष्पक्ष, तटस्थ र कलर ब्लाइन्ड हुन नसकेको प्रमाण हो । यिनै कारणले सर्वोच्च अदालतमा मुद्दा परेको हो । सर्वोच्च अदालतको पहिलो फैसला, मान्य सिद्धान्त र धारा ७६ अनुसार पनि संसद् विघटन गर्ने प्रधानमन्त्रीको सिफारिस राष्ट्रपतिले हातहातै सदर गर्नै हुँदैनथ्यो । सरकार गठन गर्न सक्छु भन्ने देउवाको दाबी त्यो बेला आफूसमक्ष नै थियो । यी घटनाक्रमले राष्ट्रपतिले संविधानविपरीत पक्षपाती भूमिका खेलेको प्रमाणित गर्छन् ।राष्ट्रपतिले धेरैचोटि संसदीय व्यवस्थाको राष्ट्रप्रमुखको भूमिका पालना गर्नुभएको छैन । संविधान उल्लंघन उहाँका लागि सामान्य भएको छ । राष्ट्रपतिले संविधानतः गर्नुपर्ने काम नगरेको, गर्न नहुने काम गरेको पछिल्लो उदाहरण भ्याक्सिन डिप्लोमेसी हो । भर्खरै राष्ट्रपतिले चीन, भारत, अमेरिका, रुसलगायतका राष्ट्रप्रमुखसँग कोरोना भ्याक्सिन माग गर्नुभयो । यो संविधानको अतिक्रमण हो । सेरिमोनियल राष्ट्रपति उहाँले धारा ६६(२) अनुसार प्रधानमन्त्रीको सिफारिसमा मात्र काम गर्न सक्नुहुन्छ । भ्याक्सिन माग्नु संविधानको धारा ७६ अनुसार प्रधानमन्त्रीको कार्यकारी काम हो । राष्ट्रपतिले प्रधानमन्त्रीले गर्ने काम गर्न सक्नुहुन्न । यदि धारा ६६(२) अनुसार प्रधानमन्त्रीले सिफारिस गरेको हो भने त्यो प्रधानमन्त्रीको कमजोरी हो । नत्र कार्यकारी अधिकार नभएको राष्ट्रप्रमुखले भ्याक्सिन डिप्लोमेसी गर्नु भनेको संविधानको ठाडो उल्लंघन हो ।प्रधानमन्त्रीको कामकारबाहीसुरुमा प्रधानमन्त्री ओली बहुमतप्राप्त नभए पनि पछि झन्डै दुईतिहाइ बहुमतमा पुग्नुभयो । विपक्षी कमजोर थियो । विपक्षीबाट सडक या संसद्मा कतै पनि विरोध र समस्या थिएन । सुरुमा प्रधानमन्त्रीप्रति प्रायः नेपालीको ठूलो आशा थियो । तर समयसँगै प्रधानमन्त्रीको कामकारबाही एकपछि अर्को निराशामा परिणत भयो । संविधान उल्लंघन गर्न र अध्यादेशबाट सरकार चलाउनमा प्रधानमन्त्री ओलीले पूर्ववर्तीहरूलाई उछिन्नुभयो । अध्यादेशको व्यवस्था धारा ११४ मा छ । अध्यादेश र कानुनी शासन भनेका बोलीचालीको भाषामा कुकुर र बिरालोजस्ता हुन् । एकअर्कालाई देखिनसहने ! सांसदहरूले ३६५ दिन नै संसद्मा अधिवेशन चलाउन सक्दैनन् । संसद् अधिवेशन जुन देशमा पनि वर्षको दुई पटक मात्र हुन्छन् । सालाखाला वर्षको ७० दिन संसद् बस्छ । त्यसपछि संसद्को अधिवेशन अन्त्य हुन्छ । संसद्को अधिवेशन अन्त्य भएका बेला अप्रत्याशित, अकस्मात्, अकल्पनीय र सोच्दै नसोचेको कुनै घटना वा अवस्था उत्पन्न भयो, जसको सामना गर्न कानुन रहेनछ भने मात्र त्यसको सामनाका लागि अध्यादेश जारी गर्न सांसदहरूको समूहले प्रधानमन्त्रीलाई विश्वासमा अनुमति दिएको हो । प्रधानमन्त्रीबाट पटकपटक अध्यादेश जारी गरेर सांसदहरूको विश्वासमा घात भएको छ । अध्यादेश जारी गर्नमा नेपालले रेकर्ड नै ब्रेक गरेको छ । गएको एक वर्षमा प्रधानमन्त्रीले १२ वटा अध्यादेश जारी गर्नुभयो, तीमध्ये कुनै विधेयकका रूपमा संसद्मा विचाराधीन नै थिए । कुनै अध्यादेश संसद्को अधिवेशन अन्त्य गरेर त कुनै अध्यादेश संसद् बोलाउनुअगाडि जारी गरिए । यी कार्यहरू फ्रडअनदकन्स्टिच्युसन थिए । यी अध्यादेशमध्ये पनि घोर आपत्तिजनक त सबभन्दा पछिल्लो, बजेटसम्बन्धी अध्यादेश हो । बजेट सम्बन्धमा संविधानमै स्पष्ट व्यवस्था छ । बजेट भनेको अप्रत्याशित, अकल्पनीय र अकस्मात् आइपर्ने घटना होइन । संविधानका धारा ९५ र ११९ मा बजेट कहिले र कसरी आउने भनी तोकिएकै छ । धारा ११९ मा त जेठ १५ गते बजेट घोषणा हुनुपर्ने लेखिएकै छ । यी कुरा गर्नुअगाडि बजेटबारे सामान्य चर्चा गरौं ।जनताले करका रूपमा तिरेको सबै रकम सञ्चित कोषमा जम्मा हुन्छ, जुन संसद्को अनुमति नभई खर्च गर्न पाइँदैन । कर लगाउने राज्यको अधिकार हुन्छ । नो ट्याक्सेसन विदाउट लेजिसलेसन मान्य सिद्धान्त र परम्परा हो । धारा ९५ र ११९ यही मान्यतामा पर्छन् । धारा ९५ अनुसार बेलायतमा जस्तै सरकारको आउँदो एक वर्षको कार्यक्रम राष्ट्रपतिद्वारा संसद्का दुवै सदनसमक्ष पढेर सुनाइन्छ । यसलाई संवैधानिक भाषामा सरकारको नीति तथा कार्यक्रम भनिन्छ । नीति तथा कार्यक्रम भनेको सरकारले संसद्मा सांसदहरूसमक्ष एक वर्षभित्र गर्ने कामको प्रतिबद्धता हो, जुन संसद्बाहिर अरूले होइन कि संसद्भवनभित्र सांसदहरूका लागि राष्ट्रप्रमुखले पढ्ने हो । राष्ट्रप्रमुखबाट भएको सम्बोधनको प्रतिबद्धतालाई कार्यान्वयन गर्न रकम आवश्यक पर्छ । त्यस्तो रकम अर्थमन्त्रीद्वारा बजेट भाषणमार्फत संसद्भवनमा सांसदहरूसँग मागिन्छ । धारा ११९ यसबारे स्पष्ट छ । संविधानको धारा ११९(४) मा जेठ १५ गते अर्थमन्त्रीले सांसदहरूसमक्ष रकम माग्नुपर्छ भनेर स्पष्ट तोकिएकै छ । संसद्भवनबाहिर, सांसदहरू नभएका ठाउँमा अरूले पढेर मागेको बजेटको कुनै कानुनी महत्त्व छैन । संविधानमा यस्ता स्पष्ट प्रावधान हुँदाहुँदै प्रधानमन्त्रीले आफ्नै कार्यालयमा आफ्नै मन्त्री, कर्मचारी र मिडियालाई राष्ट्रपतिकै शैलीमा सम्बोधन गर्नुभयो । त्यस्तै अर्थमन्त्रीले संसद्भवनमा सांसदहरूसमक्ष नभई प्रधानमन्त्री र आफ्नै सहयात्री मन्त्रीहरू, कर्मचारी र मिडियासामु बजेट पढेर सुनाउनुभयो । लिखित संविधानविपरीत यस्तो कामको कुनै महत्त्व हुँदैन । यी सबै गैरसंवैधानिक कामहरू अध्यादेशका नाममा गरिए । प्रजातान्त्रिक देशमा प्रधानमन्त्रीले धारा ११४ अनुसार अध्यादेश जारी गर्नुजति असंवैधानिक काम अर्को केही हुनै सक्दैन । प्रधानमन्त्रीको यस्तो कार्य संविधान, संविधानवाद, कानुनी शासन र स्वतन्त्र न्यायपालिकामाथिको ठाडो र खुल्लमखुला प्रहार हो । महालेखापरीक्षकले आफ्नो वार्षिक प्रतिवेदनमा यसमा आपत्ति जनाउनुपर्छ र नागरिक समाजले पनि यसको विरोध गर्नुपर्छ । नत्र कानुनी शासन मात्र होइन, संविधान नै नरहन सक्छ । संविधानका दृष्टिमा, धारा ४ अनुसार यो राष्ट्रिय हितविपरीत गम्भीर कार्य हो । प्रजातान्त्रिक देशमा कतै पनि बजेट अध्यादेशबाट ल्याइएको इतिहास सायद छैन होला । प्रधानमन्त्री ओलीले गज्जबै गर्नुभयो ! संविधानवादमा योजति ठट्टा अर्को के होला ? प्रधानमन्त्रीले विश्व हँसाउने काम गर्नुभयो । यो सब अध्यादेश र कार्यकारी अधिकारको दुरुपयोग हो । संविधानले बजेटसम्बन्धी स्पष्ट व्यवस्था गर्दागर्दै कम्तीमा बजेट पेस गर्न जेठ १५ पनि नपर्खी संसद् विघटनको दुस्साहस गर्न मिल्थ्यो ? बजेटजस्तो विषय अध्यादेशबाट ल्याउन मिल्थ्यो ? कार्यकारी अधिकारसम्पन्न प्रधानमन्त्रीलाई त्यति पनि थाहा भएन ?संसदीय व्यवस्था भनेको बहुमतले राज्य चलाउने व्यवस्था हो । ओली घोषित र प्रमाणित अल्पमतको प्रधानमन्त्री हुनुहुन्छ । उहाँ संसदीय मूल्यमान्यता र हाम्रै संविधानका धारा ७६ र ७७(ख) अनुसार प्रधानमन्त्रीबाट पदमुक्त भैसक्नुपर्ने व्यक्ति हुनुहुन्छ । तर बल मिच्याइँ गरेर, राजीनामा नगरेर प्रधानमन्त्री पदमै बसिरहनुभएको छ । मनमोहन अधिकारीको दोस्रो संसद् विघटनको मुद्दामा सर्वोच्च अदालतको ११ सदस्यीय इजलासको अल्पमतमा परेको र विश्वास गुमाएको प्रधानमन्त्रीले संसद् विघटन गर्न सक्दैन भन्ने स्थापित नजिर एवं केही महिनाअघि आफैंले गरेको विघटनको नजिरविपरीत उहाँले पुनः संसद् विघटन गरेर असंवैधानिक काम दोहोर्याउनुभयो । अहिले नेपाल कोरोनाको मारले अस्तव्यस्त छ । त्यसमाथि चुनाव हुने हो भने के होला ? समाचारअनुसार, चुनावका लागि ४० अर्ब रुपैयाँ लाग्छ । कोरोनामा सामाजिक दूरी कायम गर्नुपर्ने मान्यता छ । तर प्रधानमन्त्री ओलीलाई यी सब कुराको मतलब छैन । उहाँ संसद्को विश्वास गुमाए पनि पद छाड्नुहुन्न, उल्टो प्रजातन्त्रको मन्दिर संसद् विघटन गर्नुहुन्छ, न्यायको मन्दिरको फैसला मान्नुहुन्न । नेपाली जनताको ध्यान अब सर्वोच्च अदालततिर छ । कहिलेकाहीँ सानातिना विवादमा पर्ने गरे पनि हाम्रो आशाको केन्द्र न्यायपालिका, खास गरी सर्वोच्च अदालतले पुस ५ को संसद् विघटनमा झैं यसपालि पनि देशलाई अस्तव्यस्त हुनबाट रोक्छ र चुनावमा जानु पर्दैन, त्यो अर्बौं रकमबाट कोरोनापीडितले राहत पाउँछन् भन्ने आशा ३ करोड नेपालीको छ ।केसी पूर्वन्यायाधीश हुन् ।"
अस्पताल बनाउन २३ कट्ठा जग्गादान,"हेटौंडा (कास) राक्सिराङ गाउँपालिका५ ठाडोचुरीका हरिबहादुर चेपाङले २३ कट्ठा जमिन गाउँपालिकालाई दान गरेका छन् । गाउँपालिकाले अस्थायी कोभिड अस्पताल र १० बेडको स्थायी अस्पताल निर्माण गर्न समथर जमिन नपाएपछि ४८ वर्षीय हरिबहादुरले उक्त जमिन दान गरेका हुन् ।ठाडोचुरीमा प्रतिकट्ठा ८ लाख रुपैयाँमा खरिदबिक्री भइरहेको छ । अहिलेकै मूल्यमा हिसाब गर्ने हो भने हरिबहादुरले १ करोड ६० लाख पर्ने जमिन दान गरेका छन् । हरिबहादुरले जग्गा दान नदिएको भए अहिले गाउँपालिकामा अस्थायी कोभिड अस्पताल बनाउन सम्भव नै थिएन । अर्कोतिर १० बेडको स्थायी अस्पतालमा बनाउन टेन्डर पनि गर्न सक्ने थिएनौं, गाउँपालिकाका अध्यक्ष राजकुमार मल्लले भने । मकवानपुरको दुर्गम राक्सिराङ गाउँपालिकाका अधिकांश जमिन र बस्ती भिरालो छ । समथर जमिनको अभाव छ । गाउँमा सामाजिक कार्यकर्ताको परिचयसमेत वनाएका हरिबहादुरको जग्गा ठाडोचुरी र चैनपुरमा गरेर २ विघा ३ कट्ठा रहेको थियो । तीन सन्तानका बाबु हरिबहादुरले उपचार नपाएर गाउँलेको मृत्यु नहोस् भनेर अस्पताल बनाउन जग्गा दिएको बताए । सम्पत्ति धेरै, धनी भएर दिएको होइन गाउँलेले गाउँमै उपचार पाऊन् भनेर दिएको हो, उनले भने ।हरिबहादुरले दिएको जग्गामा गाउँपालिकाले करिब ६५ लाखको लागतमा अस्थायी कोभिड अस्पताल निर्माण गरेको छ । अक्सिजनसहित २६ वेडको उक्त अस्पतालको जिल्ला समन्वय समिति मकवानपुरका प्रमुख रघुनाथ खुलालले सोमबार एक समारोहबीच उद्घाटन गरेका छन् । उक्त अस्पताल निर्माण गर्न समन्वय समितिले ५० लाख रुपैयाँ उपलब्ध गराएको थियो । सोमबारदेखि नै कोभिड अस्पतालमा बिरामी राखिने स्थानीय स्वास्थ्य चौकीका प्रमुख डा धनबहादुर खत्रीले बताए । उनले भने, अक्सिजनसहितको उपचार आवश्यक पर्ने कोभिडका बिरामीलाई यहाँ ल्याएर राख्ने छौं । चेपाङ बाहुल्य बस्तीमा निर्माण गरेको यो मात्र एउटा कोभिड अस्पताल हो । गाउँपालिकाले चैनपुरस्थित स्कुलको भवनमा आइसोलेसन वार्ड सञ्चालन गर्दै आएको छ । उक्त वार्डमा अहिले ५ जना संक्रमित छन् ।"
लोथरको पहाडमा छैन परीक्षण,"(चितवन)  जिल्लाकै विकट पहाडी गाउँमा पर्छ राप्ती नगरपालिका१२ र १३ स्थित लोथर । यहाँ न सहज बाटोघाटो छ, न बिजुली बत्ती नै पुगेको छ । सीमान्तकृत आदिवासी चेपाङ समुदायको मुख्य बसोबास रहेको यो क्षेत्रमा कोरोना संक्रमित हुनेको संख्या औंलामा गन्न सकिन्छ । कोरोनाको दोस्रो लहर सुरु भएयता वडा१२ मा ४ जनामा संक्रमण पुष्टि भएको छ । वडा१३ मा भने अहिलेसम्म संक्रमित नभेटिएको वडाध्यक्ष सूर्यबहादुर चेपाङले बताए । तर यहाँ कोरोना परीक्षण गरेर संक्रमण नभएको पक्का भने भएको होइन । यो वडामा ५ सय ९६ घरधुरीमध्ये ९५ प्रतिशत चेपाङ छन्, उनले भने, अहिलेसम्म हामी जोगिएरै बसेका छौं । यहाँ टेस्ट भएको त छैन । गर्न आवश्यक पनि छैन ।वडा१२ मा भने ज्वरो आएर परीक्षण गर्न गएका व्यक्तिमा संक्रमण पुष्टि भएको हो । उक्त वडाको एउरेलीटारका सन्त तामाङ कोरोना पोजिटिभ देखिएका व्यक्ति हुन् । वैशाख २२ देखि उनलाई ज्वरो आएको हो । उनका अनुसार त्यसरी ज्वरो आउने गाउँमा धेरै नै थिए । त्यो बेला आप्पै १५२० जनालाई ज्वरो आएको थियो । के हो के हो भनेर म, मेरो मामा र माइजू चेक गर्न भण्डारा गयौं । जेठ २ मा तीन जनालाई नै पोजिटिभ भन्यो, तामाङले भने । त्यसबेला ज्वरो आएका अरु कोही परीक्षणका लागि नगरपालिकाको केन्द्र भण्डारा झरेनन् । परीक्षण गर्न भनेर कोही पहाड पनि उक्लेनन् । हामीलाई घरमै बसेर बेसार पानी र अदुवा पानी तताएर खाएर निको भयो । अरू भने परीक्षण गर्न पनि गएनन् । हामी निको हुँदा उनीहरू पनि निको भए, तामाङले भने, अहिले त त्यस्तो ज्वरो आएका गाउँमा कोही छैनन् । वडा१३ का गाउँमा अहिले पनि कसैलाई ज्वरो आएको खबर नपाएको वडाध्यक्ष चेपाङले बताए । ज्वरो आयो भनेर टेस्ट गर्न जाने हो भने कोरोना नै भन्दो रहेछ । मैले ख्याल गरेको छु तर हाम्रोमा ज्वरो आएको भेटिएको छैन । भगवान्ले जोगाएका छन्, उनले भने ।राप्तीका नगर स्वास्थ्य संयोजक सुरेश न्यौपानेले यो पटक वडा१० र १३ मा कसैलाई पनि संक्रमण नदेखिएको बताए । वडा१२ का तीन जनामा एन्टिजेन र एक जनामा पीसीआर परीक्षण गर्दा संक्रमण पुष्टि भएको उनले बताए । नगरक्षेत्रमा वैशाखयता २ सय २८ जनामा संक्रमण पुष्टि भएको छ । नगरपालिकाअन्तर्गतको भण्डारा अस्पतालमा एन्टिजेन परीक्षणको व्यवस्था छ । सातामा तीन दिन आइतबार, मंगलबार र बिहीबार पीसीआर परीक्षणसमेत हुने गरेको उनले बताए । अहिलेसम्म चार सय जतिको यहीं परीक्षण भएको छ । कतिपय पीसीआर गर्न भरतपुर पनि गएका छन्, उनले भने, तर यहाँ परीक्षण गर्न आउनेमा पहाडका कमै छन् । नगरपालिकाले परीक्षणका लागि समुदाय तहमै अभियान भने सञ्चालन गरेको छैन ।एकै ठाउँ धेरै जना बिरामी भएको खबर आए जान सक्ने तर त्यस्तो जानकारी नआएको उनले जनाए । राप्ती१२ भन्ज्याङ गाउँका प्रेम तामाङ खसीबोका खरिद गर्न मकवानपुर र चितवनका पहाडी गाउँ डुल्ने गर्छन् । तर एउरेलिटारको जस्तो धेरै जनालाई ज्वरो आएको समस्या भने अन्यत्र नसुनेको उनले बताए । पहाडमा खान अन्न नहुने समस्या चर्को छ, अरू त सुनेको छैन, उनले भने । राप्ती१३ कान्दाकी कृतिमाया चेपाङ गाउँमा भसक्कै बिरामी नभए पनि केहीमा रुघा, ज्वरोको समस्या देखिएको बताउँछिन् । टाउको दुख्ने, खोकी लाग्ने, ज्वरो आउने त हुन्छ । छोराछोरीलाई पनि टाउको दुख्ने भयो, कसैलाई दुई दिन कसैलाई चार दिन ज्वरो पनि आयो । तातो पानी दियो, जडीबुटी दियो, निको भयो, उनले भनिन् ।गाउँमा कोरोना नभित्रियोस् भनेर बाहिरका मान्छे गाउँ आउन र गाउँका मान्छे बाहिर जानमा कडाइ गरिएको वडाध्यक्ष तामाङले बताए । वडाको मिटिङ र पार्टीका साथीहरूको मिटिङ राखेर यो बेलामा बाहिर नजाऊँ, साग सिस्नो खाएर घरै बसौं भनेका छौं । तर यसो गर्दा रोगभन्दा अनिकालको डर सुरु भो, उनले भने ।"
३५ केजी ट्युमर निकालियो,"भक्तपुर (कास) भक्तपुर क्यान्सर अस्पतालमा ३२ वर्षीया एक महिलाको पेटबाट ३५ केजी ट्युमर निकालिएको छ । काठमाडौंको स्वयम्भू निवासी ती महिलाको डा सृष्टि श्रेष्ठ प्रजापति नेतृत्वको टोलीले आइतबार सफल शल्यक्रिया गरेको हो । एक वर्षअघि नै पेट फुल्ने समस्या भएर ती महिला अस्पताल पुगेकी थिइन् । त्यसबेला चिकित्सकले पेटमा सिस्ट भएको भनेका थिए । हाल पेट बढ्दै निकै ठूलो भएर असहज भएपछि उनी भक्तपुर क्यान्सर अस्पताल आइपुगेकी थिइन् । आर्थिक अभावका कारण समयमा नै उपचार पाउन नसकेकी उनलाई भक्तपुर क्यान्सर अस्पतालले सेवा दिएको हो । डा प्रजापति नेतृत्वको शल्यक्रिया टोलीमा डा उषा बाडे श्रेष्ठ, डा अनिशा श्रेष्ठ, डा रञ्जना मण्डल र डा देवकी गुवाजुको संलग्नता रहेको अस्पतालले जनाएको छ । ती महिलाको स्वास्थ्य अवस्था हाल सामान्य छ ।"
सुत्केरीलाई पाँच हजार भत्ता,"सिन्धुली (कास) तीनपाटन गाउँपालिकाले सुत्केरीलाई पाँच हजार रुपैयाँ प्रोत्साहन भत्ता दिन सुरु गरेको छ । गाउँपालिकाका अनुसार सरकारले दिने दुई हजार आठ सयमा दुई हजार दुई सय रुपैयाँ थप गरिएको हो । घरमा सुत्केरी हुँदा आमा र शिशुको ज्यान जोखिममा पर्ने भएकाले स्वास्थ्य संस्थामा नै सुत्केरी गराउन प्रेरित गर्न गाउँपालिकाले भत्ता थपेर दिन थालेको अध्यक्ष कर्ण थापामगरले बताए । प्रोत्साहन भत्ताका लागि गर्भवती हुँदा सूचीकृत स्वास्थ्य संस्थामा नियमित स्वास्थ्य जाँच, विभिन्न खोप लगाएको, आइरन चक्की र जुकाको औषधि खाएको तथा बच्चा जन्मिसकेपछि नियमित स्वास्थ्य जाँच गराएर ३५ दिनभित्र जन्मदर्ता गराएको हुनुपर्ने नियम छ ।"
गोहीको आक्रमणबाट युवकको मृत्यु,"चितवन (कास) राप्ती नदी किनारमा बोटे युवक मृत अवस्थामा फेला परेका छन् । चितवन निकुञ्जका सूचना अधिकारी रहेका सहायक संरक्षण अधिकृत लोकेन्द्र अधिकारीले सोमबार बिहान भरतपुर महानगरपालिका२४ ध्रुबघाट क्षेत्रमा गोहीको आक्रमणमा परेर भरतपुर२५ बसकट्टाका ३५ वर्षीय छन्नुराम बोटेको मृत्यु भएको जानकारी दिएका छन् । उनी माछा मार्नका लागि उज्यालो नहुँदै खोलामा गएको अधिकारीले बताए । निकुञ्ज भएर बग्ने कुनै पनि खोलामा यो बेला माछा मार्न पाइँदैन । हामीले बुझ्दा उनी राति नै माछा मार्न गएको पत्ता लागेको छ । शरीरको दाग र अन्य घाउ चोटले उनी मगर गोहीको आक्रमणमा परेको देखिन्छ, सहायक संरक्षण अधिकृत अधिकारीले भने । सहायक संरक्षण अधिकृत अधिकारीका अनुसार यो आर्थिक वर्षको हालसम्म चितवन राष्ट्रिय निकुञ्ज र यसको मध्यवर्ती क्षेत्रमा वन्यजन्तुले आक्रमण गर्दा १२ जनाको मृत्यु भएको छ ।"
"हवाई इन्धनको मूल्य घट्यो, अन्यको कहिले ?","(काठमाडौं)  नेपाल वायुसेवा निगम (नेवानि) ले कार्गो चार्टरको दररेट घटाएको छ । नेपाल आयल निगमले आइतबार हवाई इन्धन (अन्तर्राष्ट्रिय उडानतर्फ) को मूल्य प्रतिकिलोलिटर १७८ डलर घटाएपछि नेवानिले कार्गो चार्टरको रेट घटाएको हो । आयल निगमले अन्तर्राष्ट्रिय उडानतर्फको नाफा ४० प्रतिशतबाट घटाएर १५ प्रतिशतमा झार्दै मूल्य घटाएको थियो । त्यसको भोलिपल्टै नेवानिले पनि मूल्य समायोजन गरेको हो । कार्गो चार्टरको मूल्य वाइड बडीतर्फ १३ प्रतिशत र न्यारो बडीमा १५ प्रतिशत मूल्य घटाउने निर्णय भएको नेवानिकी प्रवक्ता करिश्मा श्रेष्ठले जानकारी दिइन् । वाइड बडीतर्फ साविक (प्रतिघण्टा) १५ हजार ५ सय २० यूएसडीबाट घटाएर १३ हजार ४ सय ६० यूएसडी र न्यारो बडीको साविक प्रतिघण्टा ७ हजार ७ सय १० यूएसडीबाट ६ हजार ५ सय ८० यूएसडी परिवर्तन गरिएको छ, श्रेष्ठले जारी गरेको विज्ञप्तिमा भनिएको छ, नियमित उडानहरू सुचारु भएपछि निगमका अन्य गन्तव्यहरूको भाडामा समेत सोहीअनुसार समायोजन गर्दै जाने जानकारी गराउँछौं ।नेवानिका अनुसार महँगो हवाई इन्धनका कारण नेपालको पर्यटन उद्योगमा समेत नकारात्मक प्रभाव परेको छ । नेपालको तुलनामा दिल्लीमा हवाई इन्धन (अन्तर्राष्ट्रियतर्फ) प्रतिकिलोलिटर ४५३८ अमेरिकी डलर सस्तो छ । कोलकातामा ११२७ अमेरिकी डलर, मुम्बईमा ५७७७ अमेरिकी डलर र चेन्नाईमा ५७६५ अमेरिकी डलर सस्तो छ । नेपालमा महँगो हुँदा विमान कम्पनीहरूले प्रतिस्पर्धा गर्न नसकेको बताउने गरेका छन् । अन्तर्राष्ट्रिय हवाई कम्पनीहरूसँग प्रतिस्पर्धी बनाउन तथा विदेशबाट नेपाल आउने पर्यटकको हवाई भाडा घटाउन नसकिएको वायुसेवा कम्पनीहरूको गुनासो रहने गरेको छ । निगम सञ्चालक समिति बैठकले आइतबार मूल्य घटाएको हो । मूल्य घटेसँगै इन्धनको बिक्री बढ्न सक्ने आयल निगमको भनाइ छ । नेवानिले इन्धनमा वार्षिक साढे ४ अर्बदेखि ५ अर्ब खर्च गर्छ । तर ४५ प्रतिशत नेपालबाटै खरिद हुन्छ, निगमका एक अधिकारीले भने, मूल्यकै कारण भारतीय एयरलाइन्सले नेपालमा तेल हाल्दैनन् । कतार एयरलाइन्सले पनि थोरै मात्रामा मात्र हाल्छ । अब प्रतिस्पर्धा गर्न केही सहज हुन्छ ।हाल आयल निगमले हवाई इन्धनबाट पाक्षिक करिब १ करोड ५० लाख नाफा गरिरहेको छ । तर खाना पकाउने ग्यासको पाक्षिक अनुमानित नोक्सान ५० करोड छ । उक्त नोक्सान अन्तर्राष्ट्रिय हवाई इन्धनबाट आर्जित १ करोड ५० लाख नाफाबाट केही परिपूर्ति गरिरहेको छ । मूल्य समायोजनसँगै नाफा घटेजस्तो देखिए पनि इन्धनको बिक्री बढाएर मुनाफा आर्जन गर्न सकिने आयल निगमको भनाइ छ । पूर्वाधार बनाएर बिक्रीको परिमाण वृद्धि गर्न सकिने निगमको दाबी छ । २०७७ साउनमा ५५२, भदौमा ५१८, असोजमा ११३६, कात्तिकमा ८८८, मंसिरमा ८०९, पुसमा १०२२, माघमा ११२४, फागुनमा १००८ र चैतमा ९६२ किलोलिटर हवाई इन्धन बिक्री भएको थियो । २०७८ वैशाखमा भने ६८८ किलोलिटर मात्रै बिक्री भएको आयल निगमका प्रवक्ता विनीतमणि उपाध्यायले जानकारी दिए । कोभिडअगाडि दैनिक ६७ सय किलोलिटर बिक्री हुन्थ्यो । पहिलो लकडाउनअगाडि दैनिक २०० र लकडाउनपछि दैनिक १ सय किलोलिटर, त्यसपछि बिस्तारै बढेर २५० किलोलिटरसम्म पुगेको थियो, उनले भने, २०७८ जेठ १ देखि १५ गतेसम्मको तथ्यांक हेर्दा दैनिक ५० किलोलिटर मात्रै बिक्री भएको देखिन्छ । महँगो मूल्यकै कारण समस्या भएको हाम्रो निष्कर्ष छ ।अन्तर्राष्ट्रिय हवाई इन्धनमा ४० प्रतिशत नाफा थियो । विगतमा ७० प्रतिशतसम्म नाफा राख्ने गरिएको थियो । अहिले भने घटाएर १५ प्रतिशतमा झारिएको उपाध्यायको भनाइ छ । कालोबजारी ऐनअनुसार पनि २० प्रतिशतभन्दा बढी नाफा राख्न मिल्दैन । त्यसैले अब १५ प्रतिशत मात्रै नाफा राखेर व्यापार गर्ने नीति लिइएको उनी बताउँछन् । आयल निगमका अनुसार हवाई इन्धनको मूल्य घट्दा इन्धन भर्नेको संख्या बढ्छ । टिकटको मूल्य घट्छ । यसले गर्दा विदेश जाने र नेपाल आउने यात्रुलाई केही राहत पुग्ने निगमको दाबी छ । निगमका अनुसार हवाई इन्धन ढुवानी गर्ने करिब साढे ३ सय ट्यांकर छन् । तर, इन्धन खपतबिक्री नहुँदा ट्यांकरले इन्धन ढुवानी गर्न पाएका छैनन् । अब केही राहत हुने आयल निगमले जनाएको छ । अन्तर्राष्ट्रिय हवाई इन्धनको मूल्य घटाउने निर्णयको नेपाल पेट्रोलियम ढुवानी व्यवसायी संघ, वीरगन्जले स्वागत गरेको छ । मुलुकमा खपत हुने हवाई इन्धनको ९५ प्रतिशत त्रिभुवन अन्तर्राष्ट्रिय विमानस्थल कोभिडका कारण २०७६ चैत ११ देखि बन्द हुँदा एयरपोर्टमा ढुवानी गर्ने २१५ ट्यांकर तथा ट्यांकरमा काम गर्ने ४३० चालकसहचालक कामविहीन थिए । मुलुकभरका थप १ सय ट्यांकरमा कार्यरत मजदुर कामविहीन भए, संघका अध्यक्ष मनोजकुमार दासले जारी गरेको विज्ञप्तिमा भनिएको छ, मूल्य समायोजनपछि विमानस्थलमा हवाई इन्धन बिक्री बढ्ने अनुमान गरेका छौं । यसले ट्यांकर ढुवानी व्यवसायीले केही काम पाउने आशा पलाएको छ । निगमले हवाई इन्धन अन्तर्राष्ट्रियतर्फ मूल्य घटाए पनि आन्तरिकतर्फ पेट्रोल, डिजेल, मट्टीतेल, हवाई इन्धनको मूल्य घटाएको छैन । करका कारण पेट्रोल प्रतिलिटर मूल्य १२५, डिजेलमट्टीतेल १०८ र हवाई इन्धन आन्तरिकतर्फ ८० रुपैयाँ पुगेको छ ।"
अत्यावश्यक वस्तुको होम डेलिभरी नरोक : सर्वोच्च,"(काठमाडौं)  अत्यावश्यक वस्तुको होम डेलिभरी नरोक्न सर्वोच्च अदालतले अन्तरिम आदेश दिएको छ । सर्वोच्चका न्यायाधीश सपना प्रधान मल्ल र कुमार चुडालको संयुक्त बेन्चले सोमबार प्रधानमन्त्री तथा मन्त्रिपरिषद्को कार्यालयसहितका सरोकारवालालाई होम डेलिभरी नरोक्न भनेको हो । सर्वोच्चले कोभिड संकट व्यवस्थापनका लागि बनेको अध्यादेशले समेत अत्यावश्यकबाहेकका सेवालाई मात्रै नियन्त्रण गर्ने उद्देश्य राखेको भन्दै अदालतले होम डेलिभरी निरन्तर गराउन आदेश दिएको हो । सर्वोच्चको अन्तरिम आदेशमा गत वर्ष जिल्ला प्रशासन कार्यालय काठमाडौंले तयार पारेको मापदण्ड पछ्याई होम डेलिभरी निरन्तर गराउन आदेश दिएको छ । बजारमा भीडभाड कम गरी सकेसम्म नागरिकलाई घरबाहिर जानु नपर्ने स्थिति सिर्जना गर्न ईकमर्सका माध्यमबाट तत्कालीन २०७७ मा जारी गरिएको मापदण्ड तथा उक्त मापदण्डको अनूसूची १ मा तोकिएका अत्यावश्यक वस्तुहरूमा, अन्तरिम आदेशमा भनिएको छ, उक्त मापदण्डबमोजिमको स्वास्थ्य सुरक्षाको सम्पूर्ण उपायलगायतका साधनको अवलम्बन गरी अनलाइन माध्यमबाट खरिद, बिक्री तथा होम डेलिभरीको सेवा प्रदान गर्ने कम्पनीहरूलाई प्रस्तुत मुद्दाको अन्तिम किनारा नलागेसम्म सेवा प्रदान गर्ने कार्य नगर्नू, नगराउनू ।कोभिड१९ महामारीमा डिजिटल माध्यमबाट सेवा प्रवाह महत्त्वपूर्ण माध्यम भएको अदालतको आदेशमा उल्लेख छ । कोभिड संकट व्यवस्थापन सम्बन्धमा बनेको अध्यादेशले पनि अत्यावश्यकबाहेकका सेवालाई मात्रै नियन्त्रित गरी बन्देज लगाएको देखिन्छ, आदेशमा भनिएको छ । काठमाडौं उपत्यकासहित देशभरका प्रमुख सहरमा वैशाख १६ देखि लागू गरिएको निषेधाज्ञामा होम डेलिभरी सेवालाई ९ बजेसम्म मात्रै सञ्चालन गर्न दिइएको छ । काठमाडौं जिल्ला प्रशासनले गत वर्ष लकडाउनको अवधिमा होम डेलिभरी सेवा निरन्तर गर्न मापदण्ड तयार गरेर लागू गरेको थियो ।यो वर्ष जारी निषेधाज्ञामा होम डेलिभरी सेवालाई सीमित पारिएपछि होम डेलिभरी सेवा सञ्चालन गरिरहेका र ईकमर्स कम्पनीहरूले सर्वोच्चमा मुद्दा दायर गरेका थिए । जिल्ला प्रशासन कार्यालय काठमाडौंले गत वर्ष सार्वजनिक गरेको मापदण्डमा होम डेलिभरी गर्दा पालना गर्नुपर्ने सर्त र होम डेलिभरी गर्न पाइने सामानको सूची राखिएको छ । होम डेलिभरी गर्न सम्बन्धित निकायमा दर्ता भएको प्रमाणपत्र, अनलाइन साइटमा सबै वस्तुको मूल्य सूची, सरकारकारले तोकेको स्वास्थ्य मापदण्ड पालना गर्नुपर्ने सर्त मापदण्डमा छ । यस्तै सामान दिँदा सेवाग्राहीसँग कम्तीमा दुई मिटर दूरी कायम गर्नुपर्ने पनि मापदण्डमा तोकिएको छ ।सेवा वा वस्तु प्रदायकले अनिवार्य रूपमा मास्कको प्रयोग गर्ने, साबुनपानीले नियमित हात धुने वा सेनिटाइजरले हात सफा गर्नुपर्नेछ, मापदण्डमा भनिएको छ, सेवाग्राहीको मागबमोजिमको गुणस्तर कायम नभए सामान फिर्ता लैजानुपर्नेछ । दिउँसो १ देखि साँझ ७ बजेसम्म मात्रै डेलिभरी गर्न पाइने मापदण्डमा उल्लेख छ । डेलिभरी गर्ने संस्थाले डेलिभरीमा संलग्न जनशक्ति र सवारीसाधनको विवरण जिल्ला प्रशासन कार्यालय, वाणिज्य तथा आपूर्ति तथा उपभोक्ता संरक्षण विभाग र ट्राफिक प्रहरीलाई बुझाउनुपर्ने व्यवस्था पनि मापदण्डमा उल्लेख छ । भीडभाड कम गर्न स्थानीय प्रशासनले डेलिभरीमा आवश्यक सवारीको संख्या निर्धारण गर्न सक्ने व्यवस्था मापदण्डमा छ । दुईपांग्रे सवारीमा एक जना र चारपांग्रे सवारीमा चालकसहित बढीमा दुई जना मात्रै बस्न पाइने व्यवस्था मापदण्डमा उल्लेख छ । होम डेलिभरी गर्दा लिने व्यक्तिको नाम, ठेगाना र मोबाइल नम्बरको विवरण संकलन गर्नुपर्ने व्यवस्था पनि मापदण्डमा उल्लेख छ । स्थानीय प्रशासन आफैंले वा अन्य निकायमार्फत होम डेलिभरी गर्ने कम्पनीको स्टोर, भान्सा र डेलिभरीको आकस्मिक अनुगमन गर्न सक्ने व्यवस्था पनि मापदण्डमा उल्लेख छ ।खाना, औषधि र औषधिजन्य उत्पादन, बच्चाले प्रयोग गर्ने उत्पादन, मातृस्वास्थ्य स्याहारका सामग्री, छालाको सुरक्षासम्बन्धी उत्पादन, व्यक्तिगत सरसफाइ, घरपालुवा जनावरको स्यहारसम्बन्धी उत्पादन, कृषिजन्य बीउबिजन, उपकरण र औषधिजस्ता सामग्री होम डेलिभरी गर्न पाइने मापदण्डमा उल्लेख छ ।"
सुविधा कटाएर सुरक्षा कोषमा जान्नौं,"काठमाडौं (कास) बैंक तथा वित्तीय संस्थाका कर्मचारीहरूले खाइपाइ आएको सुविधा कटाएर सामाजिक सुरक्षा कोषमा नजाने निर्णय गरेका छन् । आगामी आर्थिक वर्षको बजेटमा उल्लेख भएको व्यवस्था भन्दै सामाजिक सुरक्षा कोषले बैंक तथा वित्तीय संस्थालाई सुरक्षा कोषमा आबद्ध हुन ताकेका गरिरहेका बेला कर्मचारीहरूले यस्तो निर्णय गरेका हुन् । आफूसँग आबद्ध करिब चार दर्जन संघसंस्थाबाट प्राप्त सुझावका आधारमा नेपाल वित्तीय संस्था कर्मचारी संघले सोमबार यो निर्णय गरेको हो । संघमा आबद्ध विभिन्न संघसंस्थाबाट सुझाव संकलन गरिरहेका छौं, संघका अध्यक्ष पदमराज रेग्मीले भने, ती सुझावका आधारमा बैंकहरू दर्ता हुनुअघि सामाजिक सुरक्षा कोषले करिब एक दर्जन विषयमा नीतिगत परिमार्जन गर्नुपर्नेछ । यी सुझावलाई बेवास्ता गरी बैंक तथा वित्तीय संस्थालाई कोषमा दर्ता हुन बाध्य पारिए कर्मचारीहरू आन्दोलनमा उत्रिने र कानुनी सहायताका लागि अदालत पनि जाने तयारी रहेको रेग्मीले बताए । संघले उठाएका विषय सरकार र सामाजिक सुरक्षा निकायबाट तत्काल सम्बोधन भए कोषमा आबद्ध हुन आफूहरू तयार रहेको पनि संघले जारी गरेको विज्ञप्तिमा उल्लेख छ । यसका लागि संघले विभिन्न माग अघि सारेको छ । योगदानमा आधारित सामाजिक सुरक्षा योजनाको ऐन, विनियमावली र कार्यविधिका कतिपय प्रावधान संशोधन गरी श्रमिकमैत्री बनाउनुपर्ने, खाइपाइ आएको सुविधा घट्नेकटौती नहुने भनी सामाजिक सुरक्षा ऐनद्वारा यसको पूर्ण प्रत्याभूति गर्नुपर्नेलगायत माग विज्ञप्तिमा उल्लेख छन् ।"
"नयाँ अनुहार, नयाँ अपेक्षा","काइ हाभर्टेज (जर्मनी)गत वर्ष चेल्सीले २१ वर्षे काइ हाभर्टेजका लागि ९ करोड ९० लाख डलरमा किनेको थियो बोरुसिया लेभरकुजनबाट । इंग्लिस प्रिमियर लिगमा आएयता उनले आफूलाई स्थापित गर्न पक्कै पनि समय लगाए । एक प्रकारले उनलाई इंग्लिस फुटबलमा अभ्यस्त हुन गाह्रो भयो । जतिबेला चेल्सीमा जर्मन प्रशिक्षक थोमस टचेल आए, हाभर्टेज बेग्लै खेलाडी बने । यसपल्टको प्रतियोगिता जर्मन प्रशिक्षक जोचिम लोका लागि अन्तिम हो । उनले यति बेला केही नयाँ खेलाडीलाई मौका दिन सक्नेछन् । यसमा हाभर्टेज प्रमुख छन् । युरोपेली च्याम्पियन्स लिग फाइनलमा उनको प्रदर्शनले उनी कस्ता खेलाडी हुन्, त्यो त प्रस्ट भएकै छ । म्याथिज डी लिग्ट (नेदरल्यान्ड्स)सन् २०१४ मा नेदरल्यान्ड्स पछिल्लो पटक विश्वकप खेलेको थियो । त्यसयता यो देशले धेरै युवा खेलाडी विकसित गरिसकेको छ, त्यो पनि अब्बल दर्जाका । त्यसमै एक हुन्, म्याथिज डी लिग्ट । सन् २०१९ मा अयाक्सले युरोपेली च्याम्पियन्स लिगको सेमिफाइनल यात्रा तय गरेको थियो र त्यसका एक स्टार खेलाडी यिनै डी लिग्ट थिए । त्यसपछि उनी युभेन्ट्स पुगे । यसक्रममा उनले आफूलाई विश्वकै अब्बल दर्जाका डिफेन्डरका रूपमा आफूलाई स्थापित गरेका छन् । उनी भर्खर २१ वर्षका भए । तर देशका लागि २० पल्ट भन्दा बढी खेलिसकेका छन् । कारण उनी वास्तवमै उत्कृष्ट डिफेन्डर हुन् ।"
मारियाको उत्साह,"पेरिस (एपी) फ्रेन्च ओपन टेनिसको चौथो चरणमा ग्रिसकी मारिया सक्कारीले अमेरिकी स्टार सोफिया केनिनलाई पराजित गरेकी छन् । उनले चौथो वरीयताप्राप्त केनिनमाथि ६१, ६३ ले हराइन् । प्रतियोगिताबाट बाहिरिने केनिन शीर्ष वरीयताकी खेलाडी हुन् । उनी अक्टोबरमा रोलान्ड ग्यारोसकी उपविजेता हुन् ।१७ औं वरीयताकी मारिया पहिलोपल्ट ग्रान्ड स्लामको क्वाटरफाइनलमा पुगेकी छन् । उनले यस वर्ष शीर्ष २० खेलाडीमाथि पाएको यो छैटौं जित हो ।पुरुषतर्फ शीर्ष खेलाडी सर्बियाली नोभाक जोकोभिचले दुई सेटमा पछाडि परेर पनि खेल जितेका छन् । इटालीका १९ वर्षे लोरेन्जो मुसेतीले निर्णायक सेटमा चोटका कारण खेल छाडेका थिए । जतिखेर दुई गेम बाँकी थियो । पहिलो वरीयताका जोकोभिचले सुरुआती दुई सेट गुमाउँदै ६७ (७), ६७ (२), ६१, ६०, ४० को नतिजा निकालेका थिए ।पेरिसको रोलान्ड ग्यारोसमा जोकोभिच १५ औं पल्ट क्वाटरफाइनल पुगेका छन् । उनी लगातार दोस्रो वर्ष फ्रेन्च ओपन जित्ने अभियानमा छन् । १९ औं ग्रान्ड स्लाम जित्ने दाउमा उनी छन् । उनले अब नवौं वरीताका माटेओ बेरेटिनीसँग खेल्नेछन् । स्विस स्टार रोजर फेडेररले खेल छाडेका थिए । अमेरिकी टिनएजर कोको गौफ पनि सोझो सेटमा जित पाउँदै क्वाटफाइनल पुगेकी छन् ।"

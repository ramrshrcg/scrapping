शीर्षक,विवरण
पाँच महिनापछि संवाद,"तिनै नेताहरूबीच भएका बारम्बारका संवादले ओली र नेपालबीचको भेट सम्भव भएको हो । ओलीसित भेट्न जानुअघि नेपाल पक्षधर स्थायी कमिटी सदस्यहरूको बैठक भएको थियो जसले पार्टी एकताका लागि आह्वान गर्ने निर्णय गरेको थियो । वरिष्ठ नेता झलनाथ खनाल र नेपालसहितका २७ संघीय सांसदलाई संसदीय दलका नेतासमेत रहेका प्रधानमन्त्री ओलीले स्पष्टीकरण सोधेपछि त्यसबारे धारणा बनाउन स्थायी कमिटी सदस्यहरूको बैठक बसेको हो । बैठकमा स्पष्टीकरणको प्रतिवादसहित जवाफ दिने निर्णयसँगै पार्टी एकताका लागि पहल गर्ने निर्णय भएको थियो । यता सहाना प्रधान प्रतिष्ठानको कार्यालयमा नेपाल पक्षीय स्थायी कमिटी सदस्यहरूको बैठक चलिरहँदा उता बालुवाटारमा एमाले सचिव योगेश भट्टराईले प्रधानमन्त्री ओलीसँग भेट गरिरहेका थिए । बिहान ११ देखि दिउँसो १ बजेसम्म भएको भेटमा भट्टराईले उदारताका साथ पार्टी एकीकरणको अगुवाइ गर्न प्रधानमन्त्री ओलीलाई आग्रह गरेका थिए । तपाईंहरू शीर्ष नेताहरूबीच सार्थक संवाद भइरहेको छैन, एकअर्का अडान मात्र प्रकट भएका छन्, एक ठाउँमा बस्दा ती अडानलाई निकास निकाल्ने उपाय निस्कन सक्छन्, भट्टराईले ओलीलाई भनेका थिए, त्यसैले तपाईं अध्यक्ष भएको नाताले पनि संवाद र सार्थक कुराकानी गर्न पहल गर्नुहोस् । ओलीले मैले त मिलाउने नै भनेको छु, कहाँ नमिल्ने भनेको छु र ? भन्ने जवाफ भट्टराईलाई दिएका थिए । ओलीले माओवादीसँगको एकतापछि निरन्तर रूपमा नेपालले गरेको असहयोग, त्यसपछि आफूलाई पार्टीबाट निष्कासन गरेकोसम्मका घटनाक्रमको बेलिविस्तार लगाएका थिए । भट्टराईसँग त्यहीं भेट भइरहेका बेला ओलीले नेपाललाई भेट्न प्रस्ताव गर्दै फोन गरेका थिए । सुरुमा ओलीले उनलाई बालुवाटार नै निम्तो गरेका थिए तर नेपालले कोटेश्वर आउन भने । त्यसपछि ओलीले बालकोटमा भेटौं न त भने । त्यहाँ पनि नेपालले असहज मानेपछि साँझ ६ बजे होटल मेरियटमा भेटघाट गर्ने सहमति जुटेको थियो । प्रधानमन्त्री ओलीका आर्थिक सल्लाहकार मोती दुगडका नाममा बुक भएको कोठा नम्बर ९०१ मा नेपालभन्दा ओली केहीबेर अघि पुगेका थिए । एमाले अध्यक्ष ओली र सचिव भट्टराईबीच भेट हुने वातावरण भने मंगलबार साँझ भट्टराई र अर्का सचिव एवं गण्डकी प्रदेशका मुख्यमन्त्री पृथ्वी सुब्बा गुरुङबीच ललितपुरको झम्सिखेलमा भएको छलफलमा बनेको थियो । हामी यताका केही साथी पार्टी एकताकै पक्षमा पहिलेदेखि नै छौं, उतातिर पनि सकारात्मक सोचिरहेका तर गुहार नपाएका व्यक्तिहरू कोको हुनुहुन्छ भनेर सोधीखोजी गर्दै जाँदा घनश्याम भुसाल, योगेश भट्टराई, गोकर्ण बिष्टजीहरूको नाम आयो । घनश्याम र गोकर्णजीलाई फोन लागेन । योगेशजीलाई फोन गरें अनि हिजो (मंगलबार) साँझ एक जना साथीकोमा बस्यौं, गुरुङले कान्तिपुरसित भने, त्यहीं नेताहरूबीच कम्तीमा संवादको थालनी गराइदिऔं भन्ने कुरा भयो, आज उहाँहरूबीच भएको भेटले हामी उत्साहित छौं । गुरुङले कर्णाली प्रदेशको फ्लोर क्रसले बालुवाटार र सिंहदरबारलाई झस्काएको भए पनि पार्टी एकताबद्ध हुने भए दुवै समूह एक कदम पछि हट्दा फरक नपर्ने बताए । फ्लोर क्रसले झस्काएको छ । समानान्तर कमिटी पनि प्रकारान्तरले अर्को पार्टी गठनकै लागि जाने विषय हो, यी कारबाहीकै विषय हुन तर अरू कारबाहीलाई दुरुत्साहन गर्ने र अब फ्लोर क्रस नहुने वातावरण बनाउनका लागि पहल गर्नर् पनि संवाद त जरुरी हुन्छ नै । यही निष्कर्ष हो नभनौं तर सकारात्मक थालनी भएको छ, उहाँहरू निरन्तर छलफलमा बसे पार्टी एकता बच्न सक्छ, उनले भने । सचिव भट्टराईले पनि ओली र नेपालबीचको संवादलाई सकारात्मक संकेतका रूपमा लिएका छन् । पार्टी नफुटोस् भनेर पहल गरिरहेका छौं तर हाम्रो पहलले मात्र नहुने भएपछि शीर्ष तहमै कुराकानी होस् भन्ने हाम्रो चाहना थियो, उनले भने, प्रमुख नेताहरू छलफलमा जोडिनुभएको छ, यो सकारात्मक संकेत हो । यसलाई निरन्तरता दिएर अब एकताबद्ध भएर जाने अवस्था सिर्जना हुन्छ भन्ने अपेक्षा गरेका छौं । सुरुमा नेकपा विभाजन र त्यसपछि एमालेमा आएको दरारपछि संसद्मा सुविधाजनक बहुमत प्राप्त दल रक्षात्मक अवस्थामा पुगेको एमालेका नेताहरू पछिल्लो समय पार्टीमा हुन सक्ने अन्तर्घातबाट झस्किएका छन् । नेपाल पक्षीयहरूले आगामी सत्ता समीकरणमा कर्णालीजस्तै अरू प्रदेश र केन्द्रमा पनि फ्लोर क्रस गर्न सक्छन् भन्ने ओलीको डर र ओलीले जुनसुकै बेला सांसद पदसमेत नरहने गरी कारबाही गर्न सक्छन् भन्ने नेपाल पक्षीय नेताहरूको भय पछिल्लो समय व्याप्त छ । यही भयकै कारण बुधबार ओलीको सम्भावित कारबाही रोक्न माग गर्दै नेपालपक्षीय सांसदहरूले सर्वोच्च अदालतमा रिट दिएका छन् ।सांसद पद गए पनि जाओस् पार्टी फुटाइहालौं न त भन्ने र अहिले पार्टी फुटाउन हुन्न भन्ने दुई खेमा नेपाल समूहमा पनि स्पष्टै थियो । अहिले पार्टी फुटाउन हुन्न भन्ने खेमासँग बालुवाटारको पनि त्यही धारणा राख्ने एउटा धार संवादमै थियो । २०७१ मा सम्पन्न पार्टीको नवौं महाधिवेशनदेखि नै चर्किएको ओलीनेपाल समूहको अन्तरद्वन्द्व माओवादी केन्द्रसँग मिलेर नेकपा बन्दा पनि सेलाएन, बरु झन् चर्कियो । एमालेको दुई धारको विवादमा एकीकरणपछि नेकपा अध्यक्ष बनेका पुष्पकमल दाहालसमेत मिसिएपछि अहिलेसम्मकै ठूलो वामपन्थी दल सग्लो रहन सकेन । व्यावहारिक रूपमा फुटिसकेको नेकपालाई गत फागुन २३ गते सर्वोच्चको फैसलाले मार्गप्रशस्त गरिदियो, नेताहरू पूर्ववत् पार्टीमा फर्किए । तर एमालेमा नेपाल पक्षीय नेताहरूलाई त्यति सहज भएन । फागुन २८ मा ओलीले आफूपक्षीय केन्द्रीय सदस्यहरूलाई मात्रै बोलाएर फटाफट निर्णय गरेपछि नेपाल पक्षले त्यसलाई नै एकताको बाधक मान्यो । निर्विकल्प २०७५ जेठ २ गतेको अवस्थामा फर्किनुपर्ने खनालनेपाल समूहको प्रस्ताव इन्कार गर्दै आएका ओलीले बुधबार नेपालसँग भेट गरेका हुन् । तर ओलीविरुद्धको गठबन्धन सरकार बनाउन कांग्रेस, माओवादी केन्द्र र जसपाको एउटा खेमासँगै खनालनेपालको पनि सहमति जुटेको थाहा पाएपछि ओली पक्षबाट संवादको वातावरण बनेको त होइन भनेर नेपाल पक्षीय नेताहरू सशंकित भने छन् । ओलीजी आफूलाई अप्ठ्यारो पर्दा असाध्यै लचक हुन सक्ने मान्छे हो, अब कम्तीमा बजेट ल्याउन पाए हुन्थ्यो भन्ने उहाँको मनमा छ, एमालेका एक स्थायी कमिटी सदस्यले भने, उहाँ संवादमा त्यति गम्भीर देखिनुहुन्न, अलमल्याउन खोजेको हुन सक्ने हाम्रो बुझाइ छ । प्रधानमन्त्री ओलीले नेपाल पक्षीय सांसदहरूसँग पनि एकएक गरेर भेटेका छन् ।"
खडेरीले उत्पादन शून्य,"उनले हिउँदे बाली खडेरीले सखाप पारेकाले सयौं परिवार भोकमरीको चपेटामा पर्ने निश्चित भएको बताए । यस्तो समस्या जिल्लाभरि छ । खडेरीका कारण जयपृथ्वी नगरपालिका, बुंगल नगरपालिका, वित्थडचिर, केदारस्युँ, दुर्गाथली, छविसपाथिभेरा र खप्तड छान्ना गाउँपालिकाका अधिकांश क्षेत्रमा लगाइएको हिउँदेबाली सुकेर नष्ट भएको छ । सुर्मा, मस्टा, तल्कोट र साइपाल गाउँपालिकामा पनि लगाइएको हिउँदे बाली खडेरीको चपेटामा परेको छ । पहिला मानो छरे मुरी फल्ने ठाउँमा यो पाला पाथी बीउले मानो पनि उब्जिएन, जयपृथ्वी नगरपालिका कैलाशका भरत कामीले भने, रुडा (खडेरी) ले गर्दा माटो खरानी जस्तै भएको छ । आदै (आर्द्रता) नभएपछि उम्रेको बीउ पनि सुक्यो । हामी त भोकै मर्ने भयौं, उनले सामान्य अवस्थामा वार्षिक १०१५ क्विन्टल हिउँदे बाली फलाउने किसानको खेतमा यो वर्ष एक क्विन्टल पनि उब्जनी नभएको बताए । सिमार (छिपछिपे पानी भइरहने खेत) तिर खेत हुने कसैकसैले एक दुई कट्टा (५० किलोको बोरा) भित्र्याए होलान् । धेरैजसोले त अन्नको गेडोसम्म देख्न पाएनन्, उनले भने ।कतिपय गाउँका किसानले उम्रिएको बाली खेतमा सुक्न थालेपछि फल नलाग्दै घाँसको रूपमा बस्तुभाउलाई खुवाएको र कतिपयले खेतमा आगोसमेत लगाएको बताए । धेरैजसोले फल्ने होइन, सुकेर यत्तिकै खेर जानुभन्दा घाँस त हुन्छ भनेर बस्तुभाउलाई खुवाए, छबिस पाथीभेरा गाउँपालिका ६ लेकगाउँकी इन्द्रा बुढाले भनिन्, कतिले त घाँसका लागि पनि काम नलाग्ने गरी सुकेकाले खेतमै आगो लगाइदिए । उनले करिब ३ सय ५० परिवारको बसोबास रहेको आफ्नो गाउँका धेरैजसो परिवारले यो वर्ष अन्नको गेडो पनि देख्न नपाएको बताइन् ।खडेरीका कारण बालीनाली सुकेको बारे स्थलगत अध्ययन गरिरहेको एक टोलीले सिँचाइ सुविधा नभएका ठाउँहरू खडेरीबाट नराम्ररी प्रभावित भएको बताएको छ । ९० प्रतिशतभन्दा बढी किसानले यो वर्ष हिउँदेबाली देख्नसमेत पाएका छैनन्, सुदूरपश्चिम खाद्य अधिकार सञ्जालका संयोजकसमेत रहेका अध्ययन टोलीका एक सदस्य बलबहादुर रोकायाले भने, कृषिकै भरमा जीवन चलाइरहेका सयौं परिवार यो वर्ष भोकमरीको चपेटामा पर्ने देखिएको छ । उनले खडेरीपीडित किसानलाई तत्काल राहत र रोजगारीका अवसर उपलब्ध गराउन सरकारले तत्काल पहल थाल्नुपर्ने बताए । १४ हजार परिवारलाई चरम खाद्य संकटसेती, कालंगा, सुनिगाडलगायत नदी र खोलाको तटमा रहेका तथा बाह्रैमास सिँचाइ सुविधा भएका सीमित क्षेत्रबाहेक आकासे पानीको भरमा खेती गरिने सबै ठाउँको उत्पादन ९० प्रतिशतदेखि शतप्रतिशतसम्म घटेको जिल्ला कृषि ज्ञान केन्द्रले बताएको छ । जिल्लाभरि १५ हजार ५ सय ६२ हेक्टर क्षेत्रफलमा गहुँ, जौ, केराउ, मसुरो, तोरीलगायत बाली खेती गरिएकामा ६ हजार २ सय २४ हेक्टर क्षेत्रफलको उत्पादन शून्य रहेको ज्ञान केन्द्रको तथ्यांक छ । खडेरीका कारणले ३२ करोड ६७ लाख ६० हजार बराबरको ९ हजार ३ सय ३६ मेट्रिक टन हिउँदे बाली नष्ट भएको ज्ञान केन्द्रले जानकारी दिएको छ । जिल्लाको कुल खेतीयोग्य जमिनमध्ये सिँचाइ सुविधा भएको ३५ प्रतिशत क्षेत्रफलमा लगाइएको बालीमा खडेरीको कुनै असर नदेखिएको भए पनि असिञ्चित जमिनमा लगाइएको बाली पूर्ण रूपमा नष्ट भएको ज्ञान केन्द्रका प्रमुख टेकबहादुर विष्टले जानकारी दिए । सिँचाइ नभएको ठाउँमा लगाएको बाली सुकेर पूरै नष्ट भएको छ, उनले भने, पहाडी र उच्च पहाडी भेगका १४ हजारजति घरधुरीलाई चरम खाद्य संकट हुने भएको छ, उनले जिल्लाको ४५ प्रतिशत जनसंख्या खडेरीका कारण भोकमरीको चपेटामा पर्ने निश्चितजस्तै भएको बताए । उनले सामान्य अवस्थामा वार्षिक उत्पादन ३२ हजार मेट्रिक टन हुने गरेको र जिल्लामा उत्पादित खाद्यान्नले नपुगेर ७ हजार मेट्रिक टन अपुग हुने गरेको उनले जानकारी दिए । यो वर्ष घटेको परिणाम जोड्ने हो भने करिब १३ हजार ५ सय मेट्रिक टन खाद्यान्न अभाव हुने देखिन्छ । यसरी उत्पादन घट्दा कृषिमै पूर्ण रूपमा निर्भर रहेका, रोजगारी नभएका, न्यून आयस्रोत भएका परिवारले चरम खाद्य संकटको सामना गर्नुपर्ने हुन्छ, उनले भने । खडेरीको मारमा परेको क्षेत्रलाई सुक्खाग्रस्त क्षेत्रको रूपमा घोषणा गरेर कुनै न कुनै रूपमा यहाँको समस्या तत्काल सम्बोधन गर्नुपर्ने उनले बताए । राहत प्याकेज उपलब्ध गराउने, कामका लागि खाद्यान्न कार्यक्रम लागू गर्ने वा अरू केही न केही गर्नैपर्ने अवस्था छ, त्यसो भएन भने स्थिति भयावह हुन सक्छ, उनले भने, हामीले पनि स्थानीय तह, प्रदेश र संघीय सरकारमा यहाँको भोकमरीको समस्यालाई नीति कार्यक्रममै समेट्नका लागि सुझावसहित प्रतिवेदन पेस गर्ने तयारी गर्दै छौं । असिनापानीले थप क्षतिलामो खडेरीको चपेटामा परेका बझाङवासीलाई बुधबार परेको असिनापानीले थप पीडा दिएको छ । सिँचाइ भएका ठाउँमा फलेका गहुँ, जौ, मुसुरोलगायत बालीमा असिनाले ठूलो क्षति गरेको छ । भर्खरै फुलेका स्याउ, नास्पाती, आँप, आरुकुलमलगायतका फलफूल र तरकारी बाली पनि नष्ट भएको छ । छबिस पाथीभेरा, दुर्गाथली, थलारा, बिथ्थड चिर, खप्तड छान्ना, मस्टा, तलकोट गाउँपालिका तथा जयपृथ्वी र बुंगल नगरपालिकामा असिनाले बढी क्षति गरेको किसानले बताएका छन् । खडेरीले उसै पनि हिउँदे बाली सखाप पारिसकेको थियो, बचेको गहुँ र जौ पनि चुटेर ध्वस्त बनाएको छ, एक्कासि परेको असिना पानीले गर्दा दाना सबै झरेर माटोमा मिसिएका छन्, कैलाशका किसान लालबन्दी विष्टले भने, फुल्न लागेका र भर्खर फल लाग्न थालेका फलफूल र तरकारी केही पनि बाँकी रहेनन् । असिनाले बर्बादै पार्यो । खडेरीका कारण सिँचाइ सुविधा नभएको क्षेत्रको बालीनाली सुके पनि सिञ्चित क्षेत्रमा भने ठूलो क्षति भएको थिएन । असिनाले कुलो लाग्ने बेसी क्षेत्रको बालीमा पनि ठूलो क्षति पुर्याएको छ । खेतान गहुँका गेडा बिस्कुनजस्तै भएका छन्, पहाडी भेगको बाली खडेरीले खायो, बेसीतिर असिनाले झार्यो, नागरिक समाजका अगुवा धर्मजंगबहादुर सिंहले भने, यो वर्ष जिल्लामा ठूलो भोकमरी हुने भयो । यता कृषि ज्ञान केन्द्रले असिनाले कुन ठाउँमा कस्तो क्षति भएको छ भन्ने विवरण नआइसकेको जानकारी दिएको छ । छोटो अवधिमा असिना परेकाले धेरै क्षति भएन होला भन्ने हाम्रो अनुमान छ, केन्द्रका प्रमुख विष्टले भने ।"
हच्किए देउवा,"जसपा तयार नभए पनि आफूहरूले साथ दिने वचन खनालनेपाल पक्षले दिएको छ । स्रोतका अनुसार नेपाल र खनालसँग देउवाले मंगलबार गोप्य भेटघाटसमेत गरेका थिए । भेटमा दुवै नेताले जसपाको ठाकुर र महतोले साथ नदिए बहुमत पुर्याउन आफूहरूले फ्लोर क्रस गर्नेवबचन देउवालाई दिएको दाबी स्रोतको छ । कर्णाली प्रदेशमा माओवादीको नेतृत्वमा रहेको सरकार एमालेकै खनालनेपाल पक्षको फ्लोर क्रसका कारण जोगिएको थियो । प्रतिनिधिसभामा खनालनेपाल पक्षका ३८ सांसद छन् । कांग्रेस, जसपा र माओवादी मिल्दा खनालनेपाल पक्षले फ्लोर क्रस नगरे पनि बहुमत पुग्छ । तर जसपाको ठाकुरमहतो पक्षले साथ नदिँदा नेपालखनाल पक्षका दर्जनभन्दा बढी सांसदले फ्लोर क्रस गर्नुपर्ने हुन्छ । त्यसका लागि देउवा ढुक्क देखिएका छैनन् ।अर्कोतर्फ देउवाको संवाद प्रधानमन्त्री ओलीसँग पनि कायम छ । ओलीले जसपाको साथ लिएर सत्तालाई निरन्तरता दिन खोजेको हो कि भन्ने आशंका पछिल्लो पटक उनलाई परेको छ । ओलीले आफ्नो सत्ता टिकाएर बाँकी अवधि पूरै चलाउन चाहेका हुन् भन्ने लागे देउवा उनलाई हटाउन अग्रसर हुन सक्छन्, ओली निर्वाचनमा जान खोजे देउवाले जुनसुकै कदमलाई साथ दिन सक्छन्, देउवा निकट एक नेताले कान्तिपुरसँग भने, आगामी असोज वा मंसिरसम्म निर्वाचन गराउने गरी अघि बढ्ने अनौपचारिक समझदारी ओली, देउवा र ठाकुरबीच पहिल्यै भएको हो । ओली नेतृत्वको सरकारले गराउने निर्वाचन निष्पक्ष नहुने भन्दै वैकल्पिक सरकार बनाउन कांग्रेसबाटै देउवालाई ठूलो दबाब छ । कांग्रेस केन्द्रीय कार्यसमितिले चैत २० गते आफ्नै पार्टीको नेतृत्वमा सरकार गठन गर्ने निर्णय गरेको थियो । देउवाले चैत २७ गते माओवादी र जसपासँग बैठक गरेपछि खासै सक्रियता देखाएका थिएनन् । पछिल्ला साता दिनमा उनले भित्रभित्रै अनौपचारिक कुराकानी र भेटघाट बढाएका छन् । पार्टी पदाधिकारी र पूर्वपदाधिकारी सम्मिलित बुधबार बिहानको बैठकमा पौडेल पक्षले कुरा उठाए पनि देउवाले कुनै प्रतिक्रिया नदिएको नेता अर्जुननरसिंह केसीले बताए । पार्टीको महाधिवेशनसम्बन्धी प्राविधिक विषय मिलाउन बैठक बसेकाले सत्ता समीकरणका विषयमा छलफल केन्द्रित नभएको उनको भनाइ छ ।कांग्रेस सहमहामन्त्री प्रकाशरण महतले बैठकमा अनौपचारिक कुराकानी चल्ने गरे पनि जसपा अनिर्णीत रहेको अवस्थामा अविश्वास प्रस्ताव गर्नु अपरिपक्व हुने बताए । सरकारलाई दिएको समर्थन फिर्ता र अविश्वास प्रस्ताव सँगै अघि नबढाए प्रधानमन्त्री ओली निर्वाचनको कोर्समा अघि बढ्ने बुझाइ माओवादीको छ । त्यसैले उसले सरकारलाई दिएको समर्थन फिर्ता लिन आनाकानी गर्दै आएको छ । महतले वैशाख ७ गते दुई दलबीच अविश्वास प्रस्ताव ल्याउने तयारी नभएको समेत दाबी गरेका थिए । प्रतिनिधिसभाको उक्त बैठकमै एमसीसी सम्झौता अनुमोदनका लागि संसद्मा प्रस्तुत गर्ने र अविश्वास प्रस्तावसमेत दर्ता हुने चर्चा चलेको थियो । बरु, प्रधानमन्त्री नै एमसीसी सम्झौता अनुमोदन गर्न पछि हटेको कुरा आएको छ, महतले भने, सर्वदलीय बैठकमा सभामुखले अवरोध गरेको कुरा गरे । एमसीसी सम्झौता अघि बढ्ने भयो भनेपछि आफैं पछि हटेर संसद् बैठक नै हठात् स्थगित गरिदिएको सुनिएको छ । कांग्रेस नेता केसीले ओली नेतृत्वको सरकारको विकल्प खोज्नुपर्छ भन्नेमा आफूहरू दृढ रहेको बताए । संवैधानिक संस्था र संरचनालाई तहसनहस पार्दै कब्जा गर्ने, निरंकुश र स्वेच्छाचारिताका साथ अघि बढ्ने प्रधानमन्त्री ओलीको विकल्प खोज्नुपर्छ भन्नेमा हामी दृढ नै छौं । मैले र रामचन्द्रजीले आज पनि त्यही कुरा राख्यौं, उनले भने, तर सभापतिजी बोल्नुभएन ।"
चार दिनमै दोब्बर संक्रमण,"यसका लागि भक्तपुरको खरिपाटीस्थित विद्युत् प्राधिकरणको भवन, दुवाकोटको केएमसी अस्पताल, काठमाडौंको दहचोकस्थित मनमोहन मेमोरियल अस्पतालको भवन, नागार्जुन नगरपालिकाको इचंगुमा सुकुम्बासीका लागि बनाइएको भवन, कीर्तिपुरको आयुर्वेद तालिम केन्द्रको आइसोलेसन सेन्टर र राधास्वामीको भवनमा आइसोलेसन सञ्चालन गरेको थियो । तीमध्ये इचंगुमा सबैभन्दा बढी ५ सयसम्म संक्रमितलाई राखिएको थियो । सरकारले यो संरचना एक गैरसरकारी संस्थालाई तीन वर्षका लागि दिइसकेको छ ।यी केन्द्रहरूमध्ये आयुर्वेद तालिम केन्द्रलाई एक सातादेखि फेरि आइसोलेसन सेन्टरको रूपमा प्रयोग गरिएको छ भने अन्यत्र आइसोलेसनको कुनै पनि संरचना छैन । कीर्तिपुरमा पनि यसअघि राखिएका सबैजसो संरचना हटाइसकिएको छ । बेडहरू अन्यत्र लगिसकिएको अस्पतालले जनाएको छ । काठमाडौं महानगरपालिका स्वास्थ्य शाखाका कोरोना फोकल पर्सन ज्ञानबहादुर ओलीले महानगरको छुट्टै आइसोलेसन सेन्टर नभएको बताए । सेनासँग मिलेर एचडीयूसहितको आइसोलेसन बनाउने यसअघि निर्णय भए पनि संक्रमित घटेपछि कार्यान्वयन नभएको उनले बताए । काठमाडौंमा कीर्तिपुरमा बाहेक अन्यत्र संस्थागत आइसोलेसन व्यवस्थापन हुन बाँकी रहेको उनले बताए । खरिपाटीमा भएका सबै संरचना हटाइसकियो, भक्तपुर अस्पतालकी मेडिकल सुपरिन्टेन्डेन्ट डा सुमित्रा गौतमले भनिन्, फेरि बनाउने कुरा चलेको छ । मन्त्रालयले संक्रमण बढेकै कारण जरुरीबाहेक घरबाहिर ननिस्कन सर्वसाधारणलाई आग्रह गरेको छ । हाम्रो संरचनाले धान्नै नसक्ने गरी बिरामी बढ्ने संकेत प्राप्त भएको छ, यस कारण जरुरी नपरी घरबाट बाहिर ननिस्कन र सभा, गोष्ठी, मिटिङ, जात्रा नगर्न आग्रह गर्दछौं, प्रवक्ता गौतमले भने । विगतमा संक्रमितलाई आइसोलेसनमा राखेकै कारण संक्रमण फैलिन नपाएको विज्ञहरू बताउँछन् । पहिला जे गरेर सफल भएको हो, त्यसलाई पालना गरिएको छैन, सरुवा रोग विशेषज्ञ डा अनुप सुवेदीले भने, घरमा सुरक्षित बस्न मिल्छ भने बस्दा हुन्छ तर थोरै कोठामा कोचिएर बस्ने हो भने उनीहरूलाई संस्थागत आइसोलेसनमा लैजानु उपयुक्त हुन्छ । अहिले खर्च हुन्छ भनेर घरमा राख्दा उनीहरूले अरूलाई सारिरहेका हुन्छन् । उनीहरूले सारेकालाई आईसीयू र भेन्टिलेटरमा राखेर उपचार गर्नुभन्दा अहिले संक्रमित थोरै हुँदै संस्थागत आइसोलेसनमा राख्नु सस्तो पर्छ । अहिले देखिएका संक्रमितको व्यवस्थापन गर्दा पछि राज्यको खर्च जोगिने उनले बताए ।संक्रमितको न कन्ट्र्याक ट्रेसिङ भएको छ न त स्वास्थ्य अवस्थाकै चासो लिएर निगरानी भएको छ । मलाई कोरोना पोजिटिभ देखिएको आठ दिन भयो, घरमै बसेको छु, कसैले तपाईंको अवस्था के छ भनेर सोधेको पनि छैन, काठमाडौं महानगरपालिकाको बानेश्वरमा डेरा गरी बस्ने एक युवकले भने, तपाईं होम आइसोलेसन बस्न मिल्छ कि मिल्दैन भनेर जानकारी लिने पनि कोही आएनन् । घरमा बस्दा के गर्ने ? के नगर्ने भन्ने पनि कतैबाट केही थाहा नपाएको उनले बताए । उनको यो भनाइले पनि सरकारले संक्रमितको निगरानी नगरेको पुष्टि हुन्छ । जबसम्म संक्रमितको व्यवस्थापन र निगरानी हुँदैन, तबसम्म संक्रमण घट्दैन, जनस्वास्थ्य विज्ञ डा शरद वन्तले भने, नेपालगन्जमा होम आइसोलेसनमै मृत्यु भएको खबर आइसकेको छ । सरकारले दिनहुँ ११ हजार संक्रमित हुने प्रक्षेपण गरेको बाहिर आइसक्यो, त्यसअनुसार तयारीचाहिँ देखिएन । यसअघि संक्रमित देखिनेबित्तिकै उनीहरूले भेटेका सबैजसोको कन्ट्र्याक ट्रेसिङ हुन्थ्यो । अहिले ट्रेसिङ हुनै छाडेको छ । स्वास्थ्य मन्त्रालय मातहतको निकाय कन्ट्र्याक ट्रेसिङको काम स्थानीय तहको हो भन्दै पन्छिने गरेको छ । यस पटक देखिएको यूके भेरिएन्ट यसअघि देखिएको भन्दा चाँडो र धेरैलाई सर्ने भएकाले पनि अधिक सावधानी अपनाउनुपर्ने काठमाडौं विश्वविद्यालयको जनस्वास्थ्य विभागकी सहप्राध्यापक डा अर्चना श्रेष्ठले बताइन् । दोस्रो चरणमा देखिएको यूके भेरिएन्ट ४० देखि ९० प्रतिशतसम्म छिटो फैलिन्छ भनेर अनुमान गर्न सकिने बताइन् । मृत्युदर ६४ प्रतिशत बढी हुन्छ, अस्पताल भर्ना हुने दर अरूभन्दा २६ गुणा बढी हुन्छ । हरेक उमेर समूहलाई गम्भीर बनाउँछ, उनले भनिन्, समुदायमा संक्रमण बढिरहेको छ । संक्रमित भएको शंका लाग्नेबित्तिकै धेरै नसोची नजिकको संस्थामा जाँच गराउनुपर्ने हुन्छ । पहिला पुरुष संक्रमित हुने दर बढी थियो । यसपालि महिलामा पनि संक्रमण बढी देखिएकाले कोरोना समुदायमा द्रुतगतिमा बढेको अनुमान गर्न सकिने उनले बताइन् । तथ्यांकमा देखिएभन्दा बढी संक्रमित छन्, उनले भने ।टेकुस्थित सहिद शुक्रराज ट्रपिकल तथा सरुवा रोग अस्पतालका निर्देशक सागर राजभण्डारीले भर्ना गर्न नसक्ने अवस्थामा संक्रमित थपिएको बताए । आफ्नो ल्याबबाट ३५ प्रतिशतसम्म संक्रमित देखिन थालेको उनले जनाए । यो अस्पतालको ल्याबमा पछिल्लो २४ घण्टामा ३ सय ६७ जनाको पीसीआर गर्दा १ सय ४ जनामा पोजिटिभ देखिएको थियो । संक्रमितको संख्या घटाउन निगरानी जरुरी रहेको उनले बताए । स्थानीय तहले सामुदायिक आइसोलेसन सेन्टर बनाएर भए पनि निगरानी गर्नुपर्छ, संस्थागतमा राख्दा कम्तीमा स्वास्थ्य अवस्था थाहा हुन्छ, अर्को व्यक्तिलाई सार्ने चान्स कम हुन्छ, उनले भने । केन्द्र सरकारले समन्वय नगर्ने र बजेट नदिएकै कारण केही गर्न नसकेको नागार्जुन नगरपालिकाका मेयर मोहन बस्नेतले बताए । आफ्नो नगरपालिकामा सुकुम्बासीका लागि भनेर बनाइएको ५ सय जना अट्ने यसअघि आइसोलेसन बनाइएको भवन मन्त्रिपरिषद्ले निर्णय गरेर एक गैरसरकारी संस्थालाई तीन वर्ष प्रयोग गर्न दिइसकेको उनले बताए । सीसीएमसीका सचिव खगराज बरालले राधास्वामी र वीर अस्पतालको नयाँ भवनमा आइसोलेसन सेन्टर बनाउने विषयमा छलफल भइरहेको बताए । राधास्वामीको संरचनामा आइसोलेसन बनाउन चिठी पठाउँदै छौं, उनले भने, वीर अस्पतालको ५ सय जना अट्ने भवनको निर्माण सकिएकाले त्यहाँ पनि आइसोलेसन बनाउने कुरा भएको छ ।"
जरुरी नपरी घरबाहिर ननिस्कनू : मन्त्रालय,"काठमाडौं (कास) स्वास्थ्य तथा जनसंख्या मन्त्रालयले कोरोना संक्रमणको दर अत्यधिक बढिरहेको जनाउँदै अत्यन्त जरुरी नपरी घर बाहिर ननिस्कन अनुरोध गरेको छ । मन्त्रालयका प्रवक्ता डा जागेश्वर गौतमले हरेक चार दिनमा संक्रमणको संख्या दोब्बर भइरहेको उल्लेख गर्दै संरचनाले धान्नै नसकिने गरी बिरामीको संख्या बढ्ने संकेत प्राप्त भएको बताए । उनले सभा, भेला, गोष्ठी, सेमिनार, जात्रा, बैठक नगर्न अनुरोध गरे । कोरोना संक्रमण काठमाडौंलगायत ठूला सहरमा दिनदिनै बढ्दै छ, डा गौतमले भने, थाहा पाईपाई भीडभाडमा जानु हुँदैन । उनले विवाह, व्रतबन्ध, पूजा, भोज भतेर, समारोह गरी भीड जम्मा गर्ने, भीडमा सरिक हुने र मास्क नलगाई हेलचेक्र्याइँ तथा असावधानीले संक्रमण फैलिँदै गएको बताए ।"
परीक्षण गरिएका ८० प्रतिशतमा कोरोना,"(नेपालगन्जकपिलवस्तु)  गत वर्ष नेपालगन्जमा कोरोना संक्रमण समुदाय स्तरमा फैलिएको ६ महिनापछि सरकारले जटिल लक्षण देखिएका बाहेकको पीसीआर परीक्षण बन्द गर्यो । संक्रमितसित सम्पर्कमा रहेका व्यक्तिको पहिचान गर्न छाडियो । अस्पताल र होटलमा बनाइएका आइसोलेसन रित्तिए । संक्रमण नियन्त्रणमा आएको भन्दै चार महिनाअघि विद्यालय खुले । मध्य पश्चिमको ठूलो सहर पूर्ववत् अवस्थामा फर्कियो । नेपालभारत सीमा खुले । भौतिक दूरी कायम गरिएन । मास्क लगाउन छाडियो । त्यसबेला चिकित्सकले कोरोनाको दोस्रो लहर फैलिन सक्ने भन्दै सावधानीका लागि पटकपटक आग्रह गरे । संक्रमण नियन्त्रण गर्ने सबैभन्दा भरपर्दो उपाय अनिवार्य स्वास्थ्य मापदण्ड पालना नै हो । तर, नेपालगन्जमा त्यसको धज्जी उडाइयो । जसको परिणाम हामीले फेरि भोग्नुपरेको छ, भेरी अस्पताल नेपालगन्जका मेडिकल विभाग प्रमुख डा राजन पाण्डेले भने, हरेक दिन सयभन्दा बढी संक्रमित थपिरहँदा पनि बेवास्ता भइरहेको छ । सावधानी नअपनाउने हो भने स्थिति भयावह बन्न सक्छ । चाहेर पनि केही गर्न सक्दैनौं । यहाँ भुसको आगो जस्तै संक्रमण फैलिनुको कारण लापरबाही भएको चिकित्सकले बताए । बिनाकाम घर बाहिर निस्किने, मास्क नलगाउने, भीडभाड बढी गर्ने, अंकमाल गर्ने, हात मिलाउने गरिएकाले पनि संक्रमण बढेको हुन सक्ने उनीहरूको तर्क छ । गत वर्ष वैशाख १९ गते नेपालगन्ज उपमहानगरपालिका८ का एक स्थानीयमा पहिलोपल्ट कोरोना संक्रमण पुष्टि भएपछि जिल्लाभर त्रास फैलिएको थियो । ती व्यक्तिको कन्ट्याक्ट ट्रेसिङ गर्दैगर्दा एउटै टोलमा ६३ जना संक्रमित फेला परे । स्थानीय आफैंले टोलटोलमा डोरी, बेरियल लगाएर बन्द गरे । संक्रमण फैलिन नदिन स्थानीय प्रशासनले तीनपल्ट लकडाउन गर्यो । निषेधाज्ञा लगाएर नेपाली सेनासमेत परिचालन गरियो । त्यसले कोरोनाको महामारी नियन्त्रणमा निकै ठूलो सफलता मिलेको थियो । जिल्ला स्वास्थ्य कार्यालय बाँकेका प्रमुख धीरजंग शाहले भारतबाट फर्किनेमध्ये थोरैमा र स्थानीयमा बढी संक्रमण देखिएको बताए । लापरबाही गरेकै कारण कोरोनाको संक्रमण समुदायमा सरिसकेको उनले जनाए । सबैले सावधानी अपनाउनुपर्थ्यो । तर, हामीले सोचेजस्तो सहयोग भएन, उनले भने, पछिल्लो समयका संक्रमितमा जटिल खालको समस्या देखिरहेको छ । यो निकै चिन्ताको विषय हो । उनका अनुसार स्वास्थ्य मापदण्ड पूरा नगर्नु र कोरोनालाई बेवास्ता गरिएकै कारण नेपालगन्ज फेरि हटस्पट बनेको हो । दैनिक संक्रमित थपिने क्रम हेर्दा कोरोना नियन्त्रणबाहिर जाने खतरा बढेको छ । पछिल्लो दुई सातामा जिल्लामा संक्रमित ह्वात्तै बढेका छन् । अहिले दैनिक तीन सयभन्दा बढी संक्रमित भइरहेका छन् । भेरी अस्पताल, शिक्षण अस्पताल नेपालगन्ज र अनुमति प्राप्त ल्याबहरूमा गरिएको परीक्षणमा ८० प्रतिशतसम्म पोजिटिभ रिपोर्ट आउन थालेको छ । भेरी अस्पताल आफ्नो स्रोतसाधनले भ्याएसम्म बिरामीको उपचारमा प्रतिबद्ध भएर लागेको छ । तर, यसैगरी बिरामीको चाप बढ्ने हो भने थेग्न मुस्किल हुने निश्चित छ, अस्पताल प्रमुख डा प्रकाश थापाले भने, संक्रमणलाई थप फैलिन नदिन सरकारले अनुरोध गरेबमोजिम सुरक्षाका मापदण्डको पालना गरौं । कोरोनाका बिरामी कोभिड वार्डमा नअटाएपछि जनरल वार्डमा राखिन थालेको छ । संक्रमण फैलिइरहने र अस्पतालले थेग्न नसक्ने गरी बिरामीको चाप बढ्दा स्वास्थ्य प्रणाली नै फेल हुन सक्ने जोखिम रहेको चिकित्सक बताउँछन् । यस क्षेत्रकै सबैभन्दा ठूलो र सुविधायुक्त उक्त अस्पतालले बनाएको कोभिड वार्ड बिरामीले भरिभराउ छन् । तर, दैनिक एक सय बढी कोरोनाका बिरामी थपिँदै गएका छन् । अस्पताल भरिभराउ हुँदा थपिएका कोरानाका बिरामी होम आइसोलेसनमा बस्दै आएका छन् । एक साताको दौरानमा परीक्षण गर्दा साढे सात सय कोरानाका बिरामी थपिएका छन् । भेरी अस्पतालमा कोरोनाका ८२ बिरामी भर्ना भएका छन् । ३४ जना आईसीयूमा र ७ जना भेन्टिलेटरमा छन् ।यसैबीच, उच्च जोखिम रहेको नेपालगन्जमा जिल्ला प्रशासन कार्यालयले बुधबार राति १२ बजेदेखि वैशाख १५ गते राति १२ बजेसम्म लागू हुने गरी लकडाउन गर्ने निर्णय गरेको छ । प्रमुख जिल्ला अधिकारी शिवराम गेलालद्वारा जारी सूचनामा बिरामीले अस्पतालका बेड भरिभराउ भएको अवस्थालाई गम्भीरतापूर्वक लिई यस्तो निर्णय लिनुपरेको उल्लेख छ । यस्तै, कपिलवस्तुस्थित कृष्णनगर नाका हुँदै भित्रिइरहेका तीन जनामा मंगलबार कोरोना संक्रमण पुष्टि भयो । संक्रमित व्यक्तिको स्वाब संकलन गरेका स्वास्थ्यकर्मीले पीपीई सेट लगाएका थिएनन् । संक्रमण पुष्टि भएपछि आत्तियौं र जोखिम महसुस गर्यौं, एक स्वास्थ्यकर्मीले भने, कृष्णनगर नगरपालिकालाई जानकारी गरायौं तर कुनै रेस्पोन्स नआएपछि संक्रमितलाई घरघर पठायौं । नयाँ दिल्लीमा लकडाउन भएपछि यसरी मुलुक आउनेको संख्या बढिरहेको छ । यसरी आउनेमध्ये मंगलबार ज्वरो आएका, रुघाखोकी लागेका पाँच जनाको एन्टिजेन परीक्षण गरिएको थियो । कृष्णनगर नगरपालिकाले दशगजामा राखेको हेल्थ डेस्कका स्वास्थ्यकर्मीले परीक्षण गर्दा मंगलबार ३ जनामा संक्रमण पुष्टि भएको हो । सरकारले संक्रमितलाई होम आइसोलेसनसम्म पठाउँदा सार्वजनिक यातायातमा नपठाउन निर्देशन गरेको छ । यहाँ संक्रमितहरू आफूखुसी गाडी चढेर घर पुगिरहेका छन् । जिल्लास्तरीय कोभिड संकट व्यवस्थापन समिति संयोजक तथा प्रमुख जिल्ला अधिकारी चक्रपाणि पाण्डेको अध्यक्षतामा गत वैशाख २ गते बसेको बैठकले लक्षण देखिएका बिरामीलाई अस्पतालको आइसोलेसनमा राख्ने निर्णय गरेको थियो । यसका लागि स्थानीय तहलाई अस्पतालमा आइसोलेसन सेन्टर बनाउन अनुरोध गरेको थियो । सदरमुकाम तौलिहवामा साबिकको महिला विकास कार्यालयमा आइसोलेसन सेन्टर सञ्चालन गर्ने निर्णय गरिए पनि सञ्चालनमा आएको छैन । स्थानीय तहलाई क्वारेन्टाइन र आइसोलेसन सेन्टर बनाउन सरकारको स्पष्ट निर्देशन छैन, प्रजिअ पाण्डेले भने, त्यही भएर हामीले अनुरोध गरेको हो । प्रशासन र स्थानीय तहबीच समन्वय गरेर समस्या समाधान भइरहेको उनले बताए ।"
जिम्मेवारबाटै हेलचेक्र्याइँ,"विराटनगर (कास) विराटनगर महानगरपालिका प्रमुख भीम पराजुली, जिल्ला प्रहरी कार्यालय मोरङ प्रमुख सन्तोष खड्का, कलाकारद्वय दीपकराज गिरी, दीपाश्री निरौलालगायतको टोली सोमबार भारतको सिक्किम घुमेर फर्कियो । द्रुत गतिमा संक्रमण बढिरहेको भारतबाट आएपछि क्वारेन्टाइनमा बस्नुको साटो उनीहरू सार्वजनिक कार्यक्रममा सहभागी हुन थालेका छन् । नियामक निकायका प्रमुखहरूकै बेवास्ताले महानगरमा संक्रमणको जोखिम झन् बढेको छ । कोसी अस्पतालका मेडिकल सुपरिन्टेन्डेन्ट डा चुमनलाल दास भारतबाट घुमेर आउनेले १० दिन क्वारेन्टाइनमा बस्नैपर्ने बताए । विराटनगरमा अहिले होल्डिङ क्षेत्र नभएकाले होम क्वारेन्टाइनमा बस्नुको विकल्प नभएको उनको भनाइ छ । महानगर प्रमुख पराजुलीले आफैं स्वास्थ्य सुरक्षा मापदण्ड अपनाएर संक्रमण फैलिन नदिन सतर्कता अपनाउनुपर्ने हो । तर संक्रमणको जोखिममा रहेका उनीसहित कलाकारद्वय गिरी र निरौलाको टोली मंगलबार र बुधबार मानव सेवा आश्रमले आयोजना गरेको कार्यक्रममा सहभागी भयो । आश्रमले मंगलबार एक होटलमा मिट एन्ड ग्रिट प्रोग्राम न्यु इयर सेलिब्रेसन र बुधबार विराटनगर५ मा आश्रमको भवन शिलान्यास सभा आयोजना गरेको थियो । मंगलबारको कार्यक्रममा आन्तरिक मामिला तथा कानुनमन्त्री हिक्मत कार्कीलगायत सांसद, उच्चपदस्थ कर्मचारी, उद्योगी, व्यवसायी, राजनीतिक दलका प्रमुखलगायतका समाजका अगुवा व्यक्तिहरूसहित सयौंको सहभागिता थियो । भवन शिलान्यास कार्यक्रममा सामाजिक विकास मन्त्रालयका सचिव गोविन्दबहादुर कार्की, महानगर प्रमुख पराजुली, उपप्रमुख इन्दिरा कार्की कलाकारहरू गिरी, निरौला, हास्य कलाकार मनोज गजुरेल, गायिका आनी छोइङ डोल्मा, अवकाश प्राप्त नायब प्रहरी महानिरीक्षक रमेश खरेल, पूर्वमिस नेपाल शृंखला खतिवडालगायत उद्योगी व्यवसायीका साथै समाजका अगुवा व्यक्ति पनि सहभागी थिए । यसले महानगरमा संक्रमणको जोखिम झन् बढाएको चिकित्सकको भनाइ छ । महानगरमा बुधबार ४१ थपिएसँगै संक्रमितको संख्या १ सय ७९ पुगेको छ । प्रदेश १ का ५ सय सक्रिय संक्रमितमध्ये मोरङका मात्रै २ सय ७१ रहेको सामाजिक विकास मन्त्रालयको तथ्यांकले जनाएको छ । संक्रमण पुष्टि भएका व्यक्तिहरूको अहिले कन्ट्याक्ट ट्रेसिङ पनि नभइरहेकाले थप संक्रमणको जोखिम बढाएको हो । महानगरका साथै प्रदेश १ सरकारले हालसम्म कन्ट्याक्ट ट्रेसिङ सुरु गर्न सकेको छैन ।"
९० लाई अक्सिजन आवश्यक,"(काठमाडौं)  कोरोना संक्रमित भएर अस्पताल भर्ना हुनेमध्ये करिब ९० प्रतिशतलाई अक्सिजन आवश्यक पर्ने विज्ञले बताएका छन् । गत वर्ष यो दर करिब ६० प्रतिशत रहेको त्रिवि शिक्षण अस्पताल कोभिड व्यवस्थापन समितिका संयोजक एवं वरिष्ठ छाती रोग विशेषज्ञ डा सन्तकुमार दासले बताए । संक्रमण तीव्र फैलिरहेको छ । विस्तारको गति र अस्पतालको तयारी मिलेको छैन, उनले भने, तयारीअनुसार दोब्बर बिरामी पुगिरहेका छन् । कोरोनाको नयाँ भेरिएन्टसमेत देखिएकाले बिरामीलाई श्वासप्रश्वासको समस्या बढी देखिएको चिकित्सकको भनाइ छ । कोभिडको दोस्रो लहरको भाइरस धेरै आक्रामक देखिएकाले संक्रमितलाई अक्सिजनको आवश्यकता बढी रहेको राष्ट्रिय क्षयरोग नियन्त्रण केन्द्रका वरिष्ठ छाती रोग विशेषज्ञ डा नवीन प्रकाश शाहले बताए । दीर्घरोग नभएका ४५ वर्षका संक्रमित पनि अक्सिजनको अत्यधिक आवश्यकताले भेन्टिलेटरमा गएको अवस्था छ, उनले भने । कोभिड भाइरसले फोक्सोलाई संक्रमित गरेर रगतमा अक्सिजन आपूर्तिमा अवरोध उत्पन्न गर्छ । अक्सिजनको कमी भएपछि बिरामीले लामो सास लिन थाल्छ र दुखाइ, कमजोरीलगायत समस्या आइपर्छ । अक्सिजनको आवश्यकता समयमै पूरा गरे बिरामीलाई सहज हुने चिकित्सक बताउँछन् । कोभिडका बिरामी भेन्टिलेटरमा गएपछि फर्काउन गाह्रो हुने भएकाले आवश्यकता देखिनासाथ तुरुन्त अक्सिजन थेरापी गर्नुपर्ने चिकित्सक बताउँछन् । हाल त्रिवि शिक्षण अस्पतालको आईसीयूमा रहेका १० जना र अक्सिजन बेडका ३५ गरी ४५ बिरामीलाई अक्सिजन दिइरहनुपरेको छ । शिक्षण अस्पतालमा अक्सिजनको दुई वटा प्लान्ट भए पनि फ्रान्सबाट ल्याउनुपर्ने किट अभावमा एउटा प्लान्ट न्यून क्षमतामा चलेको अस्पतालले जनाएको छ । बिरामी बढे हाल उत्पादन भइरहेको अक्सिजनले धान्न नसक्ने डा दासले बताए । उत्पादक कम्पनीको क्षमता बढाउन जरुरी छ, उनले भने, नत्र स्थिति भारतभन्दा नराम्रो हुन सक्छ । पोहोरको दाँजोमा धेरै ठाउँमा अक्सिजन प्लान्ट राखिएको दाबी गर्दै स्वास्थ्य मन्त्रालयले तत्काल अभाव नदेखिएको बताएको छ । राजधानीका स्वास्थ्य संस्थामा हाल पुग्ने गरी अक्सिजन उत्पादन भइरहेको मन्त्रालयका प्रवक्ता डा जागेश्वर गौतमले बताए । गत वर्षको तुलनामा यस पटक अक्सिजन आवश्यक पर्ने बिरामी धेरै देखिएका छन्, उनले भने ।"
नक्कली रिपोर्ट बोक्ने १७२ पक्राउ,"काठमाडौं (कास) पीसीआर जाँचको नक्कली प्रमाण बोकेर विभिन्न गन्तव्य जान लागेका १ सय ७२ यात्रुलाई प्रहरीले बुधबार त्रिभुवन अन्तर्राष्ट्रिय विमानस्थलमा पक्राउ गरेको छ । विमानस्थलका महाप्रबन्धक प्रतापबाबु तिवारीका अनुसार प्रहरीले मध्यपूर्वका गन्तव्यतर्फ जाँदै गरेका नेपाली, भारतीय र पाकिस्तानी यात्रुलाई पक्राउ गरेको हो ।बिहान ९ बजे सलाम एयरको उडानबाट मस्कट, जजिरा एयरको उडानबाट कुवेत र एयर अरेबियाको उडानबाट शारजाह जान लागेका यात्रुलाई नियन्त्रणमा लिइएको हो । जाँच गरी बोर्डिङ पास लिइसकेका सलाम एयरका ३२ जना, जजिराका ३६ र एयर अरेबियाका ५४ जना यात्रु गरी १ सय २२ जना यात्रुलाई डिपार्चर हलबाट पक्राउ परेका थिए । यसमा ७२ नेपाली, ४९ भारतीय र एक पाकिस्तानी छन् । हेल्थ डेस्कबाट ५० यात्रुलाई पक्राउ परेका थिए, जसमा २९ नेपाली, १९ भारतीय र २ जना पाकिस्तानी छन् । ९ हजार रुपैयाँमा नक्कली पीसीआर नेगेटिभ लेखिएको प्रमाणपत्र बिक्री हुने गरेको सूचना प्राप्त भएको छ, तिवारीले भने ।"
मनकामना र गोरखकाली मन्दिर बन्द,"गोरखा (कास) कोरोना संक्रमण जोखिम बढेसँगै मनकामना मन्दिरमा नित्यबाहेकको पूजा बन्द गरिएको छ । कोभिड१९ विपद् व्यवस्थापन समितिको बैठकले स्वास्थ्य मापदण्ड पालना गर्दै नित्य पूजा, ध्यान र प्रार्थनाबाहेक अरू गतिविधि वैशाखभरिका लागि बन्द गर्ने निर्णय गरेको हो । बुधबार काठमाडौंलगायत ठाउँबाट भक्तजन आइसक्नुभएको छ, केबलकार पनि बिहानैदेखि भीडभाड छ, मनकामना क्षेत्र विकास समितिका सचिव लेवेन्द्र गुरुङले भने, सूचना जारी गरी बिहीबारबाट नित्यबाहेकका पूजा बन्द गर्छौं । वैशाख मसान्तसम्म वा अर्को सूचना नभएसम्म सर्वसाधारणका लागि पूजा बन्द गरिने उनले बताए । पछिल्लो समय मनकामनामा सरदर दैनिक ४ हजार भक्तजन पुग्ने गरेका थिए । भक्तजनको आउने क्रम बढिरहेको थियो, पुरानै स्थितिमा फर्किएसकेका थियौं, उनले भने, पछिल्लो समय ४ देखि ९ हजारसम्म भक्तजन मनकामना आए । गोरखकाली मन्दिरमा पनि नित्यबाहेकका पूजा बन्द गर्ने तयारी भइरहेको गोरखा दरबार हेरचाह अड्डाका प्रमुख हरि भुसालले बताए । बुधबारबाटै नित्यबाहेकको पूजा बन्द गर्न सम्बन्धित पक्षलाई निर्देशन गरिसकेको प्रमुख जिल्ला अधिकारी शालिग्राम पौडेलले बताए । सूचना जारी गरिसकेका छौं, सम्बन्धित सरोकारवालालाई पनि सूचित गरिसक्यौं, उनले भने । अत्यावश्यक परम्परागत धार्मिक तथा सांस्कृतिक क्रियाकलापमा पनि २५ जनासम्म मात्र भेला भई स्वास्थ्य मापदण्ड पालना गर्न भनिएको छ । सिनेमा हल, पार्टी प्यालेस, नाचघर हेल्थ क्लब, जिमखाना, फुटसल, सभा, आमसभा तथा भीडभाड हुने सबै कार्यक्रममा रोक लगाइएको उनले बताए ।"
मूर्ति स्थापनामा हजारौंको भीड,"(चितवन)  प्रधानमन्त्री केपी शर्मा ओलीले भगवान् राम जन्मेको दाबी गरेको चितवन माडीको अयोध्यापुरीमा बुधबार भगवान् राम, सीता तथा लक्ष्मण र हनुमानको मूर्ति स्थापना गरिएको छ । मूर्ति राख्ने कार्यक्रममा हजारौं व्यक्ति सहभागी थिए । कोरोना संक्रमण रोक्न अत्यावश्यक कामबाहेक बाहिर नजान, २५ जनाभन्दा धेरै भेला नहुन र भौतिक दूरी कायम गर्न सरकारले निर्देशन दिएको छ । रामसीता मूर्ति स्थापना कार्यक्रममा यी कुरा ख्याल राखिएन । मञ्चमै ३० जनाभन्दा बढी थिए । संघीय मन्त्री, मुख्यमन्त्री, प्रदेश प्रमुखहरू, संघीय र प्रदेश संसद्का सदस्य र सरकारी अधिकारीहरू मञ्चमा आसिन थिए । मास्क नलगाउनेको संख्या अधिक थियो । प्रधानमन्त्रीको सरकारी निवास बालुवाटारबाट मूर्ति लिएर टोली मंगलबार माडी हिँडेको थियो । संस्कृति, पर्यटन तथा नागरिक उड्डयनमन्त्री भानुभक्त ढकालले माडीमा राम जन्मेको प्रमाणित गराउन र अयोध्याधाम निर्माण गर्न सरकारले निरन्तर सहयोग गर्ने वचन दिएका थिए । वाग्मती प्रदेशका मुख्यमन्त्री डोरमणि पौडेलले माडीको विकासमा रामधाम निर्माणले महत्त्वपूर्ण फड्को मार्ने बताए । माडी नगरपालिकाका मेयर ठाकुर ढकालले अयोध्याधाम निर्माणले माडीको काँचुली फेर्ने अवसर भएको बताए । सम्मानीय प्रधानमन्त्रीले हामीलाई यो अवसर दिनुभएको छ, माडीलाई मणि बनाउने उहाँको चाहना हो, त्यहीअनुसार लगानी गर्नुहोस्, हामी माडीवासी साथ दिन तयार छौं, उनले भने । अयोध्याबारे अनुसन्धान गरेका लोकमणि पौडेलले माडीमा राम जन्मेको हो भनेर विश्वास गर्न सकिने आधार धेरै रहेको दाबी गरे । वाल्मीकि रामायणको अयोध्या काण्ड पढ्दा जंगल र पहाडले घेरिएको सुन्दर अयोध्या भन्ने छ, भारतले जहाँ अयोध्या भन्ने गरेको छ, त्यहाँ पहाड छैन । पश्चिम बहने नदी पनि त्यहाँ छैन । माडीमा यो सब छ । मसँग यस्ता १०८ वटा आधार छन्, पौडेलले भने । गत भानुजयन्तीका दिन प्रधानमन्त्री ओलीले रामको जन्म भारतमा नभएर नेपालमा भएको र वीरगन्जदेखि पश्चिम ठोरीतिर राम जन्मभूमि रहेको मन्तव्य दिएका थिए । उनको यो मन्तव्य विवादमा परे पनि अयोध्यापुरीमा रामधाम बनाउने योजना अगाडि बढेको थियो । रामधामको गुरुयोजना बन्दै गरेको हुँदा तत्कालका लागि मूर्तिहरू ल्याएर अस्थायी मन्दिरमा राखिएको छ ।"
अख्तियारले आफैं पैसा दिएर रंगेहात पक्रन नपाउने,"(काठमाडौं)  अख्तियार दुरुपयोग अनुसन्धान आयोगले अबदेखि आफैंले नगद दिएर घूस माग्नेलाई रंगेहात पक्राउ गर्न र भ्रष्टाचार मुद्दा चलाउन नपाउने भएको छ । सर्वोच्च अदालतले संविधान र ऐनसँग बाझिएको भन्दै सार्वजनिक पदमा रहेका व्यक्तिलाई रंगेहात पक्राउ गर्न पाउने अख्तियार दुरुपयोग अनुसन्धान आयोग नियमावलीको नियम ३० को प्रावधान खारेज गरेको हो ।नियम ३० को उपनियम १ मा कुनै सार्वजनिक पदमा रहेको व्यक्तिले घूस मागेको उजुरी परे अख्तियारले आफ्नो कर्मचारी, उजुरीकर्ता वा कुनै व्यक्तिमार्फत घूसबापतको रकम उपलब्ध गराउन सक्ने व्यवस्था थियो भने उपनियम २ मा त्यसरी घूस वा रकम दिने व्यक्तिलाई संरक्षण गर्न कुनै कारबाही र सजाय नगरिने सुनिश्चितता थियो । सर्वोच्च अदालतको संवैधानिक इजलासको यो फैसलापछि अख्तियारको नियमित कामकारबाहीको ठूलो हिस्सामा बन्देज लागेको छ । अख्तियारले दायर गर्ने कुल मुद्दाको आधाभन्दा बढी हिस्सा रंगेहात घूसको कारबाहीसम्बन्धी थिए । साना प्रकृतिका भ्रष्टाचार र निम्न तहका कर्मचारीमाथि कारबाहीको आतंक मच्चाएको तर ठूला भ्रष्टाचारमा कारबाही गर्न नसकेको भनी अख्तियारको सधैं आलोचना हुने गरेको थियो । २०७० सालमा विवादास्पद प्रमुख लोकमानसिंह कार्कीको नियुक्तिपछि तीव्र गति पाएको स्टिङ अपरेसनलाई यसअघिका प्रमुख नवीन घिमिरेसम्मले महत्त्व दिएका थिए । घूसको रकम दिन र रंगेहात पक्राउ गर्नकै लागि अख्तियारले आन्तरिक कार्यविधि पनि बनाएको थियो ।प्रधानन्यायाधीश चोलेन्द्रशमशेर जबरासहित न्यायाधीशहरू दीपककुमार कार्की, मीरा खड्का, हरिकृष्ण कार्की र ईश्वरप्रसाद खतिवडाको इजलासले संविधान, भ्रष्टाचार निवारण ऐन र फौजदारी न्यायको सिद्धान्तसँग बाझिएको भन्ने आधारमा अख्तियारको नियमावलीमा रहेको उक्त नियम खारेज गरेको हो । नियमावलीको उक्त व्यवस्था संविधानको धारा २० को उपधारा ९ मा रहेको स्वच्छ सुनुवाइसम्बन्धी प्रावधान, भ्रष्टाचार निवारण ऐन २०५९ को दफा ३ मा रहेको प्रावधानको भावना र मर्म अनुकूल देखिएन, सर्वोच्च अदालतले बुधबार जारी गरेको संक्षिप्त आदेशमा भनिएको छ । सर्वोच्च अदालतले स्टिङ अपरेसनलाई फौजदारी न्यायका मान्य सिद्धान्त, कानुनको उचित प्रक्रिया तथा प्रमाण संकलनसम्बन्धी न्यायिक मान्यताका दृष्टिले समेत मनासिब र तार्किक नदेखिएको ठहर गरेको छ । घूस माग्नेलाई रकम उपलब्ध गराउने अख्तियारको नियमावलीको प्रावधानले अनुसन्धान प्रक्रियामा नै स्वेच्छाचारिता बढेको सर्वोच्चको ठम्याइ छ । अनुसन्धान अधिकारीलाई स्वेच्छाचारी तबरबाट काम गर्न प्रोत्साहित गर्ने खालको समेत देखियो, संक्षिप्त आदेशमा भनिएको छ, अतः नियमावली २०५९ को नियम ३० मा रहेको प्रावधान संविधानको धारा १३३ को उपधारा १ अनुसार आजैको मितिदेखि अमान्य र बदर हुने । संविधानको धारा २० मा रहेको न्यायसम्बन्धी हकअन्तर्गत प्रत्येक व्यक्तिलाई स्वतन्त्र, निष्पक्ष र सक्षम अदालत वा न्यायिक निकायबाट स्वच्छ सुनुवाइको हक हुनेछ भनिएको छ । सर्वोच्च अदालतको फैसलाअनुसार अख्तियारले नै घूस दिन सक्ने प्रावधानले संविधानमा रहेको व्यवस्थालाई उल्लंघन गरेको थियो र उक्त व्यवस्था भ्रष्टाचार निवारण ऐनको दफा ३ को प्रावधानको समेत प्रतिकूल थियो । उक्त दफामा घूस लिने र दिने दुवैलाई सजाय हुने भनी सजायको मात्रा तोकिएको छ । घूस माग्नेलाई पक्राउ गर्न अख्तियारले नै रकम उपलब्ध गराउन सक्ने नियमावलीको प्रावधानबारे फैसलामा भनिएको छ, फौजदारी न्यायका मान्य सिद्धान्त, कानुनको उचित प्रक्रिया तथा प्रमाण संकलनसम्बन्धी न्यायिक मान्यताका दृष्टिले समेत मनासिब र तार्किक देखिएन । सर्वोच्च अदालतले आफ्नोमा र विशेष अदालतमा विचाराधीन रंगेहात घूससम्बन्धी मुद्दाको प्रमाणसमेत ग्रहणयोग्य नहुने व्याख्या गरेको छ । आदेशमा हाल मुद्दाको अन्तिम सुनुवाइ भइनसकेका वा न्यायिक प्रक्रियामा रहेका विवादका सन्दर्भमा समेत अमान्य र बदर भइसकेको नियम ३० बमोजिमका प्रावधानअनुसार संकलन गरिएका प्रमाण ग्रहणयोग्य नहुने भन्ने उल्लेख छ । त्यसो हुँदा अख्तियार आफैंले नगद दिएर रंगेहात घूसमा पक्राउ परेका व्यक्तिहरूविरुद्ध जुटाइएको प्रमाण अदालतले ग्रहण गर्न मिल्दैन । त्यसपछि आरोपितले स्वतः सफाइ पाउनेछन् । सर्वोच्च अदालतका मुद्दा महाशाखा प्रमुख बाबुराम दाहालका अनुसार अहिले रंगेहात घूस जोडिएका करिब २ सय मुद्दा सर्वोच्चमा पुनरावेदनका क्रममा विचाराधीन छन् । बुधबारसम्म ३ सय १३ वटा त्यस्ता मुद्दा विचाराधीन रहेको विशेष अदालतको अभिलेखमा देखिन्छ । विशेष अदालतबाट फैसला भएका तर सर्वोच्चमा पुनरावेदन दर्ता हुने क्रममा रहेका केही मुद्दासमेत छन् । यसरी हेर्दा सर्वोच्चको यो फैसलाबाट रंगेहात घूस जोडिएको मुद्दाका कम्तीमा ६ सय आरोपितले सफाइ पाउने देखिन्छ ।रंगेहात घूसको मुद्दामा जोडिएका र अदालतमा विचाराधीन भएका आरोपितले यो फैसलाबाट स्वतः सफाइ पाउने भने होइनन् । उनीहरूको मुद्दामा अख्तियारले आफैंले जुटाएर पेस गरेको प्रमाण मात्रै ग्रहणयोग्य नहुने भएको हो । हरेक मुद्दाको विषयवस्तुमा प्रवेश गरेर इजलासले नै निर्णय गर्ने हो, विशेष अदालतका रजिस्ट्रार अशोक क्षत्रीले कान्तिपुरसँग भने, त्यहाँ पेस भएको प्रमाणको ग्राह्यताका विषयमा आजको फैसलाको व्याख्या नै मान्य हुने हो । तर सम्बन्धित अदालतमा रहेको मुद्दाको टुंगो भने नियमित प्रक्रियाबाट हुन्छ । सर्वोच्चको यो फैसलाको पूर्णपाठ आउन केही महिना लाग्ने देखिन्छ । त्यसपछि मात्रै विचाराधीन मुद्दा किनारा लाग्न सहज हुनेछ । तर अख्तियारले पेस गरेको प्रमाण स्विकार्य नहुने भएपछि आरोपितले सफाइ पाउने निश्चितजस्तै छ । फैसलासँगै अख्तियार शुक्रबारदेखि रंगेहात घूसका कारबाही अघि नबढाउने योजनामा छ । तर घूस लेनदेनका घटनामा कारबाही गरी मुद्दा दायर गर्ने आयोगको संवैधानिक अधिकार संकुचित नभएको आयोगका प्रवक्ता नारायणप्रसाद रिसालको भनाइ छ । फैसलाले आयोगको संवैधानिक अधिकारलाई यथावत् नै राखेको छ । प्रक्रियामा रहेका केही त्रुटि औंल्याएको होला, उनले कान्तिपुरसँग भने, फैसलाका कारण खुलमखुला घूस खाएपछि आयोगले केही गर्न नसक्ने सन्देश गएजस्तो देखिन्छ । त्यस्तो होइन । आयोगले अरू प्रक्रियाबाट प्रमाण जुटाएर कारबाही गर्न सक्छ । आयोगले रकम दिएर घूस खाने कर्मचारीलाई रंगेहात पक्राउ गर्न बाधा पुगेपछि रंगेहात घूसकै मुद्दामा अख्तियारले अनुसन्धान गर्न नसक्ने भने होइन । रिट निवेदक अधिवक्ता विष्णु घिमिरे पनि सेवाग्राहीलाई कर्मचारीले घूस मागे आयोगलाई सूचित गरेर अनुसन्धान र कारबाही प्रक्रिया अघि बढाउन बाधा नपुगेको बताउँछन् । यत्ति हो, आफैंले प्रमाण जुटाई रकमको बिटो अघि सारेर रंगेहातका मुद्दा देखाउनुभएन, उनले भने, यो फैसलाले घूस खानेलाई कुनै कारबाही नै नगर्नु भनेको होइन । अख्तियारको प्रक्रियामा मात्रै प्रश्न उठाएको हो । प्रमुखमा विवादास्पद लोकमानसिंह कार्कीको नियुक्तिपछि अख्तियारले जुन सहजताका साथ रंगेहातका मुद्दा तीव्र बनाएको थियो । कुनै कर्मचारीले घूस मागे सेवाग्राही नै सक्रिय भई आफैं रकम जुटाएर अख्तियारमा उजुरी दिन घूस माग्नेलाई दिनुपर्ने हुन्छ, जुन व्यावहारिक रूपमा कठिनाइ हो । त्यस्तो रकम लामो समय अदालतको प्रक्रियामा अल्मलिने हुनाले समेत घूस मागेर सेवाग्राही कारबाहीको प्रक्रियामा जान नचाहने हुन सक्छ । नाक जोगाउन कठिनकेही वर्षयता अख्तियार रंगेहात घूस र नक्कली प्रमाणपत्रजस्ता लोप्रोफाइल भ्रष्टाचार मुद्दामा बढी केन्द्रित भएको देखिन्छ । निकै सामान्य र औसत स्तरका कर्मचारीलाई घूससहित रंगेहात पक्राउ गरेर दायर गरिने मुद्दा पछिल्लो सात वर्षमा झन्डै १० गुणाले बढेको थियो । रंगेहात घूस (स्टिङ अपरेसन) का लागि अख्तियारले प्रहरीतर्फको जनशक्ति बढाउनुका साथै छुट्टै युनिट नै खडा गरेको थियो । रंगेहात घूस र नक्कली प्रमाणपत्रका अभियोग अदालतबाट सहजै ठहर हुने मुद्दा हुन् ।"
उत्तरपुस्तिका सच्याइदिँदा मुद्दा,"काठमाडौं अख्तियार दुरुपयोग अनुसन्धान आयोगले लोक सेवा आयोगका अधिकृत मिमबहादुर शाहीविरुद्ध भ्रष्टाचार मुद्दा दायर गरेको छ । नेपाल वायुसेवा निगमको परीक्षामा छोरीलाई सहभागी बनाई उत्तरपुस्तिका सच्याई अनियमितता गरेको आरोपमा अख्तियारले मुद्दा दायर गरेको हो । शाहीमाथि बिगो मागदाबी भने गरिएको छैन । शाहीले छोरीलाई वस्तुगत परीक्षाको उत्तरपुस्तिकामा सबै प्रश्नको उत्तर अंग्रेजी सी लेख्न लगाई पछि त्यसमा केरमेट गरेका थिए । त्यतिबेला शाही लोक सेवा आयोगको सुरक्षा निकाय तथा संगठित महाशाखाअन्तर्गत लिखित नतिजा तयारी शाखामा कार्यरत थिए । उनी त्यहाँ कार्यरत रहेकै अवस्थामा छोरीले नेपाल वायुसेवा निगमको सहायक चौथो (खरिदार सरह) तहको परीक्षा दिएकी थिइन् । उनले वस्तुगत प्रश्नका सबै ५० वटै प्रश्नको जवाफ मिलाएकी थिइन् । छानबिन गर्दा सबै उत्तरमा अंग्रेजी सी लेखिएको र पछि त्यसमा थपेर ए, बी र डी बनाइएको खुलेको थियो । घटनापछि लोक सेवा आयोगले कानुन महाशाखाका प्रमुख एवं सहसचिव धर्मराज कुइँकेलको नेतृत्वमा कार्यदल बनाएको थियो । कार्यदलले उत्तरपुस्तिकामा लेखिएको ए, बी, सी, डीमा कैफियत भएनभएको परीक्षण गर्न राष्ट्रिय विधिविज्ञान प्रयोगशालामा पठाएको थियो ।"
नेपाल हुँदै उड्ने भारतीयले एनओसी लिन नपर्ने,"काठमाडौं (कास) नेपालको हवाई रुट प्रयोग गरी तेस्रो मुलुकतर्फ यात्रा गर्ने सबै भारतीयले नो अब्जेक्सन सर्टिफिकेट (एनओसी) लिनुपर्ने अनिवार्य प्रावधान दुई महिनाका लागि खुकुलो बनाइएको छ । नेपालस्थित भारतीय दूतावासको आग्रहमा परराष्ट्र र गृह मन्त्रालयले नेपालको बाटो प्रयोग गरेर तेस्रो मुलुक जाने भारतीयलाई एनओसी लिन नपर्ने व्यवस्था मिलाएका हुन् । यसअघि एनओसी नलिएका भारतीयले तेस्रो मुलुक जानका लागि त्रिभुवन अन्तर्राष्ट्रिय विमानस्थल प्रयोग गर्न पाउँदैन थिए ।काठमाडौंस्थित भारतीय दूतावासमा एनओसी लिने भारतीयको घुइँचो बढेपछि दूतावासले छोटो समयका लागि नयाँ व्यवस्था गरिदिन सरकारसँग आग्रह गरेको थियो । नयाँ निर्णयअनुसार वैशाख ९ देखि असार ५ गतेसम्म त्रिभुवन अन्तर्राष्ट्रिय विमानस्थल हुँदै जाने भारतीयलाई एनओसी आवश्यक पर्दैन । तर भारतबाट हवाई रुट प्रयोग गरी आए पनि राहदानी र त्यसमा अध्यागमनको छाप नभएका र अन्य परिचयपत्र लिएर मात्र आएकाले भने दूतावासबाट अनिवार्य रूपमा एनओसी लिनुपर्छ, भारतीय दूतावासद्वारा बुधबार जारी विज्ञप्तिमा छ । प्रवक्ता नवीन कुमारले दूतावासले केही समयका लागि नेपाल सरकारसँगको आग्रहमा उक्त प्रावधान लागू गरिएको बताए ।भारतमा कोरोना संक्रमण बढेसँगै नेपालबाट तेस्रो मुलुक जाने भारतीयको संख्या ह्वात्तै बढेको छ । भारतीयहरू हवाई र स्थलमार्गबाट नेपालको बाटो हुँदै तेस्रो मुलुक गइरहेका छन् । अध्यागमन विभागका महानिर्देशक नारायणप्रसाद भट्टराईले बिहीबारबाट भारतीय राहदानी र त्यसमा भारतीय अध्यागमनको छाप भएमा एनओसी नचाहिने बताए । उनले भारतको बाटो हुँदै तेस्रो मुलुक जाने हरेक नेपालीलाई दिल्लीस्थित नेपाली दूतावासबाट एनओसी लिनुपर्ने प्रावधानमा भने कुनै परिवर्तन नभएको जानकारी दिए ।"
बोआओ न राइसिना,"(काठमाडौं)  भारतीय विदेश सचिव हर्षबर्द्धन श्रृंगलाको गत मंसिर दोस्रो साता गरेको नेपाल भ्रमण र परराष्ट्र मन्त्रालयमा सम्पन्न द्विपक्षीय वार्तापछि जारी विज्ञप्तिमा सीमा समस्याबारे अमूर्त राय राख्दै बाँकी रहेका सीमावर्ती काम सम्पन्न गर्ने उद्घोष गरिएको थियो । नेपालको नयाँ राजनीतिक तथा भौगोलिक नक्सालाई लिएर नेपालभारत कूटनीतिक संवादहीनता कायमै रहेका बेला विदेश सचिव श्रृंगलाको काठमाडौं भ्रमण सुखद संकेत भए पनि प्राथमिकता र आवश्यकताका विषयमा सघन छलफल नभई विषय प्रवेश मात्रै भएको बुँदामा परराष्ट्रले जोडबल गर्दै विज्ञप्ति जारी गरेको थियो । सुरुवातमा सुस्ता र कालापानीको सीमालाई द्विदेशीय विवाद मानिए पनि पछिल्ला वर्षमा लिम्पियाधुरासम्मको भूगोल हकदाबीलाई दुवै देशले आफ्नो नक्सांकनमा पारिसकेका छन् । यो गम्भीर सरोकारलाई पन्छाउने गरी एक वर्षयता भारतले महाकाली नदीको दशगजा क्षेत्रमै गरिरहेको सडक, पर्खाल तथा बाँध निर्माणको विषय पनि परराष्ट्र मन्त्रालयका लागि भर्चुअलएजेन्डा झैं मात्रै बनेको छ । कहिले नापी विभागलाई देखाएर र कहिले दार्चुला जिल्ला प्रशासनतिर पन्छाएरै परराष्ट्र मन्त्रालयले आफ्नो कामकारबाही अघि बढाएको देखिन्छ । आफ्नो आन्तरिक समीक्षामा कोभिड१९ पछिको संकटका बेला रहे भएका भर्चुअल बैठकहरूको सूची उतारेर मिडियासामु देखाइए पनि नेपालको कूटनीतिक संयन्त्र र सञ्चालन विधि केकता रुमलिएको हो, थाहा पाउनै नसकिने भएको छ । कूटनीतिकभन्दा बढी राजनीतिक घेराबन्दीमा अल्मलिएका कारणले हुन सक्छ तीन वर्षयता दक्षिण कोरिया, श्रीलंकाजस्ता अति महत्त्वका र नेपाल सम्बन्धका बहुपक्षीय कूटनीतिक पहुँच रहेका मुलुकमा राजदूत नियुक्त गर्न नसकेको लज्जास्पद स्थिति सबैसामु जगजाहेर छ । उत्तर र दक्षिणका दुई छिमेकीसँगको सम्बन्धका हकमा पनि शीतयुद्धकालीन अवस्था जस्तै कुनै केन्द्र र शक्तिका पछि लाग्ने गरिएको दृष्टान्तले दुवैतर्फको सम्बन्ध असन्तुलित बनेको देखिन्छ । कुनै राजनीतिक प्रतिशोध साधेर गरिएको व्यवहारझैं बेइजिङबाट अकारण फिर्ता बोलाइएका एक जना राजदूत (कामका आधारमा अब्बल) को ठाउँमा पूर्वपरराष्ट्रमन्त्री महेन्द्रबहादुर पाण्डेलाई ९ महिनाअघि चीन पठाइएको थियो । जनसाधारण र परराष्ट्रको संयन्त्रले समेत यो नियुक्ति तथा ओहदाका सबै घटनाक्रम भुल्नै लागेका बेला यो साता मात्रै खबर आयो बेइजिङमा राजदूत पाण्डेले राष्ट्रपति सी चिनफिङसमक्ष ओहदाको प्रमाणपत्र बुझाएका छन् । यो मेलम्ची परियोजनाले १२ वर्षअघि खुलाएको आवश्यकता विज्ञापनको नतिजा यो साता मात्रै प्रकाशित भएजस्तै स्थिति राजदूत पाण्डेका हकमा पनि देखियो ।उत्तरतर्फका नाकाहरूमा कहिले भूकम्पका नाममा त कहिले कोभिड१९ का नाममा मालवाहक ट्रक, आयातनिर्यातका सवारी नियन्त्रितझैं छन् । भारतले लगाएको नाकाबन्दीको झल्को मेटाउने अवस्था उत्तरतर्फ देखिन्छ । नाकाबन्दीताका भारतीय विदेशमन्त्री सुषमा स्वराजले भन्ने गरेकै लयमा नेपालतर्फ नाकाबन्दीको कल्पनासम्म गर्न सकिन्न भन्दै काठमाडौंमा रहेकी चिनियाँ राजदूत लोलीमा बोली मिलाइरहेकी छन् । यो कूटनीतिक विग्रह र चिसोपनाको संकेत फेरि थपिएको छ बोआओ फोरमबाट । नेपाल स्वयं संस्थापक सदस्य रहेको चीनको बोआओ फोरममा उच्चस्तरीय सहभागिताका लागि चीनले निम्तोसम्म नदिएको घटनामा परराष्ट्रले सधैंझैं बोआओमा बेइजिङ दूतावासको सहभागिता छ भन्ने निश्चित छ, सनातनी स्वरमा । यस्तो अन्तर्राष्ट्रिय मञ्चमा उच्च सहभागिताको निम्तो र आतिथ्य सामान्य कुरा भने होइन । सन् २००१ मा बोआओ फोरमको थालनीमा तत्कालीन राजा वीरेन्द्र शाहले चिनियाँ राष्ट्रपतिको निम्तो पाएका थिए । पछिल्ला वर्षमा सन् २०१५ मा राष्ट्रपति रामवरण यादव, सन् २०१६ मा प्रधानमन्त्री केपी शर्मा ओली र सन् २०१७ मा प्रधानमन्त्री पुष्पकमल दाहाल सहभागी थिए । तर, सन् २०१८ को बोआओ मञ्चमा निम्तो पाएर पनि उत्तरदक्षिणको निम्तो एकैसाथ जुधेपछि भारत भ्रमणमा गएका प्रधानमन्त्री ओलीले फेरि बोआओको निम्तो पाउनै छाडे । यो साता पनि बोआओ सम्मेलन जारी छ, ६० भन्दा बढी देशको प्रत्यक्ष वा भर्चुअल सहभागिता जारी छ ।अन्तर्राष्ट्रिय मञ्चमा स्थान नपाएको अथवा नचाहेको अर्को प्रकरण छ जलवायु परिवर्तनसम्बन्धी विश्व सम्मेलन, अमेरिका । अमेरिकी राष्ट्रपतिले आयोजना गरेको यो सम्मेलनमा भारत, भुटान, बंगलादेशसहित ४० देशका सरकार र राष्ट्र प्रमुखको सहभागिता छ । जलवायु मामिला र विषयमा ग्लोबल मञ्चमा अहम् स्थान राख्ने नेपाल भने सहभागी छैन, निम्तो पनि छैन । आफ्नै आन्तरिक राजनीति र अझ पार्टी राजनीतिमै विषयवस्तु सम्झाइबुझाइ गर्नमा तल्लीन रहेका प्रधानमन्त्री र परराष्ट्रमन्त्रीलाई जलवायु परिवर्तनको विश्व सम्मेलनबारे खासै सरोकार राखिरहने अवस्था र समय दुवै नभएको देखिन्छ । अन्यथा, वासिङ्टन र न्युयोर्कमा रहेका आफ्ना कूटनीतिक नियोगमार्फत यो सम्मेलनमा सहभागिताको सरोकार अथवा निम्तो नपठाइएको बारे ध्यान आकृष्ट हुन सक्ने थियो । हिमालय भूखण्डमा जलवायु परिवर्तनको असर र अवस्थाबारे सहकार्य गर्न तथा परराष्ट्र मन्त्रालयले प्रचारमा ल्याएको सगरमाथा संवादमा सहभागी हुन सदिच्छा देखाइरहेको काठमाडौंस्थित अमेरिकी दूतावासले पनि यसपटकको जलवायु परिवर्तनसम्बन्धी विश्व सम्मेलनबारे केही भन्न चाहेको छैन, नेपाललाई सहभागी नगराइएको बारे पनि केही प्रतिक्रिया दिएको छैन ।भारतले ट्र्याक टु डिप्लोमेसी को अवधारणामा सन् २०१६ यता सञ्चालन गर्दै आएको राइसिना डाइलगमा पनि गत साता नेपालले निम्तो पाएन । विगतमा नेपालका परराष्ट्रमन्त्री, सचिवसहितको सहभागिता रहने यो फोरममा यसपटक (अप्रिल १३१६) नेपाल र पाकिस्तान मात्रै सहभागी देखिएनन्, बाँकी दक्षिण एसियाली अरू मुलुकसहित विश्वका २ सयजति सहभागी तथा विज्ञ भर्चुअल रूपमा उपस्थित थिए । हाम्रा प्राथमिकता के थिए, के हुन् भन्ने स्पष्ट हुनै नसकेको देखिन्छ, एक पूर्वपरराष्ट्र सचिवले भने, प्रधानमन्त्री स्वयं रामसीताको मूर्ति लिएर अयोध्यातिर तप गर्न जानै लागेको देखिन्छ । राष्ट्रवादको चर्को नारासहित आएको नयाँ राजनीतिक नक्सा र भूभागबारे कहीँकतै संवाद भइरहेको छैन तर यही राजनीतिक नक्साको आकार पनि राष्ट्रपतिले दिने तक्मापदकको निसानीबाट समेत हराएको छ । यो बेला प्रधानमन्त्री वा परराष्ट्रमन्त्रीलाई बोआओ वा राइसिनाबारे के सरोकार रहन्छ र ?"
फुटपाथमा मनपरि पार्किङ,"११ः४८ बजे हिमालय रिमठिम र नवजीवन फार्मेसीअगाडि बाइक र स्कुटी १० थान११ः४९ जागरण क्लिनिक, मेगा बैंक र मीनभवन फार्मेसीअगाडि बाइक र स्कुटी १५ थान, निजी गाडी ३११ः५० कुमारी बैंक र नेपाल बैंकअगाडि फुटपाथमा बाइक र स्कुटी १८ थान११ः५२ हिमालयन बैंकअगाडि बाइक र स्कुटी २४ थान११ः५४ नागरिक लगानी कोष जाने बाटोदेखि बर्गर हाउससम्मको फुटपाथ, बाइक र स्कुटी १४ थान ११ः५६ स्ट्यान्डर्ड चार्टर्ड बैंकअगाडि फुटपाथमा बाइक र स्कुटी १६ थान १२ः०५ सानिमा बैंकअगाडि बाइक र स्कुटी २४ थान र रोक्न निषेध लेखिएको स्थानमा गाडी र ट्याक्सी ५ थान१२ः०७ एभरेस्ट बैंकअगाडि बाइक र स्कुटी ३९ थान१२ः१२ अल्फा हाउसअगाडि बाइक र स्कुटी ३५ थान१२ः१४ काठमाडौं जिल्ला अदालतको दोस्रो भवनअगाडि बाइक र स्कुटी २५ थान१२ः१५ वन परिसरअगाडि बाइक र स्कुटी ३० थान१२ः२० काठमाडौं जिल्ला अदालतअगाडि बाइक र स्कुटी ७८, ट्याक्सी ५, बस र टिपर१२ः२३ नागरिक उड्डयन प्राधिकरणअगाडि फुटपाथमा बाइक र स्कुटी ५९ थान १२ः२४ नागरिक उड्डयन प्राधिकरणदेखि सडक कार्यालयसम्म ३२ थान"
कमलामा करिडोर,"(सिन्धुली)  अन्नभण्डारको उपमा पाएको कमलाखुँज क्षेत्रमा कमला नदी कटानलाई नियन्त्रण गर्न करिडोर निर्माण सुरु भएको छ । वाग्मती प्रदेश सरकारको लगानीमा नदीको दुवै किनारामा करिडोर बनाउन थालिएको हो ।करिडोर बन्ने भएपछि वर्षौंदेखि नदी कटानको पीडा खेप्दै आएका कमलाखुँजका किसान उत्साहित भएका छन् । स्थानीयका अनुसार कमला नदीले दुधौली र कमलामाई नगरपालिकाका हजारौं बिघा उर्बर जमिन कटान गरी बगरमा परिणत गराएको छ । यतिखेर कमला नदीको दायाँ र बायाँ दुवै किनारमा करिडोर निर्माण भइरहेको छ, दुधौली नगरपालिका२ का किसान रेखनाथ दाहालले भने करिडोर निर्माणसँगै कमलाको कटानबाट पीडित किसानहरूमा उत्साह बढेको छ । करिडोर निर्माण गर्नुपर्ने ठाउँ धेरै रहेको तर बजेट भने न्यून रहेको उनको गुनासो छ । दुधौली३ निपाने र वडा नं २ रतनपुरमा करिडोर निर्माण भइरहेको छ । खेतमा कमलानदी बगिरहेको छ । करिडोर निर्माणपछि नदी नियन्त्रण भई आफ्नो खेत फर्किने आशामा किसानहरूले नगरपालिकालाई तिरो तिर्दै आएका छन् । धेरै किसानको लालपुर्जा छ, जग्गा छैन, अर्का किसान शम्भु दनुवारले भने, नदीकै कटानका कारण पहिलेको भूमिपति किसान अहिले सुकुम्बासी भएका छन् । कमला नदीको बाढीले सबैभन्दा बढी क्षति २०४१ र २०५० सालमा पुर्याएको हो । दुधौलीले गुरुयोजना नै बनाएर नदी नियन्त्रण सुरु गरेको जनाएको छ । दुधौली२ का वडाध्यक्ष रितेश राउतका तीनवटा प्राथमिकताका क्षेत्र तयार गरी काम गरिएको छ । करिडोर निर्माणका लागि नदीको किनारमा २० मिटर चौडाइको बेस निर्माण गरी तटबन्ध बनाइँदै छ, जुन पूरा हुँदा माथि आठ मिटरको हुन्छ । त्यही आठ मिटरमा सडक निर्माण गर्ने गरी काम सुरु भएको छ, उनले भने, यो वर्ष निपोनेमा छ सय मिटर र रतनपुरमा ११० मिटर करिडोर निर्माणाधिन छ । नदीको वारिपारि करिडोर बनाउन यो वर्ष प्रदेश सरकारबाट दुई करोड बजेट प्राप्त भएको र कम लागतमै ठेक्का सम्झौता भएको उनले बताए । पहिलो चरणको काम सकिएर बाँकीे पैसाको फेरि टेन्डर आह्वान गरिएको राउतको भनाइ छ । अबको काम सकिँदा कमला नदीमा वारिपारि गरी एकएक किलोमिटर लम्बाइ करिडोर निर्माण हुने उनले जानकारी दिए । दुधौलीका नगर प्रमुख घनश्याम राउतले थोरै बजेट आएको काम कम भएको भन्दै पूरै काम हुन अर्बौं बजेट चाहिने बताए ।"
संक्रमित वृद्धको मृत्यु,हेटौंडा (कास) मकवानपुरमा बुधबार कोरोना संक्रमित एक पुरुषको मृत्यु भएको छ । हेटौंडा उपमहानगरपालिका४ कर्राका ७५ वर्षीय वृद्धको मृत्यु भएको हो । सोमबार हेटौंडा अस्पतालमा पीसीआर जाँच गर्दा संक्रमण पुष्टि भएपछि उनी होम आइसोलेसनमा बसेका थिए । शवलाई नेपाली सेनाको टोलीले व्यवस्थापन गरेको थियो । कोरोनाको दोस्रो लहर सुरु भएपछि मकवानपुरमा संक्रमणबाट मृत्यु हुनेको संख्या यो पहिलो हो । यसअघि कोरोनाबाट मकवानपुरमा ३२ जनाको मृत्यु भएको थियो । बुधबार हेटौंडा अस्पतालमा ४८ जनाको पीसीआर गर्दा २५ जनामा संक्रमण पुष्टि भएको अस्पतालले जनाएको छ । एक सातायता जिल्लामा संक्रमितको संख्या ८५ पुगेको छ ।
प्रहरी जवान गम्भीर घाइते,सिन्धुली (कास) बीपी राजमार्गअन्तर्गत सिन्धुलीको कमलामाइ नगरपालिका९ को भीमान चुरेमा बुधबार मोटसाइकल दुर्घटनामा परी प्रहरी जवान गम्भीर घाइते भएका छन् । बर्दिबासबाट भीमानतर्फ आउँदै गरेको ना३६प १२६२ नं को मोटरसाइकललाई विपरीत दिशाबाट जाँदै गरेको ट्रकले ठक्कर दिँदा वाग्मती प्रदेश प्रहरी कार्यालयमा कार्यरत प्रहरी जवान २७ वर्षीय टेकबहादुर बुढाथोकी घाइते भएको प्रहरीले जनाएको छ । बुढाथोकीलाई जनसेवा अस्पताल बर्दिबासमा प्राथमिक उपचारपछि थप उपचारका लागि हेलिकप्टरबाट काठमाडौं लगिएको सिन्धुलीका डीएसपी मनोजकुमार लामाले जानकारी दिए । ठक्कर दिने ना५ख २९२ नं को ट्रक र चालकलाई प्रहरीले नियन्त्रणमा लिएको छ ।
बलात्कार आरोपित पक्राउ,हेटौंडा (कास) प्रहरीले बलात्कार आरोपमा एक युवकलाई पक्राउ गरेको छ । बोल्न नसक्ने र कान नसुन्ने ४८ वर्षीया महिलालाई बलात्कार गरेको आरोपमा प्रहरीले भीमफेदी गाउँपालिका८ का २४ वर्षीय विजय भोम्जनलाई सोमबार पक्राउ गरेको हो । महिलाको घरमा कोही नभएको अवस्थामा युवकले बलात्कार गरेको प्रहरीले जनाएको छ । मकवानपुरमा चालु आर्थिक वर्षको ९ महिनामा ३३ वटा बलात्कारका घटनाहरू भएका छन् । तीमध्ये १३ बालिका बलात्कृत भएका घटना छन् ।
२२ हजारले बनाए घर,हेटौंडा (कास) भूकम्प गएको ५ वर्ष बित्नै लाग्दा मकवानपुरका भूकम्पपीडितमध्ये करिब ७३ प्रतिशतले घर बनाएका छन् । अनुदान सम्झौता गरेकामध्ये मंगलबारसम्म २२ हजार १ सय ५ जनाले आवास निर्माण गरेका हुन् । जिल्ला आयोजना कार्यान्वयन एकाइ (भवन) मकवानपुरका प्रमुख विमलकिशोर केपीले अनुदान सम्झौता भएकामध्ये ८३ प्रतिशतले घर बनाइरहेको बताए । उनका अनुसार जिल्लामा कुल लाभग्राही ३७ हजार ७ सय ५२ मध्ये ३५ हजार एक सय ४१ लाभग्राहीले अनुदान सम्झौता गरेका छन् । तीमध्ये ३५ हजार ३२ जना अर्थात् ९३ प्रतिशत लाभग्राहीले अनुदान सम्झौता गरेर पहिलो किस्ता लगे । २ हजार ६ सय ८७ लाभग्राहीसँग अहिलेसम्म सम्झौता हुन सकेको छैन । उनीहरूको लाभग्राहीको सूचीबाट लगत कट्टा गर्न राष्ट्रिय पुनर्निर्माण प्राधिकरणमा पठाइसकिएको छ । दोस्रो किस्ता २९ हजार ५९ जना अर्थात् ७७ प्रतिशत लाभग्राहीले लगिसकेका छन । तेस्रो किस्ता २३ हजार ९ सय ७२ जना लाभग्राहीले वुझेका छन् । जिल्लामा अहिलेसम्म २४ जना लाभग्राहीले रकम फिर्ता गरेका छन् ।
विषाक्त सिनोले ६७ गिद्ध मरे,"(परासी)  पश्चिम नवलपरासीको रामग्राम नगरपालिका४ जितपुरमा स्थानीय पोखरी किनारमा थुप्रै गिद्ध मरेको देखेपछि स्थानीयवासी छक्क परे । नजिकै सिनोको गन्ध आइरहेको थियो । धेरैवटा गिद्ध एकै ठाउँ मरेको देखेपछि स्थानीयले नगरपालिका र गाउँका अगुवालाई खबर गरे । मंगलबार दिउँसोसम्म त्यहाँ त्यस्तो केही पनि थिएन । बुधबार बिहानै दर्जनौं गिद्ध मरेको देखिए, स्थानीय शम्भुप्रसाद उपाध्यायले भने, हामी अचम्मै पर्यौं । एकै ठाउँमा ६७ वटा गिद्ध मरेको पाइएपछि संरक्षणकर्मीले चिन्ता जनाएका छन् । लोपोन्मुख पक्षीमा पर्ने गिद्ध एकै पटक ठूलो संख्यामा कसरी जितपुर आइपुगे र कसरी मरे भन्नेमा अनुसन्धान थालिएको उनीहरूले बताएका छन् । गाउँमा दुःख दिएको भन्दै गत मंगलबार साँझ स्थानीय युवाले एउटा कुकुरलाई विष हालेर मारेको खुलेको छ । मरेको कुकुर गाउँनजिकैको चौरमा लगेर फालिएको थियो । त्यसको सिनो गिद्धले खाएको अनुमान छ । जिल्ला पशु कार्यालय प्रमुख भरत काफ्लेले ३३ वटा डंगर गिद्ध, ३१ वटा हिमाली गिद्ध, २ राज गिद्ध र एउटा सानो खैरे गिद्ध मरेको भेटिएको बताए । उनका अनुसार एउटा हिमाली गिद्ध जीवित अवस्थामा भेटिएकाले उपचार भइरहेको छ । विज्ञसहितको टोलीले यति धेरै गिद्ध एकैपटक एकै ठाउँमा मारिनुको कारणबारे अनुसन्धान गरिरहेको उनले बताए । गिद्ध मरेको ठाउँ नजिक कुकुरको सिनो छ । नेपाल पन्छी संघका कार्यक्रम अधिकृत देउबहादुर रानाले विषाक्त सिनो खाएकै कारण गिद्धहरू मरेको हुनुपर्ने बताए । हामीले स्थलगत हेर्यौं, हाम्रा लागि यो ठूलो चिन्ताको विषय हो, उनले भने, कुकुरको सिनो र मरेका गिद्धको फरेन्सिक जाँचपछि यकिन कारण थाहा हुन्छ । नेपालमा अहिले गिद्ध संरक्षणका लागि सरकारी तवरबाटै विभिन्न कार्यक्रम सञ्चालनमा छ । पूर्वी नवलपरासीको पिठौली र रूपन्देहीमा गिद्ध संरक्षणका लागि गिद्ध रेस्टुरेस्ट सञ्चालनमा छन् । लोप हुन लागेका गिद्ध एकै पटक धेरै मरेको भेटिनु ठूलो क्षति भएको संरक्षणकर्मी डीबी चौधरीले बताए । गिद्ध आहाराका लागि सय किलोमिटरसम्म ओहोरदोहोर गरिरहेको हुन्छ, जटायु रेस्टुरेस्ट कावासोतीका संयोजक चौधरीले भने, यी आहाराका लागि आएका हुन सक्छन् । हामी जोगाउने अभियानमा रहेकाहरूका लागि यो ठूलो दुर्घटना हो ।"
आक्रमण गर्न आएको चितुवा समातियो,"(तनहुँ)  व्यास नगरपालिका६ सिसाघाटका दिलबहादुर कुमाल (मदन) बुधबार बिहान खानपिन गरी भैंसी र गोरु लिएर गोठालो जाँदै थिए । घरबाट निस्कनासाथ नजिकैको जंगलमा महिला चिच्याएको आवाज आयो दाइ मलाई बचाउनुस्, चितुवाले आक्रमण गर्न लाग्यो । कुमाल दौडिएर महिला भएकामा पुगे । गोठालो गएकी महिलाले चितुवा देखेपछि हारगुहार गरेकी थिइन् । चितुवाले कुमालमाथि नै आक्रमण गर्न खोज्यो । ५३ वर्षीय कुमाल चितुवामाथि जाइलागे । चितुवा करिब २ मिनेटको घम्साघम्सीपछि नियन्त्रणमा आयो । कुमालले पहिले चितुवाको खुट्टा र लगत्तै टाउको समातेको सुनाए । हल्लाखल्ला सुनेपछि भाइ भेषबहादुर पनि आइपुग्यो र हामी दुई मिलेर चितुवा नियन्त्रणमा लियौं, कुमालले भने । कुमालले सुरुमा चितुवा देख्नासाथ डर लागे पनि आफैंमाथि जाइलागेपछि बच्नका लागि भए पनि प्रतिरोध गर्नुपर्ने अवस्था आइलागेको बताए । चितुवा बूढो भएका कारण पनि नियन्त्रणमा लिन सहज भएको उनको भनाइ छ । चितुवालाई बाँधेर राखेपछि प्रहरीलाई खबर गरिएको थियो । नियन्त्रणमा आइसकेपछि चितुवा हेर्न स्थानीयको भीड लागेको डिभिजन वन कार्यालयका प्रमुख कोमलराज काफ्लेले बताए । करिब ८ वर्षको बूढो भाले चितुवा रहेछ, उनले भने, चितुवा घाइते छ । चितुवालाई अहिले कार्यालयमै पानी र मासु दिएर राखिएको उनले बताए । जिल्लामा ३ वर्षदेखि मान्छे र चितुवाबीच द्वन्द्व बढेको छ । जंगलमा आहारा र बासस्थानको व्यवस्थापन खलबलिएपछि चितुवा मानव बस्ती आउने गरेको हो । त्यतिबेला चितुवाले बालबालिका, महिला र वृद्धवृद्धालाई आक्रमण गर्ने गरेको छ । २०७४ फागुन १ यता जिल्लामा चितुवाको आक्रमणबाट १० बालबालिकाले ज्यान गुमाइसकेका छन् ।"
सित्तैमा सुन पाइने लोभमा पर्दा,"मोरङ (कास) सुनको प्रलोभन देखाएर तीन महिनादेखि बन्धक बनाइएकी विराटनगर४ इक्राहीकी २४ वर्षीया युवतीलाई जिल्ला प्रहरी मोरङले मंगलबार सीमावर्ती भारतीय गाउँबाट उद्धार गरेको छ । युवतीलाई बन्धक बनाएको आरोपमा विराटनगर१९ का २५ वर्षीय दिनेश भनिने सुनील मण्डललाई पक्राउ गरिएको मोरङका प्रहरी उपरीक्षक सन्तोष खड्काले बताए । मण्डलले युवतीलाई धम्क्याएर बन्धक बनाई जबर्जस्ती करणी गरेको प्रारम्भिक अनुसन्धानबाट खुलेको छ, उनले भने । छिमेकमा धामीझाँक्रीको काम गर्न आएका बेला मण्डलले युवतीकी आमालाई घरमा मसानले अढाई किलो सुन गाडेर राखेको बताएका थिए । युवतीकी आमासँगै परिवार उक्त सुन पाइने प्रलोभनमा परे । अविवाहित केटीले पाँचवटा नदी तरेर पूजा गरेपछि उक्त सुन निस्किने भनिएको थियो । सुन पाउने पूजाको विधि पूरा गर्न मण्डलले ५० हजार खर्च लाग्ने बताएका थिए । आमाले गहना बन्धकी राखेर उक्त रकम ल्याएर मण्डललाई दिएकी थिइन् । मण्डलले त्यही पैसाले सुन किनेर उनीहरूको घरमा पहिले नै गएर माटोमुनि गाडेर राखेको र पछि त्यही निकालेर झुक्याएका रहेछन्, एसपी खड्काले भने, मण्डलले विराटनगरकै एउटा सुनचाँदी पसलबाट ५० हजारमा सुन किनेर लगी उनीहरूको आँगनमा गाडेको पुष्टि भएको छ । घरमा माटोमुनिबाट सुन निकालेको देखेर विश्वासमा परी परिवारजनले थप सुन पाउने लोभमा धामी मण्डलसँग पूजा गर्न पाँच नदीको पानी ल्याउन भनेर माघ १० मा छोरीलाई पठाएका थिए । प्रारम्भिक अनुसन्धानमा मण्डल र युवतीबीच त्यसअघि कुनै पनि सम्पर्क एवं सम्बन्ध स्थापित भएको नदेखिएको प्रहरी उपरीक्षक खड्काले बताए । घटना हुनुअघि परिवार र युवतीसँग पनि चिनजान नभएको उनले सुनाए । धामी मण्डलले एक दिनमै पूजा सकेर छोरीलाई ल्याइदिने भनेका थिए । तर नफर्केपछि माघ ११ मा जिल्ला प्रहरी मोरङमा परिवारजनले खोजतलासका लागि उजुरी दिएका थिए । त्यसपछि प्रहरीले मण्डलको खोजी थालेको थियो ।"
भत्तालाई भोटसित नजोड,"२०५१५२ सालमा मनमोहन अधिकारी नेतृत्वको नौ महिने एमालेसरकार लोकप्रिय हुनुको एउटा कारण थियो वृद्धभत्ता । ७५ वर्ष नाघेकालाई मासिक सय रुपैयाँ भत्ता व्यवस्था गर्दा पनि त्यतिबेला सरकारले ठूलै वाहवाही कमाएको थियो । वृद्धवृद्धाको सामाजिक सुरक्षाका लागि नौलो र सुन्दर सुरुवात थियो यो । औचित्यपूर्ण र लोकरञ्जक दुवै भएकाले त्यसपछिका सरकारहरूले पनि यस्तो भत्तालाई निरन्तरता दिइरहेका छन् । दलहरूबीच रकम बढाउने होडबाजी जस्तै छ । त्यतिबेलाको सय रुपैयाँ भत्तालाई २७ वर्षमा ३० गुणाले बढाएर ३ हजार रुपैयाँ पुर्याइएको छ । र, एउटा कुरा निश्चित छ सरकारले भोलिका दिनमा नागरिक हितमा अरू काम गरोस्नगरोस्, यो भत्ता भने बढाइ नै रहनेछ । किनभने, यसमा सामाजिक सुरक्षाभन्दा मतको राजनीति मिसिइसकेको छ । यस्तो भत्ता बढाउनु जनजीवन उजिल्याउने अरू लेठो नउठाई नागरिक रिझाउने एउटा सरल अस्त्र बनिसकेको छ । हाल ७० वर्ष उमेर पुगेका करिब साढे १३ लाख वृद्धवृद्धाले मासिक तीन हजार रुपैयाँका दरले भत्ता पाउँदै आएका छन् । जसले भत्ता पाउँछन्, ती अधिकांशका लागि यो अपार छ । थोरै नै सही, तिनका घरपरिवारमा पनि यसले छर्ने खुसी बेग्लै छ । त्यही भएर, हरेक बजेट भाषणमा सरकारी कर्मचारीहरू जसरी तलब बढ्ला कि भनेर रेडियोटीभीमा कान थाप्छन्, त्यसरी नै वृद्धवृद्धालगायत पनि भत्ता बढ्ने आशा गर्छन् । सरकारले भत्तामार्फत यसरी खुसी बाँड्नु अवश्य पनि दुःखी हुनुपर्ने कुरा होइन । तर, कतै सरकारले नागरिकहरूलाई थप प्रफुल्ल बनाउने बाटो नै बन्द गरेर उनीहरूको खुसीलाई नगदभत्तामै खुम्च्याइरहेको त छैन भन्ने प्रश्न यहाँ अहम् छ । अलोकप्रिय भइएला भन्ने डरले सितिमिति कसैले उठाउन नचाहने यो सवाल पछिल्लो समय अझ पेचिलो बन्दै गएको छ । परिणामस्वरूप, भत्ताका नाममा ठूलो रकम खर्च भैरहेको छ, तर लक्षित व्यक्तिहरूका जीवनमा आवश्यक पर्ने अन्य सार्वजनिक सेवासुविधातर्फ कसैले सोच्न भ्याएको छैन । यसबारे चिन्तन गर्न कसैले जरुरी ठानेको पनि देखिँदैन ।प्रधानमन्त्री केपी शर्मा ओलीले वृद्धभत्ता वृद्धिको घोषणा गरिसकेकाले अहिले अर्थ मन्त्रालय स्रोत व्यवस्थापनको ठूलो दबाबमा छ । गएको संसदीय निर्वाचनमै तत्कालीन वाम गठबन्धनले वृद्धभत्ता वृद्धि गरी पाँच हजार रुपैयाँ पुर्याउने घोषणा गरेको थियो । कथं यसैपालि हालको मासिक तीन हजारमा थप दुई हजार बढाएर पाँच हजार रुपैयाँ पुर्याइयो भने सम्भावित कुल बजेटको करिब ६ प्रतिशत रकम वृद्धभत्तामै खर्च हुनेछ । हेक्का रहोस्, यो भनेको देशको कुल स्वास्थ्य बजेट बराबर हो । त्यसैले थप १ खर्ब रुपैयाँ अहिल्यै वृद्धभत्तामा खर्च गर्ने कि जनजीविकासित जोडिएका अरू दिगो कार्यक्रममा ? राज्य सञ्चालकहरूले यसबारे सोच्नैपर्छ । तात्कालिक खर्चको स्रोत व्यवस्थापनको चुनौतीका कारणले मात्र होइन, दीर्घकालीन दृष्टिकोणबाट पनि यसमा विचार पुर्याउनुपर्छ ।वृद्धवृद्धाको दायित्व राज्यको होइन, भत्ता वितरण नै तत्काल रोकिहाल्नुपर्ने वा वृद्धि गर्नै हुँदैन भन्ने होइन । विश्वका विकसित मुलुकमा स्थापित सामाजिक सुरक्षा योजनाका कार्यक्रमहरू लागू गरी हरेक नागरिकको जीवनमा आवश्यक न्यूनतम सेवासुविधा उपलब्ध गराउनुको साटो नगद वितरणमा मात्रै प्रतिस्पर्धा गर्ने प्रवृत्ति ठीक होइन भनिएको हो । अवश्य पनि वृद्धवृद्धाप्रति राज्यको ठूलो दायित्व छ । केवल त्यो दायित्व कसरी पूरा गर्ने भन्ने प्रश्नमात्रै महत्त्वपूर्ण हो । भुल्नै नहुने पाटो, के हामी घाँटी हेरेर हाड निल्दै छौं भन्ने हो । यसबाट राज्यलाई थेगिनसक्नु दायित्व सिर्जना भएको तथ्यलाई बिर्सेर लहडका भरमा मात्रै रकम बढाउँदै जाने हो भने निश्चय पनि सुखद गन्तव्यमा पुगिँदैन । त्यसैले भत्ताको लोकप्रिय बाटो दुर्घटनाउन्मुख नहोस् भन्नेतर्फ सरकार र सत्तारूढ दलमात्र होइन, अन्य प्रतिस्पर्धी दलहरू पनि उत्तिकै सजग रहनुपर्छ । जो सत्तामा पुगे पनि यही सहज बाटो समाउने भएकाले अहिलेको मात्र होइन, भोलि बन्ने सरकारहरूले पनि यो पक्षमा ध्यान दिनुपर्छ । दलहरूले नगद वितरणलाई भोट प्राप्तिको प्रारम्भिक सर्त बनाउनुको सट्टा राज्यस्रोतको व्यवस्थित व्यवस्थापनमार्फत वृद्धवृद्धाका तमाम सवालहरूको दीर्घकालीन हित हेर्नुपर्छ । सरकार सञ्चालन गर्नेहरूले अर्को चुनाव जित्नका निम्ति लोकप्रिय कार्यक्रमबारे सोच्नु पक्कै पनि अन्यथा होइन । तर, त्यस्ता कार्यक्रमले लोकको साँच्चिकै हित पनि गर्नुपर्छ । स्वास्थ्य संकटकालका कारण राजस्व कम उठिरहेको यो बेला खर्च गर्नैपर्ने प्राथमिकताका क्षेत्रबारे सरकार प्रस्ट हुनुपर्छ । यस्तो भत्तालाई वैधानिक रूपमा मत किन्ने औजार कसैगरी बनाउनु हुँदैन । भोलिको भोटभन्दा बढी भोलिको देश सोच्नुपर्छ । तसर्थ, विज्ञहरूको सुझावलाई मनन गर्दै सरकारले वृद्धभत्ता पाँच हजार पुर्याउने वाचा अर्थतन्त्रमा सुधार नआउन्जेलसम्म पर सार्ने वा हरेक नागरिकका लागि सामाजिक सुरक्षाका कार्यक्रम ल्याई दीर्घकालीन व्यवस्थापन गर्ने नीति अंगीकार गर्नु उचित हुन्छ । अर्कोतिर, यस्तो भत्ता रकम कुन वर्गकाले प्राप्त गरिरहेका छन् भन्ने पनि यकिन तथ्यांक छैन । पाउने सबै खुसी हुने भए पनि हरेकलाई यो जरुरी छ कि छैन भन्ने पनि हेरिएको छैन । हिनामिना र दुरुपयोग भएकै छ । भत्ता अर्कैले खाइदिएको गुनासा सुनिन्छन् । वृद्धवृद्धाबाहेक एकल महिला, विधवा, पूर्ण अपांगता भएका, लोपोन्मुख, आदिवासी, जनजातिहरूसहित करिब ३० लाख लाभग्राहीले विभिन्न दरमा मासिक सामाजिक सुरक्षा भत्ता पाइरहेका छन् । त्यसैले सरकारले नगद वितरणका करिब एक दर्जनभन्दा बढी कार्यक्रमका रकमबाट मुलुक र नागरिकको दीर्घकालीन हित हुने गरी एकीकृत सामाजिक सुरक्षा लागू गर्नु बढी उपयुक्त हुन्छ । खासमा, सरकारले स्वास्थ्य बिमा, शिक्षा, रोजगारी, न्यूनतम आय, योगदानमा आधारित पेन्सनलगायतका पक्षमा जोड दिएमा वर्षैपिच्छे भत्ता रकम बढाउनुपर्ने बाध्यतै रहँदैन ।"
एसईईबारे बेलैमा निर्णय गर,"दोस्रो लहरको कोरोना सक्रिय भएपछि संक्रमित र मृत्युदर एकाएक बढ्न थालेको छ । धेरै भीडभाड हुने ठाउँ शैक्षिक क्षेत्र भएको हुँदा, कोरोना नियन्त्रणका लागि सहरी क्षेत्रका शैक्षिक संस्था वैशाखभरि बन्द गरिने निर्णय मन्त्रिपरिषद्बाट आइसक्यो । यो निर्णय सकारात्मक छ । तर शैक्षिक गतिविधि चालु राख्न विगतमा अपनाइएको अनलाइन कक्षाको प्रभावकारिता अध्ययन र यसपटक सोको थप व्यवस्थापनका विषयमा काम हुनसकेको छैन । त्यस्तै १३ जेठ, २०७८ देखि हुनेगरी कार्यतालिका बनेको एसईई परीक्षाबारे केही बोलेको छैन । त्यसबेलासम्म के कस्तो अवस्था हुने हो ! परिस्थति बिग्रँदै गएमा स्वास्थ्य मापदण्ड पालना गराएर सबैतिर एकैचोटि परीक्षा सञ्चालन गर्न पनि गाह्रै पर्ला । संविधानले नै विद्यालय तहको शिक्षाको व्यवस्थापन अधिकार स्थानीय सरकारलाई दिएको छ । यस्तो हुँदाहुँदै कक्षा ११ को परीक्षाचाहिँ विद्यालयले नै लिने तर एसईई केन्द्रीय स्तरमै गर्ने अनौठो सरकारी चलन छ । गत वर्षको एसईई अघिल्लो दिनमात्र स्थगित हुँदा विद्यार्थी तथा अभिभावकलाई धेरै मर्का परेको थियो र आखिरमा त्यसको जिम्मा विद्यालयले पाएका थिए । यो वर्ष संविधानको पालना पनि हुने, सरकारी मितव्ययिता पनि झल्किने र कोभिडबाट बच्न स्वास्थ्य मापदण्ड पालना भएको पनि देखिने गरी एसईई विद्यालयले नै लिने व्यवस्था बेलैमाथि मिलाए हुने हो । वज्रपाणि श्रेष्ठ, सिद्धिचरण मार्ग, ओखलढुंगा"
यसकारण आवश्यक छ खोप,"लामो सामयदेखि चलिरहेको अस्तव्यस्त जीवन, लकडाउन खुलेपछि पुनः पहिलेजस्तै हुँदा आममानिसको अनुहारमा खुसी झल्केको थियो । यो खुसीमा रमाउन नपाउँदै कोभिडको दोस्रो शक्तिशाली आक्रमण अर्को ठूलो वज्रपात सावित भएको छ । पुनः महामारी फैलिन नदिन सरकारले कोरोना विरुद्धको खोप जनतालाई उपलब्ध गराइरहेको छ । भनिन्छ नि, अपूर्ण ज्ञान जीवनका लागि हानिकारक हुन्छ । यो भनाइलाई आज मानिसहरू सावित गर्न आतुर छन् । कोही भन्छन्, कोरोनाको खोपले बिरामी परिन्छ, ज्यानै पनि जान सक्छ । कोही भन्छन्, खोप लगाएपछि कोरोना लाग्छ । त्यस्तै कोही भन्छन्, मुटुरोग, मधुमेह जस्ता रोगका बिरामीलाई खोप श्राप हो । यस्ता निराधार हल्ला समाजमा व्याप्त छ । कोभिड भ्याक्सिनले शरीरको प्रतिरोधात्मक शक्तिलाई भाइरससँग लड्न तयार गर्छ । साधारणतया पहिलो चरणको खोपले शरीरमा कोरोनाविरुद्ध एन्टिबडी बनाउन मद्दत गर्छ भने दोस्रो चरणकोले छिटो र राम्रो काम गरोस् भनी एन्टिबडीलाई बलियो बनाउँछ । पहिलो चरणको खोप लिएपछि सामान्यतया हाडजोर्नी, टाउको, पेट दुख्ने जस्ता समस्या देखिएकाले मानिसहरू दोस्रो चरणको खोप लगाउन डराउँछन् । तर यस्ता दुखाइलाई शरीरमा खोपले गर्नुपर्ने काम गरिरहेको संकेतको रूपमा लिइन्छ । दोस्रो चरणको खोप पनि अनिवार्य रूपमा लिन चिकित्सकहरू आग्रह गर्छन् । मुटुरोग, मधुमेह, दमका बिरामीमा कोभिड हानिकारक सावित भइरहेको छ । नेपालमा पनि कोभिडबाट मृत्यु हुनेमा धेरैजसो यिनै रोगका बिरामी रहेको सरकारी तथ्यांकले पुष्टि गरेको छ । यसैकारण खोप लगाउने प्राथमिकतामा यी रोगका बिरामी पर्छन् । यी रोगका बिरामीलाई खोपले कुनै नकारात्मक प्रभाव नपार्ने संसारभरिका चिकित्सकले भनिरहेका छन् । कुनै पनि खोपले शतप्रतिशत सुरक्षा दिँदैन । हरेकमा कुनै न कुनै कमीकमजोरी हुन्छ । कोभिड विरुद्धको खोपमा पनि यो कुरा लागू हुन्छ । कोरोना महामारीमा यो खोप वरदान बनेको र विभिन्न देशका धेरै मानिसको ज्यान बचाएको तथ्यलाई नजरअन्दाज नगरी सम्पूर्ण नेपाली जनता ढुक्कसाथ नजिकको स्वास्थ्य चौकीमा पुगी खोप लगाऔं । सरकारले चलाएको खोप अभियानलाई सफल पारौं । कञ्चन किसी, भक्तपुर"
माओवादीको दोहोरो चरित्र,"नेपालमा अनौठो राजनीति भइरहेको छ । एकातिर मुख्यमन्त्रीविरुद्ध अविश्वासको प्रस्तावमा हस्ताक्षर गरेका सांसद उतिखेरै मन्त्रीको सपथ लिन पुग्छन्, अर्कोतिर प्रधानमन्त्रीको राजीनामा माग्दै आफैं सरकारलाई समर्थन गरिरहन्छन् । तँ कुटेजस्तो गर, म रोएजस्तो गर्छु को शैलीमा । सरकारलाई समर्थन गरिरहेर माओवादी केन्द्रले कांग्रेस र जसपालाई विभिन्न आरोप लगाउनु व्यर्थ हो । यसरी हलो अड्काएर गोरु चुट्नु महाअपराध हो । पार्टीको बैठक बस्छ, समर्थनका बारेमा छलफल हुन्छ, तर निर्णय गर्न सक्दैन । के माओवादीलाई अझै नेकपा पुनःजीवित हुन्छ जस्तो लागेको हो ? अझै पनि केपी शर्मा ओलीसँग एक भएर जान सकिन्छ भन्ने लागेको हो ? उसको गतिविधि हेर्दा यस्तै लाग्छ । तर, व्यवहार हेर्दा लाग्छ, अब जिन्दगीभरि ओली र पुष्पकमल दाहालबीच सम्बन्ध सुमधुर हुँदैन । तथापि भन्ने गरिन्छ, राजनीतिमा कोही पनि दीर्घकालीन शत्रु वा मित्र हुँदैन । माओवादीले बाहिर विरोध गर्दै हिँड्ने अनि सरकारलाई समर्थन गरिरहने, यो कस्तो नबुझिने राजनीति हो ? प्रदेश सरकार फाल्न र बनाउनमा माओवादीले जुन कदम चालेको छ, संघमा पनि त्यो खेल सुरु हुनु जरुरी छ । समर्थन गरिरहने र सरकार परिवर्तन पनि गर्छौं भनिरहने दोहोरो चरित्रले एकातिर आफ्नै राजनीति स्खलित भइरहेको छ भने अर्कातिर देश अझै यस्तै भद्रगोल अवस्थामा रहने देखिएको छ । तीनपटक सत्ताको नेतृत्व गरिसकेको पार्टीले अप्ठ्यारो परिस्थितिमा देशलाई निकास दिन महत्त्वपूर्ण भूमिका खेल्नुपर्थ्यो । प्रधानमन्त्रीले नै समर्थन फिर्ता लेउ भन्दा लिन नसक्ने अनि राजीनामा मात्र मागिरहँदा माओवादीलाई लाज लाग्नुपर्ने होइन र ? सुजन देवकोटा, पालुङ्टार४, गोरखा"
सीमानाकामा कडाइ जरुरी,"भारतमा कोरोना तीव्रगतिमा फैलिइरहेको छ । भारतीय नागरिक काठमाडौंलाई सुरक्षित स्थान मान्दै, आफन्तको खोजी गर्दै, कामको बहाना बनाउँदै तथा तेस्रो मुलुक जाने भन्दै प्रवेश गरिरहेका छन् । हाम्रो सरकार भने, कोराना संक्रमण भयावह हुँदासमेत विमानस्थल र सीमानाकामा ज्वरो नापेको भरमा सहजै प्रवेश दिइरहेको छ । कोही विदेशी नेपाल आउँदै छन् भने किन र केका लागिसमेत भन्न नसक्ने अवस्थामा छ । योभन्दा ठूलो गैरजिम्मेवारी अरु के होला ? हाम्रोमा अरु देशहरूका नागरिकको भन्दा भारतीयहरूसँग विशेष प्रकारको सम्बन्ध छ । यो सम्बन्धलाई हाम्रा सीमाले छेक्न सक्दैन, तर त्यसो भन्दैमा सरकार आफ्नो नागरिकप्रतिको जिम्मेवारीबाट उम्किन कसरी मिल्छ ? हाम्रो स्वास्थ्य संरचना अत्यन्तै कमजोर छ । त्यसैले यो महामारीबाट हामी बच्न सक्ने एउटै उपाय हो सावधानी अपनाउनु । यसैमा हाम्रो जीवन अडिएको छ, राज्यले आफ्नो जिम्मेवारी पूरा गर्नुपर्यो, नागरिकले पनि आफूले गर्नुपर्ने काम गर्नुपर्यो । स्वास्थ्य मापदण्डका सबै उपायको पालना गर्नबाट नागरिक चुक्नुहुन्न । यो महामारीबाट ठूलो जनधनको क्षति हुने निश्चित नै छ । त्यसैले सरकारले समय छँदै आँखा खोलेर जनताका लागि काम गर्नुपर्छ । रामकृष्ण बराल, जोरपाटी५, काठमाडौं"
मूल्यवृद्धिप्रति सरकार मौन,"अहिलेको जल्दोबल्दो समस्या भनेको अति आवश्यक खाद्य सामग्रीको मूल्यवृद्धि हो । दिन दुगुना रात चौगुना, भाउ बढिरहेको छ । तर, यसलाई नियन्त्रण गर्न कतैबाट आवाज उठेको छैन । सरकारलाई दिउँसै बत्ती बालेर खोज्नुपर्ने बेला आएको छ । सरकार कुर्सीमुखी बन्यो, जसकारण बिचौलियाले प्रश्रय पाए । सर्वसाधारणको दैनिकी कष्टकर बन्दै छ । सरकार मूकदर्शक बनेको छ । नेताहरू कुर्सीकै लागि मारामार गरिरहेका छन् । उनीहरूलाई जनताको समस्याको मतलबै छैन । गरिब जनतालाई बिहानबेलुका छाक टार्न गाह्रो भइसक्यो । सम्बन्धित निकायको ध्यान यता जानसकेको छैन । एक महिनामा ५ पटक पेट्रोलको भाउ बढ्दासमेत काहीँ कतैबाट आवाज उठेको छैन । हिजो पेट्रोलको भाउ १ रुपैयाँ बढ्दा नेपाल बन्द हुन्थ्यो आज किन सबै मौन ? कहाँ गए, हिजोका ती विद्यार्थी संगठनहरू ? जनताप्रति जिम्मेवार बन्नुपर्ने प्रधानमन्त्री ओलीलाई शिलान्यास, उद्घाटन गर्दैमा फुर्सद छैन । जनताको समस्यालाई उनले हँसीमजाकमा उडाइदिन्छन् । सम्बन्धित निकायले यसमा कुनै पहल गरिरहेका छैनन् । जनताको दैनिकी र जीवनसँग प्रत्यक्ष जोडिएका यस्ता विषयबारे सरकारले तत्कालै काम गर्नुपर्छ, चुपचाप बसेर हुन्न । पुरुषोत्तम घिमिरे, जोरपाटी, काठमाडौं"
ती गुरुशरण सदा,"एक थिए, सामाजिक अभियन्ता गुरुशरण सदा । एउटा चम्किलो सूर्य, जुन यसै साता सिरहाको गोलबजारमा अस्तायो, मध्याह्नपूर्व नै । जीवन त्यसै पनि मूल्यवान् हुन्छÙ तर जब व्यक्तिगत नभई एउटा समुदाय, एउटा संघर्षका लागि बाँचेको जीवन अकस्मात् अस्ताउँछ, एउटा रिक्तता उत्पन्न हुन्छ । नेपाली समाजले आत्मप्रवञ्चना र आत्मप्रशंसाको एकै खालको पीडा भोगिरहेको यो संवेदनहीन समयमा दलित संघर्षको एउटा कोसिस गर्नु सम्पूर्ण नेपाली जनसंघर्षका लागि एउटा अभिरेखांकनीय पक्ष हो । न्यायपूर्ण संघर्षका क्रममा प्राप्त, अरू समुदायका लागि सामान्य ठानिने उपलब्धिसमेत वञ्चित समुदायका सन्दर्भमा असाधारण मानिन्छ । त्यसैले कोही दलित डाक्टर बन्नु, कुनै दलितले कृति लेख्नु चानचुने प्राप्ति ठहरिँदैन । स्वतन्त्रता र मुक्तिको लडाइँका लागि त्यो पनि उत्प्रेरक बन्न पुग्छ ।क्रान्तिको मार्ग किमार्थ सजिलो हुँदैन र क्रान्ति हतियारबाट मात्र पनि हुन सक्दैन । हतियारको क्रान्तिको जगमा रगतको आहाल हुन्छ । हतियारले व्यवस्था उलटपुलट गर्न सके पनि कतिपय सन्दर्भमा समाज वा व्यक्ति बदल्न सक्दैन । समाज बदल्न शान्तिपूर्ण संघर्ष नै प्रभावकारी देखिएको छ । यस्तोमा कुनै व्यक्तिको उठान पनि बृहत् जनसंघर्षकै अभिन्न हिस्सा बन्न पुग्छ । हामीलाई थाहा छ, क्रान्ति संशोधन वा सुधार होइनÙ आयामिक परिवर्तन ल्याउन सक्ने अभियान हो । वर्ग र वर्णभेद विरुद्धको संघर्ष आफैंमा एउटा सोपानको यात्रा हो, जहांँ भुइयाँबाट अन्त्यहीन आकाशसम्मको गमन चल्छ । गुरुशरणले मधेसी दलितभित्रको मुसहर जातलाई आफ्नो आत्मसंघर्षले आधार प्रदान गर्न कुनै कसर बाँकी राखेनन् । विपन्न एवं वञ्चित मुसहर समुदायका गुरुशरण, जो आफैं इँटाभट्टामा मजदुरी गर्थे, त्यहांँबाट उठेर उच्च शिक्षा हासिल गरे । आफ्नी पत्नी शान्ति सदालाई पढाए । पत्नीलाई पनि आफ्नो सामाजिकसाहित्यिक यात्राको अभिन्न हिस्सा बनाए । चौखटबाहिर अधिकारको शंख फुक्न सजिलो छ, तर आफ्नै घरआंँगनमा न्याय र समताको बांँसुरी र मादल बजाउन कम गाह्रो छैन । मुसहर दलितहरूमध्ये महादलित हो । मुसहरहरूको आफ्नै पीडागाथा छ । उनीहरू प्रायः भूमिहीन छन्् र सामाजिक रूपमा बहिष्कृत छन्् । मधेसी दलित जनसंघर्षभित्र मुसहरहरू अझै किनारामै छन्् । उनीहरू राजनीतिक रूपमा कमजोर छन्् । दलित राजनीतिको फाइदा केही जातिले मात्र लिइरहेका छन्् । यस्तोमा निराशाको तुवाँलोभित्र आशाको किरण खोज्नैपर्छ, हताशाको धमिलो पानीभित्र धैर्यको चट्टान रोज्नैपर्छ । पोखरीमा फ्याँंकिने ढुंगाले जसरी छालरूपी तरंग जन्माउंँछ, त्यसै गरी विचारको प्रवाहले कुनै दिन स्वच्छ बतास बहाउँंछ । गुरुशरणले आफ्नो समुदायमा मद्यपानविरोधी अभियान चलाए, पढेर नै असलमा लडिन्छ भन्दै त्यसका निम्ति लागिपरे । मुसहरहरूलाई संगठित गर्न खोजे । उनीहरूको माटोसँंगको आबद्धता र निर्भरतालाई गौरवान्वित गर्न माटो दिवस को थालनी गरे । उनी त्यही सुन्दर र सम्मानित भविष्यको पर्खाइमा आफ्ना सीमाहरूका साथ डटिरहे । स्वच्छ बतासको अभ्यर्थी बनिरहे । मुसहरको पहिचान र परम्पराको पुनर्जागरणको नाममा नेपालभित्रै पुँजीवाद नचलाइएको होइन । दलित आन्दोलनको एक हिस्साले उसै पनि अवैज्ञानिक चेतनाबाट ग्रस्त सत्ताका लागि सम्झौतावादी गोरेटो समाउँदै आएको छ, जसले यसको गतिलाई मत्थर र भ्रमको जालोमा अल्झाइदिएको छ । परम्पराको निहुंँमा चलाइने अभियान कमजोर र किनारा लाग्दै गरेको ब्राह्मणवादको पुनःस्थापनाको उपक्रम साबित भइरहेको छ । यसले मुसहरहरूको संघर्षलाई क्षति मात्र पुर्याएको छैन, निल्नसमेत थालेको छ । गुरुशरण यसबाट असाध्यै चिन्तित थिए ।दलित आन्दोलन पुँजीवाद भित्र कैद हुँदै गएको छ । मुसहर सशक्तीकरणको झ्याली पिट्नेहरू पुँजीवादी र कर्मकाण्डी बन्दै गएका छन्् । कस्तो विडम्बना, जसलाई कथित धर्मको नाममा हजारौं वर्षदेखि गुलाम बनाइयो, तिनीहरूलाई नै सशक्तीकरण र पहिचानमुखरताको नाममा पुँजीवादीकर्मकाण्डी बनाइँदै छ । मुसहरहरू फेरि कसरी ठगिँदै छन्, फेरि वञ्चितिको अर्को अँध्यारो सुरुङतिर कसरी धकेलिँदै छन्, त्यो गुरुशरण बुझ्थे । र, यो रहस्यलाई उनी निरक्षर तर परिश्रमी मुसहरहरूमाझ तिनले बुझ्ने कथ्यमै प्रस्तुत गर्थे । राजनीति वा दाताहरूले मुसहरहरूमा व्याप्त प्रतिरोधको ऊर्जालाई आफ्नो स्वार्थअनुरूप प्रयोग गरिरहेका सन्दर्भहरू उनी आफ्ना रचनाहरूमा राख्थे । शीतलहरबाट सर्वाधिक सताइने मुसहरहरूको कथाव्यथा कवितामा यसरी पोख्थे शीतलहरले मेरो मात्र घर चिसिएको छैन सरकारघरसँगसँगै मेरो मन र तन पनि चिसिएको छप्रकृतिका चिसा शीतहरूको लहरले मेरो परिवारअनि मेरो जीवनको वरपर सबै चिसिएको छमैले खाने हरेक अन्नको भाग चिसिएको छसबैलाई ताप सम्प्रेषण गर्ने आगोको झिल्का पनि मबाट चिसिएको छर मलाई दिनबाट टाढिएको छ । यी शब्दहरू त्यसै उब्जिएका होइनन् । उनले भोगेका दर्दनाक यथार्थ हुन् यी । परालको चटाइ ओढेर बाल्यकाल गुजारेका उनले जाडोको रात कस्तो हुन्छ भन्ने गहिरोसँंग आत्मबोध गरेका थिए । त्यसैले उनका एकएक अक्षर उनकै भोगाइका वास्तविकता हुन् । अहिलेको समय नेपाली जनसंघर्षको परीक्षाको हो । भुइँतहमा क्रियाशील भइरहेकाहरूले नै यसलाई उत्तीर्ण गराउने हुन् । हामी अग्लाअग्ला गुम्बजतिर बढी हेर्छौं, जगमा हजारौं इँटा पुरिएका छन्् भनेर भेउ नै पाउँदैनौं । छोटाछोटा प्रयत्न, ओझेलमा परेका पात्रहरू नै विराट् जनसंघर्षको आधार बन्न पुग्छन् । जसले नायक बनेर वाहवाही बटुलिरहेका हुन्छन््, तिनको पृष्ठभूमिमा अनेकौं कांँधले टेवा दिइरहेका हुन्छन् । मुसहर जनसंघर्षका समस्याहरू के हुन् ? दलित आन्दोलनभित्र मुसहरको अस्तित्व कहांँ छ ? यस्ता जिज्ञासाहरूको चर्चा प्रायः समाज विज्ञानका जानकारहरूमाझ हुने गर्छ । तर चर्चा यसरी गरिन्छ कि समाजका अधिकांश मान्छेलाई यसबारे अवगत नै हुँदैन । कहिलेकाहीँ यस्तो पनि हुन्छ, समाज विज्ञानका जानकारहरूकै एउटा वर्गको कुरा अर्को वर्गले बुझ्न पाउँदैन । यस्तोमा समुदायविशेषकै मान्छेका सहज र सरल शब्दहरू बढी सशक्त र सार्थक हुने गर्छन्् ।गुरुशरण कतिपय उपक्रममा अगाडि देखिन्थे, कतिपयमा सुविचारित ढंगले आफूलाई पछाडि राख्थे । तर, मुसहर संघर्ष चेतनाका यी सहयात्री अब कहिल्यै अगाडि देखिनेछैनन् । उनी चालीस वर्ष नपुग्दै बिते, मुसहर आन्दोलनमा एउटा रिक्तता पैदा गरेर । अधिकारकर्मी राजकिशोर रजकले गुरुशरणको मृत्युले उब्जाएका प्रश्नहरू भनेर मुहार पुस्तिकामा लेखे, कोरोनाको दोस्रो लहरको समयमा गुरु बिरामी परेर उपचार गराउन जांँदा कोरोना जाँंच किन गरिएन ? सिरहाको डाक्टरले कुन जाँचको आधारमा (कथित) उपचार गर्यो ? सरकारको कोरोना प्रोटोकल किन पालना भएन ? मृत्युपछि गरिएको परीक्षणबाट कोरोना पुष्टि कुनै डिजाइन त होइन ? कोरोनाले सबभन्दा बढी दलितबहुजन प्रभावित भएका छन्् । सरकारले यी समुदायको जनस्वास्थ्यको अधिकारलाई संरक्षण किन गर्न सकेको छैन ? यी प्रश्नहरू कोरोनाको कहरभन्दा कम खतरनाक छैनन् । हामी साँच्चिकै समता, स्वतन्त्रता र न्यायमा भरोसा गर्छौं भने रजकका लागि जवाफप्राप्तिको जमिन तयार गर्नैपर्छ । प्रदेश २ मा मुसहर ऐक्यबद्धताको गुरुशरणको प्रयत्न सदैव सम्झिरहनुपर्छ ।हुन त गुरुशरणबारे यति श्रद्धाका शब्दहरू राख्दा कतिपय स्थापित दलित अगुवाहरूलाई रुचिकर नलाग्न सक्छ, उनीहरूले आफू कतै सांँघुरिएको ठान्न सक्छन्, तत्कालका लागि कोही टावर पर्सनालिटी नभेटिन सक्छन् तर के भुल्नु हुन्न भने हाम्रै वरिपरि त्यस्ता साधारण मानिस हुन सक्छन््, जसका साधारण प्रयासहरूको बाछिटाले थोरै बदलाव ल्याइरहेको हुन सक्छ । गुरुशरणको स्मृतिसंँगै मुसहर आन्दोलनको चिरफार पनि जरुरी छ । दलित समुदायलाई देखाएर राजनीतिक पद प्राप्त गरेकाहरूमा दलित मुक्तिको चेत नहोला, कसैले आफ्नो करिअर उकासेर पनि सामुदायिक सशक्तीकरणका लागि शून्य काम गरेका होलान् । अहिले आफ्नो घरगृहस्थी जोगाउँंदै पूरै परिवारलाई आन्दोलनको हिस्सा बनाउन सक्नु नै दलित संघर्षलाई बाँंझो हुनबाट जोगाउनु हो । मुक्तिको संघर्ष शुभसाइत पर्खिनुपर्ने विषय होइन, निरन्तर चलिरहनुपर्ने प्रक्रिया हो ।"
कम्युनिस्ट आन्दोलनको पुनर्गठन,"२०६३ सालसम्म आइपुग्दा कम्युनिस्टहरूको सामन्तवादविरोधी आन्दोलन उत्कर्षमा पुगेको थियो, यही वर्ष राजतन्त्रले घुंँडा टेक्यो । पुष्पलालले पार्टी स्थापनाका बेला अगाडि सार्नुभएको संविधानसभाको एजेन्डा २०६५ सालमा पूरा भयो । झन्डै ७ वर्ष लगाएर दोस्रो संविधानसभाबाट संविधान घोषणा भयो । नेकपा एमाले, माओवादी केन्द्र लगायतका वामपन्थी दलहरूको सहकार्यबाट जनता सार्वभौमसत्ता सम्पन्न रहने र समाजवादको आधार निर्माण गर्ने संविधान बनाउन सफल भइयो । संविधानअनुसार निर्वाचनबाट संघ र प्रदेशका संसद् तथा स्थानीय तहमा झन्डै दुईतिहाइ हाराहारीमा वामपन्थीहरू विजयी भए । वाम गठबन्धनको नेतृत्वमा संघ तथा प्रदेशहरूमा सरकार गठन भए । यसबाट, एक अर्थमा, पुष्पलालले अगाडि सार्नुभएको जनवादी राजनीतिक क्रान्तिको लक्ष्य पूरा भएको छ । अब नेपाली क्रान्तिलाई पूर्णता दिन समाजवादी क्रान्ति गर्दै मुलुकलाई समाजवादी बाटामा अगाडि बढाउनुपर्ने दायित्व वामपन्थी दलहरूसामु छ ।यो कालखण्डमा नेपाली समाजमा विकास भएको चेतनाको जगमा द्वन्द्वात्मक भौतिकवादी एवं मार्क्सवादी विचारले बहुसंख्यक मानिसलाई समेट्दै लगेको छ । कुल मतदातामध्ये झन्डै ६० प्रतिशतले कम्युनिस्ट पार्टीका नीति, विचार, कार्यक्रमबाट आकर्षित भएर निर्वाचनमा वामपन्थी उम्मेदवारहरूलाई मत दिए । सुरुमा ५ जनाबाट स्थापना भएको कम्युनिस्ट पार्टीमा आज लाखौंलाख मानिस आबद्ध छन् । यसका साथै पार्टीभित्रका युवा, महिला, किसान, मजदुर लगायतका पेसागत संगठन र ट्रेड युनियनहरूमा पनि लाखौं मानिस संगठित छन् ।कम्युनिस्ट नेतृत्वमा पहिलो महाधिवेशनदेखि नै दक्षिणपन्थी रुझान देखापरेको थियो । दोस्रो महाधिवेशनमा राजापरस्त केशरजंग रायमाझी नेतृत्व नै हत्याउन सफल भए । त्यसपछि कम्युनिस्ट आन्दोलनमा दक्षिणपन्थी एवं आत्मसमर्पणवादी चिन्तन तथा प्रवृत्तिहरू बढ्दै गए । यस्ता प्रवृत्तिलाई परास्त गर्दै २०३० सालको दशकमा पार्टी पुनर्गठनको प्रक्रिया अगाडि बढ्यो । २०६२६३ को आन्दोलनमा प्रकट भएका गणतन्त्रको कार्यदिशाविरुद्ध दक्षिणपन्थी, यथास्थितिवादी सोच, चिन्तन र विचारहरूलाई आन्दोलनको रापतापले परास्त गर्यो ।नेपालको कम्युनिस्ट आन्दोलन अब नयाँ कार्यदिशाका साथ अगाडि बढ्दै छ । नेपाली अर्थराजनीतिमा हावी हुँदै गएको दलाल पुँजीवादलाई नियन्त्रण गरेर राष्ट्रिय पुँजीको निर्माण गरी उत्पादन र रोजगारी वृद्धि हुने क्षेत्रमा व्यापक लगानी, औद्योगिकीकरणको थालनीसँगै आत्मनिर्भर अर्थतन्त्र निर्माण गरेर मुलुकलाई समाजवादी बाटामा अगाडि बढाउनुपर्ने ऐतिहासिक दायित्व वामपन्थीहरूका सामु आएको छ ।राष्ट्र र जनताको यही अभिभारालाई पूरा गर्न नेकपा एमाले र माओवादी केन्द्रबीच एकता भएर दुईतिहाइ नजिकको सरकार गठन भएको थियो । तर, सरकारको नेतृत्व गरिरहेका केपी शर्मा ओलीले दक्षिणपन्थी अवसरवाद र विसर्जनवादको बाटो लिएपछि नेकपाभित्र अन्तरसंघर्ष तीव्र रूपमा अगाडि बढ्यो । पार्टीको अन्तरसंघर्षलाई सामना गर्नुको सट्टा गत पुस ५ मा पार्टीको परामर्शबिनै प्रधानमन्त्री ओलीले प्रतिनिधिसभा विघटन गरेपछि नेकपाभित्र असामान्य अवस्था सिर्जना भयो । प्रधानमन्त्रीको यो कदम प्रतिगामी भएको पार्टीले ठहर गर्यो र यसका विरुद्ध आन्दोलन गरियो । अन्ततः सर्वोच्च अदालतले प्रधानमन्त्रीको कदम असंवैधानिक ठहर गर्दै प्रतिनिधिसभा पुनःस्थापन गर्यो । तर, फागुन २३ को अर्को फैसलाले नेकपाको दर्ता खारेज गरिदिएपछि एमाले र माओवादी केन्द्र पूर्ववत् अवस्थामा पुगे । ओलीले फागुन २८ मा आफ्नो गुटका व्यक्तिहरू मात्रै बोलाई विधानविपरीत बैठक बसेर विभिन्न निर्णय गरी पार्टी अवैधानिक हिसाबले कब्जा गरेपछि एमालेभित्र राजनीतिक विभाजन भएको छ । झलनाथ खनालमाधव नेपाल समूहले क्रान्तिकारी धारको नेतृत्व गरेर पार्टी पुनर्गठनको अभियानलाई अगाडि बढाएको स्थिति छ भने ओलीले दक्षिणपन्थी बाटोलाई । एमसीसी सम्झौता जसरी पनि संसद्बाट अनुमोदन गराउन ओलीले कांग्रेस र मधेसवादी दलसंँग गरेको सहकार्यले गर्दा पनि पार्टीभित्र स्पष्ट दुई लाइन देखिएका छन् । र, एमालेको अन्तरसंघर्ष अब पुनर्गठनको दिशातर्फ अगाडि बढिरहेको छ । नेपाल कम्युनिस्ट पार्टीको दोस्रो महाधिवेशनमा देखापरेको अन्तरसंघर्ष तेस्रो महाधिवेशनमा पुग्दा पुष्पलालले रायमाझीलाई निष्कासन गरेर पार्टी पुनर्गठन प्रक्रिया अगाडि बढाउनुभएको थियो । अहिले त्यही स्थिति देखिएको छ । प्रधानमन्त्री ओलीको व्यक्तिवादी, सर्वसत्तावादी, अवसरवादी र दक्षिणपन्थी सोच अनि व्यवहारका कारण एकीकृत कम्युनिस्ट पार्टी तीन वर्ष नपुग्दै विभाजित भयो । एमालेसमेत विभाजित भएको छ । कम्युनिस्ट आन्दोलनको अग्रगतिका लागि यो दुःखद पक्ष हो । यस घटनाले मुलुकको लोकतन्त्रीकरण प्रक्रिया र समाजवाद स्थापना गर्ने युगीन अभिभारा पछाडि धकेलिएको छ । कम्युनिस्ट पार्टीमा विचार एउटाको पारित हुने तर नेतृत्व अर्को हुने जुन स्थिति हुन्छ, यसैको परिणाम हो अहिलेको परिस्थिति । ओली गणतान्त्रिक आन्दोलनमा असहमत हुँदाहुँदै पनि जनताको आंँधीबेहरीले गणतन्त्र आयो । आन्दोलनको बलमा वामपन्थीहरूकै सहकार्यमा संविधान बन्यो । एमालेको नवौं महाधिवेशनले समाजवादी क्रान्ति गरेर समाजवाद स्थापना गर्ने कार्यदिशा अगाडि सार्यो, जसलाई ओलीले महाधिवेशन हलभित्रै अस्वीकार गरेका थिए । तर, अध्यक्षमा निर्वाचित भए पनि ओलीले त्यो कार्यदिशा अनुरूप पार्टी र सरकार सञ्चालन नगरेकै कारण समस्या उत्पन्न हुँदै गए । पार्टीलाई विधानविपरीत सञ्चालन गरेर वरिष्ठ नेताहरूलाई कारबाही गर्ने, जिम्मेवारीबाट मुक्त गर्ने र आफू बहुुमतमा रहेको देखाउन अन्य पार्टीबाट आएकालाई जिम्मेवारी दिने काम गरे ।नेपालका वामपन्थीहरूका सामु हजारौं जनताको बलिदानपूर्ण संघर्षबाट प्राप्त लोकतन्त्रलाई सुदृढ गर्ने र संविधानको प्रभावकारी कार्यान्वयन गरेर परिवर्तनका उपलब्धिलाई संस्थागत गर्दै समाजवादी क्रान्ति अगाडि बढाउने अभिभारा छ । यसका लागि वाम आन्दोलनभित्र क्रान्तिकारी ध्रुवीकरण गरेर दक्षिणपन्थी अवसरवाद र विसर्जनवादविरुद्ध दृढतापूर्वक वैचारिक संघर्ष गर्दै आन्दोलनलाई विचार, संगठन र कार्यशैलीका क्षेत्रमा व्यापक पुनर्गठन गरी नयाँ ढंगको कम्युनिस्ट पार्टी निर्माण गर्नु जरुरी छ । साथसाथै अब नेपाली क्रान्तिलाई अगाडि बढाउन समाजवादी क्रान्तिका सही कार्यक्रम र कार्यदिशा तय गर्नतर्फ ध्यान दिनु आवश्यक छ ।अब कम्युनिस्ट पार्टीलाई व्यक्तिवादबाट मुक्त गर्न पार्टीभित्र लोकतान्त्रिक पद्धतिको जीवन्त अभ्यास, अनुशासन र स्वतन्त्रताको दृढता, सामूहिक निर्णय, संवाद र जवाफदेहीमा आधारित जनवादी केन्द्रीयताको अभ्यास जरुरी छ । यसो भए मात्रै पार्टी, समाज र राष्ट्र लोकतन्त्रीकरणको दिशातिर बढ्छन् । कम्युनिस्टभित्र हुर्किएको विकृति, विसंगति र दक्षिणपन्थी सोचचिन्तनप्रवृत्तिविरुद्ध दृढतापूर्वक वैचारिक संघर्ष गरेर यो आन्दोलनलाई मार्क्सवादीकरण र क्रान्तिकरण गर्ने अनि पार्टीभित्र सर्वहाराकृत वर्ग दृष्टिकोण, कार्यशैली र जीवनशैलीको विकास गर्नुपर्ने खाँचो पनि उत्तिकै छ । आन्दोलनभित्र नेतृत्व निर्माण, विकास र हस्तान्तरण पनि उत्तिकै महत्त्वपूर्ण बनेको छ । खासगरी नयाँ पुस्तालाई पार्टीभित्र उन्नत वैचारिक स्तरका साथ भर्ती गर्न, उनीहरूलाई मार्क्सवादी चेतना र विचारले ओतप्रोत गराउन र नेतृत्व विकासका लागि संरचनागत व्यवस्था गर्दै नेतृत्व हस्तान्तरणलाई सहज बनाउन आवश्यक छ । पार्टीभित्र विद्यमान दक्षिणपन्थी सोच, चिन्तन र गुटउपगुटलाई अन्त्य गर्न कार्यसम्पादनमा आधारित नेतृत्व छनोटको विधिलाई संँगसंँगै अवलम्बन गर्नुपर्छ ।खनाल नेकपा एमालेका केन्द्रीय सदस्य हुन् ।"
गर्भावस्था गर्वकै विषय,"हाल सामाजिक सञ्जालमा एउटा सुन्दर तस्बिर चर्चामा रह्यो । नेपाली सिनेजगत्की एक चर्चित नायिकाले आफू गर्भवती भएको खुसी व्यक्त गर्दै पोस्ट गरेको उक्त तस्बिरमा उनका पतिले पछाडिबाट बडो प्रेमले सहारा दिएर आफ्नी श्रीमतीलाई समातिरहेका देखिन्छन् भने नायिका गर्वानुभूतिले आह्लादित हुँदै आकाशतिर अनुहार फर्काएर मुस्कुराइरहेकी छन् । खुसी र आनन्दले भरपूर उक्त तस्बिर नियालिसकेपछि त्यसैमाथि आएका अनगिन्ती टीकाटिप्पणीतिर मेरा आँखा पुगे, जो तस्बिरसँगैको क्याप्सन वी आर प्रेग्नेन्ट मा केन्द्रित थिए । लगभग दुईतिहाइ टिप्पणी नकारात्मक थिए, तीमध्ये कतिपय त अत्यन्तै भद्दा र लाजलाग्दा थिए । मलाई जति प्रसन्नता तस्बिरले दिएको थियो, त्योभन्दा हजार गुणा बढी पीडा ती भद्दा र सस्ता टिप्पणीले दिए, जसले गर्भावस्था र मातृत्वप्रति नै प्रहार गरेका थिए । ज्यादाजसो टिप्पणी नायिकाका पतिप्रति लक्षित थिए । वी आर प्रेग्नेन्ट शब्दावली नै सबैजसो प्रतिक्रिया दिनेहरूको केन्द्रमा थियो । मानौं हामी गर्भवती छौं भनेर ती दम्पतीले, खासगरी पतिचाहिंँले असाध्यै लज्जास्पद काम गरिदिए ।त्यो अतीव सुन्दर तस्बिर र त्यसमा आएका त्यतिविघ्न नकारात्मक टिप्पणीले मलाई आफ्नै विगतमा पुर्याए । कुनै बेला म आफैं पनि गर्भावस्थामा समसम्ती फुलेको पेट देख्नु र देखाउनु बडो लज्जाको कुरो मान्थेंँ । पहिलोपटक कसैको बडेमानको पेट, त्यो पनि पतिचाहिंँले खुलेआम सार्वजनिक पार्कमा बसेर सुमसुम्याउँदै, चुम्दै गरेको देख्दा म आफैं लाजले रातोपिरो भएर खुम्चिएकी थिएँ, मानौं त्यो गर्भवती मै थिएँ र त्यसो गरेर मैले ठूलै सामाजिक अपराध गरेकी थिएँ । जीवनका केही वर्ष वैदेशिक रोजगारीमा रहंँदा, त्यसअघि कहिल्यै नदेखेकानसुनेकानभोगेका त्यस्ता कैयौं दृश्य र घटनाहरूसँग साक्षात्कार भएको थियो । तीमध्ये त्यो गर्भवती जोडीको त्यसखाले प्रेमप्रकटीकरण पनि एक थियो । हुन त त्यसबेलासम्म म आफैं पनि मातृत्व सुख अनुभव गरिकन दुधेबच्चा छोडेर पैसो टिप्न इजरायलसम्म पुगिसकेकी एक परिपक्व आमा थिएँ । तर त्यतिन्जेल मैले बाँचेको सामाजिक परिवेश र चालचलनले गर्भवती महिलाको त्यहाँसम्मको उदाङ्गोपन, त्यो पनि सार्वजनिक पार्कमा सामान्य मान्न दिँंदैनथ्यो । ओहो, त्यो त असम्भवको उपल्लो चुली भइहाल्यो मेरालागि ! कहाँ यता आफैं गर्भवती हुँदा अरूले देख्लान् भनेर टनटनी पेट कसेर, सास तानेर त्यसमाथि भ्याङ्ले म्याक्सीले छोपेर कुनै ठूलै कसुरदारझैं खुम्चिएर लुक्दै हिँंडेको अनुभव ! कहाँ ती आमा हुनलागेका विदेशी महिलाहरू तुम्बोजस्तो फुलेको पेट मुसार्दै साना कट्टु र गन्जी लगाएर पार्क र बजार डुलिराखेका ! त्यहींमाथि तिनका पतिले खुलेआम त्यही भुक्के पेट मुसार्दै चुम्मा खाँदै हिँडिरहेका ! म त तिनीहरूलाई देख्दैमा आफैं शरमले हायलकायल भइहालेंँ । तर बस्दै जाँंदा त्यसखाले दृश्य बाक्लै देख्न थालेपछि भने मलाई पनि सामान्य लाग्न थाल्यो ।अलिपछि मिरी नाम गरेकी एउटी गोरी गर्भवतीसँग मेरो मित्रता भयो, जो बेलाबखत सडक र पार्कतिर देखिन्थिन् । कहिलेकाहीं उनका पति जोसेफ पनि पत्नीको फुलेको पेट मुसार्दै चुम्दै हिँडिरहेका देखिन्थे । तर तिनको त्यो कृत्य देखेर न कसैले जिब्रो टोक्थे न अचम्म मानेर खासखुस गर्थे । एकदिन मौका पारेर मैले मिरीसँग खसखस मेटाउन खोजेँं त्यसरी कट्टु लगाएर फुलेको भुँडी देखाउँदै हिँड्दा लाज लाग्दैन ? झन् पतिले त्यसरी चुम्माचाटी गर्दै हिँड्दा अप्ठ्यारो लाग्दैन ? दुनियाँले कुरा काट्दैनन् ? उनले मतिर हेर्दै प्रतिप्रश्न गरिन्, आफू आमा हुँदा तिमीलाई चाहिंँ लाज लाग्या थियो र ? मैले आफ्नो अनुभव र भोगाइ सुनेपछि मिरीले बडो विस्मय र अविश्वासको भावमा भनिन्, त्यही भएर तिमीहरूकोमा आमा र बच्चाको मृत्युदर धेरै हुन्छ । सृष्टिको सुन्दरतम र बहादुरी काम हो, आमा हुनु भनेको । त्यही कामलाई पनि लाजको टुप्पामा राख्ने ? मभन्दा केही वर्ष सानी तर हुनैलागेकी आमाले मलाई मातृत्व र त्यसको महानताबारे लम्बेतान तर र गहन लेक्चर पनि दिइन्, आफ्नो जिन्दगीलाई मृत्युको ढोकामा पुर्याएर, आफैंभित्र अर्को जीवन धारण गरी त्यसलाई सकुशल पृथ्वीमा ओराल्नु जस्तो महान् कामलाई किन लुकाउने ? एउटी नारीको जीवनकै सबैभन्दा नाजुक र संवेदनशील समयलाई किन झन् जटिल बनाइदिएर खुम्च्याउने ? अझै त्यस समयमा उसलाई पतिको साथ र सहाराको कति जरुरत हुन्छ ! त्यस्तो बेला पत्नीको साथ, भरोसा हुनुपर्ने उसको कर्तव्य नै हो । त्यो उमंग, आनन्द र कष्टलाई नजिकबाट नियालेर साझा गर्नु कसरी शरमको कुरा हुन्छ ? के तिमी त्यो अवस्थाबाट गुज्रिँदा तिमीलाई आफ्नो पति साथमा भइदेओस् भन्ने लागेको थिएन ? सन्तान जन्माइसकेर त्यो प्रसवकष्ट सहिसकेर पनि मैले गर्भावस्थाको संवेदनशीलतालाई त्यसरी त हेरेकै पो रहिनछु । हुन पनि आफ्नो शरीरभित्र अर्को जीवात्मा धारण गरेर अनेक कष्ट सहंँदै मृत्युसँग लाप्पा खेल्दै आफ्नै रगतमासुको डल्लोलाई धरतीमा ओराल्नु चानचुने कुरो होइन ।काठमाडौंको महाराजगन्जस्थित शिक्षण अस्पतालको म्याटर्निटी वार्डमा प्रसवको भयानक त्यो पीडाले अत्तालिएर मैले नर्सलाई भनेकी थिएँ यदि म पीडाले मरिहालेंँ भने मैले जन्माउने बच्चालाई पनि मारिदिनु ल ! त्यसबेला मलाई लागेको थियो मै मरेंँ भने नवजात शिशु कसरी हुर्केला यो दुनियाँमा, आमा टोकुवा को ठप्पा टुहुरो निधारमा बोकेर ! ओहो, कस्तो डरलाग्दो कामना थियो मेरो ! कति त्रस्त थिएँ म !त्यत्रो पीडाबाट गुज्रेर भुइँमा ओराल्दिसकेको बच्चालाई काखमा राखेर म्वाइँ खानुजस्तो सजिलो हो, गर्भावस्था पार गर्नु ? होइन भने त्यो सारा कष्ट र दर्दको समयमा म पनि साथै छु, तिमी एक्ली छैनौ, तिम्रो पीडा म पनि अनुभव गरिरहेछु, जसको कारक म पनि हुँ भनेर माया र आफ्नोपन अनि साझेदारीको हकले, कर्तव्यले कुनै मायालु पतिले सपत्नी उभिएर वी आर प्रेग्नेन्ट भन्नु अपराधै हो र ? के त्यस्तो लज्जाजनक काम हो र ?हामी यस्तो समाजमा बाँचिरहेछौं, जहाँ छाउको नाममा, दाइजोको नाममा, छोरी भ्रूणको नाममा, बलात्कारको नाममा, कथित तल्ला जातको नाममा, गरिबी र अभावको नाममा, माथिसम्मको पावर र पहुँचको नाममा मानवसमाजकै कलंकित, दुर्गन्धित र सर्वथा वर्जित कुकृत्यको दैनिक साक्षी हुनु परिरहेको छ । लाजले मरेतुल्य हुन यिनै विषय काफी छैनन् ? यी सबमा हामी लाजै पचाएर हाँसिरहेछौं त एउटा प्रेमिल दम्पतीले निष्कलंक आफ्नो खुसी सार्वजनिक गर्दा किन यत्रो आपत्ति ? होला, राजनीतिक, सामाजिक, आर्थिक, शैक्षिक अनेकानेक बेथितिले बिथोलिएर हाम्रो पुस्ता सर्वाधिक निराश छ । तर ती सारा नैराश्य र कुण्ठा पोख्न हामी कसैको अलौकिक खुसीमा मनलाग्दी हिलो छ्याप्न स्वतन्त्र छौं र ? कुण्ठा या अर्तीउपदेशको नाममा त्यसरी मातृत्व र वात्सल्यमाथि नै भद्दा मजाक गर्ने अधिकार कसले दियो हामीलाई ?"
फ्लोइडको हत्यामा पूर्वप्रहरी दोषी,मिनियापोलिस (एजेन्सी) अमेरिकाको मिनियापोलिसमा गत वर्ष मारिएका अफ्रिकी मूलका अमेरिकी जर्ज फ्लोइडको हत्यामा एक पूर्वप्रहरी अधिकारीलाई दोषी ठहर गरिएको छ । सन् २०२० को मेमा फ्लोइडको गिरफ्तारीका बेला ४५ वर्षीय प्रहरी अधिकारी डेरेक सोभिनले ९ मिनेटभन्दा लामो समयसम्म घुँडाले उनको घाँटीमा थिचेका थिए । उक्त दृश्य सामाजिक सञ्जाल प्रयोगकर्ताले बाहिर ल्याएका थिए । उक्त भिडियोमा फ्लोइडले मैले सास फेर्न सकिरहेको छैन भनेको सुन्न सकिन्छ । लाखौं मानिसले हेर्नुका साथै सेयर गरेको उक्त दृश्यका कारण अमेरिकामा प्रमुख सहरका साथै कतिपय युरोपेली देशमा जातिवाद र प्रहरी ज्यादतीविरुद्ध कैयौं दिनसम्म विरोध प्रदर्शन गरिएको थियो ।
भारतमा अक्सिजन अभाव,महाराष्ट्रको अस्पतालमा अक्सिजन ट्यांक चुहिँदा २२ को मृत्युभारतको महाराष्ट्र राज्यको नासिकको एउटा अस्पतालमा अक्सिजन ट्यांक चुहिँदा कम्तीमा २२ जना कोरोना संक्रमितको मृत्यु भएको छ । भारतीय सञ्चारमाध्यमका अनुसार नासिकको जाकिर हुसेन अस्पतालमा बुधबार बिहान अस्पताल बाहिर रहेको अक्सिजन ट्यांक चुहिँदा करिब आधा घण्टा अस्पतालमा अक्सिजन आपूर्ति अवरुद्ध भएको थियो । त्यसले गर्दा भेन्टिलेटरमा उपचार भइरहेका करिब १ सय ५० सिकिस्त बिरामीले आधा घण्टासम्म अक्सिजन पाएनन् । अक्सिजन आपूर्ति अवरुद्ध हुँदा तीमध्ये कम्तीमा २२ जनाको मृत्यु भएको हो । अक्सिजन चुहिएपछि अस्पताल परिसर पूरै कुहिरीमण्डल बनेको दृश्य सार्वजनिक भएको छ । लामो प्रयासपछि प्राविधिकहरू चुहावट रोक्न सफल भएका थिए । घटनालगत्तै अक्सिजन आवश्यक सिकिस्त बिरामीहरूलाई तत्कालै अन्य अस्पतालमा सारिएको छ । महाराष्ट्र राज्य सरकारले घटनामा मृत्यु भएका प्रत्येकका परिवारलाई ५ लाख भारतीय रुपैया दिने निर्णय गरेको छ ।
'नियम मात्रै बनाएर पुग्दैन,"दोस्रो चरणको कोरोना संक्रमणको वृद्धिदर डरलाग्दो छ । बालबालिका, वृद्धवृद्धालाई पनि संक्रमण देखिएको छ । संक्रमण बढे पनि स्वास्थ्य मापदण्ड न सरकारबाट पालना गरिएको छ न त सर्वसाधारणबाट । अब रोक्ने एउटै उपाय जनस्वास्थ्यको मापदण्ड व्यक्तिगत र सामूहिक रूपमा पालना गर्नु नै हो । जोखिममा जो छ, उनीहरूको निगरानी गर्ने हो । उनीहरूलाई क्वारेन्टाइनमा राख्ने हो । अब सरकारले जतिसक्दो धेरैको परीक्षण गर्नुपर्छ । जोखिममा भएका सबैलाई परीक्षण गर्न जरुरी छैन, छानेर गर्न सकिन्छ । पहिचान भएका संक्रमितको व्यवस्थापन गर्नुपर्ने हुन्छ । लक्षण छैन भने सामान्य आइसोलेसन संस्थागत वा घरमा राख्न सकिन्छ । आइसोलेसन राख्ने भनेको चाहिँ ऊबाट अरूलाई नसरोस् भन्नका लागि हो । सुरुमा लक्षण नदेखिन पनि सक्छ, बिस्तारै देखिन सक्छ । कतिपयलाई तुरुन्तै अस्पताल लैजानुपर्ने हुन्छ । संक्रमितको निगरानी महत्त्वपूर्ण पाटो हो । अहिले त मास्क प्रयोग, संक्रमितको व्यवस्थापन, निगरानी र क्वारेन्टाइनको अवधारणा त हराइसक्यो । कन्ट्याक्ट ट्रेसिङ पनि हराइसक्यो । परीक्षण कसको भइरहेको छ ? उनीहरू को हुन् ? एन्टिजेन र पीसीआर कसको भइरहेको छ ? तथ्यांक छैन । पहिचानपछि सही व्यवस्थापन नभएसम्म संक्रमण घट्दैन । घरमा उपयुक्त हुँदैन भने संस्थागत आइसोलेसनमा लैजानुपर्ने हुन्छ । अघिल्लो पटक त सुरुमा सबैलाई संस्थागत आइसोलेसनमा राखिएको थियो । त्यसबेला आइसोलेसन सेन्टरहरू बनेकै थिए । यसपालि त कहींकतै भएको थाहा छैन । आइसोलेसन सेन्टर हुनैपर्छ । नियम, निर्देशिका बनाउनु मात्रै सरकारको काम होइन । नियम पालना गरिएको छ कि छैन भनेर निगरानी हुनुपर्छ ।"
नेपाली वैज्ञानिकले विकास गरे ४ बालीका १५ जात,"गहुँका नयाँ १० वटा जात अनुसन्धान गर्न करिब ७ वर्ष लाग्यो । तराई, मध्यपहाड, उच्चपहाडमा परीक्षण गरियो । किसानको खेतमा पनि परीक्षण भयो, गहुँ प्रजननविज्ञ समेत रहेका थापाले भने, किसानले राम्रो भनेपछि मात्रै अगाडि बढेका थियौं । यी १० जात नेपाली जात हुन् । हाइब्रिड होइनन् ।थापाका अनुसार मकै, धानमा हाइब्रिड बीउ आए पनि गहुँमा स्वदेशी जात नै प्रयोग भइरहेको छ । मकैबालीको मनकामना९ जातको बीउ उन्मोचन भएको छ । उक्त जात समुद्र सतहबाट ८०० मिटरदेखि १८०० मिटर उचाइसम्मका मध्यपहाडी क्षेत्रमा सिफारिस गरिएको छ । यीबाहेक नार्कले मकैका करिब २० जात सूचीकृत गरिसकेको छ । अनुमोदन भएका तीते फापर१ र तीते फापर२ जात ६०० मिटरदेखि ३५०० मिटर उचाइसम्मका क्षेत्रका लागि सिफारिस गरिएको छ । गोलभेंडाको नयाँ जात खुमल श्रेष्ठ एफ१ र खुमल गौतम एफ१ तराई र मध्यपहाडी क्षेत्रमा सिफारिस गरिएको छ । यी दुवै जात हाइब्रिड हुन् । नार्कले धानबालीका ६ जातहरू टीएमआर एच १२४, एमपी आर ५०५, एमपी ३०३०, एरिज ए जेठ ६६३३ एसटी, २७ पी १२ र आरएचआर १११ पञ्जीकरण गरेको छ । कोदोको हकमा रातो कोदो र उखुका जितपुर५, जितपुर६ र जितपुर७ लाई पञ्जीकरण गरिएको छ । यस्तै, लट्टेको लाल मार्से, चिनोको दूधे चिनो, कागुनोको बरियो कागुनो, रायोको मनकामना रायो (स्थानीय), सिमीको पहेंलो सिमीलाई पञ्जीकरण गरिएको नार्कले जनाएको छ । सिमीमा खैरो घिउसिमी र अलैंचीमा रामसाई, गोलसाई, डम्बरसाई, भर्लाङ्गे र जिर्मलाई पञ्जीकरण गरिएको छ ।हाल नार्कसँगै सहकारी, निजी कम्पनी गरी करिब ४४ वटाले मूल बीउ उत्पादन गर्छन् । बीउबिजन गुणस्तर नियन्त्रण केन्द्रका अनुसार अहिलेसम्म ७६ बालीका ६ सय ७१ भन्दा बढी जात सूचीकृत भएका छन् । जसमध्ये ३ सयभन्दा बढी हाइब्रिड छन् । हाइब्रिड धेरै फल्ने हुँदा किसानहरू यस्तै बीउमा आकर्षित भइरहेका छन् । बीउ आयात गर्नकै लागि ४० कम्पनी केन्द्रमा दर्ता भएका छन् । बीउ भारत, चीन, थाइल्यान्ड, कोरिया, जापानलगायत मुलुकबाट आयात गरिन्छ । केन्द्रका अनुसार औपचारिक रूपमा मात्रै वार्षिक डेढ अर्ब रुपैयाँको बीउ आयात हुन्छ । खुला सीमाका कारण अनौपचारिक रूपमा सोही मात्रामा आयात भइरहेको अनुमान गरिन्छ । मुख्यतः तरकारी, धान र मकैको बीउ आयात भइरहेको केन्द्रले जनाएको छ ।"
बैंकमा अधिक तरलता स्थिर,कर्जा निक्षेप तथा पुँजी अनुपात (सीसीडी) मा दबाबमा रहेका केही बैंक तथा वित्तीय संस्थाले निक्षेपको ब्याजदर केही बढाए पनि औसतमा ब्याजदर नबढेको बैंकरहरू बताउँछन् । आइतबारसम्म बैंकहरूको औसत सीसीडी अनुपात ७८५३ प्रतिशत छ । लकडाउन खुलेपछि बैंक तथा वित्तीय संस्थाको धेरै कर्जा सेयर बजारमा प्रवाह भएको छ । सेयर बजारमा आएको बढोत्तरीसँगै बैंक तथा वित्तीय संस्थाको ठूलो कर्जा मार्जिन लोन (सेयर कर्जा) मा गएको हो । बढ्दो बजारमा व्यक्तिगत ओभरड्राफ्ट र रियल इस्टेट क्षेत्रमा गएको केही कर्जा पनि सेयर बजारमा गएको अनुमान राष्ट्र बैंकको छ । यही कारण राष्ट्र बैंकले मौद्रिक नीतिको अर्धवार्षिक समीक्षामार्फत व्यक्तिगत ओभरड्राफ्ट र सेयर धितो कर्जामा कडाइ गरेको छ । यद्यपि अधिकांश वित्तीय संस्थाको यो क्षेत्रमा प्रवाह गर्न पाइने अधिकतम सीमा पूरा भएको बताइएको छ ।
माथिल्लो तामाकोसीको सुरुङ परीक्षण एक साताभित्रै,"कार्यविधिअनुसार प्राधिकरणले भारतीय कम्पनीलाई आफ्नो प्रतिनिधि तोकेपछि भारतको डे अहेड र टर्म अहेड बजारमा आफूले चाहेको परिमाणको विद्युत् बिक्री गर्न सक्ने कानुनी आधार तयार भएको छ । आयोजना निर्माणमा भएको ढिलाइले यसको लागत पनि महँगिँदै गएको छ । २०६५ चैतमा आयोजनाका लागि ३५ अर्ब २९ करोड रुपैयाँ लागत अनुमान गरिएको थियो । ६ वर्षमा आयोजना निर्माण हुने अपेक्षासहित तयार पारिएको अनुमानमा निर्माण अवधिको ब्याज साढे १३ अर्ब हुने उल्लेख थियो । सुरुमा निर्माण अवधिको ब्याजसहित आयोजनाको लागत ४८ अर्ब ७९ करोड हुने अनुमान थियो ।पूर्णतः नेपाली लगानीमा निर्माण भइरहेको यो आयोजनाको लागत बढेर ७० अर्ब रुपैयाँ नाघ्ने अनुमान छ । ढिलाइकै कारण निर्माण अवधिको ब्याज साढे ६ अर्ब थपिने र कुल लागतमा साढे २० अर्ब थपिने संशोधित अनुमान छ । सरकारले हालसम्म आयोजनाका लागि १२ अर्ब दीर्घकालीन ऋण लगानी गरेको छ । मुद्रास्फीति, विदेशी मुद्राको विनिमय दरमा आएको परिवर्तन र आयोजनाको ढिलाइका कारण लागत महँगो हुन गएको आयोजना व्यवस्थापनको विश्लेषण छ ।आयोजनामा कर्मचारी सञ्चय कोष, नेपाल टेलिकम, नागरिक लगानी कोष र राष्ट्रिय बिमा संस्थानले लगानी गरेका छन् । आयोजनामा प्राधिकरणको ४१ प्रतिशत, टेलिकमको ६, नागरिक लगानी कोष तथा राष्ट्रिय बिमा संस्थानको २२ प्रतिशत संस्थापक सेयर छ । आयोजनाका लागि सर्वसाधारणबाट १५, दोलखावासीबाट १० प्रतिशत लगानी उठाइएको छ ।"
"टावर देखिन्छ, नेटवर्क छैन","नेपाल टेलिकमले विभिन्न स्थानमा टेलिफोन टावरहरू निर्माण गरे पनि सञ्चालनमा नआउँदा जिल्लाका धेरैजसो गाउँका स्थानीय सञ्चार समस्या भोगिरहेका छन् । टेलिकमले तल्कोट, मस्टा, सुर्मा गाउँपालिका र जयपृथ्वी नगरपालिकाको पूर्वी क्षेत्रलाई समेट्ने गरी मस्टाको डुंग्राकोटमा २०७४ फागुनमै टावर बनाएको थियो । थलारा गाउँपालिकाको पारा काट्ने, वित्थडचिर गाउँपालिकाको धारी, सुर्मा, तल्कोटलगायतका विभिन्न पालिकामा बनेका टावरहरू पनि निर्माण भएको वर्षौं भइसक्दा पनि सञ्चालन हुन सकेका छैनन् । सुर्मा गाउँपालिकाकी सुविता विकलाई सुत्केरी व्यथा लागेर स्थानीय स्वास्थ्य चौकीमा पुर्याइयो । स्वास्थ्य चौकी पुर्याउँदासम्म बच्चाको हात बाहिर आइसकेको थियो । यस्तो अवस्थामा त्यहाँ उपचार सम्भव नहुने र जिल्ला अस्पतालमा लगेर शल्यक्रिया गर्नुपर्ने भयो । यसका लागि एम्बुलेन्स बोलाउनुपर्ने भयो । तर फोन सम्पर्क नै छैन, कसरी एम्बुलेन्स बोलाउने ? आपत् पर्यो । रातिका बेला २ घण्टा जंगलको बाटो हिँडेर नेटवर्क टिप्ने ठाउँमा पुगेर आफन्तले एम्बुलेन्सलाई फोन गरे, सुर्माका कृष्ण विकले फोन नहुँदाका दुःख सुनाए, संयोगले फोन लाग्यो र उनको ज्यान बच्यो ।टेलिकम क्षेत्रीय कार्यालय अत्तरियाका वायरलेस इन्जिनियर धनश्याम पाठकले बझाङमा १९ वटा टावर बनेका र तीमध्ये ७ वटा सञ्चालनमा रहेको जानकारी दिए । टावरमा जडान हुने टेलिफोन र इन्टरनेटका उपकरणहरू केन्द्रीय कार्यालयबाट आउने गरेको बताउँदै उनले केही प्रोजेक्टहरू सामान नआएकै कारण रोकिएको बताए । क्षेत्रीय कार्यालयकै कार्यालयकै प्रमुख नमाकर न्यौपाने भने जिल्लामा २० वटा टावर बनेका र ८ वटा सञ्चालनमा आएको दाबी गर्छन् ।अरूमा इक्विपमेन्ट जोड्ने काम भइरहेको छ । यो निरन्तर हुने काम भएकाले सञ्चालनमा नआएको भन्न मिल्दैन, न्यौपानले भने । उनले ४ वटामा फोरजी सेवासमेत जडान गरिसकेको बताउँदै निकट भविष्यमा सबैमा फोरजी सेवा सञ्चालन गर्नेतयारी भइरहेको जनाए ।"
डाँडापाखा खार्दै प्लटिङ,"काठमाडौं, दक्षिणकालीको बाँसबारीमा प्लटिङका लागि भिरालो जमिन खार्दै एक्स्काभेटर । पछिल्लो समय उपत्यकाभित्रै डाँडापाखासमेत मास्दै प्लटिङ गर्ने क्रम बढेको छ । तस्बिर : अनिश रेग्मीकान्तिपुर"
सार्वजनिक सवारीमा छैन सावधानी,"(काठमाडौं)  कोरोना संक्रमणको जोखिम बढ्दै गए पनि स्वास्थ्य सावधानीबिनै सार्वजनिक सवारीका साधन निर्बाध सञ्चालनमा छन् । यात्रुको भीड उस्तै छ । यातायात व्यवसायीले पनि कोचाकोच हुने गरेरै यात्रु बोकिरहेका छन् । गाडी चढ्ने यात्रुलाई मास्क अनिवार्य गरिएको भए पनि कार्यान्वयन छैन । न गाडीमा सेनिटाइजर नै राख्न थालिएको छ ।तर जिल्ला प्रशासन कार्यालय काठमाडौंले भने मंगलबारबाटै सार्वजनिक सवारीमा कडाइ थालेको दाबी गरेको छ । मन्त्रिपरिषद्ले सोमबार गरेको निर्णयबारे प्रशासन कार्यालयमा मंगलबार सरोकारवाला निकायबीच भएको छलफलमा अनिवार्य स्वास्थ्य मापदण्ड कायम गर्ने सहमति भएको थियो । यातायात व्यवसायी र मजदुर भने केके नियम पालना गर्नुपर्ने भन्नेबारेमै जानकार छैनन् । कोभिडको जोखिम छ, थाहा छ, एक सवारी चालकले भने, तर केके नियम पालना गर्नुपर्ने हो, अहिलेसम्म सरकारबाट भएको कुनै पनि निर्णयको जानकारी पाएका छैनौं । देशभर करिब साढे तीन लाख सानाठूला सार्वजनिक सवारी गुड्छन् ।मन्त्रिपरिषद्को निर्णयअनुसार लामा दूरीमा चल्ने सार्वजनिक सवारीमा बीच बाटोमा थप यात्रु चढाउन पाइने छैन । त्यसबाहेक सवार यात्रुहरूको विवरण जिल्ला कोभिड१९ संकट व्यवस्थापन केन्द्र (डीसीसीएमसी) लाई उपलब्ध गराउनुपर्नेछ । त्यस्तै, क्षमताभन्दा बढी यात्रु राख्न नपाइने पनि सरकारले निर्णय गरेको छ । काठमाडौंका प्रमुख जिल्ला अधिकारी कालीप्रसाद पराजुलीका अनुसार सार्वजनिक सवारीमा यात्रा गर्ने सबैलाई मास्क अनिवार्य गरिएको छ । मास्क नलगाउनेलाई गाडीमा चढ्न नदिने भनिएको छ, उनले भने, अली कठोर हिसाबले यी कुरामा अगाडि बढ्न सबै निकायलाई भनिसकेका छौं, यसको कार्यान्वयन कडाइका साथ गरिनेछ ।उनले नियम लागू हुँदा समेत मास्क नलगाएका यात्रु पनि चढाइएको र सिट क्षमताभन्दा बढी यात्रु चढाएको गुनासो आएकाले तत्काल यसबारे सम्बन्धित निकायको ध्यानाकर्षण गराइसकेको दाबी गरे । साँझपख काठमाडौंबाट भित्री क्षेत्रमा जाने गाडीमा यात्रुको बढी भीड हुने गरेको छ, उनले भने, यसमा बरु गाडी थपेर भए पनि सिट संख्याअनुसार मात्र यात्रु बोक्न भनिएको छ ।सरकारको निर्णयमा सवारीसाधनको ढोका र भित्र पनि सेनिटाइजरको व्यवस्था गर्नुपर्ने, चालक तथा सहचालकले मास्क र भाइजर अनिवार्य रूपमा लगाउनुपर्ने, सवारी साधनलाई दैनिक रूपमा निःसंक्रमित गर्नुपर्ने उल्लेख छ । तर यी नियम पनि लागू भएका छैनन् । मन्त्रिपरिषद्को निर्णयमा कुनै यात्रुले मास्क नलगाई आएमा चालक वा सहचालकले बढीमा १० रुपैयाँ लिई मास्क उपलब्ध गराउने उल्लेख भए पनि प्रशासनले भने बिनामास्क आउने यात्रुलाई नचढाउन निर्देशन दिएको छ ।यातायात व्यवसायीले पनि मास्क नलगाउने व्यक्तिलाई सवारीसाधनमा प्रवेश गर्न नदिने जनाएका छन् । उक्त निर्णय कार्यान्वयनका लागि अनुगमन संयन्त्र गठन गरिएको छ । जसमा यातायात व्यवस्था विभागलाई संयोजक बनाइएको छ । अन्य प्रतिनिधिमा महानगरीय ट्राफिक प्रहरी महाशाखा, काठमाडौं महानगरपालिकाको नगर प्रहरी, नेपाल यातायात व्यवसायी राष्ट्रिय महासंघ, अखिल नेपाल यातायात मजदुर संघ, नेपाल यातायात स्वतन्त्र मजदुर संघ र नेपाल यातायात स्वतन्त्र मजदुर संगठन रहेका छन् ।त्यस्तै, आदेश कार्यान्वयनको सिलसिलामा यातायात व्यवसायीलाई पर्न जाने थप आर्थिक भार कम गर्न भाडा निर्धारणका लागि विभागले आवश्यक पहल गर्ने समेत निर्णयमा उल्लेख छ । सरोकारवाला व्यवसायी र मजदुरलाई राखेर मन्त्रिपरिषद्ले गरेको निर्णय प्रभावकारी रूपमा कार्यान्वयन गर्न भनिसकेका छौं, प्रजिअ पराजुलीले भने, सबैले निर्णयअनुसारको नियम लागू गर्छौं भन्नुभएको छ, त्यहीअनुसार सबैको रोहवरमा अनुगमन समिति गठन भएको हो ।नेपाल यातायात व्यवसायी राष्ट्रिय महासंघका महासचिव सरोज सिटौला भने यात्रु नै अनिवार्य रूपमा मास्क लगाएर गाडी चढ्न आउनुपर्ने सुझाउँछन् । भीडभाड गर्ने कुरामा यात्रु आफैं पनि सचेत हुनुपर्यो, जोखिम मोलेर यात्रा गर्नु भएन, कोचाकोच भए गाडी चढ्नु भएन, उनले भने । उनका अनुसार प्रशासन कार्यालयमा छलफलका क्रममा बस रोक्ने ठाउँमा अनिवार्य रूपमा सम्बन्धित स्थानीय तहले हात धुने पानीको व्यवस्था गर्ने पनि सहमति भएको छ । हामीले वर्षौंदेखि भाडा समायोजनका कुरा पनि उठाउँदै आएका छौं, उनले भने, यसमा पनि सरकार र सम्बन्धित निकायले ध्यान दिन जरुरी छ ।अर्कोतर्फ रात्रिकालीन व्यवसाय गर्नेलाई मंगलबार नै बोलाएर वैशाख मसान्तसम्म बन्द गर्न भनिएको प्रजिअ पराजुलीले बताए । उहाँहरूको पनि छुट्टै गुनासो छ, तर कोभिडको जोखिम बढेकाले वैशाख मसान्तसम्म बन्द गर्न भनेका छौं, उनले भने, पार्टी प्यालेसको हकमा भीड गरेर भोजहरू बन्द गर्न भनेका छौं । उनका अनुसार पार्टी प्यालेसमा बिहे, व्रतबन्धलगायतका सामाजिक क्रियाकलाप गर्न २५ जनाभन्दा नबढ्ने गरी प्रशासन कार्यालयको स्वीकृति लिनुपर्नेछ ।मंगलबार मात्र ७२ जनाले विवाह र व्रतबन्धका लागि भन्दै स्वीकृति लिन आए, उनले भने, जसका लागि स्वास्थ्य मापदण्ड अनिवार्य गरिएको छ । नियम कार्यान्वयनमा धेरै जिम्मेवारी स्थानीय तहको हुने भएकाले बुधबार महानगरका जनप्रतिनिधिसँग छलफल गरी कार्यान्वयनलाई प्रभावकारी बनाउने निर्णय भएको पनि उनले जानकारी दिए । उनले प्रहरीलाई मंगलबारबाटै विद्यालय, रात्रिकालीन व्यवसाय, यातायातलगायत क्षेत्रमा अनुगमन गर्न निर्देशन दिई सकिएको बताए पनि कडाइ भएको देखिँदैन ।"
पाटन कलानगरी 'रेड जोन मा,"(ललितपुर)  पाटन भिन्छेबहालका ७३ वर्षीय लोकराज बज्राचार्य प्रख्यात कालिगड हुन् । १३ वर्षको उमेरदेखि ढुंगाका मूर्ति बनाउने पेसामा लागेका उनका प्रस्तर कलाकृति जापानको क्योटो राष्ट्रिय संग्रहालय, अमेरिका, मलेसिया, हङकङ, ताइवानलगायतसम्म पुगेका छन् । जर्मनीमा भएको अन्तर्राष्ट्रिय कला प्रतियोगितामा भैरवको मुखाकृति बनाइएको उनको सिर्जनाले तेस्रो स्थान हासिल गरेको थियो । उनी अहिले फुर्सदमा छन् । कारण, कच्चापदार्थ अभाव हुनु । दक्षिणकालीको हात्तीवनबाट ढुंगा आउन छोड्यो । अहिले २ फिटभन्दा अग्लो मूर्तिको अर्डर आएमा फिर्ता पठाउनुपरेको छ, बज्राचार्यले भने । मुस्किलले ढुंगा पाए पनि अत्यन्त महँगो पर्छ । कच्चा पदार्थ महँगो परेपछि मूर्तिको मूल्य पनि धेरै पर्न जान्छ, उनले भने, यसले बजारमा माग पनि कमी हुन थाल्यो । हस्तकलामा लगानीअनुसार उचित मूल्य नपाएका कारण निराश भिन्छेबहालका सुजन बज्राचार्यले विकल्पमा वैदेशिक रोजगारी रोजे । ५ वर्षअघि उनी मलेसिया उडे । अहिले फर्किएका उनी प्रस्तरकलाको अवस्था झन् खस्किएको देखेर चिन्तित छन् । भन्छन्, यो पेसा मात्र नभई संस्कृति परम्परा पनि हो । संरक्षण प्रवर्द्धन गर्न सरोकारवाला निकायको ध्यान जाओस् । ललितपुर महानगर१२ का रिक्सन राजकर्णिकारले भने यो पेसा चटक्कै छोडेर क्याफे खोले । सानु बज्राचार्यको पाटन नकबहिलस्थित प्रस्तरकलाको वर्कसप जेनतेन सञ्चालन छ ।यी केही प्रतिनिधि पात्र मात्र हुन् । उनीहरूजस्तै घाटा लाग्न थालेपछि हस्तकला छाडेर अन्य पेसा अँगाल्ने थुप्रैजना छन् । ललितपुर लिच्छविकालदेखि कलाका लागि प्रख्यात मानिन्छ । अरनिकोजस्ता राष्ट्रिय विभूति पनि यही जन्मेका हुन् । पाटनको ओकुबहाल र नागबहाल मूर्तिकला, टंगाल धातुकला र ताम्रकला, बुबहाल चाँढी, गाःबहाल सुनका गरगहना, इखालखु र बुङमती काष्ठकला, सुनधारा प्रस्तरकला, बालकुमारी माटाका सामान, लुभु र हरिसिद्धि कपडा उद्योग, सिद्धिपुर परालजन्य, बडिखेल बेत बाँसजन्य र चापागाउँ प्याङबाट उत्पादित सामानका लागि प्रख्यात मानिन्छन् । पछिल्लो समय धातुकला र मूर्तिकलामा बिचौलिया हावी भएकाले साना व्यवसायी पलायन हुने अवस्था रहेको कपितय कलाकर्मीको भनाइ छ । प्लास्टिकका नाङ्लो, डालो, मुडा, कुर्सी भित्रिनु र बाँस पाउन मुस्किल पर्नाले बेतबाँसजन्य, मानापाथी बनाएर दैनिक गुजारा चलाउन गाह्रो परेकाले प्याङ र बालकुमारीमा माटाका सामान उत्पादन ठप्पजस्तै छ । पेसा फेर्न नसकेर परम्परा भन्दै थामिरहेकाहरूको पनि हालत नाजुक छ । कोभिड१९ महामारीपछि धेरैको बिजोग छ । हस्तकला प्रवर्द्धन गर्ने प्रतिबद्धता जनाएका जनप्रतिनिधिले चासो नदिएको गुनासो गर्नेहरू पनि धेरै जना छन् । सरोकारवाला संघसंस्थाले पनि केही गरेका छैनन् । यस्तै स्थिति भएमा विश्व कला परिषद् अमेरिकाले ललितपुरलाई खतराको सूचीमा राख्न सक्ने चेतावनी परिषद्का एसिया प्रशान्त क्षेत्रका निवर्तमान उपाध्यक्ष धर्मराज शाक्यले दिए । परिषद्ले ललितपुरलाई २०७५ मा विश्वको ३५ औ कला नगरीमा सूचीकृत गरेको थियो । त्यतिबेला मुख्य गरी यी कलाकृति, खुला संग्रहालयको रूपमा रहेको सहर र यहाँका अमूर्त संस्कृतिलाई आधार बनाएको थियो । परिषद्को गाइडलाइनअनुसार ललितपुर महानगरले परिषद्मा वार्षिक प्रगति प्रतिवेदन बुझाउनुपर्छ । कला नगरीमा सूचीकृत भइराख्न परिषद्को प्रत्येक वर्ष हुने साधारणसभाबाट पारित हुनुपर्छ । दुई वर्षसम्म रिपोर्ट पेस नगरेमा कला नगरीको सूचीबाट नाम हटाउन सक्ने व्यवस्था छ । जनप्रतिनिधिले कला नगरीको थप विकास गर्न यहाँका उत्पादन अन्तर्राष्ट्रिय बजारसम्म पुर्याउने, छुट्टै ब्रान्ड, संग्रहालय, बिक्री कक्ष खोल्ने, कालिगढलाई प्रत्साहनस्वरूप विभिन्न महोत्त्वाकांक्षी योजना ल्याउने प्रतिबद्धता जनाएका थिए, शाक्यले भने, तर, महानगरले हस्तकला प्रवर्द्धन समिति गठन र तालिम दिनेबाहेक दिगो विकास हुने खालको केही गतिविधि गरेन । वार्षिक रिपोर्ट पेस गर्न पटकपटक सहयोग गर्न नसकिने उनले बताए ।परिषद्ले यस्तै कारणले ७ वटा सहरलाई कला नगरीको सूचीबाट हटाइसकेको छ । हस्तकला प्रवर्द्धन समिति संयोजक ललितपुर महानगर२६ वडाध्यक्ष सुरेश महर्जनले धातुकला र मूर्तिकलाका सामान चीनले मेसिनबाट उत्पादन गरेकाले यहाँको व्यवसाय धरापमा परेको बताए । उनका अनुसार चिनियाँ सामान सस्ता छन् भने ललितपुरका उत्पादन लागत नै बढी पर्ने भएकाले महँगो छ । त्यसमाथि २ मिटरभन्दा अग्लो मूर्ति चीनले प्रवेशमा रोक लगाएको छ, उनले भने, आर्ट कलेज, तालिम केन्द्र, ब्रन्डिङ गर्ने काम ६ महिना एक वर्षमा पूरा हुने होइन् । आर्ट ग्यालरी खोल्ने तयारीमा रहेको उनले बताए । विश्व कला नगरीमा सूचीकृत सहरले आर्ट कलेज र छुट्टै तालिम केन्द्र राख्नु अनिवार्य छ । दुई वर्षअघि काठमाडौं विश्वविद्यालयको हात्तीवनस्थित आर्ट कलेज र नेपाल हस्तकला महासंघका वरिष्ठ उपाध्यक्ष प्रचण्ड शाक्यको तालिम केन्द्र देखाएको थियो ।ललितपुर महानगरले कला पढाउन छुट्टै शिक्षालय खोल्ने भनेको पनि भाषणमै सीमित भएको महासंघका वरिष्ठ उपाध्यक्ष शाक्यको आरोप छ । ललितपुर महानगरले हस्तकला प्रवर्द्धन गर्न गत वर्ष एक करोड छुट्याएकोमा ४५ लाख रुपैयाँ मात्र खर्च भयो । यस वर्ष छुट्याएको ५० लाख भने खर्च हुन सकेको छैन । हस्तकला प्रवर्द्धन संयोजक महर्जनले बजेट सक्नु ठूलो कुरा नभएको बताए । त्यसबाट हुने उपलब्धि महत्त्वपूर्ण हो, उनले भने । तिब्बतमा भने रिम्पोछें लामा गुरुहरूले चेला र गृहस्थ जीवन बिताउनेलाई शिक्षादीक्षा दिँदा संरक्षकका रूपमा अनिवार्य विभिन्न देवीदेवताका मूर्तिहरू राख्ने गरिन्छ । यसरी साक्षी राख्ने मूर्तिहरू नेपालबाट मगाउने पुस्तौंदेखि चल्दै आएको चलन हाल पनि निरन्तर छ । तिब्बतबाट मुख्यगरी मञ्जुश्री, पद्मसम्भव, तारा, लोकेश्वर, बज्रसत्त्व, महाकाल मूर्तिको अर्डर आउँछ । नेपालमा दीक्षा लिएका कालिगडहरूले मूर्ति प्रतिमा लक्षण शास्त्र अर्थात् देवतामा हुनुपर्ने सम्पूर्ण गुणहरूले भरिपूर्ण गरी बनाइन्छ । महासंघका वरिष्ठ उपाध्यक्ष शाक्य भन्छन्, हस्तकला उद्योगअन्तर्गत मात्र व्याख्या गरिएको छ । कलाको विकास गर्न संस्कृति मन्त्रालयले कुनै पहल गरेको छैन । नेपाल तामा पित्तल व्यवसायी महासंघका महासचिव रवीन्द्र ताम्राकारको भने छुट्टै गुनासो छ । सरकारले पर्यटकबाट वार्षिक करोडौं राजस्व संकलन गर्छ । पर्यटकहरूले हस्तकलाका करोडौं मूल्य बराबरको सामान खरिद गरेर आफ्नो देशमा लैजान्छन् । तर, उनीहरूलाई सेवा सुविधा दिन भने सरकारले दिन चासो नदिएको उनको भनाइ छ ।हस्तकलासँग सम्बन्धित सरोकारवाला व्यक्तिहरू सम्पर्कमा आएमा छुट्टै पनि योजना बनाउन सकिन्छ, संस्कृति मन्त्रालयका प्रवक्ता तारानाथ अधिकारीले भने । नेपालबाट निर्यात हुने हस्तकलाका ८० प्रतिशत सामान उत्पादन ललितपुरबाट हुने गर्दछ । यहाँका कलाकृति इटली, डेनमार्क, नर्वे, क्यानडा, कोरिया गरेर विभिन्न ८० वटा देशमा निर्यात हुन्छ । हस्तकला महासंघले जनकपुरको मिथिला संस्कृतिलाई आधार मानेर विश्व कला नगरीमा सूचीकृत गर्न अध्ययन गरिरहेको छ । कला नगरीमा सूचीकृत हुन पुरातत्त्व विभाग, उद्योग वाणिज्य संघलगायत निकायले स्वीकृति दिनुपर्छ । छुट्टै औद्योगिक क्षेत्र हुनुपर्छ ।"
चिकित्सा शब्दकोश लोकार्पण,"काठमाडौं (कास) चिकित्सा विज्ञानका विभिन्न शब्दावलीलाई सर्वसाधारणले बुझ्ने भाषामा वर्णन गरिएको शब्दकोश डिक्सनरी अफ मेडिकल, नर्सिङ एन्ड एलाइड हेल्थ (चिकित्सा शब्दसागर) को बुधबार काठमाडौंमा लोकार्पण गरिएको छ । विनयकुमार शर्मा नेपाल, प्रकाशमणि दहाल, डाकमल शर्मा लम्साल र डा विपिन नेपालद्वारा संयुक्त रूपमा सम्पादित अंग्रेजीबाट अंग्रेजी र नेपालीमा वर्णन गरिएको शब्दकोश १ हजार ९ सय २० पृष्ठको छ । शब्दकोशमा चिकित्साशास्त्रसँग सम्बन्धित अंग्रेजी शब्दावलीलाई नेपाली भाषामा प्रस्ट्याइएको छ । चिकित्सा शब्दसागरको त्रिवि चिकित्साशास्त्र अध्ययन संस्थानका डिन प्राडा दिव्या सिंह शाह, काठमाडौं विश्वविद्यालय स्कुल अफ मेडिकल साइन्सेजका डिन प्राडा राजेन्द्र कोजू, नेपाल नर्सिङ परिषद्का अध्यक्ष प्रा गोमादेवी निरौला र नेपाल स्वास्थ्य व्यवसायी परिषद्का अध्यक्ष डा मोहनकृष्ण श्रेष्ठले लोकार्पण गरे । कृति तयार पार्न २०७१ भदौदेखि शब्द संकलनलगायतका प्रक्रिया सुरु गरिएको शब्दकोशका प्रमुख सम्पादक विनयकुमार शर्मा नेपालले बताए ।"
तिमल्सिनाका अजम्मरी अक्षरहरू,"काठमाडौं (कास) महेशबाबु तिमल्सिनाको कवितासंग्रह अजम्मरी अक्षरहरू सार्वजनिक भएको छ । नेपाली तथा अंग्रेजी भाषामा रहेको संग्रहलाई मंगलबार नया बानेश्वरस्थित एभरेस्ट होटलमा आयोजित कार्यक्रममा गोपाल पराजुली, दिनेश अधिकारी लगायतले सार्वजनिक गरे । वक्ताहरूले कवितासंग्रहमा विश्वबोध, युगबोध र समाजबोध महसुस गर्न सकिने धारणा राखे । प्राध्यापक लक्ष्मण गौतमले भने कविताले व्याख्या गर्दैन, संकेत गर्छ । यस मानेमा कवितासंग्रहमा देशकाल परिस्थिति अभिव्यक्त गर्ने संकेत जताततै भेट्न सकिन्छ । पुस्तकमाथि कवि महेश पौड्यालले भने अंग्रेजी सम्पादनमा हतार गरिएका लक्षण भेटिने बताउदै समग्रमा भने संग्रहमा चोटिला कविताको वर्चस्व रहेको बताए । अधिकारीले अक्षरको आयु लामो हुने बताउँदै अरू जे पेसा गरे पनि अक्षरको साधना गरेकोमा कविलाई धन्यवाद दिए । उनले समालोचकको कुरालाई तौलेर मात्र ग्रहण गर्न पनि सुझाव दिएका थिए । तिमल्सिनाले आफूले सरल भाषामा मनका भाव व्यक्त गर्ने प्रयास गरेको बताउँदै ती भाव कविता हुन् कि होइनन् भनेर निर्क्योल गर्ने काम पाठकको जिम्मामा छाडेको सुनाए । कार्यक्रममा संग्रहभित्रका कविता वाचन गर्नुका साथै कवितामाथि बनाइएको भिडियोसमेत देखाइएको थियो । तिमल्सिनाको रचनामा रामकृष्ण ढकालको स्वर रहेको गीतको भिडियो पनि प्रदर्शन गरिएको थियो । कवितासंग्रहलाई कंगारु क्रिएसन्सले प्रकाशन गरेको हो ।"
४८ घण्टामै डुब्यो ईएसएल,"ॅअब ईएसएल हुन्नयुभेन्टस्का अध्यक्ष आन्द्रे एगनेलीले इंग्ल्यान्डका ६ क्लबले युरोपेली सुपर लिगबाट नाम फिर्ता लिएपछि अब यो प्रतियोगिता हुने सम्भावना समाप्त भएको बताएका छन् । उनलाई यो प्रतियोगिताको सोचका एक प्रमुख जन्मदाता मानिएको छ । उनले बुधबार भने, इमान्दारीपूर्वक भन्नैपर्छ, अब यो प्रतियोगिता हुन्न । अब त्यो परिस्थिति नै रहेन । यसअघि उनले फुटबल अब व्यावसायिक र उद्योग भएको भन्दै सुपर लिगजस्तो प्रतियोगिता हुनुपर्छ भनेर दाबी गरिरहेका थिए ।"
फाइनल भेटमा नेपाल र नेदरल्यान्ड्स,"(काठमाडौं)  वर्षाले प्रभावित हुँदा पटकपटक ओभर छोट्याइएको नेदरल्यान्ड्स र मलेसियाबीच बुधबारको खेल टाइ भएपछि त्रिकोणात्मक ट्वान्टी२० अन्तर्राष्ट्रिय शृंखलाको फाइनल समीकरण लिगको एक खेलअगावै बनेको छ । उपाधिका लागि आयोजक नेपाल र नेदरल्यान्ड्सबीच प्रतिस्पर्धा हुनेछ । डबल राउन्ड रोबिन लिगको अन्तिम खेलमा बिहीबार नेपालले मलेसियासँग खेल्न बाँकी छ । तर यो खेलले फाइनल समीकरणमा कुनै असर पार्ने छैन । खेल टाइ भएपछि मलेसिया र डच टोलीले ११ अंक बाँडेका थिए ।लिगका सुरुआती दुई खेलमा नेपालले क्रमशः नेदरल्यान्ड्स र मलेसियालाई समान ९ विकेटले हराएको थियो । तेस्रो खेलमा नेपाल नेदरल्यान्ड्ससँग ३ विकेटले निराश भयो । नेदरल्यान्ड्सले समूह चरणका ४ खेलमा ५ अंकसहित फाइनल पुगेको हो । ४ अंक बटुलेको नेपालले बिहीबार मलेसियालाई हराएमा शीर्ष स्थानमा रहेर फाइनल पुग्नेछ । कीर्तिपुरस्थित त्रिवि क्रिकेट मैदानमा बुधबार डकवर्थ लुइस नियमअनुसार १० ओभरमा ९२ रनको लक्ष्य पछ्याएको मलेसिया ऐतिहासिक जित निकाल्न असमर्थ रह्यो । टस हारेर ब्याटिङ गरेको नेदरल्यान्ड्सले १०२ ओभरमा ३ विकेट गुमाई ६८ रन बनाउँदा वर्षाले खेल रोकियो । करिब डेढ घण्टापछि १३ ओभरमा झारेर पुनः सुरु गरिएपछि नेदरल्यान्ड्सले १०७४ को स्कोर खडा गर्यो । बेन कुपरले अविजित ५४ रनको अर्धशतकीय इनिङ्स खेले । उनले ३२ बलमा ७ चौका र २ छक्का प्रहार गरे । कप्तान पिटर सिलारले ३७ रन बनाए । जवाफमा मलेसियाले १३ ओभरमा १ सय २० रनको लक्ष्य पछ्याउनुपर्ने भयो । मलेसियाले ६ ओभरमा बिनाक्षति ५८ रन बनाउँदा खेल पुनः वर्षाले रोकियो । करिब १५ मिनेटपछि सुरु भएको खेल १० ओभरमा झारियो । मलेसियाले ९२ रनको नयाँ लक्ष्य पायो । त्यसअनुसार मलेसियाले २४ बलमा ३४ रन जोड्नुपर्ने भयो । तर निर्धारित १० ओभरमा मलेसिया ९१४ मा रोकिएपछि खेल टाइ भयो । मलेसियाका सैयद अजिजले ३०, अनवर अरुद्दिनले २३ र वीरनदीप सिंहले १४ रन बनाए । मलेसियालाई अन्तिम ६ बलमा ७ रन आवश्यक थियो । नेदरल्यान्ड्सका भिभियम किंग्माले पहिलो बल वाइड फाले । त्यसपछि सफिक सरिफले १ रन लिए । अर्को बल भिभियनले पुनः वाइड फालेपछि मलेसियालाई ५ बलमा ४ रन आवश्यक भयो । अर्को बल रन नदिएका भिभियनले त्यसपछि २ बलमा ११ रन खर्चिए । पाँचौं बलमा अमिनउद्दिन राम्लीलाई एलबीडब्लू धरापमा पारेपछि मलेसियालाई १ बलमा २ रन चाहियो । तर बाइबाट एक रनमात्र आयो । म्याच टाइ भएपछि सुपर ओभर हुनुपर्ने हो । तर पटकपटक वर्षाले प्रभावित भएको खेलको कट अफ टाइम सकिएका कारण अम्पायरले दुवै टोलीलाई अंक दिने निर्णय गरेका थिए ।मलेसियाले कुनै पनि फर्म्याटको क्रिकेटमा अहिलेसम्म मलेसियालाई पराजित गर्न सकेको थिएन । जित्न सकिने सम्भावनाबीच टाइ भएपछि मलेसियाली कप्तान अहमद फैज चुकचुक भए । हामी ब्याटिङ र बलिङ दुवै पक्षमा थोरै पछाडि रह्यौं, नतिजालाई सकारात्मक लिँदै कप्तान फैजले भने, बेन्चबाट टिममा फर्किएका वाफिक (मोहम्मद) ले बलिङमा निकै प्रभावशाली प्रदर्शन गरे । लक्ष्य पछ्याउने क्रममा हामी सुरुआती ओभरमा योजनाअनुसार १० रन प्रतिओभर खेलिरहेका थियौं । तर पानीले खेल रोकिएपछि हाम्रो लय केही सुस्त भयो । यसले के प्रमाणित गरेको छ भने हामी ट्वान्टी२० अन्तर्राष्ट्रियमा उच्च वरीयताका टिमसँग खेल्न सक्षम छौं । कप्तान फैजले नेदरल्यान्ड्ससँगको यो नतिजाले बिहीबार नेपालसँगको खेलका लागि मनोबल उच्च बनाएको बताए । भोलिको दिन नयाँ हुनेछ । नयाँ बल र नयाँ परिवेशलाई हाम्रो पक्षमा ल्याउने प्रयास गर्नेछौं ।"
"सन्दीपको सय खेल, कुशल वरीयतामा","त्रिकोणात्मक ट्वान्टी२० अन्तर्राष्ट्रियको मलेसियाविरुद्धको अन्तिम खेलसँगै नेपाली युवा स्पिनर सन्दीप लामिछानेले ट्वान्टी२० क्रिकेटमा आफ्नो सय खेल पूरा गर्दैछन् । सन् २०१८ को मे १२ मा इन्डियन प्रिमियर लिग (आईपीएल) अन्तर्गत तत्कालीन दिल्ली डेयरडेभिल्सबाट रोयल च्यालेन्जर्स बेंग्लोरको खेलसँगै सन्दीपले ट्वान्टी२० क्रिकेटमा डेब्यू गरेका थिए । त्यसयता सन्दीपले विश्वका शीर्ष ट्वान्टी२० फ्रेन्चाइज लिग खेलिरहेका छन् । यसबीच ९९ खेलमा सन्दीपले ९८ इनिङ्समा १ सय ३३ विकेट लिएका छन् । उनले अहिलेसम्म २ हजार १ सय ५४ बल बलिङ गर्दा २ हजार ४ सय ५३ रन खर्चिएका छन् । १८४४ को औसतमा उनको इकोनोमी रेट ६८३ छ । उनको उत्कृष्ट प्रदर्शन ४१० हो ।ट्वान्टी२० अन्तर्राष्ट्रियमा भने सन्दीपले २४ खेल खेलेर ४२ विकेट लिएका छन् । ट्वान्टी२० अन्तर्राष्ट्रियमा सन्दीपको इकोनोमी रेट ६ दशमलब ७१ छ । जारी त्रिकोणात्मक शृंखलामा पनि सन्दीपले ८ विकेट लिइसकेका छन् । उनी सर्वाधिक विकेट लिने सूचीमा शीर्षमा छन् । पहिलो र दोस्रो खेलमा क्रमशः नेदरल्यान्ड्स र मलेसियाका २२ विकेट लिएका सन्दीपले मंगलबार नेदरल्यान्ड्ससँग खेल्दा ४ विकेट लिएका थिए । यता यसै शृंखलाका सुरुआती तीन खेलमा लगातार अर्धशतक बनाएका नेपालका ओपनर कुशल भुर्तेल ट्वान्टी२० विश्व वरीयतामा शीर्ष एक सयभित्र परेका छन् । आईसीसीले बुधबार जारी गरेको नयाँ वरीयतामा कुशल ९३ औं स्थानमा छन् । उनले ३ सय ५९ रेटिङ अंक पाएका छन् । यही प्रतियोगितादेखि ट्वान्टी२० अन्तर्राष्ट्रियमा डेब्यू गरेका कुशलले पहिलो खेलमा नेदरल्यान्ड्ससँग ६२, दोस्रो खेलमा मलेसियासँग अविजित ६१ र तेस्रो खेलमा नेदरल्यान्ड्ससँगै ६२ रनको इनिङ्स खेलेका थिए ।"
होराइजन र तिलोत्तमा विजयी,"भैरहवा (कास) मेलबर्न क्रिकेट एन्ड स्पोटर््स क्लब (एमसीसी) को आयोजनामा बुधबारदेखि स्टडील्यान्ड टी१० क्रिकेट प्रतियोगिता सुरु भएको छ । बुधबार दुई खेलमा न्यु होराइजन र तिलोत्तमा क्रिकेट क्लब विजयी भएका छन् । होराइजनले युनिभर्सल कलेज अफ मेडिकल साइन्सेज (यूसीएमएस) लाई ५३ रन र तिलोत्तमाले निचलल क्रिकेट क्लब भारतलाई ३९ रनले हराए ।सिद्धार्थ रंगशालमा टस जितेको न्यु होराइजनले २ विकेट गुमाई १ सय १५ रन बनायो । मनीष थापाले ३८, विपिन खत्रीले २७, प्रकाश गिरीले १८ र विशाल खत्रीले १७ रन बनाए । युनिभर्सलका सानु यादवले २ विकेट लिए । जवाफमा युनिभर्सल ७ विकेटमा ६२ रनमै समेटियो । नवीन पाटिलले २० र कमलेश यादवले १८ रन जोडे । होराइजनका गोविन्द केसीले ३, महेश पटेल र तुलबहादुर थापाले ११ विकेट लिए । गोविन्द केसी म्यान अफ द म्याच भए । दोस्रो खेलमा टस जितेको तिलोत्तमाले ६ विकेट गुमाई ९७ रन बनायो । सन्दीप क्षत्रीले ३३, यम क्षत्रीले २५ र मनोज सुनारले १४ रन बनाए । निचललका शक्ति कुमारले २, अभिषेक यादव र अमित जैवसालले ११ विकेट लिए । प्रत्युत्तरमा निचललले ८ विकेट गुमाई ५८ रन बनाउन सक्यो । अभिषेक कुमारले नटआउट १८ र अनमोल शाहले १२ रन बनाए । बलिङमा तिलोत्तमाका विष्णु कटरिया र कृष्ण पराजुलीले २२, मौसम ढकाल, उत्सव घिमिरे र यम क्षत्रीले ११ विकेट लिए । यम क्षत्री म्यान अफ द म्याच भए ।"
प्याट्रियोटिक सेमिफाइनलमा,काठमाडौं (कास) झापाको प्याट्रियोटिक क्रिकेट ट्रेनिङ सेन्टर बुधबार एन्जल्स हार्ट यू१३ छात्र जुनियर क्रिकेट लिग२ को अन्तिम लिग खेलमा हारेर पनि सेमिफाइनल पुगेको छ । प्याट्रियोटिक समूह ए को विजेता बन्दै अन्तिम चारमा पुगेको हो । यो समूहबाट नेक्सस उपविजेता भयो । दुवैले समान २ खेल जिते पनि रनरेटका आधारमा प्याट्रियोटिक अगाडि रह्यो ।आयोजक एन्जल्स बी ले प्याट्रियोटिकलाई ८ विकेटले हरायो । प्याट्रियोटिकले २० ओभरमा ४ विकेट गुमाउँदै १ सय १२ रन बनायो । सक्षम अर्यालले ३५ र हिमांशु गिरीले ३१ रन जोडे । एन्जल्सले १३३ ओभरमा २ विकेट गुमाई आवश्यक १ सय १३ रन बटुल्यो । निशान गुरुङले ६४ र पुन्जल घिमिरेले २२ रन बनाए । २ विकेटसमेत लिएका निशान म्यान अफ द म्याच भए ।
डायमन्डले लियो आर्मीसँग बदला,"काठमाडौं (कास) न्यु डायमन्ड स्पोर्ट्स क्लब भोटेकोसी गाउँपालिका अध्यक्ष कप राष्ट्रिय महिला भलिबल प्रतियोगिताको सेमिफाइनल नजिक पुगेको छ ।समूह ए मा रहेको न्यु डायमन्डले बुधबार त्रिभुवन आर्मी क्लबलाई सोझो सेटमा हराएपछि अन्तिम चारको यात्रा सहज बनेको हो । डायमन्डले एनभीए कपमा आर्मीसँग भोगको हारको बदला लिएको छ ।न्यु डायमन्डले बिहीबार ढोरपाटन स्पोर्ट्स क्लबसँग अन्तिम लिग खेल खेल्नेछ । भोटेकोसी गाउँपालिका२ स्थित तातोपानी आधारभूत विद्यालयको कोर्टमा डायमन्डले २५१४, २५९, २५१४ को जित निकाल्यो । झरना श्रेष्ठ प्लेयर अफ द म्याच घोषित भइन् । उनले २ हजार रुपैयाँ हात पारिन् । झरनाको खेलबाट प्रभावित भएका भोटेकोसी गाउँपालिकाका अध्यक्ष राजकुमार पौडेलले व्यक्तिगत ५ हजार प्रदान गरे । प्रतियोगिताको राखेप सदस्यसचिव रमेशकुमार सिलवालले उद्घाटन गर्दै भलिबलको विकासका लागि फ्रेन्चाइज लिग आवश्यक भएकाले निकट भविष्यमै महिला र पुरुषको ठूलो पुरस्कार राशिको भलिबल लिग गरिने बताए । भोटेकोसीका अध्यक्ष राजकुमार पौडेलले सिन्धुपाल्चोकमा पहिलोपल्ट राष्ट्रिय स्तरको महिला भलिबल प्रतियोगिता भएकाले यसलाई निरन्तरता दिने बताए । ५ टोलीले भाग लिएको प्रतियोगिता विजेताले ३ लाख, दोस्रोले २ लाख र तेस्रो हुनेले १ लाख नगद पुरस्कार पाउनेछन् ।"
हैदराबादको पहिलो जित,चेन्नई (एजेन्सी) सनराइजर्स हैदराबादले बुधबार इन्डियन प्रिमियर लिग २०२१ (आईपीएल) मा पहिलो जित निकालेको छ । यसका लागि हैदराबादले पन्जाब किंग्सलाई ९ विकेटले सजिलै हरायो । चार खेलयता हैदराबादले पहिलो जित आत्मसात गरेको हो । टोलीले २ अंक जोडेको छ । पन्जाब भने २ अंकसहित पुछारमा छ ।जितका लागि १ सय २१ रनको लक्ष्य पाएको हैदराबादले ८ बल बाँकी छँदै सफलता पाएको हो । जोनी बेरिस्टोले अविजित ६३ रन बनाए । ५६ बल सामना गरेका उनी म्यान अफ द म्याच भए । उनले समान ३ चौका र छक्का प्रहार गरे । कप्तान डेविड वार्नरले ३७ रन बनाए । केन विलियम्सनले अविजित १६ रनको योगदान गरे । पन्जाबले भने १९४ ओभर टिकेर १ सय २० रनमात्र बनाउन सक्यो । टोलीका कोही पनि ब्याट्सम्यानले गतिलो योगदान दिन सकेनन् । मयन्क अग्रवाल र शाहरूख खानले समान २२ रन बनाए । यो नै सर्वाधिक ठूलो व्यक्तिगत स्कोर रह्यो । अग्रवालले २ चौका र खानले २ छक्का प्रहार गरेका थिए । पन्जाबको इनिङ्समा खानबाहेक अरूले छक्का प्रहार गरेनन् । कप्तान केएल राहुल ४ रनमै आउट भए । हैदराबादबाट खलिल अहमदले ३ र अभिषेक शर्माले २ विकेट लिए ।

शीर्षक,विवरण
नाकाहरू अस्तव्यस्त,"सतर्कता बढाइँदैसंक्रमित बढ्न थालेपछि प्रदेश २ का ८ जिल्लामा उच्च सुरक्षा सतर्कता अपनाउन थालिएको छ । भारतबाट नेपाल आउनेको जाँच गरी उनीहरूको तथ्यांक संकलन गरिएको छ । नजिकबाट आउनेहरूलाई सामान्य जाँच गरी प्रवेश गर्न दिइएको छ भने टाढाबाट आउनेहरूको ट्राभल हिस्ट्री संकलन थालिएको प्रदेश प्रहरी प्रमुख डीआईजी धीरजप्रताप सिंहले बताए । कोभिड१९ उपचार, रोकथाम तथा नियन्त्रणका लागि प्रदेशस्तरीय बैठकबाट पहिलो चरणमा जनचेतनामूलक कार्यक्रम गर्ने निर्णयअनुसार सीमा क्षेत्रमा सतर्कता बढाइएको उनले जानकारी दिए । उनका अनुसार प्रदेशसभा, सम्मेलन, भीडभाड गर्न रोक लगाएर अनिवार्य मास्क प्रयोग गर्नुपर्ने अभियान थालिएको छ । ८ जिल्लाका सीमा क्षेत्रमा पहिलो चरणमा झैं कडाइ गर्ने गरी नयाँ प्रोटोकल लागू गर्ने तयारी गरिएको सशस्त्र प्रहरीका प्रदेश प्रमुख डीआईजी सीपी गौतमले बताए । भारतबाट आउनेलाई पहिलो चरणमा एन्टिजेन जाँच गरी प्रवेश दिने र संक्रमित देखिए पीसीआर परीक्षण गराउनुपर्ने हुन्छ, डीआईजी गौतमले भने, विगतमा कोरोना नियन्त्रण गर्न सिमानामा भएको त्रुटि अब हुनेछैन । सीमा क्षेत्रमा नयाँ बोर्ड आउट पोस्ट थपिएकाले कोरोना नियन्त्रण र आवतजावतमा निगरानी गर्न सहज हुनेछ । तत्कालै आत्तिनुपर्ने अवस्था नरहे पनि सरोकारवालालाई उच्च सतर्कतामा बस्न मुख्यमन्त्री लालबाबु राउतले निर्देशन दिएका छन् । प्रदेश सरकारले जनकपुरको मणिपालमा सय शय्याको कोभिड अस्पताल निर्माणको तयारी गरेको छ । साथै मास्क र सेनिटाइजरको अनिवार्य प्रयोग गर्न मुख्यमन्त्री राउतले अपिल गरेका छन् ।अर्जुन शाह (धनगढी), माधव ढुंगाना (भैरहवा), रूपा गहतराज (नेपालगन्ज), मनोज पौडेल (कपिलवस्तु), कमल पन्थी (बर्दिया), देवनारायण साह (मोरङ) र सन्तोष सिंह (धनुषा)"
ओलीनिकटलाई महत्त्वपूर्ण समिति,"प्रधानन्यायाधीश, न्यायाधीश, राजदूत, संवैधानिक आयोगका पदाधिकारीलगायतको नियुक्ति हुनुअघि संसदीय सुनुवाइ गरिने सुनुवाइ समितिमा पनि ओलीले आफूनिकट सांसदलाई सिफारिस गरेका छन् । एमाले संसदीय दलले संसदीय सुनुवाइ समितिमा निरुदेवी पाल, खगराज अधिकारी, विशाल भट्टराई, शान्ता चौधरी, राजेन्द्रकुमार राईलाई सिफारिस गरेको छ । यसअघि यो समितिमा माधवकुमार नेपालनिकटका सुरेन्द्र पाण्डे सदस्य थिए । मन्त्री हुनुअघि योगेश भट्टराई र पार्वत गुरुङ पनि यही समितिका सदस्य थिए । भट्टराईलाई कृषि समितिमा राख्न सचिवालयलाई सिफारिस गरेको छ । घनश्याम भुसाललाई पनि कृषि समितिमै राख्न भनिएको छ । मन्त्री हुनुअघि भुसाल अर्थ समितिमा थिए । भट्टराई सुनुवाइ र स्वास्थ्य तथा शिक्षा समितिमा थिए । दिवंगत सानु शिवाको ठाउँमा सांसद भएकी जानकीदेवी रामलाई महिला तथा सामाजिक समिति सिफारिस गरिएको छ । मोतीलाल दुगड अर्थ समितिमा सिफारिस भएका छन् । उनी मन्त्री हुनुअघि पनि यही समितिका सदस्य थिए । प्रतिनिधिसभाको बिहीबारको बैठकमा एमालेका सांसद खगराज अधिकारीले सभामुखलाई संसदीय समितिमा नेकपा एमाले र माओवादी केन्द्र फरकफरक दल कायम गरेर सदस्य हेरफेर गर्न माग गरेका थिए । संसद्मा आउँदा हामी एमाले हुन्छौं । जब हामी संसदीय समितिमा जान्छौं, नेकपा हुन बाध्य छौं । यस्तो परिस्थिति निर्माण हुनु र नेकपा भएर जानुपर्ने अवस्था संविधान, कानुन, दलसम्बन्धी व्यवस्थाविपरीत छ, उनले भनेका थिए, संसद्ले अब नेकपा जान्दैन । संसदीय समितिमा हेरफेर गर्न बारम्बार अनुरोध पनि गर्यौं । मिनी संसद्हरूमा हामी नेकपा भएर बस्न सक्दैनौं । एमाले संसदीय दलले बुधबार संसद् सचिवालयलाई पत्र लेखेर संसद्मा दलीय प्रतिनिधित्वको अनुपातको आधार समितिमा सदस्य कायम गर्न सभामुखलाई पत्र पठाएको थियो । एमालेको शक्तिका आधारमा समितिमा राख्न र मुख्य सचेतक विशाल भट्टराईले दिएका नामअनुसार हेरफेर गरिदिन अधिकारीले आग्रह गरेका थिए । जवाफमा सभामुख अग्निप्रसाद सापकोटाले संसदीय दलबाट प्राप्त नामावलीलाई कार्य व्यवस्था परामर्श समितिमा छलफल र सहमति गरेर सदस्य फेरबदल गरिने बताए । माओवादी केन्द्रले पनि बिहीबार सचिवालयलाई पत्र लेखेर समिति सदस्यहरू हेरफेरको सूची पठाएको छ । सन्तकुमार थारूलाई शिक्षाबाट उद्योग वाणिज्य, गजेन्द्रबहादुर महतलाई शिक्षाबाट विकास, दुर्गाकुमारी विकलाई उद्योगबाट महिला, चूडामणि खड्कालाई अर्थबाट उद्योग समितिमा सार्न सचिवालयमा सिफारिस गरिएको हो । त्यस्तै पुष्पकमल दाहाललाई राज्य व्यवस्थाबाट कानुन, पम्फा भुसाललाई राज्य व्यवस्थाबाट लेखा समिति सदस्यमा सिफारिस गरिएको छ । माओवादी केन्द्रले कृष्णबहादुर महरालाई अन्तर्राष्ट्रिय सम्बन्ध, वर्षमान पुनलाई अर्थ, शक्तिबहादुर बस्नेतलाई कृषि, सहकारी तथा प्राकृतिक स्रोत समिति, गिरिराजमणि पोखरेललाई शिक्षा तथा स्वास्थ्य समिति, बिना मगरलाई विकास तथा प्रविधि र रामेश्वर राय यादवलाई उद्योग समितिमा सिफारिस गरेको छ ।"
संक्रमण दर ८२८५,"बेलायतको भेरिएन्ट कम उमेरमा पनि बढी संक्रामक देखिएको छ । यसबाट हुने संक्रमण बढे हस्पिटल र आईसीयूभेन्टिलेटरमा बस्ने दर बढ्छ, ईडीसीडीका निर्देशक डा पौडेलले भने । केही दिनयता मुलुकमा कोभिड१९ भएर सघन उपचारअन्तर्गत आईसीयूमा बस्ने ५० वर्षमाथि र ५० वर्षमुनिका उमेर समूहको संख्या उस्ताउस्तै देखिएको छ । कोरोना संक्रमणले अस्पतालका आईसीयूमा युवासमेत भर्ना हुन थालेका छन् । यसले युवाले बढी लापरबाही गरेको देखिएको चिकित्सकहरू बताउँछन् । केही महिनाअघि मुलुकमा कोभिड संक्रमण उत्कर्षमा रहेका बेला आईसीयूमा ५० वर्ष माथिका संक्रमित बढी हुन्थे । अहिले युवासमेत बढी मात्रामा संक्रमित हुन थाल्दा दैनिक संक्रमण दर ८ प्रतिशत नाघेको छ । स्वास्थ्य मन्त्रालयका अनुसार बिहीबार (चैत २६) मुलुकको दैनिक कोभिड संक्रमण दर ८२८ प्रतिशत देखिएको छ । यो दर चैत २५ गते ७२६, चैत २४ गते ६१२, चैत २३ गते ५८६, चैत २२ गते ५०९, चेत २१ गते ४६९ र चैत २० गते ५०२ प्रतिशत थियो । स्वास्थ्य मन्त्रालयका सहप्रवक्ता डा समीरकुमार अधिकारीका अनुसार हाल देशभरिमा कोभिड संक्रमितको संख्या २ हजार ४ सय २४ छ । वाग्मती प्रदेशमा सबैभन्दा बढी १ हजार ३ सय ३५ जना, गण्डकीमा ३ सय ८० जना, प्रदेश ५ मा २ सय ५८ जना, सुदूरपश्चिममा १ सय ११ जना, प्रदेश २ मा ८६ जना, कर्णालीमा ५० जना र प्रदेश १ मा २९ संक्रमित उपचारमा छन् । देशभरिमा ५८ जना संक्रमित सघन उपचारमा छन् । काठमाडौं उपत्यकामा ३७ जना आईसीयू र १३ जना भेन्टिलेटरमा छन् । उपत्यकाबाहिर ७ जना आईसीयू र १ जना भेन्टिलेटरमा छन् । बिहीबार पीसीआर परीक्षणबाट संक्रमण पुष्टि भएका ३ सय ३२ जनामध्ये प्रदेश १ का ६६२, प्रदेश २ का ६६२, वाग्मती प्रदेशका ५५७२, गण्डकी प्रदेशका १८६७, लुम्बिनी प्रदेशका ८७३, कर्णालीका ०९० र सुदूरपश्चिमका २७१ प्रतिशत छन् । अहिले दैनिक संक्रमण दर बढिरहेको छ, ईडीसीडीका निर्देशक डापाण्डेले भने, बेलैमा हामीले स्वास्थ्य सावधानी, मापदण्ड पालना गर्यौं भने मुलुक लकडाउनमा जानु पर्दैन । उनले सामाजिक दूरी कायम गरेर भीडभाडबाट जोगिनुका साथै मास्क उपयोगमा अत्यन्त कडाइ गर्नुपर्ने बताए । बढी भीडभाड हुने सपिङ मल, सिनेमा हल, पार्टी प्यालेस, हेल्थ क्लब, स्विमिङ पुल, मन्दिरलगायत धार्मिक क्षेत्र जनस्वास्थ्यको मापदण्ड कडाइसाथ पालना गरेर मात्र सञ्चालन गर्नुपर्ने सुझाव विज्ञहरूले दिँदै आएका छन् । पछिल्लो समय काठमाडौंलगायतका ठूला सहरमा कोभिड संक्रमितहरूको संख्या बढ्दो छ ।"
खुल्यो ढुकुटी,"राणाकालीन बहुमूल्य गरगहना र सिक्कासँगै राजतन्त्र रहँदा राजपरिवारको स्वामित्वमा रहेका दरबारका सामग्री पनि प्रदर्शनीमा राखिएका छन् । राजतन्त्र अन्त्यसँगै सरकारको स्वामित्वमा आएपछि गृह मन्त्रालयले हेरचाह अड्डालाई ती सामग्री हस्तान्तरण गरेको थियो । चैत १ देखि खुला गरिएको ढुकुटी भवनको प्रदर्शनी कक्षलाई दुई खण्डमा विभाजन गरिएको छ । पहिलो खण्डमा शाहकालीन बहुमूल्य गरगहना, सिक्का तथा सामग्री छन् भने दोस्रोमा राजालाई विभिन्न संघ तथा संस्थाबाट प्रदान गरिएका उपहार, इन्द्रजात्रासम्बन्धी तस्बिर, परिचयात्मक अन्य सामग्री समावेश छन् । आमसर्वसाधारणलाई ऐतिहासिक मल्लकालीन, शाहकालीन तथा राणाकालीन सामग्रीसँगै अमूर्त सांस्कृतिक पक्षबारे जानकारी दिन इन्द्रजात्रासम्बन्धी गतिविधिलाई तस्बिर तथा लिखित सामग्रीमा देखाइएको खनालले बताए । प्रदर्शनी कक्षमा प्रवेश गर्नेबित्तिकै भगवान् श्रीकृष्णलाई समर्पण गर्न मयूर पंखाको आकृतिसहित बनाइएको सुन र चाँदीको मुकुट देख्न सकिन्छ । सुनको मुकुटमा पाँच थान माणिक र चाँदीकोमा ६० थान हीरा जडित छ । राज्याभिषेक समारोहमा हात्तीको सजावट गर्दा शिरमा सजाइने चन्द्र कलश, विवाह उत्सवमा जन्तीको अग्रपंक्तिमा बोकिने शुभ सामग्री, महिषमर्दिनीको चित्र कुँदिएको सुन मोलम्बा भएको कलश, चाँदीको करुवा, अम्खोरा, धार्मिक कार्य गर्दा जल लिने चाँदीको चम्चा, शंख, चाँदीकै जलदानीजस्ता सामग्री पनि प्रदर्शनीमा राखिएका छन् । खनालका अनुसार मूल ढुकुटीभित्र रहेका महत्त्वपूर्ण सामग्रीको वैज्ञानिक तवरबाट लगत राख्न २०७० सालमा विशेष समिति गठन गरी सूचीकरण गरिएको थियो । सुरक्षा र भौतिक संरचनाका कारण भौतिक रूपमा सबै सामग्री प्रदर्शन गर्न नसक्ने अवस्था भएपछि तस्बिर भए पनि प्रदर्शन गरेका हौं, उनले भने, तत्कालीन समयको कला तथा वास्तुकलाबारे आममानिसलाई केही जानकारी मिलोस् भन्ने उद्देश्यले प्रदर्शनीमा तस्बिर भए पनि समावेश गर्यौं । प्रदर्शनीमा भगवान्लाई चढाइने सुन र चाँदीको कमलपत्र, शाहकालीन मुद्रा, चुनदाम र हातमा राखेर फु गर्दा उड्ने फुक्का दाम मुद्रा, पूरा र आधा बनाइएका कम्पनी सुनका डबल मोहर देख्न सकिन्छ । तिनताका आर्थिक संकट टार्न मुद्रालाई आधा बनाउने प्रचलन रहेको खनाल बताउँछन् । प्रदर्शनीमा रणबहादुर शाहकी जेठी रानी राजराजेश्वरीले सती जाँदा वायु (आकाश देवता) लाई चढाइएका गरगहना ऐतिहासिक रूपमा अझ विशेष रहेको उनको भनाइ छ । यी सामग्रीले नेपालको ऐतिहासिक, धार्मिक तथा सांस्कृतिक पक्षलाई बुझ्न सघाउ पक्कै पुर्याउँछ, उनले भने ।"
दाहालको साथ छाड्ने ४ जनाको सांसद पद खारेज,"गौरीशंकर चौधरीकैलाली ३ बाट निर्वाचित उनी श्रम, रोजगार तथा सामाजिक सुरक्षा मन्त्री थिए । २०५३ मा माओवादीको जनमिलिसियामा प्रवेश गरेका थिए । उनी २०५९ मा माओवादी सेनाको बटालियन सहायक कमान्डर भए । सशस्त्र द्वन्द्वको अन्त्यतिर उनी ब्रिगेड कमान्डरसम्म भए । २०६३ मा माओवादीको केन्द्रीय सदस्य र २०७१ मा पोलिटब्युरो सदस्य भए । नेकपामा उनी सुदूरपश्चिम कमिटीको सदस्य थिए । उनी २०७० को संविधानसभा चुनावमा निर्वाचित भएपछि २०७३ मा कृषि मन्त्रीसमेत भएका थिए ।"
हामीलाई कारबाही गर्ने प्रचण्डको हैसियत के छ ?,"जनताको अगाडि कसरी जानुहुन्छ ? कानुनी बाटो खोज्छौं । प्रचण्डको यो हर्कत जनताले राम्रै गरी बुझ्छन् भन्ने लाग्छ । प्रचण्डको नियत के हो ? भन्नेमा सीमित मान्छेलाई भ्रम थियो, त्यो पनि अब टुट्छ ।"
आङ्बुहाङ प्रदेशसभा सदस्यबाट पदमुक्त,(मोरङ)  प्रदेश १ का आर्थिक मामिला तथा योजना मन्त्री टंक आङ्बुहाङको प्रदेशसभा सदस्य पद खारेज भएको छ । माओवादी केन्द्रबाट ताप्लेजुङ (ख) क्षेत्रबाट निर्वाचित आङ्बुहाङ एमालेमा प्रवेश गरेकाले प्रदेशसभा सदस्यबाट पदमुक्त भएका हुन् । प्रदेशसभाको बिहीबार बसेको बैठकमा सभामुख प्रदीपकुमार भण्डारीले मन्त्री आङ्बुहाङले दल त्याग गरेको भन्दै राजनीतिक दलसम्बन्धी ऐनअनुसार प्रदेशसभा सदस्यबाट हटाउन माओवादी केन्द्रले प्रदेशसभा सचिवालयमा दर्ता गराएको पत्र पढेर जानकारी गराएका थिए । पत्र पढेसँगै आङ्बुहाङको प्रदेशसभा सदस्य पद रिक्त भएको जानकारी उनले बताएका थिए । अब आङ्बुहाङलाई मन्त्रीमा बसिरहन पुनः शपथ ग्रहण गर्नुपर्नेछ । प्रदेशसभा सदस्य नभएका व्यक्ति ६ महिनासम्म मन्त्री हुन पाउने संवैधानिक व्यवस्था छ । ६ महिनाभन्दा बढी प्रदेशसभाको कार्यकाल रहेको अवस्थामा रिक्त पदका लागि उपनिर्वाचन गराउनुपर्छ । त्यसका लागि प्रदेशसभा सचिवालयले प्रदेशसभा सदस्य पद रिक्त भएको जानकारी निर्वाचन आयोगलाई दिनेछ । माओवादी केन्द्रका तत्कालीन संसदीय दलका नेता आङ्बुहाङ सर्वोच्च अदालतको फागुन २३ गतेको आदेशपछि एमाले र माओवादी केन्द्र ब्युँतिएपछि एमालेमा प्रवेश गरेर मन्त्री भएका हुन् । उनी एमालेको केन्द्रीय सदस्यसमेत मनोनीत भइसकेका छन् । प्रमुख प्रतिपक्ष कांग्रेसका साथै विपक्षी माओवादी केन्द्र र जनता समाजवादी पार्टीले बिहीबार प्रदेशसभाको बैठक अवरुद्ध गरेका छन् । शून्य समयमा प्रदेशसभा सदस्यहरूले बोल्ने क्रम समाप्त भएपछि सभामुख भण्डारीले मन्त्री आङबुहाङ पदमुक्त भएको जानकारी गराएका थिए । त्यसलगत्तै विपक्षी दलका प्रदेशसभा सदस्यले उठेर बैठक अवरुद्ध गरेका थिए । बैठक अवरुद्ध गरेपछि सभामुख भण्डारीले एक जनालाई कुरा राख्न समय दिए । कांग्रेसका सचेतक सूयर्माराज राईले चालु आर्थिक वर्षमा स्वीकृत विकास निर्माणका योजनाको स्रोत सुनिश्चित गर्नुका साथै सरकारले सदनमा उठेका प्रश्नहरूको जवाफ नदिएसम्म बैठक चल्न नदिने बताएका थिए । उनले सदनमा कुरा राखेपछि विपक्षी दलका सांसदहरूले उठेर बैठक अवरुद्ध गरेका थिए । सभामुख भण्डारीले पटकपटक बस्न आग्रह गर्दा पनि नमानेपछि शुक्रबार दिउँसो १ बजेसम्मका लागि बैठक स्थगन गरेका छन् । शून्य समयमा प्रदेशसभा सदस्य उमिता विश्वकर्माले निर्वाचन क्षेत्र पूर्वाधार र विशेष निर्वाचन क्षेत्र विकास कार्यक्रमका लागि बजेट व्यवस्था गर्न माग गरिन् । सरकारले उक्त कार्यक्रमको बजेट कटौती गरेकाले प्रदेशसभा सदस्यहरू जनतामाझ आलोचित हुनुपरेको बताइन् । उनले महिला सशक्तीकरण र दलितसम्बन्धी विधेयक ल्याउनसमेत सरकारको ध्यानाकर्षण गराइन् । प्रदेशसभा सदस्य नारायणबहादुर मगरले बजेट अभावमा निर्माण कम्पनीले प्रदेशभरि बुहवर्षीय सडकलगायत योजनाको काम अघि नबढाएको बताए । प्रदेशसभा सदस्य रामचन्द्र लिम्बूले सरकारले ८५ प्रतिशत प्रगति गरेको विवरण सदनलाई जानकारी दिए पनि त्यसअनुसारको काम नभएकाले बजेट खर्च बारे प्रस्ट पार्न ध्यानाकर्षण गराए । प्रदेश सरकारले ल्याएको बजेटमा हालसम्म १७ अर्ब रुपैयाँको स्रोत जुट्न नसकेकाले कार्यान्वयन चुनौतीपूर्ण बनेको छ । स्रोतको सुनिश्चित नभएकाले प्रदेश सरकारले चालु आर्थिक वर्षमा ५० प्रतिशत बजेट कटौती गरेको छ । प्रदेश सरकारले चालु आर्थिक वर्षका लागि ल्याएको ४० अर्ब ८९ करोड ९९ लाख ४७ हजारको बजेटमध्ये आधा मात्रै कार्यान्वयन भएको छ ।
वाग्मती प्रदेशसभा दिनहुँ अवरुद्ध,"(मकवानपुर)  वाग्मती प्रदेशसभाको बैठक प्रमुख प्रतिपक्षी दल नेकपा माओवादी केन्द्रले बिहीबार पनि अवरुद्ध गरेको छ । विद्युतीय बस खरिद र मदन भण्डारी फाउन्डेसनलाई सरकारले उपलब्ध गराउने निर्णय गरेको ५० लाख रुपैयाँको विषयलाई लिएर माओवादीले मंगलबार र बुधबारको बैठक पनि अवरुद्ध गरेको थियो ।मुख्यमन्त्री डोरमणि पौडेलसँग विद्युतीय बस खरिद, बजेट वितरण, नीति तथा कार्यक्रम र फाउन्डेसनलाई उपलब्ध गराइने रकमको विषयमा जवाफ माग गरेको माओवादीले चित्तबुझ्दो जवाफ नआएको भन्दै बैठक अवरुद्ध गरेको हो । लगातार तीन दिन बैठक रोकिएपछि सभामुख सानुकुमार श्रेष्ठले अर्को सूचना नभएसम्मका लागि प्रदेशसभाको बैठक स्थगित गरेका छन् । बैठकको सुरुमै सभामुख श्रेष्ठले माओवादीको अवरोधकै अवस्थामा प्रतिपक्षी दलहरूलाई बोल्नका लागि विशेष समय उपलब्ध गराएका थिए । विशेष समयमा कांग्रेस संसदीय दलका नेता इन्द्रबहादुर बानियाँ, विवेकशील साझाका सांसद रमेश पौड्याल, नेपाल मजदुुर किसान पार्टीका सुरेन्द्रराज गोसाईं, राष्ट्रिय प्रजातन्त्र पार्टीका सांसद रीता माझीले प्रदेशसभामा उठेका प्रश्नको सरकारले चित्तबुझ्दो जवाफ दिनुपर्ने र यस्तै अवस्थामा सदन सञ्चालन गर्न नहुने धारणा राखेका थिए ।कांग्रेस संसदीय दलका नेता बानियाँले सरकारलाई जवाफदेही ढंगबाट सदनमा प्रस्तुत हुन आग्रह गरे । कांग्रेसले पनि आफ्नो बोल्ने क्रम सकिएपछि सदन सञ्चालन गर्न नहुने भन्दै उठेर अवरोध गरेको थियो । सभामुख श्रेष्ठले विशेष समयमा बोल्न प्रतिपक्षी दलहरूलाई समय दिएपछि कांग्रेसले बैठक चल्न दिएको थियो । सांसद पौड्यालले लेखा समितिले बस खरिद गर्ने विषयमा सरकारलाई दिएको निर्देशन बेवास्ता गर्दै अगाडि बढ्न खोज्दा समस्या सिर्जना भएको बताए । सरकारलाई गत भदौ २८ मा लेखा समितिले तत्काल बस किन्ने प्रक्रिया अगाडि नबढाउन तथा स्पष्ट कानुन र सञ्चालन हुने वातावरण तयार गर्न निर्देशन दिएको थियो ।समितिको निर्णयलाई बेवास्ता गर्दै प्रदेश सरकारले ३० वटा बस खरिदका लागि अन्तर्राष्ट्रिय बोलपत्र आह्वान गरेको छ । भौतिक पूर्वाधारमन्त्री रामेश्वर फुँयालले लेखा समितिले दिएको निर्देशन पूर्ण रूपमा पालना गर्दै प्रदेश यातायात सञ्चालन तथा व्यवस्थापन बोर्ड गठन गरिसकेको बताए । विद्युतीय बस सञ्चालनका लागि आवश्यक कानुन निर्माण भइसकेको छ । निजी तथा साझेदारी आवधारणअनुसार हामी अगाडि बढ्नेछौं, उनले माओवादीले असान्दर्भिक मुद्दा सदनमा उठाएको आरोप लगाए । उनले नीति तथा कार्यक्रममा गरिएको व्यवस्थाअनुसार प्रदेशलाई हरित प्रदेशको रूपमा विकास गर्दै लैजाने र २०८५ सालसम्ममा प्रदेशका मुख्य सहरलाई प्रदूषणमुक्त बनाउने अभियानअनुसार विद्यतीय सवारी खरिद प्रक्रिया अगाडि बढाइएको बताए ।भौतिक पूर्वाधार मन्त्रालयले आर्थिक मामिला तथा योजना मन्त्रालयसँग बस खरिदका लागि १० करोड रकम माग गरिसकेको छ । पहिलो चरणमा प्रदेशका मुख्य सहर धुलिखेल, भरतपुर, काठमाडौं उपत्यका, हेटौंडा, नुवाकोट र सिन्धुलीमा विद्युतीय बस सञ्चालनका लागि सातवटा रुट तय गरिएको छ । मन्त्रालयले चार्जिङ स्टेसन निर्माणका लागि जग्गा उपलब्ध गराउन प्रदेशका १ सय १९ तहलाई नै आह्वान गरेअनुसार भरतपुर महानगरपालिका, हेटौंडा उपमहानगरपालिका, गल्छी गाउँपालिका, कागेश्वरी मनोहरा नगरपालिका, शंखरापुर नगरपालिकालगायत ८ पालिकाले जग्गा उपलब्ध गराउने आशयपत्र मन्त्रालयमा पेस गरिसकेका छन् ।"
देउवाले बोलाए तीन दलको बैठक,काठमाडौं (कास) कांग्रेसले आफ्नै नेतृत्वमा सरकार गठनको पहल गर्ने निर्णय गरेको एक सातापछि सभापति शेरबहादुर देउवाले सत्ता समीकरणबारे छलफल गर्न शुक्रबारका लागि तीन दलको बैठक बोलाएका छन् । उनले सरकारबारे धारणा माग्न माओवादी केन्द्र र जनता समाजवादी पार्टीसँग बैठक गर्न लागेका हुन् । केपी शर्मा ओली नेतृत्वको सरकारलाई जतिसक्दो छिटो विस्थापन गर्नुपर्ने अधिकांश कांग्रेस नेताको राय रहे पनि देउवाले अग्रसरता लिएका थिएनन् । माओवादी केन्द्रले सरकारलाई दिएको समर्थन फिर्ता नलिएको र जसपाले नयाँ सरकार बनाउन सहयोग गर्नेनगर्ने निर्णय नगरेको तर्क उनले गर्दै आएका थिए । आन्तरिक दबाब तीव्र भएपछि गत शुक्रबार कांग्रेसले आफ्नै नेतृत्वमा सरकार बनाउन पहल गर्ने निर्णय गरेको थियो । देउवाले बिहीबार दिउँसो राजधानी बाहिरको एउटा कार्यक्रममा सरकार बनाउन आफूसँग सांसद संख्या सुनिश्चित नभएको बताएका थिए । संख्या सुनिश्चित भए आफू अग्रसर हुन तयार रहेको उनको भनाइ थियो । काठमाडौं फर्केर बिहीबार साँझै उनले पार्टीका केही नेतासँग अनौपचारिक छलफल गरी सर्वदलीय बैठकको समय निश्चित गरेका थिए ।माओवादी केन्द्रले अविश्वास प्रस्ताव ल्याएर वैकल्पिक सरकार बन्ने अवस्था आए तत्काल समर्थन फिर्ता लिने र प्रस्तावको पक्षमा उभिने बताउँदै आएको छ । कांग्रेस र जसपाले भने पहिले समर्थन फिर्ता लिन माओवादीलाई सुझाएका छन् । जसपाका अध्यक्ष महन्थ ठाकुर आफ्ना मुद्दा सम्बोधन गर्ने विषयमा प्रधानमन्त्री केपी शर्मा ओलीसँग नियमित कुराकानी गरिरहेका छन् । अध्यक्ष उपेन्द्र यादव र संघीय परिषद् अध्यक्ष बाबुराम भट्टराई ओलीलाई सरकारबाट हटाइहाल्नुपर्ने पक्षमा छन् । तीन दलबीच सरकारको विषयमा परिरहेको गाँठो फुकाउन देउवाले बैठक बोलाएका हुन् ।
संसद्मा बहस गर्न ओलीलाई चुनौती,"ॅराजीनामा माग्ने ढंग पुगेनप्रतिनिधिसभामा एमाले सांसद महेश बस्नेतले ओलीले नेतृत्व गरेको सरकारको विकल्प खोजे आफूहरू प्रतिपक्षमा बस्न तयार रहेको बताए । उनले वैधानिक ढंगले सरकार गठन गर्न सुझाव दिए । सरकारको समर्थन गर्दै आलोचना गरिरहेको माओवादी केन्द्रलाई उनले समर्थन फिर्ता लिए वैधानिक ढंगले एमाले सरकार अगाडि बढ्ने बताए । प्रधानमन्त्रीको राजीनामा मात्रै नमाग्न बस्नेतले आग्रह गरे । प्रधानमन्त्रीको राजीनामा माग्ने ढंग प्रतिपक्षी दलहरूको नपुगेको उनको भनाइ थियो । सरकारलाई विश्वासको मत प्राप्त नहुने र अर्को सरकार पनि गठन नहुने हो भने निर्वाचनमा जानुपर्छ, उनले भने ।"
विरोधपछि सूचनाप्रविधि विधेयक कार्यसूचीबाट हट्यो,"काठमाडौं (कास) अभिव्यक्ति स्वतन्त्रतालाई अंकुश लगाउने खालका प्रावधान राखिएको सूचना प्रविधि विधेयक बिहीबार प्रतिनिधिसभा बैठकको कार्यसूचीबाट हटाइएको छ । प्रतिनिधिसभा कार्यव्यवस्था परामर्श समितिमा विवादित रहेको भन्दै कांग्रेस र माओवादी केन्द्रले विरोध गरेपछि विधेयकलाई कार्यसूचीबाट हटाइएको हो । संसद् सचिवालयले बिहीबारका लागि तयार गरेको प्रतिनिधिसभाको सम्भावित कार्यसूचीमा विकास तथा प्रविधि समितिकी सभापति कल्याणी खड्काले विधेयकको प्रतिवेदन पेस गर्ने उल्लेख थियो । विधेयकमा अनलाइन र सामाजिक सञ्जाल (फेसबुक, ट्वीटर, इन्स्टाग्राम, टिकटकलगायत) मा सरकार र मन्त्रीहरूको विरोधमा लेखेकै भरमा पनि ५ वर्ष जेल र १५ लाख रुपैयाँसम्म जरिवाना गर्न सक्नेसम्मका प्रावधान छन् । यो विधेयक जस्ताको तस्तै पारित भए नागरिकको अभिव्यक्ति स्वन्त्रतामा अंकुश लाग्ने भन्दै सर्वत्र विरोध भइरहेको छ । संसद्मा विधेयक अड्किएपछि सरकारले उस्तै प्रावधान राखेर छुट्टै निर्देशिका ल्याउने प्रयाससमेत गरेको थियो । त्यसको पनि विरोध हुनाले सरकार पछि हटेको थियो । सरकारले ल्याएको विधेयकलाई कांग्रेसका सांसदको विरोध हुँदाहुँदै समितिबाट माओवादी र एमालेका सांसदले बहुमतका आधारमा २०७६ पुस दोस्रो साता पारित गरेका थिए ।"
सीडीओलाई इलाका प्रशासनमा सरुवा,"(काठमाडौं)  गृह मन्त्रालयले एक वर्ष पूरा नगर्दै आठ जिल्लाका प्रमुख जिल्ला अधिकारी (प्रजिअ) को सरुवा गरेको छ । सामान्यतः प्रजिअलाई १ वर्ष नभएसम्म कार्यरत रहेको जिल्लामै काम गर्न दिने अभ्यास रहे पनि गृहले मनमौजी सरुवा गरेको हो । निजामती सेवा ऐन २०४९ को दफा १८ र नियमावली २०५० अनुसार एकपटक सरुवा भएका कर्मचारीलाई सुगम जिल्लामा २ वर्ष र दुर्गममा डेढ वर्ष सेवा गर्न दिइने उल्लेख छ । औचित्य, आवश्यकता, विशेष परिस्थिति पुष्टि भए समय अगावै पनि कर्मचारी सरुवा गर्न सकिने व्यवस्था छ । नियमित शान्तिसुरक्षा व्यवस्थापन, कानुन कार्यान्वयन र प्रदेश तथा स्थानीय तहसँग समन्वय गरेर केन्द्रसँग पुलको काम गर्ने प्रजिअलाई अस्थिर बनाएर एक वर्ष पनि काम गर्न नदिने प्रवृत्तिले यसपटक पनि निरन्तरता पाएको छ । सरुवामा पारदर्शिता र कार्यसम्पादन मूल्यांकनलाई सरकारले बेवास्ता गरेको छ । सरकारले प्रमुख जिल्ला अधिकारीलाई सरुवा गर्दा कार्यरत स्थानबाट मन्त्रालय वा विभागमा ल्याउने पद्धतिसमेत ख्याल गरेको छैन । बाँकेका प्रजिअ रामबहादुर कुरुम्बाङलाई समग्र निजामती कर्मचारीको समेत तेजोवध हुने गरी कैलालीको इलाका प्रशासन कार्यालय टीकापुर लगिएको छ । इलाका प्रशासन जिल्ला प्रशासनअन्तर्गतको प्रशासनिक सेवा केन्द्र हो । प्रजिअका रूपमा काम गरिरहेको अधिकृतलाई प्रजिअ मातहतकै युनिटमा लैजानुलाई अनौठो मानिएको छ । गृहको यो निर्णयले सरुवा शक्ति केन्द्रको स्वार्थबाट भएको आशंका गरिएको छ । बाँके शान्तिसुरक्षा र समग्र वस्तुस्थितिका रूपमा संवेदनशील जिल्ला हो । उपसचिव कुरुम्बाङले स्याङ्जामा प्रजिअ भएका बेला राम्रो काम गरेकै कारण बाँकेमा सरुवा गरिएको बताइएको थियो । कतिपय जिल्लामा प्राकृतिक दोहन रोकथाम तथा नियन्त्रणमा महत्त्वपूर्ण भूमिका खेल्ने प्रजिअलाई शक्ति केन्द्रको साँठगाँठमा सरुवा गर्ने गरिएको आरोप गृहमाथि लाग्ने गरेको छ । गृह मन्त्रालयका प्रवक्ता चक्रबहादुर बुढाले व्यक्तिविशेषको सरुवाका विषयमा आफू केही नबोल्ने बताए । सरुवाको निर्णय मन्त्रालयबाट आवश्यकता र औचित्यका आधारमा भएको उनको दाबी थियो । आफ्नो पनि अन्यत्र सरुवा भइसकेको उल्लेख गर्दै उनले थप विषयमा पछि बुझ्न आग्रह गरे । गृह मन्त्रालयका अनुसार बिहीबार १३ सहसचिव र १३ उपसचिवलाई अध्यागमन, प्रजिअ, कारागार, इलाका प्रशासनलगायत स्थानमा सरुवा गरिएको छ । गृहमन्त्री रामबहादुर थापाले मन्त्रीस्तरीय निर्णयबाट बिहीबार बाँके, नवलपरासी पश्चिम, लमजुङ, बैतडी, रोल्पा, डोटी, मकवानपुर र बाजुरामा प्रजिअ हेरफेर गरेका हुन् । हेरफेर गरिएका प्रजिअ त्यहाँ कार्यरत रहेको एक वर्ष पनि पुगेको छैन । अध्यागमन विभागको महानिर्देशकमा गृह मन्त्रालयमा कार्यरत नारायणप्रसाद भट्टराईको सरुवा गरिएको छ । यसअघि विभागका महानिर्देशक रमेश केसीलाई गण्डकी प्रदेशमा सरुवा गरिएको थियो । २०७७ साउन २७ मा केसी विभागको महानिर्देशकमा सरुवा भएका थिए । उनी विभागमा ८ महिना मात्रै बस्न पाए । त्रिभुवन अन्तर्राष्ट्रिय विमानस्थल र गौतम बुद्ध अन्तर्राष्ट्रिय विमानस्थलको प्रमुख अध्यागमन अधिकृतमा क्रमशः सुशील वैद्य र जनार्दन गौतमलाई पठाइएको छ ।बाँके, नवलपरासी पश्चिम, लमजुङ, बैतडी, रोल्पा, डोटी, मकवानपुर र बाजुरामा क्रमशः शिवराम गेलाल, धर्मेन्द्र मिश्र, हेमप्रसाद लुइँटेल, राजेन्द्रदेव पाण्डे, नवराज सापकोटा, सुनील खनाल, भरतमणि पाण्डे र गोपालकुमार अधिकारीलाई सरुवा गरिएको छ । मकवानपुरका गोविन्दप्रसाद रिजाल २०७७ कात्तिक ३ मा मकवानपुरको प्रजिअमा सरुवा भएका थिए । तर ५ महिनामै उनलाई गृह मन्त्रालय सरुवा गरिएको छ । २०७७ जेठ १४ गते बैतडीको प्रजिअमा सरुवा भएका मोहनराज जोशीलाई रूपन्देहीको सहायक प्रजिअमा सरुवा गरिएको छ । २०७७ जेठ १९ मा बाजुराको प्रजिअमा सरुवा भएका कृष्ण गैरेलाई कारागार कार्यालय पर्सामा खटाइएको छ । २०७७ जेठ २५ मा रोल्पाको प्रजिअ भएका नरेन्द्रकुमार राना गृह मन्त्रालय र २०७७ जेठ १४ मा लमजुङको प्रजिअ बनेका कृष्णप्रसाद शर्मा कारागार कार्यालय मोरङमा पुगेका छन् । २०७६ जेठ २९ मा कास्कीको सहायक प्रजिअ भएका गुरुदत्त ढकाललाई बिहीबार कास्कीकै इलाका प्रशासन कार्यालय लेखनाथ पठाइएको छ । एक सहसचिवले यो निर्णय औचित्यपूर्ण नभएको टिप्पणी गरे । २०७७ जेठ ११ मा नवलपरासी पश्चिमको प्रजिअ बनेका सागरमणि पाठकलाई पनि १ वर्ष नपुग्दै गृहमा सरुवा गरिएको छ । प्रजिअहरूको छिटोछिटो सरुवा गर्दा कार्यसम्पादनमा त असर पुग्छ नै, गृह मन्त्रालयसँग उनीहरूले गरेका कार्यसम्पादन सम्झौतामा उल्लेख गरिएका प्रतिबद्धता पूरा हुन सक्दैन । गृहमन्त्री थापाले मनलाग्दी सरुवा गरिरहेकाले गृह प्रशासनअन्तर्गतका कर्मचारी ढुक्कसँग एक वर्ष काम गर्ने वातावरण देखिँदैन । पूर्वगृह सचिव खेमराज रेग्मीले एक वर्ष पनि काम गर्न नदिई कर्मचारी सरुवा गर्ने र प्रजिअको जिम्मेवारी सम्हालिरहेको अधिकृतलाई प्रजिअमातहत रहेको इलाका प्रशासनमा खटाउने निर्णयले समग्र निजामती कर्मचारीकै तेजोवध भएको बताए । प्रमुख जिल्ला अधिकारीलाई सरुवा गरेर प्रजिअमातहतकै इलाका प्रशासन कार्यालयमा सरुवा गरिन्छ भने त्यो समग्र इमानदार कर्मचारीको अपमान र तेजोवध हो, यो इमानदार र सुशासन कायम गर्ने कर्मचारीका लागि निकै पीडादायी पनि हो, उनले भने, प्रजिअलाई इलाका प्रशासनमा पठाउने र वर्ष दिन पनि काम गर्न नदिने गृहको यो दुस्प्रयास राम्रो काम गरिरहेको र सुशासन कायम गर्न अहोरात्र खटिएका प्रशासकप्रजिअ कसैको पनि भविष्य छैन है भन्ने प्रमाण पनि हो ।२०४७४८ ताका रेग्मी रूपन्देहीको प्रजिअ थिए । टिपरमालवाहक सवारी धनीचालकले सिन्डिकेट चलाएर अरू सवारीलाई प्रवेश दिँदैन थिए । प्रशासनमा उजुरी आयो । तत्काल रेग्मीले सिन्डिकेट चलाउनेलाई पक्राउ गरी ३ दिन प्रहरी हिरासतमा राखे । तीन दिन थुनेपछि सिन्डिकेट तोडियो, रेग्मीले भने, गृहसचिव रामचन्द्र शर्मा उपाध्याय हुनुहुन्थ्यो, रूपन्देही प्रशासनले गरेको त्यो निर्णय ७५ वटै जिल्लामा लागू गर्न सर्कुलर गयो । पछि मलाई सिन्डिकेट तोडेबापत गृह सचिवले जापान भ्रमणका लागि छनोट गर्नुभयो । त्यस्ता खालका प्रोत्साहन गृह सचिवबाट हुनुपर्नेमा अहिले दलाली, बिचौलिया र मनपरीतन्त्रबाट गृह प्रशासन चल्ने गरेको उनले बताए । प्रजिअलाई जिल्ला बुझ्नै ५७ महिना लाग्ने उल्लेख गर्दै उनले त्यो अवधिभित्रै प्रजिअ परिवर्तन गरेर सरकारले सुशासन र भ्रष्टाचार नियन्त्रणमा तल्लीन नरहेको पुष्टि भएको टिप्पणी उनले गरे । गृहमन्त्री थापाले मन्त्रीस्तरीय निर्णयबाट गत फागुन १४ मा ३८ जिल्लाका प्रजिअसहित ५२ सहसचिव र उपसचिवको सरुवा गरेका थिए । गत पुस ३ मा १० जिल्लाका प्रजिअसहित गृहका सहसचिव र उपसचिव गरी १८ अधिकृतको सरुवा भयो । गत भदौ ९ मा ३ प्रजिअसहित ५ र साउन २५ मा ७ प्रजिअको सरुवा भयो । त्यसअघि २०७७ जेठ १८ गते १२ प्रजिअसहित ३६ जनाको सरुवा भयो । धेरैजसो प्रजिअले १ वर्ष पनि काम गर्न पाएनन् । कारागार व्यवस्थापन विभागमा मात्रै २०७५ वैशाखदेखि २०७७ असारसम्ममा मात्रै ५ महानिर्देशक फेरिए । अधिकांशलाई केही महिनाको अन्तरालमा सरुवा गरिएको थियो ।"
मानवीय संकटमा सहयोगको 'साख,"अधिकांश नेपाली श्रमिकहरू कार्यरत खाडी र मलेसियालगायतका मुलुकमा कोभिड१९ प्रभावित तथा उद्धारसहयोग चाहनेका लागि गैरआवासीय नेपाली संघ (एनआरएनए) ले गरेको समन्वयकारी काम यतिखेर सर्वत्र चासोमा छ । विश्वका ८२ देशमा शाखा विस्तार भएको र अन्तर्राष्ट्रिय तहमा समन्वय, सम्पर्क तथा संयन्त्रनिर्माणमा आफ्नै पहुँच बनाइसकेको एनआरएनएले यसपटक बाहिरी विश्वका कोभिड१९ प्रभावित नेपाली श्रमिकका लागि गरेको सहयोग र भरथेग जति प्रशंसनीय छ, त्यति नै अनुकरणीय पनि छ । तर, यही बेला तिनै श्रमिकका लागि सहयोगसमन्वय जुटाउने शीर्षकमा अन्तर्राष्ट्रिय श्रम संगठन (आईएलओ) बाट एनआरएनएले पाएको १० करोड रुपैयाँको आर्थिक सहयोग दुरुपयोग भएको देखिनु चिन्ताको विषय हो । यो कुनै आरोप मात्र होइन, आन्तरिक रूपमा गरिएको प्रारम्भिक अनुसन्धानले नै एनआरएनएका केही मुलुकका समितिबाट अनावश्यक बजेट खर्च भएको देखाएको छ, जुन आफैंमा दुःखद कुरा हो । खासगरी, कोरोनापीडित श्रमिकको सहयोगउद्धारमा संयुक्त अरब इमिरेट्स (यूएई) स्थित एनआरएनए राष्ट्रिय समितिले गरेको खर्च र देखाएको हिसाबमा सरोकार राख्दै आईएलओको जेनेभा मुख्यालयले समेत छानबिन थालिसकेको छ । मानवीय संकट र महामारीको यो संवेदनशील घडीमा केकसरी सहयोग समन्वय परिचालन भयो भन्ने कुरा एकदमै महत्त्वपूर्ण हुन्छ । यसबारे सबैको चासो र चिन्ता जोडिएको हुन्छ । अझ, सहयोग राशि परिचालन जोडिएको विषयमा पारदर्शिता र स्वच्छता त यसै पनि आवश्यक भइहाल्छ । शंका लागेको अवस्थामा यसबारे खोजबिन हुनु स्वाभाविक पनि हो । त्यही उपक्रममा यतिबेला पीडितको सहयोगउद्धारका नाममा यूएईमा देखिएको आर्थिक अपचलनबारे एनआरएनएभित्रकै अर्को समितिले गरेको छानबिनकै आधारमा पनि धेरै आशंका गर्न सकिने स्थिति देखिएको छ । विशेषगरी प्रवासी कामदारको उद्धार, सहयोग र हकहितमा काम गर्ने भन्दै खटाइएका स्वयम्सेवी समेतले मासिक बेतनका हिसाबमा डलर मूल्यमा तलब लिएको औचित्यपूर्ण देखिन्न, न शोभनीय नै लाग्छ । यो रकम मानवीय संकट र महामारीको शीर्षकमा आएको दातृ सहयोग भएको तथ्यलाई यहाँ सरासर बेवास्ता गरिएको छ । यो मामिलामा आईएलओको जेनेभा मुख्यालयले गर्ने अध्ययनअनुसन्धानको पाटो एउटा होला, तर यस्तो मानवीय तथा सहृदयी सहयोग चाहिने विषयमा एनआरएनएको नाममा जेजस्तो लाजमर्दो परिदृश्य देखिएको छ, त्यो आफैंमा आत्मबोधको विषय बनेको छ, र बन्नुपर्छ पनि । यो मामिलालाई लिएर सम्बन्धित संस्था र नेतृत्वहरूले स्वमूल्यांकन र आत्मसमीक्षा गर्न अत्यावश्यक छ । केही समितिका हर्ताकर्ताको व्यवहारका कारण पूरै एनआरएनए बदनाम हुने स्थिति आउनु हुँदैन । किनभने, यतिबेला एनआरएनए आफ्नै सांगठनिक पहिचान र गरिमाका हिसाबमा संसारभर छरिएका नेपालीका लागि एउटा छाता संस्था बनिसकेको छ । र, मुलुकबाहिरका हकमा अनौपचारिक रूपमै सही, एनआरएनएले धेरै हदसम्म नेपालकै प्रतिनिधित्व गर्ने भएकाले यसका क्रियाकलापहरू देशकै प्रतिष्ठासित पनि जोडिएका हुन्छन् । त्यसैले, जुनसुकै संस्थागत कार्य गर्दा पनि एनआरएनए नेतृत्वले विशेष सावधानी अपनाउन जरुरी छ ।यही प्रसंगमा ख्याल गर्नुपर्ने अर्को विषय के छ भने, यो संस्थाका केही उच्च पदाधिकारीले राजनीतिक नेतागणले झैं जहाँजुन देशमा पुग्यो, त्यहींका श्रमिकका हकहितको नाममा उद्धार कोष खोल्दै आएका छन्, र त्यो उद्धारसमन्वयका दृष्टिमा अर्थहीन बनिसकेको प्रस्टै देखिन्छ । केन्यादेखि यूएई र कतारदेखि मलेसियासम्म यस्ता उद्धार कोषहरू एनआरएनएको अग्रसरतामा बनेका छन्, तर तिनको उपादेयता अहिलेसम्म देखिएको छैन । यही बेला संयुक्त राष्ट्रसंघीय संस्था आईएलओबाट पाएको सहयोगसमेत उचित पारदर्शिताबिनै र तर्कसम्मत आधार नभई अन्धाधुन्ध खर्च भएको देखिनु आफैंमा लज्जाको विषय हो ।मानवीय संकट र संवेदनशील घडीमा नियतवशै आर्थिक अपचलन गरिएको रहेछ भने त यो विषय झनै क्षम्य हुन सक्दैन । किनभने, श्रमिक उद्धार, घरफिर्ती वा अन्य सहयोगमा अन्तर्राष्ट्रिय आप्रवासन संगठन (आईओएम) ले निर्वाह गरिरहेको भूमिकामा पहिलोपटक आईएलओ देखापरेको यो सहयोगी र समन्वयी सद्भावमा कहींकतै अपचलन र हिनामिनाको दाग लागेमा यसले निम्त्याउने दीर्घकालीन नकारात्मक प्रभावको जिम्मेवारी एनआरएनएले बेहोर्नुपर्ने हुन्छ । यसबाट एनआरएनए मात्रै होइन, देशकै साखमा समेत प्रश्न उठ्ने निश्चित छ । यहाँ के ख्याल गर्नुपर्छ भने, मानवीय संकट आइपरेका बेला आएको १० करोड रुपैयाँको दातृ सहयोगमा १० रुपैयाँ मात्रै हिनामिना भएकै भए पनि यो आर्थिक कसुर हो । त्यसैले, एनआरएनए नेतृत्वले यो विषयलाई गम्भीरतापूर्वक लिनुपर्छ । त्यसका निम्ति अवश्य पनि आईएलओ मुख्यालयको छानबिनले दिने निष्कर्षले एनआरएनएलाई यसबारे थप कदम चाल्न निर्णायक आधार दिनेछ ।"
रंगशालालाई स्थानान्तरण गर,"हास्य कलाकार धुर्मुससुन्तलीले सिन्धुलीमा मुसहर बस्ती बसालेर सामाजिक अभियन्ताको रूपमा आफूलाई स्थापित गरे । तर चितवनको रामपुरस्थित वन तथा कृषि विश्वविद्यालयको २१ बिघा जग्गामा अनुमतिबिना अन्तर्राष्ट्रिय स्तरको क्रिकेट रंगशाला निर्माण गर्ने जुन कार्य गर्दै छन्, त्यो गलत छ । उक्त रंगशाला तुरुन्त स्थानान्तरण गर्नुपर्छ । रंगशाला निर्माण गर्ने कार्य महानगरपालिकाकै हो, धुर्मुससुन्तलीको होइन । रंगशाला निर्माण गर्न पैसा पुगेन भनेर मध्यराति रुँदै भिडियो सार्वजनिक गरेका धुर्मुससुन्तलीले जनतासँग भिख मागेर विश्वविद्यालयको पशुका लागि आवश्यक पर्ने डालेघाँस तथा अनुसन्धानका लागि रोपिएका विभिन्न प्रजातिका रूखहरू मासेर रंगशाला निर्माण गर्नु किमार्थ उचित होइन । रामपुर क्याम्पस हाताभित्रको १० बिघा क्षेत्रफलमा पहिल्यै रंगशाला निर्माण भएको छ, जहाँ अहिलेसम्म एउटा पनि खेल भएको छैन । रंगशालाबाट कति जनता प्रत्यक्ष लाभान्वित हुन्छन् ? बरु रंगशालाको सट्टा अस्पताल निर्माण गरेको भए पक्कै पनि जनताको साथ र सहयोग रहन्थ्यो । स्वयं विश्वविद्यालयका पदाधिकारीहरू असहमत हुँदासमेत र चितवनको मेघौली र कास्कीमा निजी जग्गादाताले जग्गा दिन्छु भन्दाभन्दै रामपुरकै क्याम्पसको जग्गामा रंगशाला बनाउन धुर्मुसलाई केले डोर्यायो ? कृषि क्याम्पसलाई विनाश गर्ने कार्यमा धुर्मुस नलागून् । सरोकारवालाहरूले यसबारेमा छिट्टै ध्यान दिनु जरुरी छ । अन्यथा भोलिको मुद्दामामिलाबाट धुर्मुसलाई कसैले बचाउन सक्ने छैन । कुसुम न्यौपाने, मध्यविन्दु११, नवलपरासी (पूर्व)"
प्रदूषण न्यूनीकरणका लागि हरितक्रान्ति,"नेपालको वायु प्रदूषण इतिहासमै डरलाग्दो अवस्थामा पुगेको छ । चैतको दोस्रो हप्ता एक्कासि मुलुकको वायुमण्डलमा परेको प्रभाव गत हप्ताको वर्षाका कारण केही कमजस्तो देखिए पनि समस्या हतपत घट्नेजस्तो देखिँदैन । वायु प्रदूषणको मापन, अनुसन्धानमा संलग्न स्विटजरल्यान्डको जेनेभास्थित आईक्यू एयर ले विश्वका ९४ प्रदूषित सहरमध्ये काठमाडौंलाई पहिलो नम्बरमा राखेको छ । वातावरण विभाग, जल तथा मौसम विज्ञान विभागका पदाधिकारी, राजनीतिज्ञहरू धेरै ठाउँको डढेलोबाट निस्केको धूवाँ र त्यसमा तुवाँलो मिसिँदा प्रदूषण उच्च विन्दुमा पुगेको बताउँछन् । वातावरण विभागको स्वच्छ वातावरण महाअभियान कार्यक्रमका लागि १० करोड रुपैयाँभन्दा बढी रकम विनियोजन भए पनि त्यसबाट उल्लेख्य कार्य भएको पाइँदैन । यता जनताको अगाडि साँचिलो बन्न प्रदूषणको स्रोत डढेलो भनिए पनि अन्य मिश्रित कारण गनेर साध्य छैन । चुरेको महाविनाशले तराईपहाड सबैतिर दुश्चक्र थपिएको कसैले भुल्न सक्दैन । परापूर्वकालदेखि नेपालमा चल्दै आएको जैविक कृषि प्रणालीले अन्तिम सास फेरिरहेको अवस्था छ । गाउँसहरको पारिवारिक खेतीपातीबाट हराभरा देखिने हरियो नेपाल शासकको अदूरदर्शिताका कारण उजाड बनिसकेको छ । सरकारका जिम्मेवार व्यक्ति जमिनतिर नहेरी कृषि औद्योगिकीकरणको ढ्वाङ फुक्दै आकाशमा उडिरहेका छन् । साना किसानको मर्का बुझ्न कोही इच्छुक देखिँदैनन् । वातावरणीय सन्तुलनसँग जोडिएको कृषि प्रणाली तहसनहस हुँदा भारतबाट अनाज नआए हाम्रो हातमुख पनि जोडिँदैन । पूर्वदेखि पश्चिमसम्म विमानमा यात्रा गर्ने हो भने डोजर आतंकबाट डाँडाकाँडा, वनजंगल, नदीनाला क्षतविक्षत बनेको देख्न सकिन्छ । सरकार कमजोर बनेको बेला डढेलो लाएर काठ, जंगली जनावर बटुल्ने समूह उत्तिकै सक्रिय बनेको छ । उता माफियाको ब्रह्मलुटले सीमा नाघेको छ । यावत् विसंगतिको लेखाजोखा गरिसकेपछि हरितक्रान्ति को अपरिहार्यतालाई नकार्न सकिन्छ र ? तर शासकले कहिले बुझ्ने हरियाली र पर्यावरणीय उत्कृष्टताको विषय ? कुर्सी क्रान्ति को दौड छोडेर कुन नेताको अग्रसरतामा हुने हरित क्रान्ति ? भुवनेश्वर शर्मा, चन्द्रागिरि२, काठमाडौं"
"मेलम्ची, नियत र नैतिकता","माधवी भट्टको लेख मेलम्ची, अवरुद्ध राजनीति र किसुनजी पठनीय लाग्यो । लेखकले सन्तनेता कृष्णप्रसाद भट्टराई (किसुनजी) को २०४६ सालपछिका केही काम कोट्याउने प्रयास गरेका छन् । किसुनजीलाई मेलम्चीसँग अत्यधिक जोडिएका नेताका रूपमा पछिल्लो समय जुन चर्चा चलाइन्छ, त्यसभन्दा ज्यादा प्रजातन्त्रप्रतिको उनको सुझबुझ र राजनीतिक निष्ठा अनि क्षमादानका प्रतिमूर्तिका रूपमा उनी पूज्य छन् । मदन भण्डारीको अवसानपछि २०५० को उपनिर्वाचनमा किसुनजी मेलम्चीको पानीले राजधानीको सडक पखालिदिने नाराका साथ उम्मेदवार बने । दुर्भाग्य तत्कालीन प्रधानमन्त्री गिरिजाप्रसाद कोइरालाको १८ मिनेटको त्यो चर्चित वक्तव्यले नेपाली कांग्रेसभित्र घात र अन्तरघातको शृंखला चुलियो । कांग्रेसभित्रकै अन्तरघातले किसुनजीलाई पराजित गर्यो । पार्टी सभापति किसुनजी आफैं थिए । जनस्तरबाट गिरिजाप्रसादलगायतका केही चर्चित नेताहरूमाथि पार्टी कारबाहीको माग भयो । कहिले चाक्सीबारी र कहिले नयाँबानेश्वरस्थित कांग्रेस पार्टी कार्यालय घेराउ गर्दै कार्यकर्ताहरूले पार्टी शुद्धीकरणका लागि दबाब सिर्जना गरे । आफू सकिन्छु, तर पार्टीलाई सिध्याउन दिन्न भन्ने मनसायले त्यसबखत पार्टीलाई एकढिक्का राख्ने प्रण गर्दै ममाथि भएका सबै घात, अन्तरघात र असहयोगलाई अन्तष्करणमा राख्दै सबैलाई माफी दिन चाहन्छु भन्दै किसुनजीले पार्टी बचाउको पक्षमा निकै ठूलो योगदान गरेका थिए । २०५६ को आमनिर्वाचनमा पर्साबाट निर्वाचित भएपछि प्रधानमन्त्री बनेका किसुनजीलाई उनै गिरिजाप्रसादले निर्ममतापूर्वक सत्ताच्युत गर्न खोज्दा उनका सामुन्ने मध्यावधि निर्वाचनमा जाने बाटो खुला थियो । अझ संसद्मा अविश्वासको प्रस्तावको सामना गर्दा प्रतिपक्षको समेत साथ रहने निश्चित थियो । राजनीतिमा पदभन्दा ठूलो इमान र नैतिकता हुन्छ भन्ने मान्यतालाई स्वीकार गर्दै विपक्षीको बैसाखीमा टेकेर आफ्नै पार्टी फुटाउने हर्कत गर्नुभन्दा सत्ताबाट हट्नु नै बेस ठानेर संसद्को रोस्ट्रमबाटै उनले प्रधानमन्त्री पद त्यागेको घोषणा गरेका थिए । लेखकले किसुनजीलाई वर्तमान प्रधानमन्त्री केपी ओलीसँग तुलना गर्ने प्रयास गर्नुभएको छ । तर राजनीतिक सुझबुझ, नैतिकता, पार्टीप्रतिको निष्ठा, इमान, प्रजातन्त्रप्रतिको विश्वास अनि कर्मलगायत कुनै पनि विषयमा किसुनजी र ओलीको तुलना हुन सक्ला र ? उत्तम पुडासैनी, जोरपाटी, काठमाडौंमाधवी भट्टको मेलम्ची, अवरुद्ध राजनीति र किसुनजी लेखले प्रधानमन्त्री ओली र किसुनजीको तुलना गरेको छ । राष्ट्रपति विद्यादेवी भण्डारीले औपचारिक उद्घाटन गर्दा मेलम्चीको पृष्ठभूमि, यसको कार्ययोजना, सुरुवात, विविध कामकारबाही आदिबारे सविस्तार बताएकी थिइन् । राष्ट्रप्रमुखको सम्बोधनमै आइसकेको विषय प्रधानमन्त्री ओलीले अनदेखा गरे भन्न कसरी पो मिल्ला र ? पञ्चायतकालमै अध्ययन भएको, २०४६ को जनआन्दोलनपछि बनेको अन्तरिम सरकारका प्रधानमन्त्री किसुनजीबाट अग्रसरता लिइएको उपर्युक्त गौरवशाली आयोजनालाई जोडेर उनलाई अनावश्यक देवत्वकरण गर्ने अनि वर्तमान प्रधानमन्त्रीलाई दानवीकरण गर्न मिल्छ ? २०५६ को आमनिर्वाचनअघि बहुमत ल्याउने सम्भावना भएको नेकपा (एमाले) फुटिसकेको थियो । कांग्रेसभित्र २०५१ मध्यावधिको कारक ३६ से र ७४ रे विवाद उकुच पल्टिराखेको थियो । २०५२ देखि लडाइँ सुरु गरेको माओवादी राम्रै शक्ति ग्रहणमा पुगिसकेको थियो । गिरिजाप्रसाद २०५१ देखि नै बदनाम जो भइराखेका थिए । उनले आगामी चुनावमा पार्टीले बहुमत ल्याएमा आफू प्रधानमन्त्री नहुने, किसुनजी प्रधानमन्त्री पूरै अवधि हुने सार्वजनिक घोषणा गरे, कम्युनिस्टहरू फुटेको अवसर जो थियो । कांग्रेसले सजिलैसँग बहुमत ल्यायो । किसुनजी प्रधानमन्त्री भए । तर आफ्नो सार्वजनिक वचनबद्धता लत्याएर गिरिजाप्रसादले उनलाई ९ महिनामै घोक्रेठ्याक लगाइदिए । परिणाम, राष्ट्र बर्बादी बहुआयामिक भयो । यसमा अझ धेरै बढोत्तरी भयो । उनी स्वयम्ले पनि बाँकी ४ वर्ष ३ महिना टिकाउन सकेनन् । कांग्रेस पार्टी विभाजनसम्मको नौबत आइलाग्यो । २०४७ को संविधान निर्माणमा जानीजानी ढोकाबाहिर पुर्याइएको संयुक्त राष्ट्रिय जनआन्दोलन मोर्चाको उत्तराधिकारी विद्रोही माओवादी पूरै देशमा प्रभावी रह्यो । त्यो संविधान निर्माण प्रक्रियामा कम्युनिस्टहरूको त्यो धारलाई समावेश नै नगराएको सजाय सिंगो देशले भोग्नुपर्यो । संविधान निर्माणका नेतृत्वकर्ता किसुनजी अझै चोखैचाहिँ कसरी रहे ? ज्युँदो वा मरेको सबले इतिहासको कठघरामा उभिनु त पर्छ नै ! अनि त्यो बडो निर्मम पनि हुने गर्छ । आफू असमयमै प्रधानमन्त्रीको कुर्सीबाट हटाइन लागेको थाहा हुनेबित्तिकै देशैभरिका आम कार्यकर्ता र सर्वसाधारण जनतामाझमा गिरिजाप्रसादको साँप प्रवृत्तिको भण्डाफोर नगर्नुमा उनैले जीवनभरि पाठ गरेको भागवद्गीताकै अपमान भएको हो । गीतामा प्रस्टसँग लेखिएको छँदै छ अन्याय गर्नु पाप हो भने, सहनु महापाप । गिरिजाप्रसाद र किसुनजीबीचमा चुनावअघि भएको सम्झौतामा पछि संसदीय दलमा बहुमतअल्पमतको फलास खेलिनेछ भनेर लेखिएको त थिएन होला नि !अहिलेको प्रतिनिधिसभामा प्रधानमन्त्री ओलीले भनेको भन्यै छन् माओवादी केन्द्रले सरकारमाथिको समर्थन फिर्ता लेओस् । म राजीनामा दिनेछु । माओवादी वैकल्पिक सरकार नबन्ला, अनि चुनावमा जानुपर्दा आफू बढारिनेमा विश्वस्त छ । त्यसैले समर्थन फिर्ता पनि नलिने यथाविरोध पनि गरिराख्ने ध्याउन्नमा छ । अस्तिको संसद् अधिवेशनमा देव गुरुङले यही कुरा त भने नि ! जनता समाजवादी पार्टीलाई संसदीय अभिलेखले चिन्दैन । त्यहाँ स्वतन्त्र बाबुराम, संघीय समाजवादी र राजपा छन् । यो अवस्थामा कसरी वर्तमान प्रधानमन्त्रीले नैतिक र राजनीतिक हिसाबको विश्वास गुमाए ? सुशीलकुमार गौतम, पुरानो नैकाप, काठमाडौं"
शुद्ध हावा विलासिता हो !,"कसको आवश्यकता हो लोकतन्त्र ? लोकतन्त्र सधैं चर्चा भइरहने अवधारणा हो । राज्य सञ्चालनको प्रणालीका रूपमा होओस् वा सामाजिकसांस्कृतिक सम्बन्धका अर्थमा, यसबारे विमर्श भइरहनु आवश्यक छ । लोकतन्त्र कहिल्यै नबदलिने स्थिर सूत्रहरूको संकलन पनि त होइन, त्यसैले यो विज्ञहरूको परिभाषामा कैद हुँदैन । बरु विविध शास्त्र, अनुभवका अनेक शृंखलाबाट सृजित ज्ञान, संघर्षका अनवरत सिलसिला साथै निरन्तर संवादले अद्यावधिक गरिरहने अवधारणा हो । समयले तेर्स्याएका नयाँ चुनौती सामना गर्दै आम मानिसको स्वतन्त्रता संवर्द्धनका लागि लोकतन्त्रबारे चासो जीवित रहनुपर्छ । शासन सञ्चालनका सामान्य औपचारिकतामा सीमित हुने खतराबाट बच्दै आम मानिसको जीवन रूपान्तरणको ऊर्जा बनाउन लोकतन्त्रबारे सार्वजनिक अन्तरक्रिया महत्त्वपूर्ण हुन्छ । लोकतन्त्र खुम्च्याउने प्रत्येक दुष्प्रयत्नविरुद्ध प्रतिरोध पनि उति नै जरुरी छ । चाहे त्यो दुष्प्रयत्न विकासकै नाममा किन नगरियोस् ! संसद् विघटन र पुनःस्थापना, पुनर्स्थापित संसद्को अलमल, निर्वाचन आयोगको अकर्मण्यता, दलीय राजनीतिका जटिलता, अदालतका अनौठा फैसला इत्यादिले लोकतन्त्रबारे आमविमर्शको माग गरेका छन् । त्यसो त संविधानमा अंकित अनेक प्रावधान र स्थापना गर्न खोजिएको कानुनी व्यवस्थाबारे पनि निरन्तर मन्थनको खाँचो छँदै छ । नेपाली समाजको लोकतान्त्रीकरणको प्रक्रिया सुदृढ बनाउने सवालसँग जोडिएर आउने यस्ता अनेक विषयमा भएका छलफल मूलतः लोकतन्त्रबारेकै चिन्तन हुन् । पछिल्ला राजनीतिक घटनाक्रमले उकेरा लगाएर सृजना भएको नागरिक आन्दोलन र यसबारे आमवृत्तमा भएका संवाद पनि लोकतान्त्रिक अभ्यास सुदृढ बनाउने प्रयत्न नै हुन् । यी विलासी आकांक्षा होइनन्, आम नागरिकको जीवन स्वस्थ, शान्त र इज्जतिलो बनाउन गरिएका आवश्यक प्रयत्न हुन् । नबदलिएका अलोकतान्त्रिक शक्ति संरचनाको घानमा परेर स्वस्थ, शान्त र इज्जतिलो जिन्दगी जिउन नपाएका मान्छेलाई सबैभन्दा बढी आवश्यक हुन्छ लोकतन्त्र । खाना र छाना जुटाउन हम्मे परेको निमुखा कुनै मसिहाको पर्खाइमा बस्दैन, चाहे त्यो मसिहा विकासकै नाम गरेर किन आउन नखोजोस् । बरु, ऊ आधारभूत आवश्यकता पूरा गर्ने अधिकार खोस्न तम्सिन्छ, उसैले लोकतन्त्रको खोजी गर्छ । जात व्यवस्थाको कोपराइबाट मुक्तिका लागि कुनै देवताको पदार्पर्ण होस् भनेर पूजा अर्चना गर्दैन दलित, आफ्नो जीवन रूपान्तरण गर्ने लोकतन्त्रकै लागि संघर्ष गर्छ । पितृसत्ताका तगारा पन्छाउन विकासको सीधा रेखा कोरेर कुनै दिन विकसित भइएला र मुक्ति पाइएला भनेर पर्खिबस्दैनन् महिला । माटोसँग आत्मीय साइनो कायम राख्न कुनै विकासविज्ञको सुझाव कुर्दैन आदिवासी, आफ्नो भूमि र सम्पदा जोगाउन आफैं लोकतन्त्रको खोजी गर्छ । आफ्नो पहिचान, इज्जतिलो जीवन र आधारभूत आवश्यकता पूरा गर्न जसलाई सबैभन्दा बढी लोकतन्त्र चाहिएको छ, तिनका लागि विलासिता होइन लोकतन्त्र । शुद्ध हावाको निजीकरण गर्ने दुष्प्रयत्नका विरुद्ध यिनै मानिसहरूले संघर्ष गर्नेछन् ।"
परिवार नियोजनका साधनका असर,"के हीअघि अछाम पुग्दा मेरो भेट त्यहाँको स्वास्थ्यकर्मीसँग भयो । एकै छिनको कुराकानीपछि उनले भनिन्, मेरा विवाह भएको पाँच वर्ष भयो, बच्चा नपाउन पहिलो दुई वर्ष मैले डिपो प्रोभेरा (परिवार नियोजनको सुई) लगाएँ तर छोडेको तीन वर्ष भइसक्यो अझै बच्चा भएको छैन । डिपो लगाएपछि मेरो शरीर मोटो पनि हुँदै गएको थियो । अहिले छोडेपछि पनि तौल घटेको छैन । यति भनिसकेपछि मैले उनलाई सोधें, एउटा पनि बच्चा नभई किन डिपो प्रयोग गर्नुभएको ? यस्तो सल्लाह कसले दियो, तपाईंलाई ? यसको जवाफमा उनले भनिन्, हामीलाई यसैगरी सिकाइएको छ । मैले तालिम दिँदा पनि बच्चा नभएका विवाहित दम्पतीले परिवार नियोजनका हर्मोनयुक्त साधन प्रयोग गर्दा हुन्छ भन्छु । उनको जवाफले म अवाक भएँ । कुराकानी अगाडि बढाउँदै मैले भने, हामी पनि परिवार नियोजनका साधन प्रयोग गर्न सिकाउँछौं तर एउटा बच्चा पाएपछि मात्र । जसले तपाईंलाई यो सिकायो उसले आफ्नो छोरी, बुहारी, भान्जी कसैलाई पनि एउटा बच्चा नजन्माई परिवार नियोजनको साधन प्रयोग गर्न लगाउँदैन । यो तपाईंप्रति गरिएको अन्याय हो । परिवार नियोजनको साधनले महिलालाई गर्भवती हुनबाट रोक्छ । उनको जीवनको रक्षा गर्छ तर जथाभावी प्रयोग गर्दा यसले महिलाको स्वास्थ्य जीवनमा नराम्रा असर पर्न सक्छन् भन्नेबारे के स्वास्थ्य मन्त्रालयले विचार गरेको छ ? एउटा पनि बच्चा नभई यसरी महिलाले परिवार नियोजनको सुई प्रयोग गर्दा कहिलेकाहीँ लामो समयसम्म बच्चै नहुने सम्भावना बढ्छ । सुदूरपश्चिमका महिलाहरूले गर्भ नरहोस् भनेर पहिलो बच्चा नहुँदै यसरी अनेक साधन प्रयोग गर्दा उनीहरूको बच्चा जन्मन ढिलो हुन्छ । यसले गर्दा उनीहरूलाई घरसमाजले अपमानित गरिन्छ । श्रीमान्ले बाँझी भई भनेर अर्को विवाह गर्छन् । अनि ती महिलाका जीवनमा अनेक दुःख आइपर्छ । सुदूरपश्चिममा मात्र होइन, नेपालका विभिन्न ठाउँमा पनि यसरी एउटा पनि बच्चा नपाई हर्मोनयुक्त परिवार नियोजनको साधन प्रयोग गरे हुन्छ भनेर स्वास्थ्य मन्त्रालयले सिकाउने रहेछ । महिलाको शरीरलाई केवल यन्त्र ठान्ने मानसिकताले गर्दा तराई र सुदूरपश्चिमका महिलाहरूले कति गाह्रो जीवन बिताउनुपर्छ भन्ने कुरा स्वास्थ्य मन्त्रालयका पदाधिकारी केही दिन त्यहीँ गएर बसे थाहा भइहाल्छ । सुदूरपश्चिमकी साउद थर गरेकी २० वर्षीया महिलाको सरकारी जागिरमा नाम निस्केको रहेछ । त्यतिबेला उनको ३ महिनाको गर्भ रहेछ । गर्भवतीलाई तालिम दिँदैनन् भन्ने थाहा पाएपछि उनले १२ हप्तामा गर्भ तुहाउने औषधि खाइछन् । औषधि सेवनपछि अत्यधिक रगत बगेछ । परिवारले अस्पताल लग्यो भने स्वास्थ्यकर्मीले गाली गर्छन् कि भन्ने डरले घरमै राखेछन् । दुई दिनपछि रगत धेरै बगेकाले उनको मृत्यु भएछ । त्यहीँको एक सामुदायिक स्वास्थ्यचौकीका स्वास्थ्यकर्मीले यो घटना बताउँदा म झसंग भएकी थिएँ । २० वर्षीया साउदको मृत्यु सायद मातृ मृत्युमा दर्ता गरिएन, किनकि उनी गर्भ रहेपछि जाँच गराउन गएकी थिइनन् । यदि गएको भए उनलाई स्वास्थ्यकर्मिले पहिलो गर्भ सकेसम्म तुहाउनु हुँदैन भनेर सल्लाह दिन्थे होलान् । तर यस्तो जानकारी गाउँघरमा कसले दिने ?यति सुनाइसकेपछि ती स्वास्थ्यकर्मीले त्यहीँको अर्को यस्तै घटनाबारे बताइन् । बुढा थर गरेकी महिलाका छवटा बच्चा भइसकेका रहेछन् । श्रीमान्ले गर्भनिरोधक साधन प्रयोग गर्न नदिएर सातै बच्चा पाउँदा उनको मृत्यु भएको रहेछ । परिवार नियोजनको साधन प्रयोग गरे म नहुँदा अरूसँग पल्किन्छे भन्ने धारणा त्यहाँका पुरुषहरूमा रहेछ । उनी त्यतिबेला एकदमै पातली थिइन् रे ! उनले स्वास्थ्यकर्मीलाई भनेकी पनि रहिछन्, मलाई, जतकाल (यो गर्भ) त मेरो काल नै हुन्छ कि क्या हो, जस्तो लाग्छ । उनी कतै जँचाउन पनि गइनछन् । घरमै बच्चा पाएपछि उनको रगत धेरै बगेछ । ती स्वास्थ्यकर्मीले यो खबर पाएपछि अस्पताल लौजाने तयारी गर्दै थिइन् तर उनी नपुग्दै ती महिलाको ज्यान गएछ । स्वास्थ्यकर्मीले भनिन्, मैले कति प्रयास गर्दा पनि उनलाई गर्भवती हुनबाट रोक्न सकिनँ उनको ज्यान बचाउन सकिनँ । त्यसपछि उनको आँखाबाट आँसु झर्यो । लोग्नेको कुरा काट्ने साहस नभएकाले ती महिलाको मृत्यु भयो । सायद ती महिलाको पनि मातृ मृत्यु दर्तामा नाम चढेन । एकतिर नचाहिने ठाउँमा परिवार नियोजनको साधन प्रयोग गरेर महिलाको प्रजनन स्वास्थ्यमै नराम्रो असर परेको छ, अर्कोतिर महिलाले बच्चा नहोस् भन्ने चाहेर पनि परिवार नियोजनका साधन प्रयोग गर्न पाएका छैनन् । दुवै अवस्थामा महिलाको जिन्दगी खतरामा परिरहेको छ । महिलाको प्रजनन स्वास्थ्यलाई केवल औषधिले मात्र उपचार गर्छ भन्ने आमबुझाइ छ । महिलाप्रति गरिने व्यवहारले पनि महिला स्वास्थ्यमा असर पार्छ । प्रजनन स्वास्थ्यका समस्या सामाजिक कुरीतिसँग पनि गाँसिएका छन् । सुदूरपश्चिमका महिलाहरूलाई दिनदिनै यस्तो समस्या पर्छ तर भन्ने ठाउँ नभेटेर उनीहरू चुप बस्छन् । जनस्वास्थ्य कार्यालयको अनुगमनमा सायद यस्ता समस्याका बारे छलफलै हुँदैन । अनि महिला भएर जन्मनु श्राप नै होजस्तो हुन्छ, सुदूरपश्चिममा ।"
अस्तित्वको संघर्षमा जनकपुरधामका सम्पदा,"योजनामा सीमित सम्पदाहरूको भविष्यजनकपुरधाममा केही समयअघिसम्म धार्मिक पोखरी, ५८ र अन्य निजीलगायत जोडेर ८२ पोखरी थिए (जनकपुर टाउन प्रोफाइल, २०४८) । त्यसमध्ये २४१ प्रतिशत ठीक अवस्थामा,४३१ प्रतिशत नराम्रा अवस्थामा र ३२८ प्रतिशतले आफ्नो अस्तित्व गुमाएको अवस्थामा छन् (बृहत्तर जनकपुर क्षेत्र विकास परिषद्, जनकपुरधाम, २०७३०७४) । जनकपुरधामका यस सरोवरहरू मिथिला महात्म्यले निर्देश गरेका धार्मिक विश्वाससँग गाँसिएका अति प्राचीन हुन् । तर ती खुलेआम अतिक्रमणमा पर्दा पनि सरकारहरू निरीह बन्न विवश छन् ।जनकपुरधाममा रामायण कथासँग जोडिएको धनुषाधाम पनि छ । जनकपुरधाम र यस क्षेत्रका सांस्कृतिक सम्पदाहरूको विकासका लागि अनेकौं गुरुयोजना बनाइए पनि त्यसको असल कार्यान्वयन हुन सकेन । परिणामतः योजना पनि आयो, खर्च पनि भयो तर त्यसले कुनै ठोस आकार ग्रहण गर्न सकेन ।हाम्रा राज्य र स्थानीय पदाधिकारीहरूले जनकपुरधामका सम्पदाहरूलाई पुनर्जीवन दिन सके यो नगरको मात्रै हैन, क्षेत्रमै समृद्धि आउन सक्थ्यो । त्यसका निमित पहाडी गाछी (जो अब छैन), तिरहुतिया गाछी, बारहबिघा, बाबनबिघा, रानीबजार, जानकी फूलबारीजस्ता सम्पदालाई पुरानै स्वरूपमा ल्याउनुपर्छ । मासिइसकेका स्थानलाई ब्युँत्याएर त्यहाँ हुने गरेका विधिव्यवहारहरूलाई पुनः सञ्चालन गर्न सकिन्छ । अहिलेलाई दुइटा योजनामा काम थालियो भने जनकपुरधामको गरिमालाई अझ व्यापक बनाउन सकिन्छ । पहिलो, जानकी मन्दिरको सुव्यवस्थापन । जनकपुरधामको पहिलो प्राथमिकता नै यो मन्दिर हो । जुनबेला रकमको जोहो गर्ने आँट थिएन, त्यतिबेला अनेकौं योजना बनाइन्थ्यो । आज त्यो अवस्था छैन । मुख्यमन्त्री लालबाबु राउतकै प्रयासमा जानकी मन्दिरको सौन्दर्यीकरणका लागि लगभग सात करोडको परियोजना मुख्यमन्त्री स्वच्छता अभियान अन्तर्गत सञ्चालित छ । योजनाले निर्धारित गरेका सुधारहरू पूर्ण रूपमा कार्यान्वयन हुन सके यसले मन्दिरले कोल्टे फेर्न सक्छ । तर, त्यस्तो भैरहेको देखिएन । स्वयं मुख्यमन्त्री नै यसबारे विश्वस्त भैरहनुभएको देखिएन । कहिले मन्दिर परिसरमा ओछ्याइएका मार्बलको कम गुणस्तरको चर्चा त कहिले मुख्यमन्त्री कोषबाट लगानी हुँदाहुँदै सरकारकै अर्कै मन्त्रालयबाट थप रकम निकासा गराई योजनाबाहिरको निर्माण गर्न लगाउँदाको विरोध । कहिले मन्दिरको पूर्वतिरको बगैंचाको पर्खाल विवाद त कहिले मन्दिरको स्वामित्वमा रहेको जानकी फूलबारीको जग्गा लिजमा दिएकोमा विरोध । अहिले करोडौं खर्च गरी सौन्दर्यीकरणको काम भैरहँदा पनि अनावश्यक रूपमा मन्दिरका प्रवेशमुखका कोठाहरू व्यावसायिक प्रयोजनका लागि भाडामा दिइएको छ । लगभग सवा सय वर्षभन्दा बढी भैसकेको र विश्व सम्पदा सूचीमा सामेल गराउने प्रयास भैरहँदा पनि मन्दिरको पर्खालमै टाँसिएर ठूलठूला कार्यक्रमहरू तामझामसाथ गरिनु पुरातात्त्विक हिसाबले कति उचित हो ?यस्ता क्रियाकलाप किमार्थ राम्रो संकेत होइन । जानकी मन्दिरको सुव्यवस्था यहाँका बासिन्दाको पहिलो सर्त हो । यो सुव्यवस्थामा मन्दिरका महन्थहरूको योग्यता पनि महत्त्वपूर्ण हुन्छ । गुरुशिष्य परम्पराको नाउँमा योग्य महन्थको नै छनोट हुन्छ भन्न सकिँदैन । नेपाल सरकारको २६ साउन, २०६२ को निर्णयअनुसार बृहत्तर जनकपुर क्षेत्र विकास परिषद्का तत्कालीन अध्यक्ष भोजराज घिमिरेको संयोजकत्वमा गठित कार्यदलले प्रस्तुत गरेको प्रतिवेदनमा मन्दिरको पूजालाई व्यवस्थित एवं गुणस्तरीय बनाउन महन्थपुजारी प्रशिक्षण केन्द्र स्थापना गरी योग्य प्रशिक्षित व्यक्तिलाई नियुक्त गर्ने व्यवस्था अति आवश्यक देखिएको छ भन्ने उल्लेख छ । यस कुरालाई पनि विचार गर्ने कि !दोस्रो, जनकपुरधाममा आउने धार्मिक पर्यटकहरूका लागि थप नयाँ निर्माणको आवश्यकता छ । अहिले जानकी मन्दिर, राम मन्दिर, धनुषाधाम र साँझको गंगा आरती बस, पर्यटकहरू एकै दिनमा फर्किहाल्छन् । समग्र जनकपुरधामको पौराणिक, ऐतिहासिक र सांस्कृतिक विशिष्टताको प्रतिनिधित्व गर्न सक्ने यस्तो सम्पदाको निर्माण होस्, जसले पर्यटकहरूको बसाइ समय लम्ब्याउन सकोस् । त्यसका लागि राजा जनकको मूर्तिसहितको भव्य दरबार बनाउनुपर्छ । एक दशकअघिसम्म यसको निर्माण कार्य निकै अगाडि बढिसकेको थियो, तर अहिले किन रोकियो थाहा छैन । बजेट अभावले पनि काम रोकिएको हुन सक्छ, यस मामलामा प्रदेश र स्थानीय सरकारको भूमिका महत्त्वपूर्ण हुन्छ । सत्ता संघर्षमा आफ्नो ऊर्जा खर्च गर्न रमाउने हाम्रा नेताहरूले थोरै मात्र भए त्यो ऊर्जा आफ्ना परम्परागत, आध्यात्मिक, सांस्कृतिक सम्पदाहरूको संरक्षणसम्बर्द्धनतिर पनि खर्च गरून् । भ्रमर नेपाल प्रज्ञाप्रतिष्ठान, संस्कृत विभागका पूर्वप्रमुख हुन् ।"
शिक्षकले ६ महिनादेखि तलब पाएनन्,"(म्याग्दी)  आर्थिक स्रोत जुटाउन नसक्दा एक विद्यालयले ६ महिनादेखि शिक्षकलाई तलब खुवाउन सकेको छैन । धवलागिरि गाउँपालिका२ लुलाङस्थित लम्सुङ माविले माध्यमिक तहमा निजी स्रोतबाट नियुक्त गणित र अंग्रेजी विषयका २ शिक्षकलाई कात्तिकयता तलब दिन नसकेको हो ।२०५७ सालदेखि मावि तह सञ्चालन भएको विद्यालयमा लुलाङ, लम्सुङ र खोरियाका विद्यार्थी पढ्छन् । विद्यालयमा ७० प्रतिशतभन्दा बढी विक र बाँकी मगर विद्यार्थी छन् । निजी स्रोतबाट शिक्षक पाल्न लम्सुङ बस्तीले ४० प्रतिशत, लुलाङले ३५ र खोरियाले २५ प्रतिशत रकम जुटाउने सहमति भए पनि समुदायबीच मनमुटाव हुँदा स्रोत जुट्न छाडेको हो । लम्सुङ र खोरियाका दुई छुट्टाछुट्टै आधारभूत विद्यालयमा पनि निजी शिक्षकलाई तलब खुवाउन चन्दा संकलन हुँदै आएको छ । विद्यालयका मुख्य स्रोतमा तीनवटा बस्ती रहेको तर पछिल्लो समय बस्तीबीच मनमुटाव भएपछि एउटा समुदायबाट चन्दा संकलन रोकियो, लम्सुङ माविका प्रधानाध्यापक मोहनराज पौडेलले भने, एउटाबाट सहयोग नउठेपछि अर्को समुदायले पनि रकम दिएन । शिक्षकलाई तलब दिने मुख्य स्रोत नै बन्द भएपछि शिक्षकलाई कात्तिकदेखि तलब खुवाउन सकेका छैनौं । बस्तीबीच समझदारी गराउन नसकेपछि गाउँपालिकालाई गुहारेको र वैकल्पिक स्रोतको पनि खोजीमा रहेको उनले बताए ।मावि तहमा एउटै शिक्षक दरबन्दी नभएकाले लम्सुङ माविले निजी स्रोतबाट तलब खुवाउने गरी नियुक्त भएका मुख्य गणित र अंग्रेजीका दुई शिक्षकलाई मासिक ७१ हजार तलब दिनुपर्छ । अर्को मुख्य विज्ञान विषयका शिक्षकको तलब भने गाउँपालिकाले व्यवस्था गर्दै आएको छ । माविका अन्य विषय भने तल्लो तहका दरबन्दीका शिक्षकले पढाउने गर्छन् । यस्ता शिक्षकलाई पनि थप पारिश्रमिक दिइएको छैन । विद्यालयमा ११० कक्षामा दुई सय विद्यार्थी छन् । साबिक प्रावि तहमा ६ जना र निमावि तहमा २ जना शिक्षक दरबन्दी छ । प्रावि तहमा दरबन्दी भएका शिक्षकले नै कुनै थप सुविधा नलिई निमावि र मावि तहमा अध्यापन गराउँदै आएका छौं, शिक्षक विमला बूढाले भनिन्, दुर्गमको विद्यालयमा अन्य सन्दर्भसामग्री पनि पाइँदैन, कनिकुथी माथिल्लो तह थेगेका छौं । सडक विभागले खन्न लागेको मोटर बाटोमा विवाद भएपछि त्यसको प्रभाव शिक्षकको तलबसम्म पुगेको हो । धवलागिरि गाउँपालिका केन्द्र मुनाबाट खोरिया हुँदै ढोरपाटन सडक खन्न सुरु गरेपछि लम्सुङ र लुलाङका केही व्यक्तिले वातावरणीय प्रभाव मूल्यांकन (ईआईए) नगराई राष्ट्रिय वनमा सडक खनेको र वन विनाश गराएको भन्दै वन विभागमा उजुरी गरे । उजुरीपछि सडक विभाग काम छाडेर फर्कियो । आफ्नो बस्तीबाट निर्माण सुरु गरेको सडक विभाग फर्किएको भन्दै खोरियावासीले विद्यालयलाई सहयोग रोकेपछि समस्या उत्पन्न भएको हो । लम्सुङ मावि निरन्तरताको जोखिममा परेको छ । गाउँपालिका समस्याको जानकार छ र समस्या सुल्झाउन अथक प्रयास पनि गरिरहेका छौं, धवलागिरि गाउँपालिका उपाध्यक्ष रेशम छन्त्यालले भने, अति दुर्गमको दलित बाहुल्य बस्तीबाट अर्को नजिकको विद्यालयमा गाभ्न पनि सजिलो छैन ।जिल्लाका गाउँगाउँमा खुलेका अन्य विद्यालयमा पनि शिक्षक दरबन्दी नहुँदा सञ्चालनमा समस्या छ । बसाइँसराइले बस्ती पातलिँदै जाँदा निजी स्रोतबाट सञ्चालित विद्यालय संकटग्रस्त अवस्थामा छन् । दरबन्दीविहीन विद्यालय सञ्चालन गर्ने मुख्य स्रोत वैदेशिक रोजगारीमा रहेका लाहुरे, आमा समूह र सामुदायिक वन हुन् । सरकारी शिक्षा विद्यार्थीलाई निःशुल्क, अभिभावकलाई महँगो भएको छ, गाउँपालिका अध्यक्ष थमसरा पुनले भनिन् । शिक्षा विकास तथा समन्वय इकाइका अनुसार जिल्लाका ३० विद्यालयको माध्यमिक तह, १९ विद्यालयमा निमावि तह र ९ प्राथमिक तह दरबन्दीविहीन छन् ।"
राष्ट्रिय पुस्तकालय जमलमै,"काठमाडौं (कास) शिक्षा, विज्ञान तथा प्रविधि मन्त्रालयले राष्ट्रिय पुस्तकालय राजधानीको जमलमै बनाउन पुनः प्रक्रिया अघि बढाएको छ । मन्त्रालयले २०७७ चैत १८ मा जमलस्थित कित्ता नं १२७० मा राष्ट्रिय पुस्तकालय बनाउने निर्णय गरी डीपीआरअनुसारका काम अघि बढाउन प्रधानमन्त्री तथा मन्त्रिपरिषद् कार्यालयसँग स्वीकृति मागेको छ । मन्त्रालयका सहसचिव दीपक शर्माले शिक्षाविद्, अभियन्ता, जनप्रतिनिधिलगायतको मागअनुसार पुस्तकालय निर्माणका लागि प्रक्रिया अघि बढाइएको बताए । राष्ट्रिय पुस्तकालय जमलमै बनाउने डीपीआर तयार भइसकेकाले प्रधानमन्त्री तथा मन्त्रिपरिषद् कार्यालयसँग स्वीकृति मागेका छौं, उनले भने, शिक्षाविद्, अभियन्ता, जनप्रतिनिधिलगायतले जमलमै हुनुपर्छ भन्ने विचार राख्दै आएका छन् । त्यसैअनुसार प्रक्रिया अघि बढाएका हौं । बौद्धिक वर्गले राष्ट्रिय पुस्तकालयलाई राष्ट्रिय गौरवको विषयका रूपमा लिनुपर्ने र राजधानीको केन्द्र जमलमै बन्नु उपयुक्त हुने बताउँदै आएका छन् । शिक्षाविद् केदारभक्त माथेमाका अनुसार राष्ट्र चिनाउन राष्ट्रिय पुस्तकालय आवश्यक छ । राष्ट्रिय पुस्तकालय भनेको कुनै सहरको कुना या गाउँबस्तीमा होइन, सुविधा सम्पन्न सहरको बीचमा हुनुपर्छ, उनले भने ।२०७२ वैशाख १२ को भूकम्पले हरिहर भवनस्थित राष्ट्रिय पुस्तकालयको भवन जीर्ण बनेपछि पुस्तकालयको सम्पूर्ण सेवा ठप्प छ । सरकारले २०७५ असोज २८ मा नेपाली मौलिक कला, संस्कृति र परम्परा झल्किने डिजाइनसहितको राष्ट्रिय पुस्तकालय भवन निर्माण गर्ने र अरू प्रस्तावमा लेखिएबमोजिम हुने निर्णय गरेको थियो । त्यसैअनुसार जमलस्थित ७ रोपनी १५ आना ३ पैसा ३ दाम जग्गा राष्ट्रिय पुस्तकालयको नाममा पास भएको थियो । त्यसपछि राष्ट्रिय पुस्तकालय निर्माणका निम्ति डीपीआर (विस्तृत परियोजना प्रतिवेदन) तयार भएको थियो । पुस्तकालय निर्माण प्रक्रिया अघि बढेसँगै विभिन्न व्यापारिक समूहले सरकारलाई प्रभावित तुल्याएर उक्त ठाउँमा व्यापारिक भवन बनाउने भन्दै रोकेका थिए । राष्ट्रिय पुनर्निर्माण प्राधिकरणले समेत जमल, घण्टाघर, रानीपोखरी, टुँडिखेलदेखि दशरथ रंगशालासम्म एकीकृत योजना बनाउने प्रस्ताव अघि सारेपछि पुस्तकालय निर्माण कार्य अघि बढ्न सकेको थिएन । सरकारले २०७७ साउन ५ मा अर्को निर्णय नभएसम्म जमलको जग्गामा नेपाल राष्ट्रिय पुस्तकालयको भवन निर्माण नगर्नेनगराउने निर्णय गरेपछि प्रक्रिया रोकिएको थियो । मन्त्रीज्यू (कृष्णगोपाल श्रेष्ठ) ले गम्भीर ढंगले लिनुभएको छ, शिक्षा मन्त्रालय स्रोतले भन्यो, ढुक्क हुनोस्, जमलमै राष्ट्रिय पुस्तकालय बन्छ भन्नुभएको छ । उहाँ काठमाडौंकै स्थानीय भएकाले चाँडै निकास पाउँछ भन्ने ठानेका छौं । सरकारको नीति तथा कार्यक्रममा राष्ट्रिय पुस्तकालय जमलमा निर्माण गर्ने योजना समावेश छ । त्यसनिम्ति चालु आर्थिक वर्षमा १० करोड रुपैयाँ छुट्याइएको छ । भूकम्पपछि राष्ट्रिय पुस्तकालयका करिब डेढ लाख पुस्तक बोरामा थन्किएका छन् । तीन सय वर्ष पुराना हस्तलिखित ग्रन्थहरूसमेत लथालिंग छन् । त्यहाँ नेपाली, अंग्रेजी, हिन्दी र संस्कृत मराठी, पाली, फ्रेन्च, जापानिज, थाई, मलेसियन र नेपालमा बोलिने विभिन्न भाषाका पुस्तक छन् । पुस्तकालयको प्रशासनिक काम हरिहर भवनस्थित घोडातबेला टहरामा भइरहेको छ । पुस्तकालय प्रमुख उपेन्द्रप्रसाद मैनालीका अनुसार भूकम्पपछि ती पुस्तकमध्ये ८० हजार थान काठमाडौंको ज्ञानेश्वरस्थित महेन्द्र भवन माविको दुईतले भवनमा राखिएको छ । करिब २१ हजार थान पुस्तक सानोठिमीस्थित शैक्षिक जनशक्ति विकास केन्द्रको गोदाममा छन् । आधा जति मात्र र्याकमा राखिएका छन् । झन्डै सात हजार थान बालपुस्तक र नयाँ खरिद गरिएको तीन हजार पुस्तक हरिहर भवनकै बालशाखामा गोदामभित्र बोरामा राखिएका छन् ।"
यायावर राष्ट्रगान गायक,"(पोखरा)  विश्व एउटै देश हुँदो हो त राष्ट्रगान पनि एउटै हुन्थ्यो । न पासपोर्ट बनाउनुपर्ने झन्झट, न भिसा लगाउनुपर्ने बाध्यता, न ओभरस्टे को कानुनी अड्चन । विश्वचर्चित गायक जोन लेननले आफ्नो गीत इम्याजिन मा भनेजस्तै, इम्याजिन देयर्स नो कन्ट्रिज । देशको सिमानाभित्र नबाँधिएर उन्मुक्त हुन रुचाउने पुस्ताको प्रतिनिधि पात्र हुन्, रामजी नेपाली । उनी १ सय २० देशको राष्ट्रगान गाउन सक्छन् । लय, शब्द सबै कण्ठस्थ । उनै यायावर गायक ती राष्ट्रगान गाउँदै पैतालाले विश्व नाप्दै छन् । रामजीको वास्तविक नाम दलबहादुर हो । बागलुङ बजार नजिकैको भीरलांखुरीमा जन्मिएका यी गायक रामजीकै नामबाट चिनिए । ४२ वर्षका उनी राष्ट्रगान गाएर मुलुक चिनाउन विश्वयात्रामा निस्कँदै छन् । विश्वयात्रामा निस्कने सोच भने उनले चार वर्षअघि बनाएका हुन् । बागलुङ सेवा समाजको निम्तोमा उनी सन् २०१७ मा फ्रान्स, नदरल्यान्ड, स्पेन र बेल्जियम घुम्ने मौका पाए । उनी जहाँजहाँ सांगीतिक प्रस्तुतिका लागि पुगे, त्यहाँत्यहाँ नेपालसहित पाँचवटा देशको राष्ट्रगान सुनाए । उनी विश्वयात्रामा निस्किएको पोहोरै हो । भारतका सात प्रान्त घुमिसकेर बंगलादेश जान खोज्दा कोरोना महामारीले बीचैमा रोकिनुपर्यो । सिलिगुडीबाट नेपाल फर्किए । त्यतिबेला उनी २५ देशका राष्ट्रगान गाउने भइसकेका थिए । कोरोना महामारी उनका लागि अवसर बन्यो । घरमै बसेर युट्युब चहारे । विभिन्न देशका राष्ट्रगान खोज्दै गाउने अभ्यास गरे । अहिले उनी २ सय ३२ वटै देशका राष्ट्रगान गाउन केन्द्रित छन् । पोखरामा एउटै मञ्चमा ८० र काठमाडौंमा एक सय देशका राष्ट्रगान गाएर विश्वयात्रामा निस्कने तर्खरमा उनी छन् ।सांगीतिक क्षेत्रमा सफलताको स्वाद चाखेको उनले किशोरावस्थामै हो । १८ वर्षको उमेरमा उनले पहिलो गीत रेकर्ड गराए । उनको आफ्नै स्वर, शब्द र संगीतमा घुम्न जाउँला कान्छी बागलुङ बजारमिनिबसैमा गीत काठमाडौंको सिम्फोनिक रेकर्डिङ स्टुडियोमा रेकर्ड भयो । गीतलाई त्यतिबेलाको चर्चित स्काई ब्यान्ड ले आफ्नो एल्बम मायाको आधार मा समेट्यो । म्युजिक नेपालबाट आएको उक्त एल्बमको ए साइडमा ब्यान्डकै गीत थियो, डाँडैमा मेला लागेछ, बी साइडमा रामजीको गीत थियो । २०५५ सालमा सार्वजनिक भएको एल्बमका दुवै गीतले मनग्य चर्चा पाए । त्यतिबेला गीत रेकर्ड गरेर उनी बागलुङ फर्किए । रेडियो नेपालमा प्रत्येक शनिबार साँझ ६ बजे म्युजिक नेपालको आफ्नै कार्यक्रम बज्थ्यो, संगीत सौगात । कार्यक्रम सञ्चालक मीरा आचार्य थिइन् । त्यस दिन कार्यक्रममा रामजीको गीत बज्ने पक्कापक्की थियो । आफ्नै गीत सुन्न उनीसँग रेडियो थिएन । गाउँकै एक जनाले पुरानो रेडियो दिए । उनले ब्याट्री किनेर चलाए । कार्यक्रममा रामकृष्ण ढकालको ओराली लागेको बज्यो । लोकगायक पुरुषोत्तम न्यौपानेको फूलको बासना बज्यो । त्यसपछि बज्यो सररर मिनिबसैमा । गीत सुन्दै घर पुगेको उनले पत्तै पाएनन् । गीत हिट भयो । पहिलो गीत नै हिट भएपछि मलाई निकै अप्ठेरो भयो, उनी सम्झन्छन्, ६७ बजेतिर बजार बन्द भएपछि बल्ल बाहिर निस्किएर हिँड्थें । त्यसपछि उनी विभिन्न मेला, पर्व, सामाजिक कार्यक्रममा गीत गाउँदै हिँडे । २०५७ मा उनी काठमाडौं पुगे । संगीत सिके । रेडियो नेपालले आयोजना गरेको स्वेदश गान प्रतियोगितामा भाग लिए । उनी उत्कृष्ट १० भित्र परे । त्यही वर्ष उनले म्युजिक नेपालबाटै एकल एल्बम रिमझिम ल्याए । त्यतिबेला अहिलेजस्तो एउटा गीत मात्रै रेकर्ड गर्न पाइने थिएन । ७८ वटा गीत नभएसम्म एल्बमको रूपमा निकाल्न पाइन्थेन, उनले भने, नवप्रतिभालाई साथ सहयोग थिएन । एल्बमको यानीमाया गीतले राम्रै चर्चा पायो ।२०५८ को अन्तिमतिरबाट भने उनले केही लोकदोहोरी गीत लेखन, संगीत, गायन, संगीत संयोजनमा संलग्न भए । जवानीमा तानेको गाँजा र टीयू कीर्तिपुर त्यतिबेलाका उनका चलेका गीत हुन् । २०६२६३ को जनआन्दोलनमा उनी कृष्ण पहाडी, देवेन्द्रराज पाण्डेहरूसँगै आन्दोलनमा होमिए । गणतन्त्र नेपाल पक्कै आउँछ बोलको गीत रेडियो नेपालले बजाउन मानेन । अहिले उनी विश्वभर नेपाल चिनाउने अभियानमा छन् । विश्वबन्धुत्व, सांस्कृतिक पर्यटन र सद्भावना उनको विश्वयात्राको नारा हो । विश्वका सबै देश पुगेर त्यहाँका नागरिकलाई एकपल्ट नेपाल घुम्न आउनुस् भन्न मन छ, पोखरामा भेटिएका उनले भने, यहाँको सांस्कृतिक पर्यटनमार्फत त्यो सम्भव छ । सन् २०२५ भित्र विश्वयात्रा सकाउने उनको लक्ष्य थियो । कोरोना महामारीले अवरोध पुर्यायो । उनले आफ्नो यात्रामा संस्थागत सहयोग कतैबाट लिएका छैनन् । न सरकारले एक सुको सहयोग गरेको छ । यात्राका क्रममा भेटिने मनकारी व्यक्तिको सहयोगले हिँडिरहेको उनी बताउँछन् । सन् २०१९ मा उनी भारतको गोरखपुरबाट रेलमा लखनउ जाने क्रममा झोलाबाटै क्यामेरा, ल्यापटप, ५० हजार भारतीय रुपैयाँ चोरी भयो । उनी बेखर्ची भए । एक मनकारी भारतीयले देहरादूनसम्म पुर्याइदिए । देहरादूनमा उनले घर बनाउने काम गरे । दिनको ३ सय भारुका दरले ५ दिन काम गरे । १५ सय भारु लिएर उनी दक्षिण भारतको चेन्नेई गए । सिक्ने र हिँड्ने काम छोडेको छैन, यात्रा चलिरहन्छ, उनी भन्छन्, हिँड्ने म एक्लै देखिए पनि धेरैको उद्देश्य मसँगै छ । उनी बुबा, आमा, श्रीमती र छोरीसँग काठमाडौं बस्छन् । श्रीमती कृष्णा परियार पनि चल्तीकी लोकदोहोरी गायिका हुन् । सरकारले सहयोग गरेनगरे पनि जिम्मेवार नागरिकका हिसाबले आफ्नो दायित्व पूरा गर्ने आत्मविश्वास उनीसँग छ । दुःख छ । उद्देश्यसँग एकीकृत भएपछि धेरै कुरालाई तिलाञ्जली दिनुपर्छ, उनी भन्छन्, अहिले सहयोग माग्ने बेला भएकै छैन । कुनै दिन सरकारले महत्त्व बुझ्ला ।स्वरकल्पना नै सही, एक विश्व, एक देश को अभियान कुनै भूगोलबाट, कुनै युवा समूहले पक्कै सुरु गर्नेछन् । त्यतिबेला रामजीहरूले स्वरमा स्वर मिसाउने छन् । त्यतिबेला बन्नेछ, विश्वकै एक राष्ट्रगान ।"
त्रिपाठीलाई 'महासमालोचक उपाधि,"काठमाडौं (कास) समालोचक वासुदेव त्रिपाठीलाई नई प्रकाशनले महासमालोचक उपाधि प्रदान गर्ने भएको छ । सोमबार राजधानीमा वाङ्मय शताब्दीपुरुष सत्यमोहन जोशी, प्रकाशनका सचिव नरेन्द्रराज प्रसाईंलगायतको उपस्थितिमा त्रिपाठीलाई महासमालोचकको उपाधिले विभूषित गर्ने निर्णय गरिएको हो । प्रकाशनको रजत महोत्सव मा उनलाई उपाधिसहित ५ लाख रुपैयाँको नई रजत महोत्सव पुरस्कार समेत प्रदान गरिने प्रसाईंले बताए । मोतीराम भट्टबाट थालिएको समालोचना परम्परालाई आधुनिक युगमा विविधतापूर्ण, बहुआयामिक, समन्वयवादी दृष्टिले गतिशील, समृद्ध र उन्नत बनाउन महत्त्वपूर्ण योगदान दिएबापत त्रिपाठीलाई उपाधि प्रदान गर्न लागिएको प्रकाशनले जनाएको छ । नेपाली साहित्यमा समकालीन समालोचकभन्दा उहाँको समालोचना स्पष्ट र लिड गर्ने खालको छ, प्रसाईंले भने, उहाँको लेखनीय योगदानको कदर गरेका हौं ।"
अस्ट्राजेनेकाले रगत जम्ने समस्या निकै कम,ब्रसेल्स (एजेन्सी) युरोपेली संघ (ईयू) को औषधि नियामक निकायले कोरोना भाइरसविरुद्धको अस्ट्राजेनेका खोपका कारण रगत जम्ने समस्या निकै दुर्लभ भएको जनाएको छ । यसअघि कतिपय देशले अस्ट्राजेनेका खोपका कारण रगत जम्ने समस्या देखिएको भन्दै खोप अभियान स्थगित गरेका थिए । युरोपियन मेडिसिन्स एजेन्सी (ईएमए) ले युरोपमा देखापरेका त्यस्ता ८६ वटा अवस्थाबारे अध्ययन गरेपछि जोखिमभन्दा फाइदा बढी रहेको निष्कर्ष निकालेको हो । प्रतिवेदनले करिब २ करोड ५० लाख युरोपेलीहरूलाई दिइएको खोपबारे तथ्यांकको अध्ययन गरेको हो । ईएमएले खोप लगाएपछिका जोखिमका खास कारणबारे भने केही उल्लखे नगरेको बीबीसीले जनाएको छ । । तर रगत जमेको अधिकांश अवस्था ६० वर्षमुनिका महिलाहरूमा देखिएको बताइएको छ । बेलायतको खोपसम्बन्धी निर्देशन समितिले रगत जम्ने समस्याका कारण ३० वर्षभन्दा मुनिका मानिसलाई अस्ट्राजेनेकाको सट्टा अन्य खोप दिनु उचित हुने जनाएको छ । बेलायतमा मार्च महिनाको अन्त्यसम्ममा खोप लगाएका ७९ जनामा रगत जम्ने दुर्लभ समस्या देखिएको अधिकारीहरूको भनाइ छ । तीमध्ये १९ जनाको ज्यान गइसकेको छ । विश्व स्वास्थ्य संगठन (डब्लूएचओ) ले खोका कारण रगत जम्ने समस्याको पुष्टि नभएको र विश्वव्यापी रूपमा २० करोड मानिसले अस्ट्राजेनेका खोप लगाएकामा त्यस्तो समस्या भने एकदमै दुर्लभ रहेको जनाएको छ ।विश्वव्यापी महामारीका रूपमा फैलिएको कोरोना भाइरसबाट १३ करोड २० लाख मानिसहरू संक्रमित भइसकेका छन् । जोन्स हप्किन्स विश्वविद्यालयका अनुसार भाइरसको संक्रमणका कारण २८ लाखभन्दा बढीले ज्यान गुमाइसकेका छन् ।
बेलायतस्थित म्यान्मारका राजदूतलाई दूतावास प्रवेशमा रोक,"११ प्रदर्शनकारी मारिए सैनिक कु को विरोधमा म्यान्मारका विभिन्न सहरमा बिहीबार गरिएका प्रदर्शनका क्रममा कम्तीमा ११ जनाको मृत्यु भएको छ । कम्तीमा २० जना घाइते छन् । उत्तरपश्चिमी सहर तेजमा भएको सुरक्षाकर्मीसँगको झडपमा उनीहरूको ज्यान गएको हो । स्थानीय सञ्चारमाध्यमका अनुसार सुरक्षाकर्मीले गोली प्रहार गरेपछि कु को विरोधमा उत्रेका प्रदर्शनकारीले राईफल तथा हातेबम प्रहार गरेका थिए । म्यान्मारमा गत नोभेम्बरमा भएको चुनावमा धाँधली भएको भन्दै सेनाले फेब्रुअरी १ मा सत्ता कब्जा गरेको हो । त्यसयता लोकतन्त्र पक्षधरहरूको आन्दोलन जारी छ । पछिल्ला दिनहरूमा सैनिक सरकारले प्रदर्शनकारीमाथि चरम दमन थालेको हो । जसका कारण दिनहुँ दर्जनौंको ज्यान जाने गरेको छ । स्वतन्त्र पर्यवेक्षकहरूले स्वतन्त्र भनेको चुनावमा सुचीको दल नेसनल लिग फर डेमोक्रेसी (एनएलडी) विजयी भएको थियो । सैनिक सरकारले हालसम्म सुचीविरुद्ध ६ वटा मुद्दा लगाइसकेको छ । तर त्यसविरुद्धका प्रमाण भने सार्वजनिक गरेको छैन । सुचीले आफूविरुद्धका आरोपहरू अस्वीकार गर्दै आएकी छन् । सैनिक कु तथा दमनको संयुक्त राष्ट्रसंघ, युरोपेली संघ, अमेरिका, बेलायत, क्यानडा, अस्ट्रेलिया, जापानलगायत देशले निन्दा गरेका छन् । लोकतन्त्र पक्षधर प्रदर्शनकारीमाथि सुरक्षाकर्मीले गरेको चरम दमन अस्वीकार्य भएको उनीहरूको भनाइ छ । ती देशहरूले सैनिक नेतृत्वमाथि प्रतिबन्धहरू घोषणा गरिसकेका भए पनि चीन र रुस भने मौन छन् ।"
भारतमा दिनदिनै बढ्दै संक्रमण,"नयाँदिल्ली (एजेन्सी) भारतमा कोरोना भाइरसको संक्रमण दिनप्रतिदिन भयावह बन्दै गएको छ । भारतको स्वास्थ्य तथा परिवार कल्याणका मन्त्रालयका अनुसार पछिल्लो २४ घण्टामा १ लाख २६ हजार ७ सय ८९ जनामा संक्रमण पुष्टि भएको छ । जुन कोरोना महामारी सुरु भएयताकै सबैभन्दा बढी हो ।त्यस्तै पछिल्लो २४ घण्टामा भारतमा थप ६ सय ८५ जनाको कोरोना भाइरसको संक्रमणका कारण मृत्यु भएको छ । योसँगै भारतमा कोरोनाले मृत्यु हुनेको संख्या १ लाख ६६ हजार ६ सय ६२ पुगेको मन्त्रालयले जनाएको छ । त्यस्तै भारतमा अहिलेसम्म संक्रमितको संख्या १ करोड २९ लाख २८ हजार ५ सय नाघेको छ । स्वास्थ्य तथा परिवार कल्याण मन्त्रालयका अनुसार संक्रमण पुष्टि भएकामध्ये १ करोड १८ लाखभन्दा बढी निको भएका छन् ।संक्रमणको अवस्था भयावह बन्दै गएपछि भारत सरकारले खोप अभियानलाई पनि तीव्रता दिएको छ । भारतको स्वास्थ्य तथा परिवार कल्याण मन्त्रालयका अनुसार बिहीबार साँझसम्म ९ करोड १ लाख ९८ हजार ६ सय ७३ जनाले खोप लगाइसकेका छन् । तीमध्ये २९ लाख ७९ हजार २ सय ९२ भन्दा बढीले एकै दिन खोप लगाएका अधिकारीहरूले जनाएका छन् । भारतका ३६ राज्य तथा प्रदेशहरूमध्ये पछिल्लो समय महाराष्ट्र, उत्तर प्रदेश, मध्यप्रदेश, छत्तिसगढ, कर्नाटक, दिल्ली, पञ्जाब, जम्मुकश्मीर, गुजरातमा संक्रमण तीव्र छ । त्यसमध्ये पनि महाराष्ट्रको अवस्था निकै भयावह देखिएको छ । महाराष्ट्रमा पछिल्लो २४ घण्टामा ५९ हजार ९ सय ७ जनामा संक्रमण पुष्टि भएको हो । महाराष्ट्रका मुम्बई, पुने, नासिकलगायतका सहर बढी प्रभावित छन् । संक्रमणले भयावह बन्दै गएपछि महाराष्ट्र सरकारले राति ८ बजेदेखि बिहान ७ बजेसम्म कर्फ्यु र बिदाको दुई दिन शनिबार र आइतबार लकडाउन गर्ने निर्णय गरिसकेको छ । त्यसैगरी, संक्रमण जोखिम कम गर्न मध्यप्रदेश सरकारले महाराष्ट्रसँगको सीमा बन्द गरेको छ । त्यसैगरी उत्तरप्रदेश, पञ्जाबमा पनि विद्यालय र क्याम्पसहरू बन्द गरिएका छन् ।संक्रमण फैलिँदै गएपछि भारतीय प्रधानमन्त्री नरेन्द्र मोदीले मुख्यमन्त्रीहरूसँग छलफल गरेका छन् । बिहीबार भएको भर्चुअल बैठकमा खोप अभियानबारे छलफल भएको भारतीय सञ्चारमाध्यमहरूले उल्लेख गरेका छन् । बैठकका क्रममा मोदीले महाराष्ट्रका लागि १७ लाख मात्रा खोप तत्काल उपलब्ध गराउने बताएका थिए ।"
बाढीपहिरोले मृत्यु हुनेको संख्या १७७ पुग्यो,"जकार्ता (एजेन्सी) इन्डोनेसिया र इस्ट टिमोरमा आइतबार गएको भीषण बाढीपहिरोका कारण मृत्यु हुनेको संख्या १ सय ७७ पुगेको छ । कम्तीमा ७० जना बेपत्ता छन् । अधिकारीहरूले बिहीबार साँझसम्म मृत्यु हुनेको संख्या १ सय ७७ पुगेको पुष्टि गर्दै केही हराइरहेको जनाएका छन् । मृतकमध्ये १ सय ४० जना इन्डोनेसियाली हुन् । अधिकारीहरूले मृतकको संख्या अझै बढ्ने चेतावनी दिएका छन् । इन्डोनेसियाको विपद् न्यूनीकरण संस्थाले प्रतिकूल मौसमका कारण उद्धारमा कठिनाइ भएको जनाएका छन् । बाढीपहिलोपछिको लेदो र मौसमका कारण उद्धारमा चुनौती थपिएको छ, संस्थाका प्रवक्ता रादित्य जातीले भने । उनका अनुसार ड्यामहरूबाट बगेको पानीका कारण बस्तीहरू डुबानमा परेका हुन् । जसका कारण दर्जनौं घर तथा भौतिक संरचनाहरू क्षतिग्रस्त बनेका छन् । घटनामा घाइते भएकाहरूलाई स्थानीय अस्पतालमा उपचार गराइएको जातीद्वारा जारी वक्तव्यमा उल्लेख गरिएको छ । फ्लोर्स टापुको विपद् संस्थाका प्रमुख अल्फोन्स हादा बेथानले अझै केहि हराइरहेका बताए । प्रभावितलाई औषधि, खाना र कपडा आवश्यक भएको उनको भनाइ छ । त्यस्तै, इस्ट टिमोरका अधिकारीहरूले बाढीपहिरोका कारण ३७ जना मृत्यु भएको पुष्टि गरेका छन् । इन्डोनेसियाका राष्ट्रपति जोको विडोडोले घटनाप्रति दुःख व्यक्त गर्दै मौसममा सुधार नआएसम्म अधिकारीहरूको निर्देशन पालना गर्न आग्रह गरेका छन् ।"
घट्यो वन्यजन्तु चोरीसिकार,"गोरखा (कास) मनास्लु संरक्षण क्षेत्रअन्तर्गत चुमनुब्री गाउँपालिकामा ४ वर्षअघि वन्यजन्तु चोरीसिकारविरुद्धको इकाइ गठन गरिएको थियो । इकाईले प्रभावकारी काम गर्दा चोरीसिकारी घटेको संरक्षण क्षेत्रले दाबी गरेको छ । इकाईले वन गस्ती गरेर चोरीसिकार नियन्त्रण गर्दै आएको क्षेत्रका प्रमुख नरेन्द्र लामाले बताए । आवश्यक परे प्रहरी बोलाएर चरन, खर्क र वन क्षेत्रको गस्ती हुन्छ, उनले भने, जंगलमा पासो थापेनथापेको र वन्यजन्तुको अवस्था बुझ्ने काम हुन्छ । चोरीसिकारीका लागि जंगल क्षेत्रमा कटेरो तथा पासो थापेको भेटिए हटाउने उनले बताए । पुर्जीबिना रूख ढालेको देखे पनि समितिले कारबाही गर्छ । जडीबुटीको अवैध संकलन र ओसारपसार गरेको देखे नियन्त्रणमा जुट्छौं, उनले भने । वन्यजन्तुको संरक्षण गर्न सके आगन्तुकलाई समेत लोभ्याउन सकिने स्थानीय बताउँछन् । सिकार खेल्ने प्रयोजनका लागि कोही मान्छे बाहिरबाट आए सम्झाउनेबुझाउने गरिएको छ ।"
१४५ सुकुम्बासीका लागि घर बन्दै,"(मोरङ)  विराटनगर महानगरपालिकामा महानगर आवास परियोजनाअन्तर्गत १ सय ४५ घरधुरी सुकुम्बासीका लागि एकीकृत बस्ती निर्माण सुरु भएको छ । विराटनगर१२ मल्हनमास्थित केसलिया खोलाको किनारमा बन्ने परियोजनाको बुधबार कांग्रेसका नेता शेखर कोइरालाले शिलान्यास गरेका छन् ।प्रदेश १ कांग्रेसका प्रमुख सचेतक केदार कार्की, महानगर, ह्याविट्याट फर नेपाल र सहारा नेपालको संयुक्त लगानीमा बस्ती निर्माण सुरु भएको हो । स्थानीय भैरव शर्माको ३ बिघा १६ कट्ठा ५ धुर जग्गा सुकुम्बासी परिवारका नाममा खरिद गरेर बस्ती निर्माण सुरु गरिएको प्रमुख सचेतक कार्कीले बताए । जग्गाको मूल्य सुकुम्बासीहरूले तिर्ने र दुई कोठा भान्छा, शौचालयसहितको घर निःशुल्क उपलब्ध गराउने योजना रहेको उनले बताए ।बस्तीका लागि जग्गा खरिद गर्न जीवन विकास समाज कटहरीले १४ दशमलव ७ प्रतिशत ब्याजमा ऋण उपलब्ध गराएको छ । समाजका उपकार्यकारी प्रमुख दामोदर रेग्मीले अढाइ वर्षदेखि ५ वर्षभित्रमा सुकुम्बासी परिवारले ऋण चुक्ता गर्नुपर्ने बताए । प्रतिपरिवार २ लाख ६० हजार रुपैयाँको दरले जग्गा र रजिस्ट्रेसन पास खर्चसमेत लगानी गरिएको छ, उनले भने, सुकुम्बासी परिवारले ऋण चुक्ताका लागि मासिक ७ हजार रुपैयाँ तिर्नुपर्नेछ । प्रतिपरिवार साढे ७ धुरको दरले जग्गा रजिस्ट्रेसन पास गरिएको छ । बाँकी जग्गामा सडक, उद्यान, विद्यालय र स्वास्थ्य केन्द्र निर्माण हुने सांसद कार्कीले बताए ।सुकुम्बासी परिवारको घर निर्माणका लागि ह्याविट्याटले प्रतिपरिवार १ लाखको दरले र बाँकी रकम प्रमुख सचेतक कार्की र महानगरले उपलब्ध गराउने छन् । प्राविधिक सहयोग सहारा नेपालले गर्ने सम्झौता भएको छ । सहारा नेपालका क्षेत्रीय प्रमुख ओमप्रकाश साहले सुकुम्बासी परिवारका लागि करिब ४ लाखको दरले जस्ताको छाना, बाँसको टाटीमा दुवैपट्टिबाट तार जाली राखेर प्लास्टर गरिने बताए । उनले प्रत्येक परिवारका लागि दुई वटा कोठा, भान्छा र शौचालय निर्माण गरिने बताए ।विराटनगर महानगर उपप्रमुख इन्दिरा कार्कीले आवास परियोजनाका लागि चालु आर्थिक वर्षमा १ करोड बजेट विनियोजन गरिएको र अपुग रकम आउँदो वर्षको बजेटमा व्यवस्था गरिने बताइन् । घर निर्माणका लागि मात्रै ५ करोड ८० लाख खर्च हुन्छ, उनले भनिन्, बस्तीसम्म र बस्तीभित्र सडक, खानेपानी, उद्यान, विद्यालय, स्वास्थ्य केन्द्र निर्माणका लागि पनि बजेट आवश्यक हुन्छ । महानगर प्रमुख भीम पराजुलीले पहिलो चरणमा आउँदो डिसेम्बरसम्ममा घर निर्माण गरेर हस्तान्तरण गर्ने योजना रहेको बताए । प्रदेश १ का आन्तरिक मामिला तथा कानुनमन्त्री हिक्मत कार्कीले महानगर आवास योजनाका लागि प्रदेश सरकारले आउँदो आर्थिक वर्षमा बजेट व्यवस्था गर्ने प्रतिबद्धता जनाए ।"
'राजनीतिज्ञसँगै उद्यमी इमानदार बनौं,"(काठमाडौं)  प्रधानमन्त्री केपी शर्मा ओलीले राजनीतिज्ञसँगै उद्योगी व्यवसायी पनि इमानदार बन्नुपर्नेमा जोड दिएका छन् । नेपाल चेम्बर अफ कमर्सको ७०औं वार्षिक साधारणसभाका अवसरमा बिहीबार काठमाडौंमा आयोजित कार्यक्रममा उनले व्यापारीलाई अझ इमान कायम गर्न गाह्रो भएको धारणा राखे । राजनीतिज्ञलाई इमानमा हिँड्न कठिन छ । तर व्यापारीलाई इमान कायम गर्न झन् गाह्रो छ, प्रधानमन्त्री ओलीले भने, राजनीतिज्ञ, उद्योगी व्यापारी सबै इमानदार बनौं । राजनीतिज्ञ र व्यापारी इमानमा हिँड्न सके ठूलो परिर्वतन ल्याउन सकिन्छ । त्यसो हुँदा मुलुक बन्छ ।उद्योग वाणिज्य क्षेत्रलाई अगाडि बढाउन सरकार तत्पर रहेको उनको भनाइ छ । सरकारले ल्याएको समृद्ध नेपाल, सुखी नेपाली को अभियान सबै मिलेर सफल बनाउनुपर्ने उनले बताए । आयात प्रतिस्थापन तथा निर्यात वृद्धि गर्दै रोजगारी सिर्जनामार्फत आर्थिक समृद्धि हासिल गर्नुपर्नेमा प्रधानमन्त्री ओलीले जोड दिए । चेम्बरका मागबारे आफू जानकार रहेको उनको भनाइ छ । चेम्बरको समस्या एवं मागबारे जानकार नै छु । अब एक्सनमै जाने तयारीमा छु । व्यापार व्यवसायमा रहेका झन्झटिला प्रक्रिया समाधान गर्न एकद्वार प्रणाली लागू गरेका छौं । त्यसमार्फत सहजीकरण गर्छौं, उनले भने । यस्तै विदेशी लगानी र प्रविधि ल्याउन पनि पहल गरिने उनले जानकारी दिए । त्यसका लागि कर्मचारीतन्त्रमा रहेका अवरोध सरलीकरण गरिनेलगायत विषयमा पुनर्विचार समेत गरिने प्रधानमन्त्रीले ओलीले बताए ।मुलुकको व्यापार घाटा बर्सेनि बढिरहेकाले अत्यावश्यकबाहेक अन्य वस्तु आयात नगर्न उनले आग्रह गरे । उपभोग्य वस्तु स्वदेशमै उत्पादन गरेर निर्यातमा जोड दिनुपर्ने उनको भनाइ छ । निर्यातजन्य वस्तुको उत्पादन बढाएर निर्यातमा जोड दिऔं । अनावश्यक उपभोग नगरौ, प्रधानमन्त्री ओलीले भने, उत्पादन र उत्पादकत्व बढाउँदा व्यापार सन्तुलनमा आउँछ । अन्य मुलुकको तुलनामा नेपालको अर्थतन्त्रमा कोभिडले गरेको क्षति कम भएको उनको दाबी छ । नेपालमा पर्यटन र होटल व्यवसायीलाई चौपट परेको छ । अन्य क्षेत्रमा पनि समस्या छन्, उनले भने, अन्य मुलुकको तुलनामा यो त्यति ठूलो धक्का भने होइन ।कार्यक्रममा चेम्बर अफ कमर्सका अध्यक्ष राजेशकाजी श्रेष्ठले भने मुलुकको अर्थतन्त्र सन्तोषजनक अवस्थामा नभएको बताए । कोभिड संकट सुरु भएको एक वर्षभन्दा बढी समय भइसके पनि अर्थतन्त्रको गति र दिशा अझै अन्योलग्रस्त छ । पर्यटनलगायत कतिपय क्षेत्रमा भएको खर्बौं रुपैयाँ लगानी जोखिममा छ, उनले भने, अलिअलि सुधार भएका क्षेत्रको विस्तार पनि त्यति सुखद छैन । विश्व बैंकले नेपालको आर्थिक वृद्धि चालु आर्थिक वर्षमा २७ प्रतिशत हुने अनुमान गरेबाट नै हाम्रो अर्थतन्त्रका आगामी केही दिन अझै त्यति सुखद छैनन् भन्ने देखिन्छ ।केन्द्रीय तथ्यांक विभागले सार्वजनिक गरेको राष्ट्रिय लेखा तथ्यांकअनुसार आर्थिक वृद्धि करिब २ प्रतिशतले ऋणात्मक भएको छ । ३९ खर्ब ४३ अर्बको अर्थतन्त्रको आकार आफैंमा त्यति ठूलो नभएकाले अर्थतन्त्रलाई कोरोना र यस्तै महामारीबाट जोगाउन साधन स्रोतको अभावभन्दा पनि इच्छाशक्ति जरुरी देखिन्छ, अध्यक्ष श्रेष्ठले भने, विगतमा सरकारले बजेट तथा मौद्रिक नीतिबाट ल्याएका केही राहतसम्बन्धी व्यवस्थाका कारण अर्थतन्त्रले थप क्षति बेहोर्नु नपरे पनि पुनरुत्थानको बाटोमा अझै हिँड्न सकेको छैन । आर्थिकसामाजिक रूपान्तरणका लागि सरकारसँग सधैं हातेमालो गरेर चेम्बर अघि बढिरहेको उनले बताए । सरकारले अघि सारेका समृद्ध नेपाल, सुखी नेपाली को अभियान मूलतः चेम्बर र यस्तै संस्थासँगको सहकार्यबिना पूरा हुन नसक्ने उनको दाबी छ । त्यसैले आजका दिनमा निजी क्षेत्र र सरकारबीच कुनै सीमारेखा कोरिरहनु आवश्यक छैन भन्ने हाम्रो बुझाइ हो, अध्यक्ष श्रेष्ठले भने ।व्यवसायीहरूका सल्लाह, सुझाव सरकारको नीति तथा कार्यक्रम र बजेटबाट सम्बोधन गरिने उद्योग, वाणिज्य तथा आपूर्तिमन्त्री लेखराज भट्टले बताए । उद्योग वाणिज्य महासंघ, नेपाल उद्योग परिसंघ र चेम्बरले सुझाव दिएका छन् । तिनलाई नीति तथा कार्यक्रममा समेट्छौं, उनले भने । उद्योगी व्यवसायीले व्यापारभन्दा उद्योगमा जोड दिनुपर्ने उनको भनाइ छ । बजार अनुगमनका विषयमा व्यावसायिक संघसंस्थाले पनि पहल थाल्नुपर्ने उनको भनाइ छ । सरकार र निजी क्षेत्र एकअर्कालाई निषेध गरेर अगाडि बढ्न नसक्ने चेम्बरका वरिष्ठ उपाध्यक्ष राजेन्द्र मल्लले बताए । सरकार र निजी क्षेत्र एक रथका दुई पांग्रा हुन् । यी दुईबीच सहकार्यको विकल्प छैन, उनले भने, कृषि, जलस्रोत, पर्यटन, पूर्वाधार विकास र निर्यात प्रवर्द्धनसहितका क्षेत्रमा लगानी वृद्धि गरी मुलुकलाई अगाडि बढाउनुपर्छ ।"
वाग्मती ब्युटिफिकेसन तीन वर्षदेखि अलपत्र,"समस्या सुल्झाउन पटकपटक सहरी विकास मन्त्रालय, अधिकार सम्पन्न वाग्मती एकीकृत आयोजनालगायत निकायले स्थानीयसँग वार्ता गरे पनि विवाद टुंगिएको छैन । अहिले ठेकेदार कम्पनीले निर्माण सामग्री सडक छेउमा लथालिंग अवस्थामा छाडिदिएको छ । विभिन्न चरणमा सांसद कृष्ण राई, प्रदेश सांसदहरू छिरिङ दोर्जे लामा, कागेश्वरी मनोहरा नगरपालिकाका मेयर कृष्णहरि थापा र गोकर्णेश्वर नगरपालिका मेयर सन्तोष चालिसेसँग सहरी विकास मन्त्रालयका प्रतिनिधिले काम थाल्नेबारे छलफल गरिसकेका छन् । तीन वर्षअघि सहरी विकास मन्त्रालयका सचिव रमेशप्रसाद सिंह, काठमाडौं क्षेत्र नम्बर ३ का सांसद कृष्ण राई र स्थानीय जनप्रतिनिधिबीच मुआब्जा विवाद मन्त्रिपरिषद्मा लगेर टुंग्याउने सहमति भएको थियो । सहमतिपछि स्थानीयले गर्दै आएको अवरोध हटाएका थिए । तर मुआब्जाबारे कुनै सुनुवाइ नभएको भन्दै स्थानीयले पुनः काम ठप्प पारेका थिए ।अधिकार सम्पन्न वाग्मती एकीकृत विकास समितिका अध्यक्ष उद्धव तिमिल्सिनाले भने ब्युटिफिकेसनको काम चाँडै सुरु हुने बताए । यसमा मन्त्रालयले नै विशेष पहल गर्नुपर्छ, समितिले राय पेस गरिसकेको छ, उनले भने, यसअघि पटकपटक वार्ता र छलफल भइसकेका छन् । समितिले गर्ने काम केही पनि बाँकी छैन । पहिले वास्तविक पीडित पत्ता लगाएर मात्र मुआब्जा दिनुपर्ने उनको भनाइ छ । मुआब्जा विवादले लामो समयदेखि काम ठप्प भएपछि एडीबीले मन्त्रालयलाई सहयोग रोक्ने चेतावनीसमेत दिइसकेको छ । समस्या चाँडै समाधान हुन्छ, तिमिल्सिनाले भने, निर्माण सामग्री लथालिंग अवस्थामा छन्, कैयौं भागमा रेलिङ र वाल भत्किइसकेका छन् ।स्थानीयले वाग्मती नदीभित्रको १ सय ८८ रोपनीको मुआब्जा मागेको र मन्त्रालयले तत्काल समस्या नसुल्झाए आयोजना अलपत्र पर्ने उनले बताए । २२ वर्षअघि तत्कालीन अधिकार सम्पन्न वाग्मती सभ्यता एकीकृत विकास समितिले किनारका जग्गाको मुआब्जा दिइसकेको छ । वाग्मतीमा पानी बगाउन शिवपुरी नागार्जुन निकुञ्जको धाप क्षेत्रमा वर्षाको पानी संकलनका लागि २४ मिटर अग्लो ड्याम बनाइँदै छ । पानी संकलन गरेर सुक्खायाममा वाग्मतीमा बगाउने योजना छ । ८ लाख ५० हजार घनमिटर पानी संकलन गरेर सुक्खायाममा चार सय लिटर प्रतिसेकेन्डका दरले नदीमा छाडिनेछ । यसका लागि अहिले शिवपुरी वन्यजन्तु आरक्षभित्र काम भइरहेको छ । ड्याम बनाउन एडीबीले करिब ५२ करोड रुपैयाँ सहयोग गरेको छ । नागमतीमा पनि ९० मिटर उचाइको ड्याम निर्माणको अध्ययन भइरहेको छ ।कस्तो बन्नेछ वाग्मती किनार ?आयोजनाले २०७३ देखि परम्परागत शैलीको हरित उद्यान निर्माण अघि बढाएको छ । नदीको बीचबीचमा चेक ड्याम निर्माण गरिने अध्यक्ष तिमिल्सिनाले बताए । नदी र सडकबीचको खाली १० मिटर भागमा हरित उद्यान बन्दै छ । सडक दुई लेनको बनाइनेछ । तीन स्थानमा परम्परागत भकारी आकारका संरचना निर्माण गरिनेछ । आयोजना ठेक्का सम्झौताको म्याद सकिन करिब तीन महिना मात्र बाँकी छ ।चाँडै विवाद समाधान निकाल्नुपर्ने गोकर्णेश्वर नगरपालिकाका जनार्दन खड्काको भनाइ छ । विकासका काम ठप्प हुँदा कसैको पनि हित हुँदैन, उनले भने, उचित मागको सम्बोधन हुन्छ, नाजायज माग पूरा हुँदैनन् । सरकारले तुरुन्त यसमा पहल गर्नुपर्छ । आयोजनाका अनुसार गोकर्ण ब्यारेजदेखि जोरपाटी पुलसम्म ३५ मिटर, त्यहाँबाट गुह्येश्वरीसम्म ४० मिटर र गुह्येश्वरीदेखि सिनामंगलसम्म करिब ३० मिटर बहाव कायम गर्दै दायाँबायाँ हरित उद्यान निर्माण गरिनेछ ।टेकुतिरका २३ वटा पुराना मन्दिरको जीर्णोद्धार गरिनुका साथै बल्खुमा ढल प्रशोधन केन्द्र बनाइनेछ । हरियालीको बीचमा साइकल लेन, फुटपाथसमेत रहनेछन् । गोकर्ण ब्यारेज रहेको स्थानमा पुलसमेत बनाइनेछ । गोकर्णसुन्दरीजल खण्ड र सिनामंगलबल्खु खण्डमा समेत परम्परागत शैलीका आधुनिक हरित उद्यान रहनेछन् । विभिन्न स्थानमा हरित उद्यान र फुटपाथ हुनेछन् । यसले मर्निङ वाक गर्न सजिलो बनाउनेछ, तिमिल्सिनाले भने, प्रत्येक स्थानमा चौतारी बनाउँछौं । जहाँ बसेर नदीको बहाव नियाल्न सहज होस् ।"
पदमार्गमा बढ्दै चहलपहल,"यो मार्ग बनेपछि सदरमुकाम बागलुङ बजारदेखि तीन दिनमा ढोरपाटन पुग्न सकिन्छ । पहाडी बस्ती तथा होमस्टेको आतिथ्यमा यात्रा गर्दा पर्यटक आकर्षित हुने ताराखोला गाउँपालिकाका अध्यक्ष प्रकाश घर्तीको भनाइ छ । पदमार्गमा भैपरी आउने घटनामा उद्धारका लागि लिंकरोड भने बस्तीबाट जोडिनुपर्ने स्थानीयको सुझाव छ । केही हुँदा गाडी लिएर पुग्न सकिने गरी बीचबीचमा पदमार्गलाई सडकले जोड्नुपर्छ, काठेखोला३ का अध्यक्ष यामबहादुर श्रीशले भने । बेलढुंगामाबाट उत्तरतर्फ बेनी बजारसहित म्याग्दीका अधिकांश भूगोल, धौलागिरि हिमाल र कालीगण्डकी देखिन्छ । दक्षिणतर्फ बागलुङ र गुल्मीका विभिन्न भाग देखिन्छन् । पूर्वमा पर्वत र अन्नपूर्ण हिमशृंखला अनि पश्चिममा ढोरपाटनसम्मको दृश्य देख्न सकिन्छ ।"
किसानलाई गहुँ भित्र्याउन भ्याइनभ्याई,"(टीकापुर)  पश्चिम तराईको अन्नभण्डार मानिने कैलालीका विभिन्न ठाउँमा यति बेला किसानलाई गहुँ भित्र्याउने चटारो छ । केही दिनयता आकाश घुम्म भएर पानी पर्ला जस्तो देखिएकाले खेतमै रहेको गहुँ बाली भित्र्याउन किसान हतारिएका हुन् । कोही घर परिवारकै सदस्य मिलेर परम्परागत ढंगले काटेर खेतमा थुपारिरहेका छन् भने कोही आधुनिक कृषि औजारको प्रयोगबाट गहुँ भित्र्याउन लागिपरेका छन् । कृषिमा यन्त्रीकरण बढ्दै गएपछि यहाँका किसानले रिपर र कम्पाइनको प्रयोग गरी गहुँ भित्र्याउने गरेका छन् । आधुनिक कृषि औजारको प्रयोगले कृषि कार्य सजिलो हुँदै गएको नमुना कृषि सहकारी संस्थाका अध्यक्ष जितबहादुर चौधरीले बताए । हँसियाले गहुँ काट्दा समय बढी लाग्छ । शारीरिक श्रम पनि उत्तिकै पर्छ । रिपरले एउटै व्यक्तिले एक दिनमा एक बिघासम्म काट्न सक्छ । कम्पाइनले काट्दा गहुँ थ्रेसिङ पनि सँगै हुन्छ, उनले भने । कैलालीमा गहुँ खेतीका लागि अनुदान तथा सिँचाइको व्यवस्था पनि गरिएपछि गहुँ खेती विस्तार हुँदै गएको चौधरीको भनाइ छ । स्थानीयस्तरमै गहुँको राम्रो बीउ पनि पाइन थालेको छ, उनले भने । यो वर्ष गहुँको उत्पादन बढ्ने अनुमान गरिएको कृषि ज्ञान केन्द्र कैलालीका प्रमुख खगेन्द्रप्रसाद शर्माले बताए । गहुँ काट्ने काम भइरहेको छ, उनले भने, कति बढ्यो भन्ने डाटा आउन केही समय लाग्छ । यस वर्ष गहुँ बाली राम्रै देखिएकाले उत्पादन बढ्ने अनुमान गरिएको उनको भनाइ छ । यो वर्ष मलको आपूर्ति पनि समयमै भएको छ, शर्माले भने । उन्नत बीउ उत्पादनमा पनि कैलाली अगाडि रहेकाले गहुँ उत्पादन हुने अनुमान गरिएको उनले बताए । कैलालीमा करिब ३४ हजार हेक्टर क्षेत्रफलमा गहुँ खेती गरिएको छ । गहुँ खेतीको क्षेत्रफल बढेको छैन । विभिन्न कारणले खेतीयोग्य जग्गा घट्दै जान्छ । यो वर्ष पनि कैलालीमा गत वर्षकै हाराहारीमा गहुँ खेती भएको छ, उनले भने । कैलालीमा करिब १ लाख ८ हजार ८ सय टन गहुँ उत्पादन हुने कृषि ज्ञान केन्द्रको अनुमान छ । यो वर्ष सरकारले प्रतिक्विन्टल गहुँ खरिद मूल्य ३ हजार १११ रुपैयाँ निर्धारण गरेको छ ।"
डिपो जोगाउन फायर फाइटिङ तालिम,"काठमाडौं (कास) नेपाल आयल निगमले अमलेखगन्ज पेट्रोलियम डिपोमा फायर फाइटिङसम्बन्धी तालिम सुरु गरेको छ । डिपोमा इन्धन ढुवानी र लोडिङका क्रममा हुने जोखिमलाई दृष्टिगत गरी डिपो कर्मचारी, नेपाली सेना, चालक, सहचालक र स्थानीयलाई समेत तालिम दिन लागिएको हो । ट्यांकर डिपोमा आउँदा ध्यान दिनुपर्ने कुरा, आगलागी, सम्भावित घटना र त्यसलाई चुस्त व्यवस्थापन गर्न तालिम दिन लागेका हौं, निगमको २ नम्बर प्रादेशिक कार्यालय अमलेखगन्ज प्रमुख प्रदीप यादवले भने, पहिलो दुई दिन डिपोमा रहेका कर्मचारी र सुरक्षामा खटिएका सेनालाई तालिम दियौं । अब ट्यांकर चालक, पम्प सञ्चालक र स्थानीयलाई पनि दिन्छौं । भारतीय आयल निगम (आईओसी) का विज्ञ समीर दासले तालिम दिइरहेका छन् ।"
ईसेवा र वर्ल्ड रेमिटबीच सम्झौता,काठमाडौं (कास) ईसेवा मनी ट्रान्सफर र वर्ल्ड रेमिटबीच अन्तरदेशीय रेमिट्यान्स भुक्तानी सम्झौता भएको छ । सम्झौतापछि वर्ल्ड रेमिटका ग्राहकले ईसेवा वालेटमा रेमिट्यान्स पठाउन सक्ने कम्पनीले जनाएको छ । वर्ल्ड रेमिट अन्तरदेशीय डिजिटल रेमिट्यान्स कारोबार गर्ने संस्था हो । वर्ल्ड रेमिटका साउथ एसिया कन्ट्री निर्देशक रुजान अहम्मद र ईसेवाका प्रबन्ध निर्देशक अजेश कोइरालाले सम्झौतापत्रमा हस्ताक्षर गरे ।
वर्ल्डलिंकको 'हर्षको नयाँ वर्ष,"काठमाडौं (कास) वर्ल्डलिंक कम्युनिकेसन्सले नयाँ वर्ष लक्षित हर्षको नयाँ वर्ष योजना ल्याएको छ । यो योजनमा ग्राहकले १२ महिनाका लागि २०, ४० वा ८० एमबीपीएसको प्याकेजमा ६२ प्रतिशतसम्म छुट पाउनेछन् । यी प्याकेजमा एक वर्ष नेट टीभीको सेवा निःशुल्क रहेको कम्पनीले जानकारी दिएको छ । यसमा तीन महिना नेट टीभी प्राइम प्याकेज, डुएल ब्यान्ड राउटर, जडान, वायरिङ, युट्युब र अन्य सामग्रीको सुविधालगायत सेटअप बक्स निःशुल्क रहने कम्पनीले बताएको छ ।"
भक्तपुर हस्पिटलले थाल्यो सेवा,"काठमाडौं (कास) भक्तपुर इन्टरनेसनल हस्पिटल ले कौशलटारमा आफ्नो सेवा सुरु गरेको छ । अस्पतालले सेवा सुरु गरेको अवसरमा ज्येष्ठ नागरिक, अपांगता भएका र अन्य संस्थागत समूहका बिरामीलाई विशेष छुट दिने घोषणा गरेको छ । इमर्जेन्सी र एम्बुलेन्स सेवाका साथै मेडिकल, हाडजोर्नी, स्त्रीरोग, बालरोग, फिजियोथेरापी, एक्सरे, ईसीजी, यूएसजी, शल्यक्रियालगायतको सेवा चौबीसै घण्टा दिइने अस्पतालले जानकारी दिएको छ । सबैखाले रोगको विशेषज्ञ सेवा र उपचारका साथै होम केयर सर्भिस समेत प्रदान गरिने अस्पतालका अध्यक्ष ज्ञानकृष्ण श्रेष्ठले बताए ।"
न्यु डायमन्ड च्याम्पियन,"पुरुषतर्फ हेल्प नेपाल च्याम्पियनआफैंले रोजेको फाइनल प्रतिद्वन्द्वी एपीएफमाथि हेल्प नेपाल स्पोर्ट्स क्लबको जित अपेक्षित थियो । लिग चरणको अन्तिम खेलमा दोस्रो रोजाइको टिम खेलाएर हेल्प नेपालले एपीएफलाई फाइनलमा पुर्याएको थियो । भारतीय राष्ट्रिय टोलीका कप्तान विनित कुमारसहित रोहित कुमार र विकास तमाकको जादुयी प्रदर्शनमा हेल्प नेपालले २५१४, २५२०, २५२२ को सहज सेटमा जित पाएको हो । लिग चरणमा हेल्प नेपालले एपीएफसँग जानीजानी हारेको भन्दै सामाजिक सञ्जालमा समर्थकले विरोध गरे पनि उपाधि जितेपछि प्रशिक्षक रमेश केसीले भने आफ्नो रणनीति सफल भएकोमा खुसी व्यक्त गरे । उपाधिसँगै न्यु डायमन्ड र हेल्प नेपालले ३३ लाख रुपैयाँ नगद पुरस्कार पाए । महिलातर्फ उपविजेता पुलिस र पुरुषतर्फ एपीएफले १ लाख १५ हजार पुरस्कार पाए । महिलातर्फ तेस्रो र चौथो हुने क्रमशः एपीएफ र त्रिभुवन आर्मीले ७५ हजार र ३७ हजार ५ सय पुरस्कार पाए । पुरुषतर्फ तेस्रो बुलबुले रारा भलिबल क्लबले ७५ हजार र चौथो पुलिसले ३७ हजार ५ सय पुरस्कार पाए । पुरुषतर्फ साबिक विजेता त्रिभुवन आर्मी यसपल्ट शीर्ष चारभित्र पर्न सकेन ।विधागत पुरस्कारमा महिलातर्फ पुलिसकी उषा भण्डारी (स्पाइकर), पुलिसकै मनीषा राई (ब्लकर), पुलिसकै कमला पुन (सेटर), न्यु डायमन्डकी सलिना श्रेष्ठ (लिबेरो), न्यु डायमन्डकी ललिता नाथ (सर्भर) र न्यु डायमन्डका कुमार राई (प्रशिक्षक) मा उत्कृष्ट चुनिए । पुरुषतर्फ विधागतमा बुलबुले राराका पाकिस्तानी खेलाडी मुराद जियान (स्पाइकर), पुलिसका दीपकराज जोशी (ब्लकर), हेल्प नेपालका भारतीय खेलाडी विकास कुमार तमाक (सेटर), बुलबुलेका धनश्याम चौधरी (सर्भर), एपीएफका विनोद चन्द (लिबेरो) र हेल्प नेपालका रमेश केसी (प्रशिक्षक) उत्कृष्ट चुनिए । विधागतमा महिला र पुरुषतर्फ विजेताले जनही १० हजार रुपैयाँ पुरस्कार पाए । उत्कृष्ट खेलाडी न्यु डायमन्डकी प्रतिभा र हेल्प नेपालका विनित कुमारले जनही २५ हजार पुरस्कार पाए ।"
नेपाल सुपर लिगलाई खुकुरी रमको साथ,"(काठमाडौं)  फ्रेन्चाइज टिमको फुटबल प्रतियोगिता नेपाल सुपर लिग ले मुख्य प्रायोजकमा खुकुरी रम उत्पादक नेपाल डिस्ट्रिलरी प्रालिसँग बिहीबार सम्झौता गरेको छ । सुपर लिग आयोजक नेपाल स्पोर्ट्स एन्ड इभेन्ट्स म्यानेजमेन्ट (एनएसईएम) की प्रमुख आश्रयता कार्की चौधरी र नेपाल डिस्ट्रिलरीकी इभेन्ट म्यानेजर श्रीदा शाहले सम्झौतापत्रमा हस्ताक्षर गरे । यससँगै देशकै पहिलो फ्रेन्चाइज फुटबल प्रतियोगिता खुकुरी नेपाल सुपर लिग बनेको छ । सुपर लिगसँग भिजन मिलेको सहकार्य गरिएको इभेन्ट म्यानेजर शाहले बताइन् । एनएसईमकी प्रमुख आश्रयताले भनिन्, खेलकुदको माध्यमबाट युवाको विकास गर्न चाहेको हो । उनले कोभिड१९ को अर्को लहरमा संक्रमण बढिरहेको अवस्थामा सरकारको मापदण्डमा रहेर आधा दर्शकलाई प्रवेश दिएर वा नदिएर भए पनि सुपर लिग सञ्चालन गर्ने बताइन् ।एनएसईएमका प्रमुख कार्यकारी अधिकृत सुदीप शर्माले सम्झौताबारे भने, नगद र जिन्सी सार्वजनिक गरिएको छैन । यसले इभेन्टलाई अर्को स्तरमा पुग्न सहयोग गर्नेछ । विश्वव्यापी रूपमा स्वास्थ्यसँग खेलकुद जोडिँदै गएपछि खेलकुद र अल्कोहलको सम्बन्ध टाढिँदै गएको अवस्थामा अखिल नेपाल फुटबल संघ (एन्फा) का अध्यक्ष कर्माछिरिङ शेर्पाले भने, खेलकुदमा लगानी रोक्नुहुन्न ।ब्रान्डिङको रूपमा (अल्कोहल उत्पादक) आएजस्तो लाग्छ । यसबाट खुसी हुनुपर्छ । वैशाख ११ देखि दशरथ रंगशालामा हुने सुपर लिगमा सात फ्रेन्चाइज टिम छन् । उनीहरूले लिलामीबाट १५१५ खेलाडी लिइसकेका छन् । प्रत्येक टिमले तीन विदेशी (विदेशमा लिग खेलिरहेका १ नेपाली खेलाडीसहित) र दुई स्थानीय खेलाडी समावेश गर्न पाउनेछन् । राउन्ड रोबिन लिगको शीर्ष चारमा रहने टिमले फाइनल प्रवेशका लागि खेल्नेछन् ।"
विराट गोल्डकप सुरु,(विराटनगर)  घरेलु टिम विराटनगर ११ ले रात्रिकालीन विराट गोल्कप फुटबल प्रतियोगिताको पाँचौ संस्करणमा विजयी सुरुवात गरेको छ । बिहीबार उद्घाटन खेलमा विराटनगरले पाहुना टोली युनाइटेड फुटबल क्लब सिक्किमलाई २१ ले हराएर क्वाटरफाइनल यात्रा गरेको हो ।विराटनगरको जितमा प्रकाश बुढाथोकी नायक साबित भए । दुवै गोल उनकै नाममा रह्यो । खेलको सुरुवाती आठौं मिनेटमा बुढाथोकीले ३० यार्डवाट गरेको प्रहार गोलमा परिणत हुँदा सिक्किमका गोलरक्षक अभिजित रोय प्रतिक्रियाविहीन रहे । प्रकाशले ५३ औं मिनेटमा निर्णायक गोल गरे । उनी म्यान अफ द म्याच हुँदै १० हजार जित्न सफल भए । करिब आठ हजार दर्शकले भरिएको सहिद मैदानमा पाहुना टोली सिक्किमले दर्शकको मन जिते पनि खेलाडीका खुट्टाले उनीहरूको मन शान्त पार्न सकेन । आठौं मिनेटमा एक गोलले पछि परेको सिक्किमबाट १५ औ मिनेटमा साङगे छोपन भुटियाले गोल गर्दै टिमलाई खेलमा फर्काए । उनले आशिष देवानको पास सदुपयोग गरे ।खेलको २० औं मिनेटमा विराटनगरका सुनील खड्काको वान भर्सेस वानको प्रहार गोलकिपर रोयले उत्कृष्ट वचाए । सिक्किमका भुवन बस्नेतले २४ औं मिनेटमा बक्सबाहिरदेखि गरेको सशक्त प्रहार बारियो । ४१ औं मिनेटमा विराटनगरका प्रकाश बुढाथोकीले निकालेको पासमा कप्तान दीपक राईले ३० यार्डबाट गरेको प्रहार पोस्ट बाहिरिँदा अग्रता दोब्बर बनाउन चुक्यो । ६५ औं मिनेटका सिक्किमका सोनम भुटियाले बक्स बाहिरवाट गरेको प्रहार बारमा लागेर बाहिरियो । शुक्रबार भारतको पन्जाब पुलिस र गोर्खा ब्वाइजबीच प्रतिस्पर्धा हुनेछ ।
पुलिसमाथि अफ्रिकन हाबी,"पोखरा (कास) आहारारा गोल्डकप फुटबलमा पहिलोपटक सहभागी अफ्रिकन रुट्स एसोसिएसनले विभागीय टोली नेपाल पुलिस क्लबलाई स्तब्ध पार्दै फाइनल यात्रा तय गरेको छ । पोखरा रंगशालामा जारी १९ औं आहारारा गोल्डकपमा बिहीबार सेमिफाइनलमा अफ्रिकनले नेपाल पुलिसलाई २० ले हरायो । गोल्डकपमा आफ्नो गर्विलो इतिहास रहेको पुलिस सेमिफाइनलबाटै बाहिरियो । खेलको दोस्रो मिनेटमै अफ्रिकन टिमका बसिकले गोल गरेर अग्रता दिलाए । पुलिसका गोलकिपर सन्जित श्रेष्ठले बक्सभित्रै डिफेन्डर अजित भण्डारीलाई छोटो पास दिए । उनले पनि शटपास खेल्ने क्रममा तेज तामाङ बल दिएका थिए । तर उनको खुट्टाबाट अफ्रिकनका मोउसाले बल खोसेर बसिकलाई पास दिन पुगे । बसिकले पास सही सदुपयोग गर्दै पहिलो बार च्याप्दै गोल गरेपछि पुलिस दबाबमा पर्यो । पहिलो हाफको सुरुमै दबाबमा परेको पुलिसले प्राविधिक रूपमा राम्रो खेले पनि एउटै गोल गर्न सकेन । दोस्रो हाफको थप चार मिनेटमा अफ्रिकनका मोउसाले अर्को गोल थपेर जित सुनिश्चित गरे । कर्नर बललाई मोउसाले सदुपयोग गरेका थिए । मोउसा म्यान अफ द म्याच भए । सुरुबाटै राम्रो खेल प्रदर्शन गरेका अफ्रिकनले सुरुमै गोल गर्ने अवसर गुमाएको थियो । अधिकांश समय बल आफ्नो नियन्त्रणमा राख्न सफल अफ्रिकनका खेलाडीबीच पास निकै राम्रो थियो । सुरुमै एक गोलले अघि रहेको यो टिमले आरामदायी हिसाबले खेलेको थियो । यो टिमका तीन खेलाडीले पहेँलो कार्ड पाएका थिए । यो टोलीले हेटौंडा गोल्डकप, वाग्मती गोल्डकप पनि खेलेको थियो । हेटौडा गोल्डकपमा आर्मीसँग पराजित टोलीले वाग्मती कपमा भने थ्रीस्टारलाई पराजित गरी उपाधि उचाल्दै पोखरा आएको थियो । अब शनिबार हुने फाइनलमा अफ्रिकन टिम र संकटा क्लब भिड्नेछन् । दुवै पहिलोपल्ट फाइनल पुगेका हुन् ।"
चेसमा मिलनले जिते मोटरसाइकल,"काठमाडौं (कास) दोलखा चेसका मिलन लामा गणेशमान सिंह स्मृति आठौं सहकारी कप फिडे रेटिङ बुद्धिचाल विजेता भएका छन् । मिलन र नोभा साकोस ललितपुरका सुदीप तामाङबीचको क्लासिकल फाइनलमा दुवैले ११ खेल जिते । त्यसपछि ३ मिनेट २ सेकेन्डको ब्लिट्ज टाइब्रेकमा मिलन दुवै खेल जितेर च्याम्पियन बने । मिलनले यामाहा मोटरसाइकल पुरस्कार प्राप्त गरे । उपविजेता सुदीपले ६० हजार पाए ।सुन्दर साकोस हेटौंडाका कृष्ण थापा गजुरमुखी चेस क्लब राजन सुवेदीलाई टाइब्रेकमा हराएर तेस्रो भए । कृष्णले ३० हजार र राजनले २० हजार पाए ।ललितपुर स्पोर्टस् क्लब र ताम्राकार समाजद्वारा संयुक्त आयोजित लिगतर्फ दोलखा चेसका सुमित पन्त ७ अंकसाथ विजेता हुँदा २५ हजार जित्न सफल भए । समान साढे ६ अंक भए पनि प्रोग्रेसिभ टाइब्रेकअनुसार गजुरमुखीका फिडे मास्टर रिजेन्द्र राजभण्डारी दोस्रो भएर १५ हजार, गजुरमुखीकै प्रकाशचन्द्र नेपाल तेस्रो भएर १० हजार, ललितपुरका राजन पुरी चौथो भएर ८ हजार, सूर्योदयका सुमन राइ पाँचौं ७ हजार र सद्भाव कृषिका अशोकमोहन श्रेष्ठ छैटौं भएर ६ हजार पुरस्कार प्राप्त गर्न सफल भए ।समान ६ अंक भएपनि प्रोग्रसिभ टाइब्रेकअनुसार माउन्ट एभरेस्ट चेसका फिडेमास्टर क्षितिज भण्डारी, करुणामयका प्रेमकृष्ण महर्जन, कामनाका फिडे मास्टर सुजेन्द्रप्रसाद श्रेष्ठ, गोल्डेन गेट कलेजका निकेन कुसाथा, हेटौडा चेसका सुरवीर लामा, एभरेस्ट चेसका अर्जुन घिमिरे, मुस्कानका सुशील चौधरी, काठमाडौं चेस क्लबका फिडे ट्रेनर केशव श्रेष्ठ र जनताका सजिन महर्जन उत्कृष्ट पन्ध्रभित्र पर्न सफल भए । उनीहरूले जनही ५ हजार पाए । महिलातर्फ करुणामयकी विनिता कपाली विजेता भइन् । उनले १० हजार हात पारिन् । प्रचलितकी अनिशा न्यौपाने दोस्रो र मिसन युथकी पूर्णिमा गुरुङ तेस्रो भए । बद्रीलाल नेपाली भेट्रान उत्कृष्ट र नेसनल डेभलपमेन्टका दीर्घराज जोशी दोस्रो भए । १६ वर्षमुनि उमेर समूहमा मेरिडियनका १२ वर्षीय छात्र पुरुषोत्तम सिलवाल विजेता भए । राज एकताका सम्पूर्णराज न्यौपाने दोस्रा र मिसन युथ क्लबका आश्चर्य चौधरी तेस्रा भए । १८०० मुनि रेटिङम सिलुलाइटका कमल श्रेष्ठ, स्वर्णिमका सुश्रुत दाहाल र एभरेस्ट चेसका मीनबहादुर लामा तथा १६०० मुनि रेटिङमा टेलिकमका गोविन्द खड्का, काभ्रेका खोमप्रसाद तिमिल्सिना र सहश्रधाराका हेम भण्डारी शीर्ष तीनमा रहे । विजेता खेलाडीलाई नेपाल ओलम्पिक कमिटीका अध्यक्ष जीवनराम श्रेष्ठ, आयोजक क्लबका अध्यक्ष एवं नेपाल बुद्धिचाल संघका महासचिव हेराकाजी महर्जन, फिडे इथिक्स कमिटी सदस्य राजेशहरि जोशी, बुद्धिचाल संघका अध्यक्ष एकालाल श्रेष्ठलगायतले पुरस्कृत गरे ।"

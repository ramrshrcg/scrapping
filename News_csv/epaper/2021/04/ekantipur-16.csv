शीर्षक,विवरण
सीमा बैठकप्रति भारतको बेवास्ता,"त्यही अध्ययनमाथि एसओसीको बैठकमा छलफल हुन्छ । त्यस बैठकको सहमतिअनुसार बीडब्लूजीलाई पछिल्लो अवस्था र आवश्यक प्राविधिक सुझावसहित रिपोर्ट दिइन्छ । त्यही रिपोर्टमाथि बीडब्लूजीमा थप छलफल हुन्छ र आगामी दिनमा गर्नुपर्ने कामका लागि निर्देशन दिइन्छ । त्यही निर्देशनका आधारमा एफएसटीको टोली खटिन्छ । सामान्यतः बैठक हरेक वर्ष साउनभदौमा हुने गरेको थियो । १५ दिनको अन्तरालमा बीडब्लूजी र एसओसीको बैठक बस्ने गर्थ्यो । ती बैठकले पछिल्लो एक वर्षमा भएका कामको समीक्षा र आगामी वर्ष गर्नुपर्ने काम तय गर्ने गर्थ्यो तर यस वर्ष भारतले बैठकका लागि चासो नदिँदा गत वर्षको समीक्षा र आगामी वर्ष गर्नुपर्ने काम पनि प्रभावित हुने भएको छ । समूहको हालसम्म छवटा बैठक भइसकेको छ । देहरादुनमा सम्पन्न पछिल्लो बैठकमा दुवै पक्षबीच सीमासम्बन्धी काममा ड्रोन, स्याटलाइटलगायतको आधुनिक प्रविधि प्रयोग गर्ने सहमति बनेको थियो । भारतका लागि नेपाली राजदूत नीलाम्बर आचार्यले बैठकका सम्बन्धमा भारतीय पक्षबाट लिखित जवाफ आएको जानकारी आफूलाई नभएको बताए । बैठक नबस्ने भन्ने छैन । फिल्डमा जानुपर्ने भएकाले सहज वातावरण छैन भन्ने पनि होला, उनले भने । परराष्ट्र मन्त्रालयका अर्का एक उच्च अधिकारी भने कोरोना महामारीभन्दा पनि सीमासम्बन्धी बैठकको मिति तय हुनासाथ कालापानी र सुस्ताको विवाद स्वतः सतहमा आउने भएकाले भारतले चासो नदेखाएको जिकिर गर्छन् । सीमासम्बन्धी बैठक भन्नेबित्तिकै नेपालमा त्यसै चर्चा चुलिन्छ, कालापानी र सुस्ताको विषय उठ्छ । त्यही आशंकाका कारण पनि भारतले बैठकमा चासो नदेखाएको जस्तो लाग्छ, उनले भने । गत वर्ष कालापानी क्षेत्रको सीमा विवादलाई लिएर दुई देशबीचको सम्बन्ध निकै चिसिएको थियो । त्यहीबीचमा नेपालले लिम्पियाधुरासम्मको भूभाग समेटेर नयाँ नक्सासमेत जारी गर्यो । भारतले भने उक्त नक्सालाई मान्यता नदिने बताउँदै आएको छ ।"
मुख्यमन्त्री गुरुङविरुद्ध अविश्वास प्रस्ताव,"कांग्रेस, माओवादी केन्द्र र जसपाका सांसदले प्रदेश प्रमुखको कार्यालय पुगेर अधिवेशनको माग गरेका हुन् । कांग्रेस सांसद कुमार खड्काले अविश्वासको प्रस्ताव छल्न रातारात चालु अधिवेशन अन्त्य गरिएको बताए । अविश्वास प्रस्तावमा उठाइएका विषय गम्भीर भएकाले यथाशीघ्र विशेष अधिवेशन माग गरेका हौं, उनले भने, पद जाने निश्चित भएपछि असंवैधानिक बाटो अपनाउन अनैतिक तरिकाले अधिवेशन हठात् अन्त्य गरिएको छ । संविधानको धारा १८३ (३) मा प्रदेशसभाका एक चौथाइ सांसदले विशेष अधिवेशन माग्दै निवेदन दिए प्रदेश प्रमुखले मिति र समय तोक्ने व्यवस्था छ । मुख्यमन्त्रीमा प्रस्तावित कृष्णचन्द्र नेपाली पोख्रेलले प्रतिगमनकारी र त्यसका मतियार लाई सरकारमा बस्ने नैतिक अधिकार नभएको बताए । आफ्नो हातले हत्या गरेको संसद् पुनःस्थापना भएपछि नैतिकताका आधारमा प्रधानमन्त्रीले राजीनामा दिनुहोला भन्ने लागेको थियो, दिनुभएन, उनले भने, मुख्यमन्त्रीले पनि केन्द्रको पदचाप पछ्याउनुभयो । अविश्वास प्रस्तावलाई संसद्मा फेस गर्नुपर्नेमा भाग्न खोज्नुभएको छ । मुख्यमन्त्री गुरुङले गलत बाटो अपनाएकाले अविश्वास प्रस्ताव ल्याउनुपरेको उनको भनाइ थियो । माओवादी केन्द्र संसदीय दल नेता हरिबहादुर चुमान राष्ट्रिय राजनीति ध्रुवीकरण बनेको परिणाम प्रदेशमा अहिलेको अवस्था आएको बताए । केन्द्र सरकार जुन बाटो हिँड्यो, त्यही बाटोमा प्रदेश सरकार पनि हिँडेकाले अहिलेको अवस्थामा आएको हो, उनले भने । जसपा सांसद हरिशरण आचार्यले पनि प्रदेश सरकार लोकतान्त्रिक मूल्य मान्यताविरुद्ध हिँडेको बताए । कांग्रेस सभापति शेरबहादुर देउवा र माओवादी केन्द्र अध्यक्ष पुष्पकमल दाहालबीच गण्डकीमा मुख्यमन्त्री कांग्रेसलाई दिने सहमति भएअनुसार अविश्वास प्रस्ताव अघि बढेको नेताहरूले बताएका छन् । चैत २५ मा माओवादी केन्द्र सरकारबाट बाहिरिएपछि सत्ता फेरबदलको खेल सुरु भएको हो । गण्डकी प्रदेशसभामा एमालेका २७, कांग्रेसका १५, माओवादी केन्द्रका १२, राजमोका ३ र जसपाका २ सांसद छन् । बहुमतका लागि ३१ सांसद आवश्यक पर्छ । स्वतन्त्रबाट जितेर नेकपा प्रवेश गरेका राजीव गुरुङ (दीपक मनाङे) पनि छन् । मुख्यमन्त्री गुरुङले भने प्रदेशमा अस्थिरता नहोस् भन्दै हिउँदे अधिवेशन अन्त्य गरिएको दाबी गरेका छन् । सञ्चारकर्मीसँग संक्षिप्त प्रतिक्रिया दिँदै उनले केन्द्रको रिस आफूमाथि पोखिएको बताए । अरू प्रदेशभन्दा राम्रो काम गरेको छु । केपी ओलीको भनेर किन हटाउनुपर्यो, उनले भने, अविश्वास प्रस्तावबाट भाग्न खोजेको होइन, सम्भावना खोज्न अधिवेशन अन्त्य गरिएको हो ।"
१४ जिल्ला अति जोखिम,"सरकारले अझै कडा पाइला नचालेपछि बाध्य भएर संक्रमण विस्तारको गतिविधिमा सरिक नहुन आम व्यक्तिलाई अपिल गरिएको हो, उच्च स्रोतले भन्यो, हाल स्वास्थ्यबाहेक अन्य क्षेत्र संवेदनशील देखिएका छैनन् । सार्वजनिक गतिविधि बन्द नै गर्नुपर्ने अवस्था आएको छ । तर मन्त्रालय यस्ता गतिविधिमा सरिक नहुन अपिल मात्र गर्न सक्ने हैसियत राख्छ । स्वास्थ्य मन्त्रालयका उच्च पदाधिकारीका अनुसार मुलुकमा हाल संक्रमणको स्थिति अत्यन्त जटिल छ । संक्रमितहरू ढिलो अस्पताल आइरहेका छन् । अस्पताल आउनासाथ मृत्यु हुनेको संख्या बढ्दो छ । कोभिडका बिरामी भरिएर अस्पतालमा शय्या नपाउने अवस्था सुरु भइसकेको छ । अहिलेको ठुलो चुनौती आम व्यक्ति संवेदनशील नदेखिनु हो, स्वास्थ्य मन्त्रालयका एक अधिकारीले भने, अझ सरकारी संयन्त्रका निकायले समेत सबै जिम्मेवारी हाम्रै थाप्लोमा राख्ने गरेका छन् । मन्त्रालयका सहप्रवक्ता डा समीरकुमार अधिकारीद्वारा जारी अपिलमा अति प्रभावित जिल्लामा जनस्वास्थ्यका मापदण्डको कडाइसाथ पालन गर्न पनि आग्रह गरिएको छ । सबै अस्पतालमा अनिवार्य ज्वरो क्लिनिक सञ्चालन, कोभिड परीक्षणका लागि नमुना संकलन तथा परीक्षणको व्यवस्था गर्नसमेत मन्त्रालयले भनेको छ । विभिन्न होटलमा आएर बस्ने विदेशी नागरिकलाई गेस्ट रजिस्ट्रेसन सिस्टम चुस्त बनाउनुका साथै पीसीआर निगेटिभ आए मात्र राख्न पनि मन्त्रालयले अपिल गरेको छ । नियमित रूपमा स्वास्थ्य सेवा लिन अस्पताल आइरहेका सेवाग्राहीलाई कोभिड पुष्टि भएको आधारमा मात्रै अन्य अस्पताल पठाउन र अनावश्यक दुःख नदिन अपिलमा भनिएको छ । यस्तै, सबै सरकारी अस्पतालमा न्यूनतम ५० प्रतिशत शय्या कोभिड संक्रमितका लागि छुट्याएर तोकिएअनुसार निःशुल्क सेवा दिन पनि मन्त्रालयले निर्देश गरेको छ । निजी प्रयोगशाला र अस्पतालले कोभिड परीक्षण तथा उपचार तोकिएको शुल्कमा गर्नुपर्ने उल्लेख गर्दै मन्त्रालयले पीसीआर परीक्षणका लागि अधिकतम दुई हजार, संक्रमितको औषधिबाहेक उपचारमा जटिलताका आधारमा दैनिक सामान्यलाई ३५ सय, मध्यमलाई ७ हजार र जटिललाई १५ हजारमा ५० थप प्रतिशत नबढ्ने गरी उपचार व्यवस्था मिलाउन आग्रह गरेको छ । बालबालिका, गर्भवती, सुत्केरी, अपांग, ज्येष्ठ नागरिकलाई कोभिड परीक्षण र उपचारमा उच्च प्राथमिकता दिनसमेत स्वास्थ्य मन्त्रालयले अपिल गरेको हो । मंगलबारदेखि खोपको दोस्रो डोज स्वास्थ्य कार्यालय काठमाडौंले कोभिड१९ विरुद्घको प्रथम चरणमा पहिलो र दोस्रो प्राथमिकताका लक्षित समूहलाई वैशाख ७ गतेदेखि दोस्रो मात्रा खोप दिने जनाएको छ । उनीहरूलाई उपत्यकामा भएका १९ वटा स्वास्थ्य संस्थामार्फत खोप लगाइनेछ । यसअन्तर्गत वीर अस्पताल, त्रिवि शिक्षण अस्पताल, परोपकार प्रसूति तथा स्त्रीरोग अस्पताल, शुक्रराज ट्रपिकल तथा सरुवा रोग अस्पताल, निजामती कर्मचारी अस्पताल, ओम हस्पिटल एन्ड रिसर्च सेन्टर, नेपाल सशस्त्र प्रहरी अस्पताल, राष्ट्रिय आयुर्वेद अनुसन्धान तथा तालिम केन्द्र, क्षेत्रपाटी निःशुल्क चिकित्सालय, वीरेन्द्र अस्पताल, नेपाल प्रहरी अस्पताल, नेपाल मेडिकल कलेज, जनमैत्री अस्पताल, मदरल्यान्ड हस्पिटल, हिमाल अस्पताल, स्तूपा अस्पताल र ह्याम्स अस्पतालमा गएर खोप लगाउन सकिन्छ । प्रमुख जनस्वास्थ्य प्रशासक बद्रीबहादुर खड्काका अनुसार गएको माघ १४, १५, १६, १७ र २६, २७, २८, २९ गते खोप लगाएकाले दोस्रो डोज वैशाख ७ गते बिहान १० बजेदेखि ४ बजेभित्र लिन सक्नेछन् । माघ १८, १९, २०, २१, २२ र फागुन २ गते खोप लगाएकाले वैशाख ८ गते, माघ २३ र फागुन ३, ४, ५ गते लगाएकाले वैशाख ९ गते, माघ २४ र फागुन ६, ८, ९ गते लगाएकाले वैशाख १० गते र माघ ३० र फागुन ७, १० गते खोप लगाएकाले वैशाख ११ गते खोप लगाउन पाउनेछन् ।"
शिक्षण संस्था बन्द गर्ने कि नगर्ने ?,"कम्तीमा तीन साता बन्द गर्न आग्रहबालबालिका शान्ति क्षेत्र अभियानले विद्यालयहरूमा शिक्षण सिकाइको वैकल्पिक प्रबन्ध गर्न आग्रह गरेको छ । अभियानका अध्यक्ष नरेन्द्र डंगोलले बिहीबार विज्ञप्ति जारी गरेर जोखिमको मूल्यांकन गरी विद्यालयहरू कम्तीमा तीन साता भौतिक रूपमा सञ्चालन गर्न नहुने बताएका हुन् । विद्यालयहरू सञ्चालन गर्नुपूर्व शिक्षक र कर्मचारीलाई खोप लगाउन पनि अभियानले आग्रह गरेको छ ।प्याब्सन अध्यक्ष टीकाराम पुरीले शिक्षा र स्वास्थ्य मन्त्रालयको थरीथरी निर्णयले विद्यालय सञ्चालकमा अन्योल थपेको गुनासो गरे । स्वास्थ्य मन्त्रालयले सिफारिस गरेपछि प्रक्रियामा लगेर निर्णय गर्नुपर्ने हो, विद्यालय बन्द गर भन्नुभन्दा घुमाउरो पाराले विद्यार्थीलाई स्कुल नजाऊ भनियो, यसले झन् कन्फ्युज बनायो । यस विषयमा प्याब्सनले आफ्नो धारण बनाइनसकेको उनले प्रस्ट्याए । के गर्ने भनेर हामी पनि शिक्षा मन्त्रालयसँग कुराकानी गर्दै छौं, उनले भने । एनप्याब्सनका अध्यक्ष ऋतुराज सापकोटाले विद्यालय खोल्ने वा बन्द गर्ने निर्णय स्थानीय परिवेशअनुसार स्थानीय तहले नै गर्नुपर्ने तर्क गरे । देशभर बन्द गर्न जरुरी छैन, जहाँ पानी परेको छ, त्यहींमात्रै छाता ओढ्ने हो, उनले भने, स्थानीय सरकारलाई जिम्मा दिइयो भने जोखिम भएको ठाउँमा मात्र विद्यालय बन्द गरेर अन्यत्र पठनपाठन सुचारु गर्न सकिन्छ । विद्यालय बन्द हुने अवस्थामा पनि सिकाइको सुनिश्चितताचाहिँ हुनुपर्नेमा उनले जोड दिए । विद्यालय सञ्चालनमा रहेका ठाउँमा पनि स्वास्थ्य मापदण्ड पालना गर्नुपर्ने उनको सुझाव छ ।"
भारतबाट अझै आएन थप खोप,"(काठमाडौं)  स्वास्थ्य तथा जनसंख्यामन्त्री हृदयेश त्रिपाठी दिनहुँजसोको भाषणमा भन्छन्, कोभिड१९ विरुद्धको थप खोप आवश्यकताअनुसार भारतबाट छिट्टै ल्याइनेछआउँछ । तर, निर्णय गरेको दुई महिनासम्म खोप आएको छैन । नेपालले भारतीय कम्पनी सिरम इन्स्टिच्युट अफ इन्डियासँग खरिद सम्झौता गरेको २० लाख डोज खोपमध्ये १० लाख अझै आइपुगेको छैन । मन्त्रिपरिषद्को फागुन ४ मा बसेको बैठकले सिरमबाट २० लाख खोप ल्याउने निर्णय गरेको थियो । १० लाख डोज खोप नेपालले फागुन ९ मै पाएको थियो । बाँकी खोप नआएपछि गत चैत २७ मा परराष्ट्रमन्त्री प्रदीपकुमार ज्ञवाली र भारतका विदेशमन्त्री एस जयशंकरबीच भएको टेलिफोन संवादमा पनि नेपाललाई आवश्यक खोप उपलब्ध गराउने विषयमा कुरा भएको थियो । त्यसबेला जयशंकरले नेपालले खरिद गरेको र भविष्यमा आवश्यक पर्ने खोप सहयोग गर्ने वाचा गरेका थिए ।कोभिड१९ संक्रमण र मृतकको संख्या बढ्दै गएपछि भारतले केही दिनअघि विदेशमा तत्कालका लागि खोप निर्यात नगर्ने निर्णय गरेको थियो । भारतले केही समयअघिसम्म विश्वका ७० भन्दा बढी मुलुकमा ६ करोड डोजभन्दा बढी कोभिड१९ को खोप निर्यात गरिसकेको छ । खरिद गरेको १० लाख डोजबाहेक भारतले नेपाललाई माघ ८ मा १० लाख डोज खोप उपहारस्वरूप दिएको थियो । चैत दोस्रो सातादेखि तत्कालका लागि खोप निर्यात बन्द गरेको भारतले नेपालको सवालमा भने बन्द नगरिएको जनाएको छ तर व्यवहारमा नेपालले खरिद गरेकै खोप पनि आएको छैन ।जयशंकरले संवादका क्रममा नेपालले खरिद गरेको खोप निर्यातका लागि सहयोग गर्ने प्रतिबद्धता जनाएको मन्त्री ज्ञवालीले कान्तिपुरलाई बताए । दुई मुलुकका परराष्ट्रमन्त्रीबीच संवाद भएपछि कोभिड१९ भ्याक्सिनका लागि लगातार पहल भए पनि भारतीय पक्षबाट नेपाललाई कहिलेसम्म खोप उपलब्ध गराउन सकिन्छ भन्ने सन्देश प्रवाह भइसकेको छैन, परराष्ट्र मन्त्रालय स्रोतले भन्यो, खोप अत्यावश्यक भएका कारण हामीले लगातार पहल गरिरहेका छौं । स्वास्थ्य मन्त्रालयले भने खोप ल्याउने सम्बन्धमा परराष्ट्र मन्त्रालयले समन्वय गरिरहेको जनाएको छ ।काठमाडौंस्थित भारतीय दूतावासका प्रवक्ता नवीन कुमारका अनुसार नेपालले खरिद गरेको कोभिड१९ खोप केही ढिलो गरी नेपालमा आउने बताए । उनले भने, कहिले नेपालमा खोप आउँछ भन्ने मिति अझै तय भइसकेको छैन ।"
सयभन्दा बढी विद्यार्थीमा ज्वरो,"चरिकोट (कास) दोलखाको बिगु गाउँपालिका८ खोपाचाँगुस्थित हिमालय माविका विद्यार्थी, शिक्षकमा रुघाखोकी र ज्वरो फैलिएपछि विद्यालय बन्द गर्ने निर्णय भएको छ । यहाँका १ सय २ विद्यार्थी र ६ शिक्षक रुघाखोकीसहित ज्वरोले थलिएका छन् । केही विद्यार्थीमा समस्या देखिए पनि बिहीबारबाट प्रकोप फैलिएको प्रधानाध्यापक कालु जिरेलले बताए । एक साताबाट केहीमा रुघा र ज्वरो देखिएको थियो, उनले भने, हामीले सामान्य लियौं, आजबाट अवस्था जटिल हुँदै गयो । ज्वरोको प्रकोप फैलिएपछि केही दिनका लागि विद्यालय बन्द गर्न निर्देशन दिएको गाउँपालिका अध्यक्ष युधिष्ठिर खड्काले बताए । उनका अनुसार उपचारका लागि स्वास्थ्यकर्मीको टोली परिचालन गरिएको छ । कोरोनासँग मिल्दो लक्षण देखिएको छ, विद्यालय बन्द गरेर विद्यार्थीको निगरानी गर्न भनेका छौं, उनले भने, स्वास्थ्यकर्मी परिचालन र परीक्षणका लागि जिल्लासँग सहयोग मागेका छौं ।"
प्रदेशमा समीकरण बदल्न कांग्रेस अग्रसर,"(काठमाडौं)  केन्द्रमा नयाँ सत्ता गठबन्धन बनाउन अलमल गरिरहेको प्रमुख प्रतिपक्ष कांग्रेस प्रदेश सरकारमा भने पार्टीलाई लाभ हुने गरी समीकरण बदल्न अग्रसर भएको छ । यसअघि वाग्मती र प्रदेश १ का मुख्यमन्त्रीविरुद्ध अविश्वास प्रस्ताव दर्ता हुँदा मौन रहेको कांग्रेस पछिल्लोपटक गण्डकी प्रदेशमा प्रधानमन्त्री केपी ओलीनिकट मुख्यमन्त्री पृथ्वीसुब्बा गुरुङलाई हटाएर आफ्नो नेतृत्वमा सरकार गठन गर्न अघि सरेको हो ।कांग्रेसकै अग्रसरतामा चार दल मिलेर बिहीबार मुख्यमन्त्री गुरुङविरुद्ध अविश्वास प्रस्ताव दर्ता भएको छ । माओवादी, जनता समाजवादी पार्टी (जसपा) र राष्ट्रिय जनमोर्चाले कांग्रेस नेतृत्वलाई स्वीकारेपछि संयुक्त रूपमा अविश्वास प्रस्ताव प्रदेश संसद् सचिवालयमा दर्ता गरिएको हो । गण्डकी प्रदेशमा एकाएक बनेको यो गठबन्धनले केन्द्रीय राजनीतिलाई समेत तरंगित बनाएको छ । केन्द्रमा प्रधानमन्त्री केपी शर्मा ओलीइतर गठबन्धनका लागि प्रयास भइरहेको छ तर जसपा अनिर्णीत रहेका कारण सम्भव भएको छैन । जसपाका वरिष्ठ नेता राजेन्द्र महतोले आफ्नो मागका धेरै विषय अघि बढिरहेकाले सडकबाट सत्ता समीकरण बदल्ने विषय आफूहरूलाई स्वीकार्य नहुने बताए । उनले गण्डकीमा भएको समीकरणका विषयमा छलफल नभएको बताए । या त पार्टीले एउटा निर्णय दिनुपर्ने हुन्छ, या प्रदेशहरू स्वायत्त भएकाले उनीहरूले नै प्रदेशको आवश्यकता र औचित्यका आधारमा निर्णय गर्नेछन् भन्नुपर्छ, उनले भने, यस विषय पार्टीमा कुनै छलफल भएको छैन ।जसपाका अर्का नेता राजेन्द्र श्रेष्ठले भने संघीय अवधारणा बोकेको पार्टी भएकाले गण्डकी प्रदेशको सत्ता समीकरणका विषयमा प्रदेशले निर्णय लिएको बताए । गण्डकीका सांसद उपेन्द्र यादव नेतृत्वमा रहेको तत्कालीन समाजवादी पार्टीका हुन् । तत्कालीन राजपाका सांसद नभएका कारण ठाकुरमहतोले केन्द्रमा लिएको लाइन गण्डकी प्रदेश सरकारको गठबन्धनमा लागू हुन नसकेको हो ।गण्डकी प्रदेशकै जस्तो गठबन्धन केन्द्रमा बन्ने सम्भावना कति छ त भन्ने प्रश्नमा कांग्रेस सहमहामन्त्री प्रकाशरण महतले जसपा तयार भए सम्भव हुने बताए । कांग्रेसले आफ्नो नेतृत्वमा सरकार बनाउने भनेर निर्णय गरिसकेको छ, जसपाले निर्णय नलिएका कारण अड्किएको हो, उसले निर्णय गरेमा त्यस्तो गठबन्धन बन्न सक्छ, उनले भने ।प्रधानमन्त्री ओलीलाई विस्थापित गर्न कांग्रेस, माओवादी केन्द्र र जसपा एक ठाउँमा आउनुपर्छ । माओवादी पहिल्यैदेखि तयार छ । जसपामा यादव र भट्टराई तयार भए पनि ठाकुर र महतोले आफ्ना माग पूरा गराउन प्रधानमन्त्री ओलीसँगै निकटता बढाइरहेका छन् । जसपाले उठाएका माग सरकारले सम्बोधन गरेमा ठाकुर र महतो पक्षले ओलीविरुद्धको गठबन्धनमा नजाने संकेत गरेको छ । नेता श्रेष्ठले प्रदेश सरकारको जस्तै गठबन्धन केन्द्रमा पनि बन्ने दाबी गरे । त्यसका लागि केही समय लागे पनि ओली नेतृत्वको सरकार लामो समय नटिक्ने दाबी उनले गरे । महतोले भने गण्डकीमा भएजस्तै सत्ता समीकरण केन्द्रमा तत्काल नहुने बताए । पुच्छरले टाउको हल्लाउने कि टाउकोले पुच्छर हल्लाउने हो ? उनले भने, प्रदेशमा कि त केन्द्रको समीकरणअनुसार हुन्छ या त प्रदेशलाई स्वायत्त छाड्ने निर्णय हुन्छ तर अहिले दुवै विषयमा छलफल भएको छैन ।"
सरकार जोगाउन तातिए ओली,"काठमाडौं (कास) आफूनिकट मुख्यमन्त्री हटाउने गरी प्रदेशमा गठबन्धन बन्ने क्रम सुरु भएपछि प्रधानमन्त्री केपी शर्मा ओलीले जनता समाजवादी पार्टीको पूर्वराजपा धारलाई आफूतिर तान्न सक्रियता बढाएका छन् । जसपाका माग सम्बोधन गर्न उनी लचिलोसमेत देखिएका छन् । जसपा स्रोतका अनुसार निलम्बित सांसद रेशम चौधरीलाई अदालती प्रक्रियाबाट र अन्य नेताकार्यकर्तालाई फास्ट ट्र्याक बाट रिहा गर्न ओलीले चाहेका छन् । उनले सरकारलाई समर्थन जनाउन आग्रह गरेका छन् । प्रधानमन्त्रीले बिहान दुवै पक्षका कार्यदल सदस्यसमेतको सहभागितामा जसपा अध्यक्ष महन्थ ठाकुरसँग संवाद गरेका थिए । वरिष्ठ नेता राजेन्द्र महतो गृह जिल्लामा रहेकाले बैठकमा सहभागी थिएनन् । मधेस र थरुहट आन्दोलनका क्रममा पक्राउ परेका र फरार सूचीमा रहेका दुई सयभन्दा बढी नेताकार्यकर्ताविरुद्ध मुद्दा रहेको जसपाको कार्यदल सदस्यसमेत रहेका नेता लक्ष्मणलाल कर्णले बताए । उनका अनुसार सांसद चौधरीका अतिरिक्त नेताकार्यकर्ताविरुद्ध लागेका २० वटा मुद्दा फिर्ता प्रक्रिया अघि बढाउन सरकार सकारात्मक भएको छ । वार्ता सकारात्मक छ, हामीले परिणाम खोजेका छौं, परिणाम नआएसम्म यसै भन्न सकिँदैन, कर्णले भने, परिणाममा सम्बोधन भएपछि मात्रै विश्वास गर्न सकिन्छ । ठाकुरसँगको वार्तामा प्रधानमन्त्री ओलीले मुद्दा सम्बोधनको प्रक्रिया धेरै अघि बढिसकेको जनाउँदै सरकारलाई लिखित रूपमा समर्थन दिन आग्रह गरेका थिए । ठाकुरले परिणाममा काम देखिएपछि पार्टीभित्र छलफल गरेर निर्णय लिन सहज हुने भनाइ राखेको स्रोतले बतायो । ठाकुरसँगको छलफलपछि बेलुका बालुवाटारमा दुवै पक्षका कार्यदल सदस्यहरूको बैठक भएको थियो । कार्यदल सदस्यसमेत रहेका एमाले संसदीय दलका उपनेता सुवास नेम्वाङले प्रधानमन्त्री ओलीले जसपा नेताहरूसँग सरकारलाई समर्थन दिन आग्रह गरेको भनाइ सत्य नभएको दाबी गरे । प्रधानमन्त्रीसँग र कार्यदलस्तरमा समेत भएका छलफल जसपाले उठाएका मुद्दामा केन्द्रित छ, उनले भने, छलफल सकारात्मक भइरहेको छ, टुंगोमा पुगिसकेका छैनौं । जसपाले नेताकार्यकर्ताको रिहाइ तथा मुद्दा फिर्ता, संविधान संशोधन, नागरिकता विधेयक र मधेस आन्दोलनबारे गिरीशचन्द्र लाल आयोगको प्रतिवेदन सार्वजनिक गर्नुपर्ने माग अघि सारेको छ । यीमध्ये सरकारी प्रक्रियाबाट हुन सक्ने माग तत्काल पूरा गर्न जसपा नेताहरूले आग्रह गर्दै आएका छन् । अहिले भइरहेको कसरत नेता तथा कार्यकर्ताको रिहाइ र मुद्दा फिर्ताको विषयमा केन्द्रित छ । यो प्रक्रियामा जसपाका अर्का अध्यक्ष उपेन्द्र यादव र संघीय परिषद् अध्यक्ष बाबुराम भट्टराईसहितको पूर्वसमाजवादी पक्ष सामेल छैन ।"
जसले आठौं पटक जिब्रो छेडे,"भक्तपुरको मध्यपुर थिमि नगरपालिका८ बोडेमा जिब्रो छेडेपछि बुद्धकृष्ण बाग श्रेष्ठ (४८) । यो उनको आठौं पटकको जिब्रो छेडाइ हो । बिस्काः जात्राका अवसरमा मनाइने यो जात्रा गत वर्ष कोरोना महामारीका कारण औपचारिकतामा सीमित भएको थियो । यस पटक सरकारले भीडभाड नगर्ननगराउन अनुरोध गरे पनि नगरपालिकाले जात्रा सञ्चालन गरेको हो । जिब्रो छेड्न बोडेवासीमध्येबाट श्रेष्ठ थरकै नेवार चाहिने परम्परा छ । नाइकेले ३ दिन भोकै बसी एक महिनादेखि तेलमा डुबाइराखेको करिब १ फिट लामो सियोले जिब्रो छेड्नुपर्छ तर रगत आउनु हुँदैन । रगत आए अनिष्ट हुने मान्यता छ । जिब्रो छेडाएर नगर परिक्रमा गराए देशमा दुःख नहुने, रोग, अनिकाल, अनावृष्टि, अतिवृष्टि, महाभूकम्प नआउने जनविश्वास छ ।तस्बिर ः इलिट जोशीकान्तिपुर"
जो बगरबाटै समृद्धि खोजिरहेछन्,"(सिन्धुपाल्चोक)  सबैरै उठेर सुनकोसी बगर पुग्छन् । बालुवा चाल्छन्, माछा मार्छन् । उनको सहज जीविकाको मानक दिनभर चालेको बालुवाको थुप्रो र माछाको संख्याले तोक्छ । उनको खेतबारी या जायजेथा भनेकै यही बगर मात्र हो । सम्पत्तिका नाममा कौडी छैन, यति नगरे कसरी बाँच्नु हजुर ? चौतारा साँगाचोक नगरपालिका सुकुटेका ४५ वर्षीय सुनील माझीले भने, बालुवा नचाले, माछा नमारे, हाम्रो बाँच्ने बाटो नै हुन्न नि ! भूकम्पपछि घर भत्कियो, भएको सबै जमिन पनि भास्सियो । हाल छिमेकीको घरछेउ टहरामा बसिरहेका उनले बगरबाटै आर्जेको रकमले जायजेथा जोड्ने सोचेका छन् । त्यसकै लागि मेलम्चीदेखि चाकुसम्मको बगर उनका लागि कर्मथलो बनेको छ । परिवार पाल्ने एक्लो जिम्मेवारी रहेकाले पनि उनलाई खासै फुर्सद मिल्दैन ।सुनीलले जस्तै बगरबाटै समृद्धिको सपना देखिरहेका लालबहादुरले बालुवा चालेर कमाएको पैसाले छोराछोरीलाई पढाइरहेका छन् । छोरा पनि बिदाका बेला बालुवा झिक्न सघाउन आउँछ, त्यही मौकामा उसले पनि बालुवाको काम सिक्दै छ, उनले भने । यहाँ बालुवा चालेरै एउटा परिवारले दैनिक ४ हजार रुपैयाँसम्म आम्दानी गर्ने गरेको उनले सुनाए । म मात्र होइन, यहाँ अधिकांश घरपरिवार बगरकै कमाइले बाँचिरहेका छन्, नजिकै थुपारेको बालुवा देखाएर उनले भने, यही हाम्रो खेतबारी हो, जे भने पनि कमाउने बाटो यही हो । लालबहादुर बगरलाई बरदान मान्छन् । बगरमै कमाएको केही रकमले घर बनाए । बिरामी श्रीमतीको उपचार गरिरहेका छन् ।सुनील र लालबहादुर मात्र होइन, सुनकोसी र इन्द्रावती तटीय क्षेत्रमा बस्ने माझी, दनुवार र पहरी समुदायका मानिसहरूको अधिकांश समय बगरमै बित्छ । बगरमै श्रमको खेती गर्न उनीहरूलाई एकछिन पनि अलमलिने समय मिल्दैन । जामुनेदेखि प्युघर बाहुनेपाटीसम्म बस्ने ७ हजार माझी, १५ सय दनुवार र एक सयजति पहरी समुदायका मानिसका लागि बालुवा चाल्नु र माछा मार्नु दैनिकी हो । स्थानीयका अनुसार पहिलेपहिले माझी समुदायका लागि बाह्रै महिना सुनकोसी र इन्द्रवती नदी खुला हुन्थ्यो । अहिले वर्षमा तीन महिनामात्रै सजिलोसँग बालुवा चाल्न पाउँछन् । असार, साउन र भदौमा सुनकोसी र इन्द्रावतीमा एक्स्काभेटर प्रयोगमा स्थानीय प्रशासनले प्रतिबन्ध लगाएपछि माझी समुदायलाई बालुवा निकाल्न सहज भएको हो । केही समययता नदी किनारमै क्रसर उद्योग स्थापना भएपछि उनीहरूलाई जीवन धान्न मुस्किल पर्दै गएको छ ।जिल्ला समन्वय समिति (जिसस) ले नदीजन्य पदार्थ उत्खननको ठेक्काबाट राम्रै आम्दानी हुने भएपछि क्रसर व्यवसायीलाई प्रोत्साहन गरिरहेको छ । यसले माझी समुदायको उठीबास लाग्ने अवस्था छ । यो समुदायले भने पुस्तौंदेखि बगर र बालुवाकै कारण आफूहरूको जीविका चलेको भन्दै जिससले माझीमैत्री वातावरण बनाइदिनुपर्ने माग राखेको छ । प्राकृतिक संरचनामा असर नपर्ने गरी हामीलाई उत्खनन अधिकार दिनुमा केही बेफाइदा छैन, डुम्रेघाटका सुन्दर माझीले भने, एक्स्काभेटरले उत्खनन गर्दा निम्तिएको जोखिम हेर्न जरुरी छ, उहाँहरूले यसलाई ध्यान दिनुपर्छ जस्तो लाग्छ । उनले जथाभावी क्रसर स्थापना भइरहेकाले कोसीको किनारी भाग क्षतविक्षत बनेको दाबी गरे । जिल्लाभर हाल १८ क्रसर उद्योग सञ्चालनमा छन् । नदीजन्य ठेक्काबाट जिससलाई गएको वर्ष २७ करोड रुपैयाँ आम्दानी भएको थियो ।"
गर्मी छल्न सोलाभन्ज्याङ,"सिन्धुली (कास) सिन्धुली बहुमुखी क्याम्पसका प्राध्यापक ईश्वर बस्नेत साताको एक पटक सोलाभन्ज्याङ पुग्छन् । सदरमुकाम सिन्धुलीमाडीको उखरमाउलो गर्मी छल्न उनी २० किमि र उत्तरमा रहेको सोलाभन्ज्याङमा पुगेर आनन्द लिन्छन् । गर्मी भुल्नका लागि म प्रायजसो सोलाभन्ज्याङ आउँछु, यहाँ बेग्लै आनन्द छ, उनी भन्छन्, यो ठाऊँमा १२ महिना नै जाडो हुन्छ । सदरमुकामबाट उत्तरतर्फ र खुर्कोटबाट उकालो लागेपछि उस्तै दूरीमा पुगिने सोलाभन्ज्याङ सिन्धुलीगढी क्षेत्रको प्रवेशद्वार पनि हो । फिक्कल गाउँपालिकाका अध्यक्ष धनबहादुर कार्कीले सदरमुकाम आवतजावत गर्दा गढी नजिकको सोलाभन्ज्याङमा केही समय बिताउने गर्छन् । सदरमुकाम र आफ्नो गाउँपालिकाको कार्यालय रहेको गढतीर क्षेत्रमा उखरमाउलो गर्मी हुन्छ । गढी क्षेत्र आएपछि गर्मीको समयमा समेत हुने जाडोले आनन्द पाइने अध्यक्ष कार्कीको अनुभव छ ।कामको चटारो त्यहीमाथि गर्मीले गर्दा धेरै नै थाकिएको हुन्छ, अध्यक्ष कार्कीले भन्,े सोला आउना साथ बेग्लै आनन्द हुन्छ, फुर्सद छ भने गढी नै उक्लिएर आनन्द लिइन्छ, चटारो छ भने पनि एक, आधा घण्टा यहाँ बिताइन्छ । फिक्कलका अध्यक्ष कार्की मात्र होइन्, गोलन्जोर गाउँपालिकाका अध्यक्ष पुष्प कार्कीको पनि अनुभव उस्तै छ ।तनाव र थकान मेटाउने थलो गढी क्षेत्र हो, उनले भने, १२ महिना यहाँ हुस्सु लागेर जाडो भइरहन्छ, झन गर्मीमा स्वर्गीय आनन्द नै प्राप्त हुन्छ । गढी क्षेत्रको बृहत्तर विकास गर्न सके पर्यटकको ओइरो लाग्ने उनको भनाइ छ । गोलन्जोर कै वडा नं ५ रातनचुराले गढी क्षेत्रलाई छोएको र त्यसलाई साइकल जोनको रूपमा विकास गर्न गाउँपालिका लागि परेको अध्यक्ष कार्कीले बताए ।यी जन प्रतिनिधिहरू मात्रै हैन, संघ तथा प्रदेश सांसद, मन्त्रीहरू तथा उच्चपदस्थ अधिकारीदेखि लिएर बीपी राजमार्ग हुँदै सवार गर्ने जो कोही पनि सोलाभन्ज्याङ क्षेत्रमा शीतल लिन रोकिन्छन् । गढी क्षेत्रमा बसोबासको राम्रो व्यवस्था हुने हो भने केही दिन बिताउनसमेत पर्यटक आउने सिन्धुलीगढीका अन्वेषणकर्ता सागरकुमार ढकालको भनाइ छ ।सदरमुकामबाट २० किमि उत्तरतर्फ गएपछि उक्त क्षेत्र पुगिन्छ । गर्मी मौसममा समेत सिन्धुलीगढी क्षेत्रमा जाडो हुने गरेको छ । गर्मी भुलाउन र प्राकृतिक सौन्दर्यको मज्जा लिन तराई क्षेत्रको हब सिन्धुलीगढी क्षेत्र बन्दै गएको छ ।"
खुकुरी प्रहार गरी हत्या,"भक्तपुर (कास) सूर्यविनायक नगरपालिका८ सिपाडोल मूल बाटोस्थित गाई फार्ममा बिहीबार खुकुरी प्रहार गरी एक युवकको हत्या भएको छ । कविराज बस्नेतको जग्गामा टहरा बनाई गोकुलबहादुर खुलालले सञ्चालन गरेको फार्ममा सोलुखुम्बु घर भई मनोहरा सुकुम्बासी बस्तीमा बस्ने २० वर्षीय ईश्वर राईको हत्या भएको हो । हत्यामा संलग्न व्यक्ति भाग्दै गरेको भन्ने सूचनाका आधारमा महानगरीय प्रहरी वृत्त जगाती प्रमुख डीएसपी राजेश थापाको टोलीले घेराबन्दी गरेर एक जनालाई पक्राउ गरेको छ । पक्राउ पर्नेमा फार्म सञ्चालक खुलालका छोरा कागेश्वरी मनोहरा नगरपालिका९ गोठाटारका २० वर्षीय आशिष रहेको भक्तपुर प्रहरी प्रवक्ता डीएसपी दीपक गिरीले बताए । जस्ताको टहरामा भित्रबाट चुकुल लगाई राईको हत्या भएको प्रहरीले जनाएको छ । घाँटी, टाउकोलगायत शरीरका विभिन्न भागमा धारिलो हतियारले प्रहार गरेको अवस्थामा उनको शव भेटिएको थियो । प्रहरीका अनुसार राईले बिहीबार बिहान आशिषलाई फोन गरी सिपाडोल आउने जानकारी दिएका थिए । राई महोत्तरी घर भई मनोहरा सुकम्बासी बस्ती बस्ने युनिश योञ्जन र सुनील बललाई समेत लिएर गएका थिए । चारै जना फार्मको टहराभित्र चुकुल लगाएर बसेको र वादविवाद भई झगडा हुँदा आशिषले खुकुरी प्रहार गरेको प्रहरीले जनाएको छ ।"
बलात्कारीलाई ७ वर्ष जेल,"हेटौंडा (कास) युवतीलाई बलात्कार गरेको ठहर गर्दै जिल्ला अदालत मकवानपुरले एक युवकलाई ७ वर्ष कैद गर्ने फैसला सुनाएको छ । पीडकबाट पीडितलाई ५० हजार रुपैयाँ क्षतिपूर्ति भराउने आदेश पनि दिएको छ । जिल्ला न्यायाधीश मनोज श्रेष्ठको बिहीबारको इजलासले राक्सिराङ गाउँपालिका५ का १९ वर्षीय आयुष स्याङतानले १८ वर्षीया युवतीलाई बलात्कार गरेको ठहर गर्दै उक्त फैसला गरेको हो । स्यााङतानले युवतीलाई मनहरीस्थित रूपाचुरीको जंगलमा लगेर २०७६ कात्तिक २६ गते बलात्कार गरेका थिए । स्याङतान अहिले भीमफेदी कारागारमा छन् ।यस्तै, किशोरी बलात्कार गरेको आरोप प्रहरीले एक युवकलाई बुधबार पक्राउ गरेको छ । हेटौंडा उपमहानगरपालिका६ स्थित कर्रा खोलाको बगरमा १५ वर्षीया किशोरीलाई बलात्कार गरेको आरोपमा प्रहरीले वीरगन्ज महानगरपालिका२३ घर भई हेटौंडा उपमहानगरपालिका६ मा बसोबास गर्ने २१ वर्षीय विशाल पासवानलाई पक्राउ गरेको हो । अभियुक्तले किशोरीलाई फकाएर खहरेको बगरमा लगेर बलात्कार गरेका थिए ।"
सिंहदरबारभित्रै प्रदर्शन,"काठमाडौं (कास) संसद्को राज्यव्यवस्था तथा सुशासन समितिबाट पास भई संसद्मा पुगेको संघीय निजामती सेवा विधेयक कर्मचारीमैत्री नभएको भन्दै सिंहदरबारभित्र कार्यरत नायब सुब्बा (नासु) हरू आन्दोलित भएका छन् । उक्त विधेयकमा कर्मचारीको मनोबल घटाउनेखालको व्यवस्था भएको तथा आफूहरूमाथि अन्याय भएको भन्दै बिहीबार नासुहरूले सिंहदरबारभित्रै प्रदर्शन गरेका हुन् ।राजपत्र अनंकित तृतीय श्रेणीको पदपूर्तिमा ३० प्रतिशत बढुवा कायम गरिनुपर्ने, रिक्त पदहरूमा आन्तरिक प्रतिस्पर्धाबाट पूर्ति गर्नुपर्ने तथा राजपत्र प्रथम र द्वितीय श्रेणीको खुला विज्ञापनमा राजपत्र अनंकित कर्मचारीको अनुभवलाई पनि मान्यता दिनुपर्ने माग आफूहरूको रहेको नासु श्रीराम पौडेलले बताए । विधेयकले कर्मचारीहरूको वृत्तिविकास, सेवा, सुविधा र अवसरलाई कुण्ठित गरेको आन्दोलनमा सहभागी अर्का नासु लक्ष्मण गुरागाईंको भनाइ छ ।"
मध्यवर्ती क्षेत्रमा लज,"हेटौंडा (कास) पर्सा राष्ट्रिय निकुञ्जको मध्यवर्ती क्षेत्रअन्तर्गत मनहरीको रमौलीमा बुधबारदेखि सामुदायिक लज सञ्चालनमा ल्याइएको छ । पर्सा राष्ट्रिय निकुञ्ज, मनहरी गाउँपालिका र मध्यवर्ती सामुदायिक वनको संयुक्त लगानीमा लज सञ्चालनमा ल्याइएको हो । राष्ट्रिय निकुञ्ज घुम्न आउने आन्तरिक तथा बाह्य पर्यटकलाई खान र बस्ने व्यवस्था मिलाउन मनहरी गाउँपालिका ७ रमौलीमा लज सञ्चालनमा ल्याएको मध्यवर्ती क्षेत्र व्यवस्थापन समितिका अध्यक्ष पदम तितुङले बताए । करिब ४० लाख रुपैयाँ लागतमा सञ्चालित लजमा स्थानीय माछा, लोकल कुखुरा, हाँस, तामा, गुन्द्रुक, ढिँडोलगायत मौलिक परिकारसहितको रेस्टुरेन्ट पनि सञ्चालनमा छ ।"
भारतीय आधार कार्ड बोकेर बंगलादेशी नेपालमा,"(काँकडभिट्टा)  भारतीय आधार कार्ड भएका शंकास्पद बंगलादेशी नागरिक पक्राउ परेपछि उनीहरूको अवैध बसोबासबारे थप खुलासा भएको छ । धुलाबारीबाट मंगलबार जयन्त सिंह नाम गरेका बंगलादेशीलाई प्रहरीले पक्राउ गरेको थियो । उनी ४ वर्षदेखि झापाको धुलाबारीमा बस्दै आएका थिए । बंगलादेशमा आपराधिक गतिविधिमा संलग्न रहेका उनी अवैध रूपमा भारत प्रवेश गरी भारतीय आधार कार्ड बनाएर नेपालमा बस्दै आएको प्रहरी स्रोतको भनाइ छ । उनको आधार कार्डमा ठेगाना खोरीबारी, दार्जिलिङ उल्लेख छ । तर बंगलादेशको राजधानी ढाकामा रहेका परिवारसँग उनी निरन्तर सम्पर्कमा रहेकाले उनी भारतीय नभएर बंगलादेशी नै रहेको प्रहरी स्रोतको दाबी छ । स्रोतका अनुसार पश्चिम बंगालसँग सिमाना जोडिएका झापाका सीमावर्ती सहर तथा ग्रामीण भेगमा बंगलादेशीहरू भारतीय बनेर लुकेर बस्ने गरेका छन् । उनीहरू विभिन्न उद्योग तथा कलकारखानामा श्रमिकसमेत रहेको पाइएको छ । खासगरी मेचीनगर, भद्रपुर तथा दक्षिणी झापाका ग्रामीण भेगमा बंगलादेशीहरू भारतीयका रूपमा कार्यरत छन् । बंगलादेशीलाई अवैध रूपमा भारतीय आधार कार्ड बनाउने भारतीय गिरोह पनि सीमावर्ती क्षेत्रमा सक्रिय छ । बंगलादेशी नागरिक रहेको सूचनाका आधारमा उनलाई अनुसन्धानका लागि पक्राउ गरिएको हो, इलाका प्रहरी कार्यालय काँकडभिट्टाका डीएसपी सुनील दाहालले भने, आधार कार्ड हेर्दा भारतीय देखिए पनि उनले आफू बंगलादेशी रहेको स्विकारेका छन् । अन्य प्रमाण नभएका कारण उनलाई बिहीबार साँझ हिरासत मुक्त गरिएको छ । अब उनी निरन्तर हाम्रो निगरानीमा हुनेछन् ।पश्चिम बंगालका बंगाली र बंगलादेशी नागरिकको रूप, रंग, चालचलन र भाषासमेत मिल्दोजुल्दो हुँदा उनीहरूलाई सहजै छुट्याउन सकिँदैन । जसका कारण पूर्वी नाकाबाट बंगलादेशीको अवैध प्रवेश सहज हुने गरेको छ । अध्यागमन कार्यालय काँकडभिट्टाका प्रमुख जनक कोइरालाले प्रहरीले पक्राउ गरेका व्यक्ति बंगलादेशी रहेको हो भने अध्यागमन विभागले कानुनअनुसार कारबाही प्रक्रिया अघि बढाउने जनाए । यदि उनी बंगलादेशी नै रहेको र अवैध रूपमा बसेको हो भने विभागमार्फत उनलाई जरिवाना गरेर बंगलादेश डिपोर्ट गर्न सकिने प्रावधान छ, उनले भने । खुला सिमानाका कारण पनि बंगलादेशीको अवैध प्रवेशमा सहज हुने गरेको छ । विगतमा बंगलादेशीको मुख्य गन्तव्य नेपाल थियो । पूर्वी नाकाबाट वार्षिक हजारौं बंगलादेशी नेपाल प्रवेश गर्थे । तर भारतले ट्रान्जिट भिसामा गरेको कडाइपछि उनीहरूको आगमन लगभग शून्य बनेको हो । उनीहरू अवैध रूपमा भारत आउँछन्, भारतीय प्रहरी स्रोत भन्छ, त्यसैगरी नेपाल छिर्छन् । कोरोना संक्रमण सुरु भएपछि समेत भारतीय नाका हुँदै अवैध रूपमा नेपाल छिर्न लागेका दुई बंगलादेशी सीमावर्ती पानीट्यांकीमा समातिएका थिए । बंगलादेशीहरू सुरुमा भारतीय बनेर नेपाल छिर्ने र पछि अवैध रूपमा नेपाली नागरिकता लिएर आपराधिक धन्दामा सक्रिय हुने गरेका उदाहरण प्रशस्त छन् । भारतीय प्रहरी स्रोतका अनुसार पश्चिम बंगालको दक्षिण दिनाजपुरस्थित भारतबंगलादेश सीमा क्षेत्र हिली र बंगलाबन्धलगायतका नाकाबाट उनीहरू प्रवेश गर्ने गरेका छन् ।"
वाग्मतीमा मोर्चाबन्दी,"मकवानपुर (कास) वाग्मती प्रदेशका प्रतिपक्षी दलहरूले एउटै कित्तामा उभिएर सरकारविरुद्ध प्रदेशसभामा आवाज उठाइरहेका छन् । प्रमुख प्रतिपक्ष माओवादीले उठाएका मागमा कांग्रेस, विवेकशील साझा तथा अन्य दलले समेत साथ दिएका छन् । प्रदेशसभाको बैठक लगातार चौथोपटक अवरुद्ध भएको छ । माओवादीले विद्युतीय बस खरिद प्रक्रिया, मदन भण्डारी फाउन्डेसनलाई उपलब्ध गराइने ५० लाख रुपैयाँ तथा गुटका आधारमा आर्थिक वर्षको अन्त्यमा वितरण भइरहेका योजना तत्काल रोक्नुपर्ने माग राख्दै बिहीबार प्रदेशसभा बैठकमा अवरोध गर्यो । भौतिक पूर्वाधार विकासमन्त्री रामेश्वर फुयाँलले सदनमा जवाफ दिए पनि माओवादी सांसदले चित्तबुझ्दो जवाफ नआएको भन्दै अवरोध गरिरहे । त्यसपछि बैठक स्थगन गरियो ।"
कर्णालीमा कांग्रेसलाई फकाउँदै एमाले र माओवादी,"सुर्खेत (कास) कर्णालीका मुख्यमन्त्री महेन्द्रबहादुर शाहीले शुक्रबार विश्वासको मत लिने तयारी गरेसँगै एमाले र माओवादी केन्द्रले कांग्रेसलाई आफ्ना पक्षमा पार्ने प्रयास तीव्र पारेका छन् । एमालेले विश्वासको मत विफल पार्न र माओवादी केन्द्रले विश्वासको मतमा बहुमत जुटाउन कांग्रेसलाई फकाइरहेका छन् ।दुवै दलले कांग्रेसलाई सरकारको नेतृत्व दिने प्रस्ताव गरेका छन् । कांग्रेस भने जुन दलसँग सहकार्य गर्दा छिटो सरकारको नेतृत्व पाइन्छ, त्यसैसँग लाग्ने रणनीतिमा देखिन्छ । स्रोतका अनुसार बिहीबार बिहान मुख्यमन्त्री शाही र कांग्रेस संसदीय दलका नेता जीवनबहादुर शाहीबीच सत्ता साझेदारीबारे छलफल भएको थियो । मुख्यमन्त्री शाहीले विश्वासको मत पारित भए यही सरकारलाई ६ महिनासम्म निरन्तरता दिने र त्यसपछि बाँकी अवधिको नेतृत्व कांग्रेसले गर्ने प्रस्ताव गर्नुभयो, स्रोतले भन्यो, कांग्रेसको भने असारमा बजेट आउनेबित्तिकै सरकारको नेतृत्व पाउनुपर्ने प्रस्ताव आयो, यसैमा कुरा मिलेन । त्यसपछि नेता शाही एमाले संसदीय दलका नेता यामलाल कँडेलसँग वार्ताका लागि निस्किए । एमालेले भने विश्वासको मत असफल भएपछि बाँकी अवधि बराबरी गर्ने प्रस्ताव गरेको स्रोतको भनाइ छ । ३९ सदस्यीय कर्णाली प्रदेशसभामा एमालेको २० (एक सभामुख), माओवादी केन्द्रको १२, कांग्रेसको ६ र राप्रपाको १ सिट छ । विश्वासको मत लिनका लागि मुख्यमन्त्री शाहीले कांग्रेसका साथै राप्रपा र एमालेभित्र माधव नेपाल समूहको कम्तीमा एक सांसद आफूतिर तान्नुपर्नेछ ।"
बिजुली गाडीको बाटो,"नेपाल विद्युत् प्राधिकरणले एक वर्षभित्र देशका विभिन्न ५० स्थानमा चार्जिङ स्टेसन निर्माणका लागि ठेक्का सम्झौता गरेको विषय सकारात्मक छ । पहल सानै भए पनि यसको संकेत र सन्देश महत्त्वपूर्ण छ । विद्युतीय गाडीहरूलाई प्राथमिकता दिने सवालमा सरकार अझ प्रतिबद्ध भएर अघि बढ्ने हो भने पक्कै पनि यो कदम कार्बन उत्सर्जन कम गर्ने तथा प्रदूषण घटाउने सफल यात्राको प्रस्थानबिन्दु बन्नेछ । खालि यसका लागि सरकारसित सदैव सकारात्मक हुटहुटी रहिरहनुपर्छ । र, नीतिनियम, कार्यक्रम र बजेट पनि त्यहीअनुरूप तय गरिनुपर्छ । प्राधिकरणको विद्युतीय सवारी चार्जिङ पूर्वाधार विकास आयोजना र चिनियाँ कम्पनी वाङवाङ डिजिटल इनर्जी कर्पोरेसनबीच मंगलबार करिब ३८ करोड रुपैयाँको परियोजनामा ठेक्का सम्झौता भएको हो । योजनाअनुसार यी चार्जिङ स्टेसन मुख्य राजमार्ग, बसपार्क र ठूला सहरहरूमा राखिनेछन् । सबै स्टेसनमा गरी तत्काललाई डेढ सय वटा चार्जर उपलब्ध हुनेछन् । एउटा चार्जिङ स्टेसनमा ठूला बससहित तीन वटा सवारी एकसाथ चार्ज गर्न सकिने बताइएको छ । भविष्यमा चार्जरको संख्या दोब्बर बनाउन सकिने व्यवस्था मिलाइने जनाइएको छ । प्राधिकरणले यसअघि नै चार्जिङ स्टेसन सञ्चालन कार्यविधि तयार पारिसकेको छ, जसमा चार्जिङ स्टेसनको गुणस्तर र शुल्क निर्धारण गरिएको छ । बिजुली गाडीतर्फको यो यात्रा धेरै दृष्टिकोणबाट सुखद छ । सर्वप्रथम त, जलवायु परिवर्तन आजको विश्व चुनौती हो, नेपाल यसबाट अति प्रभावित हुने मुलुकमध्ये पर्छ । हामीले अहिल्यै जलवायु संकट भोग्न थालिसकेका छौं । अवश्य पनि, विकसित मुलुकका तुलनामा हाम्रो कार्बन उत्सर्जनको मात्रा नगन्य नै छ तैपनि विश्वव्यापी तापमान वृद्धिको संकटसित जुधिरहेको मुलुक आफैंले चाहिँ कार्बन उत्सर्जन घटाउन केकस्तो पहल गरिरहेको छ भन्ने विषय पनि महत्त्वपूर्ण हुन्छ । यस अर्थले विद्युतीय सवारीका लागि प्रोत्साहन मिल्ने गरी चार्जिङ स्टेसन निर्माणका काम अघि बढ्नु स्वागतयोग्य कदम हो । दोस्रो, काठमाडौं उपत्यकालगायतका स्थानमा विद्यमान प्रदूषणका दृष्टिले पनि विद्युतीय सवारीतर्फ वेग बढाउनुको विकल्प छैन । प्रदूषणले निम्त्याउने रोगकै कारण नेपालमा बर्सेनि करिब ४२ हजारको ज्यान जाने र काठमाडौं उपत्यकामा भइरहेको प्रदूषणको प्रमुख स्रोत पेट्रोलियम पदार्थबाट चल्ने गाडीहरूको धूवाँ भएकाले यी दुई तथ्यका आलोकमा पनि यसबारे नीति निर्माताको ध्यान जानु नितान्त आवश्यक छ । तेस्रो, बढिरहेको जलविद्युत् उत्पादनलाई स्वदेशभित्रै यथोचित खपत गर्न पनि विद्युतीय सवारीमै जोड दिनुपर्छ । भारतसँगको बढ्दो व्यापार घाटा कम गर्न पेट्रोलियम पदार्थको आयात प्रतिस्थापन गर्न आवश्यक छ, जसलाई बिजुली गाडीले सघाउँछ ।सरकार आफ्नै प्रतिबद्धताअनुसार अघि बढेको भए अहिलेसम्म बिजुली गाडीको यात्रा धेरै अघि बढिसक्ने थियो । तीन वर्षअघि साझा यातायातले काठमाडौंमा सुरु गरेको विद्युतीय सवारी उद्घाटन गर्दै प्रधानमन्त्री केपी शर्मा ओलीले सन् २०२० भित्र नेपालका कुल सवारीमध्ये २० प्रतिशत विद्युतीय हुने घोषणै गरेका थिए । विद्युतीय सवारी प्रवर्द्धन गर्ने संघीय सरकारको प्रतिबद्धता थियो भने सन् २०२८ सम्ममा शतप्रतिशत विद्युतीय सवारी मात्र चलाउने वाग्मती प्रदेशको निर्णय थियो । सरकारले जारी गरेको श्वेतपत्रदेखि वातावरणमैत्री सवारी नीतिले पनि विद्युतीय सवारीलाई प्रोत्साहन गरेका थिए । गत आम निर्वाचनमा बहुमत जितेको वाम गठबन्धन अर्थात् एमाले र माओवादी केन्द्रको संयुक्त चुनावी घोषणापत्रमा त झन् पहिलो वर्षदेखि सुरु गरेर दोस्रो वर्षमा सम्पन्न हुने गरी काठमाडौंका पेट्रोलियम वाहनहरूलाई विद्युतीय वाहनबाट प्रतिस्थापन गरिनेछ भनिएको थियो । स्वच्छ, सुन्दर र आधुनिक राजधानी बनाउने एउटा उपायका रूपमा घोषणापत्रले विद्युतीय गाडीलाई स्विकारेको मात्र थिएन, विद्युत् तथा ऊर्जा वृद्धि ः राष्ट्रको आर्थिक समृद्धि शीर्षकअन्तर्गत आगामी तीन वर्षमा काठमाडौं उपत्यकाभित्र विद्युतीय सवारीसाधन मात्र उपयोग गर्ने कार्ययोजना लागू गरिने प्रतिबद्धता पनि जनाएको थियो । सरकारमा पुगिसकेपछि भने नेतृत्वले जनतामाझ बिछ्याएका यस्ता सपनाहरू भुलिदियो । घोषणापत्रका वाचा लागू गर्नुर् त कहाँ हो कहाँ, सरकारले आफ्नो तेस्रो बजेटभाषणमार्फत उल्टो बिजुली गाडीलाई निरुत्साहित गर्ने नीति लियो । त्यसअघि १० प्रतिशत मात्र भन्सार महसुल लाग्नेमा तत्कालीन अर्थमन्त्री युवराज खतिवडाले बजेट मन्तव्यमार्फत भन्सार महसुल ८० प्रतिशत र अन्तःशुल्क पनि विद्युतीय सवारीसाधनको क्षमताअनुसार ३० देखि ८० प्रतिशत पुर्याइदिए । भन्सार महसुलमा ५० प्रतिशतसम्म छुटको सुविधा दिए पनि समग्र वृद्धिको दुष्परिणाम यस्ता गाडीको आयातै ठप्पप्रायः बन्यो । जबकि, त्यसअघि विद्युतीय सवारी प्रवर्द्धन गर्न भन्दै अन्तःशुल्क लिइँदैनथ्यो । धन्न, पछि खतिवडा अर्थ मन्त्रालयबाट बाहिरिएपछि असोज १५ मा बसेको मन्त्रिपरिषद् बैठकले अन्तःशुल्क घटाउने निर्णय गरेको हो । तर घटाइएको दर पनि बढी नै भएकाले यसलाई अबको बजेटमार्फत अझै न्यून बनाउनुपर्छ । मुख्य सवाल, मुलुकको नेतृत्वमा यसबारे फेरि नीतिगत द्विविधा देखिनु हुन्न, हाम्रो राष्ट्रिय आवश्यकताअनुसार नै पनि बिजुली गाडीलाई पहिलेजसरी नै प्रवर्द्धन गर्नुपर्छ । विद्युतीय सवारीलाई फेरि आयात व्यापारको एउटा हिस्सा अर्थात् कर असुल गर्ने कुनै वस्तुका रूपमा मात्रै बुझ्ने भूल कदापि दोहोर्याउनु हुन्न । यसको सम्बन्ध वायु प्रदूषण, वातावरण, मानव स्वास्थ्य र मुलुकको आयात प्रतिस्थापनसित जोडिएको छ, भोलिका पुस्ताको भविष्यसित गाँसिएको छ भन्ने मनन गर्नुपर्छ । र, सरकारले नीतिगत व्यवस्थामार्फत यस्ता गाडीलाई आम पहुँचयोग्य बनाउने योजना पनि अघि सार्नुपर्छ । कति मुलुकमा विद्युतीय सवारीसाधन बनाउनेदेखि खरिद गर्ने कम्पनीलाई सरकारले अनुदान दिन्छ । विश्वका केही सहरले निश्चित वर्षपछि विद्युतीय सवारी मात्रै चलाउन पाउने घोषणा गरिसकेका छन् । गाडी उत्पादन कम्पनीहरूले पनि डिजेलपेट्रोलमा आधारित गाडी उत्पादन घटाएर आफूलाई विद्युतीय गाडीमा केन्द्रित गरिरहेका छन् । हाम्रो सरकारले पनि यी विश्व दृष्टान्तहरूको अन्तर्य बुझ्न सक्नुपर्छ ।"
कोरोनाको बढ्दो जोखिम,"केही दिनदेखि कोरोना संक्रमण दर बढिरहेको छ । कोरोना विषाणुको युके भेरिएन्टको तीव्र सर्ने क्षमता र त्यसले बालबालिका र किशोरहरूमा देखाइरहेको संक्रमण दर डरलाग्दो छ । विद्यालय जाने उमेरको यो समूह आफू त खतरामा छँदैछन्, साथै आफ्नो परिवारका सदस्यहरूमा सार्ने जोखिम पनि बढेको छ । दुई पटक खोप लगाएका चिकित्सकलाई समेत कोरोना, पाँचलाई संक्रमण एकको मृत्यु, आईसीयू भरिन थाले तीनको मृत्यु, सुदूरपश्चिममा भारतबाट फर्केका संक्रमित पुरुषको मृत्यु जस्ता छापाका खबरले आउँदो समय खतरापूर्ण रहेको संकेत गर्छ । खासगरी विद्यालयहरू संक्रमणको संवाहक नबनून् भन्नेतर्फ सबैको ध्यान पुग्नु जरुरी छ । महेन्द्रसिंह बम, टीकापुर१, कैलाली"
डीडीसीमा अनुगमन आवश्यक,"डीडीसीको गन्हाएको दूध बजारमा समाचारले जनताको स्वास्थ्यमाथिको खेलबाड र गैरजिम्मेवारी उजागर गरेको छ । वर्षौंदेखि यस संस्थाप्रति जनगुनासो बढ्दै गए पनि सुध्रिने र स्वस्थवर्द्धक खाद्यान्न उत्पादन गर्नेभन्दा जनतालाई दीर्घरोगी र अस्वस्थ बनाउन उन्मुख भएको देखिन्छ । बारम्बार मिति गुज्रिएका र गन्हाएका डीडीसीका उत्पादित वस्तुहरू बजारमा भेटिएको भन्नेबारे समाचार बन्ने गरेको छ । तथापि यस संस्थाले स्वास्थ्यमा ध्यान दिनुको सट्टा कानमा तेल हालेर जनताको स्वास्थ्य ध्वस्त पार्न अग्रसर भएको प्रस्ट देखिन्छ । विभिन्न गाई फारामबाट उत्पादित दूधमा प्रदूषित पानी, सेम्पु र अनेक प्रकारका विषादित पाउडर मिसाएर बजारमा पठाउने गरेको जनगुनासो उत्तिकै छ । दूधबाट बनेका परिकार मिठाई, घिउ, पनिर र चिज आदि खाने कुरा शुद्ध र खानयोग्य छ भनी ढुक्क हुन सकिँदैन । अत्यधिक नाफा कमाउने उद्देश्यले खोलिएका यस्ता फर्मबाट अखाद्य वस्तु बिक्रीवितरण भइरहेकाले चिन्तित र पीडित हुनुपरेको छ । सरकारी स्वामित्वसमेत रहेको र जनताले आशा गरेको संस्था डीडीसी पनि जनहित र शुद्ध उत्पादनभन्दा सडेका र कुहिएका सामान बेचेर नाफाखोरीतिर लम्कँदै छ । दूध अत्यधिक मात्रामा साना बालक, वृद्ध र बिरामीहरूका लागि पौष्टिक आहारको रूपमा प्रयोग गरिन्छ । यद्यपि बजारमा पाइने दूध र यसबाट बनेका परिकारको शुद्धता र गुणस्तरमा न विश्वास गर्न सकिन्छ, न त खानयोग्य नै छ । मानव जीवनमा प्रत्यक्ष असर पार्ने यस्ता गम्भीर विषयमा कडाइका साथ छानबिन हुनु जरुरी छ । कृषि फर्मको नाममा अखाद्य वस्तु उत्पादन गरी बैंक ठग्न पल्केका व्यापारीहरू साथै डीडीसीलाई पनि अनुगमन गरी राज्यले जनताको जीवनरक्षामा ध्यान दिनुपर्छ । रोशन भट्टराई, इनरूवा३, सुनसरी"
सम्बोधनमा नसमेटिएको पाटो,"नयाँ वर्ष २०७८ को पहिलो दिन प्रधानमन्त्री केपी शर्मा ओलीले देशवासीलाई सम्बोधन गर्दै पुरानै कुरा दोहोर्याए । उनले प्रस्तुत गरेका केही तथ्यांक सत्यमा आधारित छैन । ती तथ्यांकहरू सही छन् कि काल्पनिक भन्ने कुरा सामान्यजनले पनि अलिकति ठन्डा दिमागले सोच्ने हो भने पत्ता लगाउन सक्छन् । आफूले जे बोले पनि जनताले पत्याइहाल्छन् भन्ने भ्रममा प्रधानमन्त्री ओली बाँचिरहेका छन् । अन्यथा झिनामसिना उपलब्धिमा होइन, ठोस र योयो कारण जनताको जीवनस्तर उकासिएको छ भनेर दाबी गर्न सक्नुपर्थ्यो । वर्ष २०७७ मा देशमा कति रोजगारी, उद्योग कलकारखाना र वैदेशिक लगानी बढ्यो, गरिबी कति घट्यो भन्नेबारे के सरकारसँग कुनै तथ्यांक छ ? यस अवधिमा उल्टो बेरोजगारी र गरिबी बढेको छ । एउटा सामान्य नागरिकलाई आफ्नो परिवारको आवश्यकता पूरा गर्न राम्रो रोजगारी चाहिन्छ, न कि भ्युटावरहरू । समयक्रमले बाटाघाटा, अस्पतालहरू बन्नु कुनै नौलो कुरा होइन । तर नेपालकै गेम चेन्जर मानिएका गौरवका आयोजनाहरूको अवस्था कस्तो छ ? द्रुतमार्ग, निजगण अन्तर्राष्ट्रिय एयरपोर्टको प्रगति कस्तो छ, के प्रधानमन्त्रीले त्यो बताउने हिम्मत गर्छन् ? प्रधानमन्त्रीको रेल र पानीजहाज अहिलेसम्म कागजमै सीमित छ । सम्बोधनमा प्रधानमन्त्रीले चुच्चे नक्सालाई पनि ठूलो उपलब्धि माने, तथापि के उक्त नक्साको भूभाग फिर्ता ल्याउने काममा सरकारले आजसम्म कुनै प्रगति गर्न सक्यो त, खै के पहल भैरहेको छ भन्नेबारे जनता जान्न चाहन्छन् । झिनामसिना कुरा गरेर देशबासीलाई विकास गरेको भ्रम छर्ने काम बन्द हुनुपर्छ । प्रधानमन्त्रीले अहिले उठाएको एमसीसीको विषय पनि विकास गर्न होइन, केवल नेपाली कांग्रेस र माओवादी केन्द्रबीच फाटो बढोस् भनेर गरिएको हल्ला हो । गोपाल देवकोटा, जोरपाटी, काठमाडौं"
वाग्मतीको बेवास्ता,"वाग्मती अहिले ढलमतिमा परिणत हुँदै छ । देशका अन्य नदी पनि चरम दोहनमा परेका छन्, जहाँ रातदिन बालुवा र गिट्टी निकालिन्छ । यस्तो हुँदा पनि किन बोल्दैन स्थानीय सरकार ? यदि यस्तै भइरहने हो भने हाम्रा सन्ततिको भविष्य कस्तो होला ? नदीहरू यसरी दोहनमा पर्दा, तिनमा पानीको बहावमा कमी आइरहेको छ । भोलि नदीको अस्तित्व नै नरहन सक्छ । सरकारले समयमै आँखा खोलेर नदी संरक्षणमा ध्यान दिनु जरुरी छ । जल नरहे मानव सभ्यता विलीन हुने निश्चित छ । राजधानीको मुटु मानिएको वाग्मतीको हालत दिनप्रति दिन खराब भइरहेको छ । यहीँको पानी आराध्यदेव पशुपतिनाथलाई चढाइन्छ । तर, जति नै वाग्मती सफाइको अभियान सञ्चालन गरे पनि त्यसले नतिजा निकाल्न सकेको छैन । नदी वरिपरिका क्षेत्र पनि निकै फोहोर भइरहेका छन् । यदि यही अवस्था रहिरह्यो भने राजधानीवासीको स्वस्थ्यलाई पनि यसले प्रतिकुल असर पर्छ । स्थानीय तहले आवश्यक योगदान र कार्यक्रम ल्याई फोहोर व्यवस्थापन गर्नु अपरिहार्य छ । रामकृष्ण बराल, जोरपाटी ५ काठमाडौं"
राजदूत नियुक्तिमा अन्योल,"राजनीतिक अस्थिरताले विदेशस्थित कूटनीतिक नियोगहरूमा राजदूत नियुक्ति समयमै हुन नसक्दा देश प्रतिनिधिविहीन जस्तो बन्न पुगेको छ । राजदूत नियुक्ति ५० प्रतिशत परराष्ट्र सेवामा लागेको आधारमा र ५० प्रतिशत राजनीतिक कोटाबाट हुँंदै आएको छ, यद्यपि यो अभ्यास ठीक होइन । दक्षिण कोरियामा सन् २०१८ देखि खाली भएको राजदूत पदमा आजसम्म नियुक्त गर्न नसक्नु सरकारको कमजोरी हो । कतिपय नेपाली नियोगहरू प्रतिनिधिविहीन भएकाले हुनुपर्ने काम हुन नसकेको तीतो यथार्थ हामीमाझ छ । राजनीतिक दलहरूले राजदूत कोटालाई गरीखाने भाँडो बनाइरहेका छन् । विभिन्न दलमा आबद्ध भएको र पैसाको बलमा योग्यता र क्षमताविहीन व्यक्तिहरू राजदूत बन्न पुग्छन् अनि त्यस्ताबाट देशले के आशा गर्नु ? उनीहरूले कूटनीतिक मर्यादाका बारे राम्ररी जानेका हुंँदैनन् । कथित् राजनीतिक झुकाव र पैसाको बलमा गरिने यस्ता अस्वस्थ नियुक्तिहरूले सार्वभौमसम्पन्न मुलुकको प्रतिनिधित्व गर्न सक्दैन, गर्नु पनि हुन्न । उदाहरणका लागि, पछिल्लो अस्ट्रेलियाको राजदूत नियुक्ति र फिर्ता प्रकरणलाई लिन सकिन्छ । अरू देशमा पनि यस्ता नियुक्तिका अनेक उदाहरण छन् । परराष्ट्रको निर्देशिका परिवर्तन गरी ९० प्रतिशत परराष्ट्र सेवाबाट र १० प्रतिशत विज्ञ वर्गबाट प्रतिनिधित्व गराउनुपर्छ न कि दलहरूका गोजीबाट । जवाहरलाल नेहरू विश्वविद्यालयका प्रोफेसर विमल प्रसादले सन् १९९१ देखि १९९५ सम्म भारतीय राजदूतको रूपमा नेपालमा काम गरेका थिए, उनको नियुक्ति राजनीतिक थियो तर उनी विज्ञका रूपमा चिनिन्छन् । नेपालमा राजदूत भएर आउने हरेक व्यक्तिले आफ्नो देशको स्वार्थलाई ध्यान दिएर भूमिका निभाइरहेका हुन्छन् । तर हाम्रा राजदूतहरू भने, जुन नेताले राजदूत नियुक्त गरेका हुन्, उनैको चाकडी गर्नमा व्यस्त हुन्छन् । राजदूत बनाउँदा सम्बन्धित देशलाई नजिकबाट बुझेको, क्षमतावान्, समय परिस्थितिअनुसार निर्णय लिन सक्ने र दुई देशबीचको सम्बन्धलाई दिगो बनाउन सक्ने अब्बल व्यक्ति छान्नुपर्छ । परराष्ट्र सेवा यही कामका लागि परिकल्पना गरिएको हो । नालायक व्यक्तिको छनोट र निजको प्रतिनिधित्वले देशको छविलाई बिगार्ने काम गर्छ । राजदूतका लागि निश्चित मापदण्ड पूरा गर्नैपर्छ भनेर नयाँ नियम बनाउन जरुरी छ । रिक्त स्थानहरूमा परराष्ट्र सेवामा अनुभव बटुलेको व्यक्ति छिटोभन्दा छिटो छनोट गरियोस् । भूवनसिंह पाण्डे, बूढानीलकण्ठ८, काठमाडौं"
कुम्भ रणनीति र ज्ञानेन्द्र,"भारतको उत्तराखण्डस्थित हरिद्वारमा सुरु भएको महाकुम्भ मेला पछिल्लो सातादेखि नेपाली राजनीतिक वृत्तमा विशेष चासोको विषय बनिरहेको छ । प्रत्येक बाह्र वर्षमा लाग्ने यस मेलाको धार्मिक तथा सांस्कृतिक क्षेत्रमा विशेष स्थान छ । समुद्र मन्थन गर्दा निस्केको अमृत घडा (कुम्भ) माथिको स्वामित्वलाई लिएर देवगण तथा दैत्यगणबीच भीषण संघर्ष हुँदा उक्त घडामा रहेको अमृत केहीकेही अंश प्रयाग (इलाहाबाद), गोदावरी (नासिक), सिपरा (उज्जैन) तथा गंगा (हरिद्वार) मा झरेको उल्लेख हिन्दु आख्यानहरूमा पाइन्छ । सोही अमृतआस्थासँग जोडेर ती चारै स्थानमा समयसमयमा कुम्भ मेला लाग्ने गर्छ । हरिद्वारमा अहिले लागिरहेको महाकुम्भ तिनैमध्ये एक हो । आआफ्ना आस्था र विश्वासअनुसार मोक्षको कामना लिएर मानिसहरू यस्ता पर्वअवसरतिर जानु स्वाभाविक होला । साथै धर्मभीरुहरूमाझ यी सन्दर्भलाई लिएर आआफ्नै किसिमको चेवा र चर्चा हुँदो हो । तर हरिद्वारको अहिलेको महाकुम्भसँगै जोडेर नेपाली समाजमा तरङ्गित पछिल्लो चासो अलिक भिन्न र गम्भीर प्रकृतिको देखियो । विशेषतः महाकुम्भमा पूर्वराजा ज्ञानेन्द्रको सहभागिता र उनलाई गरिएको स्वागतसत्कार, सम्मान अनि औपचारिक मान्यताका प्रसङ्ग खास सरोकारका विषय बने । कतिपय भारतीय सञ्चारमाध्यममा पनि यसले विशेष स्थान पायो ।नेपालको नयाँ संविधान जारीपछि राजाबाट नागरिकमा रूपान्तरित भइसकेयता ज्ञानेन्द्रले भारतका विभिन्न क्षेत्रमा निजी स्तरका भ्रमणहरू गरे, तीमध्ये कुनै पारिवारिक कारोबारसम्बद्ध थिए त कुनै धार्मिक वा स्वास्थ्य उपचार प्रकृतिका । भारतीय समाजमा विद्यमान इकाइ, संस्था तथा धार्मिक प्रतिष्ठानहरूबाट पूर्वराजा ज्ञानेन्द्रका त्यस्ता भ्रमणहरूमा आआफ्नै खालका व्यवहार, शिष्टाचार र सम्मान प्रकट गरिन्थ्यो, जसको बेलामौकामा आफ्नै खालको चर्चा हुन्थ्यो र त्यहीँ टुंगिन्थ्यो । तर पछिल्लो भ्रमण त्यतिमै सीमित रहेन । निरञ्जन अखडा, दक्षिणकाली मन्दिरका आचार्य महामण्डलेश्वर कैलाशानन्द गिरि महाराजको औपचारिक निम्तोमा हरिद्वार पुगेका ज्ञानेन्द्रलाई धार्मिक अभिषेक गरियो, रथमा राखेर परिक्रमा गराइयो, अनि हरिद्वारको गंगामा साधुसन्तहरूसंँग शाही स्नान पनि गराइयो । धार्मिक आस्थाबाट अभिप्रेरित भारतीय समाजको एक तप्काका लागि ज्ञानेन्द्र परम्परा र संस्कृतिका प्रतीक ठहरिए होलान्, उनीहरूले आफ्नो विश्वास प्रकट गर्दै हरिद्वारमा सोही अनुरूपको व्यवहार गरे होलान् । यो कुरा बुझ्न सकिन्छ । विगतमा पनि यस्तै कर्मकाण्डहरू हुने गर्थे, जसबारे नेपाली समाज अनभिज्ञ छैन ।पछिल्लोपटक हरिद्वारमा पूर्वराजा ज्ञानेन्द्रलाई आरम्भदेखि अन्त्यसम्म, सबै खाले घटनाक्रममा नेपालको गद्दीनसीन शासककै रूपमा श्री ५ महाराजाधिराजको हैसियत दिइयो । औपचारिक कार्यक्रमहरूमा उनलाई गरिने सम्बोधनमा पनि पटकपटक श्री ५ नै भनियो । गम्भीर कुरा, उत्तराखण्ड राज्यका मुख्यमन्त्री तीर्थ सिंह रावतबाट ज्ञानेन्द्रको स्वागत गरिँदासमेत श्री ५ महाराजाधिराजकै रूपमा औपचारिक ओहदामा राखेर अभिव्यक्ति दिइयो । बुझ्न सकिन्छ, पूर्वराजा ज्ञानेन्द्रलाई महाकुम्भको शाही स्नानका अवसरमा विशेष अतिथिका रूपमा हरिद्वारमा उपस्थित गराई मुख्यमन्त्रीसम्मको तहबाट नेपालका शासक श्री ५ को हैसियतमा राखेर आधिकारिकता नै दिन खोजिएको छ । महत्त्वपूर्ण कुरा, मुख्यमन्त्री रावत केन्द्रमा सत्तारूढ भाजपाकै नेता हुन् । त्यस अर्थमा पनि हरिद्वारमा पूर्वराजा ज्ञानेन्द्रप्रति भारतीय राजनीतिज्ञहरूको व्यवहार सामान्य होइन । कूटनीतिका विभिन्न कोण र मोडहरूमा यस्ता चलखेलका अनेक अन्तर्य हुन्छन् । तर जनमानसमा ज्ञानेन्द्र अद्यापि नेपालका शासक श्री ५ नै हुन् भनेर धार्मिक माध्यमबाट मानसिक प्रभाव स्थापित गराउने भारतको एक खेमाको अभीष्ट रहेको अनुमान गर्न सकिन्छ । गम्भीर प्रश्न छ, आफू नेपालको संविधान२०७२ लाई आत्मसात् गर्दै नारायणहिटी दरबारबाट अभिनिष्क्रमण भएको र शासकबाट सामान्य नागरिकमा रूपान्तरित भइसकेकोबारे ज्ञानेन्द्र अनभिज्ञ छैनन् । वर्तमान संवैधानिक व्यवस्था अनुरूप नेपालमा कोही पनि श्री ५ को हैसियतमा छैन, त्यो संस्था निर्मूल गरिसकिएको छ । संविधानले परिकल्पना नै नगरेको पद र हैसियत श्री ५ का रूपमा कसैले कसलाई भन्छ र जबर्जस्ती स्थापित गराउन खोज्छ भने, त्यो गैरसंवैधानिक हुन्छ । भारतीय गणतन्त्रको एउटा अङ्ग उत्तराखण्ड राज्य सरकारद्वारा नेपालको वर्तमान संवैधानिक व्यवस्थाको बर्खिलाफ औपचारिक रूपमै किन यस्तो व्यवहार गरियो ? श्री ५ नरहेका ज्ञानेन्द्रले फेरि पनि विदेश भूमिमा आफूलाई श्री ५ का रूपमा प्रस्तुत गर्दै किन नपाएको पगरी पाएजस्तो आपत्तिजनक आचरण देखाए ? यसमा नेपाली राज्यपक्षको मौनता, भारतीय केन्द्र सरकारको अनदेखा सुखद संकेत होइन ।यसलाई लिएर यता नेपालमा कतिपय राजावादी तथा कट्टर हिन्दुवादी नेपालीहरूले सन्तुष्टि व्यक्त गरिरहेका छन् । उनीहरू ठान्छन् यो नेपालका शाहवंशीय हिन्दु राजाहरूप्रति भारतीयहरूको आदरसम्मान हो । सिंगो नेपालकै लागि गर्वको कुरा हो । भारतीय भूमिमा ज्ञानेन्द्रप्रति राजनीतिक स्तरबाटै देखाइएका यावत् व्यवहारहरूबाट राजावादी, हिन्दु खेमाका मानिसहरू हौसिएका होलान्Ù मनमनै उत्साहित बन्दै भारतीय शासकहरूको आशीर्वचनबाट राजतन्त्र पुनःस्थापित हुने सपना पनि देखिरहेका होलान् । तर सत्य के हो भने, नेपालमा ज्ञानेन्द्रभन्दा पहिला पनि शाहवंशीय हिन्दु राजाहरू थिए र तिनीहरूप्रति भारतीय शासकहरूको व्यवहार कस्तो थियो भन्ने वस्तुपरक इतिहास सबैका सामु छ । अहिले, सन्दर्भ संयोगले दलाई लामा उचित दृष्टान्त भइदिएका छन् ।दलाई लामा तिब्बती भूमिमा सत्रौं शताब्दीदेखि धर्माधिकारीका रूपमा थिए । पाँचौं दलाई लामाको कार्यकालदेखि निरन्तर रहेको धार्मिक शासनसत्ता सन् १९५० मा चिनियाँ लाल सेनाको ह्लासा प्रवेशपछि अन्त्य भयो । हुन त चिनियाँ शासक र चौधौं दलाई लामाबीच सन् १९५१ मा सत्रबुँदे शान्ति सम्झौता भएको थियो तर अमेरिकी गुप्तचर संस्था सीआईएको चीनलाई घेराबन्दी गर्ने ग्रान्ड डिजाइनबमोजिम दलाई लामालाई सन् १९५९ मा ह्लासाबाट भगाएर भारत पुर्याइयो । त्यसमा भारत सहयोगी बन्यो । त्यसउप्रान्त दलाई लामा तिब्बतको शासकका रूपमा रहेनन्, शरणार्थी भए । कूटनीतिक अध्येताहरू भन्छन् दलाई लामालाई तिब्बतबाट भारतमा शरणार्थीका रूपमा पुर्याउन तत्कालीन अमेरिकी शासक र भारतीय प्रधानमन्त्रीबीच गोप्य सहमति बनेको थियो । त्यसको पुरस्कारस्वरूप अमेरिकाले नेहरू प्रशासनलाई अणुबम निर्माणसम्बन्धी सूत्र उपलब्ध गराइदिएको थियो ।दलाई लामा तिब्बतका शासक त रहेनन्, तर भारतीय शासकहरूले उनी र उनीसँगै निर्वासनमा हिँडेका तिब्बतीहरूलाई शरणार्थीका रूपमा आश्रय दियो । चीनसँंगको सीमा विवादपछि दलाई लामालाई भारत सरकारद्वारा तिब्बतप्रमुखको सम्मान मात्र दिइएन, हिमाचल प्रदेशको धर्मशालामा तिब्बतीहरूको निर्वासित सरकार सञ्चालन गर्नसमेत छुट दिइयो । त्यहाँ तिब्बती निर्वासित सरकारका मन्त्रालयहरू छन्, निर्वासित तिब्बती संसद् त्यहीँ क्रियाशील छ । साथै आवधिक रूपमा निर्वासित तिब्बती संसद्को चुनाव सञ्चालन गर्न र जनप्रतिनिध छान्न भारत सरकारले छुट दिँदै आइरहेको छ । यसका अतिरिक्त निर्वासित तिब्बती सरकारका प्रमुखदेखि अन्य पदाधिकारीका लागि भारतले सुरक्षाकर्मी तथा आर्थिक अनुदानको व्यवस्था गरिदिएको छ । तिब्बती शरणार्थीहरूले यसलाई भारत सरकारको ठूलो अनुग्रहका रूपमा लिने गरेका छन् । अर्कातिर, भारत सरकार कूटनीतिक स्तरमा दौत्य सम्बन्ध दिगो बनाउन, उत्तरी सीमा सुरक्षा सुनिश्चित गर्न र अन्य बहुआयामिक सहयोग बढाउने दिशामा चीनसँंग हातेमालो गर्नमा चनाखो छ । व्यवहारमा एकचीननीतिको मान्यताबाट भारत कति पनि विचलित हुन चाहन्न । औपचारिक रूपमै भारत सरकारले तिब्बतलाई चीनको अभिन्न अङ्गका रूपमा सदर गरेको छ । बुझ्न गाह्रो छ्रैन, दलाई लामालाई एउटा सन्दर्भमा तिब्बती शासकका रूपमा सम्मान प्रकट गर्दैगर्दा र आफ्नै भूमिमा निर्वासित तिब्बती सरकारको गतिविधि सञ्चालन गर्न दिइरहँदा भारतीय सुरक्षा तथा राष्ट्रिय स्वार्थका लागि उनी चीनसँंगको लेनदेनमा एउटा प्रभावकारी तुरूप कार्ड हुन् भनी भारतीय नेताहरूले राम्ररी बुझेका छन् । जतिसुकै कूटनीतिक अप्ठ्यारो भए पनि भारत दलाई लामाको तुरूप छाड्न तयार छैन । त्यसैले भारतमा दलाई लामाको विशेष स्थान छ ।हरिद्वारको बसाइमा यसपटक श्री ५ को मान पाएर ज्ञानेन्द्र आत्मविभोर मात्र होइन, साँच्चै आफ्नो दिन फर्कनै लागेको हो कि भन्ने दिग्भ्रममा परिरहेका पनि होलान् । नेपालभित्र राजनीति धमिलो र तरल भएको अवस्थामा अबको विकल्प आफैं हुन र त्यसमा दक्षिणतिरको पछिल्लो व्यवहार मंगलको संकेत होला भनेर ज्ञानेन्द्रले सोचेका पनि हुन सक्छन् । नबिर्सौं, भारतले आजसम्म नेपालभित्र जेजति भूमिका निर्वाह गर्दै आइरहेको छ, त्यो केवल उसकै अनुकूलताका लागि हुने गरेको छ । नेपालका शासक वा राजनीतिक नेताहरूप्रति उताको उदात्तताको अन्तर्य आफ्नो प्रभुत्व र प्रभाव कायम राख्नु मात्र हो । ज्ञानेन्द्रले धेरै पर होइन, आफ्नै दाजु राजा वीरेन्द्रसम्म फर्केर हेर्दा पनि हुन्छ । राजा वीरेन्द्रप्रति भारतीय शासकहरूको व्यवहार कस्तो रह्यो ?चेसको खेलमा झैं कुन बेला कुन प्यादा काम लाग्छ भन्नेमा दक्षिण निकै चनाखो रहने गरेको छ । सुगौली सन्धिपश्चात् नेपालको आन्तरिक राजनीतिलाई आफूअनुकूल पार्न भारतले यस्तै अभ्यास गर्दै आइरहेको छ । अन्ततः, अहिले भारतमा श्री ५ को हैसियतमा ज्ञानेन्द्रलाई दिइँदै गरेको सम्मानले ठेल्दै पुर्याउने भनेको दलाई लामा उभिँदै गरेको धरातलसम्म मात्र हो । उनमा सायद यति चेत होला ।"
कार्बन व्यापारमा नेपालको सम्भावना,"बढ्दो चुनौती जलवायु परिवर्तनसम्बन्धी विज्ञान, यसबाट भौगोलिक एवं सामाजिकआर्थिक विकासका विभिन्न क्षेत्रमा परिरहेको डरलाग्दो असर तथा पर्न सक्ने भावी प्रभावबारे जलवायु प्रारूपीकरणको समेत प्रयोगमार्फत हासिल ज्ञान, सही वैज्ञानिक तथ्यांक, सूचना र जानकारीको नेपालसँग अभाव छ । यसबाट सामाजिकआर्थिक विकासका क्षेत्रलाई जलवायु समानुकूलन बनाउने राष्ट्रिय प्रयास अत्यन्त चुनौतीपूर्ण देखिन्छ ।कार्बन व्यापार सुन्नमा जति सजिलो छ, कार्यान्वयनमा त्यत्तिकै चुनौतीपूर्ण पनि छ । जलवायु परिवर्तनका कारण हिमालयको तापक्रम दिनानुदिन बढिरहेको छ । त्यसको असर तराईदेखि पहाड र हिमालसम्मका वनजंगलहरूमा परिरहेको स्पष्ट देखिन्छ । एकातिर हिमताल विस्फोटका घटनाहरूले हिमालको पूरै वातावरणलाई चुनौती दिइरहेको छ भने, अर्कातिर मनाङजस्ता हिमाली जिल्लाहरूमा मात्र नभएर ताप्लेजुङको पाथीभराको जंगलमा डढेलोले गम्भीर समस्या खडा गरेको छ । वन डढेलोबाट हजारौं लोपोन्मुख पशुपन्छी र वनस्पतिको नाश भएको छ । त्यो समस्याले वातावरणीय चक्रमा पार्ने दीर्घकालीन प्रभावको अध्ययन हुनुपर्ने देखिन्छ । वनलाई केवल व्यापार र फाइदाका रूपमा नहेरी समग्र इकोसिस्टममा पर्ने असन्तुलनको राम्रो अध्ययन गर्नु कोभिड१९ पछिको ठूलो सन्देश पनि हो । बर्सेनि लाग्ने वन डढेलोले नेपालको कार्बन व्यापारको सपनालाई कहाँ पुर्याउला ? अर्कातिर, विश्व संस्थाहरूले कार्बन व्यापारमा तोकेको कार्बन उत्सर्जन गर्न नसके नेपालले उल्टो हर्जाना तिर्नुपर्ने सर्त राखेका हुन्छन् ।अन्त्यमा, हामी त्यस्तो समयमा प्रतिवर्ष १० करोड एकड वन विनाश गर्दै छौं, जब प्रत्येक सम्भावित कार्बन उत्सर्जनलाई घटाउन आवश्यक छ । केही स्थानमा वृक्षरोपण गर्नु त्यसको उत्तम समाधान भए पनि ती बिरुवा हुर्कन, बढ्न लामो अवधि लाग्ने भएकाले सबैभन्दा प्रभावकारी उपाय भएका वनजंगलको संरक्षण नै हो ।जलवायु परिवर्तनबाट परिरहेका तथा पर्न सक्ने प्रभावहरूसम्बन्धी अध्ययन नेपालमा अत्यन्तै न्यून भएकाले कुन भौगोलिक क्षेत्रमा, कुन प्रकारको, कति परिमाणमा, कुन क्षेत्रमा केकस्तो प्रभाव परेको छ, वैज्ञानिक मूल्यांकन हुन सकेको छैन । जलवायु परिवर्तनका कारण कृषि, जलस्रोत, वन तथा जैविक विविधता, जनस्वास्थ्य, पर्यटन आदि क्षेत्रमा परेको प्रतिकूल प्रभावको विस्तृत लेखाजोखा हुन बाँकी नै छ । जलवायु परिवर्तन तथा त्यससम्बद्ध प्रभाव हटाउने वा घटाउने एवं अनुकूलनका लागि उपयुक्त प्रविधिको विकास तथा जोखिम एवं प्रकोपसंँग जुध्न तुरुन्त आवश्यक पूर्वतयारीका कार्यक्रमहरूसमेत सञ्चालन हुन बाँकी छन् । विद्यालयदेखि महाविद्यालयसम्मका पाठ्यक्रममा जलवायु परिवर्तन, वातावरण, पर्यावरणसम्बन्धी आवश्यक विषयवस्तु यथाशीघ्र समावेश गर्नुपर्छ ताकि विद्यार्थीहरूले यो विश्वव्यापी समस्याबारे समयमै बुझेर त्यसअनुसारको भूमिका निभाउन अरूहरूलाई पनि प्रेरित गर्न सकून् । दुःखको कुरा, सर्वोच्च अदालतले जलवायुसम्बन्धी कानुन निर्माण गर्न दिएको आदेशलाई सरकारले बेवास्ता गरिरहेकै छ । यसले जलवायु परिवर्तनसम्बन्धी नेपालको दृष्टिकोणलाई प्रस्ट पार्दैन र ? वैज्ञानिक वन व्यवस्थापन कार्यविधि खारेज गरेको विरोधमा हालै मुद्दा परेको छ, जसमा अदालतले दिने फैसला र सरकारले चाल्ने कदमले नेपालका वनजंगल र जैविक विविधताको भविष्य निर्धारण गर्नेछ ।पौड्यालले बेलायतको स्वान्जी युनिभर्सिटीबाट पीएचडी गरेका छन् ।"
फ्रान्सद्वारा नागरिकलाई पाकिस्तान छाड्न आग्रह,पेरिसइस्लामाबाद (एजेन्सी) फ्रान्सले पाकिस्तानस्थित आफ्ना नागरिकलाई तत्कालका लागि देश छाड्न आग्रह गरेको छ । पछिल्लो समय पाकिस्तानमा फ्रान्सविरोधी प्रदर्शन चर्केपछि फ्रान्सले यस्तो आदेश जारी गरेको हो । समाचार संस्था एएफपीलाई पाकिस्तानस्थित फ्रान्सेली दूतावासबाट प्राप्त इमेलमा पाकिस्तानमा फ्रान्सेली स्वार्थमाथि गम्भीर खतरा रहेको उल्लेख गरिएको छ । फ्रान्सको एक म्यागेजिनले मुस्लिम धर्मगुरु पैगम्बर मोहम्मदको कार्टुनलाई पुनः प्रकाशित गरेपछि पाकिस्तानमा फ्रान्सविरोधी प्रदर्शन चर्केको हो । प्रदर्शनका क्रममा कम्तीमा २ जना प्रहरीको ज्यान गइसकेको छ । फ्रान्सका राष्ट्रपति एमानुएल म्याक्रोंले कार्टुन प्रकाशन गर्नु म्यागेजिनको अधिकार भएको बताएपछि पाकिस्तानस्थित इस्लामिक कट्टरवादीहरूले प्रदर्शन चर्काएका हुन् ।
दिल्लीमा सप्ताहन्तमा कर्फ्यु,"बिहार र उत्तरप्रदेशको अवस्था भयावहनेपालसँग सीमा जोडिएका भारतीय राज्यहरू बिहार र उत्तरप्रदेश (यूपी) मा कोरोना संक्रमण भयावह बन्दै गएको छ । नेपाली यूपी र बिहार हुँदै नेपाली कामदारहरू ओहोरदोहोर गर्ने भएकाले यी राज्यमा संक्रमण बढ्दा नेपालमा जोखिम बढ्ने खतरा छ । बिहीबार यूपीमा २० हजार ५ सय १० जना संक्रमित थपिएका छन् । जुन महामारी सुरु भएयताकै एक दिनमा थपिएको सबैभन्दा बढी संख्या हो । योसँगै त्यहाँ कुल संक्रमित संख्या ७ लाख ४४ हजार २१ पुगेको छ । राजधानी लखनऊ नै संक्रमणले बढी आक्रान्त छ । बिहीबार मात्रै त्यहाँ ५ हजार ४ सय ३३ जनामा संक्रमण पुष्टि भएको छ । कानपुर, गोरखपुर, वाराणासी र प्रयागराजमा पनि संक्रमण बढी देखिएको छ । बिहारको अवस्था पनि चिन्ताजनक देखिएको छ । त्यहाँ एकै दिन ४ हजार ७ सय ८६ संक्रमित भएका छन् । जुन अहिलेसम्मकै बढी हो । बिहारमा पछिल्लो एक सातामा २२ हजारभन्दा बढी संक्रमित भएका छन् । साथै ७० भन्दा बढीको मृत्यु भएको छ । बिहारमा हालसम्म २ लाख ९५ हजारभन्दा बढी संक्रमित भइसकेका छन् । बिहारका पनि पटना, गया, भागलपुर, मुजफ्फरपुर लगायत जिल्लामा संक्रमण बढी फैलिएको बताइएको छ ।"
खाद्यान्न ढुवानीमा आनाकानी,"लिमीमा पनि अभाव चुलियो हुम्लाको नाम्खा गाउँपालिका६ लिमीमा खाद्यान्न समस्या देखिएको छ । चिनियाँ नाका अझै नखुल्दा यहाँ खाद्यान्न अभाव भएको हो । लिमीका तिल, जाङ र हल्जीमा १ सय ४७ घरधुरी छन् । कोरोना महामारीका कारण बन्द चिनियाँ नाका नखुलेपछि तीन वटै गाउँमा खाद्यान्न अभाव देखिएको हो । सदरमुकाम टाढा हुँदा लिमीका बासिन्दा वर्षौंदेखि चिनियाँ खाद्यान्नमा निर्भर छन् । न्यालु लेकमा जमेको हिउँका कारण बाटो बन्द हुँदा स्थानीयलाई सदरमुकाम सिमकोटबाट खाद्यान्न लैजान पनि समस्या छ । न्यालुमा गत पुसमा जमेको हिउँ नबिलाउँदा अझै लिमीसिमकोट आउजाउ गर्ने बाटो नखुलेको हो । स्थानीय उत्पादन न्यून हुने भएकाले लिमीमा खाद्यान्न अभाव देखिएको स्थानीय मिगिर तामाङले बताए । पोहोरसम्म चीनबाटै ल्याएको खाद्यान्नले जीविकोपार्जन गर्दै आएका थियौं, उनले भने, नाका बन्द भएपछि उताबाट ल्याउन सकेका छैनौं, न्यालु लेकका कारण सदरमुकामबाट चामल ल्याउन पनि समस्या छ ।लिमीमा खाद्यान्न अभाव भएपछि वडाध्यक्ष पाल्जोर तामाङसहितको टोली सदरमुकाम आइपुगेको छ । जिल्लाका विभिन्न निकायमा खाद्यान्न माग गर्दै ध्यानाकर्षण गराइए पनि बेवास्ता भएपछि सुर्खेत जाने तयारी गरेको उनले जानकारी दिए । गत वर्ष लिमीका बासिन्दाका लागि १ हजार क्विन्टल चामल माग गरिएको थियो । गत पुसमा खाद्य व्यवस्था व्यापार तथा कम्पनी लिमिटेडले ९ सय ५३ क्विन्टल चामल लिमी पठाए पनि सकिएपछि खाद्यान्न अभाव भएको उनको भनाइ छ । कम्पनीको केन्द्रीय कार्यालयले हुम्लाका लागि ७ हजार क्विन्टल खाद्यान्न पठाउने निर्णय गरेको छ । जिल्ला खाद्य व्यवस्था समितिले १४ हजार क्विन्टल खाद्यान्न माग गरे पनि यो वर्ष ७ हजार क्विन्टलको कोटा मात्र स्वीकृत भएको कम्पनीका नायब सुब्बा भरत अधिकारीले बताए । उनका अनुसार स्वीकृत भएको चामल सुर्खेतबाट हवाई मार्ग हुँदै ढुवानी हुनेछ । अहिले शाखाको गोदाममा १ हजार ५ सय क्विन्टल खाद्यान्न मौज्दात रहेको उनले जानकारी दिए ।"
डे अहेड मार्केटबाट विद्युत् किन्न स्वीकृति,"(काठमाडौं)  भारतले आफ्नो डे अहेड मार्केट (इनर्जी एक्सचेन्ज मार्केट) बाट चाहेका बेला विद्युत् किन्न मिल्ने गरी नेपाल विुद्यत् प्राधिकरणलाई स्वीकृति मिलेको छ । प्राधिकरणले भारतको डे अहेड मार्केटमा विद्युत् खरिद र बिक्री दुवैका लागि प्रस्ताव गरेकामा अहिले विद्युत् खरिदका लागि मात्रै स्वीकृति पाएको प्राधिकरणले जनाएको छ । विद्युत् बिक्रीका लागि भने भारतीय पक्षले थप कागजात माग गरेको प्राधिकरणका कार्यकारी निर्देशक हितेन्द्रदेव शाक्यले बताए । यससँगै प्राधिकरणले फरकफरक समयमा आयात गर्ने विद्युत् प्रतिस्पर्धी दरमा खरिद गर्न सक्नेछ । यो बजारमा विद्युत् बिक्री गर्ने कम्पनीबीच कम दरमा प्रतिस्पर्धा हुने गरेको छ । ऊर्जा एक्सचेन्ज मार्केटबाट विद्युत् किनेर आयात गर्न सक्ने गरी स्वीकृति दिइएको जानकारी भारतको ऊर्जा मन्त्रालयले प्राधिकरणलाई बुधबार दिएको हो ।प्राधिकरणले पहिलो चरणमा ४ सय ५६ मेगावाटको माथिल्लो तामाकोसी र ४५ मेगावाटको भोटेकोसी जलविद्युत् आयोजनाको विद्युत् बिक्रीका लागि पनि भारतसमक्ष प्रस्ताव राखेको थियो । भारतले अघिल्लो महिना जारी गरेको अन्तरदेशीय ऊर्जा व्यापार कार्यविधिमा विद्युत् व्यापार सम्झौता भएका नेपाल, बंगलादेश र भुटानबाट विद्युत् आयात गर्न सकिने उल्लेख छ । तर यी देशमा बनेका जलविद्युत् आयोजनामा विद्युत् व्यापार सम्झौता नभएको तर भारतको छिमेकी रहेको देशको लगानी भए त्यस्ता आयोजनाको विद्युत् भारतमा आयात गर्न नपाइने प्रावधान छ । चिनियाँ लगानी भएको आयोजनाबाट विद्युत् खरिद नगर्न भारतले कार्यविधिमा यस्तो प्रस्ताव राखेको धेरैको अनुमान छ ।प्राधिकरणले विद्युत् बिक्रीका लागि गरेको प्रस्तावमा यी आयोजनामा भारतको ऊर्जा व्यापार सम्झौता नभएको तर भारतको छिमेकी रहेको मुलुकबाट लगानी नभएको पुष्टि गर्ने कागजात माग भएकाले बिक्रीको स्वीकृति पाउन केही समय लाग्ने प्राधिकरण स्रोतको भनाइ छ । भारतको इनर्जी एक्सचेन्ज मार्केटबाट खरिदका लागि स्वीकृति पाएलगत्तै प्राधिकरणले ३० मेगावाट थप आयातको तयारी गरेको कार्यकारी निर्देशक शाक्यले जानकारी दिए । प्राधिकरणले अहिलेसम्म एनटीपीसी विद्युत् निगम लिमिटेड (एनभीभीएन), पावर ट्रेड कम्पनी (पीटीसी), बिहार, उत्तर प्रदेश र उत्तराखण्ड राज्य सरकारका वितरण कम्पनीसँग विद्युत् खरिद गर्दै आएको छ । यो वर्ष नदी प्रवाहमा आधारित र अर्धजलाशययुक्त आयोजनाबाट विद्युत् उत्पादन घट्दा विद्युत् माग धान्न भारतबाट आयातित विद्युत्को भर पर्नुपरेको प्राधिकरणले जनाएको छ । यो वर्ष पानी नबढ्दा प्राधिकरणको स्वामित्वमा रहेका १४४ मेगावाटको कालीगण्डकी, ७० मेगावाटको मध्यमर्स्याङ्दी, ७९ मेगावाटको मर्स्याङ्दीलगायत विद्युत् गृहको उत्पादन बढेको छैन ।चैतमा प्राधिकरणका आरओआर र अर्धजलाशययुक्त विद्युत् गृहबाट औसतमा २००, जलाशययुक्त कुलेखानीबाट ६० र निजी क्षेत्रका विद्युत् गृहहरूबाट २०० मेगावाट विद्युत् उत्पादन भएको प्राधिकरणको तथ्यांक छ । भारतबाट ७१० मेगावाट आयात गरिएको छ । प्रणालीमा विद्युत्को उच्चतम माग १४६३ र औसत माग ११५० मेगावाट पुगेको प्राधिकरणको तथ्यांक छ । यो माग पूर्ति गर्न प्राधिकरणका विद्युत् गृहहरूबाट अधिकतम ३४०, कुलेखानीबाट १०३, निजी क्षेत्रका विद्युत् गृहहरूबाट २०० र भारतबाट अधिकतम ७८० मेगावाट आयात गरिएको छ ।प्राधिकरणले अहिले सबैभन्दा धेरै ढल्केबरमुजफ्फरपुर प्रसारण लाइनमार्फत विद्युत् आयात गरिरहेको छ । प्राधिकरण र भारतीय कम्पनी एनभीभीएनबीच ढल्केबरमुजफ्फरपुर प्रसारण लाइनमार्फत जुलाईनोभेम्बरमा २५० सम्म, डिसेम्बरअप्रिलमा ३५० सम्म र मेजुनमा २०० मेगावाटसम्म विद्युत् खरिद बिक्री (पीपीए) सम्झौता भएको छ । पीपीएको म्याद ३० जुन २०२१ सम्म छ ।"
"केराउ, सुपारी, छोकडा र मरीचमा कोटा वितरण स्थगित","(काठमाडौं)  केराउ, सुपारी, छोकडा र नधुल्याएको मरीच सीमित परिमाणमा आयात गर्न पाउने गरी प्रतिबन्ध फुकुवा गरेको सरकारले कोटा वितरण पुनः स्थगन गरेको छ । वाणिज्य आपूर्ति तथा उपभोक्ता संरक्षण विभागले बिहीबार सूचना प्रकाशन गर्दै कोटा वितरण स्थगन गरेको जनाएको छ । स्वीकृत कोटाको झन्डै १८ गुणा माग आवेदन परेको विभागका महानिर्देशक प्रकाश पौडेलले बताए । हालसम्म वितरित कोटाको समीक्षा गर्न करिब एक साताका लागि कोटा वितरण स्थगन गरिएको उनको भनाइ छ ।स्थगित गर्नुका मुख्य तीन कारण छन् । पहिलो, भीडभाड नियन्त्रण गर्नु नै हो । विभागमा दैनिक २ सय ५० सेवाग्राही आउँछन् । कोटा वितरण गर्न थालेपछि दैनिक थप १ सय जति थपिए, त्यो हुँदा कार्यालयका अन्य काम पनि गर्न सकिएन, पौडेलले भने, दोस्रो कारण संसदीय समितिको चासो पनि हो । व्यवसायीले चालु आर्थिक वर्षमा आयात गर्न सक्छन्सक्दैनन् भन्ने विषयमा समीक्षा आवश्यक भएकाले पनि तत्काललाई कोटा वितरण स्थगन गरिएको उनले जानकारी दिए । विभागका अनुसार प्रतिनिधिसभाअन्तर्गतको उद्योग तथा वाणिज्य र श्रम तथा उपभोक्ता हित समितिले सुपारीको कोटामा चासो राख्दै ५ दिनभित्र प्रतिवेदन पेस गर्न निर्देशन दिएको छ । समितिले एकै परिवार वा एकै व्यक्तिका नाममा रहेका फर्म दोहोरिएको आशंका गरिएको विभागको भनाइ छ । तर एउटै व्यक्तिको अन्य पनि फर्म हुन सक्ने विभागका अधिकारीहरू बताउँछन् । संसद्को चिठी आएपछि त्यसको पनि मर्यादा राख्नैपर्छ, महानिर्देशक पौडेलले भने, दोहोरिएर गएनगएको हेर्नुपर्नेछ । कोटा पाएकाले पनि कुन देशबाट कति मूल्यमा ल्याउने, कहिलेसम्म ल्याइसक्नेलगायत विवरण बुझाउन सकेका छैनन् । सबैले आयात गर्न सक्ने ग्यारेन्टी छैन, उनले भने, असारभित्र ल्याइसक्ने वा बिलिङ गरेर सिपमेन्ट गर्नेलगायत कुरामा स्पष्ट हुनु खोजेका छौं । कोटा पाएका व्यवसायीले ९० दिनभित्र आयात गरिसक्ने अवस्था न्यून छ । यस विषयमा पनि स्पष्ट हुन खोजेको पौडेलले जनाए । सरकारले २०७६ चैत २४ मा निकासी पैठारी (नियन्त्रण) ऐन, २०१३ को दफा ३ को उपदफा (१) बमोजिम वस्तु पैठारीमा बन्देज लगाएको थियो । कोभिडका कारण शिथिल बनेको अर्थतन्त्र सुधारोन्मुख भएपछि सरकारले पुनः सूचना निकालेर कोटा तोकेर आयात खुला गरेको थियो ।उद्योग वाणिज्य तथा आपूर्ति मन्त्रालयले २०७७ चैत ९ गते राजपत्रमा सूचना प्रकाशन गरेर पूर्ण बन्देज हटाएपछि सबैभन्दा बढी सुपारी र केराउको माग आएको छ । व्यवसायीहरूले सुरुमा मरीच र छोकडाको माग गरे पनि कोटा वितरण सुरु भएपछि इच्छा देखाएका छैनन् । मरीच र छोकडामा त्यति माग आएको छैन, विभागका प्रवक्ता शिवराज सेढाईंले भने । सुपारी र केराउमा भने थेग्नै नसक्ने गरी माग आएको विभागका कर्मचारी बताउँछन् ।चालु आर्थिक वर्षका लागि केराउको आयात कोटा ८० हजार टन मात्रै तोकिएको छ । तर वाणिज्य आपूर्ति तथा उपभोक्ता संरक्षण विभागमा करिब १४ लाख ७१ हजार ३३ टनको माग आएको जनाइएको छ । सुपारीको कोटा २५ हजार मेट्रिक टन हो । २ सय ५० आयातकर्ताले ४ लाख ७८ हजार ८ सय ४६ मेट्रिक टन आयात माग गरेका छन् । छोकडाको आयात परिमाण ५ हजार टन र मरीच १५ हजार मेट्रिक टन कोटा तोकिएको छ ।"
आठ ठाउँबाट अनलाइन नक्सा,"(काठमाडौं)  नापी विभागले केही दिनभित्रै काठमाडौं उपत्यकाका आठ स्थानबाट अनलाइन नक्सा वितरण प्रणाली सेवा सञ्चालनमा ल्याउने भएको छ । त्यसमध्ये बिहीबार तीन स्थानबाट यस्तो सेवा सुरु गरिसकेको छ । उपत्यकाका डिल्ली बजार, भक्तपुर र कलंकीस्थित नापी कार्यालयमा यो सेवा सञ्चालनमा आइसकेको हो । चाबहिल, ललितपुर, मनमैंजु, टोखा र साँखुबाट पनि केही दिनमै सेवा सुरु गरिने विभागले जानकारी दिएको छ । यसैअन्तर्गत प्रधानमन्त्री केपी शर्मा ओलीले बिहीबार डिजिटल सफ्टवेयरको स्विच थिचेर मेरो कित्ता र नेपाल ल्यान्ड इन्फरमेसन सिस्टम (नेलिस) अनलाइन प्रणाली सुरु गरे । विभागले सुरु गरेको मेरो कित्ता अनलाइन सेवा प्रणालीबाट नक्सा प्रिन्ट लिने पहिलो सेवाग्राही थानकोट महादेवस्थानकी दमन्ता ढुंगाना बनेकी छिन् । उनले थानकोटमा आफ्नो नाममा रहेको जग्गाको नक्सा प्रिन्ट लिएकी हुन् । कलंकीस्थित कार्यालयमा नक्साका लागि उनले अनलाइन आवेदन भरेकी थिइन् । विभागले यी दुई अनलाइन प्रणालीको सुरुवात गरेसँगै मुलुक डिजिटल नेपालको बाटोमा अघि बढेको प्रधानमन्त्री ओलीले बताए । विभागले सुरु गरेको यस प्रणालीका तीन उद्देश्य छन्, उनले भने, कम उपस्थिति, कागजको कम प्रयोग र पैसाको कम प्रयोग छ । एक सूत्रमा भन्नुपर्दा डिजिटल नेपालको एक अवधारणामध्ये यो पनि हो । जमिनको उन्नत र वैज्ञानिक ढंगले प्रयोग गर्नुपर्नेमा उनले जोड दिए । साथै सरकारी कार्यालयबाट हुने कामको ढिलासुस्ती हटाउन पनि उनले निर्देशन दिए ।मुलुक नयाँ युगमा प्रवेश गर्ने क्रममा यो एउटा सिँढी रहेको भूमि व्यवस्था, सहकारी तथा गरिबी निवारणमन्त्री शिवमाया तुम्बाहाम्फेले बताइन् । यो प्रणालीले सेवाग्राहीले कार्यालयमा घन्टौं लाइन बस्नुपर्ने जस्ता समस्याबाट पार पाउने उनको भनाइ छ । सेवा प्रदान गरिरहेका मालपोत र नापी कार्यालयमा कम्प्युटरले राम्रो काम गरेन, बत्ती छैन र नेट चलेन जस्ता समस्याबाट सेवाग्राहीले मुक्ति पाउने उनले बताइन् । यस्ता समस्याको समाधान छिटोछरितो रूपमा गरी सेवाग्राहीलाई सहज सुविधा दिन कार्यालयका कर्मचारीलाई उनले निर्देशन दिइन् । नयाँ पुस्ता र बसाइँ सर्ने जनसंख्याका लागि यो सेवा विकास गरिएको भूमि व्यवस्था, सहकारी तथा गरिबी निवारण मन्त्रालयका सचिव टेकनारायण पाण्डेले जानकारी दिए । अहिलेको जनसंख्या भनेको आफ्नै जन्मस्थानमा कम हुन्छन् । बसाइँ सर्ने जनसंख्या धेरै हुन्छन्, उनले भने, उनीहरूका लागि जहाँ छ, त्यहीँको कार्यालयबाट सेवा लिन सक्ने गरी अनलाइन प्रणालीमा रूपान्तरण गरेका हौं । जग्गा प्रशासनका सेवाग्राही भनेका आफैं भएकाले पदमा हुँदा वा भोलि नहुँदा जस लिने गरी प्रणाली विकास गर्न नसके पछुताउनुपर्ने हुन्छ । आफ्नै र आउने पुस्ताका लागि यस्ता प्रणाली विकास गरेको उनको भनाइ छ ।विभागले सुरु गरेको नेलिस र मेरो कित्ता अनलाइन सेवा प्रणाली हुन् । नापनक्सा कार्यबाट संकलित विवरणको प्रयोगद्वारा जग्गा दर्ता तथा नक्सा अद्यावधिक गरी सेवा प्रवाह गर्ने प्रणाली हो, नेलिस । मेरो कित्ता भने अनलाइनमार्फत नक्सा, फिल्डबुक र प्लट रजिस्टर प्रिन्टसम्बन्धी सेवा गर्ने प्रणाली हो ।"
"सहरी मन्त्रालयका कार्यक्रम धेरै, बजेट थोरै","(काठमाडौं)  सहरी विकास मन्त्रालयले चालु आर्थिक वर्षको चैतसम्म पुँजीगततर्फ ३९ दशमलव ६ प्रतिशत बजेट खर्च गरेको जनाएको छ । प्रतिनिधिसभाको अर्थ समितिले बिहीबार पुँजीगत खर्चको अवस्थाबारे बुझ्न गरेको छलफलमा मन्त्रालयका सचिव रमेशप्रसाद सिंहले असारसम्म पुँजीगत खर्च ९० प्रतिशत पुग्ने दाबी गरे । मन्त्रालयको पुँजीगततर्फ संशोधित बजेट २५ अर्ब ७७ करोड ८५ लाख १२ हजार रुपैयाँ हो । बजेट पर्याप्त नहुँदा समस्या रहेको मन्त्रालयले जनाएको छ । बजेट विनियोजन कम छ, उनले भने, तर दायित्व धेरै सिर्जना हुने भएकाले समस्या छ ।आगामी आर्थिक वर्षका लागि प्रस्तावित बजेटले विगतमा सिर्जित दायित्व भुक्तानी गर्नसमेत नपुग्ने भएकाले नयाँ कार्यक्रमका लागि बजेट विनियोजन गर्ने अवस्था नरहेको उनले बताए । विगतमा खरिद सम्झौता भई ५० प्रतिशत म्याद थप भइसकेका योजनालाई पर्याप्त बजेट हुनुपर्ने हो, उनले भने, जेजस्तो अवस्थामा छ, त्यही अवस्थामा ठेक्का तोडी आयोजना फरफारक गरिनेछ ।विशेष भवन आयोजनाअन्तर्गत मन्त्री क्वार्टर र संघीय सांसद भवन निर्माण भइरहेको छ । बजेटको सुनिश्चितता हेर्दा अहिलेको अवस्थामा ३ अर्ब ३४ करोड छ । यही वर्षमा निर्माण सक्ने हो भने ७ अर्ब १२ करोड चाहिन्छ, उनले भने, ठूलै बजेटको हिस्सा ओगटे पनि हामीलाई २ अर्ब ६७ करोड रुपैयाँ मात्र विनियोजन भएको छ । गत वर्ष ३३ अर्ब बजेट भए पनि यो वर्ष प्राप्त बजेट सिलिङ ३५ अर्ब रुपैयाँ रहेको उनले बताए । थोरै बजेटले काम नै पूरा हुँदैन, उनले भने । विभिन्न जिल्लामा सभाहल निर्माणको काम चलिरहेको छ । केहीको विस्तृत परियोजना रिपोर्ट (डीपीआर) भइसकेको छ । ४० वटा यस्ता सभाहल छन्, कसैको छाना छैन, कसैको वाल मात्र निर्माण गरिएको छ, उनले भने, अधुरा संरचना बनाउनुपर्ने भए पनि बजेट अभाव छ । यसका लागि चालु आर्थिक वर्षमा २ अर्ब २६ करोड रुपैयाँ विनियोजन गरिएको छ । ४० वटै सभाहल हामी यही वर्ष सक्छौं तर त्यसका लागि थप १० अर्ब बजेट चाहिन्छ, सचिव सिंहले प्रश्न गरे, पहिलाका काम पूरा गर्ने कि नगर्ने ?, देशलाई हामी समृद्धतिर लग्दै भनेका छौं तर भइरहेका काम सक्ने गरी बजेट विनियोजन गर्न सकेका छैनौं ।गेम चेन्जिङ आयोजनाका रूपमा २७ वटा नयाँ सहर निर्माण अघि सारिएका छन् । सुरुमा मध्यपहाडी राजमार्गमा १०, तराई मधेसमा १०, हुलाकी राजमार्गमा ५, सुर्खेत र प्यूठानमा एकएक गरेर २७ वटा छन् । यी आयोजनामा काम भइरहेको सिंहको भनाइ छ । तिनका लागि गत वर्ष २ अर्ब बजेट छुट्याइएको थियो । यसरी कसरी नयाँ सहर बन्छन्, उनले भने, करिब १ अर्ब २० करोड पहिलाकै रकम तिर्न बाँकी छ, गेम चेन्जिङ प्रोजेक्ट भनिएको छ तर पैसा दिन सकिएको छैन । वाग्मती सुधार आयोजनामा पनि बजेटकै समस्या रहेको उनले सुनाए ।नयाँ कार्यक्रमका रूपमा ७ वटै प्रदेशमा एकएक वटा बस्ती निर्माण गर्ने लक्ष्य राखिएको उनको भनाइ छ । हालै मन्त्रिपरिषद्ले १२ वटा ठाउँमा स्मार्ट सिटी निर्माण गर्न स्वीकृति दिएको छ । एक अर्ब बजेटको पनि स्रोत सुनिश्चित भएको छैन, सिंहले भने । उनका अनुसार १२ वटा सहरका लागि कम्तीमा पनि १२ अर्ब आवश्यक पर्छ । मन्त्रालयको पुँजीगत खर्चको अवस्था तीन वर्षदेखि कस्तो छ, समस्या के छन् भन्ने विषयमा छलफल आयोजना गरिएको समिति सभापति कृष्णप्रसाद दाहालले बताए । आर्थिक रूपमा पुँजीगत खर्चको प्रवृत्ति सुधार्न समस्या कहाँकहाँ देखिए, उनले भने, समस्या पहिचान गर्न समितिले छलफल गराएको हो, आगामी वर्षमा पुँजीगत खर्चमा समस्या नहोस् भन्ने छलफलको उद्देश्य हो ।मन्त्रालयको पुँजीगत खर्च सन्तोषजनक देखिएको समिति सचिव सुरेन्द्र अर्यालको भनाइ छ । तर ठूल्ठूला कार्यक्रममा सन्तोषजनक प्रगति भएको देखिएको छैन, उनले भने, सानातिनाको प्रगति मात्र धेरै छ, मन्त्रालयले कुन मापदण्डका कार्यक्रम सञ्चालन गर्ने हो ? दुई किमि सडक बनाएकालाई प्रगतिका रूपमा राखिएको छ, मन्त्रालयको औचित्य र आवश्यकता किन पर्यो भन्दा यहीयही काम गर्न हो भने डुब्लिकेसनका हिसाबले अरू मन्त्रालय र विभागले पनि गरेका छन् । पुँजीगत खर्च मन्त्रालयगत रूपमा हेर्दा सहरीको केही बढी देखिएको सांसद श्यामकुमार श्रेष्ठले बताए । तर कसरी बजेट व्यवस्थापन गर्ने भन्ने विषयमा मन्त्रालयले राम्रोसँग वर्कआउट गर्नुपर्ने उनको भनाइ छ । बनाउन लागिएका कतिपय नयाँ सहर बृहत् ढंगबाट विश्लेषण र अध्ययन नगरी प्रस्तावित गरियो जस्तो लागेको छ, उनले भने, त्यस्ता सहरलाई तलमाथि सार्न सक्ने अवस्था पनि हुन सक्छ ।सहरी मन्त्रालयका योजना अन्य मन्त्रालयका कार्यक्रमसँग डुब्लिकेसन भए जस्तो देखिने सांसद जयकुमार राईले बताए । यसमा समन्वय गरेर अघि बढ्दा राम्रो हुने उनको सुझाव छ । मन्त्रालयहरूले योजना भागबन्डा गर्ने कुरामा भने उनी असन्तुष्ट देखिए । केही दिनअघि एक मन्त्रीको सचिवालयबाट तपाईंले योजना पेस गर्नुहोला भन्दै मलाई फोन आयो, उनले भने, भीभीआईपीलाई ५, मन्त्रीलाई दुई र तपार्इंहरूले एउटा योजना छान्न पाउनुहुन्छ भनियो ।"
"सामसङको 'नयाँ वर्ष, एक्सचेन्जको हर्ष","काठमाडौं (कास) सामसङले एनसेल आजियटाको सहकार्यमा नयाँ वर्ष, एक्सचेन्जको हर्ष योजना ल्याएको छ । यो योजनामा ग्राहकले एनसेलका तर्फबाट हरेक महिना १२ महिनासम्म १ जीबीका दरले एनसेल डेटा पाउँछन् । सामसङका तर्फबाट नयाँ फोरजी चल्ने स्मार्टफोन पाउँछन् । यो एक्सचेन्ज योजनामा ग्राहकले सामसङको ग्यालेक्सी एम०१ कोर र ग्यालेक्सी एम०२ स्मार्टफोन लिन सक्छन् । ग्यालेक्सी एम०१ कोरमा १ जीबी र्याम र १६ जीबी स्टोरेज क्षमता छ । ग्यालेक्सी एम०२ मा २ जीबी र्याम र ३२ जीबी स्टोरेज तथा ३ जीबी र्याम र ३२ जीबी स्टोरेज क्षमता भएका दुई सेटमध्ये कुनै एक लिन सकिन्छ ।"
लेखनाथमा लक्ष्मीको शाखा,काठमाडौं (कास) लक्ष्मी बैंकले कास्कीको लेखनाथमा आफ्नो शाखा सञ्चालनमा ल्याएको छ । पोखरा महानगरपालिकाको लेखनाथ (तालचोक) मा रहेको यस शाखामार्फत बैंकले ग्राहकको वित्तीय आवश्यकता पूरा गर्न रिटेल बैंकिङ सुविधा उपलब्ध गराउने जानकारी दिएको छ ।
कतार एयरवेजसँग जेटब्लुको रणनीतिक साझेदारी,काठमाडौं (कास) कतार एयरवेजले जेटब्लुसँग आफ्नो रणनीतिक कोड सेयर साझेदारी विस्तार घोषणा गरेको छ । यससँगै अमेरिकी क्यारियरका यात्रुलाई अन्तर्राष्ट्रिय गन्तव्यका लागि यात्रा बुक गर्न थप विकल्प अनि सुविधा मिल्ने कम्पनीले जानकारी दिएको छ ।
नबिलको स्मार्ट बैंक कार्ड सुरु,"काठमाडौं (कास) नबिल बैंकले नबिल स्मार्ट बैंक एप कार्ड इन्टिग्रेसन सेवा सुरु गरेको छ । नयाँ पद्धतिको बैंकिङ सेवा उपलब्ध गराउने उद्देश्यले बैंकले यो सेवा सुरु गरेको जनाएको छ । यो सुविधाअन्तर्गत ग्राहकले आफ्नो कार्डको स्टेटमेन्ट, कारोबारको विवरण, कार्ड ब्यालेन्स साथै कार्ड सक्रियतानिष्क्रियता तथा कार्डमार्फत साइन अपजस्ता जानकारी स्मार्ट बैंक एपमार्फत लिन सक्ने बताइएको छ ।"
सार्वजनिक भयो अनलाइन ॅमेरो स्कुल,काठमाडौं (कास) एस्ट्रिक टेक्नोलोजीले डिजिटल ईलर्निङ प्लेटफर्म मेरो स्कुल सार्वजनिक गरेको छ । कोभिड१९ का कारण छुटेको पढाइलाई पूर्णता दिन र संक्रमण जोखिमका कारण अनलाइनबाट पढाउन सकिने अनलाइन स्थानको सुरुवात गरिएको हो । मेरो स्कुल एक डिजिटल ईलर्निङ प्लेटफर्म हो । यसमा सरकारी पाठ्यक्रममा आधारित पाँच हजारभन्दा धेरै भिडियो रहनेछन् ।
नयाँ बानेश्वरमा खाद्यको कार्यालय,"काठमाडौं (कास) राष्ट्रिय खाद्य बैंकले काठमाडौंको नयाँ बानेश्वरमा आफ्नो नयाँ कार्यालय सुरु गरेको छ । पोसिलो आहारका लागि दिगो कृषि भन्ने नाराका साथ केही महिनाअघि मात्रै स्थापना भएको खाद्य बैंकको यो कार्यालय बिहीबारदेखि सञ्चालनमा आएको हो । २ अर्ब रुपैयाँ लगानीमा देशभर व्यावसायिक कृषि उत्पादन गर्ने, भण्डारण तथा बजारीकरण गर्ने उद्देश्यसाथ कार्यालय स्थापना भएको बताइएको छ ।"
चन्द्रागिरिमा वाल क्लाइम्बिङ सुरु,"काठमाडौं (कास) नयाँ वर्षका अवसरमा काठमाडौंको चन्द्रागिरि डाँडामा सल्लाको काठ प्रयोग गरिएको वाल क्लाइम्बिङ स्पोटर््स सेन्टर सुरु भएको छ । चन्द्रागिरि हिल्स प्रालिले गत वर्ष नै वाल क्लाइम्बिङका लागि दुबईबाट सामग्री आयात गरेको थियो । तर कोभिडका कारण लकडाउन भएपछि सेन्टर निर्माणको काम रोकिएको थियो । ४० लाख रुपैयाँ लगानीमा सेन्टर सञ्चालनमा रहेको बताइएको छ । काठमाडौं उपत्यकाभित्र सबैभन्दा उचाइमा भएको र आयातित सल्लाको प्रयोग गरिएको यो नयाँ स्पोटर््स सेन्टर हो, प्रालिका महाप्रबन्धक अभिषेकविक्रम शाहले भने । यो २५ सय मिटर उचाइमा छ ।"
घलेगाउँमा राजु र टीकाको दोहोरी,"(लमजुङ)  घलेगाउँको डाँडामा घमाइलोसँगै चिसोसिरेटो चल्दै थियो । लोकदोहोरी गायक राजु परियार र टीका सानु आउने खबरसँगै उत्तरकन्या आधारभूत विद्यालयको प्रांगण स्थानीय र नयाँ वर्ष मनाउन आएका पाहुना तथा आन्तरिक पर्यटकले भरिभराउ थियो । भीडलाई छिचोल्दै सुरुमा राजु र त्यसपछि टीका मञ्चतर्फ सोझिए ।दुईबीच दोहोरी प्रतियोगिता हुने भयो । आयोजक पर्यटन व्यवस्थापन समिति ग्रामीण पर्यटन घलेगाउँका अध्यक्ष प्रेम घलेले थालमा ५० हजार रुपैयाँ राखे र जित्नेलाई पुरस्कार दिने घोषणा गरे । तीन जनालाई निर्णायक पनि तोकियो । पूर्वसांसद जमीन्द्रमान घलेले झिमझिम सानु बोलको गीतमा तुक्का उठाएशुभ रहोस् सबैको भावनानयाँ सालको छ शुभकामना ।राजुले २३ वर्षपछि दोहोरी गीत प्रतियोगितामा भाग लिएको सुनाए । लोकदोहोरीमा अब्बल मानिने राजुले यस्तो भनिरहँदा थपडीसँगै मञ्च र दर्शकदीर्घामा कानेखुसी चल्यो उनले दोहोरीमा आफू हार्न पनि सक्ने जनाउ दिए । गाउन थाले ।कस्तो लाग्यो टीकालाई घलेगाउँटीका आउँदा झल्मलै बल्यो गाउँटीकाले जवाफ फर्काउँदै भनिन्सबै कुरा रहस्यमय छ,घलेगाउँ त स्वर्ग नै रहेछदोहोरी घम्साघम्सी आधा घण्टासम्म चल्यो । पहिलो चरणको दोहोरी सकिएपछि दोस्रो चरण कोदो रोप्दा लाएको पिरती बोलमा मायाप्रेममा डुब्यो । राजुले गाएआजकल मलाई के हुन्छ हुन्छडाँडापाखा देख्यो कि मन रुन्छटीकाले केही शंकालु जवाफ फर्काइन्पक्कै तिम्ले केही कुरा लुका होभन राजु के मा मन दुखा होदोहोरीमा मायाप्रेम हुँदै दुःखसुखका कुरा गहिरिँदै जाँदा उपस्थित वृद्धवृद्धा मात्रै होइन, स्वयम् राजु र टीका पनि भावुक बने । दुवैको सल्लाहमा गायन रोकियो । गाउने त धेरै मन थियो तर धेरै पीडा दिन हुँदैन भन्ने हिसाबले गीतलाई बीचमै रोक्यौं, राजुले भने । लोकदोहोरी गीत प्रतिष्ठान लमजुङका अध्यक्ष अनुज अधिकारीले दुवै कलाकारले गहिराइ, भावपूर्ण र उच्चस्तरको दोहोरी प्रस्तुत गरेको बताए । दोहोरीमा राजुलाई साथ दिएका उनले अग्रजबीचको यस्तो प्रतियोगिताले अनुज कलाकारलाई ठूलो हौसला मिल्ने बताए ।निर्णायक मण्डलका तर्फबाट कृष्णप्रसाद अधिकारीले पुरस्कार टीका सानुको पोल्टामा पुगेको घोषणा गरे । उनलाई पूर्वसांसद घले, पर्यटन समितिका अध्यक्ष घलेलगायतले अबिर, खादा लगाइदिएर ५० हजार रुपैयाँ पुरस्कार दिए । राजु दाइसँग यसरी दोहोरी गीत गाउने पहिलो अवसर मिल्यो । हामीजस्तै भर्खर सिक्दै गरेकालाई अग्रज दाजुहरूको यस्तै माया, साथ र सहयोगको आवश्यकता छ, उनले भनिन् । राजुले जितहारको कुरा नभई लोकदोहोरी क्षेत्रका उदीयमान कलाकारलाई हौसला प्रदान गरेको बताए । प्रतियोगितामा भाग लियौं । कसले जित्यो र हार्यो भन्दा पनि टीका बैनीलाई अझै २३ ठाउँमा यसरी नै जिताउन मन छ अनि मात्रै कलाकारमा हौसला बढ्छ, उनले भने । नयाँ वर्ष मनाउन देशका विभिन्न स्थानबाट आएका अन्तरिक पर्यटकले दोहोरीको मज्जा लिन पाए ।"
राज्यमन्त्रीको सांगीतिक कीर्तिमान,"(काठमाडौं)  बाल्यकालमा बुबाले भजन गाउँदा उनी चाख मानेर सुन्थे र त्यसैको सिको गर्थे । यौवनकालमा टोल छिमेकमा थुप्रै क्लबमा आबद्ध भएर साथीभाइलाई सांगीतिक कार्यक्रम आयोजना गर्न सघाउँथे । संगीत प्रशिक्षणमा पनि उनले अरुलाई हौसला प्रदान गरे । तर आफू भने प्रत्यक्ष संगीत क्षेत्रमा कहिल्यै अग्रभागमा देखा परेनन् । यद्यपि संगीतलाई केही न केही पाटोबाट माथि उठाउने प्रण थियो, सहरी विकास राज्यमन्त्री रामवीर मानन्धरको । सांगीतिक फाँटप्रति रहेको आनो मोहलाई भने उनले एकै पटक विश्व कीर्तिमानीको बाटोमा ल्याएर सार्वजनिक गरिदिए । गत पुस १० मा राजधानीमा सम्पन्न सोलो कन्सर्ट बाई अस्ट्यान्डिङ मिनिस्टर कार्यक्रममा उनले लगातार ४ घण्टा ५ मिनेट २० सेकेन्ड गीत गाएर वर्ल्ड बुक अफ रेकर्ड मा विश्व कीर्तिमान राखे । उनले नारायण गोपाल, तारादेवी, अरुणा लामा, दीप श्रेष्ठ, कर्णदासलगायतका ५९ वटा गीत गाएका थिए । नेपाली संगीतलाई माथि उठाउने उद्देश्यले आफूले उक्त प्रयास गरेको मानन्धर बताउँछन् । संगीतप्रति उनको मोह त थियो तर यसैमा लागेर कलाकार बन्छु भन्ने कहिल्यै सोचेनन् । उनी हरेक दिन योगकै रूपमा रियाज गर्थे, यो क्रम अहिले पनि जारी छ । संगीतमा मेरो एक किसिमको लगाव पहिलेदेखि नै रहेछ । २०३५ सालतिर देउसी खेलेर जम्मा भएको पैसाले पटनामा गएर दुई सय रुपैयाँको गितार किनेको थिएँ । समय बित्दै जाँदा यो कुरा महसुस नै गरिनँ, उनले भने, लकडाउनका बेला संगीतमा विश्व कीर्तिमानका बारेमा अध्ययन गर्दै गएँ । स्टेजमा स्ट्यान्डिङ भएर संगीतमा कीर्तिमानी कायम गरेको देखिनँ । हरेक दिन रियाज गरिरहेकाले गीत गाउन सक्छुजस्तो लागेर रेकर्ड राख्ने अठोट गरेँ । नयाँ दिल्लीमा आयोजित समारोहमा मानन्धरलाई भारतका सामाजिक न्याय तथा राज्यमन्त्री रामदास आठवलेले वर्ल्ड बुक अफ रेकर्ड को प्रमाणपत्र हस्तान्तरण गरिसकेका छन् । विश्वमा संगीतबाट रेकर्ड राख्नु नै नेपाली संस्कृति र सांस्कृतिक पहिचानलाई माथि उठाउनु हो । नेपाल अनेक कला, संस्कृति र संगीतमा धनी छ तर कलाकार गरिब छन्, मानन्धर भन्छन्, कला र कलाकारलाई राज्यको नीतिगत तह र विश्वमा पुराउनु नै मेरो मुख्य उद्देश्य हो । नेपालमा प्रविधिको विकाससँगै संगीत क्षेत्रमा स्रष्टा मारमा परिरहेको उनले नियालिरहेका छन् । सिर्जनाको मूल्य नहुँदा कैयौं सर्जक राम्रो गर्दागर्दै पनि पलायन भइरहेको अवस्थाप्रति उनले चिन्ता व्यक्त गरे । रेडियो नेपालमा रेकर्ड भएका थुप्रै गीत विभिन्न संस्थाले आनै सम्पत्ति बनाएर बिक्री गरिरहेका छन्, उनले भने, यो प्रवृत्ति तत्काल रोक्न जरुरी छ । स्रष्टाको प्रतिलिपि अधिकार स्थापनाका लागि विशेष रूपमा लागिपरेको छु । प्रतिलिपि अधिकारका लागि संगीत रोयल्टी संकलन समाजले प्रभावकारी रूपमा काम गर्न नसकेको उनको गुनासो छ । सबै सिर्जना र स्रष्टाको अभिलेख आधिकारिक रूपमा राख्न नसक्दा समस्या समाधान हुन नसकेको उनले बताए । कुनै गीतमा रचनाकार, संगीतकार तथा गायक उत्तिकै हकदार हुने भएकाले यी तीन पक्षले सिर्जनाको उत्तिकै मूल्य पाउनुपर्छ, उनले भने । यसका लागि प्रतिलिपि अधिकार स्थापित गर्न संस्थागत रूपमा अगाडि बढिरहेको मानन्धरले बताए । नीतिगत रूपमा नै प्रस्ताव भइसकेकाले छिट्टै योजनाले मूर्तरूप पाउनेमा उनी विश्वस्त छन् । प्रविधिसँग प्रत्यक्ष जोडेर सर्भर नै खडा गर्ने उनको योजना छ । सर्भरमा लिंक भएपछि कसको रचना कसले प्रयोग गर्यो भन्ने यकिन तथ्यांक हुन्छ र स्रष्टाले पाउने मूल्य सीधै प्राप्त हुन्छ, उनले भने, यसका लागि प्रत्येक स्रष्टा दर्ता हुनैपर्छ ।"
माडी ल्याइँदै रामसीताको मूर्ति,"चितवन (कास) प्रधानमन्त्री केपी शर्मा ओलीले भगवान् राम जन्मेको दाबी गरेको चितवन माडीको अयोध्यापुरीमा राम नवमीका दिन राम, सीता तथा लक्ष्मण र हनुमानको मूर्ति स्थापना हुने भएको छ । काठमाडौंबाट मूर्ति लिएर आउने माडीको टोलीलाई पशुपतिनाथ मन्दिर परिसरबाट प्रधानमन्त्री ओलीले नै बिदाइ गर्दै छन् । यी चार मूर्ति हाल प्रधानमन्त्रीको सरकारी निवास बालुवाटरमा राखिएका छन् । गत भानु जयन्तीका दिन ओलीले रामको जन्मभूमि भारत नभएर वीरगन्जदेखि पश्चिम ठोरीतिर भएको दाबी गरेका थिए । उनको यो अभिव्यक्ति विवादमा परे पनि माडी अयोध्यापुरीमा रामधाम बनाउने योजना अगाडि बढेको थियो । रामधामको गुरुयोजना बन्दै गरेकाले तत्कालका लागि मूर्ति स्थापना गर्ने तयारी थालिएको हो । अहिले चारवटा मूर्ति ल्याएर अस्थायी मन्दिरमा राख्छौं । २०२२ महिनामा रामधामको गुरुयोजना तयार भएपछि त्यही योजनाअनुरूप भव्य राम मन्दिर निर्माण गरिनेछ, वाग्मती प्रदेश सांसद विजय सुवेदीले भने, त्यही मुख्य मन्दिरमा यी मूर्ति राखेर प्राण प्रतिष्ठा हुनेछ । उनका अनुसार वैशाख ७ मा पशुपतिनाथपरिसरस्थित राम मन्दिरबाट प्रधानमन्त्रीले बिदाइ गरेपछि मूर्तिहरू कलशयात्रा गर्दै भद्रकालीसम्म ल्याइनेछ । त्यसपछि बग्गीमा राखेर नागढुंगासम्म पुर्याइनेछ । नागढुंगाबाट करिब ५ सय गाडीसहित मूर्ति देवघाट ल्याइने र त्यहाँबाट रामनवमीका दिन माडी लैजाने कार्यक्रम छ ।"
'आउटसोर्सिङ क्यान,"(काठमाडौं)  गत साता नेपाली क्रिकेटका लागि ऐतिहासिक दिनजस्तै थियो । एकै साथ नेपाली क्रिकेटमा दुई प्रायोजक भित्रिएका थिए । यसले कम्तीमा घरेलु क्रिकेटमा लामो समयदेखि रोकिएका राष्ट्रिय प्रतियोगिताहरू ब्युँतिने सजिलै अनुमान गर्न सकिन्छ । चौधरी ग्रुपको वाइवाइले नेपालको यू१९ लाई ७० लाख रुपैयाँको प्रायोजन गरेको थियो । त्यही दिन नेपाल क्रिकेट संघ (क्यान) ले एएनएस ग्रुप अफ कम्पनीको एडप्याड प्रालि हुँदै आईएनजी ग्रुपअन्तर्गत इनोभेट टेक नेपाली राष्ट्रिय टोलीको प्रमुख प्रायोजक बनेको थियो । अर्थात इनोभेट टेक क्यानका लागि थर्डपार्टी हो । यू१९ को राष्ट्रिय प्रतियोगिता हुन नसकेको ७ वर्ष भइसक्यो । यसको प्रभाव उमेर समूहको अन्तर्राष्ट्रिय प्रतियोगितामा नराम्रोसँग देखिएको छ । नेपालले सन् २००० देखि २००८ सम्म गरी लगातार ५ पटक आईसीसी यू१९ विश्वकप खेलेको थियो । त्यसमा पनि एकसेएक प्रदर्शन दिँदै नेपालले महारथी छवि बनाएको थियो । पछिल्लो ६ वर्षमा नेपालले एकपल्ट मात्र यू१९ विश्वकपमा पुग्न सकेको छ । सन् २०१६ मा बंगलादेशमा खेलेयता नेपाल उमेर समूहको विश्वकपमा छनोट हुन असफल रहँदै आएको छ । संयोगले यसक्रममा घरेलु प्रतियोगिता हुन सकेका छैनन् । ट्यालेन्ट हन्ट को भरमा अन्तर्राष्ट्रिय प्रतियोगितामा जाँदा नेपाल एसियाको क्रिकेटमै रोकिएको छ । सातपल्ट यू१९ विश्वकप खेलिसकेको नेपाललाई अहिले त्यही निकै बिरानो भएको छ । चौधरी ग्रुपलाई प्रायोजक पाएपछि क्यानलाई यू१९ राष्ट्रिय प्रतियोगिताको हतारो भइसकेको छ । सम्भवत् क्यानले एक महिनाभित्र यू१९ को राष्ट्रिय प्रतियोगिता गर्नेछ । क्यानले चौधरी ग्रुपसँगको सम्झौता आफ्नै संग्लनतामा प्रत्यक्ष गरेको थियो, जसका कारण क्रिकेटमा मात्र नभई नेपाली खेलकुदमै उमेर समूहको सबैभन्दा ठूलो प्रायोजक ल्याउन सफल भयो । क्यानले राष्ट्रिय टोलीको प्रायोजन अधिकारको जिम्मा तीन महिनाअघि नै एडप्याडलाई दिएको हो । अर्थात क्यानले राष्ट्रिय टोलीको जर्सी प्रायोजक खोज्न आउटसोर्सिङ गर्ने निर्णय गरेको थियो । जसअनुरुप एडप्याडको जिम्मा राष्ट्रिय टोलीको जर्सीमा प्रायोजक खोज्नु थियो । एडप्याडले त्यहीअनुरुप इनोभेट टेकलाई भित्र्याएको थियो । क्यानले एडप्याडसँगको सम्झौता सार्वजनिक गरेको छैन । तर एडप्याडसँगको सम्झौताअनुरुप क्यानले ५६ लाख रुपैयाँ पाउने बताइएको छ । ६ वर्षअघि क्यानले नेपाल टेलिकमसँग पुरुष र महिला राष्ट्रिय टोलीको प्रमुख प्रायोजनवापत १ करोड ५५ लाख पाउने सम्झौता गरेको थियो । नेपालले २०१४ मा बंगलादेशमा विश्व ट्वान्टी२० मा खेलेपछि क्यान यति ठूलो प्रायोजन रकम ल्याउन सफल भएको हो । २०१८ मा नेपालले एकदिवसीय अन्तर्राष्ट्रिय मान्यता पाएको थियो, जुन सफलताका हिसाबले विश्व ट्वान्टी२० भन्दा ठूलो हुन्छ । यसको प्रभाव नेपालको क्रिकेट ब्रान्डमा देखिनुपर्ने हो । तर क्यानले राष्ट्रिय टोलीका लागि ल्याएको प्रायोजक रकम अपेक्षा गरेभन्दा निकै कम छ । विगत नै हेर्ने हो भने पनि यो कौडीको भाउ जस्तो देखिएको छ ।आउटसोर्सिङ भन्नाले ठेक्का दिने कि इभेन्ट आयोजना गर्न दिने लगायत हुन्छ । शनिबारदेखि कीर्तिपुरस्थित त्रिवि क्रिकेट मैदानमा हुने तीनदेशीय ट्वान्टी२० शृंखलाका लागि पनि क्यानले आउटसोर्सिङ गरिरहेको छ । क्यानले जोरा इन्टरनेसनललाई आयोजना अधिकार दिएको छ । एक साता चल्ने यो प्रतियोगितामा नेपालले नेदरल्यान्ड्स र मलेसियासँग प्रतिस्पर्धा गर्दैछ । क्रिकेटवृत्तमा यसले १५ लाखे प्रतियोगिता भनेर चर्चा पाइरहेको छ । कारण क्यानले आउटसोर्सिङ गरेवापत यो प्रतियोगिताबाट १५ लाख नगद पाइरहेको छ । आउटसोर्सिङ गराउनुको फाइदा क्यानलाई इभेन्ट आयोजना गराउन सजिलो भयो, आफूले खासै मेहनत गर्नुपरेन, एकमुष्ट रकम पाउने भयो । यदि कुनै इभेन्ट आयोजना गर्दा त्यसबाट ५ करोड नाफा गर्न सकिन्छ भने त्यो इभेन्ट किन १ करोडमै दिने ? अहिलेको यक्ष प्रश्न यही हो । क्यानले सस्तोमा किन इभेन्ट आयोजना गर्न वा ठेक्कामा दिइरहेको छ । नेपाली क्रिकेट जुन ब्रान्डको हो त्यो किन क्यानलाई महसुस भइरहेको छैन ?क्यानका अध्यक्ष चतुरबहादुर चन्द भने यो १५ लाखे प्रतियोगिता मात्र नभएको दाबी गर्छन् । यो प्रतियोगिता गरेवापत क्यानले १५ लाख पाउने हो, तर यो आयोजना गर्दाको खर्च १ करोड २० लाख रुपैयाँभन्दा बढी छ । क्यानसँग बजेट छैन, कोभिड१९ का बेला आर्थिक हिसाबमा जोखिम लिन नसकेकाले मात्र यो प्रतियोगिता अरूले आयोजना गरेको हो, अध्यक्ष चन्दले भने, यो प्रतियोगिता फाइभ स्टार स्तरको छ, खेलाडीले प्रतिखेल ५ हजार भत्ता पाइरहेका छन् ।आउटसोर्सिङ गर्ने कम्पनीले महसुस गरेर नै क्यानको प्रस्ताव स्विकारिरहेको छ भने क्यान आफैं किन त्यो महसुस गर्न सक्दैन ? यो अर्को प्रश्न हो । आउटसोर्सिङ गर्दा कमिशनको कुरा हुनसक्छ । कतै यही कारण इभेन्ट होस् वा ठेक्का क्यानले सस्तोमा लिइरहेको त छैन ? क्यानका एक पदाधिकारी भन्छन्, डिल अन्डर कट हुनसक्छ । क्यानले आफ्नो ब्रान्डको उचित मूल्य चाहन्छ भने प्रतिस्पर्धात्मक बोलकबोल गराउनैपर्छ । होइन भने यस्ता चंगुलमा क्यान र क्यानका पदाधिकारीहरू परिरहन्छन् । ती पदाधिकारीले अगाडि भने, अहिले १५ लाखमा ठेक्का जोरालाई दिएको छ, १५ लाखमै इभेन्ट बेच्ने हो भने समान अवसर अरू कम्पनीलाई पनि दिनुपर्थ्यो । यसले गलत नजिर बसाइरहेको छ नेपाली क्रिकेटमा । कम्पनीको मापदण्ड तोकेर बोलकबोल नगरेसम्म यसले दूरगामी असर पारिरहन्छ । क्यान जस्तो सार्वजनिक संस्थाले बिना प्रतिस्पर्धा अरूलाई ठेक्का दिँदा ठूलो कानुनी अड्चन खेप्नुपर्ने हुनसक्छ । सुटुक्क एउटा कम्पनीलाई दिँदा कानुन आकर्षित भइरहेको हुन्छ । एक करोडको बजेट थियो, १५ लाख आउने भयो, कसले तनाव लिन्छ भनेर पन्छिरहने हो भने क्यानलाई नै आउटसोर्सिङ किन नगर्ने भन्ने प्रश्न आइसकेको मान्दै उनी सकभर क्यान आफैं यस्ता कार्यका लागि सक्षम हुन सक्नुपर्ने जनाउँछन् । त्रिकोणात्मक ट्वान्टी२० शृंखलाको व्यवस्थापन पाटोभित्र जति छिर्यो उति विवादित छ । अघिल्लो साताको बोर्ड बैठकमा यसलाई ल्याए पनि दुई महिनाअघि नै गुपचुप यसलाई अन्तिम रूप दिइएको क्यानका सदस्य छुम्बी लामा दाबी गर्छन् । दुई महिनाअघि नै यसबारे बजारमा आएपछि मैले पदाधिकारीलाई त्रिकोणात्मक शृंखलाबारे सोधेको थिएँ । प्रायोजन अधिकार जोरालाई दिइएको जवाफ थियो, लामाले भने, कुन निर्णयले यो इभेन्ट जोरालाई दिइएको हो ? खाली यति भनिएको छ, क्यानले प्रतियोगिता आयोजना गर्नेछ र हिसाबकिताब जोराको हुनेछ ।दुवै टोलीलाई क्यानले बोलाउनुपर्ने, मैदान क्यानको, खेलाडी क्यानको, हिसाबकिताबमात्र जोराको यो कति हास्यास्पद हो, सदस्य लामाले प्रश्न गरे, प्रायोजन खोज्ने र टिकेटिङको पाटो जोरालाई दिइएको भनिएको छ । पैसा पनि जोरामै जान्छ भनिएको छ । अनि क्यानले गरेको प्रतियोगिताको भोलिका दिनमा अडिट कसरी हुन्छ । खर्च र आयस्रोत क्यानको भएपछि अडिट कसरी गर्ने ? पदाधिकारीबाट चित्तबुझ्दो जवाफ नआएपछि आफुले नोट अफ डिसेन्ट लेखेको जनाउँदै लामाले भने, एकले अर्काले दोष देखाउँदै बोर्ड बैठकमा पदाधिकारी पन्छिरहेका थिए । जबकि क्रिकेट संघको खोल ओढेर बजारमा मान्छेहरू सल्बलाइरहेका छन् ।"
धनगढीका आइकोनिक प्लेयर मा किरण,"मुख्य प्रशिक्षकमा युगलकिशोरधनगढी एफसीले एएफसी ए लाइसेन्सप्राप्त युगलकिशोर राईलाई मुख्य प्रशिक्षक नियुक्त गरेको छ । यसअघि नै नाइजेरियाली नागरिक तोपे फुजालाई प्रशिक्षक नियुक्त गरेको धनगढीले मुख्य प्रशिक्षकका लागि एएफसी लाइसेन्स अनिवार्य गरेपछि राईलाई भित्र्याएको हो ।समय छैन, बाधाअड्चन धेरै छन् । तर, नयाँ युग सुरु भएको छ, मुख्य प्रशिक्षक राईले भने, किरणको आगमनले टिम थप बलियो बनेको छ । हामीले बन्द प्रशिक्षण सुरु गरिसकेका छौं । दुईतीन दिनमै सबै खेलाडी आउँदैछन् । सुपर लिगमा हामी सुन्दर खेल प्रदर्शन गर्दै जित्ने प्रयास गर्नेछौं । ३७ वर्षीय उनले यसअघि झापा (सी डिभिजन लिग र नकआउट प्रतियोगिता) तथा बाँसबारी क्लब (बी डिभिजन लिग) सम्हालेका थिए । राष्ट्रिय टिमबाट दुई खेल खेलेका उनी थ्रीस्टार, एनआरटी, मनाङ, आरसीटी र पुलिसका पूर्वफरवार्ड हुन् ।"
"पन्जाब फाइनलमा, दुईलाई रातो कार्ड","(विराटनगर)  भारतको पन्जाब पुलिस क्लब बिहीबार छैटौं विराट गोल्डकप फुटबल प्रतियोगिताको फाइनलमा पुगेको छ । पन्जाबले आरारारा गोल्डकप विजेता संकटा क्लबमाथि १० को कठिन जित निकाल्दै एपीएफसँगको शनिबार हुने उपाधि भिडन्त पक्का गरेको हो ।पन्जाबले बिहीबार उपाधि यात्रा तय गरे पनि टोलीका लागि उत्साह रहेन । पन्जाबका कप्तान जगदीप सिंह खेल सकिएलगत्तै रातो कार्ड पाएर फाइनललाई वञ्चित बने । संकटाका साहिद स्मार्ट र पन्जाबका कप्तानबीचको घम्साघम्सीको वातावरण सिर्जना भएपछि रेफ्री श्याम दनुवारले दुवैलाई रातो कार्ड दिएका थिए । एक गोलले पछि परेसँगै संकटाका विदेशी खेलाडी स्मार्ट पन्जाबका खेलाडीप्रति निकै आक्रामक देखिएका थिए । रेफ्रीले सिठी फुकेलगत्तै उनी पन्जाबका खेलाडीमाथि जाइलागे । त्यसमा मुछिएका पन्जाबका कप्तान टिमका साथीको सुरक्षा गर्न खोज्दा रातो कार्डको सिकार भए । दुई टिमका खेलाडीको घम्साघम्सीलाई रेफ्री, अफिसियल र आयोजक समितिका सदस्यले साम्य पारेका थिए ।अग्लो कद र शारीरिक तन्दुरुस्तीमा रहेका पन्जाबका खेलाडीले बिहीबार संकटालाई दबाबमा राखेर खेले पनि गोललाई ७५ औं मिनेटसम्म कुर्नुपरेको थियो । पहिलो हाफ गोलविहीन रहँदा पन्जाबका परमिद सिंहले गरेको गोल नै निर्णायक बन्यो । उनले हरजिन्दर सिंहको पासलाई बक्सभित्र सदुपयोग गर्दा संकटाका गोलकिपर राजुबाबु थापा पहिला बिट भइसकेका थिए । परमिद म्यान आफ द म्याच भए । उनले १० हजार रुपैयाँ ।विहीबार पन्जाबका लागि अर्को संयोग थियो । प्लेइङसेटका एघारै खेलाडी सिंह थिए । पन्जाब टिमका १८ खेलाडीमध्ये चार खेलाडीमात्र अन्य गोत्रका छन् । दबाबमा खेले पनि संकटाले १४ औं मिनेटमा पहिलो पोस्ट आक्रमण गरेको थियो । तीर्थ बस्नेतको पासमा विदेशी खेलाडी ग्लोरीको हेड पन्जाबका गोलकिपर सतवीर सिंहको हातमै पर्दा संकटा अग्रता लिनबाट चुक्यो । संकटाले पहिलो हाफको ४३ औं मिनेटमा दोस्रो पोस्ट आक्रमण गर्दा सुमन बिकको प्रहार बाहिरियो । पन्जाबका राजवीर सिंहले ३० औं मिनेटमा तीन डिफेन्सलाई बिट गर्दै गरेको प्रहार संकटाका गोलकिपर राजुबाबुले उत्कृष्ट बचाउ गरे । खेलको ३४ औं मिनेटमा पन्जाबका राजवीरले संकटाका गोलकिपर बिट गर्न नसक्दा अग्रता दिलाउन असफल भए ।"
पीएसजीको प्रतिद्वन्द्वी सिटी,"डर्टमन्ड (एएफपी) युरोपेली च्याम्पियन्स लिग फुटबलको सेमिफाइनलमा सनसनीपूर्ण खेल हुने भएको छ । त्यो म्यानचेस्टर सिटी र पेरिस सेन्ट जर्मेन (पीएसजी) बीचको हो । यसका लागि फिल फोडेनले दोस्रो हाफमा निर्णायक गोल गरेपछि सिटीले बोरुसिया डर्टमन्डलाई क्वाटरफाइनल दोस्रो लेगमा बुधबार २१ ले हरायो । जितपछि इंग्लिस प्रिमियर लिग क्लबले निर्णायक ४२ को अग्रता लियो । डर्टमन्डले इंग्लिस मिडफिल्डर जुड बेलिङ्घमको गोलले अग्रता लिएको थियो ।दोस्रो हाफमा रियाद महारेजले पेनाल्टीबाट पनि बराबरी गोल गरे । त्यसपछि फोडेनले शक्तिशाली प्रहारबाट दोस्रो गोल थपे । सिटी युरोपेली क्लब फुटबलको सबैभन्दा ठूलो प्रतियोगिताको सेमिफाइनल पुगेको दोस्रो अवसरमात्र हो । म्यानचेस्टरमा गत साताको पहिलो लेगमा पनि फोडेनले नै खेलको अन्त्यतिर गोल गरेका थिए । खेलपछि सिटीका व्यवस्थापक पेप ग्वार्डिओलाले भने, अन्ततः हामी फाइनल पुगेका छौं । त्यसैले हामी खुसी छौं ।यस सिजन सिटीसामु चार उपाधि जित्ने अवसर छ । त्यसैले ग्वार्डिओलाले दाबी गरे, यो टिम सबै सम्भावनाका लागि हकदार छ किनभने उनीहरूले निकै मिहिनेत गरेका छन् । सेमिफाइनलमा सामना गर्नुपर्ने टिमको पनि उनले खुलेर प्रशंसा गरे । माउरिसियो पोचेटिनोको पीएसजीबारे उनले भने, पीएसजी निकै बलियो टिम हो र नेयमर उत्तिकै राम्रा खेलाडी हुन् । हामीले फाइनल पुग्नु छ भने विश्व फुटबलको सबैभन्दा बलियो टिमलाई हराउनुपर्नेछ ।अहिले तत्काल भने सिटीका लागि खुसी मनाउने समय भएको उनले बताए । शनिबार एफए कप सेमिफाइनलमा सिटीले चेल्सीको सामना गर्दै छ । पछिल्ला तीन सिजन सिटी च्याम्पियन्स लिगको क्वाटरफाइनलबाट नै बाहिरिएको थियो । अर्को इंग्लिस प्रिमियर लिग क्लब लिभरपुल भने उत्तिकै भाग्यमानी रहेन । लिभरपुलले एनफिल्डमा भएको खेलमा रियल म्याड्रिडसँग गोलरहित बराबरी खेल्यो । लिभरपुलले खेलमाथि पूर्ण नियन्त्रण राखेको थियो, तर त्यसको फाइदा भने उठाउन सकेन ।यस्तोमा लिभरपुल दुई लेगको समाप्तिमा समग्रमा ३१ ले पछाडि रह्यो । व्यवस्थापक योर्गन क्लोपले आफ्नो टिमको खुलेर आलोचना गरे । मोहम्मद सलाह र जर्जिन्हो विज्नाल्डमले केही राम्रा अवसरमा फाइदा लिन सकेनन् । खेलपछि क्लोपले भने, मलाई लाग्छ, यो खेल हामीले पक्कै गुमाएका हौं । खासमा हामी रियलको घरमा पराजित भएका थियौं । तर यो खेलमा हामीले जति पनि अवसर सिर्जना गर्न सक्यौं, त्यसको फाइदा लिनुपर्ने हो ।लिभरपुलले घरेलु लिगमा शीर्ष चारमा रहेर अर्को सिजनको च्याम्पियन्स लिग छनोटका लागि संघर्ष गर्नुपर्नेछ । क्लोपले थपे, प्रिमियर लिगमा पनि हामीले प्राप्त अवसरबाट फाइदा लिन सकिरहेका छैनौं । हाम्रै केही समस्या रहेको छ । हामीलाई थाहा छ, केही अवसरमा सलाहले आँखा चिम्लेर गोल गर्न सक्थे, तर अहिले सकिरहेका छैनन् । रियल प्रशिक्षक जिनेदिन जिदानले भने, मेरो टिमले त्यही नतिजा निकाल्यो, जुन हामीलाई आवश्यक रहेको थियो ।"

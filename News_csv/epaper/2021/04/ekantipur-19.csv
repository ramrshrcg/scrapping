शीर्षक,विवरण
संक्रमण दर १९ पुग्यो,"काठमाडौं (कास) कोरोना संक्रमित हुने दर झन्डै १९ प्रतिशत पुगेको छ । स्वास्थ्य मन्त्रालयका अनुसार पछिल्लो २४ घण्टामा ५ हजार ७ सय ८३ जनाको स्वाब परीक्षण गर्दा १ हजार ९६ अर्थात् १८९५ प्रतिशतमा कोरोना पुष्टि भएको हो । ४ जनाको कोरोनाकै कारण मृत्यु भएको छ । हालसम्म मृत्यु हुनेको संख्या ३ हजार ८३ पुगेको छ ।केही दिनयता संक्रमण दर बढ्दै गएको छ । बुधबार संक्रमण दर १२७२ प्रतिशत, बिहीबार १२८६ प्रतिशत र शुक्रबार १४६१ प्रतिशत थियो । शनिबार १४ प्रतिशत रहेकामा आइतबार १८९५ पुगेको हो । संक्रमित हुनेमा नेपालगन्ज र काठमाडौंमा बढी छन् । आइतबार काठमाडौंमा ३ सय २६ र बाँकेमा १ सय ६३ जनामा कोरोना देखिएको छ । संक्रमित हुनेमा २०४० वर्ष उमेर समूहका धेरै छन् । विद्यालय तहका बालबालिका संक्रमण हुने क्रमसमेत बढ्दै गएको छ । १९ वर्षमुनिका संक्रमित करिब १० प्रतिशत छन् । बुधबार ७० बालबालिकामा संक्रमण पुष्टि भएको थियो । यो संख्या बिहीबार ५२, शुक्रबार ८१ र शनिबार ८९ थियो । आइतबार बढेर १ सय १२ पुगेको मन्त्रालयले जनाएको छ । ५ वर्षमुनिका ३ हजार ५ सय ६५ जनालाई कोरोना देखिइसकेको छ । जसमध्ये १० जनाले ज्यान गुमाइसकेका छन् ।"
आधिकारिकता दाबी गर्दै खनालनेपाल समूह आयोगमा,"ओली नरोकिने फागुन २८ यताका निर्णयहरूको वैधानिकतामाथि प्रश्न उठाउँदै खनालनेपाल समूह निर्वाचन आयोग पुगे पनि अध्यक्ष ओली मिसन मा रोकिएका छैनन् । विगतकै निर्णय खारेजी र कमिटीको वैधानिकतामाथि उठेको प्रश्नलाई बेवास्ता गर्दै उनले सोमबार महाधिवेशन आयोजक कमिटीको बैठक गर्दै छन् । उक्त बैठकबाट कर्णालीमा फ्लोर क्रस गर्ने सांसदमाथि कारबाहीको निर्णय गराउँदै छन् । पार्टीको ह्वीप उल्लंघन गरेकाहरूमाथि अब पार्टीले औपचारिक रूपमा कारबाही गर्छ, प्रतिनिधिसभाका मुख्य सचेतकसमेत रहेको एमाले केन्द्रीय सदस्य विशाल भट्टराईले भने, पार्टी आफ्नो गतिमा रोकिँदैन । स्पष्ट बाटो तय गरेर अघि बढ्छ । महाधिवेशन आयोजक कमिटीको बैठकमा ओलीले राजनीतिक र महासचिव ईश्वर पोखरेलले सांगठनिक प्रतिवेदन पेस गर्नेछन् । अहिलेको राजनीतिक परिदृश्य र पार्टीलाई महाधिवेशनसम्म लैजाने विषयमा ओलीले दिशानिर्देश गर्नेछन् । खनालनेपाल समूहले अलग पार्टीका रूपमा अभ्यास गरिसकेकाले उनीहरूका माग र गतिविधिलाई पर्खेर नबस्ने ओलीको योजना छ ।"
संघीय र प्रदेश संसद्मा १३ स्थान खाली,"राष्ट्रिय सभा सदस्य निर्वाचन ऐन २०७५ मा पद रिक्त भएको मितिले ३५ दिनभित्र निर्वाचन सम्पन्न गर्ने गरी मिति तोक्नुपर्ने उल्लेख छ । निर्वाचनमा सम्बन्धित प्रदेशसभा सदस्य, स्थानीय तहका नगरपालिका प्रमुख, उपप्रमुख, गाउँपालिकाका अध्यक्ष र उपाध्यक्षले मतदान गर्नुपर्छ । वाग्मती प्रदेशमा १ सय १९ स्थानीय तहमा छन् । स्थानीय तहमा एमालेको बहुमत छ । अहिले एमालेमा प्रधानमन्त्री ओली र झलनाथ खनालमाधवकुमार नेपाल समूहबीचको द्वन्द्व बढ्दै गएको छ । कर्णाली प्रदेशमा खनालनेपाल समूहका चार जना सांसदले फ्लोर क्रस गरेकाले यसको असर राष्ट्रिय सभा निर्वाचनमा पर्ने अनुमान गरिएको छ । त्यसैले थापालाई फेरि राष्ट्रिय सभामा ल्याउन एमालेले उम्मेदवार बनाए पनि निर्वाचित हुन चाहिने मतदाता संख्या पुर्याउन सजिलो छैन । एमाले नै विभाजनको संघारमा रहेकाले मत विभाजन हुने अड्कल गरिएको छ । राष्ट्रिय सभाको निर्वाचन गोप्य मतदानका आधारमा हुन्छ । त्यसैले स्थानीय तह र प्रदेशसभा सांसदले पार्टीको निर्देशनभन्दा फरक ठाउँमा मतदान गरे कारबाही गर्न मिल्दैन । उनीहरूको पद पनि जाँदैन ।"
प्रधानमन्त्रीसभामुख टकरावले चेपुवामा प्रतिनिधिसभा,"ओलीको असन्तुष्टि महाराको बहिर्गमनपछि प्रधानमन्त्री ओली माओवादीलाई सभामुख दिने पक्षमा थिएनन् । पार्टीको आन्तरिक दबाब झेल्न नसकेपछि उनले सापकोटालाई सभामुखमा स्विकारेका थिए । ओलीले यसअघि पनि पटकपटक सापकोटाको भूमिकामाथि प्रश्न गर्दै आएका छन् । पुनःस्थापित प्रतिनिधिसभाको पहिलो बैठकमा सरकारले जारी गरेका अध्यादेश पेस गर्न सापकोटाले सहयोग नगरेको बुझाइ ओलीको छ । उनले संविधानअनुसार प्रतिनिधिसभा बैठकको पहिलो दिनमै अध्यादेश पेस गर्न नपाएको भन्दै सभामुखको सार्वजनिक रूपमा आलोचना गर्दै आएका छन् । सरकारले जारी गरेको संवैधानिक परिषद्सम्बन्धी अध्यादेशविरुद्ध सापकोटा अदालत गएकामा पनि ओली रुष्ट छन् । सापकोटामाथि पनि माओवादी केन्द्रका अध्यक्ष पुष्पकमल दाहालको कुरा नकार्न नसक्ने आरोप लाग्ने गरेको छ । नेकपा विभाजनपछि यसलाई ओलीले झन् ठूलो मुद्दा बनाएका छन् । ओली संसद्मा उपस्थित नभई बाहिरैका सार्वजनिक कार्यक्रममा सापकोटामाथि खनिने गरेका छन् । उनीहरूबीचको द्वन्द्वले संसदीय व्यवस्थाप्रति नै नकारात्मक सन्देश दिएको विज्ञहरू बताउँछन् । सभामुखको हैसियतमा सापकोटाले ओलीलाई प्रतिनिधिसभामा आउनैपर्ने परिस्थिति बनाउन सकेका छैनन् । यसबाट कार्यपालिका र व्यवस्थापिका नेतृत्वबीचको व्यक्तिगत टकरावले कानुन निर्माणको सर्वोच्च थलो प्रतिनिधिसभाको डेढ महिनादेखिको बैठकको औचित्यमाथि प्रश्न उठ्न थालेको छ । ओलीले विधेयक अघि बढाउँदा सरकारलाई प्रतिनिधिसभाले पार्ने अप्ठ्यारोभन्दा पनि सभामुखलाई दोष थुपारेर विषयान्तर गराउन खोजेको संसद् सचिवालयका अधिकारीहरू बताउँछन् । सापकोटा सभामुख भएयता कार्य व्यवस्था परामर्श समितिको १४ वटा बैठक बसेको छ । सभामुखनिकट स्रोतका अनुसार कुनै पनि बैठकमा विभागीयमन्त्री वा एमालेका सांसदले एमसीसी सम्झौताका विषयमा कुरा उठाएका छैनन् । सापकोटा र ओलीबीच गत चैत १५ गते ८ महिनापछि भएको औपचारिक भेटमा एमसीसीका विषयमा कुराकानी नभएको स्रोतको दाबी छ । जुन ठाउँ र बेला कुरा गर्नुपर्ने हो, त्यहाँ नगरी प्रधानमन्त्रीले नै बाहिरबाहिर बोल्दा के सन्देश जाला भन्ने बुझ्नुपर्ने हो, संसद् सचिवालय स्रोतले भन्यो । संसद् सचिवालयका पूर्वमहासचिव सूर्यकिरण गुरुङ प्रधानमन्त्री ओली र सभामुख सापकोटाबीचको इगोले प्रतिनिधिसभा कामै नभएको थलो जस्तो देखिनु चिन्ताजनक रहेको बताउँछन् । अहिलेको राजनीतिक व्यवस्थाप्रति सम्मान गर्नेहरूको कमी भएकाले यस्तो परिस्थिति आएको उनले बताए । प्रतिपक्ष संवैधानिक नियुक्तिमा भाग पाएर बसेको छ । सत्तापक्ष झगडामा अल्झिएको छ, गुरुङले भने, यस्तो अवस्थामा संसद्को कामकारबाही कसरी प्रभावकारी हुन्छ ? अरू थन्क्याएर एमसीसीको चर्चा संघीय निजामती, लोकसेवा र नागरिकतालगायत विधेयक समितिमा छलफल भएर प्रतिवेदन प्रतिनिधिसभामा पेस गरिएका छन् । प्रतिनिधिसभाअन्तर्गत ३८ र राष्ट्रिय सभाअन्तर्गत १९ वटा विधेयक विचाराधीन छन् । राष्ट्रिय सभाबाट पारित गरेर प्रतिनिधिसभामा पुगेका ६ वटा विधेयक छन् । राष्ट्रिय सभाले पारित गरेर प्रतिनिधिसभामा पेस गर्न तयारी २ वटा विधेयक छन् । यी विधेयक प्रतिनिधिसभाको बिजनेस बन्न सकेका छैनन् । शनिबारको सर्वदलीय बैठकपछि परराष्ट्रमन्त्री प्रदीप ज्ञवालीले एमसीसीबाहेक पनि विधेयकहरू प्रतिनिधिसभामा प्रक्रियामा रहेको बताए । ओलीले भने एमसीसीको विषय सर्वदलीय बैठकमा उठाएर सापकोटामाथि थप कटाक्ष गरेका छन् । एमाले संसदीय दलका मुख्य सचेतक विशाल भट्टराई चालु अधिवेशनमा विधेयक पारित हुने सम्भावना नभएको बताउँछन् । विधेयकका विषयमा केही समस्या छन्, उनले भने, अब बर्खे अधिवेशनसम्म कुर्नुपर्छ ।"
सिध्याइदिन्छु भन्नेलाई नै सिध्याइदिए : नेपाल,"(काभ्रे)  एमाले नेता माधवकुमार नेपालले प्रधानमन्त्री केपी शर्मा ओली पक्षधरले कर्णालीमा राजनीतिक भविष्य सिध्याइदिन्छु भन्ने धम्की दिएकाले उसैलाई सिध्याइदिएको बताएका छन् । आफू पक्षीय नेताकार्यकर्तालाई आइतबार बनेपामा सम्बोधन गर्दै उनले ओलीको शैलीका कारण यस्तो परिणाम आएको दाबी गरे । कर्णालीमा म हुँ प्रदेश प्रमुख, मुख्यमन्त्री म बन्दै छु, मैले भनेको आदेश नमान्ने हो भने सबैको राजनीतिक भविष्य सिध्याइदिन्छु भनेपछि मर्ता क्या नै कर्ता भनेजस्तो उसैलाई सिध्याइदिए, अहिले उनको बिजोग भएको छ, उनले भने, म अल्पमतमा पर्ने गल्ती गर्दिनँ, म बहुमत हुँ । मेरो आदेश पालना गर्नुपर्छ भन्ने सोचका कारण हो । उन (ओली) लाई संगठन चाहिएको छैन, विधि चाहिएको छैन । पार्टी र आन्दोलन चाहिएको छैन । कर्णाली प्रदेशका मुख्यमन्त्री माओवादी केन्द्रका महेन्द्रबहादुर शाहीले विश्वासको मत लिने क्रममा फ्लोर क्रस गरी नेपालपक्षीय ४ सांसदले मतदान गरेका थिए ।अन्य प्रदेशमा के हुन्छ भन्ने सञ्चारकर्मीको प्रश्नमा नेपालले त्यसबारेमा बुझ्न नपाएको प्रतिक्रिया दिए । कार्यक्रममा सहभागी एमालेका प्रदेशसभा सदस्य लक्ष्मण लम्सालले भने ओलीको यही शैली रहे अन्य प्रदेशमा पनि फ्लोर क्रस हुने बताए । ओली दम्भले पहिलो धक्का पत्रकार महासंघको निर्वाचनमा पाएको नेता नेपालले दाबी गरे । पत्रकारको चुनाव भएको थियो, हाम्रो गठबन्धनले जित्यो, माधव नेपालका एकएक मान्छेलाई धक्का दिइनेछ, एउटा सिट ल्याउन दिइने छैन भनेपछि ११ वटा संगठन एकातिर, केपी ओलीको सानो गुट एकातिर भयो, केन्द्रीय कमिटीमा उनका मान्छे टर्च बालेर खोज्नुपर्ने स्थिति बन्यो, धूलो चटाइदिए साथीहरूले । दम्भ र निरंकुश शैली त्यागेर ओली २०७५ जेठ २ को स्थितिमा फर्किए मिलेर जान तयार भएको उनले बताए । हामीले प्रवृत्तिको विरोध गरेका हौं, उनले भने, उहाँलाई हटाउन चाहेको हैन । अझै २ वर्ष नेतृत्व गर्नुस् तर यस्तो धुन्धकारी निर्णय गर्दै नजानुस् । अधिकांश समय ओलीको आलोचनामा खर्चेका नेपालले उनलाई झूटको पुलिन्दा, अराजकताको पर्याय र ध्वंसका वाहकको आरोप लगाए । नेतृ अष्टलक्ष्मी शाक्यले ओलीको अराजकता र निरंकुश शैलीको विरोध गर्नुपर्ने तर्क गरिन् । नेपाल समूहले २ सय १ सदस्यीय जिल्ला कमिटी घोषणा गरेको छ । आइतबार घोषणा गरिएको कमिटीमा अध्यक्ष टोकबहादुर वाइबा, उपाध्यक्ष वसुन्धरा हुमागाईं, सचिव दीपक गौतम र उपसचिव भक्तकुमारी लामा छन् । वाइबा साविक एमालेका जिल्ला अध्यक्ष हुन् । यसअघि एमालेले उपाध्यक्ष अशोककुमार व्याञ्जु श्रेष्ठको अध्यक्षतामा जिल्ला कमिटी घोषणा गरेको थियो ।"
परराष्ट्र नीतिप्रति सांसदहरू असन्तुष्ट,"मन्त्रीसांसद घोचपेचसंसदीय समितिको बैठकमा सांसद र मन्त्रीबीच सरकारको परराष्ट्र नीति, मन्त्री ज्ञवालीका पछिल्ला अभिव्यक्ति र प्रधानमन्त्री केपी शर्मा ओलीका कामलाई लिएर घोचपेच भएको थियो । कांग्रेस सांसद राजभण्डारीले कुनै एक पक्षलाई बाइकट गरेर जाँदा त्यसको सन्देश कूटनीतिक क्षेत्रमा कस्तो जान्छ भनेर मन्त्री ज्ञवालीलाई उनले जानकारी दिएको शनिबारको अभिव्यक्तिबाट सम्झाए । सर्वदलीय बैठकपछि शनिबार मन्त्री ज्ञवालीले माओवादी नभए पनि मुलुक चल्छ भन्ने अभिव्यक्ति दिएका थिए । एउटा पार्टीलाई बाइकट गरेर कहाँ पुग्नहुन्छ ? यसले अन्तर्राष्ट्रिय इमेज के बन्छ ख्याल गर्नुपर्छ, उनले भने । उक्त प्रश्नको जवाफ मन्त्री ज्ञवालीले राजनीतिक कुरा भनेर फर्काए । परराष्ट्र नीतिबारे ट्र्याक टू कूटनीति बारे व्याख्या गरिरहेका मन्त्री ज्ञवालीलाई जसपा सांसद रेनुका गुरुङले सोधिन्, मध्यरातमा वार्ता गर्नु ट्र्याक टू कूटनीति भएन ? जवाफमा ज्ञवालीले भने, त्यो कुरा यहाँ जोडिँदैन माननीयज्यू । गुरुङले फेरि बोल्न खोजिन्, तैपनि । लगत्तै ज्ञवालीले भने, भोलिपल्ट प्रेसनोट आएर त थाहा पाउनुभयो नि ।सरकारले २०७७ मंसिर २१ मा परराष्ट्र नीति जारी गरेको थियो । उक्त नीतिलाई लिएर संसदीय समितिले करिब ५ महिनापछि छलफल थालेको हो ।"
जलचरको बिजोग,ललितपुरको पिमबहालस्थित जगमडु पोखरीमा आइतबार मरेका माछा निकाल्दै युवक । पोखरीमा भएका माछा अचानक मरेपछि आसपास दुर्गन्ध फैलिएको थियो । शुक्रबार वर्षासँगै परेको असिनाले लागेर वा वर्षात्को पानीले पोखरी दूषित बनाएपछि माछा मरेको हुन सक्ने स्थानीयले बताए । तस्बिर ः अनिश रेग्मीकान्तिपुर
प्रहरीमा लगानी बढाउँदै प्रदेश सरकार,"(हेटौंडा)  प्रदेशमा शान्ति सुरक्षा कायम गर्न र प्रहरी संगठनलाई चुस्तदुरुस्त बनाउन संघीय सरकार मातहत रहेको नेपाल प्रहरीलाई वाग्मती प्रदेश सरकारले विभिन्न क्षेत्रमा एक अर्ब रुपैयाँभन्दा बढी बजेट लगानी गरेको छ ।संघीय सरकारले प्रहरी कर्मचारीलाई नेपाल प्रहरी र प्रदेश प्रहरीमा समायोजनका लागि तयार पारेको संगठन तथा व्यवस्थापन (ओएन्डएम) प्रति आपत्ति जनाइरहेको भए पनि प्रदेश सरकारले भने भवन निर्माण, सवारीसाधन खरिद, चेकिङ पोस्ट निर्माण तथा जनचेतनामूलक कार्यक्रम सञ्चालनका लागि एक अर्ब १८ करोड रुपैयाँ लगानी गरेको हो । हालसम्म प्रदेश सरकारले ९२ करोड रुपैयाँ खर्च गरिसकेको छ भने बाँकी रकम चालु आर्थिक वर्षभित्रमा खर्च गर्ने तयारी गरिरहेको मन्त्रालयले जनाएको छ ।प्रदेशअन्तर्गत उपत्यकाका तीन जिल्ला काठमाडौं, भक्तपुर र ललितपुरको शान्ति, सुरक्षा, व्यवस्थापन संघीय सरकार मातहत राख्ने गरी संघीय सरकार अगाडि बढेको भन्दै प्रदेश सरकारले प्रहरी समायोजन आफूहरूलाई अमान्य हुने बताइरहेको छ । यस्तो अवस्थामा उपत्यकाका तीन जिल्लाबाहेक प्रदेशका बाँकी दस जिल्लामा प्रदेश सरकारले उक्त बजेट खर्चेको हो ।गत आवमा प्रदेश सरकारले आन्तरिक मामिला मन्त्रालयमार्फत १० जिल्लामा ४६ वटा प्रहरी इकाइ भवनहरू निर्माण गर्न बजेट विनियोजन गरेको थियो । उक्त बजेटबाट आइतबारसम्म ३२ वटा इकाइ भवनहरू निर्माण गरिसकेको छ । दुई वटा भवनको आइतबार मुख्यमन्त्री डोरमणि पौडेलले उद्घाटन गरेका थिए । बाँकी १४ वटा भवन चालु आवभित्रै निर्माण हुने आन्तरिक मामिला तथा कानुन मन्त्रालयका सचिव मदन भुजेलले बताए । संघीय सरकारको मातहत प्रहरी संगठन रहे पनि प्रदेश३ को सरकारले नागरिकलाई शान्ति सुरक्षा प्रदान गर्दै आएको प्रहरी संगठनको क्षमतालाई वृद्धि गर्न प्रहरी इकाइको भवन निर्माण गर्न रकम विनियोजित गरेको प्रदेश सरकारले जनाएको छ । चालु आर्थिक वर्षमा प्रदेशको आन्तरिक मामिला तथा कानुन मन्त्रालयले २१ वटा प्रहरी चौकी, ३४ वटा सवारीसाधन खरिद, दुईवटा गोदामघर, एउटा चेकिङ पोस्ट निर्माण गर्दै छ । मन्त्रालयका सूचना अधिकारी ज्ञानदीप राईका अनुसार, यस आवमा प्रहरी चौकी निर्माणका लागि १९ करोड, १२ वटा गाडी र २२ वटा मोटरसाइकल खरिदका लागि चार करोड रुपैयाँ विनियोजन गरिएको छ । हेटौंडा१५ स्थित रातोमाटेमा प्रहरी चेकिङ पोस्ट निर्माणका लागि दुई करोड रुपैयाँ तथा काभ्रे र नुवाकोटमा गोदाम घर निर्माणका लागि एक करोड रुपैयाँ प्रदेश सरकारले विनियोजन गरेको छ ।कानुनअनुसार प्रहरी हाम्रो मातहतमा आइसकेको छैन । तर, हामीले समन्वय गरेर काम गरेका हौं, मन्त्रालयका सचिव भुजेलले गत वर्ष नै बजेट विनियोजन गरेका कारण यस वर्ष उक्त रकम खर्च गर्न लागिएको बताए । प्रहरी समायोजन भएर प्रदेश मातहतमा आउँदा हामीले निर्माण गरेका भवन र सवारीसाधन हामीले नै पाउँछौं भन्ने विश्वासका साथ लगानी गरेका हौं, सचिव भुजेलले भने, भवन निर्माणका जिम्मेवारी जिल्ला प्रहरीलाई नै दिँदै आएका छौं । सवारीसाधन भने हामी आफैं खरिद गरेर हस्तान्तरण गर्छौं । मुख्यमन्त्री पौडेलले प्रदेश मातहतमा समायोजन भएर आउने प्रहरीका लागि कुनै पनि किसिमको भौतिक पूर्वाधारको अभाव नहोस् भनेर आफूहरूले तयारीस्वरूप उक्त रकम खर्चेको बताए । प्रदेश तहमा प्रहरी ऐन तयार भइसकेको छ । समायोजन प्रक्रिया केही कारणले रोकिएको छ । छिट्टै अगाडि बढ्छ ।"
'जघन्य अपराध मा सडक बालबालिका,"(काभ्रे)  बनेपा८ मा पार्किङ गरी राखिएको बसमा गत चैत २२ मा इलाका प्रहरी कार्यालय बनेपाले एक महिलालाई मृत अवस्थामा फेला पार्यो । जबर्जस्ती करणीपछि हत्या भएको हुन सक्ने अनुमान प्रहरीको छ । घटनास्थलमा यौनबर्द्धक सामानसमेत भेटिए ।सडकमा मृतक भेटिएको आधारमा सडक बालबालिकालाई शंकाको घेरामा राखी प्रहरीले अनुसन्धान थाल्यो । २३ जना सडक बालकलाई सोधपुछ गर्दा नै उनीहरूमध्येकाले हत्या गरेको स्विकारे । मदिराले ल भएकी महिला देखेपछि उक्त समूहका १७ वर्षका किशोरले शारीरिक सम्पर्क राखेका थिए । पछि पोल खुल्ने डरले सो समूहका ४ बालबालिका मिली महिलालाई निधारमा ढुंगाले प्रहार गरी हत्या गरिदिए । प्रहरीले चारै जनालाई बाल हिरासतमा राखी मुद्दा अघि बढाएको छ । ०७७ चैत २१ गते बनेपामा अर्की एक महिलाको पनि हत्या भयो । अत्यधिक मदिरा सेवन गरेकी ती महिलाले आफूहरूलाई चोरीको आरोप लगाएको झोकमा सडक बालकहरू मिली बनेपा बसपार्कको पश्चिमपट्टि सडक पेटीमा कञ्चट, छातीलगायत शरीरका विभिन्न संवेदनशील अंगहरूमा प्रहार गरी हत्या गरेका थिए । भक्तपुरको सूर्यविनायक८ सिपाडोलबाट पक्राउ परेका एक सडक बालकले हत्या स्विकारे । रिसको झोकमा, सामान्य वादविवाद हुँदैमा सडक बालबालिकको समूहले दुई महिलाको हत्या गरेको खुलेको हो । प्रायः सडक बालबालिका चोरीका घटनामा संलग्न हुँदै आएपनि पछिल्लोपटक जघन्य अपराध समेत गर्न थालेका हुन् । माथिका दुई घटनाले पनि यही संकेत गर्छ ।नेपाल एकेडेमी अफ साइकोलोजीका निर्देशकसमेत रहेका साइकोथेरापिस्ट उमंगजंग शाह मानिसमा जन्मजात नै केही गुण हुने तर्क गर्छन् । मानिसमा जन्मजात नै इगो, सुपर इगो हुन्छ । पारिवारिक वातावरण, नैतिक शिक्षा आदिले त्यसमा प्रभाव पार्छ, उनले भने, उचित व्यवस्थापन हुन सकेन भने बालबालिका पनि आपराधिक काममा संलग्न हुन सक्छन् । जिल्ला प्रहरी प्रमुख एसपी भूपेन्द्रबहादुर खत्रीका अनुसार विभिन्न कारणले बालबालिका सडकमा आइपुग्छन् । गरिबी, परिवारमा बेमेल, बाबुआमाको पारपाचुके, रहनसहन, देखासिकीलगायतका कारणले बालबालिका सडकमा आइपुग्ने रहेछन्, सिविन नामक गैरसरकारी संस्थाले सन् २०१०११ मा गरेको सर्वेक्षणमा प्रहरीका तर्फबाट सहभागीसमेत भएका खत्रीले भने, उचित माया र समय दिन नभ्याउने भएकाले घराना, उच्च पदस्थका छोराछोरी पनि सडकमा आएको पाइएको थियो । खत्रीका अनुसार, ससाना चोरीका घटनामा संलग्न हुँदै सडक बालबालिकालाई विभिन्न स्वार्थ समूहले उनीहरूलाई आपराधिक काममा प्रयोग गर्छन् । चोरी, डकैती, गोप्य सूचना लिन, आन्दोलनसहित अन्य अपराधमा बालबालिकालाई संलग्न गराउने गरिएको पाइएको छ । जिल्लाको प्रमुख व्यापारिक केन्द्र बनेपा, पनौतीलगायतका स्थानमा सडक बालबालिका रहेका छन् । इलाका प्रहरी कार्यालय बनेपाका प्रहरी निरीक्षक योगेन्द्र तिमिल्सिनाले बनेपा र आसपासको क्षेत्रबाट असोजयता ९ जना सडक बालबालिकालाई खोजतलास केन्द्रको जिम्मा लगाइएको बताए । चोरीका क्रियाकलापमा संलग्न पाइएपछि उनीहरूलाई सुधार केन्द्रमा पठाउने गरेका छौं, तिमिल्सिनाले भने ।"
अस्पताल भरिन लाग्दा पनि तयारी सुस्त,"एकै दिन दुई संक्रमितको मृत्युदैलेखमा एकै दिन दुई संक्रमितको मृत्यु भएको छ । शनिबार दुल्लु अस्पतालमा ३८ वर्षीय पुरुष र उपचारका लागि नेपालगन्ज पुगेकी ६८ वर्षीया महिलाको मृत्यु भएको हो । रोजगारीका लागि मजदुरी गर्न भारत पुगेका दुल्लु२ का ३८ वर्षीय युवक ५ दिनअघि फर्किएका थिए । भारतमै संक्रमण देखिए पनि उनले कसैलाई भनेका थिएनन् । गम्भीर अवस्थामा अस्पताल पुगेका उनको उपचारको क्रममा मृत्यु भएको दुल्लु अस्पतालकी डा रञ्जना रोकायले बताइन् । संक्रमितको मृत्युपछि ५ स्वास्थ्यकर्मी आइसोलेसनमा बसेका छन् । त्यस्तै नारायण१ की ६७ वर्षीया वृद्धाको नेपालगन्जस्थित भेरी अस्पतालमा मृत्यु भएको स्वास्थ्य कार्यालयले जनाएको छ । कोभिड१९ संकट व्यवस्थापन केन्द्रका फोकल पर्सन तेजबहादुर ओलीले जिल्लामा शंकास्पद बिरामीको मात्र परीक्षण भइरहेको बताए । किट अभाव छ, पीसीआर ल्याब चलाउन पर्याप्त बजेट छैन, उनले भने । रुकुम पश्चिममा एन्टिजेन परीक्षण भइरहेको छ । जिल्ला अस्पतालमा ५ जनाको परीक्षणमा २ जनाको रिपोर्ट पोजिटिभ आएको छ । संक्रमित ५३ वर्षीय पुरुषको अवस्था गम्भीर भएपछि सुर्खेत पठाइएको छ । प्रदेश २ मा संक्रमण बढे पनि अस्थायी राजधानी जनकपुरमै उपचारको सुविधा छैन । झन्डै १५ लाख जनसंख्या भएको धनुषा र महोत्तरीलाई लक्षित गरी महोत्तरीको जलेश्वरमा ५० बेडको कोरोना अस्पताल छ । प्रादेशिक अस्पताल जनकपुरका मेडिकल सुपरिन्टेन्डेन्ट डा प्रमोदकुमार यादवका अनुसार हाललाई जलेश्वरमा आइसोलेसन सेन्टर सञ्चालन गरिएको छ । प्रादेशिक जनस्वास्थ्य प्रयोगशालाका प्रमुख डा श्रवणकुमार मिश्रका अनुसार शनिबार पर्सामा ५७, सर्लाहीमा १०, धनुषामा ७ जना कोरोना संक्रमित फेला परेका थिए । गौरमा १५ जनाको पीसीआर परीक्षण गर्दा १० जना, वीरगन्जमा ९४ जनाको परीक्षण गर्दा ५७ जना र जनकपुरमा २२ जनाको परीक्षणमा सात संक्रमित फेला परेको उनले बताए ।देवनारायण साह (मोरङ), अर्जुन शाह (धनगढी), दीपक परियार (पोखरा), प्रकाश बराल (बागलुङ), चाँदनी कठायत (वीरेन्द्रनगर), ज्योति कटुवाल (दैलेख), हरि गौतम (रुकुम पश्चिम), श्यामसुन्दर शशि (जनकपुर), शंकर आचार्य (पर्सा)"
संक्रमण बढेपछि धमाधम विद्यालय बन्द,"पोखरामा परीक्षा नरोकिनेपोखरा पोखराका विद्यालयले वैशाखभित्रै आफ्ना वार्षिक परीक्षा गराइसक्नुपर्ने निर्णय महानगरपालिकाको शिक्षा समितिले आइतबार गरेको छ । भौतिक अवस्था, स्वास्थ्य मापदण्डलाई ख्याल गर्दै विद्यालयले लिने वार्षिक परीक्षा वैशाखभित्रै लिनुपर्ने समितिले आइतबार निर्णय गरेको हो । जेठ ३ देखि ११ सम्म तोकिएको ८ कक्षाको नगरस्तरीय परीक्षाको मिति पनि हाललाई हेरफेर नगर्ने निर्णय भएको शिक्षा शाखा प्रमुख हेमप्रसाद आचार्यले बताए । त्यतिबेलासम्मको परिस्थितिलाई आकलन गरेपछि मात्रै सार्नेनसार्ने निर्णय गर्छौं, उनले भने । बैठकमा प्याब्सन, एनप्याब्सन, अभिभावक संघ, नगरस्तरीय परीक्षा समितिलगायत प्रतिनिधि सहभागी थिए । पछिल्लोपल्ट पोखरामा एक दर्जन विद्यालयका ८९ जना विद्यार्थीमा कोरोना संक्रमण देखिएको छ । स्वास्थ्य तथा जनसंख्या मन्त्रालयले अति प्रभावित जिल्लामा कास्कीलाई वर्गीकरण गरेको र विद्यार्थीहरू उच्च जोखिममा रहेको बताए पनि यहाँका स्थानीय तहले औपचारिक रूपमा विद्यालय बन्दको घोषणा गरेका छैनन् । गण्डकी प्रदेश स्वास्थ्य निर्देशनालयको तथ्यांकअनुसार आइबारसम्म पछिल्लो २४ घण्टामा कास्कीमा ६१ संक्रमित थपिएका छन् । सक्रिय संक्रमितको संख्या ४ सय ९ छ ।"
पढाइ रोक्न सीडीओको सुझाव,"काठमाडौं (कास) कोरोना महामारीको जोखिम कम नभएसम्म काठमाडौं उपत्यकाका शैक्षिक संस्था बन्द गर्न तीनै जिल्लाका प्रमुख जिल्ला अधिकारीहरूले सरकारलाई सुझाव दिएका छन् । कोरोना संकट व्यवस्थापन केन्द्र (सीसीएमसी) को आइतबार भएको बैठकमा काठमाडौं, भक्तपुर र ललितपुरका प्रजिअहरूले बालबालिकामा संक्रमण विस्तार रोक्न कम्तीमा वैशाख मसान्तसम्म शैक्षिक संस्था बन्द गर्नुपर्ने आवश्यकता औंल्याएका हुन् । सीसीएमसीको बैठकमा उपत्यकामा महामारीको जोखिम, सेवा प्रवाह, आगामी रणनीतिलगायत विषयमा छलफल गर्न प्रजिअहरू काठमाडौंका कालीप्रसाद पराजुली, भक्तपुरका प्रेमप्रसाद भट्टराई र ललितपुरका ढुण्डीप्रसाद निरौलालाई बोलाइएको थियो । काठमाडौंका प्रजिअ पराजुलीले महामारीको पछिल्लो जोखिमलाई विश्लेषण गरेर कम्तीमा वैशाख मसान्त र त्यसपछिको अवस्था हेरेर शैक्षिक संस्था बन्द गर्न सुझाव दिएको बताए । स्वास्थ्य तथा जनसंख्या मन्त्रालयले यसअघि नै उपत्यकाका तीनवटै जिल्लालाई संक्रमणको उच्च जोखिममा राखिसकेको छ । कोरोना महामारीको दोस्रो लहरसँगै विद्यालयका छात्रछात्रामा संक्रमण फैलिने क्रम बढेको छ, यसलाई थप विस्तार हुन नदिन कम्तीमा वैशाख मसान्तसम्म शैक्षिक संस्थालाई बन्द गर्न र अन्य क्षेत्रमा क्लस्टरअनुसार रणनीति बनाउन सुझाव दिएका छौं, प्रजिअ पराजुलीले कान्तिपुरसँग भने, तीनवटै प्रशासनको धारणा एउटै रह्यो । प्रजिअहरूको सुझावलाई सीसीएमसीले मन्त्रिपरिषद् बैठकमा सिफारिस गर्ने भएको छ । यसमा के गर्ने भन्ने निर्णय भने मन्त्रिपरिषद्बाट हुन्छ । प्रजिअ पराजुलीका अनुसार राजधानीका होटलरेस्टुराँ र रात्रिकालीन व्यवसाय सञ्चालनमा पनि नयाँ मापदण्ड र समयसीमा निर्धारण गर्ने विषय उठेको थियो । त्यसलाई पनि प्रशासनले छिट्टै बैठक बसेर निर्णय गर्नेछ, उनले भने, जनस्वास्थ्य मापदण्ड पालनालाई कडाइ गर्ने र अटेर गरिए सिल गर्ने तयारी छ । काठमाडौं महानगरपालिकाले कोरोना संक्रमण देखिएका विद्यालय मात्रै ७ दिन बन्द गर्ने निर्णय गरेको छ । शिक्षा मन्त्रालयले विद्यालय बन्दका विषयमा निर्णय गर्ने जिम्मा स्थानीय तहलाई दिएको छ । तर, शैक्षिक संस्था सञ्चालकले संक्रमणलाई बेवास्ता गर्दै विद्यार्थीलाई भौतिक रूपमै उपस्थित गराएर पठनपाठन गराइरहेका छन् । भक्तपुरका प्रजिअ प्रेमनारायण भट्टराईले आगोको मुस्लो जसरी संक्रमण फैलिने क्रममा देखिएको र त्यसलाई बेलैमा ध्यान नदिए महामारी नियन्त्रणबाहिर जाने जोखिम रहेको बताए ।"
प्रतिबन्धले निम्त्याएको परिणाम,"वैधानिक रूपमै वैदेशिक रोजगारीमा जानेले समेत खेप्नुपर्ने दुःख आफ्नै छन् । सस्तो श्रम बेच्नुका पीडा अनेकौं छन् । विडम्बना के भने, यसकै लागि अवैधानिक रूपमा जान चाहने नेपालीको संख्या पनि सानो छैन । स्वेच्छाले होस् या प्रलोभनमा परेर या मानव तस्करीको जालोमा अल्झिएर, जसरी भए पनि अवैधानिक रूपमा विदेश जान चाहनेहरू जानीनजानी दुःखको भुमरीमा होमिइरहेका छन् । स्थलमार्गबाट भारत र त्यहाँबाट अवैध रूपमा श्रीलंका हुँदै खाडी देशमा घरेलु कामदारका रूपमा जान खोजेका यस्ता २६ नेपाली यतिबेला श्रीलंकाको जेलमा छन् । महिनौंदेखि थुनामा रहेका उनीहरू छुट्नेबारे अझै टुंगो लागेको छैन । पराई भूमिमा थुनिएका उनीहरूलाई प्रक्रिया पुर्याएर स्वदेश ल्याउन सरकारले लिनुपर्ने अग्रसरता त आफ्नो ठाउँमा छ नै, यसरी विधिप्रक्रियाभन्दा बाहिर गएर विदेशिने प्रवृत्ति रोक्न पनि समयोचित पहल थाल्न आवश्यक छ । अवैधानिक रूपमा विदेश जान चाहने यो प्रवृत्ति अहिले मात्र देखिएको होइन । २०७६ सालमा भारत, इन्डोनेसिया, मलावी, इराक र ग्रिसबाट मानव बेचबिखनमा परेका ३४ पुरुषसहित ९२ जनालाई उद्धार गरिएको थियो भने कोरोना संक्रमणको जोखिम रहेको २०७७ सालमा पनि नेपालभित्रैबाट सम्भावित मानव बेचबिखनमा परेका ६० जनाको उद्धार गरिएको थियो । यसरी नै पक्राउ परेका १० जनालाई गत फागुन पहिलो साता महिला, बालबालिका तथा ज्येष्ठ नागरिक मन्त्रालयको पहलमा श्रीलंकाबाट उद्धार गरेर स्वदेश ल्याइएको थियो । कोलम्बोस्थित नेपाली दूतावासका कर्मचारीसँग अहिले थुनामा रहेका महिलाहरूले बताएअनुसार उनीहरूभन्दा पहिले ५०६० नेपाली यसैगरी खाडीका विभिन्न देश पुगिसकेका छन् । यसबाट थाहा हुन्छ कोरोना संक्रमणको जोखिमकै बीचमा पनि नेपाली महिलालाई भारतबाट श्रीलंका हुँदै खाडीका देश लैजाने काम निरन्तर छ । यसअघि २०७५ फागुनमा पनि भारतीय प्रहरीले उत्तरपूर्वी राज्य मणिपुरबाट १ सय ४७ महिलासहित १ सय ७९ जनालाई उद्धार गरेको थियो । त्यसअघि नै मिजोरमबाट २३ महिलाको उद्धार गरिएको थियो । खासगरी खाडीमा आकर्षक रोजगारी दिलाउने प्रलोभनमा महिलालाई यसरी अवैधानिक प्रक्रिया अपनाएर त्यता लगिन्छ । सरकारले २०७३ चैतमा खाडी मुलुकको घरेलु क्षेत्रमा नेपाली महिला कामदार पठाउन प्रतिबन्ध लगाए पनि लुकीछिपी विभिन्न देश तथा मार्ग भएर अवैध रूपमा त्यता जाने क्रम रोकिएको छैन । तसर्थ, सरकारसामु यतिबेला दुई दायित्व छन् । पहिलो, श्रीलंकाको जेलमा रहेकालाई प्रक्रिया पुर्याएर नेपाल ल्याउने, दोस्रो यस्तो अवस्था दोहोरिरहन नदिन भरपर्दो कदम चाल्ने । श्रीलंकास्थित नेपाली दूतावासका अनुसार ती नेपाली महिलालाई निगोम्बोस्थित जेलबाट अघिल्लो सातामात्रै सारेर कोलम्बोको विलिकाँडा जेलमा स्थानान्तरण गरिएको छ । उनीहरूमाथि गैरकानुनी बसाइ र मानव बेचबिखन दुवै मुद्दा चलेको छ । पहिलो मुद्दाको सुनुवाइ सकिए पनि दोस्रो मुद्दाको सुनुवाइ सकिएको छैन । सम्भवतः बुधबार उनीहरूको मुद्दाउपर अदालतले अन्तिम निर्णय दिनेछ । अदालतबाट मुद्दाको फैसला सकिनेबित्तिकै आफ्नै खर्चमा उनीहरूलाई नेपाल पठाउने जनाइएको छ । आशा गरौं, अनुमान गरिएअनुरूपै यो प्रक्रिया अघि बढ्नेछ ।अहिले श्रीलंकाको जेलमा रहेकालाई त ढिलोचाँडो फर्काइएला, अब यस्तो जोखिमको बाटो कोही नहिँडोस् भनेर पनि सम्बन्धित सबै सचेत हुनुपर्छ । सर्वप्रथम त, यस्तो जन्जालबाट जोगिन विदेशिन खोज्ने व्यक्ति स्वयं सचेत हुनुपर्छ । प्रतिबन्धित मुलुक र काममा जानु गैरकानुनी मात्र होइन, जोखिमपूर्ण हो भन्ने उनीहरूले ख्याल राख्नुपर्छ । सरकारी निकायले पनि यसमा ध्यान दिनुपर्छ । श्रम मन्त्रालयले स्थानीय सरकारहरूसित समन्वय गरेर विदेश जान चाहने महिलालाई सुरक्षित आप्रवासनबारे जानकारी दिन सक्छ । दोस्रो, यस्तो गैरकानुनी कार्यमा संलग्न गिरोहको पहिचान गरी सरकारले उनीहरूलाई कारबाहीको दायरामा ल्याउनुपर्छ । उद्धार गरिएकाले आफूलाई झूटा आश्वासन दिने तथा अवैधानिक कार्यका लागि प्रोत्साहन गर्नेविरुद्ध उजुरी दिनुपर्छ । तेस्रो, यस्तो प्रवृत्ति कम गर्न सरकारले विशेष रणनीति नै अंगीकार गर्नुपर्छ । यसक्रममा सरकारको प्रतिबन्धले कतै उनीहरूलाई थप जोखिमयुक्त बाटो तय गर्न त बाध्य तुल्याइरहेको छैन भन्ने पाटोतर्फ पनि विचार पुर्याएर आफ्नो नीतिको पुनर्समीक्षा गर्नुपर्छ । र, उनीहरूलाई अवैध बाटोबाट विदेशिन रोक्ने नाममा विगतमा जस्तो कहिले उमेर हद लागू गर्ने, कहिले अंग्रेजी अनिवार्य गर्न खोज्ने, कहिले एसईई उत्तीर्ण गरेको हुनुपर्ने प्रावधान राख्न तम्सने त कहिले परिवार वा वडाको अनुमतिपत्र चाहिनेजस्ता विवादास्पद नियम ल्याउन पनि खोज्नु हुँदैन । सरकारले समस्या बढाउने नभएर समाधान गर्ने बाटो रोज्नुपर्छ । तीन वर्षअघि एक संसदीय समितिले गरेको अध्ययनमा अवैध रूपमा जानेमध्ये ६० प्रतिशत नेपाली विमानस्थलबाटै सेटिङ मिलाएर र बाँकी ४० प्रतिशत भारत र तेस्रो देश हुँदै जाने गरेको पाइएको थियो । यहाँ खास समस्या के छ भने प्रतिबन्धका बाबजुद जसरी पनि जाने भएपछि उनीहरू थप जोखिममा परेको र बेचबिखनको सम्भावना पनि बढेको छ । वैधानिक रूपमा जान नपाउने भएपछि यसरी जानेको तथ्यांक नहुँदा पनि उत्तिकै समस्या देखिएको छ । विभिन्न मानवअधिकारवादी संघसंस्थाहरू त यसै पनि विभेदकारी नीति भन्दै प्रतिबन्धको विपक्षमा छन् । तसर्थ, सरकारले गम्भीर गृहकार्य गरेर नै यो समस्याको दीर्घकालीन समाधान खोज्नुपर्छ । प्रतिनिधिसभाको उद्योग तथा वाणिज्य र श्रम तथा उपभोक्ता हित समितिले गत असोजमै घरेलु कामदारबारे पनि सेवा, सर्त र सुरक्षासम्बन्धी कानुनी व्यवस्था भएका मुलुकहरूमा द्विपक्षीय सम्झौता गरेर यस्तो प्रतिबन्ध खुला गर्न निर्देशन दिइसकेको छ । त्यसैले पनि घरेलु क्षेत्रमा काम गर्न जाने महिलालाई वैधानिक संयन्त्रभित्र ल्याउन आवश्यक तारतम्य मिलाउनुपर्छ । यसक्रममा उनीहरूको सुरक्षासवालमा भने कुनै सम्झौता हुनु हुन्न ।"
एमसीसीमा थप छलफल जरुरी,"निश्चय नै नेपालको विकास गर्ने भनेर ल्याइने कुनै पनि योजना नेपालको हितमा छ भने अपनाउनुपर्छ नै । तर, त्यो अपनाउनु अघि त्यसभित्रका हरेक बुँदाबारे विस्तृत रूपमा घनिभूत छलफल चलाइनुपर्छ, ता कि त्यसभित्र देशको अहितमा कुनै बुँदा छन् भने बेलैमा सच्याउन सकियोस् । एमसीसीबारे नेपालमा दुई विपरीत धारणा बाहिर आएका छन्, जसले गर्दा आमनेपाली रणभुल्लमा छन् । यसबारे न नागरिक स्तरमा न त संसदभित्रै घनिभूत छलफल भएको छ । पहिला छलफल गरौं, त्यसमा भएका लेखापरीक्षण लगायत आपत्तिजनक बुँदाहरू संशोधन गर्न अमेरिकी सरकारलाई अनुरोध गरौं, अनि मात्र पारित गरी लागू गरौं । हतारमा निणर्य गरेर फुर्सदमा पछुताउनु बुद्धिमानी होइन । आजभन्दा २० वर्षअघि संसद्बाट हतारहतारमा पारित गरिएको महाकाली सन्धिबाट नेपालले के पायो ? त्यसको समीक्षा गर्दै एमसीसीबारे निर्णय लिऔं । महाकाली सन्धि अनुमोदन गर्ने बेला पनि अहिलेका प्रधानमन्त्री ओली नै अग्रसर भएका थिए । उनले त्यो सन्धि पारित भएमा नेपालले वार्षिक १ खर्ब २० अर्ब रुपैयाँ कमाउने गलत तथ्यांक दिएर संसद्बाट अनुमोदन गराएका थिए । एमसीसी पनि महाकालीझैं देशहित विपरीत प्रमाणित नहोस् । सरकार परिवर्तनको यो घडीमा यस विषय यति चर्को रूपमा प्रधानमन्त्री ओलीले किन उठाइरहेका छन् ? उत्तर सहज छ कांग्रेस र माओवादी केन्द्रबीच बन्न थालेको विश्वासको वातावरण तोड्न । उनीहरूलाई यही विषयमा फाटो पारी सरकारको आयु लम्ब्याउनु नै ओलीको मुख्य अभिष्ट हो न कि देशको विकास गर्ने चाहना । तीन वर्ष सरकार चलाउँदा पास गर्न नसकेको एमसीसी अहिले सरकार ढल्ने बेला नै किन सतहमा आयो ? किन ओलीले यसमा जोडबल लगाइरहेका छन् ? शेरबहादुर देउवा र झलनाथ खनालहरूले ठन्डा दिमागले सोच्ने बेला आएको छ । पास त गरौं, तर नयाँ सरकार बनेपछि । यसमा देउवा र पुष्पकमल दाहालले सहमति बनाएर नयाँ सरकार गठनपछि यो सन्धि संशोधनसहित पारित गर्नु बुद्धिमानी हुन्छ । यही सन्धिलाई आधार बनाएर ओलीको निरंकुश सरकारको आयु बढाउने काम नगरौं । यो सन्धिबारे अध्ययन गर्न पूर्वप्रधानमन्त्री खनालको संयोजकत्वमा तत्कालीन नेकपाले कार्यदलै बनाएको थियो । त्यसको प्रतिवेदनले के भन्छ, आमजनता जान्न चाहन्छन् । खनाललाई अहिलेसम्म ओली गुटले पार्टीबाट निष्कासन गरिसकेको छैन । यसर्थ उनको प्रतिवेदन ग्राह्य हुनुपर्ने हो । खनाल स्वयम् यसबारे के भन्छन् ? यथावस्थामा संसद्ले अनुमोदन गर्नुपर्ने हो कि त्यसमा संशोधन हुनुपर्ने हो ? निर्णयार्थ संसद्मा पेस भए खनालले मत पक्षमा दिन्छन् कि विपक्षमा ? गोपाल देवकोटा, जोरपाटी, काठमाडौं"
सर्वत्र नाटक मञ्चन भैरहेछ !,"सरकारको कार्यशैली, राजनीतिक दलहरूको रवैया अनि आमनागरिकको गतिविधिलाई हेर्ने हो भने, यो देशमा सर्वत्र नाटक मञ्चन भैरहेको छ । दलहरू जनताप्रति कहिल्यै उत्तरदायी रहेनन् । नदी सफाइका ठूला अभियान सञ्चालन भए, नेपालीको स्वाभिमान फोहोरले पुर्दै गर्दा कुनै पनि राजनीतिक दलले सफाइ अभियानलाई आफ्नो नीतिमा राख्न चाहेनन् । कम्तीमा आफ्नो दलका नेता, कार्यकर्तालाई सर्वत्र फोहोर नफाल्न र आफ्नो घर या टोल, गाउँ, नगर सफा राख्न कहिल्यै निर्देशन दिएन । सत्ताभन्दा माथि केही छैन भन्ने शैलीमा राजनीतिक दलहरू हाम्रा सांस्कृतिक धरोहर अनि हाम्रा आस्था र विश्वासका प्रतीकका रूपमा रहेका सभ्यताका सूचकहरू माथिको अतिक्रमण चुपचाप हेरेर बसिरहेका छन् । सरकार इतिहासकै निकम्मा सावित भएको छ । जनता कोभिड कहरको अत्यासलाग्दो परिस्थितिबाट गुज्रँदै गर्दा सरकार सत्ता जोगाउन र आफ्नाहरूको भरणपोषणमा व्यस्त छ । जनतामा राजनीतिप्रति वितृष्णा जाग्दैछ, नयाँ पुस्तालाई राष्ट्रप्रति भरोसा टुटेको छ । सत्ताभन्दा ठूलो सत्य केही छैन भन्ने भ्रमबाट माथि उठ्न नसकेको सरकारबाट सुरक्षाको प्रत्याभूति हुन नसक्ने आकलन आमनागरिकको छ । स्थानीय सरकारहरू कंक्रिटको विकास अनि अचार र जुत्ता बनाउने तालिममा अर्बौं रुपैयाँ खर्चिरहेका छन् । गरिबी निवारण र दिगो विकासका क्षेत्रमा खासै दृष्टि पुग्नसकेको छैन । यसबखत भन्नैपर्छ, सर्वत्र नाटक मञ्चन भैरहेछ । स्वास्थ्य र सफाइप्रतिको हाम्रो उदासीनता जनताबाट प्रस्तुत एक प्रकारको नौटंकी नै हो भने, राष्ट्रिय राजनीतिमा देखिएको विचलन अनि तुच्छ र स्तरहीन कटाक्ष नेतागणबाट प्रस्तुत अर्को नाटक हो । उत्तम पुडासैनी, जोरपाटी, काठमाडौं"
स्वास्थ्य मापदण्डमा हेलचेक्र्याइँ,"लकडाउन होइन, स्वास्थ्य मापदण्डमा कडाइ गरियोस् समाचार पढेपछि टिप्पणी गर्न कर लाग्यो । चर्को ब्याजदरमा ऋण काढेर थालेको व्यवसाय वामे नसर्दै लकडाउन हुने हल्ला चलेकाले लगानी नै डुब्ने हो कि भन्ने चिन्तामा धेरै व्यवसायी छन् । अघिल्लो लकडाउनको मारमा परेका व्यवसायीहरूले भर्खर आँखा उघार्न लागेका बेलामा पूर्वतयारी विना सरकारले लकडाउन गर्ने तम्तयारी गर्दैछ भन्ने हल्ला चल्न थालेको छ । सरकारलाई लकडाउन गरेपछि कोरोना संक्रमण रोकथाम हुन्छ भन्ने भ्रम छ । लामो समयसम्म घरभित्रै थुनिएका व्यवसायीहरूलाई राहत दिने योजना कागजमै सीमित भयो ।केहीअघि मोरङदेखि रूपन्देहीसम्म भ्रमण गर्दा मैले राजमार्ग छेउछाउका बजारमा प्रायः नागरिकले मास्क नलगाएको भेटेँ । भीडभाड पनि निकै थियो । काठमाडौं उपत्यकामा पनि मास्कसमेत अरुका लागि लगाइदिएको जस्तो गरिन्छ । छिमेकी भारतबाट नेपालका विभिन्न नाका हुँदै दिनहुँ हूलका हूल नागरिक भित्रिरहेका छन्, उनीहरूलाई परीक्षण गरी क्वारेन्टिनको व्यवस्था गर्न सकिएको छैन । स्वास्थ्य मापदण्ड नअपनाउँदा कोरोना संक्रमितको संख्या ह्वात्तै बढेको यथार्थ हो । प्रधानमन्त्री केपी शर्मा ओलीले सरकार सकेसम्म लकडाउन गर्ने पक्षमा नरहेको प्रस्ट पार्दै बाहिर यससम्बन्धी अनावश्यक हल्ला फैलाइयो भनिरहेका छन् । साथै उद्योगी, व्यवसायी पनि लकडाउनको विपक्षमै छन् । लकडाउनले गर्दा धेरै उद्योगधन्दा बन्द भएको, लाखौं व्यक्ति बेरोजगार भएको अनि साना तथा मझौला उद्योगीलाई व्यवसाय धान्न निकै गाह्रो भएको तथ्य सबैसामु छर्लङ्ग छ । जनस्वास्थ्य विज्ञहरूले पनि लकडाउन कोरोना महामारीको रोकथाम तथा नियन्त्रणको प्रभावकारी उपाय नभएको बताइरहेका छन् । यसको रोकथामका लागि लक्षित वर्गलाई पुग्ने गरी भ्याक्सिन ल्याउनुपर्छ साथै स्वास्थ्य मापदण्ड कडाइका साथ पालना गर्नुको विकल्प छैन । अतः प्रधानमन्त्री ओलीको घोषणाजस्तै लकडाउनको गलपासो साटो स्वास्थ्य मापदण्ड अपनाएर मात्र घरबाहिर निस्कने र उक्त मापदण्ड उल्लंघन गर्नेलाई कडा कारबाही गर्नैपर्ने देखिन्छ । गंगाराज अर्याल, पाणिनि८, अर्घाखाँची कोभिड १९ द्रुतगतिमा फैलिरहेको छ । यसको दोस्रो लहरले कलिला बालबालिकालाई आफ्नो निसाना बनाइरहेको छ । उता सरकार पहिलेकै जस्तै स्वास्थ्य मापदण्डका नियम आफैं बनाउने र उक्त मापदण्डको धज्जी आफैं उडाउन व्यस्त छ । राजनीतिक दलका प्रशिक्षण कार्यक्रम, जात्रा, पार्टी प्यालेसहरू सबै निर्वाध चलिरहेका छन्, देशमा कोरोना नै छैन जस्तैगरी । यसले सर्वसाधारणको जीवनलाई जोखिममा परेको छ । अहिलेको दोस्रो लहरले सबैभन्दा बेसी प्रभाव बालबालिकालाई पर्ने तंथ्याक बाहिर आइरहेको छ । यस्तोमा बालबालिकाको जीवन र स्वास्थ्य कसरी जोगाउने भन्नेबारे सरकार बेलैमा सजक हुनु जरुरी छ । कम्तिमा एक महिना ससाना नानीहरू विद्यालय नजाँदा केही फरक पर्दैन, जीवनभन्दा ठूलो पढाइ हुँदा पनि होइन । यदि सरकारले विद्यालय बन्द गरेन भने जनता नै अघि सरेर आफ्ना छोराछोरीलाई विद्यालय पठाउनु हुन्न । सरकार सिंहदरबार भित्रैबाट कोरोना नियन्त्रणको खाका बनाउँदैछ रे ! उसको खाका तयार भइसक्दा आमनागरिकले ठूलो क्षति बेहोर्नुपर्ने निश्चित छ । आफैं लुछाचुँडीमा व्यस्त सत्तारुढ दलका नेताहरू आमनागरिकप्रति कहिले जिम्मेवार बन्लान् र, खोइ ? आफ्नै दलको बहुमतको सरकार चलाउन नसक्ने प्रधानमन्त्रीले देशका समस्या अब समाधान गर्लान् भनेर विश्वास कसरी गर्ने ? कोरोना संक्रमण समुदाय स्तरमा पुगिसकेको छ । स्वास्थ्य मापदण्ड पालना गर्नु बाहेक हाम्रो विकल्प अरु केही छैन । सरकार तथ्यांक मात्र तयार गर्नका लागि हो । रामकृष्ण बराल, जोरपाटी५, काठमाडौं"
विकासचेत : एलिटसबाल्टर्न द्वैधता,"अभिजात ॅटोकनिजमनेपाल अभिजात विकास चिन्तनको ट्र्याप मा यसरी फसेको छ, यसको बहसलाई मात्रै पनि तार्किक हिसाबले मूलधारमा ल्याउन करिबकरिब असम्भव देखिन थालेको छ । यसको मूलकारण, सबाल्टर्नको प्रतिनिधित्व गरेको अभिनय गरेर शासनसत्ताको सुख भोग्न पुग्नेहरू पनि त्यहाँ पुग्नासाथ, जर्मन दार्शनिक म्याक्स वेबरले भनेझैं, अभिजात वा एलिटको वर्गव्यवहार प्रदर्शन गर्छन् । त्यसैले राष्ट्रपति विद्या भण्डारीको व्यवहार पूर्वराजाको जस्तो र जुनसुकै दलको जे नामको प्रधानमन्त्री भए पनि उसको व्यवहार श्री ३ राणा प्रधानमन्त्रीको जस्तो भइहाल्छ । पछिल्लो चरम उदाहरण प्रधानमन्त्री केपी शर्मा ओली नै छन् ।अभिजात चिन्तनको खराबी के हो भने, यसले मुलुकको विकासलाई, खासगरी सबाल्टर्नका अपेक्षा विकासमार्फत सम्बोधन गर्ने जिम्मेवारीलाई आफूले गरिदिने कृपा वा दयाका रूपमा बुझ्छ र व्यवहार गर्छÙ विकास संयन्त्र र नीतिहरूको सिंहावलोकन वा पुनःसंरचनाको आवश्यकता र तिनको परिणामको दिगोपनका रूपमा हेर्दैन । मुलुकले बनाउने आर्थिकसामाजिक नीतिहरू एलिटहरूले पालना गर्नु नपर्ने वा अनावश्यक तर आममानिसका लागि अपरिहार्य र समस्या समाधानको रामवाणका रूपमा चित्रित यही वर्गले गर्छ । सांकेतिक अभिनय (टोकनिजम) ले जनतालाई प्रभावित गर्न सकिन्छ भन्ने ठूलो भ्रम पालेर यो वर्ग बाँचेको छ । हिजो राजाहरूले विकासको मूल फुटाउन गर्ने क्षेत्रीय भ्रमणहरू, उनीहरूले प्रसन्न भएर दिने बक्सिसका कथा वा अलिकति पैसा कमाएपछि च्यारिटी स्थापनाको प्रचारदेखि ओलीले मुगु पुगेर शिक्षाको जिम्मा लिंँदै एउटी अबोध बालिकालाई काखमा राखेर खिचाएको फोटो त्यही अभिजात टोकनिजम का अनेक रूप हुन् । विकास भनेको औद्योगिकीकरण, उत्पादकत्व एवम् निर्यात वृद्धि र व्यवस्थित सहरीकरण आदि नै हुन्, जुन सनातन, एलिट वा सबाल्टर्न दुवैबाट प्रतिवाद नगरिएका अवधारणा हुन् । थप, सबाल्टर्नमुखी विकासमा मानवीय जिजीविषा (ह्युमन एजेन्सी) को महत्त्व अविभाज्य रहन्छ । र, सनातन मार्क्सवादी वामपन्थी विकास चिन्तनलाई फरक ढंगले (एन्टोनियो ग्राम्सीको उदार वामपन्थी चस्माले) हेर्ने अवधारणा पनि यही हो । तर, अभिजात विकास भाष्यले यो ह्युमन एजेन्सी लाई नाटकीय जामा लगाएर विकृत पारिदिन्छ । एकातर्फ अभिजात राष्ट्रवादको मानक मागेको रोटीले मेरो भोक मेटिन्न राष्ट्रिय गीत गाएर सबाल्टर्नहरूलाई समेत मनोवैज्ञानिक उद्वेलन गराउनु हो भने, अर्कातर्फ मुलुकलाई हरेक कुरा नमागी चल्नै नसक्ने गरी परनिर्भर र परजीवी बनाइदिनु हो ।मुलुक यस्तो परजीवी अभिजातहरूका कारण मात्रै भएको हो र भन्ने प्रश्न पनि अक्सर नसुनिने होइन । यथार्थमा परजीवी र स्वाभिमानशून्य तर अहंकारपूर्ण आडम्बर प्रदर्शन अभिजातको प्रधान चरित्र हो । मुलुकभित्रको शिक्षा जीवन उपयोगी हुनु वा नहुनुÙ यातायात, सञ्चार, शिक्षा र स्वास्थ्यका पूर्वाधारहरू बन्नु वा नबन्नु अभिजात वर्गको चासो होइन । उनीहरूको जीवनयापनका लागि यी सबै सुविधा अन्य मुलुकबाट किन्न पाइन्छन् । नेपालमा पनि अङ्ग्रेजी शिक्षालाई मात्रै गुणस्तरीय शिक्षाको पर्यायवाची किन बनाइएको छ भने त्यसो गर्दा मात्र अभिजातहरूलाई विकसित विश्वमा आमोदप्रमोदको ढोका खुल्छ । अमेरिका, बेलायत वा अस्ट्रेलियाको स्थायी बासिन्दा हुनु नेपाली हुनुभन्दा गौरवको कुरा हो भन्ने विकृत अवधारणा यही अभिजात पङ्क्तिले स्थापित गरेको हो ।यो वर्गले आफ्ना आवश्यकता पूर्तिका लागि मुलुकको औद्योगिकीकरण वा निर्यात प्रवर्द्धनको अपरिहार्यता कहिल्यै महसुस गरेको छैन । केही उत्पादन भइहाले पनि ती आफ्ना वर्गको उपभोगयोग्य होइनन् भन्ने व्यवहार आमरूपले प्रकट भइरहन्छ । विश्व पुँजीवादीकरण भएपछिका नेपाली शासकहरू बम्बैबाट आँप र कलकत्ताबाट मिठाई मगाएर खान्थे । विदेशी कोठीबाट कपडा मगाएर लगाउँथे । अरबबाट घोडा आयात गरेर चढ्थे । बेल्जियमबाट आयातित सिसा राखेर घर बनाउँथे । बिदा मनाउन विदेश भ्रमणमा निस्कन्थे । निश्चय नै, केही दशकपहिले हजारको संख्यामा रहेको शासकीय अभिजातहरूको वृत्त अहिले केही लाखमा फैलिएको छ । तर प्रवृत्ति पुरानै छ । त्यसैले स्कच ह्वीस्की, निजी प्रयोजनका कार, ब्रान्डेड वेयर आदिको त माग बढेको छ नै, दैनिक उपभोगका वस्तुको आयात मुलुकले पटक्कै धान्न नसक्ने गरी बढेको छ । मुलुकभित्र रोजगारी सिर्जना लगभग शून्य छ । श्रम गर्ने संस्कारलाई दलालीको परम्पराले विस्थापित गरेको छ । यसको मनोवैज्ञानिक प्रभाव तृणमूल तहसम्म यस्तरी फैलिएको छ, विकास, सुख र समृद्धिका सम्पूर्ण मानक नै यिनै हुन् जस्तो मानिन थालेको छ । यो यथार्थलाई अभिजात विकासचेतले महसुस गर्न सकेको र चाहेको छैन । सबाल्टर्नहरूलाई उनीहरूका चासो र चाहना अनुरूपका विकासका मोडल बनाउन आवश्यक बौद्धिक अभ्यासका लागि सबलीकृत कहिल्यै गरिएन । अपवादमा कोही सक्षम भए भने पनि तिनको पहिलो अभीष्ट सबाल्टर्नमुखी विकास पछ्याउने होइन, आफू पनि सकेसम्म छिटो एलिट क्लब मा दर्ता हुने हुन्छ । वर्तमान नेपालका सबै दलभित्रका राजनीतिक नेतृत्वहरू त्यसको ज्वलन्त उदाहरण हुन् । यो ट्र्याप बाट उम्कनु नेपालका लागि अहिलेको सबभन्दा ठूलो चुनौती हो ।"
नेता र कर्मचारीको 'लभहेट,"केही दिनअघि उपप्रधानमन्त्री ईश्वर पोखरेलले सचिवहरूको बैठकमा कर्मचारीहरूको राम्रै मानमर्दन गरेछन् । निजामती प्रशासन परिणाममुखी नभएको, जनताको विश्वास जित्न नसकेको, समयको गतिसंँगै परिवर्तन हुन नसकेको, कर्मचारीहरूमा सकारात्मक सोचको अभाव रहेको भन्दै ढिलासुस्ती र भ्रष्टाचार गर्ने, जिम्मेवारी पन्छाउने, निर्णय गर्न डराउने, समस्यासंँग तर्सने गरेको जस्ता शब्दवाण प्रहार गरेछन् । यहांँसम्म उनले लगाएका आरोप कर्मचारीतन्त्रका सामान्य अवगुणका रूपमा सबैले स्विकारेकै कुराहरू हुन् । तर, उनको झिँगाटँसाइको सोच जस्तो अपाच्य भनाइ पूरै निजामती प्रशासन संस्थाकै अपमान थियो । कर्मचारीतन्त्र यस्तो संस्था हो, जसको आवाज र आकार हुँंदैन । आफैंमाथि लागेको आरोपको प्रतिरक्षासमेत मन्त्रीहरूले गर्नुपर्छ भन्ने वेबरियन थ्योरी लाई अझै आफ्नो आदर्श मान्दै आएको यस संस्थाले यसको प्रतिवाद गरेको सार्वजनिक भएन । आश्चर्य, आफूहरूलाई भ्वाइसलेस होइन चाहिनेभन्दा बढी भाइब्रेन्ट ठान्ने कर्मचारीका संघ, संगठन र आधिकारिक युनियनले यसको सामान्य खण्डन गरेकोसमेत सुनिएन ! केही पूर्वप्रशासकले भने आलोचना गरे । यसबाट निजामती प्रशासन जीवनरक्षामा संघर्षरत नयाँं डाइनोसर जस्तै भएको प्रतीत हुन्छ । हुन त छैटौं संविधान दिवसको उपलक्ष्यमा दिएको सम्बोधन भाषणमा प्रधानमन्त्री केपी शर्मा ओलीले कर्मचारीतन्त्रमाथि विद्युतीय झड्का दिनुभएको थियो, सभ्य भाषामा । प्रधानमन्त्रीको गुनासो थियो, समग्र प्रणाली परिवर्तनको अभियानमा हाम्रो कर्मचारीतन्त्र र राज्यका समग्र संयन्त्रहरू बाधक बनेनन् । प्रश्न उठ्छ, यति ठूलो परिवर्तनमा सहयोगी मात्र होइन, सहभागी हुने कर्मचारीतन्त्रलाई तीव्र गतिमा विकासको वाहक बन्नचाहिँ कुन तत्त्वले अवरोध खडा गरिरहेछ ? कटाक्ष भए पनि प्रधानमन्त्रीको भाषा परिष्कृत थियो । यी सन्दर्भले जनताका निर्वाचित र नियुक्त प्रतिनिधिहरूबीच विश्वासको संकट बढ्दै गएको संकेत गर्छन् । परिवर्तनको प्रायोजक (चेन्ज स्पोन्सर) राजनीति र परिवर्तनको संवाहक (चेन्ज एजेन्ट) कर्मचारीतन्त्रबीचको यस्तो खटपटले जनतामा थप निराशा छाएको छ । नेता हुंँ भन्नेहरूले चिनियाँ दार्शनिक कन्फ्युसियसका यो भनाइ मनन गर्दा राम्रो हुन्छ, नम्रताले आलोचनाबाट बचाउंँछ, सत्य बोल्नाले मानिसको विश्वास जितिन्छ, इमानदारीले सफलता प्राप्त हुन्छ र दयालुपनले मानिसबाट काम लिन सकिन्छ ।एउटा भनाइ छ, आफ्नो अनुहार कुरूप छ भने ऐनालाई दोष दिनुको अर्थ छैन । शासकीय कार्यको अगुवाइ राजनीतिक नेतृत्वले गर्ने हो । राजनीतिले कर्मचारीतन्त्रलाई सही मार्गदर्शन, प्रोत्साहन, प्रेरणा दिन सक्नुपर्छ । कर्मचारीतन्त्र त करौंती र हथौडाजस्तै हो, प्रयोगकर्ताले प्रयोग गरे अनुरूप हान्ने र काट्ने । अन्य औजारजस्तै यसलाई पनि मर्मतसम्भार गरेर उपयोगी बनाउन सकिन्छ । संस्थालाई चलाउन नजान्ने, उत्प्रेरित गर्नुभन्दा धम्काउने र तर्साउने गर्दा कर्मचारीहरूको मनोबल अझ खस्किने निश्चित छ । उपप्रधानमन्त्रीले के बुझ्नुपर्छ भने, मन्त्रीकर्मचारी सम्बन्ध मालिकनोकरको जस्तो हुँंदैन । पुलिस फोर्सलाई प्राइभेट गार्डजस्तो र कर्मचारीहरूलाई घरको नोकरजस्तो व्यवहार गर्न मिल्दैन । कर्मचारीहरूको आयु मन्त्रीहरूको सन्तुष्टिले निर्धारण गर्दैन । यिनीहरूको आफ्नै जिम्मेवारी, जवाफदेही र भूमिका हुन्छ । राजनीतिक नेतृत्व कर्मचारीतन्त्रको अभिभावक हो । अभिभावकले अभिभावककै भूमिका खेल्नुपर्छ, न कि निर्दयी अभिभावकजस्तो । राजनीतिक नेतृत्वले नीति निर्माण गर्ने, लक्ष्य निर्धारण गर्ने, मापदण्ड तोक्ने र नतिजाको मूल्यांकन गर्ने हो भने, कर्मचारीतन्त्रले नीति कार्यान्वयनको खाका तयार पार्ने, कार्यनीति निर्माण गर्ने र आफ्ना एकाइहरूको व्यवस्थापन गर्ने गर्छ । राजनीतिले असम्भव आदेश जारी गर्ने, विरोधाभासपूर्ण लक्ष्य तोक्ने, आवश्यक स्रोतसाधनबिना नतिजा खोज्ने, व्यवस्थापकीय स्वायत्तता नदिने गर्दा असफलता हात लाग्छ । जनताको सरोकार नतिजामा हुन्छ । खराब, भ्रष्ट र अति अड्डातन्त्रबाट प्रभावित सार्वजनिक सेवाले नागरिकको जीवनमै नकारात्मक असर पार्छ । असल चालकका रूपमा मन्त्रीहरूले कर्मचारीहरूलाई कामप्रति उत्प्रेरित गर्ने, कार्य वातावरण तयार पारिदिने, कार्यसम्पादनको मूल्यांकन गर्ने, राम्रो नतिजा दिनेलाई पुरस्कार दिने गर्नुपर्छ । कर्मचारीहरूले भने इमानदारीपूर्वक नीति कार्यान्वयन गरेर निष्पक्ष सेवा वितरण गर्नुपर्छ । यही सन्तुलन चक्रमा काम गर्दा सम्बन्ध सुमधुर हुन जान्छ ।राजनीतिमा एउटा सिद्धान्त छ प्रिन्सिपल अफ ब्लेम एभोइडेन्स, जसमा राजनीतिज्ञहरू अप्रिय कामको आक्षेप अरूलाई लगाएर राम्रा कामको जस आफू लिन खोज्छन् भनिएको छ । यसबाट दुरुत्साहित भएर राजनीतिज्ञहरू विशेष रणनीति अवलम्बन गर्दै कसैलाई बलिको बोको बनाउने, जिम्मेवारी पन्छाउने, अप्रिय काम अरूलाई प्रत्यायोजन गर्ने गर्छन् । प्रसिद्ध लेखक ह्यारोल्ड लास्कीले यसलाई लाइटनिङ रड थ्यौरी भनेका छन् । निर्वाचित पदाधिकारीले औपचारिक प्रत्यायोजनद्वारा आक्षेप अरूको टाउकामा पन्छाउन खोज्छन्, जुन सदैव सम्भव नहुने उनको भनाइ छ । मन्त्रीहरूले कर्मचारीलाई देखाउने र कर्मचारीले मन्त्रीहरूलाई देखाएर जनताप्रतिको जवाफदेहीबाट दुवै वर्ग भाग्न खोज्ने गलत अभ्यास बस्दै गएको छ । जनताको नजरमा दुवै असल खालका होइनन्, फरक खालका हुन् भन्ने परेको छ । त्यसैले सचिव बैठकको यो पछिल्लो सन्दर्भले केही विषय बहसमा ल्याइदिएको छ कर्मचारीतन्त्र समस्या हो कि प्रणाली, सुशासन नहुनुमा राजनीतिज्ञ दोषी छन् कि प्रशासक ? यसमा राम्रै बहस हुनुपर्ने देखियो ।कर्मचारीहरूका असंख्य कमजोरी छन्, निहित वर्गीय स्वार्थ छन्, ज्ञान र सूचनामा पहुंँचले गर्दा त्यो वर्ग छुट्टै शक्ति समूहका रूपमा स्थापित भएको छ । कर्मचारीहरूका संस्थागत मूल्यमान्यता अहिलेको लोकतान्त्रिक प्रणालीका मूल्यहरूसंँग मेल खांँदैनन् । कर्मचारीतन्त्रको शैली र संस्कारमा सुधार ल्याउन ढिलो भइसकेको छ । तर, योभन्दा बढी सुधारको खांँचो राजनीतिमा छ । राजनीतिज्ञहरू सही र गलत होइन, दायाँं र बायाँं का कुरामा अलमलिने गरेका छन् । उनीहरू दीर्घकालीन सोचभन्दा क्षणिक लाभको राजनीतिमा ध्यान दिने गर्छन् । प्रशासन आफ्ना मान्छेले भर्ने, राज्यका स्रोतसाधनको बांँडफांँटमा आफ्नो निर्वाचन क्षेत्र हेर्ने, दलगत स्वार्थभन्दा माथि उठ्न नसक्ने प्रवृत्तिले देश अहिले अस्थिरताको अंँध्यारो सुरुङभित्र फस्दै छ । योग्यता तन्त्रलाई लत्त्याउँंदै आफ्ना मातहतका निकायहरूमा राजनीतिक नियुक्तिदेखि सल्लाहकार, विज्ञ, करार, अस्थायी आदिइत्यादिका नाममा आफ्ना दलका क्रोनिज हरू भित्र्याउने क्रम बढ्दै छ । स्थायी सरकार भनिने कर्मचारीतन्त्रको भूमिकालाई सुविचारित ढंगले संकुचित गराइँंदै छ । दृष्टान्तका लागि संस्थान निर्देशन बोर्डको खारेजीपछिका सार्वजनिक संस्थानका प्रमुख कार्यकारीहरूको नियुक्ति र मन्त्रालयहरूका एक वर्षभित्रका विभिन्न नियुक्तिको अध्ययन गरे पुग्छ ।कर्मचारीतन्त्र प्रक्रियामुखी रहेकामा शंका छैन । तर, प्रक्रियागत कानुनलाई सुधार गर्ने जिम्मेवारी सरकारमा रहनेहरूकै होइन र ? प्रशासन परिणाममुखी बनाउन प्रधानमन्त्रीले मन्त्रीहरूसंँग, मन्त्रीहरूले सचिवहरूसँंग र सचिवहरूले मातहतका निकायका प्रमुखहरूसँंग कार्यसम्पादन सम्झौता गर्ने गरिएकै छ । तर, त्यसको मूल्यांकनका सूचकहरूका आधारमा कति जनालाई दण्डित वा पुरस्कृत गरिएको छ ? कार्यसम्पादन सम्झौता गर्ने महिनादिन नपुग्दै सचिवको सरुवा गर्नु कस्तो मूल्यांकन प्रणाली हो ? यस पंक्तिकारको आफ्नै कटु अनुभव छ । लोकसेवा आयोगमा गत पुसदेखि फागुनसम्म तीन महिनामा तीन सचिवको सरुवा नेपाल सरकारले गरिदियो । यसबाट आयोगको संवैधानिक भूमिका निभाउन निकै कठिन भएको थियो । यसैले मूल्यांकनका वैज्ञानिक विधि अवलम्बन गरेर मात्र पुग्दैन, त्यसको मर्मअनुरूप काम गर्न दिइनुपर्छ । कार्यसम्पादन सम्झौता गर्ने व्यवस्थापकीय स्वायत्तता नदिई सहायक स्तरको कर्मचारी पनि आफूअनुकूल सरुवा गर्न दबाब दिने, सम्झौता अनुरूपको कार्य प्रारम्भ गर्नासाथ सरुवा गरिदिने, आफू वा दलनिकट मानिसलाई आकर्षक पदमा सरुवा गर्ने र अरूलाई जति योग्य भए पनि भकुन्डो हानेझैं मनोबल गिर्ने गरी फालिदिने सरकारको कामले परिणाममुखी प्रशासनको कल्पनासम्म गर्न सकिँंदैन । कर्मचारीका संघसंगठनलाई आफ्ना भ्रातृ संगठन बनाएर पुलपुल्याउनेहरूले अरू कर्मचारीलाई निष्पक्षताको अर्ती दिन मिल्दैन । यिनै संगठनको सिफारिसमा मेरिट ट्रान्सफर र मेरिट बढुवा कमजोर पारेर कर्मचारीतन्त्रमै दलगत औपनिवेशीकरण गर्न खोज्ने, दललाई लेभी बुझाउनेहरूको भाग्य चम्काइदिने जस्ता गलत अभ्यास नरोकिएमा यस संस्थाको औचित्य नै समाप्त हुने निश्चित छ । रूसको कम्युनिस्ट सरकारले नोमेन्क्लाटुरा भन्ने प्रणाली लागू गरेको थियो, जसमा दलका कार्यकर्तालाई मात्र सरकारी पदमा भर्ना गरिन्थ्यो । पछि यो पोलिटिकल ब्युरोक्रेसी मा रूपान्तरण भएको भनी आलोचना हुन थाल्यो । लेनिन, डिलास, टिटोजस्ता नेताहरूले नै दलको सुविधाप्राप्त कर्मचारीतन्त्र नयांँ बुर्जुवा वर्ग मा रूपान्तरण भएको भनेर चिन्ता व्यक्त गरेका थिए । सत्तामा रहने हाम्रा नेताहरूले यसबाट शिक्षा लिनुपर्छ ।मेकियाभेलीले द प्रिन्स मा शासकहरूलाई अर्ती दिने क्रममा लेखेका छन् घृणाबिनाको अपमान (डिस्ग्रेस विदाउट ह्याट्रेड) गर्नुपर्छ । नेपालमा पनि नेताकर्मचारी सम्बन्ध यस्तै छ । आफ्ना असफलताका लागि जनताप्रति उत्तरदायी हुनबाट बच्न कर्मचारीतन्त्रलाई दोष दिइन्छ, किनकि कर्मचारीहरू चुनावमा जानुपर्दैन । मन्त्री लगायत निर्वाचित पदाधिकारीहरूलाई सार्वजनिक संस्था व्यक्तिगत लाभका लागि उपयोग गर्नमा कर्मचारी नै अवरोधक हुने गर्दा कहिलेकाहीँ द्वन्द्व उब्जिने गर्छ । यसबाहेक मिलेर लाभ लिने, दलका लागि काम गर्ने कुरामा राम्रै सहयोग हुने गर्छ । सरकार र विपक्षमा रहने जुनसुकै दलका लागि कर्मचारीहरू तलबी कार्यकर्ताजस्तै हुने गरेको कटुसत्य हाम्रो सामु छ । सत्तारूढ दल फाटेपछिका जनभेला र अन्य कार्यक्रममा कर्मचारीहरूको उपस्थिति हेरेमा यो स्पष्ट हुन्छ । अझ राजनीतिक दलहरूका महाधिवेशनहरूमा प्रतिनिधिकै रूपमा भाग लिनेहरूको अध्ययन गर्ने हो भने निजामती सेवाले आफ्नो धर्म त्यागिसकेको देखिन्छ । योग्यताका आधारमा कर्मचारीहरूको सरुवा हुनुपर्नेमा छानीछानी आफ्ना मानिसहरू आफ्ना मन्त्रालयमा लैजाने, नहुने काममा साथ नदिनेलाई तत्काल सरुवा गरिदिने, कुनै सचिवलाई सधैं आकर्षक मन्त्रालय दिने र कुनै सचिवलाई मन्त्रालय टेक्नै नदिने कस्तो प्रणाली हो यो ? कसैलाई प्लम पोस्टिङ र कसैलाई पनिस्मेन्ट पोस्टिङ, यही हो न्याय ? त्यसैले कर्मचारी समस्या होइन, प्रणाली समस्या हो । प्रक्रियाका नाममा कपालको एकएक रौं कोरेर कपाल मिलाउने र चामलको एकएक गेडा पकाएर भात बनाउने रकमी कर्मचारीहरू यिनै दलनिकट हुन्छन्् । अन्य बिचराहरूलाई काम देखाउने ठाउँ नै दिइएको छैन, के परिणाम दिने ?सरकार आउँछन्जान्छन्, मन्त्रीहरू आउँछन्जान्छन्, तर सचिवहरू स्थायी समस्याहरूको स्थायी पहरेदारका रूपमा रहने गर्छन् । अर्को कुरा, सचिवहरू मन्त्रीप्रति उत्तरदायी र स्वतन्त्र दुवै हुन्छन् । यस्तो किन हुन्छ भने, सचिवहरूको जिम्मेवारीका काम अरू पनि हुन्छन् । विभागीय प्रमुखका रूपमा, विज्ञका रूपमा र समग्र प्रशासनिक सेवाकै अभिभावकका रूपमा फरकफरक भूमिका यो पदले निर्वाह गर्नुपर्छ । कर्मचारीहरूको जवाफदेही वर्तमान सरकारप्रति मात्र हुंँदैन, संविधान, संसद् र अन्तिम रूपमा जनताप्रति पनि हुने गर्छ । यी गहन जिम्मेवारी महसुस गरेर कर्मचारीले आफूलाई सुधार गर्न सक्नुपर्छ । नेपालले राजनीतिमा ठूलो फड्को मारेर संघीय लोकतान्त्रिक गणतन्त्र अवलम्बन गरेको छ । योसंँग लय मिलाउन कर्मचारीतन्त्रले आन्तरिक शुद्धीकरण गर्नुपर्छ । अबका नागरिक पहिलेको शैली र सेवाबाट सन्तुष्ट हुँंदैनन् । पहिले शासनशैलीमा सेवा दिंँदा हुन्थ्यो, अहिले सेवा दिएर जनतालाई शासन गर्न सिकाउनुपर्छ । यसका लागि प्रशासनिक संस्कृतिमा ठूलो परिवर्तन ल्याउन सक्नुपर्छ । मन्त्रीहरू र अन्य नेताहरूले प्रशासनमा सुधार ल्याउन सहमति निर्माण गर्नुपर्छ । यति ठूलो राजनीतिक परिवर्तन हुंँदा पनि प्रशासन सुधारका लागि उच्चस्तरीय आयोग किन नबनाएको ? यसको दोष नेताहरूले लिनुपर्छ । प्रशासनमा राजनीति प्रवेश गर्नबाट रोक्ने, भर्ना, सरुवा र बढुवामा योग्यता प्रणाली पूर्ण रूपमा लागू गर्ने वातावरण निर्माण गर्नोस्, स्थिति आफैं सुध्रिनेछ । संयुक्त राज्य अमेरिकाका पूर्वराष्ट्रपति ट्रुम्यानले भनेका थिए, वर्क स्टप टु माई डेस्क । अर्थात्, जिम्मेवारी मेरो डेस्कमा रोकिन्छ । नेताले भन्ने यस्तै हो । हामीकहाँ भने कर्मचारीलाई दोष दिएर चोखो बन्न खोजिन्छ ।"
दबिएकै छ दलित आवाज,"नेपालको संविधानले दलितको पहिचान र प्रतिनिधित्वलाई स्विकारेको छ । पहाडमधेसमा दलित समुदायको उपस्थिति नस्विकार्ने परम्परा थोरै बदलिएको छ । दलित अगुवाहरूले अनेक फोरम र मञ्च पाएका पनि छन् । यो बदलाव थुप्रै सामाजिक आन्दोलनको बलमा आएको हो । दलितहरू हरेक जनआन्दोलनको अग्रमोर्चामा थिए । आन्दोलन सकिएपछि भने उनीहरूलाई सोचेजति अगाडि ल्याउन सकिएन । आफ्नो समुदायमा देखेको अनियमितता अनि आफूमाथि भइरहेको दमनविरुद्ध प्रश्न गर्न सक्ने हैसियत उनीहरूको बनेन । मेरो गाउँ, महोत्तरीको भँगाहा नगरपालिका९, मुसहरी टोलमा चार वर्षअघि सरकारको लोकप्रिय आयोजना जनता आवास कार्यक्रम को सुरुआत भएको थियो । खरको छानो भएको घरमा बसोबास गर्दै आएका दलितहरू जस्तापाताको छाना रहने इँटाको पक्की घर पाउने भएपछि त्यति बेला निकै खुसी भएका थिए । तर, हालै गाउँकै एक दलित अगुवाले त्यस कार्यक्रम अन्तर्गत बनाइएका घरहरूमा असाध्यै कमसल इँटा र बालुवाको प्रयोग भएको बताए । उनको गुनासो सुन्नासाथ मसहित केही जनप्रतिनिधि बन्दै गरेको बस्तीमा पुग्यौं । साँच्चै, निर्माण सामग्री निम्न गुणस्तरकै रहेछन् । यस्तो देखेपछि मैले भनें, यो त अन्याय भयो । सम्बन्धित कार्यालयमा निवेदन दिनुस्, म पनि तपाईंहरूसँगै जान्छु । संगठित भएर विरोध गर्नुपर्छ । तर, उजुरी गर्न कोही अघि बढेन । एक व्यक्तिले भने, उजुरी दिए मालिकले पिट्छ । उसको खेत जोतिरहेको छु, खेतै खोस्यो भने मैले कसरी कमाउने ? मेरो सहारै मालिक हो, म उसको विरुद्धमा जान सक्दिनँ ।सोचें देशमा लोकतन्त्र छ, जनताको सरकार छ, संसद् छ, कानुन छ, तर डर मालिकको लाग्दो रहेछ । उनीहरूलाई राजनीतिक दलका स्थानीय अगुवाहरूले सहयोग गर्नुभन्दा पनि उजुरी नगर्न डरत्रास देखाएका रहेछन् । यसै कारण उनीहरू जति नै अन्याय, अनियमितता भए पनि चुपचाप बसे । फलस्वरुप अझै ती घरहरू बनेका छैनन् । निर्माण सामग्री कमसल किनिदिएर सरकारी पैसा खाएका स्थानीय व्यक्तिहरूको पहिचान पनि भएको छ, तर केही गर्न सकिँदैन । महोत्तरीमा यस्ता घटना थुप्रै छन् । ती व्यक्तिहरूलाई कानुनी कारबाही गर्न कसैले अग्रसरता लिएका छैनन् । घरको पैसा सरकारी ढुकटीबाट निकास भइसक्यो तर घर बनेन, न त बन्न नदिने त्यस्ता व्यक्तिहरूलाई कारबाही नै भयो । उल्टै ती व्यक्तिहरूले सहरी विकास कार्यालयका प्रमुखलाई धम्कीको भाषामा गाली गरेको पाइयो । यहाँ दलितहरूको आवाज यसरी किन दबिएको छ ? यसमा को दोषी छ ? यसको समाधान कसरी हुन सक्छ ?केहीअघि भँगाहा नगरपालिकाकै सात दलित बालिका हराए । आमाबुबा भन्छन्, उनीहरू घाँस काट्न गएका थिए । भारतीय प्रहरीले उनीहरूलाई भेटेर नेपाल प्रहरीको जिम्मा लगायो । अनुसन्धानका क्रममा उनीहरूले गायिका बन्न हिँडेको जवाफ दिएछन् । यहाँ पनि मालिकहरूको डरका कारण उनीहरूको आवाज बन्द भएको हुनुपर्छ । राजनीतिक दलले भोट त लिए, तर भुइँतहलाई निर्धक्क आवाज उठाउन सक्ने वातावरण दिन सकेनन् । दलितहरूलाई राज्यले नागरिकता त दियो, तर तिम्रो पनि यो राज्यमा समान हक र पहुँच छ भन्ने आत्मविश्वास दिलाउन सकेन । कुनै पनि राजनीतिक दल दलितमैत्री छैन । दलितका नाममा अगुवा बनेकाहरू नै सबैभन्दा शोषकका रूपमा स्थापित हुनु दुःखद छ । थुप्रै घटनामा नेताहरूले नै दलितहरूलाई बयान फेर्न लगाएका प्रमाणहरू प्रहरी र न्यायालयसँग सुरक्षित छन् । दलित अगुवाहरूले दलितहरू एक हुनुपर्छ भन्ने चेतना ल्याएका छन् । अन्य समुदायले भनेको नमान्नु, बरु आफ्नो समुदायले भनेको मान्नु भनेर पनि सिकाएका छन्, जुन राम्रो पक्ष हो । राज्यले नागरिकताको प्रमाणपत्र दिएको तर गुणस्तर शिक्षा उपलब्ध नगराएको विरुद्धमा लड्न भने न अगुवाले सिकाए न त आन्दोलनले नै । राजनीतिक दलहरूले दलितसँग भोट त मागे तर निडरता दिन सकेनन् । राज्यविरुद्ध लडेर अधिकार प्राप्त गर्न जति सजिलो छ, त्यति नै गाह्रो छ त्यसलाई कार्यान्वयन गर्न । जनता आवास कार्यक्रममार्फत राज्यले एक घर निर्माण बराबर जम्मा ३ लाख ३६ हजार रुपैयाँ लगानी गरेको छ, जबकि यो लगानीमा सुरक्षित आवास बन्नै सक्दैन । जस्तो मधेसमा दिनरात असाध्यै गर्मी हुने हुँदा जस्तापाताको घर उपयुक्त हुँदैन । अर्कातिर, दलित समुदायलाई उपलब्ध गराइएका त्यस्ता घरमा प्रयोग गर्न लायक शौचालय थिएनन् । धाराको व्यवस्था पनि थिएन ।राज्यले पूर्वाधार निर्माणमा अर्बौं लगानी गरेको छ, तर राज्यले जानीजानी दलितलाई पछाडि पारिरहेको छ । यी यावत् समस्याका समाधान छन्, तर प्रदेश सरकारमा इच्छाशक्ति छैन । अन्य सरोकारवालालाई पनि अपेक्षित चासो छैन । तीन तहका सरकारहरू जबसम्म भुइँतहका नागरिकप्रति संवेदनशील हुँदैनन्, तबसम्म दलितहरू आवाजविहीन नागरिक भएर बाँच्न विवश भइरहनेछन् ।यादव प्रदेश२ की सांसद हुन् ।"
विद्यालय संवेदनशील कहिले हुने ?,"कारोना महामारीका कारण लामो समय बन्द भएका शिक्षण संस्थाहरू खुलेपछि विद्यार्थी तथा अभिभावकमा छाएको खुसियाली फेरि सेलाउन थालेको छ । कोरोनाको दोस्रो लहरका कारण दैनिक जीवनका विविध पक्षसँगै शैक्षिक क्षेत्र अझ बढी प्रभावित हुने देखिन्छ । विगतमा सरकारको भूमिका खासै प्रभावकारी नदेखिएपछि आम नागरिकले परीक्षणमा खासै चासो राख्न छाडेकाले संक्रमितको संख्यामा कमी आएको देखियो । संक्रमितप्रति अन्य व्यक्तिको दृष्टिकोण सकारात्मक नहुनाले संक्रमण भए पनि जटिल अवस्था नआएसम्म गोप्य राख्ने प्रवृत्ति बढ्नाले महामारी मत्थरजस्तै देखियो । आर्थिक जटिलताको सम्भावनाका कारण व्यापारव्यवसाय आदिसहित जनजीवन सामान्य रूपमा चल्न थालेपछि घरमा दिनभर इन्टरनेटमा भुलिरहेका बालबालिकालाई विद्यालय पठाउन अभिभावक नै आतुर देखिए । केही समय अनलाइन कक्षालाई नै निरन्तरता दिने धैर्य अभिभावकमा नदेखिनु तथा शिक्षालाई व्यापारका रूपमा सञ्चालन गर्दै आएका निजी विद्यालयहरूको घाटा असुली गर्ने स्वार्थ पनि त्यसैमा जोडिनुले ती पुनः खुले । यी दुवै पक्षको अदूरदर्शी सोचका कारण असंख्य बालबालिका संक्रमणको जोखिममा परिरहेका छन् ।अहिले सरकारले गरेको पीसीआर परीक्षणका आधारमा दैनिक पाँचसात सय मानिसमा संक्रमण देखिएको छ । यो संख्या कुल परीक्षणको दस प्रतिशत हो । मृत्यु हुनेको संख्या पनि दैनिक सरदर पाँचदेखि सातसम्म देखिन्छ । यसबाहेक अहिले देखिएको कोरोना भाइरस अघिल्लोभन्दा भिन्न प्रकृतिको हुनाका साथै यसको एक व्यक्तिबाट अर्को व्यक्तिमा सर्ने क्षमता पनि निकै बढी भएको जानकारी विज्ञहरूले गराइरहेका छन् । पश्चिमी मुलुकहरूसहित भारत नै यतिखेर संक्रमणको चपेटामा छन् । हामीकहाँ चरणबद्ध रूपमा केही मात्रामा भ्याक्सिन लगाइएको भए पनि जनसंख्याका आधारमा त्यो नगण्य देखिन्छ । अर्को कुरा, भ्याक्सिनकै प्रभावकारिता पनि परीक्षणमा छ । प्राथमिकताका आधारमा केहीले पहिलो मात्रा लगाए पनि अठार वर्षमुनिको उमेर समूहका लागि भ्याक्सिन नबनेको सन्दर्भमा हालको परिस्थितिमा विद्यालय सञ्चालन गरिनुले निकट भविष्यमा स्थिति भयावह नहोला भन्न सकिन्न ।सम्भाव्य जोखिम टार्न सरकारले अनलाइन कक्षा सुरु गर्न निर्देशन दिए पनि सञ्चालकहरू विद्यालय बन्द गर्न तयार छैनन् । महामारीको अन्त्य भइनसकेको अवस्थामा अनावश्यक रूपमा शैक्षिक सत्र लम्ब्याउने सरकारी निर्णय नै अव्यावहारिक छ । शैक्षिक सत्र लम्ब्याउनुभन्दा निर्धारित पाठ्यक्रमलाई केही संकुचन गरेर साबिककै क्यालेन्डरअनुसार परीक्षा सञ्चालन गरिएको भए अहिले असंख्य विद्यार्थी र अभिभावक सन्त्रस्त हुनुपर्ने थिएन । शिक्षा मन्त्रालयले केही दिनभित्रै आपत्कालीन रूपमा परीक्षा सञ्चालन गरेर शैक्षिक सत्र समाप्त गर्न र उपयुक्त वैकल्पिक व्यवस्था नहुँदासम्म विद्यालय बन्द गर्न कडा निर्देशन दिइहाल्नुपर्छ ।हाल निजी विद्यालयहरूले सरकारको निर्देशन पालना गर्न नचाहेको देख्दा प्रश्न उब्जिएको छ, जनस्वास्थ्यको सवालमा निर्णय गर्ने आधिकारिक निकाय स्वास्थ्य मन्त्रालय हो कि शिक्षण संस्था ? कतै सरकार पनि शिक्षामा भइरहेको व्यापारीकरणको परोक्ष समर्थक भएको त होइन भन्ने आशंका पनि जनमानसमा देखिएको छ । विगतमा अनलाइन कक्षा सञ्चालन गर्दा अपेक्षित रकम असुली गर्न नपाएका निजी शिक्षण संस्थाहरूले अनावश्यक रूपमा पटकपटक परीक्षा सञ्चालन गरेर त्यसको भर्पाई गरिसकेका छन् । शैक्षिक सत्र लम्ब्याउनुमा पनि उनीहरूको यही नाफामुखी प्रवृत्ति नै कारक देखिन्छ । कर असुलीका लागि सरकारले पनि निजी शिक्षण संस्थाहरूलाई साथ दिइरहेकामा दुई मत छैन । अहिले आर्थिक पक्षलाई सर्वोपरि ठानेर शैक्षिक क्षेत्रलाई जनस्वास्थ्यको सरोकार अन्तर्गत नराख्ने हो भने सरकारले भविष्यमा ठूलै मूल्य चुकाउनुपर्नेछ ।विगतमा भौतिक रूपमा कक्षा सञ्चालनका लागि निश्चित तयारी गर्नुपर्ने सरकारी निर्देशनमा विद्यालयहरूले प्रतिबद्धता जनाएका थिए, जुन व्यवहारमा भने देखिएन । भौतिक दूरी कायम गर्नका लागि कक्षाकोठा तथा शिक्षकको अतिरिक्त व्यवस्था गरिनुपर्ने थियो, तर त्यसो पनि गरिएन । स्कुल बसमा कोचाकोच गरी विद्यार्थी ओसार्ने क्रम पनि यथावतै देखियो । शौचालय तथा चमेनागृहको अस्तव्यस्तता पनि उस्तै रह्यो । कतिपय विद्यालय प्रशासनले बारम्बार अब कोरोना सकियो भन्ने गरेकाले पनि विद्यार्थीहरूले मास्क लगाउनसमेत छाडे । हात धुने तथा स्यानिटाइजरको व्यवस्था पनि नगण्य विद्यालयहरूमा मात्र सीमित देखियो । विद्यार्थी मात्र होइन, शिक्षकहरूले नै मास्क तथा भौतिक दूरीलाई अनावश्यक ठाने । ससाना बालबालिकाहरू त कोरोनापूर्वकै अवस्थामा देखिएका छन् । उनीहरूलाई भौतिक दूरी एवम् सुरक्षा अपनाएर पठनपाठनमा सहभागी गराउनु कठिन मात्र होइन, असम्भव नै देखिन्छ । उपर्युक्त सबै आधारमा बालबालिकालाई आसन्न महामारीबाट जोगाउने एक मात्र विकल्प विद्यालय बन्द गरिनु नै हो । अतः यसमा विलम्ब गरिनु हुँदैन । उच्च शिक्षाका सन्दर्भमा भने तत्कालै आत्तिनुपर्ने अवस्था देखिँदैन, किनभने अहिले कलेजहरूमा विद्यार्थी संख्या धेरै नभएको हुँदा त्यहाँ भौतिक दूरी कायम गर्न सकिन्छ । परिपक्व अवस्थाका विद्यार्थीहरू स्वयम् सुरक्षाप्रति सचेत देखिन्छन् । परिस्थिति तथा प्रभावकारिता हेरेर पहिलाजस्तै अनलाइन कक्षा सञ्चालन गर्न पनि सकिन्छ । यसमा विश्वविद्यालयहरू स्वयम् निर्णय गर्न सक्छन् । त्यसैले हालको जटिलता भनेको विद्यालय तहको हो ।सरकारलाई कर नउठ्ने चिन्ता होला, विद्यालयहरूलाई शुल्क नउठ्ने र घाटामा जाने डर होला । तर आमअभिभावकलाई आफ्ना बालबालिकाको स्वास्थ्यको चिन्ता छ । यसतर्फ विद्यालय संवेदनशील हुनैपर्छ । हालको प्राथमिकता भनेको नागरिकको जीवनरक्षा नै हो । जीवन नै नरहे शैक्षिक उन्नयनको अर्थ रहँदैन । विद्यालयका नाममा गरिने व्यापारकै प्रसंगमा पनि, व्यापारले आफ्नो फाइदाका लागि मानव जीवनलाई नै संकटमा पार्न मिल्छ र ? कि व्यापारिक क्षेत्रको सामाजिक उत्तरदायित्व नै हुँदैन ? सरकार पनि नागरिकको जीवनरक्षाभन्दा व्यापारीहरूको मुनाफा वृद्धिका लागि सहजीकरण गर्ने लाचार छाया मात्र भएको त होइन ? यी प्रश्नहरू एउटा नागरिकको मात्र नभएर समग्र अभिभावकका हुन् । यदि विद्यालय बन्द नगरेकै कारण परिस्थिति जटिल बन्दै गयो भने यसको उत्तरदायी को ? त्यसैले अब सरकार तथा विद्यालय दुवै पक्ष संवेदनशील भएर तत्कालका लागि विद्यालय बन्द गराइनुपर्छ । आम अभिभावकले पनि आफ्ना नानीहरूलाई घरैमा सकारात्मक गतिविधिमा संलग्न गराउन योगदान गर्नुपर्छ र विद्यालय जान नपाए उनीहरू बिग्रिहाल्छन् भन्ने भ्रमबाट मुक्त हुनुपर्छ ।"
जलवायु संकटविरुद्ध चीन र अमेरिका,बेइजिङवासिङ्टन (एजेन्सी) चीन र अमेरिका जलवायु परिवर्तनका असरविरुद्ध लड्न अन्य देशहरूसँग सहकार्यका लागि सहमत भएका छन् । जलवायुसम्बन्धी चिनियाँ दूत सीअ चेनहुवा र उनका अमेरिकी समकक्षी जोन केरीबीच चीनको सांघाईमा गत साता भएका बैठकपछि उक्त सहमति जुटेको हो । आइतबार जारी संयुक्त वक्तव्यमा दुई देशहरू उत्सर्जन घटाउन ठोस कदम चाल्न सहमत भएका हुन् । अमेरिकी राष्ट्रपति जो बाइडेनले यसै साता जलवायु परिवर्तनसम्बन्धी भर्चुअल बैठक गर्दै छन् । बैठकमा चिनियाँ राष्ट्रपति सी चिनफिङ सहभागी हुनेबारे भने केही उल्लेख गरिएको छैन ।
'नाभाल्नीको अवस्था चिन्ताजनक,मस्को (एजेन्सी) रुसी विपक्षी नेता एलेक्सी नाभाल्नीको स्वास्थ्य अवस्था चिन्ताजनक रहेको उनको उपचारमा संलग्न चिकित्सकहरूले जनाएका छन् । नाभाल्नी हाल रुसी राजधानी मस्कोबाट ९० किलोमिटर टाढाको कारागारमा छन् । बेलैमा उनको उपचारमा ध्यान नदिए नाभाल्नीको केही दिनभित्र ज्यान जान सक्ने ती चिकित्सकहरूले चेतावनी दिएका छन् । चिकित्सकहरू अनुसार नाभाल्नीको रगत परीक्षणका नतिजाले उनी हृदयाघात अथवा मिर्गौलाले काम गर्न नसक्ने अवस्थाको सिकार हुन सक्ने देखाएको हो । ढाड तथा खुट्टासम्बन्धी समस्याको पूर्ण उपचारको माग गर्दै विगत १८ दिनदेखि नभाल्नी अनशनरत छन् । बेलायतका लागि रुसी राजदूतले नाभाल्नीलाई कारागारमा ज्यान गुमाउन नदिने बताएका बीबीसीले उल्लेख गरेको छ । अमेरिकी राष्ट्रपति जो बाइडेनले कारागारमा रहेका नाभाल्नीमाथि पूर्णतः अन्यायपूर्ण र अनुपयुक्त कार्य गरिएको जनाएका छन् । तत्काल नभाल्नीलाई हेर्ने अनुमति माग्दै उनकी निजी चिकित्सक डा अनास्तासिआ भसिल्एभासहित चार जना चिकित्सकले कारागार अधिकारीहरूलाई पत्र लेखेका बीबीसीले जनाएको छ । डा भसिल्एभाले ट्वीटरमार्फत सार्वजनिक गरेको पत्रमा विज्ञहरूका अनुसार नभाल्नीको शरीरमा पोटासियमको मात्रा गम्भीर अवस्थामा रहेको उल्लेख छ । शरीरमा पोटासियमको मात्रा बढी हुँदा मिर्गौलाले काम नगर्ने र मृटुको धड्कनमा गम्भीर समस्या उत्पन्न हुन सक्छ । सामन्यतया स्वस्थ मानिसको रगतमा पोटासियमको तह प्रतिलिटर ३५ देखि ५१ एमएमओएल (मिलिमोल्स) हुने गर्छ । प्रतिलिटर २५ भन्दा कम वा ६० एमएमओएल (मिलिमोल्स) भन्दा बढी पोटासियम देखिएको खण्डमा सम्बन्धित बिरामीलाई तत्काल उपचार गराउनुपर्छ । नाभाल्नीका वकिलहरूमार्फत उपलब्ध गराइएको रगत परीक्षणको नतिजा अनुसार उनको रगतमा पोटासियमको तह प्रतिलिटर ७१ एमएमओएल रहेको पत्रमा उल्लेख छ । रगत परीक्षणका पछिल्ला नतिजा र उनीमाथि हालै भएको विष आक्रमणलाई विचार गर्दै नाभाल्नीको तत्काल उपचार गरिनुपर्ने चिकित्सकहरूले मागसमेत गरेका छन् । रुसी राष्ट्रपति भ्लादिमिर पुटिनका कटु आलोचक नभाल्नीलाई आर्थिक हिनामिनासम्बन्धी मुद्दामा गत फेब्रुअरीमा कारागार चलान गरिएको हो ।
कुम्भ मेलाबाट फर्कने क्वारेन्टाइनमा,"नयाँदिल्ली (एजेन्सी) भारतको दिल्ली राज्यले कुम्भ मेलामा सहभागी भएर फर्केकाहरूलाई क्वारेन्टाइन अनिवार्य गरेको छ । उत्तराखण्ड राज्यको हरिद्वारमा लागेको कुम्भ मेलामा सहभागी सयौं तीर्थालुलाई कोरोना भाइरसको संक्रमण पुष्टि भएपछि मेलाबाट फर्केनेलाई क्वारेन्टाइनमा राख्ने निर्णय गरिएको दिल्ली सरकारले जनाएको छ । दिल्ली सरकारद्वारा जारी निर्देशनमा कुम्भ मेलाबाट आएकाहरूले आफैं पनि स्वास्थ्य सतर्कता अपनाउनुपर्ने र क्वारेन्टाइनमा बस्नुपर्ने उल्लेख गरिएको छ । नियम पालना नगर्नेलाई कडा सजाय गरिने पनि सरकारले जनाएको छ । राज्यका मुख्य सचिव विजय देवद्वारा जारी निर्देशिकामा होम क्वारेन्टाइनमा बस्न सकिने उल्लेख छ । निर्देशिकामा अप्रिल ४ देखि १७ सम्म कुम्भ मेलामा सहभागी भएकाहरूले आफ्नो विवरण राज्य सरकारलाई उपलब्ध गराउन पनि आह्वान गरिएको छ । अप्रिल १८ देखि ३० सम्म कुम्भ मेलामा जाने तयारीमा रहेकाहरूले पनि दिल्ली छाड्नुअघि केही व्यक्तिगत विवरणहरू बुझाउनुपर्ने व्यवस्था गरिएको छ । पछिल्लो २४ घण्टामा दिल्लीमा मात्रै २४ हजार ३ सय ७४ जनामा संक्रमण पुष्टि भएको छ । अधिकारीहरूका अनुसार एकै दिन संक्रमित हुने यो हालसम्मकै उच्च संख्या हो । दिल्लीमा हाल करिब ७० हजार सक्रिय संक्रमित छन् । कुम्भ मेलामा सहभागी भएकामध्ये करिब १८ सय जनामा कोरोना भाइरसको संक्रमण पुष्टि भइसकेको छ । मेलाका क्रममा गत साता मात्रै दसौं लाखले शाही स्नान गरेका थिए । त्यसक्रममा मास्क लगाउनुपर्ने, सामाजिक दूरी कायम गर्नुपर्नेलगायत आधारभूत मापदण्डहरू पालना गराउन असम्भव भएको स्थानीय प्रशासनले स्वीकार गरिसकेको छ । भारतमा एकै दिन २ लाख ६१ हजार संक्रमितभारतमा पछिल्लो २४ घण्टामा २ लाख ६१ हजारभन्दा बढी कोरोना संक्रमित थपिएका छन् । भारतको स्वास्थ्य तथा परिवार कल्याण मन्त्रालयका अनुसार भारतमा पछिल्लो २४ घण्टामा २ लाख ६१ हजार ५ सय जनामा संक्रमण पुष्टि भएको हो । योसँगै संक्रमितको संख्या १ करोड ४७ लाख ८८ हजार १ सय ९ पुगेको छ । मन्त्रालयका अनुसार संक्रमितमध्ये १ करोड २८ लाख ९ हजारभन्दा बढी निको भइसकेका छन् भने १८ लाख १ हजार ३ सय १६ जनामा संक्रमण कायमै छ । मन्त्रालयले उक्त अवधिमा १ हजार ५ सय १ जनाले भाइरसको संक्रमणका कारण ज्यान गुमाएका जनाएको छ । योसँगै भारतमा कोरोनाबाट ज्यान गुमाउनेको संख्या १ लाख ७७ हजार १ सय ५० पुगेको छ । भारतीय मेडिकल रिसर्च काउन्सिलका अनुसार शनिबार मात्रै १५ लाख ६६ हजार ३ सय ९४ जनामा कोरोना भाइरस परीक्षण गरिएको छ । काउन्सिलका अनुसार हालसम्म २६ करोड ६५ लाख ३८ हजार ४ सय १६ जनामा भाइरसको परीक्षण गरिसकिएको छ । संक्रमण फैलिने क्रम बढेसँगै भारतमा कोरोनाविरुद्धको खोप अभियान पनि तीव्र पारिएको छ । भारतमा अहिलेसम्म १२ करोड २६ लाख २२ हजार ५ सय ९० जनाले खोप लगाइसकेका छन् । भारतमा अहिले कोभिसिल्ड, कोभ्याक्सिन र स्पुत्निक५ गरी तीन प्रकारका खोपको प्रयोग भइरहेको सरकारी निकायहरूले जनाएका छन् । भारत सरकारले गत जनवरी १६ देखि खोप अभियान सुरु गरेको हो । रुसले विकास गरेको स्पुत्निक५ खोप अप्रिल १२ देखि लगाउन थालिएको हो । भारत सरकारले जुलाई अन्तिमसम्म २५ करोड जनालाई खोप दिने लक्ष्य राखेको छ ।"
मुआब्जा विवादमै अल्झियो रेलवेको काम,"(महोत्तरी)  सात वर्षदेखि रेल विभागले रोकेर राखेको जग्गाको मुआब्जा नटुंगिँदै बर्दिवासस्थित रेलवे स्टेसन सार्ने हल्लाले स्थानीयमा असन्तुष्टि चुलिएको छ । बर्दिवास नगरपालिकाको १, २, ६, ७, १४ र भंगाहा नगरपालिका४ का स्थानीयले रेलको लिक र स्टेसनमा पर्ने आफ्नो जग्गाको मुआब्जा पाएका छैनन् ।विवादकै कारण सरकारले मुआब्जा वितरण नगर्दा जयनगरबर्दिवास र पूर्वपश्चिम रेलमार्गको साझा स्टेसनस्थल बर्दिवासमा सात वर्षदेखि काम अगाडि बढ्न सकेको छैन । आफ्नो १० कट्ठा जग्गा सात वर्षदेखि आफ्नो भन्न र प्रयोग गर्न नपाएकाले सरकारले स्टेसन सार्ने कुरा गर्नु कुनै हालतमा मान्य नहुने बर्दिवास१४ का जन्नुलाल महतोले बताए । उक्त जग्गाको तत्काल मुआब्जा उपलब्ध गराएर भनेकै ठाउँमा स्टेसन राख्नुपर्ने उनको माग छ । हामी विकास विरोधी होइनौं । तर उठीबास लगाउने सरकारले हामीलाई उचित मुआब्जा दिनुपर्छ । र काम अघि बढाउनुपर्छ, उनले भने ।रेलवे स्टेसन भनेकै ठाउँमा राख्नुपर्ने अडान महतो जस्तै बर्दिवासवासी धेरैको छ । मुआब्जा विवादले काम अघि बढ्न नसक्दा यो मामिला टुंग्याउन बर्दिवासमा प्रत्येक दिनजसो छलफल भइरहेको छ । बर्दिवास सानो ठाउँ भएकाले केही जग्गाधनी भने आफ्नो जग्गा सरकारले फुकुवा गरी रेलवे स्टेसन अन्तै सार्नुपर्ने बताउँछन् । बर्दिवासमा खाली जग्गा कम रहेकाले खेतीयोग्य र घडेरी जग्गा घरखेती र बस्ती विकासकै लागि बर्दिवासलाई छाडेर स्टेसन अन्यत्र सार्नुपर्ने बर्दिवास१४ का डाकराज पोखरेलको भनाइ छ । भंगाहाको बिजपुरा स्टेसनबाट बर्दिवाससम्म १२ बिघा जग्गा रेलवे ट्र्याक र ५४ बिघा स्टेसनका लागि रोकिएकाले त्यसको मुआब्जा तत्काल उपलब्ध गराउन स्थानीयले माग गरिरहेका छन् । मुआब्जाकै लागि स्थानीयका माग लिएर तीन पटकसम्म डेलिगेसन गइसकेको र पटकपटक छलफल भए पनि निकास निस्कन नसकेकने प्रदेश २ की सांसद शारदादेवी थापाले बताइन् । बर्दिवासको खेतीयोग्य जग्गालाई छाडेर बस्ती नभएको ठाउँमा रेलवे स्टेसन रहनुपर्ने स्थानीयको माग भएकाले स्टेसन सार्नुपर्ने पक्षमा आफू रहेको उनको भनाइ छ । महोत्तरीमा मुआब्जा विवाद टुंग्याउन पाँच जना प्रमुख जिल्ला अधिकारीबाट पहल भए पनि सफल नभएको तर आफ्नो कार्यकालमा यो विवाद टुंगिने महोत्तरीका प्रमुख जिल्ला अधिकारी तीर्थराज भट्टराईले बताए । बर्दिवासका प्रभावितहरूले मर्का पर्यो भनेर स्टेसन सार्न माग गरिरहेकाले पूर्वपश्चिम रेलवेको प्रस्तावित स्टेसनलाई नै दुवैको साझा स्टेसन बनाउने कि भन्ने विषयमा पनि छलफल अघि बढेको नेपाल रेलवे कम्पनीका महाप्रबन्धक गुरुप्रसाद भट्टराईको भनाइ छ । बर्दिवासको जग्गा महँगो भएकाले राज्यले अर्बौं रकम मुआब्जा वितरणमै खर्च गर्नुपर्छ । तर यति धेरै रकम खर्च गर्ने कि नगर्ने भन्ने विषयमा छलफल भइरहेकाले बर्दिवासमा तोकिएको भन्दा चार किलोमिटर दक्षिणतर्फ बस्ती नभएको मसान घट्टालगायतका ठाउँमा स्टेसन बनाउन प्रस्ताव आएकाले त्यस विषयमा पनि छलफल भइरहेको भट्टराईले जानकारी दिए । जग्गाको मुआब्जा वितरण हुन नसकेका कारण पूर्वपश्चिम रेलमार्गको काम पनि भप्सी खोलाबाट पश्चिम (बर्दिवासबाट पश्चिम) तर्फ मात्रै अघि बढेको छ । जयनगरबर्दिवास रेलमार्गको काम पनि भंगाहा नगरपालिकाको बिजलपुरा स्टेसनमा आएर रोकिएको छ । संघीय सरकारका भौतिक पूर्वाधार तथा यातायातमन्त्री वसन्तकुमार नेम्बाङ, रेल विभागका महानिर्देशक प्रमिला बज्राचार्य, भौतिक पूर्वाधार सचिव रवीन्द्रनाथ श्रेष्ठ, नेपाल रेलवे कम्पनीका महाप्रबन्धक भट्टराईलगायतको टोलीले शनिबार रेलवे स्टेसनको स्थलगत अनुगमन गरेका थिए । मुआब्जा विवाद छिट्टै टुंग्याउने उनीहरूको भनाइ थियो । रेलवे स्टेसन कहाँ राख्ने भन्ने विषयमा सरकार, रेलवे विभाग र कम्पनीले स्थानीयसँगै छलफल गरिरहेको र यो विषय छिट्टै टुंगिने भौतिक पूर्वाधार तथा यातायातमन्त्री नेम्बाङले जानकारी दिए ।"
पिलाछेंमा नेवारी शैलीको होमस्टे,"पर्यटकले पाटन दरबार क्षेत्र, सुन्धारा, महाबौद्ध, गोल्डेन टेम्पल, कुम्भेश्वरबाहेक सम्राट् अशोकले बनाएको बौद्ध स्तूप, दीपकर बुद्धलाई सबभन्दा पहिला दान दिने महिलाको बासस्थान गुइट टोल, बौद्ध विद्वान्हरूले बास बसेको स्थान, अष्टमातृका पीठ, नरेन्द्र देव, अंशुवर्माको अभिलेखलगायत अवलोकन गर्न पाउँछन् । लिच्छविकालदेखिका जीवित परम्परागत वास्तुकला, रहनसहन चाडपर्वबारे पनि जानकारी पाउन सक्छन् । पुनर्निर्माणमा सटर, रेलिङ, स्टिलका झ्यालढोकालगायत आधुनिक सामग्री प्रयोगलाई निरुत्साहित गरिएको छ । पुनर्निर्माण हुन बाँकी ४२ घरमध्ये अहिले तीन वटाको जग र डीपीसी ढलानको काम भइरहेको छ । १७ वटा सुरु गर्ने तयारीमा रहेको माया फाउन्डेसनका अध्यक्ष रमेश महर्जनले बताए । आर्थिक समस्याका कारण कसैले जगसम्म मात्र राखेका छन्, उनले भने, पिलाछेंमा काम सकिएपछि बिस्तारै अन्य टोलमा पनि पुनर्निर्माण थाल्ने योजना छ । पाटनमा ४२ भन्दा बढी टोल छन् ।पिलाछेंमा गुइट दोमार (बालकुमारी चौर), सभा हल, पार्किङ र बालबालिकाको खेलकुद स्थल पनि बनाउने योजना छ । तर बजेट अभावका कारण योजना ओझेलमा परेको फाउन्डेसनका अध्यक्ष महर्जनले बताए । प्राधिकरणका तर्फबाट पिलाछेंको विकासमा सक्दो सहयोग गर्ने प्राधिकरणका प्रमुख कार्यकारी अधिकृत ज्ञवालीले प्रतिबद्धता जनाए । भूकम्पपीडितले पाउन बाँकी किस्ता चाँडै उपलब्ध गराइने पनि उनले बताए । पिलाछेंमा २७ घरपरिवारले अन्तिम किस्ता पाउन बाँकी छ । दोस्रो किस्ता पाउन बाँकी १२ जना छन् ।"
ऊर्जा र सिँचाइको बजेट खर्च निराशाजनक,"सिँचाइतर्फ सुनकोसी मरिन डाइभर्सन बहुउद्देश्यीय आयोजनाको वित्तीय प्रगति करिब १० प्रतिशत मात्रै छ भने भेरीबबई डाइभर्सन बहुउद्देश्यीय आयोजनाको वित्तीय प्रगति २१ प्रतिशतमा सीमित रहेको मन्त्रालयले जनाएको छ । सिक्टा सिँचाइ आयोजनाको पुँजीगत खर्च करिब ३९ प्रतिशत रहेको मन्त्रालयको भनाइ छ । भारतीय अनुदान सहयोगमा सञ्चालित नदी नियन्त्रण आयोजनाको पुँजीगत खर्च डेढ प्रतिशत मात्रै छ । यसका लागि चालु आर्थिक वर्षमा १ अर्ब ५ करोड विनियोजन गरिएकामा डेढ करोड मात्रै खर्च भएको छ ।ऊर्जा मन्त्रालयले चालु आर्थिक वर्षमा १६ सय मेगावाट विद्युत् राष्ट्रिय प्रणालीमा जोड्ने लक्ष्य राखेकामा फागुन मसान्तसम्ममा ५७ मेगावाट विद्युत् मात्रै राष्ट्रिय प्रणालीमा जोडिएको मन्त्रालयको तथ्यांक छ । यो वर्ष विद्युत् चुहावट पनि १४ दशमलव ५० प्रतिशतमा झार्ने लक्ष्य मन्त्रालयले तय गरेको थियो । तर हाल विद्युत् चुहावट १५ दशमलव २७ प्रतिशत रहेको मन्त्रालयले बताएको छ । यो आर्थिक वर्ष थप ४० जिल्लालाई पूर्ण विद्युतीकरण जिल्ला बनाउने लक्ष्य राखिएकामा यो वर्ष एक जिल्ला मात्रै पूर्ण विद्युतीकरण भएको मन्त्रालयले समितिमा प्रस्तुत गरेको तथ्यांकमा उल्लेख छ ।चालु आर्थिक वर्षको ऊर्जा मन्त्रालयको बजेट कार्यान्वयनको अवस्था र आगामी वर्षको बजेटका विषयमा छलफलका लागि अर्थ समितिले ऊर्जा, जलस्रोत तथा सिँचाइ मन्त्रालयलाई बोलाएको थियो । समितिले विकासे मन्त्रालयसँग छलफलपछि आगामी बजेटको लागि एकमुष्ट निर्देशन दिने समितिका सचिव सुरेन्द्र अर्यालले जानकारी दिए ।"
५० नवप्रवर्तनका लागि महासंघले खुलायो आवेदन,"काठमाडौं (कास) नेपाल उद्योग वाणिज्य महासंघले ५० नवप्रवर्तन (स्टार्टअप) का लागि आवेदन खुलाएको छ । महासंघको स्टार्टअप एन्ड इनोभेसन समितिको कार्ययोजनाअनुसार मेन्टरसिप सहयोगसहित महासंघ लगानीकर्तासँग आबद्ध हुन इच्छुक नवप्रवर्तनका लागि वैशाख ४ देखि आवेदन खुलाइएको हो । समितिले नवीन सोचमा आधारित रहेर उद्यम गरिरहेकाहरूको नवप्रवर्तनको व्यावसायिक सफलताका लागि लगानीकर्ता जुटाउन यो योजना ल्याएको हो । यो योजनाअनुसार ५० स्टार्टअपका लागि ५० स्थापित उद्यमी जटाइनेछ । समितिअन्तर्गत रहेको इन्भेस्टर फोरममार्फत ५० स्टार्टअप र लगानीकर्तासँग साक्षात्कार गराई लगानी तथा व्यावसायिक साझेदारीमा सहयोग गरिने महासंघले बताएको छ । सहभागी हुन स्टार्टअप कम्तीमा एक वर्ष वा सोभन्दा बढी अवधिदेखि सञ्चालनमा आएको हुनुपर्ने समितिले जानकारी दिइएको छ । आवेदनसाथ कम्पनी दर्ता प्रमाणपत्रको प्रतिलिपि, कम्पनीको विधान, मेमोरेन्डम अफ एसोसिएसन, आर्टिकल अफ एसोसिएसन र सम्बन्धित अन्य रजिस्ट्रेसन, प्यानभ्याट दर्ता, कर चुक्ता प्रमाणपत्र, कम्पनीको सञ्चालक समितिको माइन्युट, कम्पनीका प्रवर्द्धकसंस्थापकहरूको विवरणलगायत कागजात आवश्यक पर्ने महासंघले जानकारी दिएको छ । कृषि, उत्पादनमूलक, सूचना प्रविधि तथा सेवा क्षेत्रका लागि महासंघले आवेदन खुलाएको हो ।"
सहुलियत कर्जा लिनेमा ९५ महिला,"(काठमाडौं)  ब्याज अनुदानको सहुलियत कर्जा लिनेमा करिब ९५ प्रतिशत महिला छन् । यो गत फागुनसम्म सहुलियत ब्याजदरको कर्जा लिने महिलाको संख्या हो । उक्त अवधिसम्म कुल ७७ हजार १ सय ७६ जनाले सहुलियत ब्याजदरको कर्जा लिएका छन् । तीमध्ये ३८ हजार ३ सय ५५ जनाले कृषि कर्जा लिएका छन् । बाँकी ३८ हजार ८ सय ४१ ले कृषिबाहेकका नौ प्रकारका सहुलियत कर्जा लिएका छन् । सहुलियत ब्याजदरको कर्जा लिने महिलाको संख्या ३६ हजार ७ सय ६३ जना छ । यो कृषिबाहेक नौवटा शीर्षकमा प्रवाह भएको कुल कर्जाको ९४६५ प्रतिशत हो ।स्वदेशमै उद्यमशीलता विकास गर्ने उद्देश्यले सरकारले ल्याएको सहुलियत ब्याजदरको कर्जा कार्यक्रमअन्तर्गत ऋण पछिल्ला महिनामा महिलाको आकर्षण उल्लेख्य बढेको बैंकरहरू बताउँछन् । सरकारले ब्याज अनुदान दिने १० प्रकारका कर्जामध्ये कृषिबाहेकमा सबैभन्दा धेरै ऋण लिने महिला उद्यमी नै रहेको सरकारी तथ्यांक छ । यो कर्जा लिन महिलाका नाममा उद्योग व्यवसाय सञ्चालन भएको हुनुपर्छ । यस्तो कर्जामा महिलाले सरकारबाट ६ प्रतिशत ब्याज अनुदान पाउँछन् । कुनै बैंक तथा वित्तीय संस्थाले १० प्रतिशत ब्याजदर तय गरे ६ प्रतिशत ब्याजदर सरकारबाट अनुदान पाइन्छ । बाँकी ४ प्रतिशत मात्र महिला उद्यमीले तिर्नुपर्छ । यो शीर्षकअन्तर्गत महिलाले बढीमा १५ लाख रुपैयाँसम्म ऋण लिन पाउँछन् ।राष्ट्र बैंकले २०७५ कात्तिक २० मा सहुलियतपूर्ण कर्जासम्बन्धी कार्यविधि जारी गरेको थियो । यसमध्ये व्यावसायिक कृषि तथा पशुपन्छी कर्जा पुरानै हो । व्यावसायिक कृषि कर्जामा ब्याज अनुदान दिने कार्यक्रम २०७३ मै आएको हो । पछि यो कर्जालाई पनि सरकारले सहुलियत ब्याजदरको कार्यविधिअनुसार समेटेर एकीकृत कार्यक्रम बनाएको हो । सहुलियत दरको कर्जामा बैंक तथा वित्तीय संस्थाले आधार दरमा अधिकतम २ प्रतिशतसम्म मात्र प्रिमियम (ब्याजदर) थप गर्न पाउँछन् । चालु आर्थिक वर्षको आठ महिनासम्म महिला उद्यमी शीर्षकमा बैंक तथा वित्तीय संस्थाले ३२ अर्ब ९५ करोड रुपैयाँ कर्जा प्रवाह गरेका छन् । गत असारमा यो शीर्षकमा ४ अर्ब ३५ करोड रुपैयाँ मात्र कर्जा प्रवाह भएको थियो । राष्ट्र बैंकका अनुसार गत फागुनसम्म करिब ७७ हजार २ सय ऋणीले सहुलियत कर्जा सुविधा लिएका छन् । ती ऋणीका लागि १ खर्ब २४ अर्ब २८ करोड रुपैयाँ कर्जा प्रवाह भएको छ ।गत पुससम्म प्रवाह भएको सहुलियत कर्जामध्ये कृषिबाहेकका सहुलियत कर्जा सुविधा पाउने २७ हजार ६२ जना छन् । ती ग्राहकले ब्याज अनुदानमा २३ अर्ब ७७ करोड रुपैयाँ कर्जा लिएका छन् । कृषिबाहेकका शीर्षकमा प्रवाह भएको कर्जामा पनि करिब ५० प्रतिशत (३८ हजार ३ सय ५५ जना) ले महिला उद्यमशीलता कर्जा लिएका छन् । बाँकी आठ प्रकारको कर्जा लिने ग्राहकको संख्या निकै कम छ । यो विषयमा राष्ट्र बैंक पनि जानकार छ । सोही कारण बैंक तथा वित्तीय संस्थालाई कृषिबाहेकका सहुलियत ब्याजका कर्जाको सीमा तोकिएको राष्ट्र बैंकका प्रवक्ता देवकुमार ढकालले जानकारी दिए । निर्देशनअनुसार बैंक तथा वित्तीय संस्थाले २०७८ असारसम्म तोकिएको संख्यामा कर्जा प्रवाह गर्नुपर्नेछ । २०७८ असारसम्म वाणिज्य बैंकले न्यूनतम पाँच सय, विकास बैंकले न्यूनतम दुई सय र वित्त कम्पनीले एक सयवटा कर्जा प्रवाह गर्नुपर्नेछ । चालु आर्थिक वर्षको बजेटमा पनि वाणिज्य बैंकका हरेक शाखाले १० वटा र विकास बैंकको शाखाले पाँचवटा सहुलियत दरको कर्जा प्रवाह गर्नुपर्ने व्यवस्था घोषणा भयो । सोही व्यवस्थालाई समेटेर राष्ट्र बैंकले मौद्रिक नीतिमार्फत वाणिज्य बैंकले कम्तीमा पाँच सय वा न्यूनतम प्रतिशाखा १० र राष्ट्रियस्तरका विकास बैंकले कम्तीमा तीन वा न्यूनतम प्रतिशाखा पाँचमध्ये जुन बढी हुन्छ, सोही संख्यामा कर्जा प्रवाह गर्नुपर्ने व्यवस्था गरेको हो ।सहुलियतपूर्ण कर्जा प्रवाहमा प्रदेशगत सन्तुलन कायम गर्न र यस्तो कर्जामा लक्षित क्षेत्र अनि वर्गको पहुँच सुनिश्चित गर्न कृषि तथा पशुपन्छी कर्जाबाहेक तोकिएको संख्यामा अन्य १० प्रकारका कर्जा प्रवाह गर्नुपर्ने व्यवस्था कार्यविधिमा छ । सरकारले कृषि तथा पशुपन्छी, शिक्षित युवा स्वरोजगार, विदेशबाट फर्केका युवा परियोजना, महिला उद्यमशीलता, दलित समुदाय व्यवसाय विकास, उच्च र प्राविधिक तथा व्यावसायिक शिक्षा र भूकम्पपीडितको निजी आवास निर्माण कर्जासहित सात प्रकारका कर्जाका लागि ५ देखि ६ प्रतिशतसम्म ब्याज अनुदान दिँदै आएको थियो । पछि कार्यविधि संशोधन गरी कपडा उद्योग र सीटीईभीटीलाई पनि जोडेर नौ प्रकारको कर्जा कार्यक्रम बनाइयो । पछि फेरि युवा स्वरोजगार शीर्षक पनि थपेर सहुलियत ब्याजदरको कर्जा १० प्रकारको बनाइएको छ ।"
बुद्ध एयर काठमाडौं बाहिर ७ नयाँ गन्तव्यमा,"काठमाडौं (कास) २३ वर्षयता काठमाडौं केन्द्रित उडान गर्दै आएको बुद्ध एयरले वैशाख १८ देखि राजधानीबाहिरका ६ वटा हवाई रुटका सात वटा गन्तव्य सहर जोड्दै अन्तर प्रदेश उडान थाल्ने भएको छ । कोरोनाका कारण सुस्ताएको राजधानीबाहिरको अर्थतन्त्रलाई चलायमान बनाउने उद्देश्यले बुद्धले पोखरालाई हब बनाउँदै गण्डकीबाट विराटनगर र सिमरा उडान गर्ने भएको हो । गण्डकीबाटै लुम्बिनीको नेपालगन्ज र भैरहवामा पनि उडान हुने भएको छ । यी रुटमा बुद्धले १८ सिट क्षमता भएको बिच १९००डी विमान सातामा तीन दिन उडाउनेछ । बुद्धले विराटनगरबाट तुम्लिङटार पनि उडान गर्ने घोषणा गरेको छ । तराईबाट पहाडमा हुने यो रुटमा बुद्धले ४७ सिट क्षमताको एटीआर४२ विमान उडाउने भएको छ । यसअघि तुम्लिङटारमा रुटमा बुद्धले काठमाडौंबाट १८ सिट क्षमता भएको बिच १९००डी विमान सातामा तीन दिन उडाउनेछ । त्यसैगरी महेन्द्र राजमार्गको नारायणगढ पश्चिमको सडकमा भइरहने अवरोधलाई दृष्टिगत गरी बुद्धले भरतपुरदेखि भैरहवा सीधा उडान गर्ने भएको छ । हालसम्म यो रुटमा व्यावसायिक उडान भएको छैन । यो रुट अस्थायी हुने र सडक यातायात सहज भएपछि उडान स्थगन हुने बुद्धका प्रबन्ध निर्देशक वीरेन्द्रबहादुर बस्नेतले जानकारी दिए । कोकाकोला र सेनाको हिमाल सफाइ अभियानकाठमाडौं (कास) कोकाकोला र हिमालयन क्लाइमेट इनिसिएटिभ (एचसीआई) ले हिमाल सफाइ अभियान २०२१ को लागि नेपाली सेनासँग सहकार्य गरेको छ । हिमालयन क्षेत्रलाई सफा राख्न सुरु गरिएको राष्ट्रिय सफाइ कार्यक्रमको दोस्रो संस्करण हो । यो मल्टिस्टेक होल्डर कार्यक्रमले हिमाललाई बचाउने, जलवायु परिवर्तनको प्रभाव कम गर्ने र लोत्से, मकालु, धौलागिरि, पुमोरी र आमादब्लमलगायत ६ वटा हिमाललाई सफा गर्ने उद्देश्य राखिएको कोकाकोलाले जनाएको छ । अभियानका माध्यमबाट सगरमाथाबाट ४८ सय ९२ किलो फोहोर र सगरमाथा बेस क्याम्पबाट ५६ सय ९४ किलोको फोहोर संकलन गरिएको थियो ।"
हुरीले खसाल्यो पुल,शनिबार साँझको हावाहुरीले क्षति पुर्याएको धादिङ केउरेनीटारको पुलको ड्रोनबाट लिइएको तस्बिर । गल्छी२ र ४ नम्बर वडा जोड्न निर्माणाधीन यो पुलको आधा भागको ५० मिटर फलामे संरचना त्रिशूली नदीमा खसेको छ । तीन वर्षअघि निर्माण थालिएको पुल चालु वर्ष पूरा हुने दाबी गरिएको थियो । तस्बिर ः हरिहरसिंह राठौरकान्तिपुर
म्यान्मारका दिवंगत सम्झेर,"(काठमाडौं)  कलाले निश्चित भाषा बोल्दैन । यसको खास भूगोल छैन । यसले अनेक रङ, रूप, भाषा, धर्म, संस्कृति र देशबारे एउटै लय बोल्छ । त्यही लयलाई पछ्याउँदै हिँड्छन् कलाकार । कलाको फरक भाषा र भूगोल हुँदो हो त म्यान्मारमा प्रजातन्त्र पुनः बहालीका लागि अनाहकमा ज्यान गुमाएका सयौं मानिसप्रति नेपालका कलाकार रवीन्द्र श्रेष्ठको मनमा सहानुभूति पलाउने थिएन । म्यान्मारमा गरिएको सैनिक कु पछि ज्यान गुमाएकाहरूको स्मृतिमा रवीन्द्रले आइतबार माइतीघरमा कलामार्फत नै श्रद्धाञ्जली अर्पण गरे । डुंगामा देखाइएको प्रतिस्थापन कलामार्फत उनले मानवता र विश्वलाई जोड्ने प्रयास गरेका हुन् । डुंगामा सजाइएका विभिन्न रङका गुलाफका फूलहरूमाथि कालो र सेतो दुइटा औंठाछापमा लेखिएको थियो, ह्युम्यानिटी, वी आर अल कनेक्टेड । डुंगाको अग्रभागमा मृतकहरूप्रति सहभागी दर्शकले पनि श्रद्धाञ्जली अर्पण गर्दै आफ्नो भावना अक्षरमा पोखे । मानिस जुन भूगोल र परिवेशको भए पनि मानवता जोडिने रवीन्द्र बताउँछन् । म्यान्मारको मानव नरसंहारले मेरो मन छोयो, उनले भने, कलामार्फत केही गर्नैपर्छ भनेर म कति रात विचलित भएँ ! त्यही मेरो छटपटीमा यो कला सिर्जना भयो । दिमागमा प्रतिस्थापन कलाका लागि अवधारणा आएपछि उनी डुंगाको खोजीमा लागे । यसमा उनलाई साथ दिए करिमा जोशी र दीपेश लिम्बूले । अन्ततः उनले नागदहमा पानीमा आधा डुबिरहेको बेवारिस डुंगालाई बबरमहलस्थित आर्ट काउन्सिलमा ल्याए र एक साताभन्दा बढी लगाएर रङरोगन र साजसज्जा गरे । उनको कामलाई अझै प्रभावकारी र ऐतिहासिक दस्ताबेजका रूपमा राख्न रवीन्द्रसँगै करिमा र दीपेश पनि अहोरात्र खटे । करिमाले रवीन्द्रको हरेक कामलाई तस्बिरमा कैद गरेर राखेकी छन् भने दीपेशले डकुमेन्ट्री फिल्म नै बनाउने योजना बनाएका छन् । उक्त डुंगालाई १७ वर्षअघि कृष्ण मालीले पोखराबाट ल्याएका थिए । डुंगालाई उद्धार र कनेक्सनको प्रतीकका रूपमा लिन्छन् रवीन्द्र । उनी भने, डुंगाले मानिसलाई यात्रामा उद्धार त गर्छ नै, पानी र जमिनलाई पनि जोड्छ । यो मानव सभ्यता र संस्कृतिसँग प्रत्यक्ष जोडिएको छ । डुंगाले जसरी मानवलाई उद्धार गर्छ, त्यसरी नै म्यान्मारको संकटलाई हामी सबैको प्रार्थना र प्रयासले टार्न सकोस् । डुंगालाई प्रतीकात्मक रूपमा देखाएर पब्लिक आर्ट मार्फत सबैको मनलाई जोड्ने काम गरेको उनले बताए । मेरो कलालाई सबै दर्शकले अवलोकन मात्र गरेनन्, म्यान्मारको घटनाप्रति सहानुभूति पनि देखाए, उनले भने, कलाले समसामयिक कुरा उठाएर पब्लिकलाई देखाउन सक्नुपर्छ । पब्लिकसँगको सम्पर्कमा आएर उनीहरूको धारणा तथा भावना आफ्नो कलामा मिसाउन पाउँदा बेग्लै आनन्द प्राप्त हुन्छ । खासमा रवीन्द्र दृष्टान्त र अवधारणागत कलाकृति सिर्जनामा रुचि राख्छन् । उनी बन्द कोठा र ग्यालरीमा मात्र होइनन्, दुनियाँको गतिविधिलाई पनि नियालिरहेका हुन्छन् । चाहे राजनीतिक होस् वा सामाजिक जुनसुकै विषयमा उनी कला सिर्जना गरेर सार्वजनिक हुन्छन् । मुलुकको १० वर्षे सशस्त्र द्वन्द्व, भूकम्प, स्वास्थ्य क्षेत्रमा सुशासन स्थापना गर्ने डा गोविन्द केसी, अमेरिका र नेपालमा रङ र जातका आधारमा गरिएका विभेद, कोरोना महामारीलगायत विषयलाई पनि कलामा उतारेर नागरिकलाई देखाए । जीवनसँग जोड्ने लाइन वर्क, औंठाछाप, ब्ल्याक लाइफ म्याटर्स, दलित लाइभ म्याटर्स, नयाँ युगको बिक्रीजस्ता काममा उनले कलामार्फत खबरदारी गरेका छन् । बृहत् नागरिक आन्दोलनलाई समर्थन गर्दै उनले प्रधानमन्त्री केपी शर्मा ओलीले नयाँ युग घोषणा गरेको तस्बिर छापिएको पत्रिकालाई हस्ताक्षर गरेर प्रज्ञाप्रतिष्ठानको डबलीमा बिक्रीसमेत गरेका थिए । उनले गत माघ २३ गते ओलीको आमसभामा नयाँ युगको बिक्री सहितको पत्रिका प्रहरीको भीडमा प्रस्तुत गरेका थिए । प्रत्येक क्षेत्रबाट जनताले सरकारको कामकाजको खबरदारी गर्नुपर्ने औंल्याउँदै उनी कला क्षेत्र पनि सक्रिय हुनुपर्ने धारणा राख्छन् । कलाले समाजको कुरा बोलेपछि त्यसलाई पब्लिकमा ल्याउन सक्नुपर्छ र आम मानिसका लागि आवाजको काम गर्नुपर्छ, उनले भने, कला र कलाकार समयक्रमसँगै अपडेट र परिवर्तन हुनु आजको आवश्यकता हो ।"
फागुन २८ को निर्णय फिर्ता गरौं : अनुशासन आयोग,"एमालेको केन्द्रीय अनुशासन आयोगले पार्टीलाई विग्रह र विभाजनको बाटोमा जान नदिन अपिल गरेको छ । आयोग अध्यक्ष अमृतकुमार बोहराले आइतबार विशेष ध्यानाकर्षण जारी गर्दै पार्टी एकता संरक्षण गर्दै मुलुकलाई फेरि स्थायित्व प्रदान गर्ने प्रयास गर्नुपर्ने उल्लेख गरेका छन् । प्रधानमन्त्री तथा पार्टी अध्यक्ष केपी शर्मा ओलीको ध्यानाकर्षण गराउँदै उनले एकता जोगाउन फागुन २८ गतेको एकतर्फी निर्णयलाई अविलम्ब फिर्ता गर्न र विधानबमोजिम केन्द्रीय कमिटी बैठक, केन्द्रीय निकाय तथा मातहतका कमिटीहरूका बैठक तत्काल बोलाउनुपर्ने उल्लेख गरेका छन् । पार्टीलाई पुनः एकताबद्ध बनाउन एउटा पक्ष मात्र सामेल भएर गरेको २०७७ फागुन २८ गतेको निर्णयलाई बिनाविलम्ब फिर्ता गरौं । विधिविपरीत कमिटीमा थप गर्ने र हटाउने गरी भएका सबै निर्णय सच्याऔं । पार्टीलाई सहमतिको बाटोमा अघि बढाउन नवौं राष्ट्रिय महाधिवेशनको नीति, कार्यदिशा, विधान एवं नियमावलीलाई सबैले पालना गरौं, बोहराद्वारा जारी ध्यानाकर्षणपत्रमा भनिएको छ, विधानको व्यवस्थाबमोजिम केन्द्रीय कमिटी, केन्द्रीय निकाय तथा मातहतका सबै कमिटीका बैठक तत्काल बोलाऔं । नेताहरूमा अहिलेकै शैली र प्रवृत्ति कायम रहे कठोर संघर्षपछि प्राप्त गरेका लोकतन्त्र, गणतन्त्र, संविधानजस्ता आन्दोलनका महत्त्वपूर्ण उपलब्धि पनि धरापमा पर्दै जाने र कम्युनिस्ट आन्दोलनमा समेत क्षति पुग्नेमा अध्यक्ष बोहराले ध्यानाकर्षण गराएका छन् ।"
बेंग्लोरको ह्याट्रिक,"चेन्नई (एजेन्सी) रोयल च्यालेन्जर्स बेंग्लोरले इन्डियन प्रिमियर लिगमा लगातार तेस्रो खेल जितेको छ । उसले जितको ह्याट्रिकका लागि आइतबार कोलकाता नाइट राइडर्सलाई ३८ रनले हरायो । बेंग्लोरको यो जितमा ग्लेन म्याक्सवेल र एबी डे भिल्लियर्सको आक्रामक अर्धशतक निर्णायक रह्यो ।म्याक्सवेलले ४९ बलमा ७८ र डे भिल्लियर्सले ३४ बलमा ७६ रन बनाए । त्यसको मद्दतले बेंग्लोरले चार विकेटमा २ सय ४ रन बनायो । जवाफमा कोलकाताले नियमित अन्तरमा विकेट गुमायो र आठ विकेटमा १ सय ६६ रन मात्र बनाउन सक्यो । शुभमन गिल, राहुन त्रिपाठी र इयान मोर्गनले सुरुआत लिए पनि ठोस इनिङ्स खेल्न सकेनन् । लगातारको जितपछि कप्तान विराट कोहलीको बेंग्लोर अंक तालिकाको शीर्षस्थानमा रह्यो । कोलकाता भने पछिल्ला तीन खेलमध्ये दुईमा पराजित रहेको छ । शनिबार राति डिफेन्डिङ च्याम्पियन मुम्बई इन्डियन्सले आफ्नो दोस्रो जितका लागि सनराइज हैदराबादलाई १३ रनले हरायो । पहिले ब्याटिङ गर्दै मुम्बईले १ सय ५१ रनको लक्ष्य तयार पारेपछि त्यसको जवाफमा हैदराबादले १ सय ३७ रन मात्र बनाउन सक्यो । हैदराबाद १९४ ओभरमा अलआउट भएको थियो । उसका लागि जोनी बियरस्टोले सर्वाधिक ४३ रन बनाए तर यो निर्णायक हुन सकेन । मुम्बईका क्विन्टन डे ककले ४० रन बनाए ।"
पीएसजीको नाटकीय जित,"सोसिडाड पराजितम्याड्रिड स्पेनी ला लिगामा रियल सोसिडाड आइतबार घरमै सेभियाको हातबाट २१ ले पराजित भएको छ । सिजनमा उत्कृष्ट सुरुआत लिएको सोसिडाडले त्यसलाई कायम राख्न सकेन र अहिले पाँचौं स्थानका लागि पनि संघर्षरत रहेको छ । उसको ३१ खेलबाट ४७ अंक मात्र छ । जितले सेभियाको चौथो स्थानमा पकड अझ बलियो भएको छ । उसको ३१ खेलबाट ६४ अंक छ । सोसिडाडले कार्लोस फर्नान्डेजको गोलले अग्रता लिए पनि सेभियाका तर्फबाट फर्नान्डो र युसुफ एन नेसरीले गोल गरे ।यसअघि बार्सिलोनाले १२ मिनेटको अन्तरमा चार गोल गरेपछि एथलेटिको बिलबाओलाई शनिबार ४० ले हराएर कोपा डेल रे जित्यो । त्यसमा लियोनल मेसीले दुई गोल गरे । खेलको ६० मिनेटसम्म गोलरहित बराबरी रहेपछि बार्सिलोनाका लागि एन्टोन ग्रिजमनले पहिलो गोल गरे । लगत्तै फ्रेन्क डे जङले दोस्रो गोल थपे । मेसीले त्यसपछि आफ्नो टिमका लागि दुई गोल गरे । क्लबको प्रशिक्षकमा रोनाल्ड कोम्यान आएयता बार्सिलोनाले जितेको यो पहिलो उपाधि हो । यस्तै बार्सिलोनाले सन् २०१९ यता पहिलो उपाधि पनि हात पारेको छ ।आर्सनल रोकियोलन्डन इंग्लिस प्रिमियर लिगको आइतबारको लन्डन डर्बीमा आर्सनल फुलहमको हातबाट ११ को नाटकीय बराबरीमा रोकिएको छ । आर्सनलले दोस्रो हाफको इन्ज्युरी समयको सातौं मिनेटमा बराबरी गोल फर्काएको हो । रेलिगेसनबाट बच्न संघर्षरत फुहलमका लागि एडवार्ड एनकेटीहले गोल गरे । आर्सलनको ३२ खेलबाट ४६ अंक छ र नवौं स्थानमा छ ।फुलहम भने ३३ खेलबाट २७ अंकसहित पुछारबाट तेस्रो स्थानमा रह्यो । सेफिल्ड युनाइटेड शनिबारको खेलमा उल्भ्सविरुद्धको खेलमा १० ले पराजित भयो र यससँगै रेलिगेसनमा परेको छ । उल्भ्सको जितमा विलियन जोसले गोल गरे । अर्को खेलमा न्युकासल युनाइटेडले वेस्ट ह्यामलाई ३२ ले हरायो र आफू रेलिगेसनबाट बच्ने सम्भावना बलियो बनायो ।यसअघि चेल्सीले म्यानचेस्टर सिटीलाई १० ले हराएर शनिबार एफए कपको फाइनल यात्रा तय गरेको छ । यससँगै सिटीको यस सिजन चार उपाधि जित्ने ऐतिहासिक सम्भावना समाप्त भएको छ । पछिल्लो मध्यसाता मात्र दुवै टिमले युरोपेली च्याम्पियन्स लिगको सेमिफाइनलमा आफ्नो स्थान बनाएका थिए । सिटीसामु अब इंग्लिस प्रिमियर लिग, च्याम्पियन्स लिग र लिगकप जित्ने सम्भावना कायम छ । चेल्सीको जितमा हाकिम जियेचले ५५ औं मिनेटमा निर्णायक गोल गरे ।"

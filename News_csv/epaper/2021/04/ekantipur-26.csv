शीर्षक,विवरण
संक्रमितसँगै मृत्युदर पनि उच्च,"संक्रमण तीव्र रूपमा भुसको आगोझैं फैलिरहेको छ, त्यसमा पनि नयाँ स्वरूपको भाइरसले गर्दा अवस्था धेरै जटिल हुने सम्भावना छ, उनले भने । संक्रमण बढ्दै गएकाले एक सयभन्दा बढी संक्रमित भएको जिल्लाको संख्या २५ पुगेको स्वास्थ्य मन्त्रालयका सहप्रवक्ता डा समीरकुमार अधिकारीले बताए । एक साताको तथ्यांकलाई केलाउँदा करिब दुई सय जना संक्रमितमध्ये एक जनाको मृत्यु हुने दुःखद अवस्था देखिएको जनाउँदै उनले भने, यसपटक संक्रमण तीव्र गतिमा विस्तार भइरहेको देखिएको छ । युवा र बालबालिकासमेत संक्रमित हुने, जटिलतातर्फ जाने र गत वर्षको दाँजोमा धेरै बढीलाई अस्पताल भर्ना गर्नुपर्ने एवं सघन उपचार चाहिने अवस्था छ ।इपिडिमियोलोजी तथा रोग नियन्त्रण महाशाखाका पूर्वनिर्देशक डा जीडी ठाकुरले सरकारले तुरुन्तै कठोर निर्णय लिएर स्वास्थ्य आपत्काल घोषणा गरी स्वास्थ्यमा ध्यान केन्द्रित गर्नुपर्ने बताए । संक्रमणको कडी तोड्न हटस्पटहरूमा दुई सातासम्म कडाइ गर्नुको विकल्प छैन, उनले भने ।संक्रमण वृद्धि २४१ प्रतिशतधुलिखेल अस्पतालका जनस्वास्थ्य तथा सामुदायिक कार्यक्रम विभागका निर्देशक डाविराज कर्माचार्यका अनुसार गत साताको दाँजोमा नेपालमा कोभिड संक्रमण २४१ प्रतिशतले बढेको छ । भारतमा यो दर ६० प्रतिशत, पाकिस्तानमा १३ प्रतिशत र माल्दिभ्समा ८० प्रतिशत छ । अझ विश्वमा गएको साताभन्दा १० प्रतिशतले वृद्घि देखिँदा नेपालमा २४१ प्रतिशतले देखिएको हो ।२४ घण्टामा २८ जनाको मृत्युनेपालमा कोरोनाबाट पछिल्लो २४ घण्टामा २८ जनाको मृत्यु भएको स्वास्थ्य तथा जनसंख्या मन्त्रालयले जनाएको छ । विभिन्न जिल्लामा १६ जनाको मृत्यु भएको र सोही अवधिमा थप १२ जना मृतकको विवरणसमेत प्राप्त भएको मन्त्रालयले पुष्टि गरेको छ । यससँगै नेपालमा कोरोना संक्रमणबाट ज्यान गुमाउनेको संख्या ३ हजार १ सय ६४ पुगेको छ ।पछिल्लो २४ घण्टामा नेपालमा ३ हजार ३२ संक्रमित थपिएका छन् भने काठमाडौं उपत्यकामा १ हजार ४ सय ९८ जना संक्रमित भएका छन् । संक्रमतिको कुल संख्या ३ लाख १ सय १९ पुगेको छ । पछिल्लो २४ घण्टामा काठमाडौंमा १ हजार १ सय ३२ सहित उपत्यकामा १ हजार ४ सय ९८ जना संक्रमित थपिएका छन् । यस्तै २४ घण्टामा ४ सय ५० निको भई डिस्चार्ज भएका छन् ।सावधानी नअपनाए भयावह ः मन्त्रालयस्वास्थ्य तथा जनसंख्या मन्त्रालयले कोरोना संक्रमण यही दरमा बढ्दै गए सीमित साधनस्रोत भएको देशले थेग्न नसक्ने बताएको छ । मन्त्रालयका प्रवक्ता डा जागेश्वर गौतमले सबै मिलेर मात्र कोरोनालाई परास्त गर्न सकिने भएकाले स्वास्थ्य सावधानी अपनाउन आग्रह गरे । उनले सावधानी नअपनाए स्थिति भयावह हुने बताए ।मन्त्रालयले देशका विभिन्न स्थानमा भारतमा जस्तै संक्रमितको उपचार तथा हेरचाहमा समस्या आउन थालिसकेकाले संक्रमण रोकथाम गर्न सक्ने भूमिका सबैले निर्वाह नगरे समस्या झन् भयावह हुने जनाएको छ । आज जुन दुःखद दृश्य स्वास्थ्यकर्मीहरूले दिनहुँ देखिरहेका छन्, त्यो कसैको पनि परिवार वा आफन्तमा नघटोस् भन्नका लागि हामी सबैले संक्रमणको फैलावटलाई रोक्ने गरी जिम्मेवार बन्न र बनाउन अत्यावश्यक छ, संक्रमण रोकथामका लागि सरकारले तोकेका मापदण्ड निर्विकल्प उपाय हुन्, मन्त्रालयका सहप्रवक्ता डा समीरकुमार अधिकारीद्वारा जारी सार्वजनिक सूचनामा उल्लेख छ ।"
"न बेड पाइन्छ, न एम्बुलेन्स","सास फेर्न गाह्रो भएपछि आफन्तले आइतबार टेकुस्थित शुक्रराज ट्रपिकल तथा सरुवा रोग अस्पताल पुर्याएका थिए । अस्पतालमा प्राथमिक उपचार त भयो तर उनलाई अक्सिजनको मात्रा बढाएर तत्काल भेन्टिलेटरमा राख्नुपर्ने भयो । अस्पतालमा भेन्टिलेटर खाली थिएन । एम्बुलेन्स आएपछि अक्सिजन सिलिन्डर जोडेर बिरामीलाई ह्वीलचियरमा गुडाउँदै बाहिर निकालियो । अक्सिजन जोड्दा पनि बिरामीलाई असहज देखिन्थ्यो । उनी बारम्बार खोकिरहेका थिए । अस्पतालमा बेड नपाएपछि घरबाट लगिएको बिरामीलाई एम्बुलेन्समै राखेर सेवा दिएको नेपाल एम्बुलेन्स सेवाका प्रमुख रञ्जित आचार्यले बताए । ट्वीटरमा उनले लेखेका छन्, अस्पतालमा बेड नपाएर बिरामीलाई अक्सिजन सपोर्टका लागि एम्बुलेन्समै राख्नुपरेको छ । यो क्रम बढ्दै जानेछ । अहिले नै आइसोलेसन बेड अक्सिजनको जोहो गरौं नत्र रोगले होइन, उपचार नपाएर ज्यान जानेछ ।सीसीएमसीको आइतबारको बैठकमा स्वास्थ्य सचिव लक्ष्मण अर्यालले यस्तै दृश्य सुनाएका थिए । अस्पतालका सबै बेड भरिइसके । सचिव, मुख्य सचिव, मन्त्री जसलाई कोरोना लागे पनि बेड पाउने अवस्था छैन । यो अवस्था टुटाउन केही न केही निर्णय गर्नैपर्छ, उनको भनाइ उद्धृत गर्दै बैठकका एक सहभागीले भने । बेड सबै भरिएपछि टेकु अस्पतालमा आउन सक्ने बिरामीको उपचारको व्यवस्था गर्न आकस्मिक कक्षबाहिर अक्सिजनको पाइप जडान गर्न लागेको निर्देशक डा सागरराज भण्डारीले बताए । अब बेड खाली छैन । सास फेर्न गाह्रो भएर आएका बिरामीलाई बाहिरै राखेर भए पनि अक्सिजन दिने व्यवस्थापनमा जुटेका छौं, उनले भने । मन्त्रालयका अनुसार यो अस्पतालको आइसोलेसन वार्डमा ४७ जना, आईसीयूमा ९ जना र भेन्टिलेटरमा १० जना उपचाररत छन् । बलम्बुको सशस्त्र प्रहरी अस्पतालमा पनि दिनमा १० जनाभन्दा बढी भर्ना गर्नै नसक्ने अवस्था रहेको कोरोना संक्रमितको व्यवस्थापनमा नेतृत्व गरेका डा प्रवीन नेपालले बताए । यो अस्पतालमा सबैभन्दा बढी संक्रमितको उपचार भइरहेको छ । यहाँ आइसोलेसनमा १ सय ६ जना, आईसीयूमा १० जना, भेन्टिलेटरमा ८ जना उपचाररत छन् । काठमाडौं उपत्यकाका १२ वटा अस्पतालको आइसोलेसनमा ५ सय ५४ जना, आईसीयूमा ८२ र भेन्टिलेटरमा ४० जना संक्रमितको उपचार भइरहेको मन्त्रालयले जनाएको छ । ५ सयभन्दा बढी संक्रमित हुने जिल्ला काठमाडौं, भक्तपुर, ललितपुरसहित १० वटा पुगेका छन् । मन्त्रालयका अनुसार काठमाडौं उपत्यकामा ८ हजार ४ सय ५६ जना सक्रिय संक्रमित छन् । यो देशभरिको कुल संक्रमितको ४३ दशमलव ६२ हो । काठमाडौंमा सबैभन्दा बढी ६ हजार ५ सय २८ सक्रिय संक्रमित छन् । संक्रमित बढेसँगै होम आइसोलेसनमा बसेकालाई गाह्रो भएपछि अस्पताल लानुपर्दा एम्बुलेन्ससमेत पाउन मुस्किल पर्न थालेको छ । कलंकीकी ३२ वर्षीया महिलाले आइतबार बिहानदेखि कोसिस गर्दा पनि एम्बुलेन्स नपाएपछि ट्याक्सीमै अस्पताल पुगिन् । सास फेर्न गाह्रो भएकाले अस्पताल ल्याउन खोज्दा एम्बुलेन्स पाउनै सकिएन, संक्रमितका श्रीमान्ले भने । उनलाई रुघाखोकी, ज्वरो भए पनि परीक्षण गरेका छैनन् । कोरोना पोजिटिभ भएका आफन्तलाई ज्वरो नघटेपछि हामी पनि एक्सरे र रगत परीक्षण गर्न अस्पताल गएका थियौं । एक्सरे गर्ने र रगतको नमुना दिन अस्पतालमै डेढ घण्टा बस्दा एक जना बिरामी निजी अस्पतालमा गए भने होम आइसोलेसन बसेर गम्भीर भएका तीन जना अस्पताल आइपुगे । उनीहरू सबैजसो अक्सिजनको मात्रा कमी भएपछि अस्पताल आएका थिए । िििटेकुस्थित शुक्रराज ट्रपिकल तथा सरुवा रोग अस्पतालको आईसीयूमा ४५ वर्षीय एक पुरुष उपचाररत छन् । उनको अवस्था गम्भीर छ । अर्को बेडमा रहेका उनका ८५ वर्षीय बुबाको शुक्रबार मृत्यु भइसकेको छ । बुबाको मृत्यु भएर उनी शोकमा छन्, योभन्दा बढी उनी आफैंलाई सास फेर्न नसक्नुको पीडा छँदै छ । छटपटाउँदै रुन्छन्, हामीले सकेको गरिरहेका छौं, एक चिकित्सकले भने । यही अस्पतालमा कोरोना संक्रमित भएपछि एउटै परिवारका चार जना भर्ना भएका थिए । यसमध्ये ७५ वर्षीय एक जना आईसीयूमा भर्ना भएका थिए । दुई दिनअघि उनको मृत्यु भएपछि शव बुझ्न पनि अरू नै आउनुपरेको स्वास्थ्यकर्मी र चिकित्सकले देखेका छन् । घरमूली गुमाएको पीडा भुल्न तीन जना भने अन्यत्र अस्पतालमा रिफर भइसकेका छन् । सँगै अस्पताल भर्ना भएका एक जना गुमे पनि दाहसंस्कारसमेत गर्न कोही पुग्न नपाउँदा उहाँहरू विक्षिप्त हुनुभएको थियो, अस्पतालका एक स्वास्थ्यकर्मीले भने । उनीहरू वार्डमा उपचाररत थिए । बलम्बुस्थित सशस्त्र प्रहरी अस्पतालमा पनि परिवारै संक्रमित भएपछि उपचाररत छन् । अस्पतालका कोरोना संक्रमितको उपचार र व्यवस्थापनका संयोजक डा प्रवीन नेपालले तीन वटा परिवारका सबैजसो सदस्य संक्रमित रहेको बताए । एउटा परिवारमा २२ वर्षीया छोरी आईसीयूमा छिन् भने बुबा र भाइ जनरल वार्डमा उपचाररत छन् । त्यस्तै अर्को परिवारका चार जना संक्रमित भएर उपचाररत छन् । अस्पतालमा जति पनि संक्रमित आउँछन्, ७० प्रतिशतलाई आईसीयू चाहिएको छ, नेपालले भने ।एकै परिवारका ११ जनामा संक्रमणराजविराज सप्तरीमा आइतबार एकै परिवारका ११ सहित १५ जनामा कोरोना संक्रमण पुष्टि भएको छ । संक्रमण देखिएका सबै लक्षणसहितका छन् । डाक्नेश्वरी नगरपालिका तरहीमा एकै परिवारका ११ जनामा संक्रमण भएको पाइएको राजविराजस्थित गजेन्द्रनारायण सिंह अस्पतालका मेसु डा रञ्जित झाले जानकारी दिए ।उपचारका लागि केही दिनअघि धरानस्थित बीपी कोइराला स्वास्थ्य विज्ञान प्रतिष्ठान भर्ना गरिएकी तरहीकी ९५ वर्षीया वृद्धामा संक्रमण पुष्टि भएको थियो । त्यसपछि उनको परिवारका १५ जनाको परीक्षण गर्दा ११ जनामा संक्रमण पुष्टि भएको डा झाले बताए । परिवारका एक सदस्य केही दिनअघि मात्र भारत, राजस्थानबाट फर्किएका थिए । संक्रमित ११ जना नै होम आइसोलेसनमा छन् । उनका अनुसार केही दिनअघि भारतको पटनाबाट परीक्षा दिएर फर्किएका तिलाठी कोइलाडी गाउँपालिकाका एक कर्मचारीसमेत संक्रमित भएका छन् । गजेन्द्रनारायण सिंह अस्पतालको आकस्मिक कक्षमा उपचाररत २ जनामा पनि संक्रमण भएको पाइएको छ ।"
स्वास्थ्य अधिकारी भन्छन् अब स्वास्थ्य पूर्वाधारले थेग्दैन,"बाँकेमा कर्णालीबाट पनि उपचार गराउन मान्छेहरू आउँछन्, त्यसैले स्वास्थ्य पूर्वाधार चाँडै भरिएको हो, उनले भने, हामीले नेपालगन्ज मेडिकल कलेजसँग पनि कुरा गरेर बेड थप्ने तयारी गरेका छौं । उनले सरकारले सबै प्रदेशमा नेपाली सेनालाई प्रयोग गरेर होल्डिङ सेन्टर बनाउने तयारी गरिसकिएको जानकारी दिए । अबका दिनमा धेरै आवश्यक पर्ने भनेको अक्सिजन र बेड नै हो, उनले भने, बेडका लागि सेनालाई भनेर होल्डिङ सेन्टरहरू बनाउँछौं । सिलिन्डर भने धेरै चाहिन्छ । हामीले अर्थ र पराष्ट्र मन्त्रालयलाई पनि त्यो प्राप्त गर्नका लागि सहयोग गर्न भनेका छौं ।मन्त्री त्रिपाठीका अनुसार नेपालमा लिक्विड अक्सिजनभन्दा पनि अक्सिजन भर्नका लागि सिलिन्डर अभाव हुने देखिएको छ । अक्सिजन सिलिन्डर पनि ग्यास सिलिन्डरजस्तै रहेछ । हस्पिटलहरूले लगेर होल्ड गरेर राख्ने, उनले भने, त्यसैले पनि हामीलाई सिलिन्डर अलि धेरै आवश्यक छ ।यस्तै देशैभर कोरोना संक्रमितको संख्या बढ्न थालेपछि स्वास्थ्य तथा जनसंख्या मन्त्रालयले ७ वटै प्रदेशमा त्यहाँको वास्तविक अवस्था बुझ्न उच्चस्तरीय टोली खटाउने भएको छ ।स्वास्थ्यमन्त्री त्रिपाठीको उपस्थितिमा आइतबार बसेको मन्त्रालयको इन्सिडेन्ट कमान्ड सिस्टम (आईसीएस) को बैठकले उच्चस्तरीय टोली ७ वटै प्रदेशमा पठाउने निर्णय गरेको हो । मन्त्रालयबाट प्रदेशमा जाने टोलीले त्यहाँको वस्तुस्थिति हेरी त्यहींको स्रोतसाधनलाई कसरी उचित रूपमा प्रयोग गर्न सकिन्छ भनेर सहयोग गर्नेछ ।मन्त्री त्रिपाठीका अनुसार मन्त्रालयले सबै प्रदेशमा प्रमुख विशेषज्ञ र एक जना ११ औं तहका अधिकारीलाई पठाउने निर्णय गरेर लुम्बिनीमा टोली पठाइसकेको छ । हामीले लुम्बिनीका लागि डा महेन्द्र श्रेष्ठलाई पठाइसकेका छौं, उनले भने, अन्य प्रदेशमा पनि एक जना प्रमुख विशेषज्ञसहितको टोली छिट्टै जानेछ ।मन्त्री त्रिपाठीका अनुसार केन्द्रबाट गएको टोलीले तीन सातासम्म त्यहीं बसेर केन्द्रसँग समन्वयात्मक भूमिका निर्बाह गर्नेछन् । त्यहाँको मन्त्रालय, कर्मचारी र स्थानीय तहसँग उहाँहरूले मिलेर काम गर्नुहुन्छ । योजनाहरू बनाउन सहयोग गर्नुहुन्छ, उनले भने, धेरै ठाउँमा अहिले थोरै मात्रामा संक्रमित देखिँदा पनि समस्या देखिनुको मुख्य कारण स्रोतसाधनको अपर्याप्तता नै हो ।मन्त्रालयका प्रमुख विशेषज्ञ डा रोशन पोखरेलका अनुसार मन्त्रालयबाट जाने उच्चस्तरीय टोलीले त्यहाँको अवस्था मूल्यांकन गरेर यथोचित निर्णय लिन प्रदेश सरकारलाई सहयोग गर्नेछ । तत्काल केन्द्रबाट अतिप्रभावित भनिएका क्षेत्रमा चिकित्सक वा अन्य सहयोग पठाउने कुनै निर्णय भएको छैन, उनले भने, उच्चस्तरीय टोली गएर परीक्षण र उपचारलगायत काम कस्तो भइरहेको छ, हेर्ने हो । त्यसलाई सहज बनाउन सहयोग गर्ने हो । हामीले परीक्षण किट, रिएजेन्ट, खोप, पीपीई त पठाइरहेकै छौं ।डा पोखरेलका अनुसार बाँकेमा अवस्था गम्भीर भए पनि तत्कालका लागि केन्द्रबाट उपचारलगायत सहयोगका लागि कुनै टोली पठाउने निर्णय गरिएको छैन । सबैतिरको अवस्था उस्तै छ । त्यहींको स्रोतसाधन उपयोग गर्नुको विकल्प छैन, उनले भने, उपचार र परीक्षणका लागि चाहिने सामग्री त हामीले पठाइरहेकै छौं ।"
तीन साता लकडाउन गर्न सिफारिस,"(काठमाडौं)  कोभिड संकट व्यवस्थापन केन्द्र (सीसीएमसी) ले कम्तीमा तीन साता देशभर लकडाउन गर्न मन्त्रिपरिषद्समक्ष सिफारिस गरेको छ । कोरोना महामारीको दोस्रो लहर तीव्र गतिमा फैलिएको निष्कर्ष निकाल्दै सीसीएमसीले कम्तीमा वैशाख मसान्तसम्म लकडाउनको सिफारिस गरेको हो । लकडाउनमा नगए सक्रिय संक्रमित रहेका जिल्लामा निषेधाज्ञा जारी गर्न सुझाव दिइएको छ । उपप्रधानमन्त्री ईश्वर पोखरेलको अध्यक्षतामा आइतबार सीसीएमसीको बैठकले महामारीको पछिल्लो अवस्थाको समीक्षा गरेको थियो । बैठकमा अधिकांश सदस्यले कोरोना संक्रमणको दोस्रो लहर तीव्र विस्तार भएकाले तत्काल रोकथाम तथा नियन्त्रणका लागि कडा किसिमको आदेश जारी गर्नुपर्ने सुझाव दिएका थिए । त्यसपछि बैठकले सर्वसम्मत रूपमा लकडाउन गर्नुपर्ने र त्यो नभए निषेधाज्ञामा जानुपर्ने निर्णय गरेको हो । लकडाउन नभएको खण्डमा सहरी क्षेत्रमा ५ सय र अन्य जिल्लामा २ सय सक्रिय संक्रमित पुगे निषेधाज्ञा गर्नुपर्ने सीसीएमसीको सिफारिस छ । उपत्यकामा १ हजार जनाभन्दा बढी सक्रिय संक्रमित पुगे निषेधाज्ञा जारी गर्नुपर्ने प्रस्ताव छ । यस्तै विदेशी नागरिकलाई स्थलमार्गबाट नेपाल प्रवेशमा पनि रोक लगाउन सिफारिस गरेको छ । स्थलमार्गबाट भित्रिने नेपालीलाई भने प्रवेश दिने तर परीक्षणसहित नियन्त्रित आधारमा गन्तव्यसम्म पुर्याइने व्यवस्था गर्नुपर्ने प्रस्ताव छ । तोकिएका ३५ नाकाबाट आवागमन व्यवस्थापनमा सुरक्षाकर्मी खटिए पनि खुला सिमानाका कारण चोरबाटो हुँदै भारतबाट भित्रिनेको संख्या अधिक छ, जुन परीक्षणको दायरामा पनि छैनन् । सोमबारदेखि पूर्वनिर्धारित सबै किसिमका परीक्षा पनि अर्को निर्णय नभएसम्मका लागि तत्काललाई स्थगन गर्न सिफारिस गरिएको छ । यस सम्बन्धमा सीसीएमसी सचिवालयका संयोजक एवं प्रधानमन्त्री कार्यालयका सचिव खगराज बरालले विज्ञप्तिमार्फत जानकारी गराएका छन् । सीसीएमसीले मन्त्रिपरिषद्लाई गरेका अन्य सिफारिसबारे भने उनले उल्लेख गरेका छैनन् । सीसीएमसीको सिफारिसअनुसार नै लकडाउन वा निषेधाज्ञा जारी भए अत्यावश्यक भनी नतोकिएका सेवाबाहेकका पेसा व्यवसाय सञ्चालन र मानिसको आवागमनमा रोक लगाइनेछ । दैनिक जीवनयापनसँग जोडिएका वस्तु खरिदबिक्रीमा भने जनस्वास्थ्यका मापदण्ड पालना गरेर समय तोकिनेछ । बाँकीको हकमा आदेश र निर्देशन उल्लंघन गरिए संक्रामक रोग ऐन, २०२० र स्थानीय प्रशासन ऐन, २०२८ अनुसार कारबाही गरिने छ । सेना र स्वास्थ्य तथा जनसंख्या मन्त्रालयले पनि यसअघि महामारी रोकथामका लागि लकडाउनसम्मकै अवधारणामा जानुपर्ने प्रस्ताव सीसीएमसीमा राखेका थिए । लकडाउन वा निषेधाज्ञा भएमा सीमा निगरानीसुरक्षाका अलावा आदेश कार्यान्वयन गर्न प्रहरी र सशस्त्रलाई थप क्रियाशील बनाइने र विदेशबाट आएकालाई होल्डिङ सेन्टर र क्वारेन्टाइनमा राख्ने व्यवस्थाको जिम्मा सेनालाई दिन सीसीएमसीले सिफारिस गरेको छ । लकडाउन घोषणा भएमा सर्वसाधारणलाई पेसा व्यवसाय व्यवस्थित गर्न, गन्तव्यसम्म पुग्न पनि सर्वसाधारणलाई तीन दिनको समय दिइने विषयमा पनि बैठकमा छलफल भएको थियो ।सीसीएमसीका सदस्यले गत शनिबार प्रधानमन्त्री केपी शर्मा ओलीलाई भेटेर महामारीको दोस्रो लहरको जोखिम र त्यसबाट पर्ने असरका बारे ब्रिफिङ गरेका थिए । प्रधानमन्त्री ओलीले उपयुक्त कार्ययोजना मन्त्रिपरिषद्मा पेस गर्न निर्देशन दिएका थिए । त्यसको भोलिपल्टै सीसीएमसीले महामारीविरुद्ध प्रतिकार्य योजना सिफारिस गरेको हो । पहिलो लहरको कोरोना संक्रमणविरुद्ध जुध्न २०७६ चैत ११ बाट घोषणा गरिएको लकडाउन गत साउन ६ सम्म थियो । त्यसपछि भने जिल्लामा जोखिमको अवस्था हेरेर निषेधाज्ञा र एरिया सिलको अवधारणा अपनाइएको थियो ।"
बेलामा खानै पाउँदैनन् स्वास्थ्यकर्मी,"(बाँकेरूपन्देही)  नाम नलेख्दिनुहोला है ! उनले भनिन्, छोराछोरीले थाहा पाए भने पीर मान्छन् । शिरदेखि पाउसम्म पर्सनल प्रोटेक्सन इक्विपमेन्ट (पीपीई) ले छोपिएकी उनले परिचय दिइनन् । मात्रै जन्मथलो प्यूठान रहेको सुनाइन् । यति भनेपछि काममा लागिन् । १६ लिटर अट्ने सेनिटाइजरको ट्यांकी बोकेर शववाहन, स्ट्रेचर र शव ल्याउने बाटो वरिपरि छर्किंदै गइन् । शनिबार उनलाई अन्य दिनभन्दा बढी धपेडी थियो । एकै दिन चारवटा शव व्यवस्थापन गर्ने जिम्मा थियो । बिहान ७ बजेदेखि शव निकाल्न पीपीई सेट लगाएर बसे पनि नेपाली सेनाको टोली ११ बजेमात्रै आइपुग्यो । यति सकेर खाऊँला भनेको, फेरि अर्को बिरामी सिकिस्त छ रे, उनले थकित भावमा साथीसँग भनिन् ।उनी भेरी अस्पतालको कोभिड वार्डमा हेल्परको काम गर्छिन् । चार महिनाअघि नेपालगन्ज आएकी हुन् । श्रीमान् बितेपछि छोराछोरी पाल्न रोजगारी अति जरुरी थियो । भेरी अस्पतालमा हेल्परको आवश्यकताबारे सुनिन् । उनले सुरुमा कोभिड सर्ने डरले मन खुम्च्याइन् । परिवारको भोको पेट र आर्थिक अभावले जागिरतिर धकेल्यो । जागिर पाएको दिन उनलाई खुसी र दुःख दुवै एकसाथ भयो । खुसी यस अर्थमा उनले घरखर्च पुर्याउने भइन् । दुःखचाहिँ कोरोना सर्ने डरले लागेको थियो । घरमा छोराछोरीले के काम गर्नुहुन्छ ममी भनेर सोध्छन्, उनले भनिन्, मैले अरू नै काम भनेर ढाँटेकी छु । यसरी झूटो बोलेर जागिर गर्नुका पछाडि सन्तानकै मायाले बाध्य बनाएको उनको भनाइ छ । परिस्थितिअनुसार झूटो पनि बोल्नु पर्दोरहेछ, उनले भनिन्, थाहा पाए छोराछोरीले मन दुखाउँछन् ।शववाहन व्यवस्थापनमा उनकी साथी शोभा चौधरी पनि सँगसँगै खटिएकी थिइन् । राप्ती सोनारी गाउँपालिकाकी २८ वर्षीया शोभा संक्रमित शवको फोहोर उठाउने, डस्टबिनमा राख्ने काम गर्छिन् । धेरैजसो हात प्रयोग हुने भएकाले उनले दुईवटा ग्लोब्स लगाएकी थिइन् । ग्लोब्सबाट आउने पसिनाले हात खाएको छ । ग्लोब्सभित्रबाट हात चिलाउँछ, उनले भनिन्, पोल्छ । नेपालगन्जको प्रचण्ड गर्मीमा आङको एकसरो लुगा थेग्न मुस्किल पर्छ । यहाँका स्वास्थ्यकर्मी भने चौबीसै घण्टा पीपीई लगाएर खटिएका छन् । आफ्नो शरीरभन्दा ठूलो प्लास्टिकले बेरिएको खुट्टा घिसार्दै स्टाफ नर्स प्रमिला अस्पतालको वल्लो र पल्लो वार्ड घुमिरहन्थिन् । एकैछिनमा उनी हातमा अक्सिजनका लामा लामा पाइप बोकेर दौडिएको अवस्थामा देखिन्थिन् । छिनमा अक्सिजनका सिलिन्डर तान्दै गरेको भेटिन्थिन् । थाकेर लखतरान भएकी उनी बोल्न सक्ने अवस्थामा थिइनन् । मुख सुकेर प्याकप्याक भएको बताउँदै उनी अनवरत बिरामीको सेवामा खटिएकी थिइन् । बिहान घरबाट कालो चिया खाएर अस्पताल आएकी थिएँ, बिरामीको चाप बढेर खाने फुर्सद पाएकी छैन, उनले भनिन्, यहाँ पानी खाने फुर्सद त छैन । अस्पतालले खाना उपलब्ध गराउँछ । तर, त्यही प्याकेटको खाना पनि तातो नखाएको थुप्रै दिन भइसक्यो । रातदिन खटिएकी प्रमिलालाई काम गर्ने ऊर्जा कहाँबाट मिल्छ ? उनले भावुक हुँदै भनिन्, आमाबुबाले बहादुर छोरी भन्नुहुन्छ, त्यही हो, थप ऊर्जा ।पीपीईले निथ्रुक्कै भित्री पहिरन भिज्छन् । तिर्खाले ओठ सुक्खा हुन्छ । तिर्खाएका बेला बिरामी हेर्दाहेर्दै पानी खान डर लाग्छ । यस्तो बेला प्रमिला पसिनाले ओठ भिजाएर चित्त बुझाउँछिन् । उनीजस्तै संक्रमित बिरामीको हेरचार गर्दै थिइन्, स्टाफ नर्स कमला नेपाली । दैलेख घर भएकी उनी अस्पतालमा काम गर्दागर्दै संक्रमित भइन् । ज्वरो आएको, टाउको दुखेको थियो । आँखा थकित र त्रस्त देखिन्थे । तैपनि उनी संक्रमित बिरामीको हेरचाहमा लागेकी थिइन् । आफू संक्रमित भइसकेपछि पनि उनको मनले आराम पाउन चाहेन । स्टाफ कम हुनुहुन्छ, गम्भीर अवस्थाका बिरामी थपिइरहेका छन्, उनले भनिन्, बिरामीको मायाले बेड रेस्ट गर्न चाहिनँ । कमलाका अनुसार धेरै संक्रमित स्वास्थ्यकर्मीले बिदा नबसेर बिरामीको सेवा गरिरहेका छन् । कोभिड वार्डमा खटिएकी डा प्रतिज्ञा आचार्यको आवाज सुकेको थियो । उनी आफैंलाई ज्वरो आएको चार दिन भयो । पीसीआर जाँच गरे कोरोना हुन सक्छ । तर उनलाई आफ्नै शरीरको स्वास्थ्य जाँच गर्ने फुर्सद छैन । काठमाडौंबाट कोभिडकै लागि काम गर्न उनी स्वेच्छाले ७ महिनाअघि भेरी अस्पताल आएकी थिइन् । दिनानुदिन आईसीयूमा राख्नुपर्ने बिरामी थपिएपछि स्वास्थ्यकर्मीको जिम्मेवारी थप चुनौतीपूर्ण बन्दै गएको उनले सुनाइन् । स्वास्थ्यकर्मीमा निराशामहामारी सुरु भएदेखि नै गत वर्ष कोरोना उपचारका लागि छुट्याइएका अस्पतालमा केही चिकित्सक तथा नर्सले निरन्तर काम गरिरहेका छन् । उनीहरू न आफ्नो परिवारसँग नजिक बस्न पाउँछन्, न त खुलेर हाँस्न र काम गर्न । कोरोना अस्पतालमा काम गर्दा सामाजिक रूपमा भएको हेलालाई मनमै राखेर काम गरिरहेका उनीहरू बिरामी बचाउन पाउँदा हुने खुसीमा अन्य सबै दुःख बिर्सेको बताउँछन् । खटिएकामध्ये कतिपय आफैं पनि संक्रमित भएका छन् । बुटवलस्थित कोरोना विशेष अस्पतालमा फोकल पर्सनका रूपमा कार्यरत छन् फिजिसियन डा सुदर्शन थापा । पहिलेभन्दा अहिले काम गर्न साह्रै अप्ठ्यारो परिस्थिति रहेको उनले बताए । गत वर्ष बिरामी अस्पतालमा सामान्य अवस्थामै आउने भएकाले धेरैलाई निको बनाएर घर पठाउन पाइन्थ्यो, उनले भने, त्यही रोगका बिरामी अहिले गम्भीर अवस्थामा आउँछन्, बचाएर फर्काउन सकियोस् भन्ने मात्र मनस्थिति रहन्छ । पेसादेखि भाग्न नमिल्ने भएकाले जसरी पनि उपचारको काममा खटिनुपर्ने मानसिकता बनाएर टिमले काम गरिरहेको थापाले सुनाए । अनेक उपाय लगाउँदा लगाउँदै पनि बेड अभाव, अक्सिजनको कमी, औषधिको समस्या आदिले निराशाजनक अवस्था आइरहेको उनले बताए । परिवारसँग टाढिएर काम गर्दाको भावनात्मक पीडा र बिरामीको दयनीय स्थिति दुवैले पिरोल्ने गरेको उनको भनाइ छ । उनले भने, रोग रहुन्जेल समाजमा स्वास्थ्यकर्मीले बोल्न, हाँस्न र बस्न सहजै पाउने वातावरण छैन । यसले मनोसामाजिक वितृष्णा बढाएको उनले बताए । मानिस तर्किने, आफन्त टाढिने र समस्या पर्दा आफूहरू नै चाहिने विषयले भने गर्व महसुस गराउने उनले बताए ।भैरहवास्थित भीम अस्पतालमा फोकल पर्सन डा आरिफ हुसैनले महामारीले स्वास्थ्यकर्मीका हकमा सरकारलाई गम्भीर बनाउन नसकेको बताए । बेड अभावमा कसरी उपचार गर्ने भन्ने तनावका बेला आफ्ना बिरामीलाई जसरी पनि बेड उपलब्ध गराउनूस् भनेर आउने फोनले सास्ती भइरहेको उनले सुनाए । सरकारले खाजा, खाना र बास बस्ने व्यवस्था नगरिदिँदा परिवारसँग एक्सपोज हुनु परिरहेको छ, उनले भने, यसरी जोखिममा काम गर्दासमेत सुविधा नपाएपछि मनोबल गिर्छ र मनभरि पीडा लिएर काम गर्नुपर्छ । उनीसँगै ६ जना मेडिकल अधिकृत र १२ जना नर्सले काम गरिरहेका छन् । सबैको गुनासो सुन्ने गरी आफूले जिम्मेवारी लिएकाले उनीहरूकै लागि पनि आफू बलियो देखिने गरी काम गर्ने गरेको हुसैनले बताए । १० वर्षकी छोरीले घर कहिले आउनुहुन्छ भनेर सोध्दा के जवाफ दिने भन्ने कुरा नै मनमा खेलिरहेको कोरोना विशेष अस्पताल बुटवलकी स्टाफ नर्स इन्चार्ज शर्मिला ज्ञवालीले बताइन् । तिलोत्तमा४ की उनी एक सातादेखि घर गएकी छैनन् । बिरामी छाडेर जाने अवस्था छैन, उनले भनिन् । आईसीयूमा पस्नुअघि पीपीई लगाउने, साँझसम्म पानी, खाना नखाई शौचसमेत रोकेर काम गर्दा हुने समस्याको बयान शब्दमा गर्न नसकिने उनको भनाइ छ । मुख सुक्दा पानी पिउन पाए हुन्थ्यो जस्तो लाग्छ, उनले भनिन्, आँखाअगाडि ठीक देखिरहेका बिरामीको मृत्यु हुन्छ । उनीहरूको आवाज कानमा गुन्जिरहन्छ ।विभिन्न समस्या र जोखिमका बीच घर र अस्पताल गरिरहेका स्वास्थ्यकर्मीका लागि बस्ने र खाने व्यवस्थापन सरकारले गरिदिनुपर्ने उनले बताइन् । महामारीमा काम गरिरहँदा स्वास्थ्यकर्मीलाई सबैभन्दा खट्किएको पाटो हो, भावनात्मक र सामाजिक सहयोग, ज्ञवालीले थपिन्, ३१ जना सहकर्मीलाई कोरोना कक्षमा काम गर्न हौसला प्रदान गर्न र बिरामीको ज्यान बचाउन पाएकामा खुसी बन्ने वातावरण बनाउन आफ्नो मनोभावना दबाउने गरेकी छु । डा प्रतिमा भण्डारीले एक वर्ष संक्रमितकै उपचारमा बिताइन् । त्यो क्रम अझै जारी छ । पढ्नका लागि जागिर छाड्ने तयारी थालेकी उनले बिरामी र आफन्तको आँसु देखेपछि रोकिएको सुनाइन् । म र मजस्तै स्वास्थ्यकर्मीले गरेनौं भने कसले गर्ला भन्ने लागेर छाड्न सकिनँ, उनले भनिन्, आफ्ना लागि कसैसँग गुनासो गर्ने वा सुविधा खोज्ने कुरालाई पाखा लगाएर बिरामीका लागि काम गरिरहेका छौं । अहिले एक बिरामीको शव राख्न नपाउँदै अर्को खप्टाउनुपर्ने हालतले कोरोनालाई केही होइन भनेर सोच्नु ठूलो गल्ती हुने उनको भनाइ छ ।"
बाँके र बर्दियामा एक साता निषेधाज्ञा,"(नेपालगन्जबर्दिया)  कोरोना संक्रमण व्यापक बनेपछि जिल्ला प्रशासन कार्यालय बाँके र बर्दियाले सोमबार मध्यरातबाट लागू हुने गरी एक सातासम्म निषेधाज्ञा घोषणा गरेका छन् । कोरोनाको चेन ब्रेक गर्न स्थानीय तहको सिफारिसमा आदेश जारी गरिएको प्रशासनले जनाएका छन् । यसअघि नेपालगन्ज उपमहानगरपालिका क्षेत्रभित्र लकडाउनको निर्णय गरेको बाँके जिल्ला प्रशासनले संक्रमण नियन्त्रणभन्दा बाहिर गएपछि सोमबार मध्यरातबाट लागू हुने गरी जिल्लाभरि निषेधाज्ञा लगाउने निर्णय गरेको हो । नेपालगन्ज, कोहलपुरमा गरिएको लकडाउन प्रभावकारी नभएको र संक्रमण फैलिँदै गएपछि निषेधाज्ञा जारी गर्नुपरेको बाँकेका प्रमुख जिल्ला अधिकारी शिवराम गेलालले बताए । बाँकेमा सोमबार राति १२ बजेदेखि वैशाख २० गते राति १२ बजेसम्म निषेधाज्ञा लागू हुनेछ । उक्त अवधिभर अति आवश्यक कामबाहेक घरबाट ननिस्कन प्रशासनले जिल्लावासीलाई आग्रह गरेको छ । एम्बुलेन्स, दमकल, शववाहन, सुरक्षाकर्मी र स्वास्थ्यकर्मीले मात्रै सवारीसाधन प्रयोग गर्न पाउनेछन् । बाँकेमा संक्रमित एक्कासि बढ्दा स्थानीय प्रशासनले वैशाख ८ गते रातिदेखि वैशाख १५ को रातिसम्म नेपालगन्ज उपमहानगरपालिका क्षेत्रमा मात्रै लकडाउन गरेको थियो । स्वास्थ्य, शान्तिसुरक्षा, विद्युत्, दूरसञ्चार, खानेपानी, फोहोरमैला व्यवस्थापन, ग्यास, पेट्रोलियम पदार्थ, तरकारी, खाद्य तथा दुग्ध पदार्थ, औषधि पसल, बैंकको एटीएमजस्ता अत्यावश्यक सेवा एवं सार्वजनिक निर्माण कार्य, पूर्वनिर्धारित परीक्षा र हवाई सेवा सञ्चालन गर्न पाइनेछ ।संक्रमण नियन्त्रण, रोकथाम र उपचारका लागि जिल्ला प्रशासन बर्दियाले पनि सोमबारदेखि एक साताका लागि निषेधाज्ञा गर्ने निर्णय गरेको छ । प्रमुख जिल्ला अधिकारी सन्तबहादुर सुनारको अध्यक्षतामा बसेको सुरक्षा समितिलगायत सर्वपक्षीय बैठकले उक्त निर्णय गरेको हो ।"
"फेरि भत्कियो ठिमुरा पुल एकको मृत्यु, दुई बेपत्ता","(चितवन)  भरतपुर महानगरपालिकाको ठिमुरा र तनहुँको देवघाट जोड्न त्रिशूली नदीमाथि निर्माणाधीन पुल भत्किँदा एक मजदुरको मृत्यु भएको छ । दुई जना त्रिशूलीमा बेपत्ता छन् । आइतबार बिहान पुल भत्कँदा १० जना मजदुर त्रिशूलीमा खसेका थिए । आठ जनाको उद्धार गरिएको थियो । तीमध्ये भारत मोतीहारी जिल्लाका ४३ वर्षीय विजय यादवको उपचारका क्रममा मृत्यु भएको प्रहरीले जनाएको छ । जिल्ला प्रहरी कार्यालय चितवनका प्रहरी निरीक्षक देवराज काफ्लेले नदीमा बेपत्ता दुई जनाको खोजी र उद्धारमा नेपाली सेना र सशस्त्र प्रहरीको गोताखोर टोली खटिएको बताए । घाइतेहरूको चितवन मेडिकल कलेजको भरतपुरस्थित शिक्षण अस्पतालमा उपचार भइरहेको छ । यो पुल गत चैत २४ गते बिहान पनि भत्केको थियो । पुल निर्माण गर्ने डिभिजन सडक कार्यालयका सूचना अधिकारी इन्जिनियर शिव खनालका अनुसार मोटर गुड्ने यो पुलको लम्बाइ दुई सय मिटर छ । चितवन ठिमुरातर्फ दुईवटा र देवघाटतर्फ एउटा कंक्रिटको स्पान रहने जनाइएको छ । बीचमा ८० मिटर लम्बाइको स्टिलको स्पान रहने छ । चैत २४ गते चितवन ठिमुरातर्फ कंक्रिटका भर्खर ढलान गरिएका दुईवटा स्पान भत्केका थिए । आइतबार बीचको स्टिलको ८० मिटरको स्पान खस्दा त्यहाँ काम गरिरहेका मजदुरहरू पनि नदीमा झरे, खनालले भने ।करिब तीन साताअघि स्पान खसेको विषयमा सरकारले बनाएको छानबिन समितिले प्रतिवेदन नबुझाउँदै स्टिलको स्पान पनि खसेको हो । कंक्रिटको स्पान खसेपछि स्टिलको स्पानतर्फ तीन दिनपछि नै काम सुरु भएको थियो । चैतको दुर्घटनापछि स्टिलको स्पानतर्फ सुधार गरी नटहरू कसेर स्टिलको ट्रस्ट आफैंले लोड लिन सक्ने बनाइँदै थियो, खनालले भने । कंक्रिटको खसेको स्ल्याबसँग स्टिलको टावरको केबल जोडिएको थियो । स्टिलको स्पानतर्फ कस्ने र सुधार गर्ने काम सकिएपछि बल्ल केबुल हटाएर खसेका स्ल्याब पनि हटाउन मिल्थ्यो । यसै कामका लागि १४ जना मजदुर खटेका थिए । घनश्याम पण्डित तीमध्येका एक हुन् । १० जना मजदुर स्टिलको स्पानतर्फ गएपछि पण्डितसहित चार जनाले देवघाटतर्फ बाँकी रहेको कंक्रिटको स्पानमा बसेर उनीहरूलाई निर्देशन दिँदै थिए । अलि पर सुरक्षित ठाउँ भएकाले उनीहरू जोगिए । बिहान साढे ९ बजेपछि होला एक्कासि केही चुँडिएको जस्तो आवाज आयो । हेर्दाहेर्दै केबुलहरू चुँडिए । स्टिलको बिम खस्यो । टावर पनि ढल्यो, पण्डितले भने । उनीसहित सबै १४ जना भारत बिहार राज्यको बेतिया जिल्लाका विभिन्न गाउँबाट कामका लागि नेपाल छिरेका हुन् । पुलभन्दा झन्डै दुई मिटर पर पूर्वतर्फ नदी किनारमा पानी भर्न आएका स्थानीय पुष्प देवकोटाका अनुसार ठूलो आवाज आएर स्पानसँगै कामदार नदीमा झरेका थिए । पहिला बीचको खण्ड ढल्यो । त्यसपछि चितवनतर्फको टावर ढल्यो । अन्तिममा देवघाटतर्फको ढल्यो, देवकोटाले भने । स्टिलका स्पानसँगै मानिस छरपस्ट भएर नदीमा झरेको उनले बताए । कामदार नदीमा नखसून् भनेर तल्लो खण्डमा जाली राखिएको थियो । उनीहरूले सुरक्षा डोरी बाँधेका थिए । तर स्पान नै ढलेपछि उनीहरू सिधै नदीमा खसेका हुन् । घटनाका बेला डेढ सय मिटर तल रहेका स्थानीय देवेन्द्र पौडेलले चैतमा भत्किनुको कारण पत्ता नलाग्दै काम सक्न हतार गरेकाले दुःखद घटना भएको बताए । त्यो बेला किन भत्कियो ? कारण पत्ता लगाएर काम सुरु गर्नुपर्थ्यो । तर, सडक डिभिजन र ठेकेदार कम्पनी काम सक्न मात्रै लागे, उनले भने । ठिमुरादेवघाट जोड्न त्रिशूली नदीमाथि पुल बनाउन २०७१ कात्तिक २० मा तीनवटा निर्माण कम्पनीसँग सम्झौता भएको थियो । निर्माणको ठेक्का इलाइट, एडभेन्चर र इन्द्रेणीले संयुक्त रूपमा लिएका हुन् । सम्झौताअनुसार तीन वर्षभित्र (२०७४ कात्तिक १९) मा पुल बन्नुपर्थ्यो । तर पटकपटक म्याद थपेर पछिल्लो समय काम सक्नुपर्ने समयसीमा २०७८ असार १२ सम्म तोकिएको छ । सम्झौता हुँदा पुलको निर्माण लागत १९ करोड १० लाख रुपैयाँ रहेकामा अहिले बढेर २१ करोड ६८ लाख पुगेको डिभिजन सडक कार्यालय भरतपुरका सूचना अधिकारी खनालले बताए । पहिलो घटनाको प्रतिवेदन नआउँदै दोहोरिएर यस्तो दुःखद घटना भएको छ । यसले सबैलाई गम्भीर बनाएको छ । कारण पत्ता लगाएर पुल सम्पन्न गर्नेतर्फ लाग्छौं, उनले भने ।"
सीआईबीले झिकायो ४ वर्षको फाइल,परामर्श शुल्क नै १ लाखसम्मबागबजारस्थित दीपज्योति कन्सल्टेन्सीका सञ्चालक अरुण चौधरीले बंगलादेशमा एमबीबीएस अध्ययनका लागि जाने विद्यार्थीका शैक्षिक कागजात किर्ते गर्न र अन्य परामर्शका लागि प्रतिव्यक्ति २५ हजारदेखि १ लाख रुपैयाँसम्म असुल्ने गरेको खुलेको छ । उनले काउन्सिलबाट योग्यताको प्रमाणपत्र पाइसकेपछि पनि थप शुल्क असुल्ने गरेको अनुसन्धानमा संलग्न स्रोतले जानकारी दियो । बंगलादेशमा सरकारी कलेजमा अध्ययन गर्नेको शुल्क निजीको तुलनामा कम छ । उक्त कन्सल्टेन्सीबाट सरकारीमा अध्ययन गर्नेबाट पनि चौधरीले थप शुल्क उठाउँथे । जीपीए ८ ल्याएकाले कोटा पुगे सरकारी कलेजमा पढ्न पाउँछन् । सरकारी र निजी दुवै कलेजले विद्यार्थी पठाएबापत आफूलाई प्रतिव्यक्ति १ हजारदेखि १ हजार २ सय डलरसम्म कमिसन पठाउने गरेको पनि चौधरीले बयानमा उल्लेख गरेका छन् । यसअघि पनि ब्युरोले ३६ चिकित्सकलाई पक्राउ गरेको थियो । भारतका विभिन्न शैक्षिक संस्थाका नाममा जारी किर्ते कागजातका आधारमा एमबीबीएस अध्ययन गरेका उनीहरूमाथि विशेष अपरेसन नै चलाइएको थियो ।
बालकुमारी जात्रा सुरु,"ललितपुर (कास) सुनाकोठीमा महादेवको प्रतीकका रूपमा आइतबार ६४ हात अग्लो लिंगो ठड्याएसँगै बालकुमारी जात्रा सुरु भएको छ । जात्रा चैत शुक्ल त्रयोदशीदेखि पूर्णिमासम्म तीन दिन मनाइन्छ । पहिलो दिन गुठीघरका देवतालाई पूजा गरेर छ्योला बू भनी उत्सव मनाइएको छ ।ऐतिहासिक लिंगो ठड्याउँदा गुठियारहरूले बालकुमारी मन्दिर प्रांगणमा बसेर इन्द्र बाजा बजाएर स्वागत गरेका थिए । लिंगोको टुप्पोमा पञ्चरत्न कपडा, राष्ट्रिय झन्डा, कुसी स्वाँ (एक प्रकारको फूल) र कागती राखिएको छ । टुप्पोदेखि तल फेदसम्म नागको प्रतीकका रूपमा विभिन्न देवीदेवताको चित्र अंकित हल पता (प्राचीन थांका) ले सजाइएको छ ।इन्द्र बाजा खलक काशीलाल महर्जनले जात्रा स्वास्थ्य मन्त्रालयले तोकेको स्वास्थ्य नीति मापदण्ड पालना गरेर मनाइने बताए । जात्राका अवसरमा भृगारेश्वर महादेव मन्दिर परिसर रहेको १२ फिट अग्लो एउटै ढुंगाबाट निर्मित त्रिशूलमा बहुमूल्य हीरामोती र सुनका पाताले सजाइएको छ । दोस्रो दिन सोमबार गणेश, बालकुमारी, कुमार र महादेवको मूर्तिलाई साँझ छुट्टाछुट्टै शिखर शैलीको खटमा राखी जात्रा गरिन्छ । बेलुका गुठियारहरूले बालकुमारीको खटलाई पीठमा लैजान्छन् । अन्तिम दिन बालकुमारीको खटलाई गणेश, कुमार र महादेवको खटले परिक्रमा गराइन्छ । पूर्णिमाको दिन लिंगो ढालिन्छ । ढलेको लिंगोको टुप्पोमा राखिएको कागती प्राप्त गर्नेलाई सन्तान लाभ हुने जनविश्वास छ ।"
काभ्रेमा तयार छैनन् आइसोलेसन,"(काभ्रे)  जिल्लामा दैनिक २० जनाभन्दा बढीमा कोरोना संक्रमण पुष्टि भए पनि जिल्लाका स्थानीय तहले आइसोलेसन र क्वारेन्टाइन सञ्चालन गर्न चासो दिएका छैनन् । दोस्रो लहरको संक्रमण देखिन थालेको दुई साता बितिसक्दा पनि जिल्लाका कुनै पनि आइसोलेसन चालु अवस्थामा छैनन् । गत वर्ष कोरोना व्यवस्थापनका लागि भन्दै प्रत्येक स्थानीय तहमा १०१० लाख रुपैयाँ बजेट व्यवस्थापन गरेर जिल्लाका ११ पालिकामा कोरोना अस्थायी अस्पताल सञ्चालनमा थिए । गत वर्ष विद्यालयमा सञ्चालन गरिएका आइसोलेसन पनि हटेकाले तत्काल सेवा दिन सम्भव नभएको हो । स्थानीय तहहरूले तयारी थालिएको बताएका छन् । नमोबुद्ध नगरपालिका प्रमुख टंकप्रसाद शर्मा (तिमल्सिना) ले केही दिनमा नै सञ्चालनको तयारी रहेको बताए । जनशक्ति र उपकरण तयारी अवस्थामा छ, तिमल्सिनाले भने, आवश्यक प्रबन्ध गरेर छिट्टै सञ्चालनमा ल्याउँछौं । संघीय सरकारले पठाएको १० लाख बजेटबाट पालिकाहरूले मेडिकल अधिकृत र उपकरणहरू खरिद गरी सेवा सुरु गरेका थिए । पनौती, धुलिखेल, पाँचखाल, नमोबुद्धलगायतका स्थानीय तहले प्राथमिक स्वास्थ्य केन्द्रमा रहेका चिकित्सक नै प्रयोग गरेर आइसोलेसन सञ्चालन गरेका थिए । यसअघि ५० बेडको आइसोलेसन कक्ष सञ्चालनमा ल्याएको बनेपा नगरपालिकाले स्ट्यान्ड बाई अवस्थामा रहेको जनाएको छ । उपकरण र जनशक्ति स्ट्यान्डबाई छन्, प्रमुख प्रशासकीय अधिकृत कविराज उप्रेतीले भने, धेरै संक्रमितहरू घरमा नै बसिरहनुभएको छ, अवस्था परे आजैबाट सञ्चालनमा ल्याउन सकिन्छ । तेमाल गाउँपालिकाले यसअघि चिकित्सकका लागि सूचना गरे पनि आवेदन नपरेपछि नर्सको मात्रै व्यवस्थापन गरेको थियो । केही दिनमा बैठक बसेर आइसोलेसन पुन सञ्चालन गर्नेबारे निर्णय गर्ने अध्यक्ष सलामसिं लामाले जानकारी दिए । केही पालिकाले भने सञ्चालनमा रहेको दाबी गरेका छन् । रोशी गाउँपालिका अध्यक्ष दलबहादुर (डीबी) लामाले सञ्चालनमा रहेको बताए । भुम्लु गाउँपालिका अध्यक्ष गुमानध्वज कुँवरले १५ बेड क्षमताको अस्पतालको सेवा विस्तार गरी ३० मा पुर्याइएको दाबी गरे । संघीय सरकारले पठाएको १० लाख रुपैयाँ बजेटबाट खानीखोला, रोशी, चौरीदेउराली, भुम्लु, बेथानचोक, महाभारत गाउँपालिकाले चिकित्सक व्यवस्था गरे पनि केही पालिकाले बजेट नहुँदा नियमित गर्न सकेका छैनन् । जिल्ला कोभिड संकट व्यवस्थापन केन्द्रका संयोजकसमेत रहेका प्रमुख जिल्ला अधिकारी शिवकुमार पोखरेलले केन्द्रको निर्देशनबमोजिम जिल्लाका सबै स्थानीय तहमा रहेका आइसोलेसन सेन्टर सञ्चालनमा ल्याउन अनुरोध गरिएको बताए । जिल्लामा रहेका धुलिखेल अस्पताल र शिर मेमोरियल अस्पतालले तयारी गरेर सेवा सुरु गरेको बताए । काभ्रेमा १ सय १ जना सक्रिय संक्रमित छन् । आइतबार मात्रै २२ जनामा संक्रमण पुष्टि भएको स्वास्थ्य कार्यालय काभ्रेका वरिष्ठ स्वास्थ्य प्रशासक डा नरेन्द्रकुमार झाले जानकारी दिए । उनका अनुसार, सक्रिय संक्रमितमध्ये ५ जना अस्पतालमा र ९६ जना होम आइसोलेसनमा छन् ।"
गर्भवतीलाई बिदा नदिने प्रअ दोषी ठहर,"काठमाडौं (कास) गर्भवती शिक्षिकालाई यातनाजन्य व्यवहार गरेको आरोपमा जिल्ला अदालत काठमाडौंले असनको त्यौड माविका प्रधानाध्यापक सुरेन्द्र केसीलाई दोषी ठहर गर्दै जरिवाना र क्षतिपूर्तिको आदेश गरेको छ । न्यायाधीश राजेन्द्र अधिकारीको इजलासले प्रधानाध्यापक केसीलाई १० हजार रुपैयाँ जरिवाना गर्न, पीडितलाई २० हजार रुपैयाँ क्षतिपूर्ति दिन र प्रधानाध्यापकको तलबबाट २ सय रुपैयाँ पीडित राहत कोषमा जम्मा गर्न आदेश दिएको हो । स्वास्थ्य अवस्था प्रतिकूल भएकाले चिकित्सकले आराम गर्नुपर्ने भनी सिफारिस गर्दासमेत गर्भवती शिक्षिकालाई बिदा नदिएर यातनाजन्य व्यवहार गरेको आरोप प्रधानाध्यापक केसीमाथि थियो । राष्ट्रिय महिला आयोगले प्रधानाध्यापकलाई चेतावनीसहित पत्र दिँदा पनि उनले शिक्षिकालाई बिदा दिएका थिएनन् । २०७६ भदौ पहिलो साता थापाथलीस्थित प्रसूतिगृहमा उनले जन्माएको शिशुको मृत्यु भएको थियो । केसीको यातनाजन्य व्यवहार ले शिशु गमाउनुपरेको भन्दै अर्यालले सोही बेला उजुरी दिएकी थिइन् । उजुरी दिएको डेढ वर्षपछि प्रअ केसीलाई दोषी ठहर गरेको भए पनि फैसला न्यायोचित नभएको पीडितको गुनासो छ ।"
सडकैपिच्छे ज्यानमारा खाल्डाखुल्डी,"(काठमाडौं)  डेढ महिनाअघि गौशालादेखि तिलगंगातर्फ जाँदै गर्दा सडकको खाल्डामा परी सुकेधाराका विद्वान राई दुर्घटनामा परे । स्कुटर पछाडि बसेका साथी र उनी देब्रेतर्फ सडकमा बजारिए । केही ओरालो परेको बाटोमा खाल्डा छल्दाछल्दै झ्याप्पै त्यहीं लडियो, उनले भने, मेन रोडमा धन्न पछाडिबाट अरू गाडी परेनन् र बाँचियो । सडक खाल्डाखुल्डीमा परेर सवारी दुर्घटनामा पर्ने उनी प्रतिनिधि पात्र मात्रै हुन् । सडकैपिच्छे सानाठूला खाल्डाखुल्डीले दैनिकजसो सवारी दुर्घटनाको जोखिम हुने गरेको महानगरीय ट्राफिक प्रहरी महाशाखाका प्रवक्ता श्यामकृष्ण अधिकारी बताउँछन् । पहिलेभन्दा खाल्डाखुल्डी धेरै कम भएका त छन्, तर नयाँ पनि थपिँदै छन्, उनले भने, जसलाई पनि खाल्डा छलेरै अघि बढूँ भन्ने हुन्छ । स्पिडमा सवारी चालकले टाढाबाट खाल्डा देख्दैनन्, नजिकै आइपुगेपछि ब्रेक लगाउँदा पछाडिबाट आइरहेकाले अर्को सवारीले ठक्कर दिन्छ । ट्राफिक महाशाखा तथ्यांकअनुसार पछिल्लो पाँच वर्षमा सडकको नाजुक अवस्थाकै कारण काठमाडौं, ललितपुर र भक्तपुरका सडकमा एक सय २७ वटा दुर्घटना भएका छन् । यातायात विज्ञ आशिष गजुरेलले पछिल्लो समय धेरैजसो खाल्डाखुल्डी पुरिइसकेको भए पनि दुर्घटनाको जोखिम अझै रहेको बताउँछन् । खानेपानीको लाइन पुरानो छ, भित्र लिंक भइदिन्छ । खन्दा खाल्डाखुल्डी हुन्छ । वर्षात्मा पानी जमेर, समयमै मर्मतसम्भार नगर्दा दुर्घटनाका स्रोत हुन्, उनले भने । सडक विभागका महानिर्देशक अर्जुनजंग थापाले खाल्डाखुल्डी पुर्दै गए पनि नयाँ थपिँदै गएकाले काम नदेखिएको बताए । हामीले मर्मत गरिसकेका थियौं, मेलम्चीको खानेपानीले गर्दा फेरि खाल्डाखुल्डी बन्न सुरु भयो, उनले भने । उनका अनुसार उपत्यकामा विभागको कार्यक्षेत्रभित्र पर्ने दुई सय ५० किमि मुख्य सडकमा दैनिक १० ठाउँ सडक खनिन्छ । महिनामा तीन सय खाल्डाखुल्डी थपिन्छन् । यसबाहेक स्थानीय सरकारको मातहत र करिडोरहरूमा खाल्डाखुल्डी गनिसाध्य छैनन् । सडकमा मात्रै होइन फुटपाथमा समेत खाल्डाखुल्डीका समस्या छन् । पैदलयात्रीहरूलाई हिँडडुल गर्न समस्या हुन्छ । विशेषगरी अपांगता भएका व्यक्तिहरू अनाहकमा सास्ती खेप्न बाध्य छन् । दृष्टिविहीन व्यक्तिलाई खाल्डाखुल्डी भएको ठाउँ पहिचान गर्नै गाह्रो हुन्छ । कालीमाटी बस्ने दृष्टिविहीन शिव अग्रवाल फुटपाथमा हिँड्ने क्रममा खाल्डामा परे । झन्डै ६ फिट गहिरो खाल्डामा परेका उनको देब्र हात भाँचियो । बिहान सहजै हिँडेर गएको बाटो बेलुकी फर्कंदा ज्यानमारा खाल्डा बनिसकेका हुँदा रहेछन् । पहिल्यैदेखिको खाल्डो भए यहाँनेर छ है भनेर सचेत भइन्थ्यो, सानोतिनो खाल्डामा दिनदिनै परिरहिन्छ, निकै गाह्रो छ, उनले भने । चाबहिल, गौशाला, कपन, सुकेधारा, चक्रपथ, महाराजगन्ज, कलंकी, टेकु, माइतीघर, थापाथली, नयाँ बानेश्वर, पुरानो बानेश्वर, तीनकुनेलगायत मुख्य सडकहरूमै सानाठूला थुप्रै खाल्डाखुल्डी छन् । करिडोर, भित्री सडकहरूमा उस्तै समस्या छ । आँखाले देखे पनि शरीरले थेग्न नसकेपछि खाल्डाखुल्डीमा हिँडडुल गर्न समस्या हुने गरेको शारीरिक अपांगता भएकी मन्डिखाटार बस्ने देवु पराजुलीले सुनाइन् । पोलियोका कारण उनको दायाँ खुट्टा कमजोर छ । हिँडडुल गर्न सहायताका लागि क्यालिपर प्रयोग गर्नुपर्छ । राष्ट्रिय अपांग महासंघकी केन्द्रीय सदस्य उनी भृकुटीमण्डपस्थित कार्यालय धाउँदा चारपांग्रे बनाइएको स्कुटर चलाउँछिन् । खाल्डाखुल्डीले गर्दा दायाँबायाँ मोड्न गाह्रो हुन्छ । सन्तुलन बिग्रेर लड्ने डर उत्तिकै हुन्छ । हेर्दा कालोपत्रे नै गरेको देखिए पनि जताततै सानाठूला खाल्डाखुल्डी छन् । पेलेर आउने सवारीसाधनसँग जोगिएर नहिँडे त ज्यानै जोखिममा पर्छ, उनले भनिन् ।कतिपय ठाउँमा त सडकमै ढल व्यवस्थापन गरिएको हुन्छ । सडक सतहभन्दा तलमाथि गरेर बनाइने मंगालले पनि दुर्घटनाको जोखिम बढाएको हुन्छ । एक तमास गइरहेका बेला त्यही ढलमाथि ठोक्किएर पनि दुर्घटना हुने गर्छ, शंखमूल बस्ने मीना तामाङले बताइन् । सडक र फुटपाथलाई मैत्रीपुर्ण र खाल्डारहित बनाउन सडक विभाग र सम्बन्धित निकायले निरन्तर मर्मत गर्नुपर्ने यातायात विज्ञ गजुरेल बताउँछन् । खाल्डा सानो हुँदै पुरिहाल्नुपर्यो । यो काम नियमित गर्ने हो भने सडकमा खाल्डाखुल्डीको सास्ती नै हुँदैन । सडक विभागका महानिर्देशक थापाले काठमाडौं उपत्यका खानेपानी लिमिटेडसँग कार्यदल नै गठन गरेर सडक मर्मत गर्न र मेलम्चीको काम सक्नेबित्तिकै खाल्डाखुल्डी पुर्ने कार्य तुरुन्तै गर्न लगाएको बताए ।"
मेयरको खुत्रुकेमा साढे चार लाख,"(सिन्धुली)  खड्गबहादुर खत्रीले कमलामाई नगरपालिकाको नगरप्रमुखको पद २०७४ जेठ ५ मा सम्हालेदेखि खुत्रुके बचत सुरु गरेका थिए । निर्वाचित भएको चार वर्ष पुग्न लाग्दा उनले गरेको खुत्रुक्के बचतमा साढे चार लाख रुपैयाँ नाघेको छ । सरकारी तथा गैरसरकारी निकायले नगरप्रमुखलाई आमन्त्रण गरेको सभागोष्ठीमा प्राप्त हुने भत्ता रकम खत्रीले खुत्रुक्केमा बचत गरेका थिए । स्वदेश तथा विदेशका कार्यक्रममा प्राप्त रकम मैले सामाजिक क्षेत्रमा योगदान दिने हिसाबले खुत्रुक्के बचत सुरु गरेको थिएँ, अलिअलि जम्मा भएछ, नगरप्रमुख खत्रीले भने, यो रकम गोजीमै भएको भए मासिन्थ्यो । बचत गरेको हुनाले अहिले सामाजिक काममा प्रयोग हुने भयो । नगरप्रमुखको कार्यकक्षको एक कुनामा काठको बाकस बनाई खुत्रुक्के राखिएको थियो । जिल्लाभित्र सरकारी तथा गैरसरकारी क्षेत्रले आयोजना गर्ने कार्यक्रम समापन भएपछि नगरपाालिका गएर खुत्रुक्के बचत गर्न उनी भुल्दैनथे ।खुत्रुके बचतको रकम सामाजिक क्षेत्रमा लगाउन खड्गशान्ता नवप्रवर्द्धन ट्रस्ट खोलिएको छ । शिक्षा, स्वास्थ्य र वातावरण क्षेत्रमा ट्रस्टले काम गर्ने बताइएको छ । अर्को कार्यकालमा मेयर हुनेलाई सामाजिक काममा प्रेरणा मिल्ने भएकाले आफूले गरेको खुत्रुक्के बचत प्रभावकारी हुनेमा खत्री आशावादी छन् । हाल सानो कोष भए पनि यसलाई बढाउन प्रयत्नरत रहने भन्दै खत्रीले ट्रस्टको समितिमा गैरपरिवारलाई राखेका छन् । ट्रस्टको अध्यक्षमा सूर्य पाख्रिन रहेका छन् भने सचिवमा हरि अधिकारी र कोषाध्यक्षमा अम्बिका खत्री रहेका छन् । बचत गर्ने बानीले सामाजिक क्षेत्रमा योगदान पुर्याउन सकिने यो उदाहरणीय काम भएको कमलामाई नगरपालिकाका वरिष्ठ सामाजिक विकास अधिकृत सागरकुमार ढकालको प्रतिक्रिया छ । उनले भने, सानो बचतले ठूलो सामाजिक कामको प्रेरणा दिलाउँछ । सम्भवतः यस्तो बचत नमुना नै हुन सक्छ, मेयरसाबले व्यक्तिगत रकम थप गरेर कोषमा २० लाख रुपैयाँ बढी पुर्याउँछु भन्नुभएको छ । कोषबाट वातावरण र पत्रकारिता क्षेत्रमा योगदान गर्नेलाई पुरस्कृत गरी हौसला प्रदान गर्ने योजना छ ।"
सात सम्मान घोषणा,"काठमाडौं (कास) लुनकरणदासगंगादेवी चौधरी साहित्यकला मन्दिरले एक संस्थासँगै विभिन्न क्षेत्रका ६ व्यक्तित्वलाई पुरस्कृत गर्ने भएको छ । अध्यक्ष वसन्त चौधरीको संयोजकत्वमा भएको मन्दिर कार्यसमितिको बैठकले महावीर पुन आबद्ध राष्ट्रिय आविष्कार केन्द्रलाई गंगादेवी चौधरी स्मृति सम्मान दिने निर्णय गरेको छ । यस्तै अग्रज स्रष्टा प्राडा चूडामणि रेग्मीलाई सरस्वती गद्य सम्मान, संस्कृतिविद् प्राडा वीणा पौडेललाई इतिहास शिरोमणि बाबुराम आचार्य शोध सम्मान, चित्रकार प्राज्ञ रागिनी उपाध्यायलाई अरनिको ललितकला सम्मान, कवि विश्वविमोहन श्रेष्ठलाई गोपालप्रसाद रिमाल काव्य सम्मान, रंगकर्मी वीरेन्द्र हमाललाई बालकृष्ण सम रंग सम्मान र क्रिकेटर सन्दीप लामिछानेलाई नेपाल नवप्रतिभा सम्मान दिने निर्णय गरेको आइतबार जनाइएको हो । यी पुरस्कार वैशाख २७ मा काठमाडौंमा आयोजना हुने समारोहमा वितरण गरिनेछ । गंगादेवी चौधरी स्मृति सम्मानको राशि १ लाख १ रुपैयाँ छ भने अन्य सम्मानहरू प्रत्येकको ५१५१ हजारसहितको छ ।"
अपुरो पुनर्निर्माण,"२०७२ को भूकम्पले ढलेको धरहराको उद्घाटन गरिएसँगै कतिपय क्षेत्रबाट पुनर्निर्माणका सबै काम सकिएजसरी व्याख्या गर्न थालिएको छ । पक्कै पनि, भूकम्पले ढालेको ऐतिहासिक सम्पदामध्येको एक धरहरा फेरि ठडिनु सुखद विषय हो । यसबारे पनि पुनर्निर्माण गरिएको हो कि नवनिर्माण भन्नेदेखि सम्पूर्ण काम सम्पन्न भई नसक्दै उद्घाटन गर्न हतारिएको भन्नेसम्मका प्रश्न उठिरहेका छन् । यी विषयमा बहस हुँदै गर्ला, सरकारको अबको जिम्मेवारीचाहिँ पुनर्निर्माणका बाँकी काम यथाशीघ्र सक्नु हो । भूकम्पले उजागर गरेका अरू दीर्घकालीन मुद्दाहरू पनि त्यसै बाँकी नै छन्, त्यसतर्फ सरकारको ध्यान जान त्यत्तिकै आवश्यक छ ।भूकम्प गएको ६ वर्ष बितिसक्दासमेत ग्रामीण क्षेत्रमा करिब ८० र सहरी क्षेत्रमा ६० प्रतिशत हाराहारी मात्रै पुनर्निर्माणका काम सकिएको अनुमान छ । पूरा हुन बाँकी कामहरू कुनै न कुनै जटिलताकै कारण रोकिएकाले विगतको भन्दा झन् बढी सरकारी समन्वय तथा सक्रियताको खाँचो छ । सर्वप्रथम त, भूकम्पले भत्किएका निजी आवास निर्माणमै सरकारले विशेष ध्यान दिनुपर्नेछ । त्यति बेला १० लाख निजी घरहरू भत्किएकामा सरकारसँग अनुदान लिई पुनर्निर्माण गर्छु भनेर ८ लाख ११ हजार ५ सय ५४ परिवारले सम्झौता गरेका थिए । यीमध्ये ६ लाख ३८ हजार ५ सय ४० परिवारले घर निर्माण सकेर सरकारबाट अनुदानको तेस्रो किस्ता बुझिसकेका छन् । सहरी क्षेत्रका ५८ हजार ६ सय ५० परिवारले पुनर्निर्माणको काम नै सुरु गरेका छैनन् । घर बन्दै नबन्नु वा द्रुतगतिमा पुनर्निर्माण नसकिनुका पछाडि अंशविवाद, जग्गा प्राप्ति, घर निर्माण मापदण्ड, नक्कली भूकम्पपीडित, एकीकृत बस्ती, जोखिमको पहिचानलगायत मुद्दाहरू जेलिएका छन् । यी सबै विषयबारे सरकारले नै सूक्ष्म विश्लेषण गरी वास्तविक भूकम्पपीडितको घर चाँडो बन्ने वातावरण बनाइदिनुपर्छ ।निजी आवास बनाउने क्रममा सरकारी तथा गैरसरकारी क्षेत्रबाट ६४ स्थानमा एकीकृत बस्ती विकास गर्ने गरी योजना स्वीकृत भएको छ । यीमध्ये २० स्थानमा मात्रै निर्माण सम्पन्न भएका छन्, ४४ वटा निर्माणकै क्रममा छन् । निर्माण सम्पन्न भइसकेका बस्तीका घर साँघुरा र आफ्नो पहिलेको रहनसहनअनुसार उपयोगी नरहेको लगायतका गुनासा भूकम्पपीडितहरूबाट आइरहेका छन् । यही कारण, केही प्रभावित अझै जोखिमयुक्त बस्ती, भत्किएकै संरचनामै बस्न या अन्यको शरण लिन बाध्य छन् । त्यसकारण आँकडा देखाएर काम सम्पन्न भएको जस लिनुको साटो उनीहरूका बाँकी मुद्दामा पनि सरकार गम्भीर बन्नुपर्छ ।सरकारले अर्को प्रमुख ध्यान भूकम्पले भत्काएका सरकारी भवन, शैक्षिक संस्था तथा पुरातात्त्विक सम्पदा निर्माणमा दिनुपर्नेछ । १ हजार १ सय ९७ वटा स्वास्थ्य संस्था पुनर्निर्माण हुनुपर्नेमा बल्ल ६ सय ९८ वटा मात्रै बनिसकेका छन् । ४ सय १५ सरकारी भवनमध्ये ३ सय ७४ वटा मात्रै पुनर्निर्माण भएका छन् । सुरक्षा निकायका भने २ सय १६ भवनमध्ये अब दुईवटा मात्रै बन्न बाँकी छन् । यसैगरी, ७ हजार ५ सय ५३ वटा विद्यालय भवनमध्ये हालसम्म ६ हजार २ सय ४६ वटाको मात्रै निर्माण सकिएको छ । ९ सय २० सम्पदामध्ये ४ सय ९३ वटा मात्र पुनर्निर्माण भएका छन्, २ सय ८८ वटा निर्माणका क्रममा छन्, बाँकीको कामै सुरु भएको छैन । यी पुरातात्त्विक संरचनाले नेपालको ऐतिहासिक पहिचान बोकेका हुँदा पहिलेकै स्वरूपमा फर्काउनुपर्ने दायित्वलाई पनि भुल्नु हुँदैन । रानीपोखरी, टुँडिखेल, रत्नपार्क, खुलामञ्च, भृकुटीमण्डप, रंगशाला क्षेत्रको बृहत्तर टुँडिखेल क्षेत्रको कार्य पनि अगाडि बढाउने पुनर्निर्माण प्राधिकरणको योजना छ । यो एउटा सकारात्मक प्रयासको परिणाम पनि प्राधिकरणले अबका दिनमा दिनुपर्नेछ । बढीमा ६ वर्षका लागि भूकम्पपछिको पुनर्निर्माण कार्यमा सरकारी उपस्थिति जनाउन गठित प्राधिकरणको अवधि आगामी पुसमा सकिँदै छ । खर्चका दृष्टिले समेत यो निकायले केही कार्य सम्पन्न गर्न बाँकी नै रहेको देखिन्छ । पुनर्निर्माणका लागि ९ खर्ब ३८ अर्ब रुपैयाँ कुल खर्च लाग्ने भनिएकामा सरकारले ४ खर्ब ८८ अर्ब रुपैयाँ खर्च गर्नुपर्ने हो । अहिलेसम्म यसको करिब ७३ प्रतिशत, ३ खर्ब ५७ अर्ब रुपैयाँ मात्रै खर्च भएको छ । पुनर्निर्माण सम्पन्न गरेर करिब १ खर्ब ३० अर्ब रुपैयाँ अबका बाँकी ८ महिनामा खर्च गरिसक्नुपर्नेछ, जुन असम्भवप्रायः देखिन्छ । प्राधिकरणको अवधि सकिँदै गर्दा बाँकी काम कसले र कसरी पूरा गर्ने अनि सामाजिक मुद्दाहरूलाई कुन रूपमा सम्बोधन गर्ने भन्नेमा अन्योल नै छ । यति बेला प्राधिकरणले आफ्नो बहिर्गमन र बाँकी कार्यको व्यवस्थापन रणनीति तयार पारी बाँकी काम सम्बन्धित निकायलाई नै जिम्मा लगाउने तयारी गरिरहेको छ । आवासतर्फ बाँकी कार्यको प्राविधिक व्यवस्थापन सहरी विकास तथा भवन निर्माण विभागले गर्नेछ । शैक्षिक संस्था, स्वास्थ्य संस्था, सरकारी भवन, गुम्बा, एकीकृत बस्तीलगायत बाँकी काम सम्बन्धित निकायहरूले नै गर्नेछन् । अन्तिम चरणको काम झन् जटिल हुने भएकाले हस्तान्तरण प्रक्रिया अवश्य पनि सहज हुनेछैन । तसर्थ, सरकारले ६ वर्षे पुनर्निर्माण अवधिको समीक्षा गर्दै अबका चुनौतीलाई सम्बोधन गर्नेतर्फ पाइला चाल्नुपर्छ ।"
धरहरा कि टावर,"भूकम्प दिवसको पूर्वसन्ध्यामा प्रधानमन्त्री केपी शर्मा ओलीले धरहराको उद्घाटन गरेको खबरले खुसी दियो । तर, राष्ट्रिय विभूति भीमसेन थापाले बनाएको धरहराको ठूटो दिनप्रतिदिन जीर्ण हुँदै गएको समाचारले निराश बनाएको छ । भूकम्पले धराशायी बनाएको धरहरालाई त्यही स्वरूपमा ठड्याएको भए इतिहासको मान रहने र पछिका पिँढीलाई समेत अध्ययनको विषयवस्तु बनिरहने थियो । अहिले उद्घाटन गरिएको धरहरा संरक्षणको सिद्धान्त विपरीत ठाउँ र स्वरूप परिवर्तन गरी बनाइएकाले यसलाई धरहरा नभनी टावर भन्नु उचित हुन्छ । धराशायी धरहराको जीर्णोद्धार र संरक्षणका लागि सरकारले तत्काल प्रभावकारी कदम चाल्नु जरुरी छ । महेन्द्रसिंह बम, टीकापुर१, कैलाली"
प्रदेशहरू उपेक्षित,"अधिकांश देशले मुलुकको सर्वांगीण विकासमा ध्यान केन्द्रित गरेका हुन्छन् । दुर्गम ठाउँमा बस्नेहरूलाई पनि विकासबाट वञ्चित गरिएको हुँदैन । बरु राजधानी बाहिरका गाउँसहरलाई बढी महत्त्व दिएर समृद्धिको दौडमा सामेल गराइएको हुन्छ । सोबारेमा अनगिन्ती उदाहरण छन् । अस्ट्रेलियाको कुरा गरौं, राजधानी क्यानबेराको नामसम्म धेरैलाई थाहा नभइरहँदा सिडनी, मेलबर्नजस्ता सहर विश्वविख्यात बनेका छन् । छिमेकी भारतमा सर्वत्र सुविधा विस्तार हुँदा दिल्लीकै जति मुम्बई, चेन्नई, कोलकातालगायत सयौं सहरमा जनताको आकर्षण रहेको पाइन्छ । उत्तरी छिमेकी चीनको कुरा गर्ने हो भने, बेइजिङजति सुविधा, अवसर, सांघाई, ग्वाङझाउ, हङकङलगायतमा जनताले पाइरहेका छन् । त्यस्तै अमेरिकाको राजधानी वासिङटन डीसीभन्दा न्युयोर्क, लस एन्जलस, डालासलगायत अनगिन्ती सहरको प्रसिद्धि देशविदेशमा फैलिएको छ । उता नेपालभन्दा करिब पौने चारगुणा सानो स्विटजरल्यान्डको राजधानी बर्नभन्दा जुरिच, जेनेभा बढी प्रख्यात छन्, आकर्षणको केन्द्र बनेका छन् । विकासशील र विकसित देशको नेतृत्वले लिएको दूरगामी दृष्टिकोणका कारण भएको समानुपातिक विकासको तुलना नेपालसँग गर्दा हामी निरीह नै देखिन्छौं । नेपालको नेतृत्व, योजनाकार, प्रशासकले काठमाडौं केन्द्रित विकासमा बढी ध्यान दिँदा उपत्यका बाहिरका ठाउँ उपेक्षित बन्दै छन् । सबै प्रदेशको पहिचान, प्रसिद्धि देशविदेशमा फैलाउन युद्धस्तरमा काम गर्नुपर्ने आवश्यकताबारे कसैले सोचेको पाइँदैन । फलस्वरूप दशकौंसम्म राजधानीबाहिर कुनै अवसर, सुविधा विस्तार भएको छैन । सरकारको अकर्मण्यताका कारण हातमुख जोड्नकै लागि काठमाडौंमा सर्वसाधारणको घुइँचो थाम्न नसक्ने गरी बढेको छ । अधिकांश नाम चलेका नेता एवं धनाढ्य व्यक्तिहरूले पनि काठमाडौंबाहिर खासै लगानी गरेको देखिँंदैन । प्रदेश सरकारमा समानुपातिक विकासको अवधारणा नहुँदा विदेशबाट फर्कनेहरूको पहिलो रोजाइ काठमाडौंको स्थायी बसोबास रहने गरेको छ । केवल कुर्सीका लागि लुछाचुँडी गर्ने नेतृत्वले प्रदेशको विकासमा ध्यान पुर्याउने आशा राख्न सकिँंदैन । भुवनेश्वर शर्मा, चन्द्रागिरि२, काठमाडौं"
अझै उद्धारको प्रतीक्षामा लिदी,"गत वर्ष जुगल गाउँपालिका२ लिदीको पहिरोबाट विस्थापित १ सय ७२ परिवार अहिलेसम्मै पालभित्रै आफ्नो जीवन चलाइरहेका छन् । सरकारी अकर्मण्यताका कारण उनीहरू थाकथलो फर्किन पाएका पनि छैनन् । जस्ताको अस्थायी टहरासमेत बनाउन सकेका छैनन् । झन्डै वर्ष दिन पुगिसक्दा पनि राजधानी नजिकैको यस क्षेत्रमा संघ, प्रदेश र स्थानीय सरकारको ध्यान पुग्न सकेको छैन । दूरदराजको अवस्था झन् कस्तो होला ? पछिल्लो समय स्थानीय तहलाई बजेटको दुःख छैन । आफ्नो अधिकार सदुपयोग वा दुरुपयोग गरेरै भए पनि बजेट जुटाएकै छन् । तर, लिदीका विस्थापित परिवारले अहिलेसम्म किन छत पाएनन् ? आफ्नो पालिकामा विपत् पर्दा बजेटको जोह गर्न नसक्नुले जनप्रतिनिधिहरू यस मामलामा गम्भीर छैनन् भन्ने देखाउँछ । सबै सम्बन्धित निकायको ध्यान विस्थापित परिवारको उद्धारमा केन्द्रित हुनु जरुरी छ । रामकृष्ण बराल, जोरपाटी ५, काठमाडौं"
सीमानाकामा परीक्षण र क्वारेन्टिनको व्यवस्था गरियोस्,"कोभिड १९ ले जनजीवनमा असर पारेको एक वर्ष भयो । लकडाउनको चपेटामा परेर ध्वस्त भएको अर्थतन्त्र केही सुधारोन्मुख हुँदै गर्दा पुनः अझ शक्तिशाली भएर यसले आफ्नो रफ्तार बढाउँदै लगेको छ । समान्य रूपमा चलिरहेको जीवनयापन कोरोनाको आगमनले बर्बाद बनाएको छ । कैयौं मानिस आर्थिक रूपमा कमजोर हुँदैछन् भने, मानसिक असर पनि बढ्दो छ । कोरोना संक्रमित बढ्दै गर्दा सीमित अस्पतालले धान्न सक्दैन । बाहिर सर्रसर्ति हेर्दा सामान्य देखिए पनि भित्री पाटो डरलाग्दो र भयावह छ । अस्पतालहरूमा थोरै बेड र भेन्टिलेटर भएकाले र केहीले कोरोनाको शंका लागे भर्ना नलिने हुँदा अनाहकमा ज्यान गुमाउनुपरेको छ । अहिले लकडाउन गर्ने या खुला राख्ने भन्ने बहस सुरु भएको छ । स्कुल, कलेजले त्रासैत्रासबीच पठनपाठन सुचारु गरेर पैसा असुल्ने एकमात्र लक्ष्य लिएको छ । सुरुसुरुमा कोरोनाको आक्रमण वृद्धवृद्धा लक्षित थियो भने, अहिले बालबालिका र युवायुवतीमा बढी संक्रमण देखिन्छ । अनलाइन कक्षाका नाममा जबर्जस्ती गरेर भए पनि अभिभावकले वर्षभरिकै पैसा तिर्नुपरेको छ । राज्यसत्तामा पहुँच भएका केही व्यक्ति सञ्चालक भएकाले पनि अभिभावकहरू मारमा परेका छन् । पढ्न पाउनु सबैको नैसर्गिक अधिकार हो । तर, जीवनभन्दा ठूलो न पढाइ हो न अरू नै केही । दोस्रो चरणको कोरोनाको डरलाग्दो अवस्थालाई मध्यनजर गर्दै विकराल स्थिति आउनुअगावै स्कुल, कलेज, फिल्म हल, मेला र जुलुस आदि बन्दै गर्नुपर्छ । छिमेकी मुलुक भारतमा एकदमै डरलाग्दो अवस्था सिर्जित भएकाले हेलचेक्र्याइँ नगरी नाकामा सजगता अपनाउन अति जरुरी छ । भारतबाट घर फर्केकाहरूलाई प्रत्येक नाकामा राज्यले क्वारेन्टिनका साथै खानेबस्ने र उपचारको उचित व्यवस्था मिलाउनुपर्छ ।कोरोना नियन्त्रण तथा उपचारका लागि राज्यले अर्बौं खर्च गरेको फेहरिस्त सुनाइरहँदा आमजनता भने, सरकारी स्तरबाट कुनै सहयोग नपाएको गुनासो गरिरहेका छन् । जनताप्रतिको जिम्मेवारी समाचार र भाषणमा नभई सरकारले व्यवहारमा लागू गरेर देखाओस् । केही समय कोरोनाको प्रभाव र संक्रमित साथै मृत्युदर पनि कम हुँदै गएकोमा फेरि यसको जोखिमबाट बच्न आमनागरिक सचेत हुनुका साथै राज्यले पनि जनहितका लागि समयमै ठोस कदम चाल्नु जरुरी छ । रोशन भट्टराई, इनरूवा३, सुनसरीकोरोनाको हटस्पट बनेको भारतबाट नेपाली नागरिक निर्बाध प्रवेश भैरहेको घटनाले दुःखी तुल्याएको छ । हामीले पोहोरको अनुभवबाट केही सिकेका रहेनछौं । रोटीका लागि भारतका विभिन्न स्थानहरूमा दसैंपछि पोकोपुन्तरा बोकेर गएकाहरू आआफ्नो घर फर्कंदै छन् । कमसेकम शंकास्पदहरूको पीसीआर टेस्ट गरी घर जाने वातावरण बनाउन वा क्वारेन्टिनमा राख्न सकेको भए बाँकेमा डरलाग्दो अवस्था आउने थिएन । अब पनि आईसीयू र भेन्टिलेटर सुविधा नथप्ने र सीमा कडाइ नगर्ने हो भने, देशैभरि मृत्युदर ह्वात्तै बढ्ने पक्का छ । तुलसीराम खरेल, बिर्तामोड, झापाअघिल्लो वर्षको तुलनामा यस वर्ष कोरोना महामारीले उग्ररूप लिएको छ । चार दिनमै संक्रमित संख्या दोब्बर भएको स्वास्थ्य मन्त्रालयको तथ्यांकले देखाएको छ । यसलाई नियन्त्रण गर्न न सरकारले कुनै पहल गरेको छ, न त जनता नै सचेत छन् । सीमाबाट निर्बाध हजारौं मानिस आइरहेका छन् । सीमामा न परीक्षण हुन्छ, न त क्वारेन्टिनको व्यवस्थै छ । यस्तो लापरबाहीले भोलि भयावह अवस्था आउन सक्छ । किन बेलैमा नसोचेको ? अहिले संक्रमितसँगै कुरुवा बस्नुपरेको समाचार आइरहँदा पनि सम्बन्धित निकाएको ध्यान जान सकेको छैन । नेपालगन्जमा परीक्षण गरिएका ८० प्रतिशतमा कोरोना देखियो । कोरोना देखिएका ९० प्रतिशतलाई अक्सिजन आवश्यक छ, भनेर स्वास्थ्य मन्त्रालयले भनिसकेको छ । यस्तोमा हामी सचेत बन्नुको विकल्प छैन । अक्सिजन अभावका कारण भारतमा धेरैले ज्यान गुमाएको समचार आइरहेको छ । त्यसकारण पनि कोरोना ख्यालख्याल गर्ने विषय होइन । २५ जनाभन्दा बढी जम्मा नहुनु भने पनि पार्टी प्यालेसमा विवाह भइरहेकै छ । जात्रा पनि रोकिएको छैन । सार्वजनिक यातायातमा भीडभाड घटेको छैन । शान्ति सुरक्षामा खटिएका प्रहरीहरू देखेनदेखेझैं गर्छन् । वीर, पाटन, टिचिङलगायत सरकारी अस्पतालमा भएका अक्सिजन प्लान्टहरू बिग्रेका छन् । त्यसलाई बनाउन सरकारले ध्यान दिएको छैन । अहिले कोरोनाका बिरामीलाई अक्सिजनकै आवश्यकता छ । यस्तोमा सरकार मूकदर्शक भएर बस्नु राम्रो हो ? नागरिकको जीउज्यानको सुरक्षा सरकारले नगरे कसले गर्ला ? पुरुषोत्तम घिमिरे, जोरपाटी"
पार्टी र सरकार : दोस्ती कि दुस्मनी ?,"दल प्रधान कि संसदीय दल ?अस्थिरताको सहायक कारण अन्यत्र होला, प्रधान कारण हामीभित्र अर्थात् दलहरूभित्रै छ । हामीले अंगीकार गरेको संसदीय व्यवस्थामा संसदीय दल प्रधान हुनुपर्छ कि दल, नेपालका लागि कुन उपयुक्त ? हामीले कहिल्यै गहन बहस गरेनौं । पार्टी चलाइरहेकाहरूको भावना हुन्छ पार्टी प्रधान होÙ पार्टीले जे निर्देश गर्छ, सरकारले त्यो सरक्क मान्नुपर्छ । सरकार चलाउनेहरूको फरकमत हुन्छ सरकार पार्टीको मात्र होइन देशको हो, अतः प्रधानमन्त्रीको काममा पार्टीले हस्तक्षेप गर्न बिलकुलै मिल्दैन । यी दुई थरी मतभन्दा फरक समाधान या सामञ्जस्यपूर्ण अवधारणा तय गर्न हामीले कहिल्यै ध्यान दिएनौं । बरु, आफ्नो समूहगत राजनीतिमा जुन बेला जे अनुकूल लाग्यो, त्यसकै वकालत गर्यौं । पछिल्लो समय कामरेडहरूले त्यसकै क्रान्तिकारी अनुसरण गर्नुभयो । पार्टी र सरकारका नाममा दुई अलग शक्तिकेन्द्र आगामी दिनमा पनि रहिरहने हो भने, हामी अनन्तकालसम्म अस्थिरतामा फस्नेछौं । राज्यको शक्ति विकेन्द्रित हुनुपर्छ, तर राज्य सञ्चालन गर्न जनताले दिएको वैधानिक शक्ति भने बहुकेन्द्रमा खण्डित हुनु हुन्न । सत्ता सञ्चालनका लागि संसदीय दललाई सर्वाधिकार रहने, पार्टीले आफ्नो मूलनीतिको विषयमा मात्र अनुगमन गर्ने एवं सुझाव दिने राजनीतिक र वैधानिक प्रबन्ध गर्नु उचित हुन्छ । अर्थात् दल होइन, संसदीय दल प्रधान रहने अवस्था । दल पार्टी सदस्यको मतले बनेको हुन्छ, संसदीय दल पार्टीसंँगै जनताको मत र मनले अनुमोदित हुन्छ । त्यसैले पार्टीको मूलनीति उल्लंघन गरेको स्थितिमा बाहेक प्रधानमन्त्रीलाई अन्य हस्तक्षेप पार्टीबाट नहुने व्यवस्था उपयुक्त हुने मेरो ठम्याइ छ । दल र सरकारबीचको दोस्तीलाई दुस्मनीमा होइन, सहकार्यमा यसले मर्यादित बनाउन सघाउनेछ ।यद्यपि यो पद्धतिको व्यावहारिक सफलता फेरि पनि प्रवृत्तिमा निर्भर हुन्छ, जसका लागि केही प्रश्नउपर छलफल गर्नैपर्ने हुन्छ । दलले प्रधानमन्त्रीको नाम चुनावी मैदानमै प्रस्ताव गर्ने अथवा पछि संसदीय दलबाट चयन गर्ने ? पार्टी प्रमुख र प्रधानमन्त्री एउटै व्यक्ति रहनु व्यावहारिक कि फरक हुनु तार्किक ? पार्टीको मूलनीति प्रधानमन्त्रीले उल्लंघन गरेको ठहरिएमा कारबाहीको प्रकृति कस्तो हुने ? प्रधानमन्त्रीले बाटो नबिराएको निर्क्योल संसदीय दलको बहुमतले गरे अथवा बहुमतको विश्वास प्रधानमन्त्रीले गुमाए सुरक्षित अवतरण कसरी गर्ने ?वास्तवमा स्थिरताको खोजी सहज छैन, तर असम्भव पनि छैन । मुलुक निर्माणका लागि नीतिगत स्थिरता प्रधान कुरा हो । तर, हाम्रो पद्धति र प्रवृत्ति दुवैमा एक हदसम्म परिमार्जन गर्दै राजनीतिक स्थिरता पनि हासिल हुन सके समृद्धिको गति चौगुणा बनाउन सकिन्छ ।"
कोभिडमा अर्थनीति,"सबै स्थानीय तहमा दुर्बलता रोजगारी सिर्जनासम्बन्धी पहल निजी क्षेत्रमा सुदृढ हुन नसक्दा अन्य क्षेत्रमा पनि आसलाग्दा छैनन् । सरकारी क्षेत्रका पहलहरूको गुणस्तर हेरौं । केन्द्रीय बजेटको गुणस्तरका बारेमा धेरै प्रश्न धेरै ठाउँमा उठाइएका छन् र यहाँ फेरि दोहोर्याइरहनु उपयुक्त नहोला । बजेट सरकारी राजस्व उठाउन सक्षम हुने तर सरकारी दायित्व निर्वाह गर्न (आयोजना सम्पन्न गर्न, उत्प्रेरणाहरू सिर्जना गर्न) असफल हुने स्थिति रहिरहेको छ । यसले गर्दा अर्थतन्त्रका भारी (विकास आयोजना सम्पन्न गर्न नसक्ने, रोजगारी सिर्जना गर्न नसक्ने) निरन्तर रहिरहेका छन् ।बजेटको कमसल प्रवृत्तिले पछि विभिन्न समस्या ल्याउँछ । उदाहरणका लागि, रकमान्तरको मुद्दालाई हेरौं । बजेट बनाउँदा लेखिएका आयोजनाहरू नबन्ने स्पष्ट लक्षण त सरकारले पुसतिरै देखेको हुन्छ । बजेटको अर्धवार्षिक समीक्षा गर्दा सुरुआती बजेटजस्तो संसद्मा पेस गरेर सहमति लिनु नपर्ने भएकाले समीक्षाको समय आइपुग्दासम्म अर्थ मन्त्रालयको तजबिज हाबी हुन सजिलो छ । यस बेला गरिने रकमान्तरलाई भने दुई तरिकाले हेर्न सकिन्छ । सक्षम नेतृत्वले आयोजनाहरूको त्यस बेलासम्मको प्रगति हेरेर राम्रो प्रगति भएको आयोजनामा रकमान्तर गर्ने र नराम्रो प्रगति भएको आयोजनालाई मतलब नगर्ने जोखिम लिन सक्छ । राम्रोसँग गरेमा यसले बजेटलाई वैज्ञानिक बनाउन र पुँजीगत खर्च बढाउन मद्दत गर्छ । तर जे गरे पनि सैद्धान्तिक रूपमा यो आलोच्य भने हुन्छ र जथाभावी रकमान्तर गरियो भन्ने आरोप रोक्न सकिँदैन । रकमान्तरलाई अझ वैज्ञानिक बनाउन नसकिने पनि हैन, यसलाई मध्यवार्षिक समीक्षाजस्ता अरू औजारसँग संयुक्त रूपमा प्रयोग गरेर र स्वच्छ तथा पारदर्शी नियमले निर्देशित गर्न सके यसले बजेट बनाउँदाका कमीकमजोरी र राजनीतिक दबाबको नकारात्मक प्रभावलाई कम गर्न सक्छ ।केन्द्रीय सरकारको अदक्षता स्थानीय तहमा पनि देखिएको छ, तर झन् विकराल रूपमा । यससम्बन्धी धेरै अध्ययन अझै भएका छैनन् । प्रदेश सरकारहरू अब तारोमा पर्ने सुरुवाती संकेत भने धेरै देखिन्छ ।संघीयताको छोटो अनुभवमा यदि स्थानीय तहका सरकारहरू (गाउँपालिका, नगरपालिका आदि) ले कोभिड र त्यसको सेरोफेरोमा जस कमाउँदै आफ्नो अस्तित्व केही भने पनि स्थापित गर्दै गएका छन् भने, प्रदेश सरकारहरूको ढिलासुस्ती र बढी राजनीतिक चरित्रले प्रदेशहरूको औचित्यमा भने प्रश्न उठ्दै जाने संकेत देखिएका छन् । स्थानीय निकायहरू सेवा प्रवाह गर्ने संस्थाका रूपमा स्थापित हुँदै र प्रदेशहरू राजनीति गर्ने थलोका रूपमा देखिँदै जानु भनेको प्रदेशका लागि खराब खबर हो । संघीयताका अध्येता खिमलाल देवकोटाका अनुसार, प्रदेशहरूमा बन्ने योजनाहरू जथाभावी छनोट गरिएका छन् । प्रदेश १ मा २२ हजारभन्दा बढी योजना छन् भने, प्रदेश तथा स्थानीय तहले कस्ताकस्ता योजना बनाउने भन्ने स्पष्ट सिमाना कोरिएको छैन । यसैले योजनाहरू जथाभावी बनेका छन् भने, कतिपय आयोजना त १ हजार रुपैयाँका पनि छन् । अन्य विज्ञका अनुसार पनि प्रदेशहरूले हालसम्म आफ्नो औचित्य साबित गर्न सकेका छैनन्, अनि किन संघ र स्थानीय निकायबीच यी सात सरकार चाहिन्छन् भन्ने स्पष्ट हुन सकेको छैन । कतिपय अवस्थामा प्रदेशको भूमिका जबर्जस्ती राखिएको जस्तो पनि देखिन्छ । उदाहरणका लागि, प्रधानमन्त्री रोजगार आयोजना नै हेरौं । उक्त आयोजनामा प्रदेशलाई समन्वय गर्ने जिम्मेवारी दिइएको छ, तर केन्द्रबाट स्थानीय तहसम्म सीधै पुग्न सकिने मेकानिजम हुँदाहुँदै प्रदेशको समन्वय किन चाहियो र अहिलेसम्म कस्तो खालको समन्वय गरियो भन्ने स्पष्ट छैन । आफैं अवरोध सिर्जना गरेर आफैं समन्वय गर्ने हो भने अर्कै कुरा भयो । त्यसो त गाउँपालिका तथा नगरपालिकाहरूको दुर्बलता पनि कम छैन । गएको वर्षको बजेट अझै पनि आठवटा स्थानीय निकायले ल्याएका छैनन् भने, उनीहरूको खर्च राम्रोसँग हिसाब राख्न अझै सकिएको छैन । यो अवस्थामा संघीयतालाई मुलुकलाई दुर्बल बनाउने स्रोतभन्दा पनि मुलुकको आर्थिक विकासको औजार कसरी बनाउने भनी सोच्नु जरुरी भएको छ । कोभिडको दोस्रोतेस्रो लहर उठ्यो भने, यी स्थानीय सरकारले गर्ने काम, यिनले मुलुकमा रोजगारी सिर्जना गर्न र औद्योगिकीकरण गर्न दिने योगदानले यिनको औचित्य स्थापित हुँदै जान्छ । सबै तहका सरकारहरूले आफ्नो विश्वसनीयता आफैं सिद्ध गर्ने हो ।"
"सुरक्षित, मर्यादित र व्यवस्थित आप्रवासन","सूचना तथा सञ्चार प्रविधिको विकास र ज्ञानको उच्च अभिवृद्धिले विश्व नै एउटा गाउँमा परिणत भएको छ । संसारको जुनसुकै कुनाको व्यक्तिले पनि आफ्नो ज्ञान, सीप र क्षमताबमोजिम विश्वबजारमा प्रतिस्पर्धा गर्न सक्छ । तथापि वैदेशिक रोजगारीका लागि मानिस एक देशबाट अर्कोमा जाने क्रम जारी छ । कतिपय देशबीच श्रम स्वीकृति र समझदारीपत्रहरू तयार गरी आप्रवासन र रोजगारीलाई सुरक्षित, मर्यादित र व्यवस्थित बनाउने कार्यको थालनी भएको छ । नेपालले पनि ११० देशसँग वैदेशिक रोजगारीका लागि श्रम स्वीकृति पाइसकेको छ । हेल्थ साइन्स जर्नलअनुसार, विश्वको करिब ३ प्रतिशत जनसंख्या अर्थोपार्जनको उद्देश्यले अर्को देश जाने गरेको छ । सरकारले वैदेशिक रोजगारीमा जानेहरू र तिनका परिवारका हकअधिकारको सवाललाई प्रमुख प्राथमिकतामा राखेर विभिन्न निकायमार्फत कार्यसम्पादन गर्दै आइरहेको छ । परराष्ट्र मन्त्रालय, श्रम मन्त्रालय, वैदेशिक रोजगार न्यायाधिकरण, वैदेशिक रोजगार बोर्ड लगायतका निकायले यो क्षेत्रलाई सुरक्षित, मर्यादित र व्यवस्थित बनाउन थुप्रै प्रयत्न गरिरहेका भए पनि प्रभावकारिता अभिवृद्धि भने चुनौतीपूर्ण बन्दै गइरहेको छ ।आप्रवासी कामदार र तिनका परिवारका हकअधिकारको संरक्षण तथा संवर्धनका लागि राष्ट्रिय मानवअधिकार आयोगले गत वर्ष २७ देशको सहभागितामा काठमाडौंमा अन्तर्राष्ट्रिय सम्मेलन गरी घोषणापत्र जारी गर्यो । यसका अलावा आप्रवासी कामदारहरूका हकअधिकारका बारे विभिन्न अध्ययनअनुसन्धान भइरहेका छन् । ओरिजिन, ट्रान्जिट र डेस्टिनेसन कन्ट्रीहरूमा आप्रवासी कामदारहरूको अधिकारका सवालबारे अनुगमन, अन्य देशका मानवअधिकार आयोगहरूसँग समझदारीपत्र (एमओयू) गरी गरिएका प्रयासहरूबारे प्रतिवेदन सार्वजनिक गरी सरोकारवालाहरूको ध्यानाकर्षण गर्न पनि थालिएको छ ।आप्रवासी कामदारहरू विभिन्न समस्या भोग्न बाध्य छन् । स्वास्थ्य बिमा नहुनु, आवास र खानाको उचित व्यवस्थापन नहुनु, कामदाररोजगारदाता सम्झौता विश्वसनीय बन्न नसक्नु तथा सम्झौताबमोजिमको काम नदिनु वा गर्न नपाउनु, समयमा तलब नदिनु, विभिन्न किसिमबाट ठगिनु, गर्नुपर्ने कामबारे सुसूचित नहुनु एवं तालिम नदिनु, असुरक्षित कार्य वातावरणका कारण मृत्यु हुनु एवं सडक दुर्घटना, किड्नी फेल, श्वासप्रश्वाससम्बन्धी समस्या र हृदयरोग आदिका कारण ठूलो संख्यामा आप्रवासीको मृत्यु हुने गरेको छ । आत्महत्या गर्नेहरू पनि धेरै छन् । सामान्यतः विभेदको अनुभूति, भाषासम्बन्धी ज्ञानको कमी, सांस्कृतिक अवरोध, सम्बन्धित देशको कानुनी व्यवस्था र न्यून सामाजिकआर्थिक अवस्थाका कारण आप्रवासी कामदारहरूको स्वास्थ्यमा गम्भीर समस्यासमेत आउने गरेका छन् ।यसै सन्दर्भमा, चालु आर्थिक वर्षको दोस्रो चौमासिकसम्म ८८१ जना आप्रवासी कामदारको मृत्यु भएको तथ्यांक छ । मृतकहरूमा युवा उमेरकाहरूको संख्या अत्यधिक देखिन्छ । बिरामी र अंगभंग हुनेहरूको संख्या पनि बढ्दो देखिनुले वैदेशिक रोजगारी सुरक्षित, मर्यादित, व्यवस्थित हुनै नसकेको प्रस्ट छ । यसबाट अभिभावकहरूको दुःख चुलिँदै गइरहेको छ । झट्ट हेर्दा यो एउटा परिवारलाई मात्र परेको चोटजस्तो देखिए पनि यसका कारण राज्यले सामाजिक, आर्थिक र सांस्कृतिक क्षेत्रमा ठूलो मूल्य चुकाइरहेको हुन्छ । वैदेशिक रोजगारीमा जान खोज्ने कतिपय व्यक्ति ठगिएका थुप्रै घटना सञ्चारमाध्यममा आइरहेका हुन्छन् । त्यस्ता व्यक्तिहरूले उपचार खोज्ने र न्याय पाउने अवस्था चुनौतीपूर्ण बन्दै गएको छ । वैदेशिक रोजगार न्यायाधीकरणले ठगीसम्बन्धी मुद्दाहरू हेर्ने भए पनि हालको संरचना केन्द्रीकृत छ । वर्तमान संरचनाको प्रादेशिक स्तरमा समेत विस्तार हुन सके न्यायमा पीडितको पहुँच अभिवृद्धिमा टेवा पुग्न सक्छ । कानुनी ज्ञानको अभाव, न्यायाधीकरण निकायहरू छन् भन्ने जानकारी नहुनुजस्ता कारण कतिपय व्यक्ति ठगिने गरेकाले यस क्षेत्रमा पनि निःशुल्क कानुनी परामर्श वा वैतनिक प्रकृतिका कानुन व्यवसायीहरूको व्यवस्था गरिनु उपयुक्त हुन्छ । कतिपय परिवारले वैदेशिक रोजगारमा गएका आफ्नो सदस्य वा आफन्तको निष्पक्ष शव परीक्षण गरेर मृत्युको कारण जान्न पाउनुपर्ने माग राख्ने गरेका छन् ।अर्कातिर, वैदेशिक रोजगारीलाई सुरक्षित, मर्यादित र व्यवस्थित बनाउन आवश्यक पहलकदमी गर्दै आएका विभिन्न निकायबीच समन्वय र सहकार्यको वस्तुनिष्ठ योजना आवश्यक छ । यसो हुन सके जोखिममा परेकाहरूको उद्धार, राहत, क्षतिपूर्ति र ठगीधन्दा गर्नेहरूलाई शीघ्र कानुनी कारबाही गर्न सहज हुन सक्थ्यो । केन्द्रीय तथ्यांक विभागले समयसमयमा गर्ने लेबर फोर्स सर्भेलाई आधार बनाएर वैदेशिक रोजगारीका क्षेत्रमा लक्षित कार्यक्रमबजेट बनाउन अनि समन्वय र सहकार्य विस्तार गर्न पनि सकिन्छ । विदेशस्थित विभिन्न नियोगले समेत कामदारहरूको समस्यालाई निराकरण गर्न समयसमयमा कार्यक्रमहरू सञ्चालन गरिरहे पनि वैदेशिक रोजागारीको अवस्था, असर र प्रभावहरूबारे खासै चर्चा गरिएको पाइँदैन । यस्ता कार्यक्रमहरूको समीक्षा गरी कामदारहरूको सामाजिक सुरक्षालगायत विषयमा सम्बन्धित देशहरूसँग समन्वय हुनुपर्छ । वैदेशिक रोजगारीमा रहेकाहरूका समस्या तथा जानकारी सुन्न निःशुल्क फोन गर्ने व्यवस्थासहित सञ्चालनमा ल्याइएको कलसेन्टर १४४१ समेत प्रभावकारी हुन नसकेको गुनासो पाइन्छ । नेपाल सरकारले सीप सिकाएर मात्र वैदेशिक रोजगारीमा पठाउने व्यवस्था भएबमोजिम ७ हजारभन्दा बढीले तालिम त पाइसकेका छन्, तर यसबाट अपेक्षित उद्देश्यपूर्ति हुन नसकेको स्वयं तालिमप्रदायक निकायहरू स्विकार्छन् । यसैले तालिमको प्रभावकारिताको अध्ययन र यसका विषयवस्तु, विधि, समयावधि अनि प्रक्रियाबारे पुनरवलोकन जरुरी छ । वातावरणीय अनुकूलता, कार्यप्रकृति, बसोबास, खानपिनलगायत आधारभूत विषयको यथार्थबारे सूचना दिन र अभिमुखीकरण हुन नसक्दा न्यून सीप भएकाहरू जोखिममा पर्ने गरेका छन् । कुल गार्हस्थ्य उत्पादनको झन्डै ३० प्रतिशत योगदान रहेको रेमिट्यान्स सरकारले तिनै श्रमिकहरूबाट प्राप्त गर्ने हो । रेमिट्यान्स कति आयो भन्नुभन्दा पनि यसको प्रयोग कसरी भइरहेको छ भन्ने पक्षबाट विश्लेषण हुनु आवश्यक छ । यसलाई देशभित्रै उत्पादन र रोजगारी सिर्जनाको क्षेत्रमा परिचालन गरी न्यून सीप क्षमता भएकाहरूलाई यही श्रमको उचित मूल्य निर्धारण गरी रोजगारी दिनेतर्फ सरकारको ध्यान पुग्न सकेको छैन । साथै, वैदेशिक रोजगारीमा गएकाहरूको परिवारको स्तरमा कस्तो सुधार भयो, केकस्ता असर र प्रभावहरू परेका छन्, यसबारे सरकार सदैव चनाखो रहनुपर्छ । अन्यथा युवाहरूको मृत्युदर र अपांगतामा वृद्धि भई सामाजिक सुरक्षामा चुनौतीहरू थपिँदै जान्छन् । सुरक्षित गन्तव्य, कार्यस्थल, स्वास्थ्य बिमा, श्रमको उचित मूल्य र परिवारको अधिकारको पक्षमा चासो लिई वैदेशिक रोजगारीलाई मर्यादित बनाउनतर्फ तत्काल पहलको थाल्न ढिला गर्नु हुँदैन ।कमजोर आर्थिक, सामाजिक र सांस्कृतिक अवस्थाले व्यक्तिलाई विभिन्न जोखिममा पुर्याउँछ र ती परिवेशसँगसँगै ठगीधन्दाहरू पनि मौलाउँछ । विदेशमा राम्रो रोजगारी पाउने लालसा देखाई बेचबिखनमा पारिएका र ठगिएका थुप्रै घटना समाजमा छन् । व्यक्तिगत ठगी मुद्दाहरूमा वस्तुनिष्ठ प्रमाण अभावका कारण न्याय पाउन चुनौतीपूर्ण हुने गर्छ । संस्थागत रूपमा भएका वैदेशिक रोजगारीका ठगी मुद्दाहरूमा भने पीडितले न्याय पाएका धेरै उदाहरण छन् । संक्रमण र जोखिममा परेका व्यक्तिहरूप्रति यथासमय राज्यको ध्यान पुग्न सके ठगीधन्दा रोक्न र पीडितलाई न्याय दिन सहज हुन्छ । यस्ता संकटको समाधानका लागि पनि विभिन्न देशबीच समझदारी हुन आवश्यक छ ।संयुक्त राष्ट्रसंघको विशेष समाधिक्षकले नेपाल भ्रमणका क्रममा र विश्वव्यापी आवधिक समीक्षामा वैदेशिक रोजगारीलाई सुरक्षित, मर्यादित र व्यवस्थित बनाउन नेपाल सरकारलाई दिएका सुझावहरूको कार्यान्वयनतर्फ सरोकारवालाहरूको ध्यान जानु अपरिहार्य छ । वैदेशिक रोजगारीबाट विभिन्न कारण फर्किएकाहरूलाई पारिवारिक एवं सामाजिक पुनः एकीकरण गर्न सरकारको नीतिगत तदारुकता चाहिएको छ ।"
"अस्पतालमा आगलागी, ८२ को मृत्यु",बग्दाद (एजेन्सी) इराकको राजधानी बग्दादमा कोरोना भाइरस संक्रमितहरूको उपचार भइरहेको एक अस्पतालमा आगलागी हुँदा कम्तीमा ८२ जनाको मृत्यु गएको छ । अधिकारीहरूका अुनसार एक सयभन्दा बढी बिरामी घाइते छन् । बग्दादस्थित खतिब अस्पतालको अक्सिजन ट्यांकी पड्किएपछि आगलागी फैलिएको स्थानीय सञ्चारमाध्यमहरूले जनाएका छन् । सामाजिक सञ्जालमा राखिएका भिडियोहरूमा अग्नि नियन्त्रकहरू आगो निभाइरहेका र मानिसहरू अस्पताल छोडेर भागिरहेका देखिन्छ । इराकी प्रधानमन्त्री मुस्तफा अलकादिमीले दुःखद दुर्घटना को कारण पत्ता लगाउन अनुसन्धान सुरु गरिएको जनाएका छन् । इराकको नागरिक सुरक्षा निकायका प्रमुख जर्नेल कादिम बोहानले अस्पतालको आईसीयू इकाइबाट आगलागी सुरु भएको बताएका छन् । आइतबार बिहानसम्ममा आगलागी पूर्णरूपमा नियन्त्रणमा लिइएको उनले जनाए । आपत्कालीन उद्धार समूहले १२० मध्ये ९० जना बिरामी र उनका नातेदारलाई उद्धार गरेको जनाएका छन् । उनीहरूलाई नजिकैका अन्य अस्पतालमा सारिएको जनाइएको छ । अस्पताल प्रशासनका अनुसार कोरोना संक्रमित बिरामीहरूको उपचार गर्न अस्पतालमा छुट्याइएका आईसीयू कक्षमा ३० जना बिरामी थिए । बग्दादका गभर्नर मोहम्मद जाबेरले घटनाबारे अनुसन्धान गरी दोषीलाई कानुनी कारबाही गरिने बताएका बीबीसीले उल्लेख गरेको छ । इराकको मानव अधिकार आयोगले उक्त दुर्घटना कोरोनापीडित बिरामीका लागि अपराधका रूपमा आएको जनाएको छ ।
भारतलाई अन्तर्राष्ट्रिय सहयोग प्रस्ताव,"नयाँदिल्ली (कास) कोरोना महामारीको भुमरीमा फसेको भारतलाई त्यसबाट बाहिर निकाल्न अन्तर्राष्ट्रिय समुदायले सहयोगको हात बढाउन सुरु गरेका छन् । तीन दिनयता मात्र भारतमा दैनिक ३ लाखभन्दा बढीमा संक्रमण पुष्टि भएको छ भने दैनिक २ हजारभन्दा बढीले ज्यान गुमाएका छन् । पछिल्लो २४ घण्टामा भारतमा थप ३ लाख ४९ हजार ६ सय ९१ संक्रमित थपिएका छन् । उक्त अवधिमा २ हजार ७ सय ६० जनाको भाइरसका कारण मृत्यु भएको छ । राजधानी दिल्लीमा कोरोना महामारी भयावह बन्दै गएपछि लकडाउन थप एक साताका लागि बढाइएको छ । दिल्लीका मुख्यमन्त्री अरविन्द केजरीवालले आइतबार दिउँसो थप एक साताका लागि लकडाउन बढाइएको घोषणा गरेका हुन् । महामारीका कारण दिल्ली, महाराष्ट्र, मध्यप्रदेश, राजस्थान लगायतका राज्यमा अक्सिजनको चरम अभाव छ । राजधानी दिल्लीमै बिरामीहरू बेड नपाएर अस्पताल बाहिर छटपटाउन बाध्य छन् । यो अवस्थाबाट भारतलाई मुक्त गर्न विभिन्न मुलुक र अन्तर्राष्ट्रिय निकायले सहयोगको प्रस्ताव गर्न थालेका हुन् । त्यस्तो प्रस्ताव गर्नेमा चीन र पाकिस्तानदेखि, मित्र मुलुकहरू अमेरिका, अस्ट्रेलिया, जर्मनी, बेलायत, युरोपेली संघ (ईयू) लगायत छन् । अमेरिकाले आइतबार मात्र महामारीविरुद्धको लडाइँमा भारतीय पक्षसँग मिलेर काम भइरहेको बताएका छन् । कोरोनाको कहालीलाग्दो महामारीबीच हाम्रो हृदय भारतीय जनताका साथमा छ । हामीहरू भारत सरकारमा रहेका साझेदारहरूसँग नजिकमा रहेर काम गरिरहेका छौं र भारतीय जनता र भारतका स्वास्थ्यकर्मी नायकहरूका लागि तत्काल थप सहयोग परिचालन गर्नेछौं, विदेशमन्त्री एन्टोनी ब्लिंकनले ट्वीटमार्फत भनेका छन् । त्यसैगरी, भारतको छिमेकी पाकिस्तानले महामारीसँग जुधिरहेको भारतलाई सहयोग स्वरूप अत्यावश्यक मेडिकल उपकरण दिन चाहेको बताएको छ । महामारीको यो घडीमा हामी भारतका नागरिकको साथमा छौं, पाकिस्तानी विदेशमन्त्री शाह महमुद कुरेसीले ट्वीटरमा लेखेका छन् । त्यसैगरी अर्को छिमेकी चीनले पनि भारतलाई सहयोग गर्न तयार गरेको बताएको छ । भारतको पुरानो मित्र बेलायतले पनि सहयोगको गर्ने बताइसकेको छ । हामीहरू भारतीय जनतालाई कसरी सहयोग गर्न सकिन्छ भनेर हेरिरहेका छौं, बेलायती प्रधानमन्त्री बोरिस जोन्सनलाई उद्धृत गर्दै अन्तर्राष्ट्रिय सञ्चार माध्यमहरूले उल्लेख गरेका छन् । त्यसैगरी अस्ट्रेलियाका तर्फबाट पनि त्यस्तै आश्वासन दिइएको छ । विदेशमन्त्री मरिस पेइनले एक सन्देशमार्फत महामारीलाई परास्त गर्न अस्ट्रेलिया सबै काम गर्न प्रतिबद्ध रहेको जनाएकी छन् ।"
एक पटकलाई सम्पत्ति अभिलेखीकरणको माग,"(काठमाडौं)  नेपाल उद्योग वाणिज्य महासंघले सरकारसँग सम्पत्ति अभिलेखीकरणको माग गरेको छ । आगामी आर्थिक वर्षको बजेटमा सुझाव दिने क्रममा आइतबार महासंघले यस्तो माग गरेको हो । महासघले अर्थमन्त्री विष्णु पौडेलेलाई भेटेर सुझाव दिएको हो । कोभिड१९ ले अर्थतन्त्र र सामाजिक जीवनमा पारेको असरलाई न्यूनीकरण गर्दै महासंघको राष्ट्रिय आर्थिक रूपान्तरण २०३० अनुसार आर्थिक वृद्धि, रोजगारी हासिल हुने नीति र कार्यक्रम आगामी बजेटमा समावेश गरिनुपर्ने महासंघले सुझाएको छ ।हाल सम्पत्ति शुद्धीकरण निवारण ऐन २०६४ लागू छ । उक्त ऐन निर्माण गर्दा अहिले जस्तो प्रभावकारी लेखा राख्ने व्यवस्था नभएको, धेरैजसो क्षेत्र राजस्वको दायरामा नसमेटिएको महासंघले जनाएको छ । सोही कारण ऐनको प्रभावकारी कार्यान्वयनका लागि आर्थिक वर्ष २०७८७९ मा एक पटकका लागि सम्पत्ति अभिलेखीकरणको अवसर दिनुपर्ने महासंघको विज्ञप्तिमा उल्लेख छ ।व्यक्तिगत आयकरको सीमा बढाउन पनि महासंघले सरकारलाई सुझाव दिएको छ । व्यक्तिको ७ लाख र दम्पत्तिको सम्बन्धमा ८ लाख रुपैयाँको कर छुटको सीमा गर्नुपर्ने, महासंघले भनेको छ, पारिश्रमिक आयकरको वर्तमान स्ल्याब न्यूनीकरण गरी ५, १५, २५ प्रतिशत गरिनुपर्ने । यस्तै, बैंक तथा वित्तीय क्षेत्रमा कायम रहेको ३० प्रतिशत करको दरलाई घटाउनुपर्ने, कार्गो व्यवसायमा लाग्दै आएको अग्रिम कर कट्टी (टीडीएस) हटाउनुपर्ने, करदाताले माग गरेमा समायोजनपछि बढी भएको टीडीएस र अग्रिम आयकरको रकम ३० दिनभित्र फिर्ता दिनुपर्ने सुझाव महासंघको छ । हाल व्यक्तिगत आयकरको सीमा वार्षिक चार लाख र दम्पतीको साढे ४ लाख रुपैयाँ छ ।कोभिड१९ को दोस्रो लहरको संक्रमण बढिरहेको समयमा महासंघले आगामी बजेटको प्राथमिकता पनि महामारी नियन्त्रण एवं स्वास्थ्य सेवा विस्तारमा दिनुपर्नेमा जोड दिएको छ । जसअनुसार प्रभावकारी राहत र पुनरुत्थान कार्यक्रमलाई प्राथमिकतामा राखिएको छ । यसका लागि स्थानीय तहले अनुकूल ठाउँको पहिचान गरी न्यूनतम सुविधासहितका आइसोलेसन, क्वारेन्टाइन, आकस्मिक कक्ष र अस्थायी अस्पताल निर्माण गर्नुपर्ने महासंघको सुझाव छ । स्थानीय तह लक्षित स्वास्थ्य पूर्वाधार विकास र भारतलगायत खोप निर्माता मुलुकसँगको कूटनीति पहलमार्फत बढीभन्दा बढी खोप ल्याएर वितरण गरिनुपर्ने, महासंघले भनेको छ, व्यवसायी, निजी क्षेत्रका कर्मचारीलगायत सम्पूर्ण जनतालाई खोपको व्यवस्था गर्नुपर्ने ।अहिले संक्रमण बढिरहेकाले आगामी बजेटको प्रमुख दायित्व फेरि पनि संक्रमणलाई फैलिन नदिनु नै रहेको उद्योग वाणिज्य महासंघका अध्यक्ष शेखर गोल्छाले बताए । संक्रमितको पहिचान परीक्षण र उपचार गर्न वर्षको भन्दा बढी आवश्यक छ, उनले भने, स्थानीय तहमा शिलान्यास भएका अस्पताल र अन्य संरचनाको पनि शीघ्र सञ्चालन आवश्यक छ । स्थानीय तहले न्यूनतम सुविधासहितको अस्थायी आइसोलेसन, क्वारेन्टाइन र अस्थायी अस्पताल निर्माण गर्नुपर्नेछ । अक्सिजनको पर्याप्त आपूर्तिको सुनिश्चितता गरिनुपर्छ । काम नभएर गाउँतिर हिँडेका व्यक्तिको व्यवस्थापन फेरि आवश्यक हुन सक्छ । नगद अनुदानको सट्टा प्रधानमन्त्री रोजगार कार्यक्रम जस्ता योजनासँग जोडेर कामसँगै राहत उपलब्ध गराउनु उपयुक्त उनले बताए । कोभिडको दोस्रो लहर आए पनि रोजगारी अभिवृद्धि गर्न सक्ने र आर्थिक महत्त्व बोकेका आयोजनाको निर्माण अवरुद्ध हुन दिनु हुँदैन, उनले थपे, जसमा राष्ट्रिय गौरवका आयोजनाको पुनर्संरचना गरी काम अघि बढाउनुपर्छ । प्रत्येक गाउँपालिकामा स्थानीय तहसमेतको सहभागितामा कम्तीमा एक कृषि बजार र भण्डारण केन्द्र स्थापना गर्नुपर्ने, इहाटबजार, मोबाइल एप वा एसएमएसमार्फत पालिकास्थित कृषि शाखामार्फत कृषि उपजको दैनिक मूल्य एवं अन्य जानकारी उपलब्ध गराउनुपर्ने पनि महासंघको सुझाव छ । बैंक शाखाबाट कम्तीमा १० जनालाई कृषि वा एसएमई ऋण उपलब्ध गराउनुपर्ने गत वर्षको बजेटमा उल्लेखित कार्यक्रमको प्रभावकारी कार्यान्वयन गर्नुपर्ने, विज्ञप्तिमा उल्लेख छ, निजी क्षेत्रले पनि रासायनिक मल सरकारीसरह अनुदानसहित आयात गरी बिक्रीवितरण गर्न पाउनुपर्ने । कृषिमा गइरहेको अनुदानको दुरुपयोग रोक्न डिजिटल माध्यमको प्रयोग र उत्पादकत्व र गुणस्तरको आधारमा कृषिमा अनुदानको व्यवस्था गर्नुपर्ने माग पनि महासंघको छ । वैज्ञानिक तरिकाबाट सरकारले नै कृषि उपजको उत्पादकत्व र गुणस्तर ठाउँअनुसार तोक्नुपर्ने र प्र्रधानमन्त्री कृषि आधुनिकीकरण परियोजना र युवा स्वरोजगार कार्यक्रमलाई उच्च मूल्य अभिवृद्धि हुने स्थान र वस्तुमा मात्र केन्द्रित गर्नुपर्ने सुझाव महासंघको छ । राष्ट्रिय गौरवका आयोजनामा जग्गा, वन, वैदेशिक सहायता, व्यवस्थापकीय कमजोरी लगायतका बहुआयामिक समस्या भएकाले यी आयोजनाको कार्यान्वयन मोडालिटीमा पुनःसंरचना गर्नुपर्ने महासंघको माग छ । आयोजनाको संख्या धेरै भएकाले आधा घटाउनुपर्ने महासंघले जनाएको छ । भैरहवा र विराटनगरमा रेलमार्गमा आधारित सुक्खा बन्दरगाह निर्माण गर्नुपर्ने, घोषणा भएका सबै स्थानमा एकीकृत जाँच चौकीको शीघ्र निर्माण गर्नुपर्ने, उत्तरी नाका केरुङ र तातोपानी बाह्रै महिना सञ्चालन हुने गरी सडक लगायतका पूर्वाधार निर्माण गर्नुपर्ने, विज्ञप्तिमा भनिएको छ । प्रदेश तहमा घोषणा गरिएको औद्योगिक क्षेत्रहरू आर्थिक वर्ष २०७८७९ बाट सञ्चालनमा ल्याउनुपर्ने माग महासंघको छ । स्थानीय, प्रदेश र केन्द्र सरकारले अन्यत्र पनि सहुलियत दरमा उद्योगलाई जग्गा तथा वनको जग्गा लिजमा उपलब्ध गराउनुपर्ने, महासंघले भनेको छ, विशेष आर्थिक क्षेत्र ऐनले दिएको सुविधा पूर्णतया लागू हुनुपर्ने ।आगामी बजेट महामारी नियन्त्रण, कृषिको सुधार र रोजगारी सिर्जना हुन सक्ने पूर्वाधारमा बढी केन्द्रित हुनु नै उद्योग वाणिज्य महासंघका वरिष्ठ उपाध्यक्ष चन्द्रप्रसाद ढकालले बताए । पर्यटन पूर्वाधारमा पनि जलविद्युत् र सिमेन्टलाई दिइएको सुविधा दिन सकियो भने काम रोकिँदैन, उनले भने, यसले तत्कालका लागि अल्पकालीन रोजगारी र महामारी अन्त्य भएपछि राम्रा पर्यटकीय गन्तव्य बन्नेछन् । अहिले बजारमा माग पनि बढाउनुपर्छ । करका दर कम गर्दा माग बढ्ने भएकाले त्यसमा पुनर्विचार गर्नुपर्ने उनको सुझाव छ । भ्याटको दर १३ बाट १० प्रतिशतमा ल्याउँदा बजारमा माग बढ्ने छ । यसले राजस्वमा खासै ठूलो असर पार्ने छैन, उनले भने ।महासंघको सुझाव बुझ्ने क्रममा अर्थमन्त्री पौडेलले सरकारले निजी क्षेत्रको महत्त्व बुझेकाले आगामी बजेटमा उनीहरूलाई प्रोत्साहित गर्ने, मनोबल उच्च बनाउने खालका योजना ल्याउने बताए । आगामी बजेटमा निजी क्षेत्रले उठाउँदै आएका समस्या एवं गुनासोलाई सरकारले सम्बोधन गर्छ, उनले भने, सरकार निजी क्षेत्रसँग बलियो सहकार्य गरी मुलुकको आर्थिक विकासमा अगाडि बढ्छ र त्यसको आभास निजी क्षेत्रले आगामी बजेटमार्फत गर्न पाउने छन् । मुलुकको विकास र समृद्धिका विषयमा बजेट सुझावमार्फत महासंघद्वारा प्राप्त सुझाव महत्त्वपूर्ण रहेको अर्थ सचिव शिशिरकुमार ढुंगानाले बताए । विकासशील राष्ट्रमा स्थानान्तरणको विषय प्रशंसनीय छ, उनले भने, स्टार्टअपलाई कसरी प्रोत्साहन गर्ने हो, त्यो विषयमा छलफल गरौं ।"
रद्द गर्न भनेकै कम्पनीलाई दिने तयारी,"समितिबाट सरकारलाई आएको निर्देशन हो, मन्त्रालयले सेनाको राय प्रतिक्रिया मागेको थियो, आइसकेको छ, उनले भने, यसबारे छलफल भइरहेको भए पनि टुंगो लागिसकेको छैन । निर्णय नभई निर्देशन पठाउन नमिल्ने उनको भनाइ छ । समितिले एउटा मात्र निर्माण व्यवसायी छनोट भएपछि आर्थिक चलखेल हुने भन्दै चैत १९ गते समितिमा छलफको आयोजना गरेको थियो । एउटा मात्र निर्माण व्यवसायी पीक्यूबाट सर्ट लिस्टिङमा पर्दा प्रतिस्पर्धा नहुने भन्दै रद्द गरेर पुनः पीक्यू प्रक्रिया अगाडि बढाउन रक्षा मन्त्रालयलाई निर्देशन दिएको थियो । यता लेखा समितिले आइतबार रक्षा मन्त्रालयलाई निर्देशन पठाउँदै खरिद प्रक्रिया रद्द गरी प्रतिक्रियासहित कागजात पेस गर्न निर्देशन दिएको छ । वैशाख ६ गते प्रतिवेदनसहित रक्षा मन्त्रालयमा पत्राचार भएकोमा समितिको निर्णय कार्यान्वयनको जानकारी प्राप्त नभएको समितिको निर्देशनमा उल्लेख छ । समितिले ७ दिनको म्याद दिई ९ गते रक्षा मन्त्रालयमा पत्राचार गरिएकोमा हालसम्म जानकारी प्राप्त नभएको समिति सचिव रोजनाथ पाण्डेद्वारा हस्ताक्षरित निर्देशनमा उल्लेख छ । आइतबार सेनाले निर्णयविपरीत सार्वजनिक खरिद ऐन र खरिद नियमावलीको बर्खिलाप हुने गरी सूचना प्रकाशित गर्दै टेन्डर प्रक्रिया अघि बढाएको समितिको ठहर रहेको निर्देशनमा उल्लेख छ । जसले गर्दा संसद्को निर्णयको प्रतिकूल हुने स्थिति पैदा भएको हुँदा उक्त खरिद प्रक्रिया रद्द गरी यसबारे मन्त्रालयको स्पष्ट धारणासहित सम्पूर्ण कागजात तीन दिनभित्र समितिमा उपलब्ध गराउन निर्देशन दिइएको छ । प्रतिनिधिसभाको विकास तथा प्रविधि समितिमा पनि सांसद गणेश पहाडीको संयोजकत्वमा गठित उपसमितिले काम जारी राखेको जनाएको छ । संयोजक पहाडीका अनुसार उपसमितिले फास्ट ट्र्याकको स्थलगत अनुगमन गरेर फर्किसकेको छ । तर ललितपुर खोकनाको जग्गा विवादबारे भने बुझ्न बाँकी रहेको उनको भनाइ छ । अहिले कोरोनाले गर्दा समस्या भएको छ, उनले भने, अब सरोकारवाला र जनप्रतिनिधिलाई उपसमितिमा बोलाएर छलफल गरेर अगाडि बढ्नेछौं । दुई महिनाको समय भए पनि त्योभन्दा अघि नै काम सक्ने उनको भनाइ छ । नेपाली सेनाको निर्माण व्यवस्थापन रहेको फास्ट ट्र्याकमा छोक्रेडाँडादेखि धेद्रे खोलासम्म २१ वटा र धेद्रेदेखि लेनडाँडासम्म २२ वटा निर्माण कम्पनी सुरुङ निर्माणको पीक्यू प्रक्रियामा सहभागी भएका थिए । जसमध्ये १४ वटा कम्पनीले दुवै प्याकेजमा बोलपत्र हालेका थिए । २०७४ वैशाखमा मन्त्रिपरिषद्बाट सेनालाई आयोजना हस्तान्तरण गरिएको हो । अहिलेसम्म आयोजनामा खर्च १८ अर्ब ३६ करोड रुपैयाँ खर्च भइसकेको छ । त्यस्तै भौतिक प्रगति १२ प्रतिशत रहेको आयोजनाले जनाएको छ । गौरवको आयोजनाको रूपमा रहेको द्रुतमार्ग आव २०८०८१ सम्म सक्नुपर्ने छ ।"
एनसेललाई नेगोसिएसनमार्फत फ्रिक्वेन्सी,"प्राधिकरणले एनसेललाई सन् २०२० सम्म सबै जिल्ला नगरपालिकाको ९० प्रतिशत कभरेज गर्नुपर्ने, २०२२ सम्म ३ हजार वटा फोरजी बीटीएस स्थापना गर्ने, सहरी क्षेत्रमा न्यूनतम १० एमबीपीएस र ग्रामीण न्यूनतम ५ एमबीपीएस स्पिड हुनुपर्ने, २०२० सम्ममा सबै जिल्ला सदरमुकामा फोरजी पुर्याउनुपर्ने र सन् २०२२ मा ८० प्रतिशत नागरिकसमक्ष कभरेज पुर्याउनुपर्ने सर्तसहित फोरजी दिने निर्णय गरेको थियो ।एनसेलले १८ सय मेगाहर्ज ब्यान्डमा ९ मेगाहर्ज फ्रिक्वेन्सी लिएको थियो । प्राधिकरणले १८ सय मेगाहर्ज ब्यान्डमा एउटा सेवा प्रदायकले २० मेगाहर्ज फ्रिक्वेन्सी मात्रै प्रयोग गर्न पाउने सीमा तोकेको छ । एनसेलले त्यसअघि नै यो ब्यान्डमा ११ मेगाहर्ज फ्रिक्वेन्सी प्रयोग गरिरहेकाले ९ मेगाहर्ज मात्रै फ्रिक्वेन्सी लिएको हो । प्राधिकरणले तोकेको सर्तका कारण एनसेल र नेपाल टेलिकमले मात्रै लिलामी प्रक्रियामा भाग लिएका थिए । फ्रिक्वेन्सी लिलामीमा भाग लिन चाहने कम्पनीका लागि तीनवटा सर्त तोकिएको थियो । लिलामी प्रक्रियामा भाग लिन चाहनेसँग आधारभूत टेलिफोन सेवा वा मोबाइल सेवाको लाइसेन्स हुनुपर्ने, कुनै पनि खालको बक्यौता हुन नहुने र प्राधिकरणबाट कालोसूचीमा नपरेको हुनुपर्ने सर्त थिए । फ्रिक्वेन्सी लिलाम गर्न २०७५ पुसमा प्राधिकरणले तयार पारेको लिलाम बढाबढसम्बन्धी कार्यविधिमा ९ सय मेगाहर्ज ब्यान्डको आधार मूल्य ४ करोड ८० लाख र २१ सय मेगाहर्ज ब्यान्डको प्रति ५ मेगाहर्ज आधार मूल्य १२ करोड तय गरिएको थियो । कार्यविधिअनुसार लिलाम बढाबढ गर्दा तीन चरणमा गर्नुपर्छ । ९ सय मेगाहर्ज ब्यान्डको तीन चरणको बोलकबोलमा हरेक चरणमा कम्तीमा ५ प्रतिशत आधार मूल्य वृद्धि हुने र २१ सय मेगाहर्जमा १ प्रतिशतले वृद्धि हुने कार्यविधिमा उल्लेख छ ।"
उदयपुर सिमेन्टको बिक्री बढ्यो,"(उदयपुर)  उदयपुर सिमेन्ट उद्योगले एकै दिनमा १७ हजार बोराभन्दा बढी सिमेन्ट बिक्री गरेको छ । उद्योगले झन्डै २२ वर्षपछि एकै दिनमा यति ठूलो परिमाणमा सिमेन्ट बिक्री गरेको हो । सरकारी स्वामित्वको मुलुककै सबैभन्दा ठूलो सिमेन्ट उद्योगले गैंडा छाप सिमेन्ट बिक्री गर्दै आएको छ । राजनीतिक हस्तक्षेप भोग्दै आएको सिमेन्ट उद्योग २ वर्षसम्म महाप्रबन्धकविहीन हुन पुगेको थियो । तीन महिना पहिले माघ १ मा गोपीकृष्ण न्यौपाने महाप्रबन्धक भएर आएका हुन् । न्यौपानेको नियुक्तिसँगै गति लिएको उद्योगले वैशाख ६ मा १७ हजार ३ सय ६४ बोरा सिमेन्ट बिक्री गरेको विज्ञप्तिमा उल्लेख गरेको छ । उद्योगले २०४९ देखि व्यावसायिक उत्पादन सुरु गरेको हो । उत्पादन सुरु भएपछि २०५५ मा एक पटक धेरै बिक्री भएको उद्योगको तथ्यांकमा देखिन्छ । त्यसयता यो नै ठूलो परिमाणमा बिक्री भएको महाप्रबन्धक न्यौपानेले बताए । २०५५ मा उद्योगले एक दिन अहिलेकै हाराहारी सिमेन्ट बिक्री भएको अभिलेख छ, न्यौपानेले भने, त्यसयता १२ हजार बोराभन्दा बढी बिक्री भएको अभिलेख छैन ।सिमेन्ट बिक्रीबाट उद्योगले एकै दिन १ करोड २९ लाख ५० हजार ७१ रुपैयाँ प्राप्त गरेको छ । उद्योगले आर्थिक वर्ष २०७६७७ को सुरुदेखि ६ महिनामा बेचेजत्तिकै सिमेन्ट माघदेखि अहिलेसम्म बिक्री गरेको तथ्यांक छ । साउन १ देखि पुस मसान्तसम्म ६ लाख ९८ हजार ५ सय ८६ बोरा सिमेन्ट बिक्री भएको उद्योगको बिक्री विभागले जनाएको छ । माघ १ देखि वैशाख ९ सम्म ६ लाख ६० हजार १ सय ७३ बोरा सिमेन्ट बेचेको बिक्री विभागका कोविदकाफ्लेले बताए ।अहिले उद्योगको उत्पादन र बिक्री दुवैमा प्रगति भएको छ । पुस मसान्तसम्म तत्काल तिर्नुपर्ने दायित्व ६६ करोड थियो । कमाइ बढेपछि सरकारी राजस्व ७ करोड, कर्मचारी सेवासुविधा भुक्तानी ८ करोड, वस्तु आपूर्ति सेवाको भुक्तानी ३० करोड, अवकाश कोषमा ४ करोडसमेत गरी ४९ करोड भुक्तानी गरिएको छ । बाँकी १७ करोड दायित्व आगामी असारभित्र भुक्तानी गरिसक्ने महाप्रबन्धक न्यौपानेले बताए । बाँकी दायित्व पनि असार मसान्तसम्म भुक्तानी गर्ने लक्ष्य छ, उनले भने, त्यसैले सिमेन्ट उत्पादन र बिक्रीमा ध्यान दिनुपरेको छ । यन्त्र उपकरणले धोका नदिए त्यो सामान्य कुरा भएको उनले बताए ।उद्योगले पछिल्लो समय कोइला र जिप्सनलगायत सामग्री ल्याएबापत सिमेन्ट नै भुक्तानी (वस्तु विनिमय) दिने प्रणालीको पनि अन्त्य गरेको छ । कोइला र जिप्सनको भुक्तानी सिमेन्टबाट गर्दा बिक्रेताले लक्ष्यमा आधारित बिक्रीको कमिसन, बैंक ग्यारेन्टी, नगद छुटजस्ता स्किम नपाउने हुनाले उद्योग र पार्टी दुवैलाई घाटा हुने भएकाले त्यस्तो प्रणाली अन्त्य गरिएको महाप्रबन्धक न्यौपानेले बताए । नयाँ बिक्री नीति लिएपछि प्रदेश १, २ र वाग्मतीमा अधिकृत बिक्रेताको संख्या वृद्धि हुनुका साथै सिमेन्ट बिक्री पनि दोब्बर भएको छ । यो प्रणालीलाई अझ मजबुत बनाउँदै बिक्री दर बढाउने लक्ष्य लिएको महाप्रबन्धक न्यौपानेले जारी गरेको विज्ञप्तिमा उल्लेख छ ।प्रदूषण क्षेत्रका स्थानीयलाई लोडसेडिङका बेला उद्योगको लाइनबाट विद्युत् उपभोग गर्दैगर्दा मासिक ४ लाख हाराहारी उद्योगलाई पर्दै आएको आर्थिक भार पनि हटाएको उनले दाबी गरेका छन् । उद्योगको लाइनबाट जोडेको विद्युत् नियमित लाइनसँग जोडेर सेवा पाएपछि एकातिर उपभोक्ता विद्युत् उपभोग गर्न पाएका छन् भने उद्योगलाई अतिरिक्त आर्थिक भार पनि हटेकाले दुवै पक्षलाई फाइदा पुगेको छ । अब डेडिकेटेड लाइनबापत उद्योगले तिरेको २२ करोड रुपैयाँ कोभिड कहरमा उद्योगले तिर्न बाँकी २० करोड रुपैयाँ मिलान गर्न मन्त्रालयलाई आग्रह गरेको उनले बताए । कोभिडकालमा उद्योग नचले पनि कर्मचारीलाई तलबभत्तालगायत सेवासुविधा र विद्युत्बापत भएको खर्चले उद्योगलाई भएको क्षति डेडिकेटेड लाइनबापतको रकमसँग मिलान गर्न सके घाटा कम गर्न सकिने उनले बताए ।"
तनहुँमा एभरेस्ट बैंकको शाखा,काठमाडौं (कास) एभरेस्ट बैंकले तनहुँमा आफ्नो शाखा सञ्चालनमा ल्याएको छ । व्यास नगरपालिकाका मेयर वैकुण्ठ न्यौपाने र बैंकका गण्डकी प्रदेश प्रमुख राजु गौली तनहुँ शाखाको उद्घाटन गरे । बैंकले सबै वर्ग र क्षेत्रमा बैंकिङ पहुँच पुर्याउने उद्देश्यले शाखा विस्तार गरेको जनाएको छ ।
प्रोटोन एक्स ७० सार्वजनिक हुने,"काठमाडौं (कास) जगदम्बा मोटर्सले प्रोटोनको मोडल प्रोटोन एक्स ७० भर्चुअल माध्यममार्फत सार्वजनिक गर्ने भएको छ । जगदम्बाले मलेसियन अटोमाइल कम्पनी प्रोटोनको प्रतीक्षित मोडल प्रोटोन एक्स ७० वैशाख १५ गते सार्वजनिक गर्ने जानकारी दिएको छ । यसको एक्स्टेरियरमा निहुरिएको आकारको फ्रन्ट बम्पर, फ्लोटिङ रुफ डिजाइन, एलईडी हेड ल्याम्प, दिउँसै बल्ने एलईडी लाइट, पानी परेको थाहा पाउने वाइपर्स, पेनोरेमिक सनरुफ तथा किक सेन्सरको साथ पावर टेलिगेटलगायत विशेषताहरू समावेश छन् ।"
एनएमबी बैंकको कन्ट्याक्टलेस कार्ड,काठमाडौं (कास) एनएमबी बैंकले बस भाडा तिर्नका लागि कन्ट्याक्ट लेस कार्ड ल्याएको छ । बैंकले हालको कोभिड१९ को संक्रमणबाट बच्न सुरक्षालाई ध्यानमा राख्दै बैंकले उक्त कार्ड जारी गरेको जानकारी दिइएको छ । बैंकको उक्त कार्डबाट यात्रीद्वारा तय गरेको दूरीका आधारमा बस भाडा स्वतः गणना हुनेछ र सो भाडा कन्ट्याक्टलेस कार्डको माध्यमबाट भुक्तानी गर्न सकिनेछ ।
माइती नेपाललाई सानिमा बैंकको १० लाख,काठमाडौं (कास) सानिमा बैंक र माइती नेपालबीच थप दुई वर्षका लागि नवीकरण सम्झौता भएको छ । माइती नेपालको मानव बेचबिखन र लैंगिक हिंसाविरुद्ध अभियानमा सहयोग पुर्याउने उद्देश्यले बैंकले उपलब्ध गराउँदै आएको सहयोगलाई जारी राख्न १० लाख रुपैयाँ सहयोग गर्ने भएको छ । बैंकले आफ्नो संस्थागत सामाजिक उत्तरदायित्वअन्तर्गत माइती नेपाललाई उक्त सहयोग गरेको हो । माइती नेपालकी संस्थापक अनुराधा कोइराला र बैंकका प्रमुख निक्षेप अधिकृत सरोज गुरागाईंले सम्झौतापत्रमा हस्ताक्षर गरे ।
अजितको खराब दिन,"धनगढी फिनिसिङमा चुक्योनेपाली राष्ट्रिय टिमका नयाँ प्रशिक्षक अब्दुल्लाह अलमुन्ताइरी बन्द प्रशिक्षणका लागि बोलाएका ३२ खेलाडीमा धनगढी एफसीका ६ जना छन्, जुन फ्रेन्चाइज लिगमा सहभागी टिमको सबभन्दा बढी हो । तर फिनिसिङ फिक्का हुँदा पहिलो खेलमा धनगढी कागजी रूपमा मात्रै बलियो देखियो । बारम्बार पाएको अवसरमा गोल गर्न चुकेपछि दिनको पहिलो खेलमा विराटनगर सिटी एफसीसँग धनगढीले ३० को हार बेहोर्यो ।कर्नरमा धनगढीका डिफेन्डर ताम्पीको हेडर आफ्नै पेनाल्टी क्षेत्रमा रहेपछि पाएको मौकामा डिफेन्डर विक्रम धिमालले १६ औं मिनेटमा गोल गर्दै टिमलाई अग्रता दिलाए भने नाइजेरियन फरवार्ड एडेलाजा सोमिडेले ५७ औं मिनेटमा अर्को गोल थपे । सन्तोष तामाङले ६९ औं मिनेटमा गोल गर्दै टिमलाई ३० मा पुर्याए । एडेलाजा र सन्तोषले गरेका गोल उत्कृष्ट रहे । राष्ट्रिय टिमका कप्तानसमेत रहेका धनगढीका गोलकिपर किरण चेम्जोङको तीनै गोलमा केही सीप चलेन । पछिल्लो सिजन आई लिगका उत्कृष्ट गोलकिपरको अवार्ड जितेका उनले पहिलो हाफको अन्त्यतिर सुनील बलले प्रहार गरेको फ्रिकिकमा भने राम्रो बचाउ गरेका थिए । स्पेनी फरवार्ड पेड्रो मेन्जीले भने खासै दबाब दिन सकेनन् ।धनगढीले गोल गर्ने अवसरलाई दोहोरो अंक नै पुर्यायो । तर फिनिसिङ उत्तिकै खराब रह्यो । आरसीटी, थ्रीस्टार र मनाङबाट खेलिसकेका नाइजेरियन फरवार्ड ओलावाले ओलाडिपो आफिज एट्याकिङ थर्ड मा निष्प्रभावी देखिए । डिफेन्स र गोलकिपरलाई छक्याएर पनि बल पोस्टबाहिर हानेका उनले स्पष्ट पाँच अवसर खेलर फाले । दर्शन गुरुङ, टंक बस्नेत, सब्स्टिच्युट निशान सुनार र सौजन राईले पनि पाएको मौकामा गोल गर्न चुकेपछि धनगढीले पहिलो खेलमै फराकिलो हार बेहोर्यो ।धनगढीका मुख्य प्रशिक्षक युगलकिशोर राईले भने, फुटबलमा दुई कुरा महत्त्वपूर्ण हुन्छन् गोल हान्ने र गोल रोक्ने । हामी दुवैमा चुक्यौं । खेलमा पाएको मौका एकदमै कम उपयोग हुन्छ, हामीले कुनै पनि मौका सदुपयोग गर्न सकेनौं । माथि (अग्रपंक्ति) बाट स्कोर भएन भने दबाब बढ्दै आउँछ, उनले थपे, ३० को हार खराब हो । तीन अंक गुमायौं । तर फुटबलमा एउटा हारले सकिँदैन ।प्रतिद्वन्द्वी कठिन थियो, विराटनगर सिटी एफसीका प्रशिक्षक यान लले भने, गोल समयमै भए । तीन गोल । तीन अंक । क्लिनसिट । एकदमै राम्रो भयो । गोलप्रति खुसी छु तर प्रदर्शनमा होइन । कप्तान रञ्जित धिमालले चोटका कारण दोस्रो हाफमा मैदान छाडे पनि त्यो सामान्य रहेको लले बताए ।"
एकै ओभरमा जडेजाको ३७ रन,"मुम्बई (एजेन्सी) रवीन्द्र जडेजाको उत्कृष्ट प्रदर्शन मद्दतले चेन्नई सुपर किंग्सले आइतबार इन्डियन प्रिमियर लिगमा रोयल च्यालेन्जर्स बेंग्लोरलाई ६९ रनले हराएको छ । यस जितपछि चेन्नई अंक तालिकाको शीर्षस्थानमा पनि उक्लेको छ । शून्यमा जीवनदान पाएका जडेजाले एकै ओभरमा ३७ रन जोडे र प्रतियोगिताको इतिहासमा एकै ओभरमा सबैभन्दा बढी रन बनाएको कीर्तिमान बराबरी गरे ।त्यसको मद्दतले चेन्नईले चार विकेट गुमाएर १ सय ९१ रन बनाएको थियो । त्यसपछि उनले १३ रनमा तीन विकेट लिए र सिधा थ्रोमा एक रनआउट पनि गरे । बेंग्लोरले २० ओभरमा नौ विकेट गुमाएर १ सय २२ रन मात्र बनायो । चेन्नईले शीर्षस्थानमा उक्लिन बेंग्लोरलाई नै उछिनेको हो ।बेंग्लोरले भने यसपल्टको प्रतियोगितामा पहिलो हार बेहोरेको हो । यसअघि दक्षिण अफ्रिकी ब्याट्सम्यान फाफ डे फ्लेसिसको अर्धशतकका बावजुत चेन्नईले अन्तिम ओभर अगाडि चार विकेटमा १ सय ५४ रन मात्र बनाएको थियो र यो औसत स्कोर देखिएको थियो । तर जडेजाले हर्सल पटेलको बलमा वानखडे स्टेडिमको चारैतर्फ बल प्रहार गरे ।जडेजाले लगातार चार छक्का प्रहार गरे र यसमध्ये एक प्रहार नो बलमा थियो । त्यसपछि उनले अन्तिम तीन बलमा दुई, छ र चार रन बटुले । सन् २०११ मा बेंग्लोरका लागि खेलिरहेका वेस्ट इन्डिज ब्याट्सम्यान क्रिस गेलले पनि कोची टक्सर्स केरलाविरुद्ध एकै ओभरमा ३७ रन बनाएका थिए । अन्तिम ओभर अगाडि पटेलको बलिङ तीन विकेटमा १४ रन थियो ।पछि उनको प्रदर्शन तीन विकेटमा ५१ रन भयो । जडेजाले खाता खोल्न अगाडि नै मिडविकेटमा डन क्रिस्टियनले उनको क्याच छाडेका थिए । पछि इंग्लिस बलर साम कुरानले बेंग्लोरका कप्तान विराट कोहलीलाई आठ रनमा आउट गरेर टिमलाई सानदार सुरुआत दिए । त्यसपछि जडेजा फेरि खेलमा छाए र बलबाट पनि सफल रहे ।"
महाकुलुङ र नौलेखलाई उपाधि,"सोलुखुम्बु (कास) सर्वोच्च शिखर सगरमाथाको आरोहण गर्ने पहिलो नेपाली महिला पासाङ ल्हामु शेर्पाको नामबाट आयोजित भलिबल प्रतियोगिता पासाङ ल्हामु शेर्पा स्मृति कप२०२१ को उपाधि महिलातर्फ महाकुलुङ गाउँपालिका र पुरुषतर्फ नौलेख युवा क्लब पैया (ए) टिमले जितेका छन् ।समान र सम्मान हाम्रो चाहना, विभेदरहित समाजको परिकल्पना भन्ने मूल नारासहित खुम्बु पासाङ ल्हामु गाउँपालिका२ सुर्केमा आयोजित प्रतियोगिताको महिलातर्फको खेलमा महाकुलुङले माप्य दूधकोसी गाउँपालिकाको टोलीलाई पराजित गरी उपाधि जितेको हो । महिलातर्फ कोङ्दे युवा क्लब तेस्रो भयो । पुरुषतर्फ नौलेखले आमादब्लम युवा क्लब पामबुचेलाई हराएर उपाधि जितेको हो । पुरुषतर्फ कुसुम खङकारु युवा क्लब तेस्रो भयो । राष्ट्रिय विभूति पासाङ ल्हामु शेर्पाले सगरमाथा आरोहण गरेको दिन वैशाख १० गतेको उपलक्ष्यमा आयोजना गरिएको राष्ट्रिय खेलको प्रतियोगितामा महिलातर्फ ३ र पुरुषतर्फ ७ टोलीको सहभागिता थियो । तीन दिनमा सकिनुपर्ने प्रतियोगिता मौसमको खराबीका कारण ४ दिनसम्म आयोजना गरिएको थियो । उपाधिसहित विजेता खेलाडी तथा प्रशिक्षक, अफिसियललाई स्वर्गीय पासाङ ल्हामुका बुबा फुर कितर शेर्पाले पुरस्कार वितरण गरेका थिए ।प्रतियोगिताको समापनको दिन खुम्बु पासाङ ल्हामु गाउँपालिकाबाट सगरमाथा आरोहण गरी कीर्तिमान कायम गर्न सफल व्यक्तिहरू तथा अन्य संस्थाहरूलाई सम्मानसमेत गरिएको थियो ।"
प्रयास काठमाडौंको पहिचान बन्ने,"काठमाडौंको पहिचान बनाउने सपनायिनै सानो छँदा ठिक्कका फुटबल खेलाडी अहिले नेपाली व्यवसायकै ठूला नाम भइसके । उनी ४९ वर्षका भए । एमएडब्लूभन्दा सबैभन्दा पहिले सबैले सम्झने यामाहा मोटरसाइकल नै हो । सन् १९६४ मा उनका बुबा प्रह्लादरोय अग्रवालले सुरु गरेको सानो व्यवसाय अहिले ठूलो न ठूलो भइसकेको छ । तिनै विष्णुकुमार अग्रवाल अहिले नेपाली फुटबलमा एउटा राम्रै परिवर्तन ल्याउन सक्ने हैसियतमा पुगेका छन्, जहाँ उनले काठमाडौं सहरको परिचय पनि कायम राख्न सक्छन् । अनि फुटबल क्लब के हो भनेर त्यसको इज्जत पनि । जस्तो तिनै बबी रोब्सनले भनेका थिए । एउटा फुटबल टिमको मालिक भएर उनले धेरै गर्न सक्छन्, नेपाली फुटबलका लागि । फेरि उनी आफैं धेरै चर्चामा आउन चाहने खालका पनि रहनेछन् । खालि मालिकका रूपमा आफूलाई सीमित राख्न चाहन्छन् । मालिकका रूपमा टिमका लागि चाहिने सबै खाले सुविधा दिन कन्ज्युसाइँ नगर्ने । धेरै दिन खोज्ने, कम लिन खोज्ने । काइदाका छन्, उनी । त्यसो त उनी हुर्के बढेको विराटनगरमा हो, यो भयो उनको जन्मभूमि । कर्मभूमि भने काठमाडौं । उनी आफूलाई पक्कापक्की काठमाडौंका मान्छन्, अचेल । त्यसैले होला, भित्री काठमाडौंको जस्तै उनको क्याम्पसी पढाइ पनि ताहाचलको क्याम्पसमा भएको हो । अनि त्यसैले उनले काठमाडौं रेजर्स नै टिम बनाए । अनि यसको सबै जिम्मा दिए, विज्ञानराज शर्मालाई । उनी शर्मासँग खुबै प्रभावित रहेछन् । त्यसमाथि शर्मा आफैं फुटबलका राष्ट्रिय खेलाडी भइसकेका हुन् । उनको नाम भनेपछि जोडिएर आउने टिम हो, ब्वाइज युनियन । त्रिपुरेश्वरको यो क्लब नेपाली फुटबलमा कति धेरै प्रख्यात छ, भनिरहनु पर्दैन । ब्वाइज युनियन एक समय नेपाली फुटबलको शक्ति थियो, अहिले पनि त्रिपुरेश्वरको इज्जत हो, यो । संयोग के भने एमएडब्लूको प्रधान कार्यालय यसकै छेउमै छ । अनि टिमका प्रशिक्षक हुन्, बालगोपाल महर्जन । उनी त काठमाडौंका रैथाने खेलाडी नै भए । कप्तान विकेश कुथुको नाम पहिलोपल्ट सुन्दा उनी भक्तपुरका हुन् भन्ने जस्तो लाग्छ । तर होइन, उनी पनि हुर्के बढेको त काठमाडौंमै रहेछ, त्यो पनि वसन्तपुर पछाडि । अग्रवाल भन्छन्, हामी यो टिममा सकेसम्म बढी काठमाडौंकै खेलाडी होस् भन्ने चाहन्छौं । यो भेटको ठीक अगाडि मात्र उनले यही कारण काठमाडौंका पुराना केही क्लबका पदाधिकारीसँग भेटेका रहेछन् । तिनमा संकटा, आरसीटीदेखि एनआरटीसम्म रहेछ । उनी चाहन्छन्, काठमाडौं रेजर्स काठमाडौंकै परिचय होस् । यसले काठमाडौंको परिचयको प्रतिनिधित्व पनि गरोस् । काठमाडौंका परिचय भनेको त्यही यहाँको भाषा, संस्कृति, धर्म, परम्परा, कलाकृति, रहनसहनदेखि मठमन्दिर त हुन् । जहाँसम्म क्लबको कुरा छ, उनको यो भनाइ पर्याप्त छ र उनी भन्छन्, मलाई विश्वास छ, अहिले काठमाडौं रेजर्स सानै रूपमा छ, तर कुनै दिन यो ठूलो हुनेछ । यसले काठमाडौंको फुटबललाई धेरै राम्रो गर्नेछ । यसले काठमाडौंको वास्तविक प्रतिनिधित्व गर्नेर्छ । नेपाली फुटबलमा नेपाल सुपर लिगको आलोचना गर्ने पनि छन्, तिनका लागि उनको यस्तो कामले बलियो उत्तर हुन सक्नेछ ।"

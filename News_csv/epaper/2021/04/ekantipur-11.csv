शीर्षक,विवरण
उत्तरी नाका छाड्दै व्यवसायी,"कन्टेनर प्रवेश निषेध यथावत् आयात गरिएका सामानको कन्टेनर चीनले रसुवाको मितेरी पुलमा खसाल्ने गरेको छ । चिनियाँ कन्टेनरले खसालेको सामानलाई नेपाली कन्टेनरले लोड गरेर भन्सार यार्डमा भित्र्याउँछन् । व्यवसायी घिमिरेका अनुसार सामानको सुरक्षा नहुने जोखिम सबैभन्दा धेरै देखिएको छ । केही महिनाअघिसम्म केरुङबाट मितेरी पुलसम्मको करिब ३० किमिको ढुवानी भाडा १० लाखसम्म लिन थालेपछि व्यवसायी झन् भड्किए, घिमिरेले भने, व्यापारी दक्षिणी नाका जान बाध्य भए । अहिले दुवै नाकामा नेपाली चालक, मजदुर र व्यवसायीलाई प्रवेश निषेध छ । चिनियाँ कन्टेनरले जुन अवस्थामा सामान ल्याउँछन्, त्यसैलाई मान्नुपर्ने अवस्था छ, उनले भने ।"
स्वास्थ्य मापदण्डमा कडाइ गरिने,"सीसीएमसीको बैठकमा विभिन्न विषयमा छलफल भए पनि अहिले नै के गर्ने भन्ने निर्णयमा पुगिनसकेको एक पदाधिकारीले बताए । हामीले निर्णय गर्नेभन्दा पनि सरकारलाई थप निर्णय लिनका लागि सहज होस् भनेर आवश्यक सिफारिस गर्ने हो, अहिले नै केही सिफारिस गर्ने निर्णय भइसकेको छैन, ती पदाधिकारीले भने, थप छलफल गरेर आवश्यकताअनुसार सिफारिस गर्नेछौं । उनका अनुसार सरकारको सबैभन्दा पहिलो लक्ष्य तोकिएको स्वास्थ्य मापदण्ड अपनाएर काम गर्नु हो ।कोभिड१९ संक्रमण बढेसँगै विद्यालय र क्याम्पसमा अध्यापन गर्नेनगराउने भन्ने विषयमा सम्बन्धित निकायसँग शिक्षा मन्त्रालयले सोमबार छलफल गर्ने भएको छ । सीसीएमसी बैठकमा विद्यालय र कलेज खोल्ने वा बन्द गर्ने विषयमा छलफल भए पनि सबैभन्दा पहिला सम्बन्धित निकायसँग छलफल गरेर मात्रै थप निर्णय लिइने भएको हो । शिक्षा मन्त्रालय स्रोतका अनुसार शैक्षिक क्षेत्र सञ्चालनका विषयमा वादविवाद नहोस् भन्नका लागि सम्बन्धित निकायसँग छलफल गरेर मात्रै टुंगोमा पुग्न लागिएको हो ।"
वासुदेवकमलाजा फिर्ता ल्याइँदै,"उक्त मूर्ति कार्गो आइतबार न्युयोर्कबाट कतार एयरवेजमार्फत उड्ने र सोमबार अपराह्न काठमाडौं आइपुग्ने जनाइएको छ ।ललितपुर महानगरका मेयर चिरीबाबु महर्जनले मूर्तिलाई साबिककै मन्दिरमा पुनःस्थापना गर्न लागिपरेको बताए । यो हाम्रो सहर र टोलको पुरातात्त्विक सम्पदासमेत भएकाले यसलाई यही टोलमन्दिरमैं प्रतिस्थापन गराउने हामीले निर्णय गरेका छौं, उनले कान्तिपुरसँग भने । पुरातत्त्व विभागका महानिर्देशक दामोदर गौतमले वासुदेवकमलाजा मूर्ति सोमबार नेपाल आउने भए पनि तत्काल ललितपुर महानगरपालिकालाई जिम्मा दिन नसकिने बताए । सम्पदा हस्तान्तरणका केही प्रक्रिया बाँकी रहन्छन्, बढीमा एक साता लाग्न सक्छ, उनले भने, यो सम्पदाको जिम्मा लिएपछि मात्रै महानगरपालिकाको प्रस्तावअनुसार हस्तान्तरण हुन सक्ला ।मेयर महर्जनले भने क्षमापूजा र बाजागाजाको स्वागतसहित वासुदेवकमलाजा मूर्तिलाई पट्को टोलमा लाने योजना रहेको जानकारी दिँदै स्थानीय जनताको इच्छाअनुसार सरकारी सहयोग रहनेमा विश्वास व्यक्ति गरे । पाटन दरबार स्क्वायरमा पर्ने पट्को टोलको नारायण मन्दिरमा तत्काल वासुदेवकमलाजा मूर्ति प्रतिस्थापन गर्न नसकिने भए पनि हाललाई पाटन संग्रहालयमा लगेर राख्न सकिने उनले बताए । विगतमा जस्तै कुनै सम्पदा भेटिए वा विदेशबाट फिर्ता भएपछि पुरातत्त्वको भण्डार कक्ष वा छाउनी संग्रहालयमा लगेर थन्क्याए त्यसको कुनै अर्थ र महत्त्व हुन नसक्ने मेयर महर्जनको भनाइ छ । सम्पदाविद् रवीन्द्र पुरीले इतिहासमै पहिलोपटक घर फर्काइएको पुरातात्त्विक महत्त्व र गरिमाको यो सम्पदालाई ठूलै सांस्कृतिक उत्सवका रूपमा प्रतिस्थापन गरिनुपर्ने सुझाव दिए । काठमाडौंस्थित अमेरिकी राजदूत र्यान्डी बेरीले समेत विगतमा नेपालबाट चोरिएर अमेरिका पुगेका सम्पदाको घरफिर्तीका लागि विशेष पहल गर्दै आएका छन् । सन् १९८५ नोभेम्बरमा संयुक्त राष्ट्रसंघको ४० औं महासभा बैठकबाट अनुमोदन गरिएको सांस्कृतिक सम्पत्ति फिर्ता गर्नेसम्बन्धी प्रस्तावनामा नेपाल, अमेरिकासहितका मुलुकले हस्ताक्षर गरेकाले यस्ता सम्पदा घर फर्किने स्थिति आएको हो । यसैगरी, नेपालबाट चोरेर अमेरिका पुर्याइएका ३ वटा प्राचीन सम्पदा पनि नेपाल फर्काउने प्रक्रिया अघि बढेको परराष्ट्र मन्त्रालयले जनाएको छ । पन्ध्रौंसोह्रौं शताब्दीका मानिने भूमिस्पर्श मुद्राका बुद्ध, गणेश र १३ औं शताब्दीको काठमा कुदिएको अप्सरा आकृति सम्पदा बढीमा एक महिनाभित्रैमा घर फर्कने भएका हुन् ।"
पत्रकार महासंघ अध्यक्षमा पोख्रेल,"काठमाडौं (कास) नेपाल पत्रकार महासंघको अध्यक्षमा विपुल पोख्रेल निर्वाचित भएका छन् । शनिबार अपराह्न सकिएको मतगणनाबाट पोख्रेल नेतृत्वको संयुक्त प्यानल विजयी भएको हो ।निर्वाचन समितिका सदस्य अधिवक्ता देवेन्द्र झाका अनुसार पोख्रेलले ६ हजार ९ सय ४२ मत प्राप्त गरेका छन् । अध्यक्षका अर्का प्रत्याशी निर्मला शर्माले ३ हजार ९ सय १५ मत प्राप्त गरिन् । अध्यक्षकै प्रत्याशीहरू गजेन्द्रसिंह बुढाथोकीले ४ सय ९१ मत र रामप्रसाद दाहालले १ सय ५६ मत प्राप्त गरेको निर्वाचन समितिले जनाएको छ । वरिष्ठ उपाध्यक्षमा शर्मा प्यानलका माधव नेपाललाई हराउँदै रमेश विष्ट विजयी भएका छन् । महिला उपाध्यक्षमा बाला अधिकारी निर्वाचित भइन् । उनले दाना केसी सुवेदीलाई हराएकी हुन् । समावेशी उपाध्यक्षमा उदय जीएम निर्वाचित भएका छन् । महासचिवमा रोशन पुरी विजयी भएका छन् । उनका निकटम प्रतिद्वन्द्वी शर्मा प्यानलका बालकृष्ण बस्नेत थिए । खुला सचिवमा गोविन्दप्रसाद चौलागाईं निर्वाचित भएका छन् । महिला सचिवमा सिर्जना अर्याल शर्मा समूहकी निमा काफ्लेलाई पराजित गर्दै विजयी भएकी छन् । आदिवासी जनजातितर्फ सचिवमा नारायणसुन्दर किलम्बू निर्वाचित भएका छन् । उनका निकटतम प्रतिद्वन्द्वी शाहीमान राई थिए । सचिव मधेसीतर्फ दीपेन्द्र चौहान, सचिव दलिततर्फ हेमकर्ण विक, सचिव एसोसिएट पवन आचार्य र कोषाध्यक्षमा कलेन्द्र सेजुवाल निर्वाचित भएका छन् । उनीहरू सबै पोख्रेल समूहका हुन् ।यस्तै लेखा समिति संयोजकमा लेखनाथ न्यौपाने निर्वाचित भएका छन् । लेखा समिति सदस्य खुलामा मुकुन्दप्रसाद भण्डारी र महिलामा देवी सापकोटा विजयी भए । खुला सदस्यहरूमा माधव पौडेल, छविलाल तिवारी, वासुदेव शर्मा, रमेश खतिवडा र शिवराज खत्री विजयी भएका छन् । त्यस्तै सरिता तिम्सिना (खसआर्य महिला), ललिताकुमारी साह (मधेसी), शान्ति आङ्बुहाङ (आदिवासी जनजाति), सरिता बराइली (महिलादलित), भीषण राई (आदिवासी जनजाति), सञ्चकुमारी लामा तामाङ (आदिवासी जनजाति महिला), प्रकाश धौलाकोटी (दलित), राधा नेपाली (महिला दलित), सुवासप्रसाद साह (सदस्य मधेसी), रिंकुकुमारी मिश्र (मधेसी महिला), नवीन रिजाल (अपांगता), इफ्तखार हसन (अल्पसंख्यक) तर्फको केन्द्रीय सदस्यमा निर्वाचित भएका छन् ।अमर खड्का र दीपेन्द्र रुम्दाली राई प्रदेश १ बाट केन्द्रीय सदस्यमा निर्वाचित भएका छन् । प्रदेश २ बाट केसी लामिछाने र शिव पुरी, वाग्मतीबाट ध्रुबकुमार रावल र सुनील खड्का, गण्डकीबाट प्रदीप काफ्ले र त्रिभुवन पौडेल, लुम्बिनीबाट भवानीप्रसाद पाण्डे र सुशील पोख्रेल, कर्णालीबाट दीपेन्द्र शर्मा र भीमबहादुर सिंह तथा सुदूरपश्चिमबाट उत्तरसिंह विष्ट र भरतबहादुर साह निर्वाचित भएको समितिले जनाएको छ । उपत्यकाबाट शान्तराम बिडारी र ज्ञानप्रसाद पौडेल, प्रतिष्ठानतर्फबाट मणि दाहाल र रामकृष्ण अधिकारी केन्द्रीय सदस्य भएका छन् । एसोसिएटबाट कृति भट्टराई र विकास कार्की विजय भए । मुलुक संघीय संरचनामा गएपछि महासंघको नेतृत्व पहिलो पटक प्रत्यक्ष निर्वाचन प्रणालीबाट चयन भएको हो ।"
उपनिर्वाचन कहिले ?,"(काठमाडौं)  आफ्ना सांसद एमालेमा प्रवेश गरेको भन्दै माओवादी केन्द्रले दिएको सूचनाका आधारमा प्रतिनिधिसभाका चार र प्रदेशसभाका तीन सदस्यको पद खारेज भइसकेको छ । राष्ट्रिय सभाका दुई सदस्यको पद पनि खारेज हुँदै छ । माओवादी केन्द्रले रामबहादुर थापा र चन्द्रबहादुर खड्काले दल त्याग गरेको सूचना संघीय संसद् सचिवालयमा बुझाउँदै राष्ट्रिय सभा सदस्यबाट उनीहरूलाई पदमुक्त गर्न सिफारिस गरेको छ । उनीहरू दुवै एमालेमा छन् । राष्ट्रिय सभा बैठक अधिवेशन अन्त्य भइसकेकाले सचिवालयले पदमुक्त गरिएको सूचना टाँसेपछि उनीहरू राष्ट्रिय सभा सदस्य रहँदैनन् ।प्रदेश १ का सांसद टंक आङ्बुहाङ र लुम्बिनी प्रदेशका दधिराम न्यौपाने र दिनेश पन्थी पनि पदमुक्त भएका छन् । न्यौपाने रूपन्देही १ (ख) र दिनेश पन्थी गुल्मी २ (ख) बाट माओवादी केन्द्रका तर्फबाट निर्वाचित भएका थिए । आङ्बुहाङ ताप्लेजुङ ख बाट निर्वाचित भएका थिए । उनीहरूको पद रिक्त भएको जानकारी निर्वाचन आयोगलाई १५ दिनभित्र गराउनुपर्छ । प्रतिनिधिसभाको चार जनाको पद गएको जानकारी प्राप्त भएको छ, निर्वाचन आयोगका प्रमुख आयुक्त दिनेश थपलियाले भने, प्रदेशको जानकारी आएकै छैन । कैलाली ३ र ४, रौतहट ३ प्रतिनिधिसभा सदस्यविहीन भएका हुन् । रिक्त रहेको ठाउँमा पुनः उपनिर्वाचन गर्नुपर्छ । प्रमुख निर्वाचन आयुक्त थपलियाले सरकारले निर्वाचन गराउन चाहे परामर्श लिएर निर्वाचन मिति तय गर्ने कानुनी व्यवस्था रहेको जानकारी दिए । सरकारले परामर्श माग्यो भने दुई महिनाभित्र निर्वाचन गर्न तयार रहेको परामर्श दिन्छौं, उनले भने । राष्ट्रिय सभा सदस्य निर्वाचन ऐन २०७५ अनुसार राष्ट्रिय सभामा रिक्त रहेको पदमा आयोगको परामर्शमा सरकारले निर्वाचन मिति तोक्नुपर्छ । स्थानीय, प्रदेश र प्रतिनिधिसभामा कति अवधिभित्र निर्वाचन गर्नुपर्ने भन्ने कानुनमा उल्लेख छैन । राष्ट्रिय सभामा भने पद रिक्त भएको मितिले ३५ दिनभित्र निर्वाचन सम्पन्न गर्ने गरी मिति तोक्नुपर्छ । ऐनको दफा ५ को उपदफा १ (क) मा भनिएको छ, अन्य कुनै कारणले पद रिक्त भई उपनिर्वाचन गर्नुपर्ने अवस्थामा पद रिक्त भएको मितिले पैंतीस दिनभित्र निर्वाचन सम्पन्न गर्ने गरी मिति तोक्नुपर्नेछ । राष्ट्रिय सभामा रिक्त रहेको पदमा निर्वाचन गरिसक्नुपर्ने मिति तोकिएकाले निर्वाचन गर्नुपर्ने बाध्यकारी व्यवस्था भए पनि प्रतिनिधिसभा र प्रदेशसभामा निर्वाचन गराउन सरकारलाई बाध्यकारी व्यवस्था छैन । प्रदेश र प्रतिनिधिसभामा उपनिर्वाचन गराउन ६ महिना पदावधि हुनुपर्छ । स्थानीय तहमा भने एक वर्षभन्दा कम पदावधि भएको अवस्थामा उपनिर्वाचन गर्न नसक्ने स्थानीय तह निर्वाचन ऐनको दफा ३ (२) मा उल्लेख छ । निर्वाचन आयोगका अनुसार स्थानीय तहमा दुई प्रमुख, एक उपप्रमुख र ४३ वडा अध्यक्षको पद रिक्त छ ।"
'तीन महिनामै रित्तो हात फर्कनुपर्यो,"(धनगढी)  डोटीको बोग्टान दानाचौर गाउँका १४ युवाको समूह शनिबार बिहान गौरीफन्टा भन्सारको हेल्थ डेस्क मा स्वास्थ्य जाँचको पर्खाइमा थिए । उनीहरू भारतको महाराष्ट्र, पुनालगायत सहरबाट फर्केका थिए ।भारतबाट फर्किएका उनीहरूको मनमा एकैखाले चिन्ता थियो बाटो हेरेर बसेका केटाकेटीको हातमा के थमाउने ? घरमा लागेको ऋण कसरी तिर्ने ? नयाँ वर्षमा खर्च गरौंला भनेर बसेका श्रीमती र आमाबुबाको मन केले बुझाउने ?दसपन्ध्र वर्षदेखि भारतका विभिन्न सहरलाई कर्मथलो बनाउँदै आएका उनीहरू कोरोना कालअघिसम्म वर्ष दिनको कमाइ लिएर नयाँ वर्षमा घर फर्कन्थे । गोजीमा दसौं हजार भारतीय नोट, घरका लागि ठुल्ठूला सुटकेस र टिनका बाकसभरि नयाँ लत्ताकपडा र सामान हुन्थ्यो । महिना दिनसम्म गाउँघरमा फुर्मासी गरेर उनीहरू पुनः भारत पस्थे । वर्ष दिनमा घर फर्कंदा कमाइको पोको परिवारजनमा बाँड्ने खुसी थामिनसक्नु हुन्थ्यो, उनीहरूमध्ये ३८ वर्षे जीवन बोहराले भने । कोरोना महामारीले बाँच्नै मुस्किल बनाइदिएको उनले बताए । गत चैतमा उनीहरू कोरोनाका कारण भारतबाट घर फर्केका थिए । त्यसबेला पनि कमाइको पैसो बाटो र क्वारेन्टाइनको बसाइमै सकियो, उनले भने, काम गर्ने ठाउँबाट गौरीफन्टा सीमा नाकासम्म पुग्दा नै १० हजार भारु सकियो । सीमामा पनि तीनचार दिन कुर्नुपर्यो । स्थानीय तहको क्वारेन्टाइनमा २० दिनजति काट्नुपरेपछि कमाइको एक पैसा बचेन । उनले घरको उत्पादनले खान नपुग्ने र रोजगारी पनि नपाउने भएपछि गएको मंसिरमा पुनः भारत पसेको बताए । जोखिम मोलेरै भारत पसेका थियौं, उनले भने, तर पुनः लकडाउन सुरु भएकाले तीन महिनामै रित्तो हात फर्कनुपरेको छ ।यो समूहमात्रै हैन, धनगढीको त्रिनगरगौरीफन्टा भन्सार नाकामा हिजोआज भारतबाट फर्कनेको ठूलै लर्को देख्न सकिन्छ । तीमध्ये अधिकांश नेपाली भारतमा पुनः लकडाउन सुरु भएर रोजगारी गुमाउनुपरेका कारण फर्केका हुन् । भारतमै जीविकोपार्जन गर्दै आएका अछाम चौरबाटीका शेरबहादुर विकको चार जनाको परिवार कोरोनाकालमा निकै प्रताडित भएको थियो । भन्सारमै भेटिएका उनले भारतमा लकडाउन भएपछि घर फर्केको बताए । घरमा चार महिना खान पनि मुस्किल भएपछि दसैं मनाएर सपरिवार भारतको महाराष्ट्र काम गर्न गएका थियौं, उनले भने, कोरोनाका कारण महाराष्ट्रमा पुनः लकडाउन सुरु भएर रोजगारी गुमेपछि फर्केका हौं । धनगढीको बसपार्कमा बैतडी खोडपेका बिक्रम चन्द दुई नाबालकसहित भेटिए । उनीहरू देहरादूनबाट फर्केका थिए । घरमा खान नपुग्ने भएपछि परिवारसहित भारतको देहरादून गएका उनले कोरोनाका कारण काम नपाएर फर्केको बताए । आफूले काम गर्दै आएको होटलले कर्मचारी घटायो, उनले भने, अर्को ठाउँमा पनि काम पाएनौं । फर्कनुपर्यो ।सीमामा खटिएका सशस्त्र प्रहरीका एक अधिकारीका अनुसार नयाँ वर्ष र भारतमा दोस्रो लहरको कोरोनाका कारण घर फर्कने नेपालीको संख्या बढेको छ । नयाँ वर्ष मनाउन आउनेभन्दा बढी कोरोनाका कारण फर्किने रहेको उनले बताए । पछिल्लो साता दिनहुँ एक हजार जनाभन्दा बढी फर्किरहेका छन् । कामका लागि भारत जानेको संख्या भने दुई सयजति मात्रै छ । जिल्ला स्वास्थ्य कार्यालय कैलालीले भारतबाट फर्कनेको ऐन्टिजेन विधिबाट कोरोना परीक्षण गर्ने गरेको छ । स्वास्थ्य कार्यालयले चैत १७ बाट भन्सारमा ऐन्टिजेनबाट परीक्षण सुरु गरेको हो । स्वास्थ्य कार्यालयका प्रमुख ललित धामीले हालसम्म ६ हजार ४ सय ३० जनाको परीक्षण गरिएको बताए । तीमध्ये ३ सय १५ जनामा संक्रमण देखिएको छ । धामीले पछिल्लो समयमा भारतबाट फर्कनेको संख्या बढेकाले सबैको स्वास्थ्य जाँच गर्न नसकिने भएकाले समूहमा एक जनाको र लक्षण भएकाको मात्रै परीक्षण गर्न लागिएको जानकारी दिए ।"
ज्वरो मापनमै लापरबाही,"(भैरहवाकपिलवस्तुनेपालगन्ज)  कोभिड१९ संक्रमणको दोस्रो लहरले भारतका विभिन्न सहर पुनः प्रभावित हुँदै गर्दा सुनौलीभैरहवा नाकामा भने जाँचमा कडाइ छैन । हेल्थ डेस्क राखिएको छ तर भारतबाट नेपाल पस्ने सबैको अनिवार्य ज्वरो जाँचमा भने सक्रियता देखिएको छैन । नेपाल पस्नेमध्ये केहीलाई मात्रै सीमामा सोधपुछ गरी ज्वरो मापन गर्ने र अभिलेख राख्ने गरिएको छ । नेपाल पस्ने सबैको नछुटाई जाँच गर्न जनशक्ति नपुग्ने हेल्थ डेस्कका स्वास्थ्यकर्मीले बताए । जाँच गर्न सकेसम्म प्रयास गरे पनि त्यसका लागि चाहिने संख्यामा जनशक्ति नभएको अहेव लालमोहन चौधरी बताउँछन् । सामान किनमेल गर्न सुनौली गएर फर्केका नेपाली उपभोक्ता, दैनिक ज्यालादारीमा काम गर्न आउने भारतीय मजदुर, आँखा उपचार गर्न आउने बिरामीको सीमामा अत्यधिक चाप हुने गरेको छ । धेरैको ओहोरदोहोर हुने ठाउँमा ज्वरो मापन गर्न र अभिलेख राख्न सीमित स्वास्थ्यकर्मी छन् । एक जनाको विवरण राख्दा र ज्वरो मापन गर्दाको समयसम्म १५१६ जना यात्रु सिमानाबाट पार भइसक्ने अवस्था छ । सुनौली नाकामा कोरोनासँगै मलेरियासमेतको संक्रमणको जोखिमबाट सावधानी अपनाउन भन्दै विगत दुई हप्तादेखि नाकामा हेल्थ डेस्कलाई क्रियाशील गराइएको थियो । नाकामा ल्याब कक्षसहितको हेल्थ डेस्क सञ्चालनमा छ । कोरोना संक्रमणसँगै मलेरिया संक्रमणबारे पनि सिमानामै सावधानी अपनाउने गरेको दाबी सरकारी पक्षबाट गर्ने गरिएको छ । एउटा डेस्कमा ज्वरो मापनसहित यात्रुमा संक्रमणको लक्षण भएनभएको स्क्यानिङ गर्ने, विवरण राख्ने र अर्को डेस्कमा स्क्यानिङ गर्दा शंकास्पद देखिएका यात्रुलाई आराम गर्न लगाएर तत्कालै आरडीटी परीक्षण गर्न हेल्थ डेस्कको स्थापना गरिएको हो । शुक्रबार दिउँसो सीमा नाकामा पुग्दा भारतबाट नेपाल प्रवेश गर्ने यात्रु विगतका दिनको तुलनामा लाइनमा बसेर पालैपालो हेल्थ डेस्क हुँदै सुरक्षाकर्मीको सोधपुछपछि मात्रै नेपाल प्रवेश गरे पनि सबैको ज्वरो मापन भने गरिएको थिएन । लाइनमा रहेका सबै यात्रुको ज्वरो मापन नगर्नुको कारणबारे सोध्दा हेल्थ डेस्कका स्वास्थ्यकर्मी चौधरीले चर्को घाम र गर्मीमा पैदल आउने सबैको जाँच गरे तापक्रम उच्च देखिने भएकाले मापन नगरिएको बताए । स्वास्थ्य कार्यालय रूपन्देहीका अनुसार हेल्थ डेस्कलाई पुनः क्रियाशील गराइएपश्चात् हालसम्म नाकामा ५१ जना शंकास्पद यात्रुको आरडीटी परीक्षण गर्दा एक जनाको पोजिटिभ आएको र ती यात्रुको पीसीआर परीक्षणबाट पनि संक्रमण रहेको पुष्टि भएपछि आइसोलेसनमा राखिएको छ । सुनौली नाकामा रहेका हेल्थ डेस्कमा शंकास्पद यात्रुको पीसीआर परीक्षण नगरी एन्टिजेन वेस्ट आरडीटी परीक्षण मात्र हुने गरेको र नाकाबाट आउने सम्पूर्ण यात्रुको ज्वरो मापन गर्न सबैलाई रोकेर लाइन नलगाईकन सम्भव नहुने स्वास्थ्य कार्यालय रूपन्देहीका प्रमुख राजेन्द्रकुमार गिरीले बताए । कपिलवस्तुको नेपालभारत सीमा नाका मर्यादापुरबाट अहिले स्वास्थ्य परीक्षण नै नगरी आवतजावत भइरहेको छ । कागजमा नाका नखुले पनि व्यावहारिक रूपमा नाकाबाट आवतजावत भइरहेको स्थानीयले बताए । मुख्य नाकाबाट आउजाउ गर्न नदिएपछि ४० मिटर पश्चिमको नाकाबाट निर्बाध आवागमन भइरहेको हो । भारतीय सीमा सुरक्षा बल (एसएसबी) र सशस्त्र प्रहरी बसेर सुरक्षा चेकजाँच गरेर आउन जान दिएका हुन् । सामान्य सुरक्षा सतर्कता पनि नअपनाइएको यशोधरा गाउँपालिकाका शम्भु मालीले बताए । यस नाकाबाट अहिले दैनिक ५ सयभन्दा बढी आउजाउ गरिरहेका छन् । स्वास्थ्य चेकजाँचका लागि हेल्थ डेस्क राखिएको छैन । गाउँपालिकालाई हेल्थ डेस्क राख्न आग्रह गरेका थियौं, सशस्त्रको डंगरी बीओपीका निरीक्षक शंकरसिंह शिखले भने, तर अहिलेसम्म सुनुवाइ भएको छैन । त्यस्तै अर्को नाका कृष्णनगरमा भने हेल्थ डेक्स राखेर स्वास्थ्य परीक्षण गरेर आवतजावत गर्न दिइएको छ । चैत १३ मा हेल्थ डेस्क स्थापना गरेर चेकजाँच थालिएको हो । कृष्णनगरको लिंक गेटमा हेल्थ डेस्क राखिएको छ । १ सय १० जनाको एन्टिजेन परीक्षण गर्दा रिपोर्ट नेगेटिभ आएको थियो । नेपालगन्जको जमुनाहा नाका भएर घर फर्किनेलाई ज्वरो नाप्ने अनि शंका लागेकालाई मात्र कोरोना जाँच गरिने गरिएको नेपालगन्ज उपमहानगरपालिका स्वास्थ्य शाखा प्रमुख रामबहादुर चन्दले बताए । सामान्य चेकजाँच गर्दा शंका लागेकालाई नाकामा स्वाब लिएको १५ मिनेटमा कोरोना टेस्ट गर्छौं, उनले भने, ६ हजारलाई चेक गर्दा अहिलेसम्म ६ जना पोजिटिभ केस फेला पारेका छौं । संक्रमण पुष्टि भएकाहरू भारतको महाराष्ट्रबाट घर फर्किएका बाँके, दैलेख र रोल्पाका छन् । चैत लागेसँगै जिल्लामा कोरोना संक्रमण दर बढ्दै गएको कोरोना फोकल पर्सन तेज वलीले बताए । कोरोना महामारी चलिरहेकाले हामीले जिल्लामा कोरोना टेस्ट रोकेका थिएनौं, उनले भने, केही समययता कोरोना टेस्ट गराउने संख्यामा चाहिँ कमी आएको हो । चैत ११ मा नाकामा स्थापना गरिएको हेल्थ डेस्कबाट जाँच गराए मात्रै नेपाल पस्न पाउने व्यवस्था गरिएको छ । १५ मिनेटमा रिपोर्ट निकाल्ने प्रविधिसहितको हेल्थ डेस्क यहाँ सञ्चालनमा ल्याइएको हो ।"
बालबालिकाबाट संक्रमण फैलिने जोखिम,"(काठमाडौं)  ठूला सहरका शैक्षिक संस्था कोरोना संक्रमणको जोखिममा रहेको विज्ञहरूले बताएका छन् । बेलायतमा देखिएको कोभिड१९ को नयाँ भेरिएन्ट (प्रजाति) भित्रिइसकेको र बालबालिकासमेत प्रभावित भएको उनीहरूको भनाइ छ । शैक्षिक संस्था कोभिडको जोखिम स्थलका रूपमा देखिएका छन्, स्वास्थ्य मन्त्रालय इपिडिमियोलोजी तथा रोग नियन्त्रण महाशाखा (ईडीसीडी) का निर्देशक डा कृष्णप्रसाद पौडेलले भने, हामीले गरेको निगरानीमा धेरैजसो स्कुले बालबालिका संक्रमणको लक्षणरहित अवस्थामा देखिएका छन् । तीव्र गतिले फैलिने र कडा रूपमा देखिन सक्ने नयाँ प्रजातिको जोखिममा पछिल्लो समय स्कुले बालबालिका उल्लेख्य संख्यामा देखिएको पौडेलले बताए । तिनै बालबालिकाबाट अभिभावक र समुदायमा संक्रमण सार्न सक्ने जोखिम पनि देखिएको छ । गत वर्षको लहर बच्चाहरूका लागि कम घातक देखिए पनि यसपालि कडा लक्षण देखिने विज्ञको भनाइ छ । कोभिडको डबल म्युटेन्ट वयस्कसँगै बच्चाहरूका बढी घातक छ । अमेरिकामा गरिएको एक अध्ययनलाई औंल्याउँदै डा पौडेलले भने, संक्रमणले गर्दार् सघन उपचार चाहिने वयस्कभन्दा बामे सर्ने बालबालिकाको शरीरमा यो भाइरसको मात्रा (भाइरल लोड) बढी पाइएको छ । बच्चाहरू संक्रमणको लुकेको स्रोतका रूपमा देखिनुका साथै समुदायमा संक्रमण वाहकका रूपमा रहेको चिनियाँ विश्वविद्यालयका अनुसन्धानकर्ताहरूले औंल्याएका छन् । हङकङमा भएको एउटा अध्ययनलाई उल्लेख गर्दै डा पौडेलले भने, बच्चाहरू कोरोना भाइरसको बढी संक्रामक मौन वाहक हुन सक्छन् । हङकङमा ३ वर्ष वा योभन्दा कम उमेरका ४० प्रतिशत बालबालिकामा लक्षणविहीन कोभिड देखिएको स्थानीय अनुसन्धानकर्ताहरूले पत्ता लगाएका थिए । हाल देशभरिबाट संकलित नमुनामा बेलायती भेरिएन्टको कोभिड बढी मात्रामा देखिएको छ भने यस्ता नमुनाहरूमा संक्रमित देखिएका स्कुले बालबालिकाको संख्या पनि उल्लेख्य छ । सरकारी तथ्यांकअनुसार मन्टेसरीमा पढ्ने ३ वर्षे शिशुदेखि १३ वर्षसम्म उमेर समूहमा बेलायती भेरिएन्टको संक्रमण देखिएको छ । हालसम्म देशभर २१ हजार १ सय ९९ जना बालबालिका संक्रमित भएका छन् । हाल दैनिक देखिएको कुल संक्रमणमध्ये १० देखि १७ प्रतिशतसम्म बालबालिका छन्, स्वास्थ्य मन्त्रालयका सहप्रवक्ता डा समीरकुमार अधिकारीले भने, गत वर्ष यो दर करिब ५ देखि ६ प्रतिशत थियो । यस पटक बालबालिका बढी संक्रमित हुनुको मुख्य कारण स्कुल सञ्चालन हुनुका साथै कोभिडको नयाँ भेरिएन्टले बच्चाहरूलाई तीव्र गतिले संक्रमित गर्नु पनि रहेको उनले बताए । संक्रमण जोखिम भएको ठाउँका स्कुललाई परीक्षणका रूपमा २३ साता बन्द गरेर अनलाइन शिक्षा दिने समय आएको छ, उनले भने, मोडर्ना खोपले बच्चामा ट्रायल गरिरहे पनि हालसम्म १८ वर्ष मुनिकालाई कोभिडको खोप लगाउने अनुमति दिइएको छैन । यसैबीच, शनिबार कोभिडको संक्रमण दर ९५४ प्रतिशत पुगेको छ । एक सातायता दैनिक रूपमा संक्रमणको दर उकालो लाग्दै गएको छ । शनिबार संकलित ३ हजार ५ सय ३२ नमुनाको परीक्षण गर्दा ३ सय ३७ नमुनामा कोभिड संक्रमण देखिएको छ ।"
उच्च सतर्कता अपनाऔं : विज्ञ,"(काठमाडौं)  भारतमा कोरोना भाइरस संक्रमण तीव्र रूपमा फैलिरहँदा यहाँ पनि दोस्रो लहर सुरु भएको भन्दै विज्ञहरूले उच्च सर्तकता अपनाउन सुझाव दिएका छन् । भारतमा संक्रमण बढेका बेला सीमा नाकाबाट खुलेआम आउजाउ भइरहेकाले जोखिम बढेको उनीहरूको भनाइ छ ।संक्रामक रोग विशेषज्ञ डा अनुप सुवेदीले कोरोना भाइरसको नयाँ भेरिएन्ट (प्रजाति) झन् संक्रामक रहेको र यसले मृत्युदर बढाउन सक्ने बताए । अब कोही कोरोना संक्रमित सिकिस्त भए अघिल्लो लहरभन्दा उपचार गर्न बढी कठिन हुन्छ र मृत्युदर धेरै देखिन सक्छ, उनले भने । केही महिनामा धेरै खालका एन्टिबायोटिक रेसिस्टेन्ट (एन्टिबायोटिक थेग्न सक्ने, एन्टिबायोटिकले नमर्ने खालका) ब्याक्टेरिया व्यापक रूपमा फैलिएका छन् । कोभिडले बढी सिकिस्त बनाएका व्यक्तिमा देखिने ब्याक्टेरियल निमोनियालाई नेपालमा हाल उपलब्ध एन्टिबायोटिकले उपचार गर्न अत्यन्त कठिन हुन थालेको छ, उनले भने । मन्त्रालयका प्रवक्ता डा जागेश्वर गौतमले पछिल्लो समय कोरोनाको लक्षण जटिल देखिएका बताए । उनका अनुसार अस्पताल भर्ना गर्नुपर्ने बिरामीको संख्या ह्वात्तै बढेको छ । उनले स्कुल, कलेज, सिनेमा हल, पार्टी प्यालेस, जुलुसलगायत सबै बन्द गर्नुपर्ने अवस्था आएको बताए । अहिले संक्रमितमा जटिल प्रकृतिको लक्षण देखिएको छ । संक्रमण दर पनि बढेकाले उच्च सावधानी अपनाउनुपर्ने भएको छ, डा गौतमले बताए । शुक्रराज ट्रपिकल तथा सरुवा रोग अस्पतालका प्रमुख कन्सल्ट्यान्ट डा अनुप बाँस्तोलाले जनघनत्व बढी भएका स्थानमा दोस्रो लहर टार्नै नसक्ने गरी फैलिनसक्ने खतराको घण्टी बजिसकेको बताए । उनले सुरक्षा मापदण्ड पालनामा हेलचेक््रर्याइँ नगर्न जोड दिएका छन् । पहिलो लहरमा जेष्ठ नागरिक र दीर्घरोगी जोखिममा थिए । दोस्रो लहरमा युवा पुस्ता मात्र होइन बालबालिकासमेत जोखिममा देखिएका छन्, उनले भने, सानो पनि लापरबाही नगरौं । लक्षण देखिनासाथ परीक्षण गरौं । शुक्रराज ट्रपिकलका रसर्च युनिट संयोजक तथा सरुवा रोग विशेषज्ञ डा शेरबहादुर पुनले भारतमा देखिएको कोरोनाको कुनै पनि नयाँ भेरिएन्ट सजिलैसँग नेपाल भित्रिने सक्ने बताए । नेपालमै पनि नयाँ भेरिएन्ट बन्दै होला । बहुभेरिएन्ट हुन सक्छन् । आवातजावत जति हुने हो त्यति नै तीव्र फैलिने हो, उनले भने, जे भए पनि जनस्वास्थ्यका मापदण्ड पालना गर्नुपर्छ । अहिले दिनमा ४ हजार हाराहारी नमुनाको पीसीआर परीक्षण भइरहेका छ । पछिल्लो २४ घण्टामा ३ सय ३७ संक्रमित थपिएका छन् । भारतको स्वास्थ्य तथा परिवार कल्याणका मन्त्रालयका अनुसार त्यहाँ पछिल्लो २४ घण्टामा १ लाख ४५ हजार ३ सय ८४ जनामा संक्रमण पुष्टि भएको छ ।डा बाँस्तोलाले कोरोनाको दोस्रो लहर सुरु भइसकेको बताउँदै पछिल्ला दिन अस्पतालमा सिकिस्त बिरामीको संख्या बढेको जानकारी दिए । केही सातायता संक्रमितको मृत्यु नभए पनि सिकिस्त बिरामीको चाप बढ्दै गए २३ साताभित्र मृत्युदर बढ्न सक्छ, उनले भने ।"
अतिक्रमण हटाउन राजनीतिक तगारो,"(रौतहट)  कोभिड१९ संक्रमणका कारण गत वर्ष सरकारले लकडाउन गर्यो । त्यसैको आडमा डिभिजन वन कार्यालय चन्द्रनिगाहपुरअन्तर्गत भोलनटारस्थित राष्ट्रिय वन क्षेत्र अतिक्रमण गरी स्थानीयले रातारात घेराबेरा लगाए । वनले कडीकडाइ गरेपछि अतिक्रमणकारी केही दिन थामिए । अहिले फेरि आसपास क्षेत्रमा अतिक्रमण गर्न थालेका छन् । सरकारको स्पष्ट नीति र पहल नभएकै कारण अतिक्रमण हटाउन सकस हुँदै आएको वनका अधिकारीहरू बताउँछन् । राजनीतिक प्रतिबद्धता, अतिक्रमण हटाउन चाहिने बजेट र स्थानीयस्तरमा सहकार्य हुन नसकेकाले रौतहटभरिका वन अतिक्रमण भएको सहायक वन अधिकृत रामप्रसाद साहले बताए । तीन वर्षअघि चुरेको अतिक्रमण हटाउन भनेर पुरै लागिपरेका थियौं, उनले भने, पछि जिल्ला प्रशासन कार्यालयबाट रोक्ने आदेश भयो । प्रशासनले त्यसैबेला राजनीतिक माहोल ठीक नभएको भन्दै हटाउन चासो देखाएन ।अतिक्रमण नियन्त्रण गर्ने समितिको संयोजक प्रमुख जिल्ला अधिकारी हुन्छन् । राजनीतिक दबाबका काराण त्यसबेला हटाउन नसकेको हुन सक्ने वनको बुझाइ छ । धन्सार, गैंडाटार र पौराई सबडिभिजनअन्तर्गतको राष्ट्रिय वन सबैभन्दा बढी अतिक्रमणको चपेटामा परेको वन कार्यालयले जनाएको छ । बढ्दो वन विनाश, अतिक्रमण र ढुंगा उत्खननले चुरे क्षेत्र संकटमा परेको भन्दै वनले हटाउन प्रयास गरे पनि सकेको छैन । त्यस क्षेत्रमा बसोबास गर्ने सुकुम्बासीले चुरे कब्जा गरी रूख काटेर खेती लगाए । त्यसपछि अतिक्रमणलाई संस्थागत गर्दै गए । चुरे कटानले वन विनाशमा तीव्र्रता ल्याएपछि सरकारले अघि सारेको राष्ट्रपति चुरे संरक्षण कार्यक्रमसमेत प्रभावित भयो । रौतहटको कुल २९ हजार ४ सय हेक्टर वन क्षेत्रमध्ये ३ हजार १ सय ९० हेक्टर अतिक्रमणमा परेको छ । चन्द्रपुर, वाग्मती, बेतौना, नयाँबस्ती, वनबोहरी, बलरीखोर, चोचा, मैरालगायतको क्षेत्रमा स्थानीयले घर बनाउने, घेराबेरा गर्ने र बाली लगाएर लामो समयदेखि भोगचलन गर्दै आएका छन् । भोलनटारमा लगाइएको तारबार हटाए पनि यहाँ बर्सेनि अतिक्रमण हुँदै आएको छ । अतिक्रमणकारीको एक समूह सक्रिय छ । समूहले रातारात तारबार र खेती लगाउँछ । सुरुमा जंगलबाट सेउला ल्याएर घेर्ने र खेती गर्ने गरिएको छ । भोलनटारमा लकडाउनको मौका छोपेर स्थायी रूपमै तारबार लगाइएको थियो । अतिक्रमणकारीले झन्डै दुई हेक्टरमा तारबार गरिसकेका थिए । वनको टोली पुगेपछि अतिक्रमण गर्नेहरू घर छाडेर भागे । उनीहरू मकवानपुरको धियाललगायतबाट आएर त्यहीं अतिक्रमण गरी बसेका छन् । ठूलो बस्ती भइसकेकाले वनले हटाउन सकेको छैन । त्यसमा पनि राजनीतिक दबाबका कारण नसकेको वनका एक कर्मचारीले सुनाए । सबै पार्टीका मानिसहरू छन्, उनले भने, हटाउन थाल्यो कि दबाब आउन थाल्छ । चन्द्रपुर८ स्थित बेतौना क्षेत्रमा राष्ट्रिय वनभित्र सुकुम्बासीले गरेको रजाइँ प्रत्यक्ष देख्न पाइन्छ । आफूलाई सुकुम्बासी भन्ने जमातले बेतौनाको राष्ट्रिय वनभित्र घर बनाएर स्थायी रूपमै बसेका छन् । उनीहरूले पछि पसल थापेर व्यापार पनि थाले । त्यस क्षेत्रको रिङरोड आसपास वन सिमानामा समान्य झुपडी बनाएकाहरू अहिले भित्रसम्मै पुगेका छन् । पछिल्लो समय अतिक्रमण बढेको क्षेत्रमा वन मासेर खनजोत गरी घर बनाउने क्रम बढेको छ । यस्तो काममा सुकुम्बासीदेखि हुनेखानेसमेत सक्रिय छन् । भोलनटारका सुकमान गोले सरकारले व्यवस्थित बसोबास गर्नुपर्ने बताउँछन् । घर बनाउन निजी जमिन छैन, उनले भने, व्यवस्थित रूपमा बसोबासको व्यवस्था गरे अतिक्रमण गर्दैनथ्यौं । तत्कालीन वन अधिकृत बलिराम पण्डितले ३ वर्षअघि रौतहटभरि अतिक्रमण हटाउने अभियान सुरु गरेका थिए । केही स्थानमा सामान्य बल प्रयोग गरेर हटाए । दुई दिन बित्न नपाउँदै राजनीतिक दलबाट रोक्न तीव्र दबाब आयो । दबाब थेग्न नसकेपछि वन कार्यालयले अभियान नै रोक्नुपर्यो । अतिक्रमण छाडेर भागेकाहरू सबै फिर्ता भए । उनीहरू कुनै न कुनै दलसित आबद्ध भएकाले हटाउन नसक्ने निष्कर्षमा वन पुग्यो । अहिले त्यस क्षेत्रमा व्यापक वन अतिक्रमण भइरहेको छ । माओवादी नेता युवराज भट्टराईले अतिक्रमणलाई सहयोग गर्ने पार्टीको कुनै योजना नभएको बताए । वनले अतिक्रमण हटाउने योजनामा कुनै अवरोध गरेका छैनौं, उनले भने, गलत काम गर्नेलाई राजनीतिक संरक्षण गर्नुहुन्न । चुनावका बेला उम्मेदवारले बस्ती हटाउन नदिने प्रतिबद्धता जनाउँछन्, त्यसैको आडमा भोट माग्छन् । गलत आश्वासनका भरमा सुकुम्बासीहरू राजनीतिक मोहरा बन्न पुग्छन् । सुकुम्बासीहरूमा दलकै संरक्षण र आडभरोसा रहँदा अतिक्रमण हटाउन सकस देखिएको छ ।"
मिश्रको राजनीतिसँगै राजकाज सार्वजनिक,"काठमाडौं (कास) रवीन्द्र मिश्रको पुस्तक राजनीतिसँगै राजकाज सार्वजनिक भएको छ । विवेकशील साझा पार्टीका अध्यक्ष मिश्रको पुस्तक शनिबार पूर्वप्रधानमन्त्री बाबुराम भट्टराई र राष्ट्रिय योजना आयोगका पूर्वउपाध्यक्ष स्वर्णिम वाग्लेले विमोचन गरे । भट्टराईले पुस्तकमा कल्याणकारी लोकतन्त्रको अवधारणा नेपालजस्ता मुलुकका लागि उपयोगी रहेको बताएका थिए । लोकतन्त्र प्राप्तिका लागि संघर्ष र योगदान गरेकाहरूले दिगो नेतृत्व गरेर नेपाललाई समृद्धिको बाटोमा अघि लैजान सक्ने उनले धारणा राखे । एकदुई विद्वान्ले यसो गरौं र उसो गरौं भनेर दिएको सुझावले नेपालको विकास हुँदैन, उनले भने, यहाँको वास्तविक धरातल बुझेर, लोकतन्त्रदेखि गणतन्त्रसम्मको आन्दोलनमा सहभागी सबै वर्ग, क्षेत्र अनि जातजातिका व्यक्तिलाई समेट्नु आवश्यक छ, उनले भने, यसो हुन सक्यो भने मात्र देशको सर्वाङ्गीण विकास हुन सक्छ । मिश्रको पुस्तक नेपालका लागि उदार कल्याणकारी राज्य, गतिशील निजी क्षेत्र र समतामूलक समृद्धिबीचको अकाट्य सम्बन्धको गहकिलो अर्थराजनीतिक दस्ताबेज रहेको अर्का वक्ता वाग्लेको टिप्पणी थियो ।लेखक मिश्रले पुस्तकमा नेपालको राजनीतिको उठान, अभ्यास र वर्तमान अवस्थालाई केलाएको बताए । नेपाली राजनीतिको दूरगामी लक्ष्य र वर्तमान अभ्यासमा विरोधाभास रहेको उनको टिप्पणी थियो । नेपालमा राजनीति गर्नेको संख्या ठूलो भए पनि राजकाजका सन्दर्भमा सबै चुकेको मिश्रले बताए । नेपालका नेताहरूमा दूरदृष्टि र विकासचेत नभएसम्म मुलुक विकसित हुन नसक्ने उनको भनाइ थियो । हामीले राजनीति धेरै गर्यौं तर राजकाजमा सधैं चुक्यौं, उनले भने, अहिलेको नेतृत्व इमानदार, क्षमतावान् र दूरदृष्टिपूर्ण विचार राख्ने नभएसम्म देशको विकास हुन सक्दैन । मिश्रको पुस्तकमा नेपालको शिक्षा, स्वास्थ्य, परराष्ट्र, अर्थतन्त्र, सुशासन, नेतृत्व, राजनीति, राजकाज र समाजका विविध आयाममाथि विश्लेषण गरिएको छ । पुस्तक फाइनप्रिन्टले प्रकाशन गरेको हो ।"
गणेशमानको संघर्ष पुस्तकमा,काठमाडौं (कास) प्रजातान्त्रिक आन्दोलनका लागि कांग्रेसका सर्वोच्च नेता गणेशमान सिंहले गरेको संघर्षबारे लेखिएको पुस्तकको कभर प्रकाशित भएको छ । छोरी डा मीता सिंहले लेखेको संस्मरणात्मक पुस्तकमा सिंहले मुलुकमा राजनीतिक परिवर्तनका लागि सन् १९३६ देखि १९९७ सम्म गरेको संघर्षका विभिन्न आयाम समेटिएको छ । गणेशमान सिंहको संघर्ष पुस्तकले प्रजातन्त्रका लागि भएका संघर्षबारे युवापुस्ताले जानकारी पाउने अपेक्षा रहेको लेखकले बताएकी छन् । पुस्तक नेपाली र अंग्रेजी भाषामा प्रकाशनको तयारी छ ।
सापकोटाको यात्रा निरन्तर,पूर्वी नवलपरासी (कास) पूर्वराष्ट्रपति रामवरण यादवले कांग्रेस नेता तिलकप्रसाद सापकोटाको पुस्तक यात्रा निरन्तर को शनिबार गैंडाकोटमा विमोचन गरेका छन् । नेता सापकोटाले पुस्तकमा राजनीतिक घटनाक्रमको यथार्थ चित्रण गरेको बताउँदै यादवले यसबाट युवा पुस्ताले पाठ सिक्नुपर्ने बताए । कार्यक्रममा कांग्रेस महामन्त्री शशांक कोइरालाले यस क्षेत्रमा आफूले लगातार तीन पटकसम्म निर्वाचन जित्नुमा लेखक सापकोटाको ठूलो श्रेय रहेको बताए । सापकोटाले २०१७ देखि २०७६ माघसम्म आफैंले भोगेका र लेखेका घटनाक्रमलाई पुस्तकमा उतारेका छन् ।
सुकुम्बासी हटाएर कम्प्लेक्स !,"(दमक)  प्रधानमन्त्री केपी ओलीको गृहनगर दमकमा एक अर्ब लगानीमा १८ तले भ्यु टावर निर्माणाधीन छ । यहाँ ७ तलाको सपिङ कम्प्लेक्स पनि बन्दै छ । ४० करोड लागतमा सपिङ कम्प्लेक्स बनाउने क्रममा वर्षौंदेखि बसिरहेका दर्जनभन्दा बढी सुकुम्बासी परिवारको भने बिचल्ली भएको छ । प्रधानमन्त्रीका नातेदार (भतिज) दमकका मेयर रोमनाथ ओलीको निर्देशनमा शुक्रबार सुकुम्बासीका घरमा डोजर चलाइएको थियो । करिब १० कट्ठा जमिनमा बस्दै आएका दमक७ हाटखोलाका १२ घर र ४ कट्ठामा बस्दै आएका पञ्चमुखी टोलका ८ घर सुकुम्बासीको उठीबास भएको हो । केही सुकुम्बासी नगरपालिकाले विपन्नका लागि बसाएको नयाँ बस्तीमा आश्रित छन् । दमक७ रतुवा खोला बगरको यो बस्तीमा बर्खामा सधैं बाढी पस्छ । कतिपय विस्थापित घर भत्काइएको क्षेत्रमै खुला आकाशमुनि छन् । शुक्रबार राति पनि उनीहरूले खुला आकाशमै रात गुजारे । सूचना नै नदिई घर भत्काइएको छ, पञ्चमुखी टोलबाट उठीबास लागेपछि बिचल्लीमा परेकी ठगकुमारी साउदेनले भनिन्, हामीलाई प्रहरी कार्यालयमा बोलाएर हाम्रो अनुपस्थितिमा घर भत्काइयो । उनका अनुसार घर सर्न केही दिन समय माग गर्दासमेत जनप्रतिनिधिले सुनेनन् । वडाध्यक्ष नवीन पौडेलको घरनजिकै भए पनि सूचनासम्म नदिएको अर्की पीडित समिरा राईले बताइन् । क्षतिपूर्ति नदिएसम्म घर भत्काएको स्थानबाट आफूहरू अन्त नजाने उनको भनाइ छ । सुकुम्बासीहरू २०५७ सालदेखि यहाँ बस्दै आएका हुन् । हाटखोलाका सुकुम्बासीको भने तेस्रो पुस्ता चल्दै छ । स्थानीय चन्द्रबहादुर नेपालले २००७ सालदेखि हजुरबा यहाँ आएर बसेको दाबी गरे । मेरा बुबा पनि यहीं जन्मे र बिते, उनले भने, म पनि यहीं जन्मेर बूढो भइसकें । नगरपालिकाले जमिन छाड्न दबाब र चेतावनी दिँदै आए पनि स्थानीयको प्रतिकारले रोकिएको थियो । शुक्रबार भने करिब ५ सय सुरक्षाकर्मी खटाएर सुकुम्बासीका घरमा डोजर लगाइएको थियो । घर नभत्काइदिनुस् भनेर बिलौना गरें तर कसैले सुनेनन्, टीकामाया नेपालले भनिन्, नगरपालिकाले यत्रो अन्याय किन गरेको होला ? घर भत्काइएपछि उनको रोजीरोटी खोसिएको छ । उनी नास्ता पसल चलाएर जीविका चलाउँथिन् । टीकामायाले भनिन्, रतुवाको बगरमा बसिएको छ । अब कसरी जिन्दगी चलाउने, थाहा छैन । एक वर्षअघि पनि यहाँका केही घरमा डोजर चलाइएको थियो । त्यतिखेर नगरपालिकाले सुकुम्बासीलाई अन्यत्र व्यवस्थापन गर्ने भने पनि कार्यान्वयन गरेन । दमकका मेयर रोमनाथ ओलीले नक्कली सुकुम्बासीहरूको घर भत्काइएको दाबी गरे ।"
पूर्वलडाकुलाई 'लोकतान्त्रिक योद्धा सम्मान,"(काठमाडौं)  सरकारले २०४६ को जनआन्दोलन र त्यसपछिका विभिन्न समयमा भएका शान्तिपूर्ण र सशस्त्र आन्दोलनमा सहभागीलाई लोकतान्त्रिक योद्धा बाट सम्मान गर्ने भएको छ । अग्रगामी लोकतान्त्रिक परिवर्तन का लागि भएका सबै जनआन्दोलन, सशस्त्र संघर्ष र क्रान्तिका क्रममा जीवन उत्सर्ग गर्ने सहिद तथा बेपत्ता व्यक्तिका परिवार, द्वन्द्वपीडित, विस्थापित, अंगभंग भएका व्यक्ति, घाइते तथा पीडितलाई सम्मान गर्न लागिएको हो ।खासगरी १० वर्षे सशस्त्र द्वन्द्वमा संलग्न भई समायोजनमा नपरेका र अयोग्य पूर्वलडाकुलाई केन्द्रित गरेर सम्मान दिन लागिएको हो, जसको चाँजोपाँजो र सुरुवाती पहल गृहमन्त्री रामबहादुर थापाले गरेका थिए । त्यसपछि लोकतन्त्रका योद्धा सम्मानसम्बन्धी काम गर्न चैत पहिलो साता मन्त्रिपरिषद् बैठकले परराष्ट्रमन्त्री प्रदीप ज्ञवालीको अध्यक्षतामा केन्द्रमा र प्रत्येक जिल्लामा प्रमुख जिल्ला अधिकारीको अध्यक्षता रहने गरी लोकतन्त्रका योद्धा अभिलेखीकरण तथा सम्मान समिति २०७७ गठन गरेको थियो । जिल्ला समितिले जिल्ला प्रशासन कार्यालयमा सचिवालय स्थापना गरेर विवरण संकलनको काम गरिरहेको छ । विवरण संकलन गरी चैत २० भित्र पठाइसक्न गृहले गोप्य पत्र मार्फत परिपत्र गरेको थियो तर विवरण अद्यावधिक र छुटपुटलाई समावेश गर्ने काम नसकिएकाले काममा केही ढिलाइ भएको एक प्रजिअले बताए । विवरणलाई अन्तिम रूप दिएर स्वीकृतिका लागि मन्त्रिपरिषद्मा पठाइने छ । सम्भवतः यसबारे नेपाली नयाँ वर्ष २०७८ वैशाख १ वा लोकतन्त्र दिवसमा निर्णय हुन सक्ने गृहका अधिकारीले जानकारी दिए ।गृह मन्त्रालयका प्रवक्ता चक्रबहादुर बुढाले २०४६ पछिका विभिन्न राजनीतिक र लोकतन्त्रका लागि सहभागी हुँदा ज्यान गुमाएका, अंगभंग, विस्थापित, सशस्त्र द्वन्द्वका लडाकुलगायतको विवरण अद्यावधिक भइरहेको बताए । यसबाट राज्यलाई आर्थिक भारसमेत थपिनेछ । २०७७ माघ १५ मा गृह मन्त्रालयले उपलब्ध गराएको तथ्यांकअनुसार नेपालमा सहिदको संख्या १२ हजार २ सय ३० छ । त्यसपछि पनि केही व्यक्तिलाई सहिद घोषणा गरिएको छ । त्यसमध्ये ९ हजारभन्दा बढीका परिवारलाई सरकारले १० लाख रुपैयाँका दरले राहत दिइसकेको छ । गृहका अनुसार ७ सय ५५ जनाले सरकारबाट मासिक जीवन निर्बाह भत्ता लिइरहेका छन् । ज्यान गुमाएका व्यक्तिको हकमा परिवार र अरू प्रत्यक्ष पीडितविस्थापितलाई प्रमाणपत्र, परिचयपत्र, दोसल्ला ओढाएर सम्मान र सम्भव भएसम्म आर्थिक सहयोगसमेत दिने गरी अभिलेख अद्यावधिक गर्न लागिएको छ । १० वर्षे माओवादी सशस्त्र द्वन्द्वमा सहभागी भएर पछि सेना समायोजन प्रक्रियाबाट स्वैच्छिक अवकाश रोजेका, अयोग्य र बाल छापामारलाई पनि लोकतान्त्रिक योद्धाको सम्मान दिने सरकारको तयारी छ । द्वन्द्वका क्रममा विस्थापित भएका, सरकारी पक्षबाट जनधन गुमाएका तर यसअघिको विवरणमा छुटेकालाई यस पटक समावेश गर्न लागिएको छ ।चैत २० सम्म विवरण पठाइसक्नुपर्ने भनिएकामा थुप्रै जिल्लाबाट आइनसकेको गृह मन्त्रालयले जनाएको छ । अभिलेख तयार पार्दा २०६२६३ पछि गठन गरिएका स्थानीय शान्ति समितिहरूले तयार पारेको विवरण, २०६२६३ को जनआन्दोलनका सहिद तथा घाइतेका बारेमा अभिलेख तयार गर्न गठित समितिको प्रतिवेदन, २०४६ को जनआन्दोलनपछि गठित राजनीतिक पीडित समितिले तयार गरेका प्रतिवेदनलाई आधार बनाउने, यसक्रममा छुट भएका व्यक्तिको हकमा पुष्टि गर्ने यथेष्ट प्रमाणका आधारमा थप गर्न सकिने भनिएको छ । अर्थ मन्त्रालयका पूर्वसचिव कृष्णहरि बाँस्कोटाले राज्यले कसैलाई विशेष पहिचानसहित परिचयपत्र दिनेबित्तिकै त्यसबाट स्वतः सरकारको ढुकुटीमा आर्थिक दायित्व थपिने बताए । अझ राज्यको सुविधा पाउने सुइँको पाएपछि भएनभएका सबैले त्यसमा दाबी गर्ने र सबै राजनीतिक दलले तलबाटै सेटिङमा आफ्ना मानिसलाई यस सुविधामा समावेश गराउने प्रवृत्तिको विकास भएको उनको भनाइ छ ।जनआन्दोलन २०६२६३ पछि गठित सरकारले आन्दोलनका क्रममा भएको जनधनको क्षति संकलन, राहत, पुनःस्थापना, विस्थापितलगायतको अभिलेख संकलन गर्दा माओवादी द्वन्द्वबाट विस्थापित परिवारको अभिलेख पनि संकलन कार्य अघि बढ्यो । त्यसबेला उमेश मैनाली गृहसचिव थिए । उनले ७५ वटै जिल्ला प्रशासनको सहयोगमा माओवादीबाट विस्थापितको विवरण संकलन गरी तत्कालीन शान्ति तथा पुनर्निर्माण मन्त्रालयमा बुझाए । शान्तिमन्त्री कांग्रेस नेता रामचन्द्र पौडेल थिए । यसरी विस्थापित भएकालाई शान्ति कोषबाट प्रतिपरिवार ५० हजारभन्दा बढी दिने भनियो । आर्थिक सहायता आउने भनेपछि यो संख्या बढेर विस्थापित घरधुरीको संख्या करिब १ लाख २५ हजार पुग्यो । सुरुमा विवरण संकलन गर्दा खास विस्थापित घरधुरी ६ हजार हाराहारीमा थिए, गृह, अर्थ र शान्ति मन्त्रालयमा यस विषयमा निकै बहस र छलफलपछि विस्थापितलाई राहत दिने कुरा भएको थियो, त्यस बखत अर्थ मन्त्रालयको बजेट महाशाखा प्रमुख रहेका बाँस्कोटाले भने, विगतमा भएनभएका संख्या बढाएर ढुकुटीको दोहन भएकोबारे सरकार बेलैमा सजक र सतर्क हुन आवश्यक छ ।"
कोरोनासित जुध्न कार्ययोजना बनाऊ,"मुलुकमा कोरोना भाइरसको संक्रमण दर पुनः उकालो लाग्ने पर्याप्त संकेत देखा परिसकेको छ । दैनिक संक्रमितको संख्या सयभन्दा तल ओर्लिसकेको अवस्थामा केही सातायता फेरि यो दर बढ्न थालेको छ । चार साताअघि गत फागुन २८ गते ४८, २९ गते ६० र चैत १ गते ५३ जना नयाँ संक्रमित थपिएका थिए । अहिले दिनहुँ ३ सय जना हाराहारी नयाँ संक्रमित थपिन थालेका छन् । गत बिहीबार एकै दिन ३ सय ३२ जनालाई संक्रमण पुष्टि भयो । यसरी चैतयता मात्रै करिब ६ गुणाले संक्रमण दर बढिसकेको छ । कुल सक्रिय संक्रमितको संख्या पनि चार साताअघि हजारभन्दा तलै थियो, अहिले बढेर २ हजार ५ सय नाघिसकेको छ । अस्पताल भर्ना गर्नुपर्ने बिरामीको संख्या पनि उसैगरी वृद्धि भैरहेको छ । अहिले विश्वभर जुन रूपमा पुनः संक्रमण दर बढिरहेको छ, त्यस हिसाबले यहाँको थोरै मात्राकै संख्यात्मक वृद्धिलाई पनि खतराको सूचकका रूपमा लिनुपर्छ । र, आम जनजीवनलाई धेरै नबिथोलीकनै कोरोनालाई नियन्त्रणमा राख्नका लागि सरकार त्यही रूपमा अग्रसर हुनुपर्छ । हामीले के भुल्नु हुँदैन भने, गत कात्तिकयता विस्तारै संक्रमण दर घट्न थालेपछि सरकार र नागरिक दुवै निश्चिन्तजस्ता देखिन थालेकैले अहिले चिन्ता गर्नुर्पर्ने अवस्था आएको हो । यसबीचमा राजनीतिक दलहरूले कोरोनाको कुनै परवाह नगरी कैयौं ठूला सभासम्मेलनहरू गरे, जहाँ व्यक्तिगत दूरी कायम गर्नु त परको कुरा, मास्कधरि लगाउन छाडिएको थियो । यो प्रवृत्ति अहिले पनि कायमै छ । संक्रमण दर फेरि उकालिन थालेपछि सरकारले ठूला भेलाहरू नगर्न आग्रह गरेको भए पनि त्यसको पूर्ण पालना भएको पाइँदैन । पछिल्लो समय २५ जनाभन्दा बढीको भेलामा रोक लगाउन स्वास्थ्य मन्त्रालयले गरेको आग्रहलाई सम्बन्धित सबैले मनन गर्नुपर्छ । र, सानातिना भेलामा पनि स्वास्थ्य मापदण्डका मन्त्रहरू कसैले भुल्नु हुँदैन । सरकारी पक्षबाट पनि यसको अनुगमन हुनुपर्छ । घरबाहिर निस्किँदा हरेकले जनस्वास्थ्यका मापदण्डहरूको ख्याल राख्नुपर्छ । अनिवार्य रूपमा मास्क लगाउन, बेलाबेलामा हात धुन वा स्यानिटाइजर प्रयोग गर्न र व्यक्तिगत दूरी कायम राख्न कसैले पनि असहज मान्नु हुँदैन । सहरबजार, भीडभाडमा जाँदा होस् या सार्वजनिक यातायात चढ्दा विशेष सतर्कता अपनाउनैपर्छ । विश्वभर कोरोना भाइरसका नयाँ प्रजातिहरू फैलिरहेको र नेपालमा पनि त्यसको नमुना देखिइसकेकाले हामी धेरै सजग रहन आवश्यक छ । खासगरी बेलायतमा देखिएको प्रजाति (बी११७) सँग मिल्दोजुल्दो भाइरस यहाँ बढी मात्रामा फैलिरहेको बताइन्छ, जुन संक्रमण फैलिन सक्ने सम्भावनाका कारणले मात्र होइन, मृत्युदरका दृष्टिले पनि बढी घातक भएको विज्ञहरूको ठम्याइ छ । त्यसैले, सम्बन्धित सबैको जोड संक्रमण फैलिन नदिनेमै हुनुपर्छ । त्यसका निम्ति, सरकारले उचित कार्ययोजना बनाउनुपर्छ, जसमा नागरिकले यथोचित साथ दिनुपर्छ । महामारी अनियन्त्रित ढंगले बढ्न नदिन परीक्षण र कन्ट्याक्ट ट्रेसिङ को दायरा फराकिलो बनाएर विद्यमान संक्रमणको साङ्लो चुँडाउने प्रयास गर्नुपर्छ । विदेशबाट आउनेमध्ये कोही संक्रमित रहेछन् भने, उनीहरूबाट अरूलाई नफैलियोस् भनेर पनि उत्तिकै सावधानी अपनाउनुपर्छ । र, संक्रमित भएकाहरूका लागि उपचारको तारतम्य पनि त्यहीअनुसार मिलाइनुपर्छ । विशेषगरी, पछिल्लो समय भारतमा जुन रूपमा संक्रमितको संख्या बढिरहेको छ, त्यसलाई हेरेर पनि हामी अहिल्यै सचेत भैहाल्नुपर्छ । सीमानाकाहरू फेरि अस्तव्यस्त हुन थाल्नु चिन्ताको विषय भएकाले विगतका कमजोरीहरूबाट पाठ सिकी ढिलो नगरी व्यवस्थापन कौशल बढाउनुपर्छ । भारतमा दिनहुँ करिब डेढ लाख जनामा संक्रमण देखिन थालिसकेकाले यो पाटोमा विशेष ध्यान दिनुपर्छ । सबैभन्दा पहिले त, नाकाहरूमा पर्याप्त जनशक्ति खटाइनुपर्छ, ताकि नेपाल प्रवेश गर्नेहरूबीच भीडभाड नहोस्, र कसैमा संक्रमण रहेछ भने पनि अर्कोमा सर्न नपाओस् । सीमानाकामा गरिएको एन्टिजेन परीक्षणका क्रममा भारतबाट आएका कैयौंमा संक्रमण देखिएकाले पनि यो पक्षमा लापरबाही गर्नु हुँदैन । यसका साथै, उनीहरूलाई व्यवस्थित तवरबाटै घरसम्म पुर्याउने वा परीक्षण नहुन्जेलसम्म कतै क्वारेन्टिन मा राख्ने व्यवस्था मिलाइनुपर्छ । र, बाहिरबाट आएको व्यक्ति घरमै बसेको छ भने निश्चित अवधिसम्म वा परीक्षणबाट संक्रमित नभएको पुष्टि नहुँदासम्म अलग्गै बसेनबसेको निगरानी गर्ने काम सम्बन्धित वडा तहबाट हुनुपर्छ । यी सबै पक्षको व्यवस्थापनका लागि सरकारले अबको खतरालाई मध्यनजर गर्दै उचित कार्ययोजना बनाउनुपर्छ । को व्यक्ति, कुन नाकाबाट, कस्तो अवस्थामा आएर, कसरी घर पुग्यो र त्यहाँ कुन रूपमा बसिरहेको छ भन्ने व्यवस्थित अभिलेख सरकारसित हुनुपर्छ । मुख्य कुरा, फेरि पनि व्यवस्थापकीय कौशलकै अभावमा पहिलेजस्तो संक्रमण अकासिने अवस्था आउनु हुँदैन । यस्तै, नागरिक स्वयं पनि आफ्नो परिवार र समाजप्रति उत्तरदायी हुनुपर्छ, औपचारिक सीमानाकामा निश्चित प्रक्रिया पूरा गर्नुपर्ने झन्झट हुन्छ भनेर जहाँसुकैबाट नेपाल प्रवेश गर्नु हुँदैन । सबैको सामूहिक प्रयत्न भयो भने मात्रै स्थिति नियन्त्रणबाहिर जानबाट रोक्न सकिन्छ, राष्ट्रिय अर्थतन्त्र र सर्वसाधारणको जीविकालाई असर पर्ने खालका कडा उपाय लगाउनै पर्दैन ।"
सार्वजनिक शिक्षाको दूरगति,"हाम्रो शिक्षा क्षेत्रमा समस्याहरू धेरै भएका कारण देशमा समृद्धि आउन त्यति सजिलो छजस्तो लाग्दैन । शिक्षाले दिने चेतना र ज्ञानले मानिसलाई परिपक्व बनाउने हो, तर हाम्रो देशको शिक्षाले ज्ञानी र विवेकशील नागरिक तयार गर्न सकिरहेको छैन । धेरै जिल्लाका सार्वजनिक विद्यालयहरू भौतिक हिसाबले राम्रो हुँदै जानु सकारात्मक भए पनि त्यहाँ पढाउने शिक्षकहरू दक्ष, जाँगरिलो र बालप्रेमी नभएसम्म विद्यालयमा बालबालिका रमाइलोसँग सिक्न सक्ने वातावरणबाट वञ्चित रहन्छन् । बालबालिकासँग नजिक हुन नचाहने, पढाइसिकाइका बारेमा खोज अनुसन्धान नगर्ने अल्छी शिक्षकहरू भोलिको समाजमा बाँच्न र संघर्ष गर्न सक्ने नागरिक तयार गर्न असमर्थ हुन्छन् । बालबालिकाका प्रतिभा फरकफरक हुने भए पनि अहिलेको आधुनिक भनिएको शिक्षाले विद्यालयका सबैलाई एउटै मेसिनमा राखेर अवैज्ञानिक ढंगले एकै साइजको इँटा निर्माण गरिरहेका छन् । यसो गर्दा कक्षाकोठाभित्र भएका लाखौं प्रतिभा हाँसको चाल न कौवाको चालको अवस्थामा पुगेका छन् । अझ अहिले त अंग्रेजी भाषाप्रतिको मोहका कारण बालबालिका ठूलो तनावमा छन् । यही गाईजात्रे पाराका कारण देशको शिक्षा ओरालोतिर छ । अब यी साना नानीहरूलाई केन्द्रमा राखेर शिक्षा सुधार्ने योजना ल्याउनुपर्छ । कृष्ण कुम्पुरे, आदमटार, धादिङ"
एमालेवृत्तको मौनता,"प्रधानमन्त्री केपी शर्मा ओली फेरि बर्बराउन थाल्नुभएको छ । डीपीआरै तयार नभएको क्षेत्रका सडक विस्तारको शिलान्यास कोठाभित्र बसेर गर्दै गर्दा नेपाली जनतामाथि अर्को घोर अन्याय गर्दै छु भन्ने थोरै मात्र हेक्का उहाँमा भएन । कोभिडले आक्रान्त बनाएको समाजप्रति अनुत्तरदायी बन्दै सामग्री खरिदमै चरम भ्रष्टाचारको गन्ध आउँदै गर्दा त्यसको उपेक्षा गर्दै आउनुभएका प्रधानमन्त्री ओलीले बेसारपानी खाने, हाछ्युँ गर्ने र कोभिडलाई उडाइदिनेजस्ता गैरजिम्मेवार अभिव्यक्ति दिएर जनताको जीवनमाथि खेलबाड गर्नुभएको थियो । यो क्रम अझै रोकिएको छैन । प्रधानमन्त्री पदको गरिमा र मर्यादालाई लत्याउँदै एकपछि अर्को स्वेच्छाचारी अभिव्यक्ति दिँदै आउनुभएका ओली फेरि पनि भ्रष्टहरूको संरक्षकका रूपमा आफूलाई प्रस्तुत गरिरहनुभएको छ । सेक्युरिटी प्रिन्टिङ प्रेस खरिद प्रकरणमा मुछिएका तत्कालीन सञ्चारमन्त्रीलाई सोही प्रकरण छानबिन गरेको संसद्को सार्वजनिक लेखा समितिमा सिफारिस गरेर स्वेच्छाचारिताको अर्को चरम उदाहरण प्रस्तुत गर्नुभएको छ । यस्तै ओम्नी प्रकरणमा मुछिएका उपप्रधानमन्त्री ईश्वर पोखरेलका एक जना निकटस्थलाई समेत लेखा समितिको सदस्यमा मनोनयनका लागि सिफारिस गर्नुभएको छ, ओलीले । सिंहदरबार नछिरीकनै बालुवाटारबाट सत्ता सम्हालिरहनुभएका प्रधानमन्त्री ओली स्वेच्छाचारिताको उत्कर्षतर्फ अघि बढ्दै गर्दा नेकपा एमाले किन मौन छ ? के भ्रष्टाचारका यत्रा गम्भीर विषयमा नेकपा एमाले पार्टीको कुनै धारणा नै छैन ? भ्रष्टाचारको गम्भीर आरोप खेपिरहेका र जनताको नजरमा अभियुक्त ठहरिएका तीनै व्यक्तिलाई आफ्नैविरुद्ध छानबिन गरिरहेको आयोगको सदस्यका रूपमा सिफारिस गरिरहँदा नेकपा एमालेका अन्य जिम्मेवार नेताहरूले यसो नगर्न किन नसुझाएको ? प्रधानमन्त्री ओलीको कार्यशैली र नेपाली राजनीतिमा उहाँले प्रतिपादन गर्नुभएको स्वेच्छाचारी कदमको हिसाब नेकपा एमालेले निकट भविष्यमै बेहोर्नुपर्ने निश्चित छ । उहाँसँगै पार्टीका कैयौं होनहार नेताकार्यकर्ताको भविष्यसमेत अन्धकारतर्फ धकेलिँदै गर्दा किन मौन छ, सिङ्गो एमाले वृत्त ? कालो बन्दै गरेको जुँगाको तुजुकमा भड्किलो र अस्थिर बन्दै जानुभएका ओलीले म छैन त मेरो पार्टी पनि छैन अनि मेरो देश पनि छैन को शैलीमा जुन प्रकारको लज्जास्पद कृत्य गरिरहनुभएको छ, त्यो अशोभनीय मात्र होइन, अकल्पनीय पनि छ । उत्तम पुडासैनी, जोरपाटी, काठमाडौं"
प्रदूषण बढ्नुमा नागरिक पनि दोषी,"पछिल्लो साताबाट हामी संसारकै सबभन्दा प्रदूषित राष्ट्रका रूपमा विश्वसामु उभिन पुगेका छौं । हामी किन र कसका कारण नम्बर एक प्रदूषित मुलुकका रूपमा उभिन पुग्यौं र यसबाट आउने दिनमा कसरी बच्न सकिन्छ भन्नेतर्फ हाम्रो सरकारले न हिजो कुनै चासो देखाएको थियो न त आज नै । प्रदूषित वायुका कारण घरबाट अति आवश्यकबाहेक न निस्किनु भन्ने सूचना जारी गरेर सरकार पन्छिएको छ । समयमै पानी नपर्नु र अन्य वर्षभन्दा यसपटक धेरै ठाउँमा डढेलो लाग्नुले मात्र हाम्रो वायु प्रदूषित भएको यदि कसैले भन्छ भने, त्यस्ता पात्र आफ्नो पद जोगाउन वा जिम्मेवारीबाट भाग्न खोजेको प्रस्ट हुन्छ । यस्तो विकराल अवस्था आउनुमा हामी सबैको केही न केही हिस्सेदारी पक्कै छ । हामीले कति प्लास्टिक प्रयोग गर्यौं, कति स्तरहीन डिजेलका गाडी चलायौं, कति बिजुलीका बल्ब, गाडीका ब्याट्री जथाभावी विस्थापन गर्यौं भन्ने प्रश्न आफैंलाई गर्नु आवश्यक छ । सरकारले कति इँटाभट्टा सञ्चालन गर्न दियो भन्ने हिसाबकिताब छैन । यिनै कारण हामीले आजको वायु प्रदूषण झेल्नुपरेको छ । अब यस्ता गल्तीहरूबाट नागरिक र सरकार दुवैले पाठ सिक्न जरुरी छ । रामकृष्ण बराल, जोरपाटी५, काठमाडौं"
गन्तव्यहीन राजनीति,"नेपालको राजनीति नयाँ मोडमा आएर अड्किएको छ । प्रतिनिधिसभा पुनःस्थापना भएपछि जसरी राजनीति अगाडि बढ्ने अपेक्षा गरिएको थियो, त्यसो हुन सकेन । पुनर्गठित माओवादी केन्द्रले नेकपा एमालेलाई दिएको समर्थन फिर्ता लिन्छ भन्ने सबैले आकलन गरेका थिए, तर त्यो सम्भव भइरहेको छैन । प्रतिनिधिसभा पुनःस्थापनापछि कांग्रेस केही समय अनिर्णयको बन्दी भयो । यसले पनि अन्योल थपिएको थियो । अहिले नयाँ सरकार बनाउने निर्णय गरेपछि अर्को निर्णायक शक्ति जसपाको अलमलले त्यो छिटै सम्भव हुनेजस्तो देखिन्न । जसपा उधारो राजनीति नगर्ने पक्षमा देखिएको छ । अदालतले नेकपा एमालेलाई ब्युँत्याइदिएपछि पनि पार्टी अध्यक्ष र वरिष्ठ नेताहरूबीचको कलहले कार्यकर्ताहरू निराश छन् । संवैधानिक जटिलताले प्रतिपक्षी दलहरूले आआफ्नो सोचअनुसार सरकार निर्माण गर्न नसकिरहेको अवस्था छ । नेपाली कांग्रेस र जसपाभित्रको दुई लाइन संघर्षले गर्दा नयाँ सरकार निर्माणको प्रश्न थप जटिल बन्दै छ । ओली सरकारको जतिसुकै आलोचना गरे पनि उसलाई दिएको समर्थन फिर्ता लिँदा मुलुक थप बर्बादीतर्फ उन्मुख हुने देखेर होला माओवादी पछाडि हटिरहेको छ । प्रतिपक्षी तीनै दलको एकअर्काप्रतिको अविश्वासले न संसद्ले नयाँ सरकार निर्माण गर्न सकेको छ न त नयाँ जनादेशमा जाने सरकारको चाहनाले नै मूर्तरूप पाएको छ । देश यसरी अनिर्णयको बन्दी बनाउनमा सबै नेताको उत्तिकै भूमिका छ । संविधानलाई कार्यान्वयन गराउने जिम्मा विद्यमान दलहरूले लिनुपर्छ । लोकतन्त्रमा नेताहरूबीचको मतभेद वार्ता तथा संवादबाटै टुंग्याइनुपर्छ । तर, पछिल्ला दिनहरूमा नेताहरूबीच संवादको शृंखला टुटेको छ । समृद्धि र विकास मुलुकको पहिलो प्राथमिकता हो । जेलनेल भोगेर आएका नेताहरू नै कुण्ठा, अहंकार, आरोपप्रत्यारोप, घोचपेच र घातअन्तरघातमा अभ्यस्त भएपछि जनताले यिनीहरूबाट के अपेक्षा गर्ने ? राजनीतिक स्थायित्वपछि समृद्धिको बाटोमा मुलुक अग्रसर हुने अपेक्षा जनताको थियो तर त्यसमाथि ठूलो कुठाराघात भएको छ । संवैधानिक व्यवस्थाअनुकूल प्रमुख राजनीतिक दलहरू चल्नुपर्थ्यो । एक माघले जाडो जाँदैन भनेझैं राजनीतिमा अवसर बारम्बार आइरहन्छ । त्यसका लागि धैर्य, सहिष्णुता र निष्ठाको आवश्यकता थियो । हरेक दलभित्र चर्केको द्वन्द्वले अन्त्यमा व्यवस्थामै प्वाल पर्ने देखिँदै छ । समयमै नेताहरू सतर्क हुनुपर्छ । व्यक्तिगत स्वार्थलाई छोडेर संवैधानिक बाटोबाट मुलुकको प्रगतिका लागि अग्रसर हुनुपर्छ । जीवनप्रकाश शर्मा, धापासी, काठमाडौं"
दोषी को : प्रणाली कि पात्र ?,"अहिले फेरि संसदीय प्रणाली असफल भयो, झन्डै दुईतिहाइ बहुमत पाएको सरकार पनि टिक्न सकेन, निष्फल अभ्यास मात्र साबित भयो, त्यसैले यो प्रणाली भएन भन्ने आवाज सुनिन थालेको छ । अर्थात्, संसदीय प्रणालीमा अन्तर्निहित दोषका कारण यस्तो भएको हो भन्ने तर्क अघि सारिँदै छ । विकल्पमा प्रत्यक्ष निर्वाचित कार्यकारी राष्ट्रपति वा प्रधानमन्त्रीय प्रणालीको चर्चा गरिन्छ । अर्कातिर, ओली सरकारसँग तीनबुँदे सम्झौता गरेपछि नेत्रविक्रम चन्द विप्लव नेतृत्वको कम्युनिस्ट पार्टीमाथिको प्रतिबन्ध हटेको छ । यो समूह पनि शान्तिपूर्ण राजनीतिका माध्यमबाट संसदीय प्रणालीइतर विकल्पका लागि जनमत परिचालन एवं वैचारिक मन्थनमा संलग्न देखिन्छ । शान्तिपूर्ण राजनीतिको बाटो स्वागतयोग्य पक्ष पनि हो । यो समूहसँग वैचारिक निकटता राख्ने बुद्धिजीवी संगठनले संसदीय व्यवस्था कि वैज्ञानिक समाजवाद भनेर हालै एउटा छलफल कार्यक्रमको आयोजनासमेत गर्यो । उसले जारी गरेको अवधारणापत्रमा वैज्ञानिक समाजवादी व्यवस्था उत्कृष्ट छ भनेर त्यसको पक्षमा लामो सूचीसमेत दिइएको छ । बहुदलीय प्रतिस्पर्धात्मक राजनीति, खुला समाज, मानव अधिकार, मौलिक हक, निर्वाचित एवं उत्तरदायी सरकार, कानुनी शासन, निर्बाध सूचना प्रवाहलगायत लोकतन्त्रका आधारभूत सिद्धान्त र मूल्यलाई स्विकार्ने कुनै पनि शासन प्रणाली, चाहे त्यो संसदीय होस् वा प्रत्यक्ष निर्वाचित कार्यकारी राष्ट्रपतिप्रधानमन्त्री हुने प्रणाली वा समाजवादी व्यवस्था, त्यसलाई अस्वीकार गर्नुपर्ने कारण छैन । म आफू पनि यी बहसहरूमा संलग्न रहँदै आएको छु । संविधानसभाको निर्वाचनअघिदेखि नै सनातनी संसदीय प्रणालीमा नयाँ सोच र अभ्यास आवश्यक छ भनेर धेरैपटक लेखेर, बोलेर मैले आफ्ना विचारहरू सार्वजनिक गर्दै आएको छु । तर मूल समस्या मैले प्रणालीमा भन्दा पनि यसको अभ्यास गर्ने पात्रहरू अर्थात् व्यक्तिहरूमा देख्न थालेको छु । व्यक्तिको बुझाइ, व्यवहार र प्रवृत्तिबाट निरपेक्ष रहेर केवल आआफ्ना राजनीतिक अडान र प्रतिष्ठाका लागि चर्चा गरिने विकल्पहरू कति औचित्यपूर्ण हुन् ? प्रश्न उठ्छ । यसको अर्थ यो पनि होइन कि, विकल्प र सैद्धान्तिक बहसहरू आवश्यक छैनन् । विचार मन्थनको नियमित प्रक्रियाप्रति मेरो विमति छैन । यो जारी रहनुपर्छ । सबैभन्दा पहिले नेपालको वर्तमान राजनीति र अभ्यास भइरहेको संसदीय प्रणालीको चर्चा गरौं । यसबाट हासिल गर्न नसकिने कुनै राजनीतिक, आर्थिक र सामाजिक लक्ष्य छ जस्तो लाग्दैन । अरू त अरू, चन्द समूहको पनि, यसनिकट बुद्धिजीवी संगठनले विकल्पका रूपमा अघि सारेका युवा नागरिकलाई सैनिक तालिमलगायत आर्थिकसामाजिक कार्यक्रमका बुँदाहरूमा म त्यस्तो कुनै कुरा देख्दिनँ जुन अहिले अभ्यास भइरहेको संसदीय प्रणालीबाट लागू गर्न नसकियोस् वा त्यो गर्न संविधानले रोकेको छ । संविधान त यति लचक छ, मुलुकको स्वतन्त्रता र जनतामा निहित सार्वभौमसत्ताबाहेक यसमा संशोधन गर्न नसकिने कुनै प्रावधान छैन । हिन्दु राजतन्त्रमा फर्किन वा कम्युनिस्ट शासनमै जान पनि यो संविधानले छेक्छ जस्तो लाग्दैन । हो, मुलुक कति स्वतन्त्र छ, जनता कति सार्वभौम छन्, त्यसमा भने जति पनि प्रश्न गर्न सकिन्छ । वास्तवमा राजनीतिमा शक्ति भनेको जनताको समर्थन हो, अभ्यास भनेको व्यक्तिको व्यवहार हो । संविधान त खेलको मर्यादापालन मात्र हो ।कम्युनिस्ट पार्टी नै चाहिन्छ भन्नेहरूका लागि पनि, नेपालको राजनीति र शासनमा विगत तीन वर्षदेखि कम्युनिस्ट पार्टीकै एकछत्र नेतृत्व छ । मनमोहन अधिकारीदेखि केपी ओलीसम्म आइपुग्दा आधा दर्जन प्रधानमन्त्री त आफूलाई कम्युनिस्ट भन्नेहरू नै भइसके । तीन वर्षदेखि कम्युनिस्टहरूको मात्र एकल बहुमतको सरकार छ । कम्युनिस्ट पार्टीकै राष्ट्रपति छिन् । २०४८ सालदेखिको संसदीय राजनीतिक अभ्यासमा कम्युनिस्टहरूले संसदीय प्रणालीको पक्षपोषक मानिएको नेपाली कांग्रेसलाई उछिनिसकेका छन् । तीन दशकको अवधिमा कम्युनिस्ट पार्टी सरकारमा नरहेको समय मुस्किलले एक दशक होला ।कसलाई अब्बल कम्युनिस्ट मान्ने ? सबैले आफूलाई मार्क्सवादी, लेनिनवादी वा माओवादी भनेर दाबी गरेकै छन् । त्यसैका लागि जेल गए, भूमिगत भए, बन्दुक बोके । त्यस्तो अन्तर्राष्ट्रिय कम्युनिस्ट केन्द्र पनि छैन जसले योचाहिँ पक्का कम्युनिस्ट हो भनेर प्रमाणपत्र देओस् । होइन, चीन या भियतनाम, उत्तर कोरिया वा क्युबाको जस्तो एकदलीय कम्युनिस्टतन्त्र चाहेको भए त्यसका लागि त्यहीअनुसारको कम्युनिस्ट क्रान्ति वा बाह्य सैनिक हस्तक्षेप, कू गर्नुपर्छ । शान्तिपूर्ण उपाय एवं लोकप्रिय जनमतबाट कतै कम्युनिस्टतन्त्र आए जस्तो लाग्दैन । एक्काइसौं शताब्दीको यो चरणमा त्यस्तो राजनीतिलाई केन्द्रमा राखेर बहस गर्नुको कुनै औचित्य छ कि छैन, आफैंमा एउटा गम्भीर वैचारिक प्रश्न हो । त्यसप्रति सबैको सहमति हुनुपर्छ भन्ने हुँदैन । जहाँसम्म वर्गीय र जातीय विभेद, सामाजिकआर्थिकसांस्कृतिक शोषण एवं असमानतालाई हल गर्ने कुरा छ, नेतृत्व गर्नेहरू स्पष्ट र इमानदार भए कसैले रोक्दैन, रोक्न पनि सक्तैन । सरकार चलाउनेले चाहेको खण्डमा संसद्ले रोक्दैन, संसदीय बहुमत कमान्ड नगर्नेले सरकार चलाउने कुरा नै हुँदैन । विगत तीन दशकमा यही व्यवस्थामा कांग्रेस, कम्युनिस्ट, पूर्वपञ्च सबैले सरकारको नेतृत्व गरिसके । कम्युनिस्टका पनि मार्क्सवादी, मार्क्सवादीलेनिनवादी, माओवादी प्रायः ब्रान्ड सरकारमा पुगिसकेका छन् । सरकारमा बस्दा कसैले कहिल्यै नीतिगत मतभेद भयो, अपेक्षित कार्यक्रम र बजेट ल्याउन सकिएन भनेर आफ्नो दल वा संसद्मा मत राखेको पाइँदैन । सडकमा संघीयता चाहिँदैन भन्ने राष्ट्रिय जनमोर्चाका चित्रबहादुर केसी, राजतन्त्र र हिन्दु राज्य नै फर्काउनुपर्छ भन्ने राप्रपाका कमल थापाहरू यही संविधानको शपथ खाएर उपप्रधानमन्त्रीसमेत भए । उनीहरूले पनि सरकारमा बस्दा नीतिगत आधारमा कुनै राजनीतिक गुनासो गरेको सुनिएन । २०६२६३ सालपछि मधेसको आवाज र मत प्रतिनिधित्व गर्ने दलहरू पनि प्रायः सरकारमै छन् । सरकारमा बस्दा उनीहरूले पनि नीतिगत रूपमा ठोस असहमति राखेको पाइँदैन । सरकारबाट बाहिरिएपछि र चुनाव प्रचारका बेला गरिने कुरा बेग्लै हुन् । हो, अहिलेसम्म मधेसी समुदायको मान्छे प्रधानमन्त्री भएको छैन । कताकता त्यो अवसर जुट्ने हो कि जस्तो पनि देखिँदै छ ।यो पृष्ठभूमिमा मैले यहाँ यी कुरा उठाउनुको तात्पर्य संसदीय व्यवस्था नै सर्वगुणसम्पन्न छ भन्ने दलिल पेस गर्नु होइन । प्रणाली आफैंमा सर्वगुणसम्पन्न हुँदैन । त्यसले स्वतः काम गर्ने पनि होइन । त्यसलाई सञ्चालन गर्ने मान्छेले हो । तसर्थ मान्छेको बुझाइ र व्यवहार महत्त्वपूर्ण हुन्छ । प्रणालीले त प्रक्रिया दिने हो, खेलको नियम दिने हो । खेल खेल्ने खेलाडी व्यक्ति नै हो । तसर्थ आजको मुख्य समस्या प्रणालीको भन्दा पनि पात्रताको हो, उसको प्रवृत्तिको हो । नेतृत्वमा बस्नेहरूमा अहिलेकै राजनीतिक व्यवहार र प्रवृत्ति कायम रहने हो भने जुनसुकै प्रणाली अपनाए पनि परिणाममा खासै भिन्नता हुनेछैन, उस्तै हुनेछ ।किन यस्तो भइरहेछ ? के यो नेपालमा मात्र हो कि, अन्यत्र पनि यस्तै छ ? पहिलो कुरा, राजनीतिप्रति गुनासो विश्वव्यापी हो । उन्नतिको शिखरमा पुगेका देशहरूमा पनि यो गुनासो छ । यसको मुख्य कारण हामीले राजनीति गर्नेहरूबाट उनीहरूको हैसियतभन्दा बढी अपेक्षा गरिरहनु हो । इतिहासमा कहिलेकाहीँ स्वर्णकालको चर्चा गरिन्छ । नेपालमै लिच्छविकालीन समयलाई यस्तै संज्ञा दिइएको छ । तर त्यो आदर्श राज्य दार्शनिकहरूको परिकल्पनाबाहेक यथार्थमा सम्भव छैन, चाहे धार्मिक पुराणहरूमा वर्णित सत्ययुगका कुरा होऊन् वा मार्क्स, गान्धीका दर्शनहरूमा । राजनीतिको रंगमञ्चमा उत्रिएपछि दर्शनको रंग पनि बदलिँदो रहेछ । शीर्ष नेतृत्वलगायत पात्रका व्यवहारहरू आन्दोलन, क्रान्ति वा सङ्घर्षका दिनहरूमा भन्दा अनपेक्षित रूपले फरक हुँदो रहेछ । कम्युनिस्टतन्त्रमा विश्वास गर्नेका लागि अनुकरणीय मानिएको चीनमा आज खर्बपतिहरूको संख्या बढिरहेछ । कम्युनिस्ट शासन भनिएको त्यहाँको सिङ्गो प्रणाली अहिले पुँजीवादको अभिन्न अंग भएको छ । त्यहाँ नवधनाढ्य वर्गको उपस्थिति र प्रभाव बाक्लिँदो छ, धनी र गरिबबीचको अन्तर बढ्दो छ । एक्काइसौं शताब्दीमा आइपुग्दा राजनीति र समाज व्यवस्थालाई प्रेरित गर्ने कुनै वैचारिक सिद्धान्त वा दर्शन बाँकी छ जस्तो लाग्दैन । त्यसको जेजति प्रयोग भयो, बीसौं शताब्दीमै भयो, सकियो पनि । अहिले बजारको सिद्धान्त र नियम नै सबैभन्दा बलशाली भएको छ । यो शताब्दी बजारको शताब्दी हो । मान्छेको समग्र जीवन र समाज नै बजारीकरणमा लिप्त छ । राजनीति यसबाट अपवाद हुने कुरै भएन । आदर्शका कुरा त बजार जमाउन नसक्नेको हो । राजनीतिक बजारको यो शक्ति पनि देशको सिमानाभित्र सीमित छैन, बहुराष्ट्रियकृत छ । राष्ट्र बैंकको नीतिनिर्देशनमा बैंकहरू मर्जर भएजस्तो । सत्तामा हुनु भनेको राष्ट्र बैंकमाथि कब्जा गर्नु हो, बजारमा ठूलो बैंक बन्नुजस्तै हो । सत्तामा भएकाले प्रधानमन्त्री केपी ओलीसँग नेपालको राजनीतिक बजारमा दिन सक्ने धेरै कुरा छन् । त्यसैले त संवैधानिकराजनीतिक वैधता गुमाइसकेपछि पनि उनीप्रति अरू दल र व्यक्तिको लेनदेनमुखी आकर्षण घटेको छैन, बजार जारी छ । लेनदेन जारी छ, अझ बढी हात पार्ने दाउ छ ।पृष्ठभूमिमा यो लामो गन्थन म आफैंलाई पनि प्रिय लागेको छैन । राजनीतिका कुरा गर्दा म सधैं सिद्धान्त, दर्शन र प्रणालीको पक्षमा उभिँदै आएको मान्छे हुँ । तर राजनीतिक अभ्यासमा सिद्धान्त र प्रणालीको कुरा मात्र हुँदैन, पार्टी मात्र पनि पर्याप्त हुँदैनÙ त्यसको सञ्चालन गर्ने व्यक्तिको भूमिका पनि अभिन्न रूपले जोडिन्छ । व्यक्तिको भूमिका केवल आफू, आफ्नो पार्टीगुटले कसरी चुनाव जित्ने र जिताउने, कसरी पदमा पुग्ने र पुर्याउने भन्ने मात्र होइनÙ उसको सोच, बुझाइ र व्यवहार पनि उत्तिकै महत्त्वको हुन्छ । अर्को अर्थमा, राजनीतिक प्रणालीसँगै राजनीतिक संस्कार पनि उत्तिकै महत्त्वपूर्ण हुन्छ । त्यसको गुणस्तरले शासनको स्तरीयता हासिल हुन्छ । नेतृत्व गर्ने आफैं त्यस्तो संस्कारको उदाहरण बनेर प्रस्तुत हुन सक्नुपर्छ । नेतृत्व भनेको सरकारमा बस्नेको मात्र कुरा होइन । यतिखेर शेरबहादुर देउवा, रामचन्द्र पौडेल, पुष्पकमल दाहाल प्रचण्ड, माधवकुमार नेपाल, झलनाथ खनाल, महन्थ ठाकुर, उपेन्द्र यादव, बाबुराम भट्टराईहरू पनि नेतृत्व पंक्तिमै पर्छन् । उनीहरूको व्यवहारले राजनीति कति जिम्मेवार, स्वच्छ, सफा र सुसंस्कृत हुने भन्ने कुरा निर्धारण गर्छ ।अहिले राम्रो परिणामका लागि भनेर प्रचण्डले गलत राजनीतिलाई बोकिराखेका छन् । ओली सरकारलाई हिजो दिएको समर्थनको औचित्य आज बाँकी छैन । समर्थन फिर्ता नलिएको अवस्थामा उनको पार्टी माओवादी केन्द्र बाट मन्त्री भएकाहरू ओलीतिर लागे भनेर कारबाही गर्नुको के तुक रह्यो र ? प्रचण्डको यतिखेरको बुझाइ र व्यवहार असंगत छ, अराजनीतिक छ । सर्वथा गलत पनि । केवल अंकगणित मात्र मिलाउने कुरा भए किन राजनीति गर्नु ? सिलोटखरी बोकेर सडकपेटीमा जोखाना हेर्न बसे भइहाल्यो नि ! अहिले प्रचण्डको राजनीतिक हिसाबकिताब मिल्दैन । उनको गणित फेल भएको छ । अरूको सिलोटमा आफ्नो हातले रेखा कोर्छु भन्नु अव्यावहारिक हो । त्यो फलदायी हुँदैन ।अन्त्यमा तेस्रो विकल्प, अर्थात् महन्थ ठाकुरको सम्भावनाको चर्चा गरेर यो लेखको बिट मारौं । किन सधैं देउवासँग अनुनयविनय ? विगतमा तेस्रो ठूलो दलले सरकारको नेतृत्व गरेका उदाहरण हामीसँग जति पनि छन् । पार्टीको कुरा मात्र होइन, राप्रपाका चन्द र थापा गुटका लोकेन्द्रबहादुर र सूर्यबहादुर दुवैलाई एमाले र कांग्रेसले पालैपालो प्रधानमन्त्री बनाएकै हुन् । पहिलो संविधानसभाकालमा माधवकुमार नेपाल र झलनाथ खनाल प्रधानमन्त्री हुँदा एमालेको हैसियत पनि त तेस्रै थियो । प्रचण्ड दोस्रोपटक प्रधानमन्त्री हुँदा उनको पार्टी पनि तेस्रो वरीयतामै त थियो । अहिले महन्थ ठाकुरलाई प्रधानमन्त्री बनाउन नहुने के छ ? कम से कम अहिलेसम्म उनी बेदाग त छन् । सबैले शालीन व्यक्तित्वका पाका राजनीतिज्ञ भनेर सम्मान पनि गरिरहेका छन् । त्यसमाथि मधेसी समुदायले अहिलेसम्म सरकारको नेतृत्व गर्न पाएको छैन, उनीहरूलाई पहाडे खसआर्यले दिँदा पनि दिँदैनन् भन्ने छ । यो तोड्ने उपयुक्त समय आएको छ । देउवा र ओलीभन्दा महन्थ ठाकुर यतिखेर धेरै उत्तम विकल्प हुन्, मेरो विचारमा पनि ।"
वित्तीय संघीयता र स्थानीय तह,"असल अभ्यासचुनाव भएको चार वर्षको दौरान पालिकाहरूले देखिने र नमुनायोग्य काम गरेका छन् । अधिकांश पालिकाले गरेका कामहरू साझा प्रकृतिका छन् । जस्तो सबै वडाको केन्द्रसम्म सडक बाटो, प्रत्येक वडामा सामुदायिक स्वास्थ्य केन्द्र, एक घरएक धारा अभियानअन्तर्गत खानेपानी, सबै वडा कार्यालयको भवन, सबै वडामा विद्युतीकरण, प्रत्येक वडामा बर्थिङ सेन्टर, बाँझो जमिनमा खेती गर्ने किसानलाई विभिन्न खालका अनुदान, गर्भवती महिलाका लागि निःशुल्क एम्बुलेन्स सेवा आदि । केही गापाले गरेका उदाहरणीय काम हुन् बाँझो जमिनलाई खेतीयोग्य बनाउन किसानलाई अनुदान (धुर्कोट, गुल्मी र रैनादेवी छहरा, पाल्पा), दुई छोरी जन्माएर स्थायी बन्ध्याकरण गरेका दम्पतीलाई सम्मान (रैनादेवी छहरा, पाल्पा), एक घर एक करेसाबारी अभियान (त्रिवेणी, पश्चिम रुकुम), खानेपानी लिफ्ट गरेर हाइड्रोपावर निर्माण (चौकुने, सुर्खेत), पशुपालन तथा कृषि व्यवसायलाई व्यावसायिक बनाउन पकेट क्षेत्र निर्धारणका साथै लक्षित समूहलाई लिजमा जग्गा (जोरायल, डोटी), किसानको दूधमा प्रतिलिटर ५ रुपैयाँका दरले अनुदान, उच्च उत्पादन क्षमतायुक्त बोयर बाख्रा उत्पादन गरी किसानहरूका घरघरमा वितरण गर्न तीनवटा स्रोत केन्द्र स्थापना गरी कार्यारम्भ, प्रदेश सरकारसँगको लागत सहभागितामा अस्ट्रेलियाबाट आठवटा बोका र सोह्रवटा पाठी ल्याएको र पशुमा उत्कृष्ट लगानी (पाणिनि, अर्घाखाँची) । शून्य होम डेलिभरी सेवा, सुत्केरीको घरमा हरियो झन्डा र हातमा अण्डा नारा अभियान सञ्चालन, कोरोनाबाट प्रभावितहरूलाई न्यूनतम ब्याजमा अनुदान (मालिका, गुल्मी)Ù खरको छानामुक्त गाउँपालिका, काठको पोलमुक्त, दलित घर उज्यालो कार्यक्रम (छत्रदेव, अर्घाखाँची)Ù फुसरहित गापा र पूर्ण संस्थागत सुत्केरी कार्यक्रम (बगनासकाली, पाल्पा)Ù निजी विद्यालय सामुदायिक विद्यालयमा समावेश, ८० वर्षमाथिकालाई घरघरमा उपचार (पूर्व खोला, पाल्पा)Ù बोटेमाझी एकीकृत बस्ती निर्माण (सत्यवती, गुल्मी)Ù मासुमा आत्मनिर्भर, वार्षिक करिब ३ करोड रुपैयाँ निर्यात, नाङ्गो पहाडमा अम्रिसो बगान (निस्दी, पाल्पा)Ù छोरीबुहारी उच्च शिक्षा कार्यक्रम (मदाने, गुल्मी)Ù विद्यार्थीको दुर्घटना बिमा तथा विद्यार्थीसँग करेसाबारी कार्यक्रम (रम्भा, पाल्पा)Ù छोरी जन्माउने दम्पतीलाई ५ हजार रुपैयाँ, विपन्न वर्गका अपांग छात्रछात्रालाई पूर्ण छात्रवृत्तिमा अध्ययनको व्यवस्था (कालीगण्डकी, गुल्मी)Ù उद्योगलाई प्रवर्द्धन गर्न एक सहकारी एक उद्योग कार्यक्रम सञ्चालन (कैलारी, कैलाली)Ù अपांगमैत्री कार्यालय भवन निर्माण (बेलडाँडी, कञ्चनपुर)Ù स्थानीय पाठ्यक्रम तयार गरी विद्यालयमा पठनपाठन (शिवनाथ, बैतडी), मेडिकल अधिकृत नियुक्ति गरी सहज रूपमा स्वास्थ्य सेवा उपलब्ध गराएको (केआई सिंह, डोटी) आदि पनि गापाहरूका नमुनायोग्य काम हुन् । यहाँ प्रस्तुत असल अभ्यासहरू अन्य पालिकाका लागि अनुकरणीय छन्, प्रदेश र संघीय सरकारले पनि जराधारस्तरका राम्रा कामहरूलाई पछ्याउन सक्छन् । अन्तमा, स्थानीय तह जनताको सबभन्दा नजिकमा रहेर काम गर्ने तल्लो सरकार हो । संघीय सरकार र प्रदेशले जे सिकाए, स्थानीय तहले सिक्ने र गर्ने त्यही हो । संविधान र कानुनको पालना माथिल्लो निकायले गरे स्थानीय तहहरूले पनि गर्छन् । अझै पनि स्थानीय तहलाई सिकाउनुपर्ने र भन्नुपर्ने विषयहरू धेरै छन् । कतिपय कामहरू स्वस्फूर्त रूपमा स्थानीय तहले आफैं पनि गरेका छन् । तर अनुभव तथा ज्ञानको कमीले केही काम हुन सकेका छैनन् । अधिकांश गाउँपालिकाले भिलेज प्रोफाइल, राजस्व सुधार कार्ययोजना, विभिन्न समितिको बैठक सञ्चालन कार्यविधि आदि बनाएका छैनन् । आवधिक योजना त धेरै परको विषय भयो । एकाधबाहेक कसैले पनि बनाएका छैनन् । अबन्डामा बजेट राख्ने, वडा तहमा बजेट सिलिङ नदिने, विषयगत समितिहरूलाई क्रियाशील नतुल्याउने, कर राजस्व व्यवस्थापनमा ध्यान नदिने, योजनाहरूको प्राथमिकीकरण नगर्ने, टुक्रे आयोजनाहरूमा जोड दिने, योजना सम्पन्न गर्नुभन्दा थप्दै लाने, श्रमप्रधानभन्दा पनि डोजरमा ध्यान दिने, कर्मचारी र तल्ला तहका पदाधिकारीहरूका लागि क्षमता अभिवृद्धिका कार्यक्रम सञ्चालन नगर्ने, कार्यालय व्यवस्थापनमा ध्यान नदिने, न्यायिक समितिलाई अपेक्षित रूपमा क्रियाशील नगराउने, उपभोक्ता समितिलगायतका कामहरूको प्रभावकारी अनुगमन नगर्ने, पदाधिकारी र कर्मचारीबीच कामको बाँडफाँट नगर्ने, सार्वजनिक विद्यालय सुधारका कार्ययोजना नबनाउने, आम्दानी र खर्चका विवरणहरू नियमित रूपमा अद्यावधिक र सार्वजनिक नगर्नेलगायतका समस्याहरूबारे पनि अन्तरक्रियामा कुरा उठेको थियो । यस आलेखमा उल्लिखित विवरणहरू पाँच दर्जन गाउँपालिकाका उपाध्यक्ष र कर्मचारीहरूसँगको अन्तरक्रियाबाट प्राप्त निष्कर्ष हुन्, जुन सबै गाउँपालिका मात्र हैन, सिङ्गो स्थानीय तहकै पनि हुन् । सिंहदरबारमा अहिले नीति तथा कार्यक्रम र बजेट निर्माणको चटारो रहेको अनि लगत्तै प्रदेश र स्थानीय तहमा समेत यसले प्रवेश पाउने हुँदा उपर्युक्त निष्कर्षहरू सरोकारवालाहरूका लागि उपयोगी हुन सक्छन् ।"
आमाहरूलाई अकाल मृत्युबाट बचाउन,"प्रजनन स्वास्थ्य अधिकार भनेको प्रत्येक दम्पतीले सन्तान जन्माउने वा नजन्माउने, कति सन्तान जन्माउने, जन्मान्तर कति राख्ने आदिका बारेमा स्वतन्त्र र जिम्मेवारीपूर्वक निर्णय लिन पाउनु हो । दम्पतीले आफूले चाहेको परिवार नियोजनका विविध साधन र विधिहरूको निर्बाध छनोट एवं उपयोग गर्न पाउने हक, गर्भावस्थामा कम्तीमा चारपटक भ्रूण जाँच, कानुनी मापदण्डअनुसार गर्भपतन सेवा, वैज्ञानिक प्रसूति सेवा, संक्रमित आमाबाट गर्भको शिशुमा एचआईभी सर्न रोक्ने सेवा, मातृशिशु खोप एवं उपचार सेवा, सुत्केरीपछिको स्याहार र उपचारजस्ता विषय पनि प्रजनन स्वास्थ्य अधिकारमा पर्छन् । परिवार नियोजन, पाठेघर र प्रजननद्वार संक्रमण, पाठेघर खस्ने समस्या, किशोरकिशोरीको स्वास्थ्य, मातृ स्वास्थ्य, वृद्धवद्धाको हेरचाहलाई पनि यसले समेट्छ । सन् १९९४ मा इजिप्टमा भएको जनसंख्या तथा विकास सम्मेलनपछि प्रजनन अधिकारका सवालहरू सबल रूपमा उठ्दै आएका छन् । नेपालसहित १८६ राष्ट्रले उक्त सम्मेलनको कार्ययोजना सोही वर्ष पारित गरेका थिए । नेपालको अन्तरिम संविधान, २०६३ को धारा २०(२) ले मौलिक हकभित्र प्रजनन अधिकारलाई पनि पहिलोपटक समावेश गरेको थियो । उक्त धाराको प्रत्येक महिलालाई प्रजनन स्वास्थ्य तथा प्रजननसम्बन्धी हक हुनेछ भन्ने व्यवस्थालाई संकुचित गरी नेपालको संविधान, २०७२ को धारा ३८(२) मा प्रत्येक महिलालाई सुरक्षित मातृत्व र प्रजननसम्बन्धी हक हुनेछ भनी उल्लेख गरिएको छ । विभिन्न अन्तर्राष्ट्रिय सन्धिसम्झौता तथा संयुक्त राष्ट्र संघको घोषणापत्रमा हस्ताक्षर गरी महिलाको प्रजनन अधिकारप्रति नेपालले पनि धेरै अघिदेखि आफ्नो प्रतिबद्धता जनाउँदै आएको छ ।विश्व स्वास्थ्य संगठनअनुसार दैनिक रूपमा विश्वमा झन्डै ८३० महिलाले गर्भधारणको जटिलता र प्रसूति समस्याका कारण ज्यान गुमाउँछन् । उच्च रक्तस्राव, संक्रमण, असुरक्षित गर्भपतन, तनाव र मधुमेहजस्ता स्वास्थ्य समस्याले पनि मृत्यु हुनेहरूका संख्या बढिरहेको छ । विश्व स्वास्थ्य संगठनको तथ्यांकमा प्रत्येक वर्ष १३ करोड ५० लाख महिला प्रसूति हुन्छन् । यीमध्ये २ करोडले प्रसूतिपछिको गर्भसम्बन्धी रोगसँग लड्नुपर्छ । प्रत्येक वर्ष १५ देखि १९ वर्षका १ करोड ५० लाख किशोरी आमा बन्छन्, जुन कुल प्रसूतिको १० प्रतिशत हो । यीमध्ये प्रायः महिला तल्लो र मध्यम आय हुने मुलुकहरूमा पर्छन् र गर्भवती हुँदा उनीहरूको मृत्युको सम्भावना अत्यधिक हुन्छ । मातृ मृत्युदर उच्च आय भएका मुलुकहरूमा १ प्रतिशतभन्दा कम छ भने, विकासोन्मुख मुलुकहरूमा हरेक १ लाख जीवित जन्ममध्ये २३९ छ । प्रत्येक वर्ष करिब २ करोड २० लाख गर्भपतन असुरक्षित तवरमा हुने गर्छ । यीमध्ये करिब ५० लाखमा जटिलता देखिन्छ, जसका कारण मृत्यु पनि हुन सक्छ । यौनशिक्षा, गर्भनिरोधक साधनको प्रयोग, सुरक्षित र न्यायिक गर्भपतनको व्यवस्था गर्न सके महिलालाई मृत्युबाट जोगाउन सकिन्छ ।अधिवक्ता प्रकाशमणि शर्माविरुद्ध नेपाल सरकारको मुद्दामा पाठेघर खस्ने समस्या निराकरणका लागि स्वास्थ्य सेवा तथा सुविधा उपलब्ध गराउने, अधिवक्ता रमा पन्त खरेलविरुद्ध नेपाल सरकार तथा सपना प्रधान मल्लविरुद्ध नेपाल सरकारको मुद्दामा बालविवाहसम्बन्धी कानुन कार्यान्वयन गर्ने, दिलबहादुर विश्वकर्माविरुद्ध नेपाल सरकारको मुद्दामा छाउपडी गोठमा राख्ने भेदभावपूर्ण प्रथा रोक्ने, विमला खड्काविरुद्ध नेपाल सरकारको मुद्दामा अपांगता भएका महिलाको प्रजनन अधिकार संरक्षण गर्ने, प्रकाशमणि शर्माविरुद्ध मन्त्रिपरिषद् सचिवालयको मुद्दामा प्रसूति बिदामा एकरूपता कायम गर्ने, अधिवक्ता मीरा ढुंगानाविरुद्ध नेपाल सरकारको मुद्दामा वैवाहिक बलात्कारसम्बन्धी स्पष्ट र न्यायोचित कानुनको व्यवस्था गर्ने, अधिवक्ता ढुंगानाविरुद्ध नेपाल सरकारको मुद्दामा बाँझोपन सम्बन्धविच्छेदको आधार हुन नसक्ने सम्बन्धमा सर्वोच्च अदालतले प्रजनन स्वास्थ्य अधिकारको बृहत् व्याख्या गरेको छ । प्रजनन अधिकारले कानुनी मान्यता पाएर पनि सामाजमा अझै स्वीकृत हुन नसकेकाले असुरक्षित गर्भपतन आमाहरूको मृत्युको प्रमुख कारण बन्दै आएको छ । संविधानले महिलाविरुद्व धार्मिक, सामाजिक, सांस्कृतिक परम्परा, प्रचलन वा अन्य कुनै आधारमा शारीरिक, मानसिक, यौनजन्य, मनोवैज्ञानिक वा अन्य कुनै किसिमको हिंसाजन्य कार्य वा शोषण गरिनेछैनÙ त्यस्तो कार्य कानुनबमोजिम दण्डनीय हुनेछ र पीडितलाई कानुनबमोजिम क्षतिपूर्ति पाउने हक हुनेछ भनेको छ, तर यही अधिकार व्यवहारमा लागू नभएका कारण आमाहरू अकाल मृत्युको मुखमा पुगिरहेका छन् । महिलालाई शिक्षा, स्वास्थ्य, रोजगारी र सामाजिक सुरक्षामा सकारात्मक विभेदका आधारमा विशेष अवसर प्राप्त गर्ने हक हुनेछ भनेर संविधानले नै अधिकार दिएको छ । तर, नागरिकस्तरमा चेतना नहुँदा र कानुनी प्रावधान के छ, कस्तो उपचारका लागि कहाँ जाने, प्रजनन स्वास्थ्यप्रतिको खेलबाडले कस्तो परिणाम दिन्छ भन्नेमा प्रस्ट नीतिगत तथा कानुनी व्यवस्था नहुँदा झन् जटिलता थपिएको छ । महिलाको प्रजनन स्वास्थ्यमा सुधार ल्याउन पुरुषको भूमिका पनि उत्तिकै महत्त्वपूर्ण हुन्छ । मातृ मृत्युदर कम गर्नु र शिशुको जीवन बचाउनुलाई महिलाको सरोकारका रूपमा मात्र नहेरी पुरुषले पनि आफ्नो जिम्मेवारीका रूपमा लिनु आवश्यक छ । पुरुष सहभागिता बढेमा मात्रै असल नागरिक निर्माणमा योगदान हुन सक्छ । असुरक्षित मातृत्वका कारण मात्र आमाहरू अकाल मृत्युको सिकार बनेको ठान्नु अपूर्ण हुनेछ । वास्तवमा धेरै हदसम्म उनीहरूको मृत्यु पुरुषको सहयोगी व्यवहार नपाउनाले हुने गर्छ । नेपालमा महिला अधिकारलाई पूर्णता दिन गर्भपतनको अधिकारको कार्यान्वयनमा सहज पूर्वाधार आवश्यक छ, जसमा पुरुषको सहभागिता अनिवार्य हुन्छ । संविधानमा सुनिश्चित अधिकारलाई चरितार्थ गराउनु पनि सरकारको अहम कर्तव्य हुन आउँछ । यसका साथै, अन्तर्राष्ट्रियस्तरमा भएका सन्धिसम्झौता र घोषणालाई अविलम्ब कार्यान्वन गराउन पनि राज्य लाग्नैपर्छ । अनि मात्रै महिलाहरू सन्तान र आफ्नो पनि भविष्य सुन्दर बनाउनका लागि सन्तानको संख्या, जन्मान्तर आदि विषयमा निर्णय लिन सक्षम हुनेछन् । सुरक्षित र कानुनी अधिकारका साथ गर्भपतन गर्ने वातावरण सिर्जना गर्न पुरुष सहभागिता अनिवार्य छ । प्रजनन स्वास्थ्यसम्बन्धी हकको एउटा अभिन्न अंगका रूपमा रहेको गर्भपतनसम्बन्धी कानुनहरूलाई एकत्रित गरी संहिताबद्ध रूपमा एउटै छाता कानुन बनाउनसमेत आवश्यक छ ।"
भारतका अस्पतालमा बेड र अक्सिजन अभाव,"(नयाँदिल्ली)  भारतमा कोरोना भाइरसको संक्रमणले दिनदिनै नयाँ रेकर्ड बनाउन थालेको छ । भारतको स्वास्थ्य तथा परिवार कल्याण मन्त्रालयका अनुसार पछिल्लो २४ घण्टामा मात्र १ लाख ४५ हजार संक्रमित थपिएका छन् । जुन महामारी सुरु भएयताकै उच्च हो । दिनकै १ लाखभन्दा बढी नयाँ संक्रमित थपिएको यो पाँचौं दिन हो । योसँगै संक्रमितको संख्या १ करोड ३२ लाख नाघेको छ । तीमध्ये १० लाखभन्दा बढी संक्रिय संक्रमणको अवस्थामा रहेका भारतीय स्वास्थ्य तथा परिवार कल्याण मन्त्रालयले जनाएको छ । त्यसैगरी दैनिक मृत्यु हुनेको संख्या पनि बढ्दो छ । मन्त्रालयका अनुसार पछिल्लो २४ घण्टामा ७ सय ९४ जनाको संक्रमणका कारण ज्यान गएको छ । भारतमा हालसम्म कोरोनाका कारण मृत्यु हुनेको संख्या १ लाख ६८ हजार ४ सय २६ पुगेको छ । महामारीका कारण बिरामी संख्यामा अत्यधिक वृद्धि हुँदा अस्पतालहरूमा अक्सिजन र बेड अभाव हुन थालेको छ । जसले गर्दा संक्रमितहरूले समयमा उपचार नपाउने र अकालमा मृत्यु हुने परिस्थिति बन्दै गएको छ । पछिल्लो अवस्थालाई विज्ञहरूले नयाँ स्वास्थ्य संकटका रूपमा समेत चित्रण गरेका छन् । संक्रमित बढेपछि अस्पतालहरूमा अक्सिजन र बेडको अभाव हुन थालेको छ । बेड नहुँदा कतिपय बिरामीको खुला आकाशमुनि नै उपचार गरिएको छ । बेड नपाउँदा अस्पतालका मूल गेटमा बिरामी बोकेका एम्बुलेन्सका लाइन देखिन थालेका छन् । गुजरातको बडोदा र उत्तरप्रदेशको लखनउमा बिरामीले उपचार नपाएर छटपटिएका हृदयविदारक दृश्यहरू बाहिर आउन थालेका छन् । भारतका ३६ राज्य तथा प्रदेशहरूमध्ये पनि पछिल्लो समय महाराष्ट्रको अवस्था भयावह बन्दै गएको छ । गएको २४ घण्टामा महाराष्ट्रमा मात्रै ५८ हजार ९ सय ९३ संक्रमित थपिएका छन् । संक्रमण बढेपछि महाराष्ट्रका पुने, नासिकलगायत सहरमा अक्सिजनको अभावका कारण बिरामीहरूको अवस्था जटिल बन्न पुगेको छ । केही सञ्चारमाध्यमले अक्सिजन अभावकै कारण बिरामीको मृत्यु भएको उल्लेख गरे पनि स्वतन्त्र पुष्टि हुन सकेको छैन । त्यसो त महाराष्ट्र राज्य सरकारले यसअघि नै संक्रमण तीव्र बन्दै गए अक्सिजन अभाव हुन सक्ने भन्दै उद्योगहरूलाई आपूर्ति बढाउन आदेश जारी गरिसकेको छ । यता दिल्ली सरकारले भने संक्रमण बढे पनि अक्सिजन र बेड पर्याप्त रहेको दाबी गरेको छ । पछिल्लो एक दिनमा दिल्लीमा मात्र ८ हजार ५ सय २१ जनामा संक्रमण पुष्टि भएको छ । मुख्यमन्त्री अरविन्द केजरीवालले शनिबार स्थानीय सञ्चारमाध्यमसँग कुरा गर्दै स्वास्थ्य मापदण्डमा कडाइ गर्ने तर तत्काल लकडाउन नगर्ने पक्षमा रहेको बताएका छन् । दिल्लीमा रात्रिकालीन कर्फ्यु भने गत सातादेखि नै लागू भइसकेको छ । संक्रमण भयावह बन्दै गएसँगै खोप आपूर्तिमा पनि समस्या देखिन थालेको छ । केही साता यता खोप अभियानलाई तीव्रता दिएसँगै खोप आपूर्तिमा समस्या देखिएको हो । स्वास्थ्य तथा परिवार कल्याण मन्त्रालयका अनुसार ९ करोड ८० लाख ७५ हजार १ सय ६० जनाले खोप लगाइसकेका छन् । तर विभिन्न राज्यमा खोपको पर्याप्त आपूर्ति नभएको भारतीय सञ्चारमाध्यमले उल्लेख गरेका छन् । खोप नहुँदा महाराष्ट्र, बिहारलगायत राज्यमा अभियान नै रोकिएको जनाइएको छ । गुजरातको अहमदाबादलगायत सहरमा पनि खोप आपूर्तिमा समस्या देखिएको स्थानीय सञ्चारमाध्यले जनाएका छन् । खोपको आपूर्तिकै विषय लिएर केन्द्र र राज्य सरकारहरूबीच जुहारीसमेत सुरु भएको छ । कतिपय राज्य सरकारहरूले केन्द्रमाथि खोप आपूर्तिमा ढिलाइ र विभेद गरेको आरोपसमेत लगाउन थालेका छन् । यसैबीच, पन्जाबमा पनि पाँच दिनका लागि पुग्ने मात्र खोप बाँकी रहेको त्यहाँका मुख्यमन्त्री अमरन्दिर सिंहले जनाएका छन् । शनिबार भारतीय राष्ट्रिय कंग्रेसकी अध्यक्ष सोनिया गान्धीसँगको भिडियो कन्फरेन्समा सिंहले ५७ लाख खोप मात्र बाँकी रहेको र हालको दैनिक १ लाखको हिसाबले दिने हो भने ५ दिनलाई मात्र पुग्ने बताएका थिए । सिंहले खोपको पर्याप्त आपूर्तिका लागि प्रधानमन्त्री नरेन्द्र मोदी र स्वास्थ्य मन्त्रालयलाई पत्र लेखिसकेको पनि गान्धीसँगको कुराकानीमा खुलाएका थिए । यसअघि राजस्थानका मुख्यमन्त्री अशोह गहलोतले पनि खोपको आपूर्ति बढाइदिन मोदीलाई पत्र लेखिसकेका छन् । तर, केन्द्र सरकारले भने खोप आपूर्ति पर्याप्त मात्रामा भइरहेको दाबी गर्दै आएको छ । भारत सरकारले पुनेस्थित सिरम इन्स्टिच्युट र हैदराबादको भारत बायोटेकद्वारा उत्पादित कोभिसिल्ड र कोभ्याक्सिन खोप प्रयोग ल्याएको छ । दुवै कम्पनीमाथि उत्पादन बढाउन चर्को दबाब छ । सिरमका प्रमुख कार्यकारी अधिकृत अदर पुनावालाले एक भारतीय टेलिभिजनसँगको कुराकानीमा आपूर्ति बढाउन कम्पनीमाथि चर्को दबाब परे पनि क्षमता नबढाई त्यो सम्भव नहुने बताएका छन् । त्यसका लागि सरकारले नै आर्थिक सहयोग गर्नुपर्ने उनको भनाइ छ । खोप अभाव हुन थालेपछि विपक्षीहरूले घरेलु मागलाई बेवास्ता गर्दै विदेश निर्यातलाई प्राथमिकतामा राखेको भन्दै मोदी सरकारको आलोचना सुरु गरेका छन् । भारतको विदेश मन्त्रालयका अनुसार भारतले हालसम्म भ्याक्सिन मैत्रीअन्तर्गत ८५ देशलाई अनुदान, व्यापारिक र विश्व स्वास्थ्य संगठनको कोभ्यास अनुदानसमेत गरी ६ करोड ४५ लाखभन्दा बढी मात्रा खोप उपलब्ध गराइसकेको छ । कंग्रेस नेता राहुल गान्धीले ट्वीटमार्फत देशभित्रको मागलाई बेवास्ता गर्दै निर्यात गरेको भन्दै मोदी सरकारको कडा आलोचना गरेका छन् । आफ्ना देशावासीलाई खतरामा पारेर निर्यात गर्नु के सही हो ? बढ्दो कोरोना संकटका बेला खोप कमी हुनु अति गम्भीर समस्या हो । यस्तोमा केन्द्र सरकार सबै राज्यलाई बिनाभेदभाव सहयोग गरोस्, हामी सबै मिलेर यो महामारीलाई हराउनुपर्छ, गान्धीले ट्वीटरमा लेखेका छन् ।"
म्यान्मारमा १९ जनालाई मृत्युदण्ड,"यांगुन (एजेन्सी) म्यान्मारको सैनिक अदालतले १९ जनालाई मृत्युदण्डको सजाय सुनाएको छ । सैनिक सेनानीका सहयोगीलाई हत्या गरेको आरोपमा उनीहरूलाई मृत्युदण्डको सजाय सुनाइएको सैनिक सरकारको नियन्त्रणमा रहेको टेलिभिजनले शुक्रबार जनाएको हो । उक्त फैसला गत महिना लागू गरिएको सैनिक कानुनअन्तर्गत दिइएको पहिलो सजाय हो । सैनिक टेलिभिजनका अनुसार ती अभियुक्तहरूले उत्तरी यांगुनको ओक्कालपामा चक्कु तथा घरेलु हतियारले दुई जना सैनिकलाई मार्च २७ मा आक्रमण गरेका थिए । तीमध्ये एक जनाको मृत्यु भएको र अर्का एक सैनिक घाइते भएको जनाइएको छ । मार्च २७ का दिन म्यान्मारका विभिन्न स्थानमा गरिएको विरोधका क्रममा सुरक्षाकर्मीले चरम दमन गरेको थियो । त्यसक्रममा कम्तीमा २७ जना लोकतन्त्रवादी प्रदर्शनकारीको ज्यान गएको थियो । म्यान्मारको सेनाले गत फेब्रुअरी १ मा सत्ताकब्जा गरेपछि प्रदर्शन चर्केको हो । त्यसयता लोकतन्त्रवादीहरूले विभिन्न सहरमा दैनिकजसो विरोध प्रदर्शन गर्दै आएका छन् । प्रदर्शनका क्रममा हालसम्म कम्तीमा ६ सय जनाभन्दा बढीको ज्यान गइसकेको मानवअधिकारवादी संस्थाहरूले जनाएका छन् । द एसिस्टेन्स एसोसिएसन फर पोलिटिकल प्रिजनर्स ले बिहीबारसम्म ४८ बालबालिकासहित ६ सय १४ जना मारिएको जनाएको छ । उसका अनुसार २ हजार ८ सयभन्दा बढी सैनिक हिरासतमा छन् ।प्रदर्शनकारीले सैनिक नियन्त्रणमा रहेकी लोकतन्त्रवादी नेतृ आङ सान सूचीलगायत नेताहरूको रिहाइको माग गर्दै आएका छन् । त्यसका साथै जननिर्वाचित सरकार पुनःस्थापना हुनुपर्ने उनीहरूको माग छ । तर नोभेम्बरमा भएको चुनावमा व्यापक धाँधली भएको दाबी गर्दै सत्ताकब्जा गरेको सेनाले स्वतन्त्र चुनाव गर्ने बताउँदै आएको छ । तर चुनावको मिति भने तोकिएको छैन । स्वतन्त्र पर्यवेक्षकहरूले भने चुनावमा कुनै धाँधली नभएको बताउँदै आएका छन् ।उक्त चुनावमा सुचीको दल नेसनल लिग फर डेमोक्रेसी (एनएलडी) अत्यधिक मतसहित विजयी भएको थियो । सैनिक सरकारले हालसम्म सुचीविरुद्ध ६ वटा मुद्दा लगाइसकेको भए पनि त्यसविरुद्धका प्रमाण सार्वजनिक गरेको छैन । आफूविरुद्ध राजनीतिक पूर्वाग्रहका आधारमा आरोपहरू लगाइएको भन्दै सुचीले अस्वीकार गर्दै आएकी छन् । सैनिक कु तथा दमनको संयुक्त राष्ट्रसंघ, युरोपेली संघ, अमेरिका, बेलायत, अस्ट्रेलिया, क्यानडा, जापानलगायत देशले निन्दा गरेका छन् । प्रदर्शनकारीमाथि सुरक्षाकर्मीले चरम दमन गरेको भन्दै उनीहरूले भर्त्सना गर्दै आएका छन् । ती देशहरूले यसअघि नै सैनिक नेतृत्वमाथि प्रतिबन्धहरू घोषणा गरिसकेका छन् । तर शक्तिराष्ट्रहरू चीन र रुस भने यस मामिलामा हालसम्म मौन छन् ।"
प्रदेश २ सभा बैठक सोमबार,"धनुषा (कास) प्र्रदेश २ सभाको बैठक चैत ३० गते सोमबारका लागि बोलाइएको छ । प्रदेश सरकारले प्रदेशसभा छल्न खोजिरहेकामा ६ महिनामा अनिवार्य बैठक बस्नुपर्ने बाध्यात्मक व्यवस्थाका कारण पाँचौं अधिवेशन सुरु गर्न लागिएको हो । चौथो अधिवेशन कात्तिक ४ गते सकिएको थियो । संसद् बैठकअघि कार्यव्यवस्था समितिको बैठक बोलाइए पनि सदस्यको टुंगो लाग्न नसक्दा बैठक बस्न नसकेको प्रदेशसभा संसद् सचिवालयका निमित्त सचिव रञ्जित यादवले बताए । नेकपा पार्टी विभाजन र जनता समाजवादी पार्टी एकता भएकाले कार्य व्यवस्था समितिको सदस्य फेरबदल गर्न दललाई पत्र पठाए पनि उनीहरूले नाम नदिँदा कार्य व्यवस्था समितिको बैठक अन्योलमा परेको हो । पाँचौं अधिवेशनको पहिलो बैठकमा प्रदेश प्रमुखको कार्यालयबाट आएको पत्रबारे जानकारी गराएर शुभकामना दिने कार्यसूची तय छ । अन्य विषयमा दलहरूसँग छलफल भइरहेको यादवले जानकारी दिए । मुलुकको राजनीतिक संकट, कोभिड महामारी र राजनीति दल विभाजन तथा एकता प्रक्रिया टुंगो नलाग्दा प्रदेशसभा ६ महिनादेखि बस्न सकेको थिएन । बैठक बोलाउन विपक्षी कांग्रेसका प्रदेश सांसदले मुख्यमन्त्री लालबाबु राउतलाई ज्ञापनपत्रसमेत बुझाएका थिए । राजपा र समाजवादी पार्टीको एकता भएर जनता समाजवादी पार्टी भए पनि प्रदेशसभामा पुरानै दुई पार्टी दर्ता छन् । प्रदेशसभाबाट पुरानै पार्टीको हैसियतमा दलका नेता, उपनेता, सचेतकको सेवासुविधा गइरहेको छ ।"
एक दशकमा एक खर्ब डलरको अर्थतन्त्र,"(काठमाडौं)  आगामी एक दशकमा अर्थतन्त्रलाई तीन गुणाले वृद्धि गरी १ खर्ब डलरको बनाउने परिकल्पनासहित नेपाल उद्योग वाणिज्य महासंघले आफ्नो भिजन पेपर राष्ट्रिय आर्थिक रूपान्तरण २०३० सार्वजनिक गरेको छ । महासंघको ५५औं वार्षिक साधारणसभा तथा उद्योग वाणिज्य दिवसका अवसरमा काठमाडौंमा आयोजित कार्यक्रममा भिजन पेपर सार्वजनिक गरिएको हो ।आगामी दशकमा एक सय क्षेत्रमा १ खर्ब ५० अर्ब डलरभन्दा बढी लगानीको परिकल्पनासहित तयार पारिएको भिजन पेपर कार्यान्वयन भए वार्षिक ४ लाख रोजगारीको अवसर सिर्जना हुने महासंघ अध्यक्ष शेखर गोल्छाले बताए ।इमानदारीसाथ आर्थिक रूपान्तरण २०३० योजना लागू भए १ खर्ब ५० अर्ब डलरभन्दा बढी लगानी अर्थतन्त्रमा भित्रिन्छ, महासंघ अध्यक्ष गोल्छाले भने, जसमध्ये करिब १ खर्ब ८ अर्ब डलर निजी क्षेत्रबाट लगानी हुनेछ । महासंघले अर्थतन्त्रको सुधारका लागि स्पष्ट अवधारणा हुनुपर्ने मागसहित आर्थिक रूपान्तरण २०३० ल्याएको उनले बताए । आगामी दशकमा अहिले रहेको ३४ अर्बको डलरको अर्थतन्त्रलाई १ खर्ब डलरमा पुर्याउन र दोहोरो आर्थिक वृद्धिदर हासिल गर्न सम्भव भएको अध्यक्ष गोल्छाको भनाइ छ । आगामी दशकमा थप २२ लाख रोजगारी सिर्जना गर्ने परिकल्पना भिजन पेपरले उल्लेख गरेको छ ।महासंघको आर्थिक रूपान्तरण २०३० ले १० प्राथमिकतामा आधारित सय योजना तयार पारेको छ । यो योजना कार्यान्वयनमा सरकारसँगको सहकार्य आवश्यक छ, उनले भने, दुई वर्षभित्रै महासंघले ४० वटा योजना कार्यान्वयनमा लान सक्छ । यी गर्न सकिने र प्रतिफल दिने योजना हुन् । महासंघले भिजन पेपरमा साना तथा मझौला उद्यमीहरूका समस्या, रोजगारी, स्टार्टअप, ऊर्जा, पूर्वाधार, विदेशी लगानीलगायत क्षेत्रलाई प्राथमिकतामा राखेको छ । निजी क्षेत्र र समुन्नत नेपालको अवधारणालाई अघि सार्दै योजनामा सफलता पाउन पूर्वाधारमा लगानी बढाउनुपर्ने गोल्छाले बताए ।आर्थिक रूपमा ४० हजार मेगावाट क्षमताको बिजुली निकाल्न सकिन्छ । अझै भारत र बंगलादेश बिजुली किन्न तयार छन् । बंगलादेशले ५ सय मेगावाट क्षमताको सम्झौता गरिसक्यो, उनले भने, अलैंची, अदुवा, जडीबुटीलगायत तुलनात्मक लाभ दिने वस्तु निर्यातलाई विस्तार गर्न सक्नुपर्छ । पूर्वाधारमा लगानी बढाउन पुँजीगत खर्च बढाउने उपाय र तिनको कार्यान्वयन आवश्यक छ । अनुत्पादक क्षेत्रमा खर्च कटौती गर्नुपर्छ । राजस्वको सदुपयोग गरौं ।कार्यक्रममा प्रधानमन्त्री केपी शर्मा ओलीले व्यवसाय सुदृढ बनाई ढुक्कले काम गर्न उद्योगीहरूलाई आग्रह गरे । राजनीति अस्थिर हुने भयो । सरकार बदलिन्छ भन्ने बाहिर हल्ला छ । यसलाई म मिलाउँछु, उनले भने, वर्तमान सरकार वर्गविशेषको मात्र होइन, ढुक्कले काम गर्नुहोस् । सरकारले विभिन्न क्षेत्रमा सफलता हासिल गरेको समेत उनले दाबी गरे । यही सरकारको पालामा निर्यातमा बढोत्तरी भएको उनको भनाइ छ ।उद्योग व्यापार क्षेत्रमा सफलता मिल्दै गएका छन् । अहिले व्यापार घाटा बढ्न नदिन आयात नियन्त्रण गरेका छौं, उनले भने, यसबीचमा हामीले निजी क्षेत्रको योगदान बढाउन, यस क्षेत्रतर्फ जनता र लगानीकर्ता, उद्यमी व्यवसायीहरूको रुचि बढाउने काम गरेका छौं । मजदुर समस्या र हडतालजस्ता विषय समाधान गरिसकेको प्रधानमन्त्री ओलीको दाबी छ । सरकार विकास गर्न सक्छ भन्ने थुप्रै प्रमाण र उदाहरणसमेत भएको प्रधानमन्त्री ओलीले बताए । त्यसमध्ये एउटा उदाहरण, देशबाट अब हिंसा समाप्त भयो । हिंसाको नीति अपनाएका पनि शान्तिपूर्ण राजनीतिको मूलधारमा आएका छन्, उनले भने, देश अब शान्तिपूर्ण वातावरणमा छ । उद्योग व्यवसायका लागि योभन्दा अर्को राम्रो वातावरण छैन । व्यवसायी, रोजगारदाता र मजदुरहरूबीच सन्तुलित सम्बन्ध कायम गरेर समस्या समाधान गर्नेतर्फ सरकार लागेको उनको भनाइ छ । उद्योगी व्यवसायीको सहजताका लागि नीति नियम संशोधन गर्न सरकार लचिलो भएको प्रधानमन्त्री ओलीको दाबी छ । केही समस्या छन् भने मिलेर समाधान गरौं, उनले भने, सरकार तपाईंहरूभन्दा भिन्न छैन । कुनै कानुन, नियम, निर्देशिका, कुनै व्यवहार परिवर्तन आवश्यक छ ? आवश्यक छ, त्यो म पनि जान्दछु । हामीले जहिल्यै आवश्यकता पूरा गर्दै आएका छौं । अब पुस्तकै निकालेर दिनुभएको छ । व्यवसायीले गर्ने काम व्यवसायीले र सरकारले गर्ने काम सरकारले गर्नेछ ।महासंघले तयार पारेको भिजन पेपरमा प्राथमिकताका क्षेत्र र सरकारले सुधार गर्नुपर्ने कानुनी प्रावधानसमेत उल्लेख गरिएको छ । महासंघले उक्त अवसरमा प्रदेश र वस्तुगत वाणिज्य संघलाई सम्मानसमेत गरेको थियो । कार्यक्रममा आफ्नो भिडियो सन्देश पठाउँदै बंगलादेशका वाणिज्यमन्त्री टिपु मुन्सीले बंगलादेश सरकारले निर्यात बढाउन र उद्योगीलाई प्रोत्साहित गर्न चालेको कदमबारे जानकारी गराए । बंगलादेशले रेडिमेड गार्मेन्टमा मात्रै नभई औषधि, लेदर, जुत्ता, सूचना प्रविधि, जहाज निर्माण गर्ने क्षेत्रलाई पनि प्रोत्साहित गरिरहेको उनले बताए । कुनै पनि राष्ट्रले चाहेको विकास हासिल गर्न तीन पक्ष महत्त्वपूर्ण हुने बंगलादेशी मन्त्री मुन्सीको भनाइ छ । यसका लागि मानवीय स्रोतको परिचालन तथा जनसांख्यिक लाभको सदुपयोग, नीति निर्माणको तहमार्फत आर्थिक स्थायित्व र भौतिक पूर्वाधार महत्त्वपूर्ण हुने उनको धारणा छ । नेपाल पनि अति कम विकसित राष्ट्रबाट स्तरोन्नति हुन लागेको उल्लेख गर्दै उनले स्तरोन्नतिपछिको चुनौतीको सामना गर्न निजी क्षेत्रको भूमिका महत्त्वपूर्ण हुने बताए ।"
स्मार्ट पार्किङ विवादमा अख्तियारले थाल्यो छानबिन,"(ललितपुर)  ललितपुर महानगरले सर्वसाधारण मारमा पर्ने गरी ठेकेदार कम्पनीलाई एकलौटी रूपमा स्मार्ट पार्किङ सञ्चालन गर्न दिएको भन्दै पाटनवासीले शुक्रबार महानगर घेराउ गरेका छन् । ऐन मिचेर गरिएको पार्किङ सम्झौता खारेजीको माग गर्दै उनीहरू प्रदर्शनीमा उत्रिएका हुन् । महानगरले ठेकेदार कम्पनी डिस्कभर सिटीसँग २०७६ माघ १६ मा सम्झौता गरी सर्वसाधारणसँग प्रतिघण्टा दुईपांग्रेको २० र चारपांग्रेको ५० रुपैयाँका दरले शुल्क उठाउने सम्झौता गरेको थियो । पार्किङ शुल्क महँगो अनि ठेकेदारले उठाएको रकमको ८० प्रतिशत आफैंले र महानगरले २० प्रतिशत मात्र पाउने गरी गरेको सम्झौताको सर्वसाधारणले विरोध गरिरहेका हुन् । यससम्बन्धी उजुरी परेपछि अख्तियार दुरुपयोग अनुसन्धान आयोगले फाइल जफत गरेर छानबिन थालेको छ । यो विषय चाँडै टुंग्याएर दोषीमाथि कडा कारबाही गरिने अख्तियारका प्रवक्ता नारायणप्रसाद रिसालले बताए । आर्थिक विकास समितिको सिफारिसमा पार्किङ शुल्क उठाउन सम्झौता गरिएको ललितपुर महानगरका मेयर चिरीबाबु महर्जनको भनाइ छ । सम्झौता कानुनी प्रक्रियाअनुसार नभएको देखियो, उनले भने, यो साताभित्र बोर्ड बैठक बोलाएर खारेज गर्छौं ।सम्झौताअनुसार डिस्कभरले कुमारीपाटी, लगनखेल, पाटन अस्पताल, बटुकभैरव, कनिबहाल, महालक्ष्मीस्थान, भनिमण्डल र जावलाखेलमा पार्किङ शुल्क उठाइरहेको छ । कानुनी प्रावधानअनुसार स्थानीय सरकारले सिधै सम्झौता गरेर पार्किङको ठेक्का दिन मिल्दैन । रकम र सरकारी ठेक्का बन्दोबस्तसम्बन्धी संशोधित ऐन २०७२ को दफा ५ अनुसार ठेक्का दिनुपरे स्थानीय पत्रपत्रिका र ठाउँठाउँमा साविकमा ठेक्का लागेको भए कति रुपैयाँ वा के सर्तमा हो, विवरणसहित सूचना टाँस गर्नुपर्छ । तर यहाँ सुटुक्क सम्झौता गरिएको थियो ।पार्किङसम्बन्धी मुद्दा पाटन उच्च अदालतमा पनि विचाराधीन छ । शुल्क महँगो भएका कारण पार्किङ स्थलमा हुने गरेको दैनिक विवादका कारण ठूलो दुर्घटना निम्तिन सक्ने भन्दै शान्ति सुरक्षाका लागि गृह मन्त्रालयमा पनि स्थानीयले निवेदन दिएका छन् ।"
संकटा पहिलोपल्ट च्याम्पियन,"(पोखरा)  संकटा क्लबले मोफसलको प्रतिष्ठित फुटबल प्रतियोगिता आहारारा गोल्डकपमा पहिलोपल्ट विजेता बन्दै इतिहास रचेको छ । १९ औं संस्करणको फाइनलमा शनिबार क्यामरुनको अफ्रिकन रुट्स एसोसिएसनलाई टाइब्रेकरमा ४२ ले पराजित गर्दै संकटाले सिजनकै पहिलो उपाधि उचालेको हो । पोखरा रंगशालामा शनिबार निर्धारित ९० मिनेटको खेल ११ को बराबरीमा सकिएपछि अतिरिक्त समयमा धकेलियो । थप ३० मिनेटमा दुवै टोलीले गोल गर्न सकेनन् । पहिलो हाफमै एक गोलले पछि परेपछि जितको सम्भावनाबाट टाढिएको संकटाले दोस्रो हाफको सुरुमै खेल बराबरीमा फर्कायो । दुवै टिम आक्रामक देखिए पनि डिफेन्सलाइनको कमजोरीमा संकटा ११ औं मिनेटमै १० ले पछि पर्यो । अफ्रिकन रुट्सका मउसाको पासमा स्ट्राइकर बास्सेकले संकटाका डिफेन्डर साहिद स्मार्ट र निरज बस्नेतलाई बिट गर्दै प्रहार गरेको बल गोलमा परिणत भएको थियो । पहिलो हाफ संकटाका लागि निकै संघर्षपूर्ण बन्यो । संकटाले केही उत्कृष्ट अवसर सिर्जना गरे पनि गोलमा परिणत हुन सकेन । खेलको ५१ औं मिनेटमा संकटाका गोलकिपर राजुबाबु थापाले एट्याकिङ क्षेत्रमा बल खसाले । उक्त बल संकटाका विदेशी खेलाडी ग्लोरीले नियन्त्रणमा लिँदै गोलमा परिणत गरे । अफ्रिकन रुट्सका तीन डिफेन्डरको बीचबाट उनले एक्लै बल अगाडि बढाएर बक्सभित्रबाट सेकेन्ड बार च्याप्दै उत्कृष्ट फिनिसिङ दिए । खेल बराबरीमा पुगेपछि संकटाले थप आक्रामक खेल्यो । यद्यपि दुवै टिमले गोल थप्न सकेन । अतिरिक्त ३० मिनेट निकै रोचक बन्न पुगेको थियो । अफ्रिकन रुट्सको एकपछि अर्को प्रहार संकटाका गोलकिपर राजुबाबुले विफल पारिदिए । टाइब्रेकरमा पनि उनले आफ्नो नायकत्व प्रदर्शन गरे ।रुट्सका एम्बाकोपको प्रहार उनले रोके । कुइटेको बल बाहिरियो । यानिक र रिमले मात्रै गोल गरे । उता संकटाका अमित तामाङ, सुवास गुरुङ, निरज बस्नेत र आयुश घलान गोल गर्न सफल भए । सरोज दाहालको प्रहार भने विपक्षी गोलकिपर डी सिल्भियोले रोकेका थिए । राजुबाबु म्यान अफ द म्याच घोषित भए । उनी सर्वोत्कृृष्ट खेलाडी घोषित हुँदै एक थान स्कुटर प्राप्त गरे । सूर्यबहादुर केसी मेमोरियल बेस्ट गोलकिपर पनि उनी नै भए । डिफेन्समा संकटाका निरज बस्नेत, मिडफिल्डमा रुट्सका रिम, फरवार्डमा रुट्सकै बास्सेक र प्रशिक्षकमा रुट्सकै सर्ज बोरिस उत्कृष्ट घोषित भए । आयोजक सहारा क्लबले यस वर्ष आकर्षक पाँच विधाको अवार्ड स्व उद्योगपति सूर्यबहादुर केसीको स्मृतिमा प्रदान गरेको हो । क्लबको स्थापनाकालदेखि नै महत्त्वपूर्ण योगदान पुर्याउँदै आएका केसीको स्मृतिमा उत्कृष्ट पाँच विधामा २५२५ हजार रुपैयाँ प्रदान गरिएको छ । विजेता र उपविजेताले क्रमशः १० लाख १ हजार र ५ लाख १ हजार रुपैयाँ प्राप्त गरेका छन् । नेपाल पुलिस क्लबले फेयर प्लेको अवार्ड पायो । पुलिसका बुद्धबल तामाङ, अफ्रिकन रुट्सका मौसा, बास्सेक र संकटाका ग्लोरीले ४४ गोल गर्दै सर्वाधिक गोलकर्ताको पुरस्कार पाए । आयोजक सहित विभागीय टिम एपीएफ क्लब, नेपाल पुलिस क्लब, मच्छिन्द्र क्लब, संकटा क्लब, नेपाल आयल निगम मनाङ मर्स्यांदी क्लब, रुसलान थ्रीस्टार र क्यामरुनको अफ्रिकन रुट एसोसियसन सहभागी थिए । क्याराभान गोल्डकपसहित २० वर्षदेखि निरन्तर भइरहेको प्रतियोगिताबाट बचत रकम क्लबबाट सञ्चालित सहारा फुटबल एकेडेमीमा खर्च हुँदै आएको छ ।"
विराटनगर सेमिफाइनलमा,(विराटनगर)  घरेलु टिम विराटनगर११ शनिबार पश्चिम बंगालको युनाइटेड फुटबल क्लब सिलिगुढीलाई ३० ले पराजित गर्दै रात्रिकालीन विराट गोल्डकप फुटवल प्रतियोगिताको सेमिफाइनलमा पुगेको छ । फाइनल पुग्नका लागि विराटनगरले नेपाल पुलिस र एपीएफ क्लबीचको विजेतासँग प्रतिस्पर्धा गर्नेछ ।दर्शकको बाक्लो उपस्थिति रहँदा शनिबार विराटनगरले २४ औं मिनेटमा सुनील खड्काको गोलबाट अग्रता लिएको थियो । प्रकाश बुढाथोकीको क्रसमा सुनीलले वानटचमै गोल गरे । घरेलु टिमविरुद्ध फिक्का देखिएको सिलिगुढीविरुद्ध थप गोल गर्न विराटनगरले ८४ र ८८ औं मिनेट कुर्नुपर्यो । प्रकाश बुढाथोकीले टिमका दोस्रो गोल गरे । उनले सन्जोग राईको पास सदुपयोग गरेर प्रहार गर्दा सिलिगुढीका गोलरक्षक निगम सिंह प्रतिक्रियाविहीन भए । स्पर्धामा प्रकाशको यो तेस्रो व्यक्तिगत गोल हो । विराटनगरले उद्घाटन खेलमा सिक्किमविरुद्ध २१ को जित निकाल्दा दुवै गोल प्रकाशको नाममा थियो ।सिक्किमको रमफुमा हालै सम्पन्न होली कपको उपविजेता सिलिगुढीविरुद्ध विराटनगरका सुनील खड्काले ८८ औं मिनेटमा तेस्रो गोल गरे । उनले मैदानको मध्यभागबाट बल एक्लै अगाडि बढाउँदै वान भर्सेस वानमा गोल गरे । उनले म्यान अफ द म्याच हुँदै १० हजार पाए । मनाङ मर्स्याङदीले नाम फिर्ता लिएपछि आयोजकले सिलिगुढीलाई आमन्त्रित गरेको थियो । टोलीका लागि इन्ज्युरी समयमा समत लिम्बुले मौका गुमाउँदा गोल अन्तर छोट्याउने प्रयास असफल भयो । आइतबार मछिन्द्र र पन्जाब पुलिसबीच प्रतिस्पर्धा हुनेछ ।
एपीएफले फर्काएको ट्याग,"(काठमाडौं)  च्याम्पियनको जुन एउटा ट्याग थियो, त्यो खोसिँदा एकदमै नरमाइलो लागेको थियो । त्यसैले यो ट्रफीले हाम्रा लागि निकै ठूलो मान्यता राख्छ । नेपाल एपीएफ क्लबकी कप्तान सीता रानामगर शनिबार कीर्तिपुर मैदानमा ललितपुर मेयर महिला च्याम्पियनसिप क्रिकेटको उपाधि जितेपछि यसो भनिरहेकी थिइन् । पहिलोपल्ट आयोजित प्रतियोगिताको शनिबार फाइनलमा एपीएफले सुदूरपश्चिम प्रदेशलाई ८ विकेटले हरायो । टस जितेको सुदूरपश्चिमले त्रिवि क्रिकेट मैदानमा ७ विकेट गुमाई १ सय ६ रनमात्र बनाउन सक्यो । कप्तान सीता र ज्योति पाण्डेले पहिलो विकेटमा ६९ रनको साझेदारी गरेपछि एपीएफले १६२ ओभरमै १ सय ९ रन बनाएको थियो । एपीएफको महिला क्रिकेट टोली बिरलै मात्र हार्छ । त्यही दुर्लभ हार टोलीले दाङमा पुसमा सम्पन्न प्रधानमन्त्री कपमा प्रदेश १ विरुद्ध भोगेको थियो, जब फाइनल खेलको नतिजा ६ रनले एपीएफको विपक्षमा गएको थियो । एपीएफलाई पछिल्लो समय प्रदेश १ ले ठूलो चुनौती दिँदै आएको थियो । तर विभागीय टोलीसँग नामअनुसार एकसेएक खेलाडी छन्, जुन अरू टोलीमा छैनन् । त्यसैले एपीएफलाई उपाधिमा पुनरागमन गर्न खासै गाह्रो थिएन । एपीएफले पहिलो खेलमा प्रदेश १ लाई ८ विकेटले हराएर आफ्नो उद्देश्य स्पष्ट पारेको थियो । उसले फाइनलसम्म एउटै रफ्तारमा खेलिरह्यो र उपाधिका लागि खासै दुःख गर्नुपरेन । सुदूरपश्चिम महिला क्रिकेटमा औसत टोली हो । फाइनलमा एपीएफसामु टोली दबाबमा परेजस्तो देखिन्थ्यो । सुदूरपश्चिमलाई कमजोर नै भन्न मिल्दैन । हामी प्रधानमन्त्री कपभन्दा अझ राम्रो भएर आएका हौं, त्यसको फाइनलमा हामी पराजित हुँदा विजेतालाई हेर्ने दृष्टिकोण र पराजित टोलीलाई हेर्ने दृष्टिकोण फरक रहेको पायौं, कप्तान सीताले भनिन्, एपीएफको खेलकुद कुरा गर्ने हो भने भलिबलमा पनि भर्खर हारेको छ । यस्तो अवस्थामा क्रिकेटले उपाधि दिलाउँदा त्यसको मान्यता धेरै हुन्छ । एपीएफले पहिलो ५ ओभरमा १५ रनमात्र बनाउन सक्यो । सीता ११ औं ओभरमा रनआउट हुँदा एपीएफले ६९ रन जोडिसकेको थियो । सुरुमा राम्रै प्रतिस्पर्धा भइरहेजस्तो लागेको थियो, तर ब्याट्सवुमनहरू सेट भइसकेपछि धेरै सजिलो भयो, विकेट पनि ब्याटिङका लागि राम्रो थियो र जसलाई जे जिम्मेवारी दिइएको थियो, उनीहरूले राम्रो खेलेका थिए, उनले भनिन् । सीताले ३२ बलमा ४ चौका प्रहार गरिन् । दुई ओभरपछि ज्योति पनि रनआउट भइन् । प्लेयर अफ द फाइनल ज्योतिले ३८ बल खेलेर ५ चौका प्रहार गरिन् । विजयी चौका प्रहार गरेकी इन्दु बर्मा १९ र ममता चौधरी १५ रनमा अविजित रहे ।यसअघि सुदूरपश्चिमबाट विन्दु रावलले अविजित ४४ रन बनाइन् । उनले ५४ बलमा ४ चौका प्रहार गरिन् । डली भट्ट १४, कविता कुँवर १३ र रेवती धामी १० रनमा आउट भए । डलीले करुणा भण्डारीलाई स्ट्रेट छक्का प्रहार गरिन् । त्यसपछि वाइड र वाइड चौका गरी अर्को ७ रन आइसकेको अवस्थामा करुणाले डलीलाई फुलटस बलमा आफैंद्वारा क्याच गराइन् । एपीएफका रेखा रावल, करुणा भण्डारी, सुष्मा श्रेष्ठ, सीता र बिनु बुढामगरले ११ विकेट लिए । ब्याटिङमा रन कम भयो, फिल्डिङ पनि सोचेजस्तो भएन । हाम्रा ब्याटरहरू फुलटस बलमा पनि आउट भइरहेका थिए, सजिलै विकेट गुमाइरहे, सुदूरपश्चिमकी कप्तान रितु कनोजियाले भनिन्, हामीले १३०१४० रन बनाउने लक्ष्य राखेका थियौं । तर दोहोरो स्कोर बनाएपछि ब्याट्सवुमनहरू ठूलो शट खेल्नेक्रममा आउट भए । लक्ष्यमा पुग्ने हिसाबमा शट खेल्दा धेरै आउट हुन पुगे । एपीएफ प्रतिद्वन्द्वी भएकै कारण टोलीमाथि दबाब परेको भने उनले स्विकारिनन् । बिनु उत्कृष्ट बलर र ललितपुर मेयर११ की कप्तान रुबिना क्षेत्री उत्कृष्ट ब्याटर बने । रुबिनाले राउन्ड रोबिनका ४ खेलमा १ सय ६१ रन बनाएकी थिइन् । उनी प्रतियोगिताकै उच्च स्कोर भइन् । बिनुले फाइनल अघि ९ विकेट लिएकी थिइन् । सीता उत्कृष्ट खेलाडी भएर २५ हजार हात पारिन् । ललितपुर महानगरपालिकाको प्रमुख प्रायोजनमा भएको प्रतियोगितामा प्रधानमन्त्री कपका शीर्ष पाँच टोलीले राउन्ड रोबिनका आधारमा प्रतिस्पर्धा गरेका थिए । एपीएफले ३ लाख र सुदूरपश्चिमले १ लाख ५० हजार रुपैयाँ पुरस्कार पाए । विजेतालाई ललितपुर महानगर प्रमुख चिरीबाबु महर्जन, नेपाल क्रिकेट संघका अध्यक्ष चतुरबहादुर चन्दलगायतले पुरस्कृत गरे ।"
सहिद मैदान महानगरलाई,विराटनगर (कास) राष्ट्रिय खेलकुद परिषदले यहाँको सहिद मैदान (रंगशाला) विराटनगर महानगरपालिकालाई हस्तान्तरण गरेको छ । परिषदका सदस्यसचिव रमेशकुमार सिलवालले महानगरका मेयर भीम पराजुलीलाई रंगशालाको स्वामित्व हस्तान्तरण गरेका हुन् । जिल्ला खेलकुद समितिको अधिनमा रहेको रंगशाला अब महानगरको अधिनमा रहनेछ । रंगशालाको रेखदेख अब महानगरले गर्नेछ । स्वामित्व हस्तान्तरणपछि मेयर पराजुलीले सहिद मैदान खेलकुद प्रायोजनबाहेक अन्य कुनै पनि प्रयोजनका लागि प्रयोग नहुने बताए । यसअघि व्यापारिक मेलालगायत कार्यक्रम हुने गरेको थियो ।
वनदेवीलाई सुदूरपश्चिम कप,"धनगढी (कास) वनदेवी युवा क्लबले कैलालीको अत्तरियामा भएको दोस्रो जीआईसी सुदूरपश्चिम राजधानी कप फुटबलको उपाधि जितेको छ । वनदेवीले माउन्ट एभरेस्ट युवा क्लबलाई १० ले हराएर ४ लाख रुपैयाँ जितेको छ । उपविजेताले २ लाख पायो । शनिबार अत्तरियामा भएको फाइनलको निर्णायक गोल चेतमान कडायतले गरे । उनले दोस्रो हाफको सुरुमै गोल गरे । उनी म्यान अफ द म्याच भए । उत्कृष्ट खेलाडी वनदेवीका दीपेन्द्र मलासी भए । उनले १५ हजार पुरस्कार पाए । वनदेवीका धनबहादुर थापा उत्कृष्ट रक्षक, टेकेन्द्र थापा उत्कृष्ट गोलरक्षक, चेतमान कडायत उत्कृष्ट फरवार्ड, नरेन्द्र रावत उदीयमान खेलाडी र माउन्ट एभरेस्टका गणेश बुढाथोकी उत्कृष्ट मिडफिल्डर भए ।"
निश्चल र प्रिस्का उत्कृष्ट,"काठमाडौं (कास) आयोजक दिलीप स्मृति प्रतिष्ठान चौथो दिलीप स्मृति उपत्यकाव्यापी तेक्वान्दोमा शनिबार१० स्वर्ण, ३ रजत र ३ कांस्यसाथ टिम च्याम्पियन भएको छ । दोस्रो भएको ढल्कोले ४४ स्वर्ण, रजत र कांस्य जित्यो । २ स्वर्ण, २ रजत र ५ कांस्यसाथ विश्व निकेतन तेस्रो भयो । सिनियर पुरुषमा दिलीप स्मृतिका शिव श्रेष्ठ र ढल्कोका रोशन नेपाली उत्कृष्ट खेलाडी भए । जुनियर पुरुषमा सुप्रिमका निश्चल घर्ती मगर र महिलामा द गुर्खाकी प्रिस्का मगर उत्कृष्ट चुनिए । कार्यक्रममा १३ औं सागका दोहोरो स्वर्णधारी करातेका मन्देकाजी श्रेष्ठ र तेक्वान्दोकी आयशा शाक्य, तेक्वान्दो अन्तर्राष्ट्रिय निर्णायकद्वय अशोक खड्का र दीपेन्द्र ढकाललगायत सम्मानित भए ।"
अमरलाल सम्मानित,काठमाडौं (कास) टेबलटेनिस खेलाडी अमरलाल मल्ललाई काठमाडौं नगरपालिका वडा २५ र भेंडासिं परिवारले शनिबार नगदसहित सम्मान गरेको छ । देशव्यापी अन्तरवडा खुला टेबलटेनिसको पुरुष सिंगल्समा स्वर्ण जितेर वडाको गौरव बढाएको भन्दै उनलाई सम्मान गरिएको हो । रजतधारी शंकर पहरी र कांस्यधारी क्रिस्टिना थापा पनि नगदसहित सम्मान भए ।
